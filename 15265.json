[
  {"content":"\r\n\r\nبسم الله الرحمن الرحيم\r\nبه سوى آفريدگار\r\nحضرت آيت الله العظمى صافى گلپايگانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : صافى گلپايگانى ، لطف الله ، 1297 -\r\nعنوان و نام پديدآور : به سوى آفريدگار / لطف الله صافى گلپايگانى\r\nمشخصات نشر : قم ، دفتر تنظيم و نشر آثار حضرت آيت الله العظمى صافى گلپايگانى مدظله العالى\r\nمشخصات ظاهرى : 187 ص .\r\nشابك : 1 - 39 - 5105 - 600 - 978\r\n20000 ريال\r\nوضعيت فهرست نويسى : فيپا\r\nيادداشت : اين كتاب در سالهاى مختلف توسط ناشرين متفاوت به چاپ رسيده است .\r\nيادداشت : كتاب حاضر اولين بار با عنوان به سوى آفريدگار منتشر شده است .\r\nعنوان ديگر : به سوى آفريدگار\r\nموضوع : خداشناسى ( مسيحيت )\r\nموضوع : خداشناسى - - جنبه هاى قرآنى\r\nموضوع : خداشناسى - - پرسش و پاسخ ها\r\nرده بندى كنگره : 1390 5 ب 25 ص / 217 BP\r\nرده بندى ديويى : 42 / 297\r\nشماره كتابشناسى ملى : 2697705\r\nدفتر تنظيم و نشر آثار\r\nحضرت آية الله العظمى صافى گلپايگانى\r\nنام كتاب : به سوى آفريدگار\r\nمؤلف : حضرت آيت الله العظمى صافى مدظله الوارف\r\nچاپ اول ناشر ( پنجم كتاب ) : 1390\r\nشمارگان : 3000\r\nبها : 2000 تومان\r\nشابك : 1 - 39 - 5105 - 600 - 978\r\nسايت الكترونيكى : www . saafi . net\r\nپست الكترونيكى : saafi @ saafi . net\r\nآدرس پستى : قم / انقلاب 6 / پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه\r\nقالَ اللّهُ عزَّوَجلَّ :\r\nيا ايُّهَا النّاسُ اذْكُرُوا نِعْمَتَ اللّهِ عَلَيْكُمْ هَلْ مِنْ خالِقٍ غَيْرُ اللّه يَرْزُقُكُمْ مِنَ السَّماءِ وَالْأرْضِ لا إلهَ هُوَ فَانّى تُؤْفَكُونَ ( فاطر / 3 )\r\nاى مردم ! نعمت خدا را كه بر شما ارزانى داشته است ، ياد كنيد آيا آفريننده‌اى غير از خدا مىباشد كه شما را از آسمان و زمين روزى مىدهد ؟ نيست الهى مگر او ، پس به كجا برگردانده مىشويد ؟\r\nقال على عليه السلام :\r\nاوَّلُ الدِّين مَعْرفَتُهُ\r\n( نهج البلاغه / خطبه 1 )\r\nاوّل دين ، شناخت و معرفت پروردگار متعال است .\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nبه نام خدا\r\nخواننده گرامى !\r\nكتاب حاضر ، پرسش‌هايى است پژوهشگرانه از شخصى حقجو و روشندل كه عشق و علاقه به بينش و آگاهى در مسايل اعتقادى و معارف دينى ، مشوّق او به طرح اين سؤالات شده است .\r\nاينك پاسخ پرسش‌ها با مقدمه‌اى در اختيار شما قرار مىگيرد ، اميد آن كه دلدادگان حقيقت و مشتاقان معرفت را « هديه‌اى » و اهل تحقيق و مطالعه و بررسى را « تذكّرى » باشد و براى اين جانب وسيله تقرّب به خداوند متعال و كسب ثواب گردد .\r\n« و ما توفيقي الّا بِالله »\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\n\r\nخداشناسى\r\nريشه معرفت و خداشناسى در نهاد هركس وجود دارد ؛ زيرا ايمان به خدا از فطرت و سرشت انسان مايه مىگيرد . هويت هر پديده‌اى در ارتباط با او و حيثيت واقعى ذاتش متعلق به اوست و غير از اين ، نام و نشان و هويتى ندارد .\r\nاگر فطرت انسان محجوب نشود و آدمى خود را گم نكند و اين حيثيت ذاتى و هويت واقعى خويش را فراموش ننمايد ، هرگز خدا را فراموش نمىكند . به عكس ، هرچه بيشتر از جنبه ارتباط ذاتى ، غافل شود و به جهات مجازى و عرضى خود ، توجه نمايد و خويشتن را مستقل ، بىتعلق و بىارتباط به خداى جهان ببيند و خود را صاحب و مالك خويش بشمارد ، هم در خودشناسى گمراه مىگردد و هم خداشناسى فطرىاش در پرده واقع مىشود .\r\n\r\nدر مَثَل مناقشه نيست\r\nاگر ما به نور خورشيد بنگريم و آن را موجودى مستقل و جدا از خورشيد بدانيم و آثار و خواص خود نور را بررسى كنيم ، هر چند كه به چيزهايى شناخت پيدا مىكنيم و مجهولاتى را معلوم مىسازيم ، اما نه نور را شناخته‌ايم و نه خورشيد نورافشان را و نه ارتباط نور را با خورشيد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nولى اگر نور را با همان جنبه و هويت واقعىاش كه ارتباط با خورشيد است بشناسيم ، هم نور را شناخته‌ايم و هم خورشيد را . اگر معلول را به هويت معلوليتش بشناسيم ، هم معلول را شناخته‌ايم و هم به علت پى مىبريم .\r\nبديهىترين و واقعىترين جلوه يك نوشته ، يك تابلوى نقاشى و يك صنعت ، نوشته بودن ، نقاشى بودن و ساخته بودن است كه در همان نظر اول مىفهميم كه اين يك نوشته است ، يعنى به وسيله نويسنده نوشته شده ، يا نقاشى شده است ؛ يعنى نقاش دارد و يا اين دستگاه ساخته شده و مصنوع است ؛ يعنى سازنده و صانع دارد . اما اگر مطالب كتاب ، خصوصيات تابلو ، فوايد دستگاه و كارخانه و فرق آن با كتاب‌ها ، تابلوها و كارخانه‌هاى ديگر ما را به خود مشغول كرد ، از نوشتهء نويسنده ، نقاشى نقّاش و صنْعتِ صنعتگر ، غافل مىشويم ؛ چون فكر و انديشه ما به مسايل ديگر متوجه شده و شىء را به نشانه و نام و حيثيت واقعىاش نمىبينيم ، مثل گرسنه‌اى كه بر سر سفره‌اى پر از غذاهاى لذيذ و خوش طعم بنشيند و چنان مشغول خوردن و شكم چرانى شود كه هرگز متوجه ميزبانى كه آن سفره را تهيه ديده و طبّاخى كه آن غذاها را طبخ نموده ، نگردد .\r\nپس هر كس كه خوديت خود را فراموش نكند ، هرگز خدا آن ذات مستقل ، يگانه ، بىنياز ، دانا و توانا را كه بودن خود او و هر كس ديگرى وابسته به او و قائم به اوست فراموش نخواهد كرد .\r\nاين كهكشان‌ها ، منظومه‌ها ، نجوم و كواكب و هزاران ميليارد بلكه ميلياردها ميليارد موجودات كوچك و بزرگ و ريز و درشت ، و هر پديده محسوس و نامحسوس و اين همه سير و حركت در عالم را اگر به همان رنگ واقعى خودشان كه رنگ ارتباط و وابستگى و تعلق است ببينيم ، هم خودشان را ديده‌ايم و هم با صاحبشان آشنا شده‌ايم . اما اگر در شناخت رنگ و حقيقت آنها\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاشتباه كنيم و همه را پراكنده و جدا از هم و مستقل و بى ارتباط به مبدأ و حقيقت اصلى بنگريم ، نه رنگ آنها را شناخته‌ايم و نه به آن كسى كه بر آنها رنگ زيباى وجود را زده ، معرفت يافته‌ايم .\r\n\r\nارتباط با خداوند از نظر قرآن\r\nدر آيات قرآن مجيد ، نيك بينديشيد كه چگونه همه پديده‌ها را نشانهء قدرت و توانايى خداوند و وابسته و متعلق و مرتبط به او و مسخّر امر و اراده او معرفى نموده و مىفرمايد :\r\nياايُّهَا النّاسُ اذكُرُوا نِعْمَتَ اللّهِ عَلَيْكُمْ هَلْ مِنْ خالِقٍ غَيْرُاللّهِ يَرْزُقُكُمْ مِنَ السَّماءِ وَالارْضِ لاإلهَ إلّا هُوَ فَانّى تُؤْفَكُونَ « 1 »\r\nاى مردم ! نعمت خدا را كه بر شما ارزانى داشته است ، ياد كنيد ، آيا آفريننده‌اى غير از خدا مىباشد كه شما را از آسمان و زمين روزى مىدهد ؟ نيست الهى مگر او پس به كجا برگردانده مىشويد ؟\r\nخداست كه بادها را مىفرستد تا ابرها را برانگيزد ، سپس آن ( ابر ) را به سوى سرزمين مرده مىرانيم آنگاه به وسيلهء آن زمين را بعد از مردنش زنده مىگردانيم ، نشور ( برانگيخته شدن مردگان ) هم همين گونه است . « 2 »\r\n\r\n\r\n","description":"","footnote":"\r\n( 1 ) . فاطر ، آيهء 3 .\r\n( 2 ) . فاطر ، آيهء 9 . .\r\n","page_name":" 11 ","page_number":11},
  {"content":"\r\n\r\nآيا نمىبينى كه خدا از آسمان آب فرو فرستاد پس به وسيله آن ميوه‌هاى رنگارنگ بيرون آورديم و در زمين از كوه‌ها راه‌هاى بسيار و اصناف و رنگ‌هاى مختلف سفيد و سرخ و سياه خلقت فرموده و از اصناف مردم و اجناس جنبندگان و حيوانات نيز به رنگ‌هاى مختلف آفريد همين گونه ( بندگان هم مختلف‌اند ) و از ميان بندگان ، فقط علما ، از خدا مىترسند . . . . « 1 »\r\nاز آيات خدا اين است كه از جنس خودتان براى شما همسرانى خلق كرد تا در بَرِ او آرام گيريد و ميان شما دوستى و مهربانى قرار داد . به درستى كه در اين علامت‌ها هر آينه براى گروهى كه تفكر مىكنند نشانه‌هايى است . « 2 »\r\nو از نشانه‌هاى خدا ، آفرينش آسمان‌ها و زمين و اختلاف زبان‌ها و رنگ‌هاى شماست ، به درستى كه در اين امور هر آينه براى دانايان نشانه‌هايى است . « 3 »\r\nو از آيات خدا خواب شما در شب و روز و طلب كردن شما از فضل او است به درستى كه در اين امر ، براى آنان كه مىشنوند ، نشانه‌هايى است . « 4 »\r\nو از نشانه‌هاى او اين است كه برق را در حال بيم و\r\n\r\n\r\n","description":"","footnote":"\r\n( 1 ) . فاطر ، آيهء 27 و 28 .\r\n( 2 ) . روم ، آيهء 21 .\r\n( 3 ) . روم ، آيهء 22 .\r\n( 4 ) . روم ، آيهء 23 . .\r\n","page_name":" 12 ","page_number":12},
  {"content":"\r\n\r\nاميد به شما مىنماياند و از آسمان ، آب را مىفرستد ، پس به وسيله آن ، زمين را پس از مردن زنده مىسازد ، به درستى كه در اين علامت‌ها هر آينه نشانه‌هايى است براى آنان كه مىفهمند . « 1 »\r\nو از آيات خدا اين است كه آسمان و زمين به امرش برپاست پس چون شما را بخواند خواندنى از زمين ، آنگاه شما بيرون مىآييد . « 2 »\r\nو آنچه در آسمان‌ها و زمين است از اوست ، همه فرمانبردار اويند . « 3 »\r\nمتعالى است آن خدايى كه در آسمان برج‌هايى قرار داد و در آن چراغى و ماهى نور دهنده قرار داد و اوست آن كه شب و روز را از پى هم آينده قرار داد براى آن كس كه بخواهد پند بگيرد يا شكر بگذارد . « 4 »\r\nما شما را آفريده‌ايم پس چرا تصديق نمىكنيد ؟ پس آيا آنچه را ( نطفه ) كه مىريزيد ، مىبينيد ؟ آيا شما آن را مىآفرينيد يا ما آفريننده‌ايم ؟ « 5 »\r\nپس آيا آنچه را كه مىكاريد ، مىبينيد ؟ آيا شما آن\r\nرا مىرويانيد يا ما مىرويانيم ؟ « 6 »\r\n\r\n\r\n","description":"","footnote":"\r\n( 1 ) . روم ، آيهء 24 .\r\n( 2 ) . روم ، آيهء 25 .\r\n( 3 ) . روم ، آيهء 26 .\r\n( 4 ) . فرقان ، آيات 61 و 62 .\r\n( 5 ) . واقعه ، آيات 57 - 59 .\r\n( 6 ) . واقعه ، آيات 63 و 64 .\r\n","page_name":" 13 ","page_number":13},
  {"content":"\r\n\r\nآيا بدون خالق ، آفريده شده‌اند يا خودشان خود را آفريده‌اند . « 1 »\r\nآيا آنان كه كافر شدند نديدند كه آسمان‌ها و زمين بسته بودند پس آنها را از هم بازگشوديم . و هر چيز زنده را از آب به وجود آورديم ؛ پس آيا ايمان نمىآورند ؟ « 2 »\r\nدر زمين براى آنان كه يقين دارند ، نشانه‌هايى است و در خودتان ، پس آيا نمىنگريد ؟ « 3 »\r\nبه درستى كه در آسمان‌ها و زمين ، هر آينه نشانه‌هايى از براى گروندگان است و در آفرينش شما و انواع بىشمار حيوانات كه در روى زمين پراكنده‌اند براى گروهى كه يقين مىكنند ، آياتى است . « 4 »\r\nبگو نگاه كنيد كه در آسمان‌ها و زمين چيست و آيات و بيم‌كنندگان ، گروهى را كه ايمان نمىآورند ، سود نمىدهند . « 5 »\r\nقُلْ مَنْ يَرْزُقُكُمْ مِنَ السَّماءِ وَ الْارضِ أَمَّن يَمْلِكُ السَّمْعَ وَ الابْصارَ وَ مَنْ يُخْرِجُ الْحَيَّ مِنَ\r\n\r\n\r\n","description":"","footnote":"\r\n( 1 ) . طور ، آيهء 35 .\r\n( 2 ) . انبياء ، آيهء 30 .\r\n( 3 ) . ذاريات ، آيات 20 و 21 .\r\n( 4 ) . جاثيه ، آيات 3 و 4 .\r\n( 5 ) . يونس ، آيه 101 . .\r\n","page_name":" 14 ","page_number":14},
  {"content":"\r\n\r\nالْمَيِّتِ وَ يُخْرِجُ الْمَيِّتَ مِنَ الْحَيّ وَ مَنْ يُدَبِّرُ الأَمْرَ فَسَيَقُولُونَ اللّهُ فَقُلْ أَفَلا تَتَّقُونَ « 1 »\r\nبگو كيست كه شما را از آسمان و زمين ، روزى مىدهد ؟ يا كيست كه مالك گوش و ديده‌هاست ؟ و چه كسى زنده را از مرده و مرده را از زنده بيرون مىآورد ؟ و كيست كه كارها را تدبير مىكند ؟ پس زود مىگويند خدا ، پس بگو چرا پرهيز نمىكنيد ؟\r\n\r\nچشم واقع بين\r\nاز اين گونه آيات كه حكمت‌هاى خدا و علم و تقدير او را در مخلوقات و ربط و تعلق آنها را به او بيان مىكند و بشر را دعوت به تعقل ، تفكر و آگاهى مىنمايد ، در قرآن مجيد بسيار است .\r\nاگر روح انسان بهانه‌جو نبوده و حقيقت طلب باشد ، هر يك از آيات بىشمارى كه در هر دقيقه و ثانيه جلو چشم او قرار مىگيرد ، براى راهنمايى او به سوى شناخت خداى يگانه و قدرت نا محدود و علم غير متناهى او كافى است .\r\nبرخى از مردم در حالى كه در امور زندگى و مسايل مهم اجتماعى و اخلاقى ، بنياد كارشان بر كاوش زياد و محكم كارى و بررسى و جستجو نيست بلكه به آسانى اطمينان و باور براى شان حاصل مىشود ، در مورد عقايد و ايمان به عالم غيب و خداشناسى و پيغمبر و امام شناسى ، دير باور\r\nهستند و ادلّه قانع كننده و خردپسند ، آنان را مطمئن نمىسازد مثل اين كه مىخواهند در اين موارد غير از روش‌هاى عقلايى ، روش‌هاى ديگر و ادلّه ديگرى بر آنان عرضه شود .\r\n\r\n\r\n","description":"","footnote":"\r\n( 1 ) . يونس ، آيهء 31 . .\r\n","page_name":" 15 ","page_number":15},
  {"content":"\r\n\r\nافراد مستقيم و با انصاف ، با يك دليل و يك نشانه قانع مىشوند و با مختصر انديشه‌اى ، زبان به گفتن كلمه توحيد مىگشايند .\r\nبه عكس ، اشخاص نامستقيم و شيطان صفت ، هر چه آيات خدا را ببينند ، هدايت نمىشوند و از وادى ضلالت و ترديد و شك ، به سرمنزل ايمان و يقين نمىرسند :\r\nفيقُلوُبِهِمْ مَرَضٌ فَزادَهُمُ اللّهُ مَرَضاً . . . « 1 »\r\nاگر اين افراد ، خود را از بيمارىهاى عناد و لجاجت ، تقليد ، تعصب‌هاى جاهلانه ، خودبينى و اظهارهاى فيلسوف مآبانه معالجه كنند ، آيات و نشانه‌هاى خدا را در آسمان ، زمين ، دريا ، جهان نباتات ، حيوانات و انسان ، بقدرى بى حد و شمار خواهند ديد كه در برابر اين حقيقت قرآنى كه :\r\nوَ لَوْ انَّما فِي الْارْضِ مِنْ شَجَرَة اقلام وَ الْبَحْرُيمُدُّهُ مِنْ بَعْدِهِ سَبْعةُ ابْحُرٍ مانَفِدَتْ كَلِماتُ اللّهِ . . . « 2 »\r\nاگر آنچه درخت درزمين است قلم گردد و دريا مركب و هفت دريا برآن اضافه شود ، نشانه‌هاى خداپايان نمىپذيرد\r\nسر تسليم و قبول فرود آورده ، به وجود آفريننده جهان و يكتايى او شهادت خواهند داد كه : « اشْهَدُ انَّ السَّمواتِ والارضَ آياتٌ تَدلُّ عَلى\r\nوَحدانِيَّتِك » ؛ « گواهى مىدهم كه آسمان‌ها و زمين ، نشانه‌هايى است كه بر يگانگى تو دلالت مىكند » .\r\n\r\n\r\n","description":"","footnote":"\r\n( 1 ) . بقره ، آيهء 10 .\r\n( 2 ) . لقمان ، آيهء 27 . .\r\n","page_name":" 16 ","page_number":16},
  {"content":"\r\n\r\n\r\nكتابخانه واشنگتن\r\nدر واشنگتن ، كتابخانه‌اى است كه 38 ميليون كتاب چاپى و خطى دارد . مساحت اين كتابخانه سيزده فدان « 1 » و طول قفسه‌هاى كتاب‌هاى آن چهارصد كيلومتر است . « 2 »\r\nآيا كسى مىتواند احتمال دهد كه ساختمان اين كتابخانه و قفسه‌بندى و نظم و ترتيبى كه در گذاردن كتاب‌ها در هر قسمت به كار رفته ، تهيه كاغذ ، تجليد ، صحافى ، فهرستى كه براى آن در صدها جلد نوشته شده ، شماره صفحات و شماره‌گذارى كتاب‌ها و فيش‌هايى كه در اختيار مراجعه كنندگان در رشته‌هاى مختلف گذارده شده به طور تصادف فراهم شده باشد ؟ !\r\nاگر فرض كنيم كه كتاب‌هاى اين كتابخانه هر يك پانصد صفحه ، هر صفحه‌اى بيست سطر ، هر سطرى پانزده كلمه و هركلمه‌اى چهار حرف باشد ، مجموع حروف اين كتاب‌ها بالغ بر 22 ، 800 ، 000 ، 000 ، 000 مىشود !\r\nآيا مىتوانيد احتمال دهيد كه اين همه حروف و كلمات و جملات ، بدون نويسنده و مؤلف ، خود به خود به هم پيوسته و مرتبط شده باشند و 38 ميليون كتاب در رشته‌هاى مختلف علمى فراهم شده باشد ؟ ! يقيناً احتمال نمىدهيد .\r\n\r\nزلزله در چاپخانه\r\nاگر در چاپخانه‌اى كه داراى يك ميليون حرف است و تمام آنها را در محل‌هاى مشخص گذارده‌اند ( تا هنگام حروفچينى براى چاپ ، حروفچين به\r\nآسانى هر حرفى را از جاى خود بردارد ) ناگهان در اثر زلزله‌اى تمام اين حروف درهم بريزد به طورى كه پيدا كردن يك حرف به سختى و زحمت امكان‌پذير\r\n\r\n\r\n","description":"","footnote":"\r\n( 1 ) .  Faddan  ، مقياس سطح و آن معادل 400 قصبه مربّع است .\r\n( 2 ) . مجله حضارة الاسلام ، سال 14 ، شماره 1 . .\r\n","page_name":" 17 ","page_number":17},
  {"content":"\r\n\r\nباشد ، در چنين حالى اگر حروفچين چاپخانه به شما خبر دهد كه در اثر در هم ريختن و اختلاط حروف با يكديگر ، ده كلمه كه ارتباطى به يكديگر ندارند ، فراهم آمده است ، شايد آن را احتمال داده و بپذيريد !\r\nولى اگر بگويد كه : از اين ده كلمه جمله‌اى بيرون آمده كه يك معنايى را افاده مىكند ؛ مثلًا يك شعر كامل از اشعار فردوسى يا سعدى از آن بيرون آمده است ، آيا باز هم احتمال مىدهيد ؟\r\nممكن است بگوييد بالاخره اين را محال نمىدانيم ، مىگوييم : اگر بگويد از اين يك ميليون حرف ، يك كتاب علمى يا رياضى بسيار دقيق يا يك قصيده طولانى يا كتاب شاهنامه يا مثنوى يا ديوان حافظ و سعدى و نظامى ، تمام و كمال ، حروفچينى شده است آيا باز هم احتمال مىدهيد و آن را محال نمىدانيد ؟ حتماً احتمال نمىدهيد و آن را مانند يك امر محال بديهى مىشماريد .\r\nچرا نمىپذيريد و آن را محال بديهى مىشماريد ؟\r\nچون تصادف ، گاهى در نظر انسان ممكن است و گاهى محال و آنجا كه محال به نظر مىآيد ، فقط به خاطر تجربياتى نيست كه براى هر انسانى حاصل شده است و تصادف را بسيار نادر ديده ، و در امور متعاقبه و پىدرپى نادرتر و يا اصلا نديده بلكه اين امر در اعمال عقل و باطن شعور و ضمير و درك انسان متكى بر قانونى عقلى و رياضى است كه با وجود آن قانون ، عقل نمىتواند تصادف را ( به خصوص در امور متعاقبه كثيره مثل اين چند مثالى كه بيان شد ) تصديق نمايد .\r\nاين قانون را قانون تصادف ( قاعده حساب احتمالات ) مىگويند ، بر طبق اين قانون رياضى ، هر چه عدد اشيايى كه به هم مرتبط هستند كمتر باشد ، احتمال\r\nتصادف با احتمال وجود قصد و اراده به هم نزديك‌تر مىشوند . و هر چه عدد اشيا زيادتر شود ، احتمال وجود قصد ، قوىتر مىشود و احتمال تصادف كه از\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nآغاز به نسبت يك بر دو بود ، به نسبت يك بر ده و يك بر صد و هزار و ميليون و ميليون‌ها و ميلياردها و بيشتر ، و بيشتر از آنچه در وَهم و تصور آيد ، خواهد بود تا آنجايى كه احتمال تصادف در حكم محال خواهد شد .\r\n\r\nنابيناى تيرانداز !\r\nهدف‌هايى براى تيراندازى معين و از يك تا ده شماره گذارى شده است كه طبق شماره ، هدف قرار بگيرد . اگر شخص راستگويى به شما خبر دهد كه تيرانداز ماهرى ، اوّلين تيرش به هدف شماره يك اصابت كرد ، باور مىكنيد و اگر بگويد دومين تيرش به هدف شماره دو و تير سوم به هدف شماره سه و همين طور بقيه تيرهايش ، متعاقب يكديگر به ترتيب از شماره چهار تا ده به هدف اصابت كرده ، قبول مىكنيد .\r\nحالا اگر شخص راستگوى ديگرى ، بگويد : از زير انگشت يك نفر نابيناى بىاطلاع از تيراندازى ، بدون قصد و اراده ، تيرى رها شد و تصادفاً به هدف شماره يك اصابت كرد ، به جهت اينكه اين تصادف را احتمال مىدهيد ، باور مىكنيد . و اگر بگويد تير دوم اين شخص نابيناى بىالتفات نيز به هدف شماره دو برخورد كرد ، قبول نمىكنيد ، به فرض اينكه قبول كنيد ، در هدف شماره سه و چهار و بيشتر ، ديگر اين تصادف را منكر مىشويد و احتمال آن را نابخردانه و سفيهانه مىشماريد ، در حالى كه نسبت به اصابت تمام تيرهاى تيرانداز ماهر كه با قصد و توجه تيراندازى كرده ، شك نمىكنيد ، به اين ترتيب هر چه هدف‌ها را بيشتر فرض كنيد ، احتمال اينكه تيرهاى آن شخص نابينا ، مرتب و پىدرپى به هدف‌هاى شماره‌گذارى شده ، برسد ، ضعيف‌ترمىشود به طورى كه\r\nشما اصابت تيرهاى او را به طور منظم امرى محال مىشماريد ، چرا محال مىشماريد ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاگر از بيشتر مردم راز محال بودن اين تصادف را بپرسيد ، فقط پاسخ مىدهند كه ما آن را باور نمىكنيم همان‌طور كه وقوع يك امر محال را باور نمىكنيم ، ولى علت محال بودن آن را نمىدانيم ؛ چون اين محال بودن ، همان‌طور كه گفته شد ، فقط با يك قاعده رياضى و قانون تصادف روشن مىشود ، آنان كه قدرى روشن فكرتر باشند مىگويند : يقيناً اين قضاوت و حكم عقل ، به محال بودن تصادف ، در عمق عقل و باطن وجود ما ، بر قانونى علمى و رياضى تكيه دارد هر چند نتوانيم آن راتشريح كنيم .\r\nاين قانون به شرحى كه گفتيم و باز هم تكرار مىكنيم ، همان « قانون تصادف » است كه برحسب آن ، احتمال تصادف بر حسب زياد شدن اشياء مرتبط به هم ، رو به ضعف مىگذارد تا حدى كه نسبت به ده يا بيست چيز مرتبط ، امرى محال به نظر مىرسد ، احتمالى كه هر كس آن را بدهد نابخرد شمرده مىشود و اعتناى به آن ، دليل بيمارى روانى و سفاهت است .\r\nدر مورد همين مثال هدف‌هاى شماره‌گذارى شده ، احتمال اين كه تير نابيناى ناملتفت به هدف شماره يك برسد 1 به 10 است و احتمال اين كه تير اول و دومش به هدف يك و دو برسد ، 1 به 100 است و احتمال اين كه تير اول و دوم و سوم به هدف شماره يك ، دو و سه برسد ، 1 به 1000 است و احتمال اين كه تيرهاى اول و دوم و سوم و چهارم به هدف يك تا چهار برسد ، 1 به 10 ، 000 است به اين ترتيب به نسبت تير پنجم تا دهم و تا هدف دهم وقتى اين حساب را ادامه دهيم ، نسبت احتمال اصابت تيرها از يك تا ده به هدف‌هاى دهگانه 1 به 100 ، 000 ، 000 ، 000 مىشود و اگر هدف‌ها را دوازده تا ، فرض كنيم احتمال تصادف يك در ده تريليون خواهد شد . و اگر 21 هدف\r\nشوند ، احتمال اصابت ( 26 / : 1 به 10211 ) 1 به 100 ، 000 ، 000 ، 000 ، 000\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىشود ، كه عقل مطلقا به آن اعتنا نمىكند در حالى كه اگر سخن شخص اول را بپذيريم كه : تيراندازى ماهر با قصد و توجه ، همه هدف‌ها را نشانه قرار داد و تيرهايش به هدف‌ها اصابت كرد ، يك احتمال عقلايى را پذيرفته‌ايم .\r\nحال كه حساب تصادف در ده تا بيست و يك چيز مرتبط ، اين گونه به دست آمد و معلوم شد كه احتمال تصادف عقلايى نيست ، خودتان حساب آن كتابخانه را با 38 ميليون كتاب و آن كتاب‌ها را با 22 ، 800 ، 000 ، 000 ، 000 حرف و آن چاپخانه را با يك ميليون حرف ، بنماييد و ببينيد احتمال تصادف ، از احتمال محال هم سفيهانه‌تر است يا نه ، وقتى در رقم 21 ، احتمال تصادف 1 به 1201 باشد ، در يك ميليون حرف ، احتمال به وجود آمدن تصادفى يك كتاب علمى يا رياضى ، يك در چند مىشود ؟ آيا مىتوان با رقمى آن را به كسى نشان داد ؟ آيا اگر بگوييد يك در ميليارد ميليارد ميليارد ميليارد است ، كافى است ؟ يقيناً نه ، بيش از اينهاست .\r\nاين است راز محال شمردن تصادف يا در حكم محال بودن آن ، اين مثال در يك ماشين ، يك كارخانه ، يك قالى و يك عمارت ، جارى است .\r\nنتيجه : حال مىگوييم كتابخانه 38 ميليونى ما يا هزار ميليون ، يا صد هزار ميليون كتاب فلسفى و رياضى ، با كلمات و حروفش و يك ميليون حروف چاپخانه و صدها هزار ميليون بيشتر ، در برابر اين كتاب بزرگ آفرينش و حروف و كلمات ، چيزى نيست و چگونه قابل قياس است ؟ آيا يك دهم و يك هزارم است ؟ من كه يقيناً نسبت 38 ميليون كتاب ، كه سهل است ، 38 ميليون كتابخانه و هر كتابخانه صدها هزار ميليون كتاب با تمام كلمات و حروفش با كتاب عالم خلقت از نسبت يك حرف به مجموع حروف كتاب‌هاى اين\r\nكتابخانه‌هاى صد هزار ميليون كتابى ، كمتر مىبينم ! يعنى تعداد تمام حروف و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكلمات كتاب‌هاى اين كتابخانه‌ها نسبت به عدد تمام مخلوقات و پديده‌هاى آفرينش از يك حرف در برابر تمام حروف اين كتاب‌ها كوچك‌تر است ، چقدر كوچك‌تر است ؟ خدا داناست !\r\n« قُلْ لَوْكانَ الْبَحْرُمِداداً لِكَلِماتِ رَبّي لَنَفِدَ الْبَحْرُ قَبْلَ انْ تَنفَدَ كَلماتُ ربّي وَ لَوْ جِئْنا بِمِثْلِهِ مَددَاً » « 1 »\r\n\r\n\r\n","description":"","footnote":"\r\n( 1 ) . يك حساب بسِار مختصروكوتاه از كارخانه بدن انسان ، تفسيراين آيه را - كه معنايش بسيار عميق و وسيع است - كمى در جلوى چشم بصيرت ما مىگذارد ، اين آماركوچك كه در بعضى از مطبوعات ، منتشر شده بود ، اين است :\r\nبياييد سفر كوتاهى در بدن خود بفرماييد براى يك روز عمر شما ( آرى ! فقط يك روز ) يك آمار كوچكى تهيه كرده‌ايم ( كه آن هم جامع و كامل نيست ) از اين كارخانه عجيب و حيرت آورى كه وجود شما و من را تشكيل مىدهد و در قاموس بشر به « تن آدمى » نامگذارى شده ، چه اطلاعاتى داريد ؟ همه كارها و فعاليت‌هاى بى سر و صداى او در طبيعت ، حساب و كتاب ، آمار و ارقام مشخص و روشنى دارد و علم ، دامنه اين حساب و كتاب را به قدرى دقيق ، مشخص و روشن كرده است كه يك نگاه اجمالى به چند محاسبه دقيق مربوط به آن ، اهميت آن را واضح مىسازد . به طور خلاصه ، ما با حساب فعاليت چند عضو بدن شما دائرة المعارف بزرگى را به شما عرضه مىداريم .\r\nدرمدت يك روزى كه در تقويم عمرشما ، گمنام و بى نشان مىگذرد و هيچ اثرى از آن چند روز بعد ، در ذهن شما باقى نمىماند ، قلب شما 103089 مرتبه مىتپد به دنبال اين تپش بلاانقطاع كه اگر - خداى ناكرده - انقطاعى حاصل شود ، ديگر حساب‌گرى براى تعداد ضربان‌هاى آن باقى نمىماند ! خون‌هاى جاريه در شريان‌ها و رگ‌ها و عروق شما مسافتى به مقدار 160 ميليون مايل راه را بدون سر و صدا و بوق و كرنا ، طى مىكند ، هم دراين زمان ، ما و شما و همه افراد انسان 23040 مرتبه ، نفس مىكشيم ، و بااين كشش نفس ، 438 فوت مكعب هوابه ريه‌هاى خود وارد و همه مواد مفيد آن را جذب مىكنيم . و همچنين درمدت يك روز به مقدارپنج پوند غذا و آب وارد معده خود مىكنيم و در يك روز ، نيم ليتر عرق از بدن ما خارج مىشود .\r\nاين ديگر خيلى حساب دقيقى است كه عرض كنيم : ناخن‌هاى شما دريك ساعت به مقدار چهل هزارم اينچ ، مىرويد . و موى سر و صورتتان به مقدار هفده هزارم اينچ در ساعت رشد و نمو مىكند .\r\nاگر بخواهيد حساب تمام كارهايى را كه بدن شما در يك روز از جهت خواب و بيدارى انجام مىدهد مطابق حساب ، جمع آورى و كلاسه كنيد ، بايد يك سرى كتاب ، تأليف و تنظيم فرماييد كه شايد تعداد آنها به چهارصد جلد برسد و هر جلدى يك صد صفحه داشته باشد . تازه اين حساب يك روز فعاليت بدن شما مىشود . اينجاست كه بايد آيات قرآن مجيد را با توجه و بينش و ايمان خواند و در معانى آن تأمّل و دقت كرد كه مىفرمايد : وكُلُّ شَيء عِنْدَهُ بِمِقْدار ، ( رعد ، آية 8 ) ، وَفي انْفُسِكُم افَلاتُبْصِرُونَ ، ( ذاريات ، آية 21 ) . .\r\n","page_name":" 22 ","page_number":22},
  {"content":"\r\n\r\nحال حساب احتمال تصادف و در رديف محالات بودن آن را در اينجا چه كسى مىتواند تصور نمايد ؟ آيا در صورتى كه نمىتوانيم احتمال تصادف را در آن كتابخانه و كتاب‌هايش و در هر صفحه و سطر و جمله‌اش و در آن چاپخانه ، به نحوى توجيه كرده و بپذيريم ، چگونه تصادف را در اين پديده‌هاى بىشمار عالم خلقت ، مىتوانيم احتمال بدهيم ؟ هرگز ! هرگز !\r\nاينجاست كه هر چه تفكر بشر در اسرار آفرينش و قوانين و ارتباط اجزاء و عوالم آن با يكديگر بيشتر شود ، بيشتر بر حكومت قصد ، شعور ، علم و اراده ، بر اين عالم آگاه مىشود .\r\nو در برابر آن آفريننده بزرگى كه اين همه نواميس و نظامات و مناسبات و ارتباطات در اين عالم از كهكشان‌ها تا اتم ، و انسان ، حيوان ، جماد ، نبات ، زمين ، كوه و دريا برقرار كرده پيشانى عبوديت بر زمين مىگذارد و زبان به تسبيح و تكبير و تهليل مىگشايد . اينجاست كه معناى اين حديث معلوم مىشود كه :\r\n« تفكُّرُ ساعَةٍ خَيْرٌ مِنْ عِبادَة سَنَةٍ » « 1 »\r\nيك ساعت فكر كردن ، از عبادت يك سال بهتر است .\r\nو اينجاست كه معناى اين فرمايش حضرت على عليه السلام ظاهر مىگردد :\r\n« لَو فَكَّرُوا في عَظيمِ القدرَةِ و جَسيم النّعمة لَرَجَعُوا\r\nالى الطّريقِ وَ خافوا عذابَ الحَريقِ وَ لكِنِ القُلُوب\r\n\r\n\r\n","description":"","footnote":"\r\n( 1 ) . تفسير عياشى : 2 ، 208 حديث 26 . .\r\n","page_name":" 23 ","page_number":23},
  {"content":"\r\n\r\nعَلِيلَةٌ و البَصائر مَدخُولَةٌ » « 1 »\r\nاگر در عظمت و توانايى خدا و بزرگى نعمت او مىانديشيدند ، هر آينه به راه باز مىگرديدند و از عذاب سوزان بيم مىكردند ، ولى دل‌ها رنجور و بصيرت‌ها معيوب است .\r\n\r\nتوضيح ديگر\r\nهر كس در اين عالم و مخلوقات بىشمار آن از : ستارگان ، منظومه‌ها ، كهكشان ، حيوانات ، جنبندگان ، گل ، شكوفه ، ميوه ، سبزه ، گياه ، درخت ، رنگ‌ها و بوها ، طعم‌ها ، انسان‌ها ، قيافه‌ها و شكل‌ها ، غريزه‌ها ، استعدادها ، دوستىها و دشمنىها ، ذوق‌ها ، انديشه‌ها ، علاقه‌ها و حالات گوناگون هر مخلوق ، اوضاع زمين ، خاك‌ها ، معدن‌ها ، كوه‌ها ، ذرات اتم‌ها و نظامات دقيقى كه بر همه حكمفرماست بينديشد ، چگونگى پيدايش و حكومت اين نظام محكم را بر آنها بررسى نمايد و منصفانه در مقام تحقيق بر آيد ، چهار احتمال بيشتر نخواهد داد و به عبارت ديگر بايد يكى از چهار احتمال زير را بپذيرد و تصديق كند :\r\nاحتمال اول : اينكه تمام عالم از منظومه‌ها تا اتم و از جاندار و بىجان و اين اوضاع فلكى و اين همه سير و حركت و آنچه در آن هستيم و اين كوه‌ها و كاخ‌ها همه و همه و همه ، غير از خيال چيزى نيست و حقيقت و واقعيتى ندارند ، نه زمينى هست و نه آفتابى و نه ماه و نه انسان و نه حيوان و نه و نه . . .\r\nاين احتمال به قدرى باطل و موهوم است كه شايسته نيست تحت مطالعه و\r\nحتى رد و اثبات و بطلان قرار بگيرد .\r\n\r\n\r\n","description":"","footnote":"\r\n( 1 ) . نهج البلاغه صبحى صالح ، خطبه 185 . .\r\n","page_name":" 24 ","page_number":24},
  {"content":"\r\n\r\nاحتمال دوم : اينكه عالم بعد از عدم و نيستى بدون مؤثر خارجى ، خود به خود موجود شده باشد و اين نظام بر كائنات آن حكومت يافته باشد ، اين احتمال نيز در سخافت و بطلان مانند احتمال اول است كه عقلايى نيست .\r\nاحتمال سوم : اينكه گفته شود كه ماده قديم است و از براى آن اول و انتهايى و آغاز و انجامى نيست و اين همه اوضاع و نظام ، همه از خواص ماده است ، اين همه تغييرات و تبدلات و آثار خواص مختلف و اصناف مختلف كائنات و عجايب و غرايبى كه عقل را مبهوت و متحير مىسازد ، همه از آثار مادّه است و اين مادّه است كه هر موجودى را به راه خودش هدايت مىكند ، به هر انسان و حيوانى قوّه تشخيص ضرر و نفع خود را مىدهد و به هر گلى ، رنگى ، به هر ميوه‌اى ، مزه‌اى ، به هر جنبنده‌اى ، آگاهى و فهمى و به هر چيزى ، خاصيتى بخشيده و اين همه افكار فلسفى و عرفانى و مكتب‌هاى گوناگون ، پديد آورده است .\r\nاين احتمال نيز علاوه بر آنكه از نظر علم ، بطلانش روشن شده و قانون ترموديناميك ( حرارت ) آن را رد مىكند ، به خودى خود نيز قابل قبول نمىباشد و خرد پسند نيست ؛ زيرا عقل اين همه آثار حيات و زندگى و شعور و قصد را نمىتواند خواص مادّه فرض كند و مادّه‌اى را كه اين گونه عاجز و ناتوان و مسخر بشر مىبيند ، نمىتواند فاعل و علت اين همه حركات و نظامات حساب شده و دقيق تصور نمايد و مؤثر و اثرپذير بشمارد .\r\nمثل اين است كه شما كاخ استوار و بسيار بلند و باعظمتى را ببينيد و آن همه زيبايى و هنرنمايى و دقت و ريزه‌كارىهايى را كه درآن است و بايد به مهندسى بسيار نابغه و ماهر نسبت بدهيد ، به سنگ‌ها ، آجرها ، آهن‌ها\r\nومصالحى كه درآن به كار رفته نسبت بدهيد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر اين احتمال ، شخص ، كمال غير متناهى ، حكمت ، دقت ، آثار علم و آگاهى و نظام و تناسب را تصور مىنمايد و آن را فوق‌العاده متعالى و ارزنده مىيابد و مع ذلك همه اين كمالات و ارزش‌هاى متعالى را به مثل خاكى كه زير پايش ريخته يا هوايى كه استنشاق مىكند نسبت مىدهد و آن را به وجود آورنده اين همه جمال و كمال مىشمارد .\r\nپس ، اين احتمال نيز مردود است و عقل انسانى كه مىبيند روييدن يك بوته گل يا يك خوشه گندم يا يك درخت ميوه موقوف به فراهم شدن شرايط و زمينه‌هايى و فعل و انفعالات بسيارى از داخل و خارج است ناچار آن را به اراده مشيت و قصد وشعورى نسبت مىدهد . و از اينكه آن را كار گل و آب بداند و به مادّه نسبت دهد ، به شدت خوددارى مىكند .\r\nاينها همه احتمالات غير عقلايى است كه در جريان و تفكرات عميق و انديشه ژرف بشر ، هيچ وقت به عقل نزديك نمىشوند و گواه و شاهدى بر درستى آنها يافت نمىشود . باقى مىماند احتمال چهارمى كه پنجم ندارد و آن اين است كه جهان و اين همه كاينات گوناگون و اين قوانين محكم و قواعد حاكم بر آن ، مستند به وجودى غير از خود آن است كه نه مادّه است و نه جسم و نه عاجز و نه جاهل و منزه از تمام عيوب و نقايص و جامع جميع كمالات است و آن وجود ، « خدا » است :\r\nوَلَئِنْ سَألْتَهُمْ مَن خَلَقَ السَّمواتِ وَالأرْضَ لَيَقُولُنَّ اللّهُ . . . « 1 »\r\nواگراز ايشان بپرسى كه چه كسى آسمان‌ها و زمين\r\nرا خلق كرده ، هرآينه مىگويند خدا .\r\n\r\n\r\n","description":"","footnote":"\r\n( 1 ) . زمر ، آيهء 38 . .\r\n","page_name":" 26 ","page_number":26},
  {"content":"\r\n\r\nآرى ! غير از احتمال چهارم ، احتمال ديگرى كه خرد پسند و با فطرت بشر مطابق باشد نيست .\r\nاين است كه هرچه فكر بشر بيشتر در اسرار عالم خلقت غور و بررسى كند و هرچه رشته‌هاى علوم و دانش‌هاى او بيشتر شود ، شواهد و نشانىهاى صحت اين عقيده بيشتر مىشود و نمونه بارز آن همان اسرار كتاب وجود خود انسان است كه هر رشته‌اش علمى شده و در هر قسمتش علماى متخصص ، پيوسته مشغول به كشف اسرار و تحقيق هستند ، بخش روان ، مغز ، اعصاب ، استخوان ، خون ، دستگاه گوارش ، پوست ، گوش ، حلق ، بينى ، چشم و . همه اين رشته‌ها دليل بر نظم و تدبيرى است كه دروجود اين انسان قراردارد و ظاهرش را با باطنش و اعضايش را به يكديگر متصل و پيوسته و همه را با عالم خارج مربوط و متناسب قرارداده است كه اگر اين نظام و اعتدال نبود و بى نظم و ترتيب بود ، امكان پيدايش هيچ علمى نبود ، همه علما در رشته خودشان هرچه پيش بروند به خدا نزديك‌ترمىشوند و درعين حال هر كسى هم در رشته كار و شغلش - حتى چوپان بيابان از گله و رمه‌اش - خدا را مىشناسد .\r\n آفرين باد برآن كس كه خداوند دل است * دل ندارد كه ندارد به خداوند اقرار\r\nكوه و صحرا و درختان همه در تسبيح‌اند * نه همه مستمعى فهم كند اين اسرار\r\nاين همه نقش عجب بر در و ديوار وجود * هركه فكرت نكند نقش بود بر ديوار \r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهرچه را انسان مىبيند و هرچه را احساس مىكند ، هرپديده‌اى ، پيدايش هر موجود ، چگونگى تكون آن ، زندگى انبياء و معجزات آنها همه و همه « برهان خداشناسى » است .\r\nو هر چه انسان بيشتر به سوى او توجه كند ، به پرستش و نيايش در درگاه او بايستد ، او را بخواند ، با او مناجات كند ، در حالات و تاريخ مردان خداشناس تأمل نمايد ، قرآن مجيد را با تدبر بخواند و احاديث و اخبارى را كه در خداشناسى وارد شده و كلمات علما و حكماى الهى را دراين باره بيشتر مطالعه نمايد ، خداشناس‌تر مىگردد تا آنجايى كه لذيذترين چيزها براى او ياد خدا ، مناجات با او ، ذكر و دعا مىشود و دلش فقط با ياد اوآرام مىگردد .\r\n. . . الابِذِكْرِاللّهِ تَطْمَئِنُّ الْقُلُوبُ . . . « 1 »\r\nتا جايى كه مىفهمد سعادت واقعى او در ايمان به خدا و بندگى اوست كه كمالى از آن بالاتر نيست .\r\nخوشا به حال آن كس كه به اين حال برسد !\r\nو خوشا به حال آن كس كه با شناخت خدا از سرگردانى و تحير نجات يابد و از غصّه ، اندوه ، يأس ، نوميدى و بدبينى ، خلاص شود .\r\n« اللّهمَّ ارزُقني حُبَّك وَ حُبَّ مَن يحبّك و حُبّ كُلِّ عَمَلٍ يوصلني الى قُربك » « 2 »\r\nخدايا ! دوستى خودت را و دوستى هر كس كه تو را دوست مىدارد و دوستى هر عملى كه مرا به\r\nقرب تو مىرساند و به تو نزديك مىسازد ، روزى من كن .\r\n\r\n\r\n","description":"","footnote":"\r\n( 1 ) . رعد ، آيهء 28 .\r\n( 2 ) . رجوع شود به : البلد الامين ، ص 65 ؛ بحار الانوار ، ج 83 ، ص 182 و ج 84 ، ص 82 . .\r\n","page_name":" 28 ","page_number":28},
  {"content":"\r\n\r\nخواننده عزيز ! اين بحث مهم‌تر و عالىتر و ارج‌دارتر از آن است كه درضمن يك مقدمه و به صورت مقدمه تقديم شود ، بحثى است كه همه مباحث انسانى و دينى و عرفانى ، مبتنى برآن است و هدف اول و اولين هدف تمام كتاب‌هاى آسمانى و دعوت پيامبران ، اين بحث است ؛ بحثى است كه علوم انسان‌شناسى ، جانورشناسى ، زيست‌شناسى ، كيهان‌شناسى ، گياه‌شناسى ، زمين‌شناسى ، معدن‌شناسى ، روان‌شناسى و . . . آن را تأييد مىنمايد و هرچه اين دانش‌ها بيشتر گسترش يابد ، اين بحث ، واقعىتر و جالب‌تر مىگردد . و به علاوه از امثال ضعيفانى كم‌بضاعت و كم‌اطلاع مانند من ، سخن گفتن و ورود در چنين بحث متعالى ، جسارت و بلندپروازى است . قدر امثال من دراين ميدان از قدر آن مورچه‌اى كه امام عليه السلام عقلا و خردمندان را درهنگام وصف خدا به آن تشبيه فرموده كمتر است . « 1 »\r\n« فَسُبحانَ مَن هُوَ فَوق وَصف الواصِفينَ وَنَعتِ النّاعتين » « 2 »\r\nاينجا ميدان سخن با مردان خداشناس ، آگاهان ، باريافتگان و حاملان معارف قرآن و علوم اهل بيت عصمت و رسالت است .\r\nميدان سخن با على عليه السلام و آن خطبه‌هاى معارف‌آموز و پر از معنا و حقيقت نهج البلاغه است .\r\nدراينجا بايد از مكتب دعاى امام زين العابدين عليه السلام و مكتب درس امام جعفرصادق عليه السلام و مجالس بحث حضرت رضا و ساير ائمه عليهم‌السلام و\r\nاصحاب خاص و تربيت شدگان در درس علم آنان معرفت آموخت . ما اگر سخنى مىگوييم عذرمان اين است كه دراين ايستگاه ، هركس به زبانى سخن\r\n\r\n\r\n","description":"","footnote":"\r\n( 1 ) . رجوع شود به : بحار الانوار ، ج 66 ، ص 292 ؛ و مرآة العقول ، ج 9 ، ص 256 و 257 .\r\n( 2 ) . منزّه است خدايى كه بالاتر از وصفِ توصيف كنندگان است . .\r\n","page_name":" 29 ","page_number":29},
  {"content":"\r\n\r\nحمد تو گويد :\r\n هركس به زبانى سخن حمد تو گويد * بلبل به غزلخوانى و قمرى به ترانه \r\nيُسَبِّحُ للّهِ ما فِي السَّمواتِ وَمافِي الأرضِ الْمَلِكِ الْقُدُّوسِ العزيزِ الحَكيم « 1 »\r\n به ذكرش هر چه بينى درخروش است * دلى داندكه اين معنى به گوش است\r\nنه بلبل بر گلش تسبيح خوانى است * كه هرخارى به تسبيحش زبانى است\r\nاعتصام الورى بمغفرتك * عجزالواصفون عن صفتك\r\nتب علينا فاننا بشر * ما عرفناك حق معرفتك\r\nلا احصى ثَناءً عَليكَ * انتَ كَماأثنَيت عَلى نَفسِكَ \r\n« الهي هَبْ لِي كَمالَ الانِقطاع اليكَ ، وَانِر أبصارَ قُلُوبنا بِضِياء نَظَرِها الَيكَ حَتّى تَخرقَ ابْصارُ الْقُلُوبِ حُجَبَ النّور فَتَصِل الى مَعدن الَعظَمَةِ وَ\r\nتصيرَ ارواحُنا مُعلَّقةً بِعِزِّ قُدسِك » « 2 »\r\n\r\n\r\n","description":"","footnote":"\r\n( 1 ) . جمعه ، آيهء 1 .\r\n( 2 ) . مفاتيح الجنان ، مناجات شعبانيه . .\r\n","page_name":" 30 ","page_number":30},
  {"content":"\r\n\r\nبار خدايا ! به ما كمال توجه و دلبستگى به خودت را ببخش و ديدگان دل‌هاى مارا به روشنايى نظر به سوى خودت نورانى گردان تا چشم‌هاى دل‌ها پرده‌هاى نور را به درد و به معدن عظمت برسد و ارواح ما به عزت قدس تو مرتبط گردد .\r\nلطف اللّه صافى گلپايگانى\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nپرسش اول : آيا هر موجودى آفريننده‌اى و علتى دارد ؟\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nآيا اين جمله كه : « هرموجودى ، آفريننده و علتى دارد » صحيح است ؟ اگر صحيح است پس خدا را چه كسى آفريده و علت وجود او كيست ؟\r\n\r\nپاسخ\r\nاوّلًا : هم ازآنان كه به وجود خداوند متعال ايمان و عقيده دارند و هم از كسانى كه معتقد به خدا نيستند مىتوان يك پرسش نمود ؛ اما از مؤمنين به خدا بدينگونه سؤال مىشودكه : اگر هرموجودى علت و آفريننده‌اى دارد و قانون عليت درست است ، پس علت وجود خدا چيست ؟ و به تعبير ساده‌تر ، آفريننده او كيست ؟\r\nو از آنان كه به خدا معتقد نيستند - مانند ماترياليست‌ها كه همه چيز را معلول ماده مىدانند - اين گونه سؤال مىشود كه پس ماده معلول چيست ؟\r\nفرق بين اين دو سؤال دراين است كه : آنان كه « ماده » را ازلى و علّت مىدانند ، گرفتار ايرادات و اشكالاتى كه به آن اشاره خواهيم كرد مىشوند و از عهده پاسخ به آن ايرادات بر نمىآيند ، درحالى كه آنان كه خدا را ازلى و آفريننده مىدانند بر ايشان اشكال و ايراد و ابهامى كه نتوانند از آن پاسخ بدهند ، پيش نخواهد آمد .\r\nثانياً : اين پرسش ، ناشى از عدم دقت و اشتباه بين موجودى كه آفريده شدن و آفريده بودن با ذات او منافات ندارد كه لااقل محتمل است آفريده شده و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nموجود باشد ، به اين معنا كه وجود و پديده و هستى او از غير خودش باشد و بين موجودى كه اقتضاى ذاتش ، آفريده نبودن و معلول نبودن و بودن و وجوددارى و هستى از خود داشتن است .\r\nو به عبارت ديگر مىگوييم :\r\nاين قاعده كه « هرموجودى آفريننده‌اى دارد » به اين كليت صحيح نيست و قانون عليت هم به اين كلّيت معقول و قابل تصور نيست ؛ زيرا موجودات از نظر وجود و هستى دو گونه مىباشند :\r\nالف - بعضى موجودات كه وجود و تحقق و هستى آنها انفكاك و تنزه از نيستى از عدم و بى نيازى از علت و وجوب وجود نيست .\r\nو به عبارت ديگر : حيثيت ذاتى آنها احتياج به علت است ؛ يا حداقل اقتضاى عدم علت و ابا از داشتن علت ندارند ، ممكن است معلول و پديده باشند و ممكن است علت و آفريننده نداشته باشند .\r\nمثل « ماده » بنابر رأى مادّيون و ماترياليست‌ها كه آن را ازلى مىدانند ولى هر چند آن را ازلى بدانند و بگويند حيثيت ذاتى آن احتياج به علت نيست ، نمىتوانند بگويند كه حيثيت ذاتى آن ، عدم احتياج به علت است و معلول نبودن و ازلى بودن ، حيثيت ذاتى آن است ؛ چون هر دو صورت درنظر اول و باتوجه به ذات ماده ، احتمال مىرود كه درحقيقت نسبت به علت ، لااقتضا باشد ( يعنى : ذاتش نه اقتضاى علت كند و نه اقتضاى عدم علت ) ممكن است علت داشته و معلول هم باشد و هم ممكن است علت نداشته باشد وهرچه هم مطلب را تعقيب كنند به اينجا نخواهند رسيد كه ازليت و معلول نبودن ، ذاتى ماده است كه اگر فرض علّت براى ماده شود ، ماده ، ماده نخواهد بود و خلاف فرض ، لازم بيايد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nدر اين صورت ، به فرض معلول نبودن ماده ، وجود و وجوب و ازليت موجودى كه معلول نبودن حيثيت ذاتى آن نيست ، چگونه قابل تصور است ؟ و چگونه چيزى كه حيثيت ذاتش اباى ازعدم نيست و فرض عدمش نامعقول نيست ، مىتواند معلول نبوده و ازلى باشد و قانون عليت چگونه دراينجا استثنا بر مىدارد .\r\nبنابر اين ، اين سؤال بجاست كه : چرا قانون علّيت در ماده جارى نيست ؟ و اگر هر موجودى علتى دارد پس علت وجود ماده چيست ؟ و چگونه ماده استثنائاً بدون علت ، وجود يافته است ؟ اين پرسشى است كه ماديون بايد به آن پاسخ بدهند ، در صورتى كه پاسخ صحيحى براى آن ندارند .\r\nاين در صورتى است كه حيثيت ذاتى اين گونه موجودات را فقط ابا نداشتن از علت بدانيم و آنها را در احتياج به علت و معلول بودن و نبودن ، « لا اقتضا » فرض كنيم كه هر چند تصور چنين موجودى كه هم ممكن باشد بدون علت موجود باشد و هم با علت ، از جهت اينكه خلط بين واجب و ممكن و صفت وجوب و امكان مىشود ، محال است ؛ چون اگراين موجود واجب است ، پس بى نياز از علت است . و اگر ممكن است ، بدون علت چگونه وجود پيدا مىكند .\r\nو به عبارت ديگر : ياوجودش تعلق و ارتباط به غيراست ، پس وابسته به غير و معلول غيراست . و يا مستقل است و وجودش از خود و به خود است و معلول نيست ، پس اگر لااقتضا نسبت به معلول بودن و نبودن است ، چگونه فرض وجودش بدون علت ممكن است ؟\r\nبه هر حال در اين فرض ، ايراد و پرسش ازعلت ، كاملًا بجاست .\r\nو اما اگر اين نظر صحيح و دقيق‌تر را در اينجا پذيرفتيم كه حيثيت ذاتى اين گونه از موجودات ، احتياج به علت و معلول بودن است و اصلًا موجودات از دو گونه بيرون نيستند و موجودى كه نسبت به معلول بودن و نبودن ، لااقتضا باشد ، تصور نمىشود .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبنابر اين ، وجود ماده بدون علت ، امكان نخواهد داشت و ماده بايد معلول باشد هرچند علت آن را نشناسيم . در هر صورت ، قانون عليت و قاعده كلى « هر موجودى آفريننده و علتى دارد » ، فقط در اين نوع موجودات جارى است ، خواه آنها را نسبت به معلول بودن و علّت داشتن و نداشتن ، لا اقتضا بدانيم يا حيثيت ذاتى آنها را نياز به علت بدانيم ، پرسش از اينكه چرا پديدار شده ؟ چرا موجود شد ؟ چرا وجود يافته و علت وجودش چيست ؟ و آفريننده‌اش كيست ؟ جادارد و بجاست .\r\nب - يك قسم موجود است كه حيثيت ذاتى و تحقق و هستى او كمال و بىنيازى از علت و خود به خود و از خود بودن و آفريده نبودن است . دراين موجود ، قانون عليت نمىتواند راه پيدا كند ؛ زيرا فرض اين كه اين قانون درآن راه يابد و معلول باشد ، مساوى با اين است كه او آن موجودى كه گفتيم نباشد و در رديف دسته اول باشد .\r\nلذا اينجا نمىتوان گفت : چون قاعده اين است كه هر موجودى آفريده‌اى دارد ، پس اين موجود را كى آفريده ؟ و علت آن چيست ؟ چون اين سؤال ناشى از عدم توجه به تعريف اين موجود است ؛ براى اينكه دقت نمىشود ، اين موجود را با موجودات ديگر اشتباه مىنمايند ، از اين جهت قاعده‌اى را كه در آنها جارى است ، در اينجا هم مىخواهند جارى نمايند ، غافل از اينكه جريان اين قاعده دراين موجود محال و خلاف فرض و خلاف واقع است .\r\nعلت احتياج و نيازمندى به علت « وجود » نيست ؛ چنانچه برخى از ماديون گمان كرده و مىگويند : ما برحسب استقصايى كه كرده‌ايم هرچه « وجود » ديده‌ايم آن را معلول و نيازمند به علت يافته‌ايم ، بنابر اين ، قانون عليت در هر موجودى جارى است و مىتوانيم از علت وجود هر موجودى سؤال كنيم . پاسخ اين حرف اين است كه :\r\nشما از اينجا در اشتباه افتاده‌ايد كه مبدأ علّيت را مبدئى تجربى شناخته‌ايد ؛\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nچون هرموجود مادى را محتاج به علت مىبينيد ، تصور مىكنيد كه احتياج به علت ، ذاتى هرموجود است درحالى كه اولًا اين تجربه شما از حدود موجودات مادى كه عدم احتياج به علت ، ذاتى آنها نيست ، بيرون نيست و نتيجه آن را نمىتوان در موجودات غير مادى و موجودى كه عدم احتياج به علت ذاتى اوست ، جارى شمرد .\r\nثانياً اين تجربه شما احتياج موجود مادى را به علت اثبات مىكند اما اين احتياج به علت ، ذاتى هر موجودى و نفس وجود داشتن است يا علت ديگر دارد ، مطلبى نيست كه بتوان آن را باتجربه كشف كرد ؛ زيرا اين معنا خارج از حدود آزمايش است .\r\nبنابر اين ، قانونى كه به طور كلى در هر موجودى كه عدم احتياج به علت ، ذاتى او نباشد جارى باشد ، اين است كه علت احتياج آن به علت ، بايد يا حدوث باشد يا امكان ذاتى يا امكان وجودى « 1 » و چون خداوند همان موجود و علةالعلل و مبدأ يگانه‌اى است كه نه آفريده شده و نه معلول است و نه مخلوق و نه محتاج ، و منزّه از امكان ذاتى و امكان وجودى و حدوث است ، نمىتوان گفت چه كسى او را آفريده ؛ چون اين سؤال فقط در مورد آفريده شده و حادث و ممكن و امكان ذاتى يا وجودى مطرح مىشود .\r\nدر مثل مناقشه نيست : بعضى از اشيا ذاتاً خاصيت شيرينى يا شورى ندارند ، بايد ، آنها را نمك زد يا در آنها شكر ريخت تا شور يا شيرين شوند . نسبت به اين اشياء مىشود گفت : چون هر شيرين و شورى ، شيرين كننده و شور كننده‌اى دارد ، پس علت شورى يا شيرينى اين شىء چيست ؟ ولى نسبت به « نمك و شكر » كه شيرينى و شورى ، ذاتى آنهاست ، اين پرسش صحيح نيست .\r\n\r\n\r\n","description":"","footnote":"\r\n( 1 ) . و الآن در صدد اين جهت نيستيم كه علت احتياج ، كدام يك از اين امور مىباشد . .\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nپرسش دوم : آيا عالم حادث و مسبوق به عدم است ؟\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nآيا دنيا ازلى و قديم است يا بعداً به وجود آمده و حادث است ؟\r\n\r\nپاسخ\r\nمقصود از « دنيا » فقط ماديات و عالم طبيعت و جهان محسوس است يا مقصود ، ما سوى الله كه همه اشياء ( جز خداوند ) را شامل مىشود ؟\r\nاگر مقصود عالم ماده و طبيعت است ، مىگوييم : جهان ، ازلى و قديم نيست و حادث شده و پيدايش يافته است .\r\nبراى يك نفر مادّى كه همه چيز را مىخواهد با حسّ درك كند ، ازلى بودن ماده يك تصور و خيال بيش نبوده و اثبات آن امكان ندارد و ايمان به آن نيز عقيده‌اى بى دليل به يك امر غيبى و پنهان از حس است و براى كسانى هم كه به دلايل عقلى اتكا مىكنند نيز اين موضوع قابل اثبات نيست و برهان بر آن اقامه نمىشود .\r\nپس آنان كه تمام حوادث و معلولات و پديده‌ها را بالأخره منتهى به ماده مىسازند و آن را علةالعلل مىنامند و آنان كه با اعتراف به وجود خدا به ازليت ماده و قِدَم زمانى آن رأى مىدهند ، نمىتوانند در نظر خود ، جزم داشته و اظهار رأى قطعى نمايند و به حس يا دليل عقلى تكيه كنند .\r\nبه علاوه ، نظر اين افراد با شواهد و دلايل حسّى و علمى نيز مخالف است ، مثلًا به گفته فرانك آلن « 1 » استاد فيزيك زيستى دانشگاه مانيتوباى كانادا :\r\n\r\n\r\n","description":"","footnote":"\r\n( 1 )  1 . Frank Allen  .\r\n","page_name":" 43 ","page_number":43},
  {"content":"\r\n\r\n« قانون ترموديناميك » « 1 » ( حرارت ) ثابت كرده است كه جهان پيوسته رو به وضعى روان است كه در آن تمام اجسام به درجه حرارت پست مشابهى مىرسند و ديگر انرژى قابل مصرفى وجود نخواهد داشت ، در آن حالت ديگر زندگى غير ممكن خواهد بود . اگر جهان آغازى نداشت و از ازل موجود بود ، بايد پيش از اين ، چنين حالت مرگ و ركودى حادث شده باشد .\r\nخورشيد سوزان ، ستارگان و زمين آكنده از زندگى ، گواه صادقى است بر اينكه آغاز جهان در « زمان » اتفاق افتاده و لحظه خاصى از زمان ، آغاز پيدايش آن بوده و بنابراين ، نمىتواند چيزى جز يك مخلوق باشد ، پس به ناچار يك علت بزرگ نخستين يا يك خالق ابدى دانا و تواناى بر همه چيز بايد وجود داشته باشد كه جهان را ساخته باشد » . « 2 »\r\nجان كلولند كوثرن « 3 » رياضيدان و شيميدان مىگويد :\r\n« در شيمى اين مطلب ثابت شده كه ماده ، روزى نابود مىشود ، منتها نابودى پاره‌اى از مواد ، بى اندازه كند است و نابودى پاره‌اى ديگر بىاندازه تند . بنابر اين ، وجود ماده ، ازلى نيست و از اين قرار ، ناچار آغازى داشته است .\r\nشواهدى از شيمى و علوم ديگر نشان مىدهد كه اين آغاز ، كند و تدريجى نبوده بلكه بر خلاف پيدايش ماده ، ناگهانى صورت گرفته و حتى دلايل زمانى تقريبى پيدايش آن را نيز نشان مىدهد ، از اين قرار در زمان معينى جهان مادى آفريده شده و از همان زمان پيرو قوانين بوده است و نه دستخوش تصادف » « 4 »\r\n\r\n\r\n","description":"","footnote":"\r\n( 1 )  . Thermodynamics \r\n( 2 ) . اثبات وجود خدا ، ص 18 و 19 .\r\n( 3 )  . John Cleveland Cothran \r\n( 4 ) . اثبات وجود خدا ، ص 44 . .\r\n","page_name":" 44 ","page_number":44},
  {"content":"\r\n\r\nادوارد لوتركيسل « 1 » استاد علوم و رئيس اداره زيست شناسى و استاد دانشگاه سان فرانسيسكو و سردبير چندين نشريه فنى و . . مىگويد :\r\n« طبق قانون انتروپى « 2 » همواره حرارت از اجسام گرم به طرف اجسام سرد جارى مىشود و اين جريان نمىتواند خود به خود به طور معكوس انجام بگيرد ؛ در حقيقت انتروپى نسبت نيروى غير قابل استفاده به نيروى قابل استفاده است و از طرفى ما مىدانيم كه انتروپى رو به تزايد است .\r\nاگر جهان ازلى بود از مدت‌ها پيش حرارت تمام اجسام با هم مساوى مىشد و نيروى قابل استفاده‌اى باقى نمىماند ، در نتيجه هيچ فعل و انفعال شيميايى انجام نمىگرفت و حيات در روى زمين غير ممكن مىشد ، ولى ما مىبينيم كه فعل و انفعالات شيميايى ادامه داشته و حيات در روى زمين ممكن است .\r\nپس بدون قصد و توجه ، علوم ثابت مىكنند كه جهان ، ابتدايى داشته و بدين ترتيب ، ضرورت وجود خدا را ثابت مىنمايند ؛ چون هيچ شىء حادثى نمىتواند خود به خود حادث شود بلكه براى حدوثش ، محرّك نخستين يعنى خالق و به عبارت ديگر ، خدايى لازم است » . « 3 »\r\nاين در صورتى بود كه مقصود از « دنيا » در سؤال ، عالم ماده و طبيعت باشد .\r\nاما اگر مقصود از « دنيا » جميع ما سوى الله يعنى : همه اشياء غير از خداوند باشد ( اگر چه بعيد است ؛ زيرا اين جهت در عصر ما كمتر مورد بحث است و بيشتر به همان جهت اوّل و ماديات توجه دارند ) باز هم اثبات قِدَم و ازليت دنيا به اشكال بر مىخورد . « 4 »\r\n\r\n\r\n","description":"","footnote":"\r\n( 1 )  Edward Luther Kessel \r\n( 2 )  . Entropy \r\n( 3 ) . اثبات وجود خدا ، ص 54 و 55 .\r\n( 4 ) . مخفى نماندكسانى كه اين بحث را اين گونه مطرح كرده‌اند ، معتقد به وجود خدا هستند و اگر به قِدَم و ازليت عالم قائل شده‌اند براساس آراى ديگر است ، لذا در اينجا بحث از قدم عالم و ازليت آن به عنوان معلول نبودن آن مطلقا مطرح نيست . .\r\n","page_name":" 45 ","page_number":45},
  {"content":"\r\n\r\nدر اينجا از ميان آنچه بعضى از حكما و فلاسفه گفته‌اند ، حق همان است كه غزالى مىگويد . او گفته است : « اگر كسى به عنوان يك خواب ، گفته‌هاى آنان را نقل كند ، دليل بر اختلال مزاج و كسالت و بيمارى او شمرده مىشود و سخنان آنان در اين باره خيال‌ها و توهماتى بيش نيست ، چه در مسأله حصول كثرت در عالم و چه در مسأله ربط حادث به قديم » . « 1 »\r\nدر اين بحث ، آنچه به آنان مىگوييم اين است كه : اجماع ملت‌ها بر حدوث حقيقى عالم است و آيات و اخبار هم بر آن دلالت و صراحت دارد و در مثل اين مسأله ، دليل نقلى نيز كافى و حجت است . مضافاً بر آنكه اگر چگونگى حصول كثرت در عالم و ربط حادث به قديم بر ما معلوم نباشد ، هيچ اشكالى پيش نمىآيد ؛ چون نه مكلف به دانستن آن هستيم و نه دانستن آن در كار معاش و معاد اثرى دارد و نه مىتوان با اين خيال‌ها آن را به طور جزم فهميد و اگر در سلسله مجهولات بشر بماند بهتر از اين است كه كسى سخنانى را كه برخى از اهل فلسفه در ربط حادث به قديم يا كيفيت حصول كثرت گفته‌اند بگويد و از پيش خود چيزهايى بسازد :\r\n. انْ هذا الّا اخْتِلاقُ « 2 »\r\n. ما انْزَلَ اللّهُ بِها مِنْ سُلطانٍ « 3 »\r\nو لذا در عصر ما كه بيشتر به جنبه‌هاى عينى و حقيقى و واقعى ، توجه مىشود ، اين گونه مسايل فلسفى از اهميت و اعتبار افتاده و مورد توجه نيستند\r\nو منطق زنده انبيا و قرآن ، بيشتر مورد توجه واقع شده است .\r\n\r\n\r\n","description":"","footnote":"\r\n( 1 ) . رجوع شود به كتاب ارزنده « قصة الايمان بين الفلسفة و العلم و القرآن » ، ص 77 .\r\n( 2 ) . ص ، آيهء 7 .\r\n( 3 ) . نجم ، آيهء 13 . .\r\n","page_name":" 46 ","page_number":46},
  {"content":"\r\n\r\nبه هر حال ، در اينجا به همان دلالت آيات و اخبار به طور اجمال ، حدوث تمام ما سوى اللّه ثابت است « 1 » و تأويل حدوث به حدوث ذاتى و دهرى را بايد براى خود فلاسفه گذارد تا هر چند هزار سال ديگر هم كه مىخواهند با آن مشغول باشند و خود را با قيل و قال ، سرگرم سازند .\r\nقرآن مىفرمايد :\r\nاللّهُ خالِقُ كُلِّ شَيءٍ وَ هُوَ عَلى كُلِّ شَيءٍ وَكيلٌ « 2 »\r\nخدا آفريننده هر چيز است و بر هر چيز نگهبان و وكيل است كه هر چيزى را پس از عدم ، او آفريده است ، ذوى العقول باشد يا غير ذوى العقول ، حال هر چه را فرض كنيم و هر اسمى كه بگوييم عقل يا قواهر اعلون يا قواهر طوليه يا عرضيه ، اگر چيز باشد و موجود ، مخلوق خداست و اگر چيز نباشد ، معدوم است . و سخن گفتن از آن صحيح و منطقى نيست .\r\nآخرين مطلب در اينجا اين است كه بحث با ماديون از نظر اول است ( يعنى مراد از دنيا در سؤال ، عالم ماده باشد ) و اينكه ماده ازلى و علةالعلل است يا نيست . و در اين بحث نيز علاوه بر آنچه گفته شد ، نكته ديگر اين است كه ازليت ماده نمىتواند آن را علةالعلل معرفى كند و اين همه آثار علم و قدرت و حيات و شعور و اين نظامات محير العقول و قوانين و نواميس شگرف را به ماده نسبت دهد !\r\n\r\n\r\n","description":"","footnote":"\r\n( 1 ) . به معنى مسبوقيت ما سوى الله به عدم و نبود بودن و بود شدن و حدوث عالم به اين معنا مستفاد از آيات و روايات و متفق عليه جميع مليين مىباشد .\r\n( 2 ) . زمر ، آيهء 62 . .\r\n","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nپرسش سوم : آيا در ازلى بودن خداوند ابهامى است ؟\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\nموريس مترلينگ دركتاب جهان و ابديّت مىگويد : « خدايان جهان فقط در اسم اختلاف دارند چه بگوييم كه جهان هميشه بوده و چه بگوييم خداوند ازلى بوده ، ابهام در هر دو موضوع مثل هم است ! »\r\n\r\nپاسخ\r\nاين سخن ، سخنى مجمل و حاكى از عدم توجه به حقيقت بحث است ، با اينكه مادّه ازلى نيست و حادث است ، فرض ازلى بودن ماده ملازم با فرض خدا بودن و علةالعلل بودن آن نيست ، يعنى غير از ذات ازلى بارى تعالى هر چيز را فرضاً ازلى بگوييم ، آن چيز ، خدا يعنى ذاتى كه جامع جميع صفات كمال و آفريننده و دانا و توانا و داراى صفات ثبوتيه و سلبيه است ، نخواهد بود .\r\nمادّه ، مادّه است و ازلى هم كه باشد ، خدا نخواهد بود ، ولى خداوند يعنى « الله » كه ذات مستجمع جميع صفات كماليه است ، كه از جمله آنها اراده ، قدرت ، وحدت و تفرّد و يكتايى و يگانگى و بساطت و عدم تركيب است ، محال است متعدد باشد ؛ چون فرض تعدد ، مستلزم فرض عدم استجماع جميع صفات كماليه است .\r\nبنابراين ، يا خدا هست و او غير از ذات مقدس يگانه ، دارنده جميع صفات كمال نيست و يا اگر به فرض محال فرض شود كه ذاتى كه در بر دارنده تمامى صفات كمال باشد ، وجود ندارد ، ماده اگر در اين فرض ، ازلى هم باشد خدا نيست ، پس\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاين همه آثار كمال در عالم ، از كجا وجود يافته ؟\r\nبنابر اين ، خدا ، يا هست كه غير از خداى يگانه نيست و يا فرض عدم وجود او مىشود كه در اين صورت ، جهان و ماده هم نخواهد بود . و به عبارت ديگر : فرض اينكه ماده يا به تعبيرى كه در سؤال شده ، جهان ازلى باشد آن را صالح براى علةالعلل بودن نمىنمايد ؛ چون علةالعلل و پديد آورنده اين نظام بايد خود ، داراى علم ، اراده و قدرت باشد .\r\nپس اين جمله كه خدايان جهان فقط در اسم اختلاف دارند ، معنا ندارد ؛ چون خدا ( البته نه فقط معبود ) يعنى ذات قادرِ حكيمِ مختارِ عالمِ خالقِ جامعِ صفات كمال غير از واحد فرض نمىشود و جهان يا ماده ، اين اوصاف را ندارد .\r\nبه علاوه چگونه اشيايى مثل جهان و ماده و ذات خدا را متعدد مىداند ولى مىگويد : « فقط در اسم با هم اختلاف دارند » . اگر تعدد عينى و خارجى نباشد ممكن است اسمايى متعدد مسمّاى واحد داشته باشند ، ولى اگر تعدد عينى و خارجى باشد ، بلكه اگر ذهنى هم باشد ، اختلاف فقط در اسم نيست بلكه در مسمّاست .\r\nو اگر غرض اين است كه همه به يك حقيقت اشاره دارند در نهايت در تشخيص مصداق ، اختلاف و اشتباه روى مىدهد ، در اين صورت مىگوييم مصداق حقيقى و مسمّاى واقعى آن ، همان ذات بارى تعالى است .\r\nو اگر مقصود اين است كه ناچار بايد : به ذاتى ازلى قائل شويم ، تفاوت نمىكند كه ماده و جهان را ازلى بدانيم يا خداوند را ، ابهام هر دو در اين موضوع يكسان است .\r\nاين سخن هم اگر چه از اين جهت كه بايد به ازلى بودن چيزى قايل شويم صحيح است ، اما عدم تفاوت مذكور صحيح نيست ، زيرا فرق است بين اينكه ماده را ازلى بدانيم يا خدا را ، اگر ماده را ازلى شمرديم نمىتوانيم اين همه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنشانه‌هاى قصد و شعور و آگاهى و نظم دقيق را كه در اين عالم است به آن نسبت دهيم .\r\nو اگر خدا را علةالعلل و ازلى بدانيم ، تمام اين عالم و اين نظم و انضباط و آثار شعور و قصد ، قابل توجيه مىشود و همه را به او نسبت مىدهيم و هر گونه ابهام رفع مىشود .\r\nپس بر فرض اينكه ماده و جهان را ازلى بدانيم ، اين اشكال باقى مىماند كه پس اين نظم و آثار شعور و قصد از كجاست ؟ ولى اگر به خداى ازلى و يگانه ايمان بياوريم ، اين اشكالات رفع مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nپرسش چهارم : آيا جهان هم‌زمان با خداست يا مخلوق خداوند ؟\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\nباز موريس مترلينگ مىگويد : « چه گفته شود خداوند جهان را خلق كرده و چه اينكه قبول كنيم جهان همزمان با خدا بوده ، چه فرقى دارد ؟ »\r\n\r\nپاسخ\r\nاگر غرض از جهان ، مجموع موجودات مادى يعنى ما سواى خدا مثل انسان ، كوه ، درخت ، سنگ ، آب ، عناصر ، دريا ، صحرا ، زمين ، آسمان ، كهكشان‌ها ، منظومه‌ها ، اتم‌ها و آنچه آمده و رفته و نابود شده‌اند و آنچه پس از اين ، پيدايش خواهند يافت ، باشد ، فرض اينكه همه همزمان با خدا باشند بالوجدان معقول نيست ؛ چنانچه فرض همزمان بودن اينها همه با هم نيز معقول نمىباشد با اينكه همه حادثند و مسبوق به عدم .\r\nپس وقتى همه همزمان نباشند چگونه ممكن است با خدا همزمان باشند ؟ به علاوه خود زمان در اثر آفرينش جهان وجود پيدا كرده و يا فرض شده و خدا منزّه از زمان است و هم‌زمانى با او تصوّر نمىشود و لازمه همزمان بودن جهان با خدا اين است كه همه اين اشيا ازلى بوده و حدوث زمانى نداشته باشند و همگى در همه زمان‌ها با هم باشند كه تمام اين معانى ، غير معقول بوده و همزمان بودن جهان با خدا ، فرضى و حاكى از عدم تعقل مىباشد ، ولى اينكه مىگوييم : « خدا جهان را خلق كرده » ، يك معناى معقول و خردپسند است ؛ زيرا غرض اين است كه اين موجودات و مخلوقات مختلف را كه در\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمحدوده زمان هستند و به تدريج در ازمنه مختلف پيدا مىشوند ، او آفريده است .\r\nو اگر غرضش اين است كه ماده همزمان با خدا بوده ؛ يعنى مسبوق به عدم نيست و فقط ماده ازلى است كه امر ، داير باشد بين اينكه خدا را قبول كنيم يا ازليت و علةالعلل بودن ماده را .\r\nاين معنا اگر چه با ظاهر عبارت سؤال سازگار نيست ، اما پاسخش از آنچه گفته شد معلوم مىشود كه اگر خدا را آفريننده بدانيم ، اشكال رفع مىشود و اگر مادّه را ازلى فرض كنيم ، دردى را درمان نمىنمايد .\r\nو اگر غرضش از : « چه بگوييم جهان را خدا خلق كرده يا همزمان با خدا بوده ، فرق نمىكند ، در هر دو صورت خدا را پذيرفته‌ايم » پاسخش اين است كه : در اصل اقرار به وجود مبدأ غير مادى درست است ، اما همزمان بودن ماده با خدا دليلى ندارد و ضرورتى هم در پذيرش آن نيست و با آيات و اخبار نيز مخالف است .\r\nو اگر بگويند : نظر موريس مترلينگ ردّ بعضى از حكما بوده است كه مجردات و عقول را قديم زمانى مىدانند ، اين مطلب هم اگر چه بعيد است ولى ما نيز گفتيم كه سخنان حكما در اين مورد پذيرفته و صحيح نيست و صدور معلول از علت و ربط حادث به قديم به نحوى كه برخى از آنها بيان نموده‌اند ، خنده‌آور است ! !\r\nو اصولًا غور در اين مسايل - چنان‌كه گفتيم - پس از اقرار به وجود خداوند لازم نيست .\r\nما وجود خداوند و صفات جلال و جمال او را با اين همه ادلّه و نشانىهايى كه در عالم طبيعت مىبينيم ؛ مىشناسيم و او را از هر عيب و نقص و جهل و عجز ، مبرّا و عالم را مخلوق او مىدانيم و در اين جهت از آن كه عقل و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nفطرت بشر مىتواند درك كند و موظف به معرفت آن است ، بيشتر انديشه نمىنماييم ، و بايد با تفكر در اسرار خلقت و نظامات قوانين و سازمان‌هاى عظيم آفرينش و با عبادت و پرستش خدا ، خلوص نيت و توجه ، تهذيب نفس ، اصلاح باطن ، مطالعه كتاب خلقت ، آيات آفاق و انفس و ميلياردها و ميلياردها و باز هم هزاران ميليارد و بيشتر و بيشتر نشانه‌هاى او در وجود خودمان و مخلوقات ديگر ، بر معرفت خود بيفزاييم و مىدانيم كه در اين جهان ، مطالب و حقايق بىشمار و بىنهايت ، از ما نهفته و مخفى است .\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nپرسش پنجم : كدام نيستى پيش از نيستى اول وجود داشته است ؟\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\nكدام نيستى ، قبل از نيستى اوّل وجود داشته ؟ و كدام هيچ ، قبل ازهيچ كلي بوده است ؟ چگونه ممكن است وقتي كه هيچ چيز نبوده ، هيچ چيز واقع شده باشد ؛ زيرا آنچه را شما هيچ مىدانيد ، بالاخره يك وقت چيزى بوده است ؟\r\n\r\nپاسخ\r\nاين پرسش به نظر ، نامعقول مىرسد ؛ زيرا در بين نيستى و عدم‌ها فرض تقدم و تأخر و نيستى اوّل صحيح نيست و از اين نامعقول‌تر اين پرسش است كه كدام نيستى قبل از نيستى اول بوده ، زيرا به فرض اينكه در نيستى هم تقديم و تأخير فرض شود ، فرض نيستى قبل از نيستى اول ديگر غلط و بىمعناست مگر آن اول ، اول نباشد حتى در وجود و هستى نيز پرسشى بدينگونه كه كدام وجود پيش از وجود اوّل بوده ، صحيح نيست مثل اينكه بگوييم : « پيش از عدد يك ، كدام عدد بوده است ؟ » .\r\nهمچنين اين سؤال كه : « كدام هيچ قبل از هيچ كلى بوده است » ، معنا ندارد ؛ زيرا هيچ قبل از هيچ كلى تصور نمىشود .\r\nاين سؤال هم كه : « چگونه ممكن است وقتى هيچ چيز نبوده ، هيچ چيز واقع شده باشد » ، مجمل است ؛ چون هيچ چيز به وصف هيچ چيزى واقع نمىشود و علّتى هم كه ذكر شده به جمله : « چگونه ممكن است وقتى هيچ چيز نبوده ، هيچ چيز واقع شده باشد » ، ارتباط پيدا نمىكند ؛ زيرا آنچه را شما هيچ مىدانيد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبالاخره يك وقت چيزى بوده است . به علاوه آنچه را هيچ مىدانيم لازم نيست يك وقت چيزى باشد ، بلكه ممكن است هميشه هيچ باشد ؛ مثلًا اجتماع نقيضين ، مثل بود و نبود يك چيز ، در هيچ وقت ، هيچ چيز نبوده است .\r\nاين پرسش‌ها معقول و منطقى به نظر نمىرسد . و اگر فرضاً طرح كننده آن ، نظر صحيحى داشته و عبارتش رسا نباشد يا درست ترجمه نشده باشد ، بايد مقصدش را دريافت و سپس پاسخ داد .\r\nبه هر حال ، اين گونه پرسش‌ها با فرض اينكه معقول طرح شود ، اگر هم مجهول بماند ، در جايى خللى ايجاد نكرده و به مسايل دينى و عقايد اسلامى ، خدشه‌اى وارد نمىسازد ، هر كدام را كه توانستيم از عقل مستقيم و قرآن مجيد و اخبار معتبر ، پاسخ بگيريم ، آن پاسخ را مىپذيريم و روى چشم مىگذاريم ، هر كدام هم كه بلاجواب ماند ، ضميمه مجهولات بىشمار خواهد شد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nپرسش ششم : لايل حدوث ماده چيست ؟\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\nآيا غير از قانون ترموديناميك ( حرارت ) دليل ديگرى بر حدوث ماده هست ؟\r\n\r\nپاسخ\r\nدلايل ديگرى نيز اقامه مىشود كه در عين حال كه دليل بر حدوث ماده است ، برهان بر وجود خداوند متعال نيز مىباشد و از جمله ، برهان ذيل است :\r\nكسانى كه قائل به قدم ماده هستند و ماده را ازلى مىدانند ، به سه چيز قايلند :\r\n1 . ماده و حركت يا ماده و نيرو ( هر تعبيرى بنمايند ) قديم و ازلى است و ماده و حركت متلازم و غير قابل انفكاك از يكديگرند .\r\n2 . هر نوع زنده‌اى حادث است ؛ چون علم زمين شناسى ثابت كرده است كه همه انواع گياهان و جانوران زمين ، حادث مىباشند و آخرين طبقه‌اى كه به آن رسيده‌اند خالى از اجسام زنده است و نوزادترين تمام اين انواع ، « انسان » است .\r\nو بالاخره مىگويند : به واسطه ماده و نيرو عناصر اصلى پيدا شده و در اثر نمازج آنها به نسبت‌هاى مخصوص ، اجسام زنده وجود يافته‌اند و اول چيزى كه از اجسام زنده پيدا شده ، ماده‌اى زلال است كه داراى قوّه تغذى و انقسام است كه آن را بيولوژيست‌ها پرتوپلاسما ناميده‌اند كه از پيدايش آن ، ساده‌ترين گياه و حيوان زنده به وجود آمد .\r\n3 . تمام تنوّعات و گوناگونىها به واسطه حركت اجزاى ماده ، حادث شده و اين حركت از ازل بوده و ماده و حركت ، اختيارى در آن نداشته و قصد و\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاراده‌اى در ايجاد چيزى ندارند ؛ يعنى : تمام اين تنوعات و حدوث انواع از ماده و حركت يا نيرو ، به طور صدور معلول از علّت است .\r\nبنابر اين ، مىگوييم : عقل حاكم است كه هيچ معلولى از علت خود منفك نمىشود و انفصال معلول از علت مساوى است با انكار معلوليت و عدم عليت ، مثل اينكه با وجود تمام شرايط و عدم تمام موانع ، آتش نسوزاند .\r\nعلّت اگر حادث باشد به مجرد حدوث آن ، معلول هم حادث مىشود و اگر علت ، قديم باشد معلول نيز قديم خواهد بود و الّا وجود علت بدون معلول لازم مىآيد كه اين عقلًا محال است .\r\nپس اگر قايل به قِدَم و ازليت ماده و حركت كه علت اين تنوّعات و تبدّلات است باشيد ، بايد به قِدَم اين تنوعات نيز قايل باشيد در حالى كه نمىتوانيد قايل باشيد و قايل نيز نيستيد . شما بايد يا بر خلاف اكتشافات خودتان قايل به قدم اين تنوّعات بشويد و اين طبقات و درجاتى را كه كشف كرده‌ايد و حتى به طور تخمين مدت فاصله بين آنها را نيز معين كرده‌ايد ، منكر شويد .\r\nو يا اينكه بگوييد : ماده و حركت ، اراده و اختيار دارند و از روى قصد و شعور ، اين گوناگونىها و گرد هم آمدن‌ها و آميخته شدن‌ها از آنها صادر شده و هر وقت بخواهند ، چيزى را احداث مىكنند و هر وقت نخواهند ، احداث نمىكنند . و يا اينكه قايل به حدوث ماده و حركت شويد .\r\nو چون نمىتوانيد فرض اوّل و دوم را بپذيريد ، ناچار بايد فرض سوم ( حدوث ماده و حركت ) را قبول كنيد ؛ زيرا فرض چهارمى در اينجا نداريم . و لذا بايد به وجود خدا اعتراف كنيد ؛ چون حدوث ماده خود به خود محال و محتاج به خالق و آفريننده‌اى است كه او حادث نباشد و الّا « دور » يا « تسلسل » لازم شود كه هر دو عقلًا محال مىباشد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nبرهانى ديگر بر حدوث ماده و وجود خدا\r\nمعقول نيست كه ماده بدون صورت وجود داشته باشد و لذا مادى مىگويد : هيچ‌گاه بدون صورتى نبوده است ؛ زيرا ماده و حركت آن ، از ازل متلازم بوده‌اند و از هم انفكاك نداشته‌اند .\r\nاز طرفى هم عقل حكم مىكند به اينكه هر صورتى كه ماده پيدا مىكند هر اندازه هم بسيط باشد ، حادث و تغيير پذير است و عوض مىشود و از بين مىرود به دليل اينكه صورت‌هاى بسيط ، تغيير يافته و از بين مىرود . و به جاى آن صورت‌هاى انواع زنده كه در زمين‌شناسى حدوث آنها ثابت است پيدا شده‌اند و پر واضح است كه هر چيزى كه عدم بر آن وارد شود ، ازليت ندارد .\r\nپس مادامى كه صورتِ لازمه ماده ، حادث باشد و ازلى نباشد - به دليل اينكه هر صورتى از صور ماده قبول عدم مىنمايد - پس ماده چگونه خواهد بود و پيش از حدوث صورت ، چگونه بوده است ؟\r\nاگر بگوييد : « بدون صورت بوده » اين محال است و اگر بگوييد : « ماده با صورت حادث شده » پس حادث مىشود و قديم نيست .\r\nو به عبارت ديگر : ماده بر حسب آنچه مادى مىگويد و به حكم عقل سليم ، ملزوم صورت است و صورت ، لازم ماده است و از هم انفكاك ناپذيرند .\r\nپس اگر مادّه قديم باشد صورت هم بايد قديم باشد - به جهت عدم جواز انفكاك لازم از ملزوم - ليكن صورت ، قديم نيست و حادث است به دليل آن كه قبول عدم مىكند ، پس ماده نيز قديم نيست .\r\nوقتى ثابت شد كه ماده حادث است و قديم نيست ، پس ناچار بايد آفريننده‌اى داشته باشد كه آن را به وجود آورده باشد و آن كس ، همان خداى يگانه عالم و مريد است .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nبيان ديگر\r\nاين جهان و آنچه در آن است از تمام جهات مركب است و هر مركبى حادث است . و عالم و آنچه در آن است به طور مستمر و غير منقطع در حال تغيير از صورتى به صورت ديگر مىباشد و هر چيزى كه متغير باشد ، ديگر ازلى نيست ؛ چون اگر ازلى باشد ، تغير و تبدّل در آن جايز نيست در حالى كه ما مىدانيم صورت‌هايى كه برماده عارض مىشوند ، همه حادثند پس ماده پيش از صورت ، چه چيز است ؟\r\nاگر بگوييد : « صور را به نحو تسلسل تا بىنهايت فرض مىكنيم » آن هم غير صحيح است ، چون تسلسل عقلًا محال است .\r\nپس چاره‌اى نيست جز اينكه بگوييم ماده و صورت هر دو حادثند يا بگوييم ماده بدون صورت وجود داشته در حالى كه ماده بدون صورت ؛ يعنى بدون شكل ، حجم ، وزن ، رنگ ، بو ، طعم و اين گونه اوصاف نمىتواند وجود داشته باشد و اگر فاقد همه اين اوصاف باشد ، فاقد وجود خواهد بود .\r\nبنابر اين ، عالم بعد از عدم به وجود آمده و عقل به حكم قانون علّيت ، بطور بديهى حكم مىكند به اينكه هر حادثى سبب حدوثى دارد و اين سبب نيز نمىتواند محتاج و حادث باشد ؛ زيرا باز ، همان اشكال تسلسل باز مىگردد ، لذا چاره‌اى نيست جز اقرار به وجود خداوند صانع ، عالم ، قادر و حكيم .\r\nسخن الهى با مادى : شما مادّيون چون به پذيرش خدا كه ما و هر چيزى را آفريده هدايت نشده‌ايد ، به قِدَم ماده و ازلى بودن آن نظر مىدهيد ، ولى وقتى تنوّع و تبدّل آن را ملاحظه مىكنيد ، در توجيه اين تنوعات و استناد آن به سببى و شناخت آن سبب در مىمانيد ؛ چون عقل شما قانع نمىشود كه اين تنوّعات حادث شده را به ماده نسبت دهيد و ماده را سبب آن بدانيد لذا مىگوييد : ماده فرد ازلى از ازل در حركت بوده و به سبب اين حركت اين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nتنوّعات و تبدّل صورت‌ها ، پيدا مىشود ؛ با اينكه شما تا امروز حقيقت ماده را هم نشناخته‌ايد و اينكه مىگوييد در اثر حركت ، ماده مجتمع مىشود و اين صورت‌ها و اشكال و موجودات زنده پيدا مىشوند ، يك تخمين و حدس و احتمال و نظر دادن به حسب گمان بيشتر نيست و شما در اين رأى از آن اصل كلى كه به آن پايبند هستيد و مىگوييد : جز به چيزى كه توسط احساس و مشاهده درك شود تسليم نمىشويد ، عدول كرده و بدون احساس و مشاهده به گمان استدلال يا صورت آن ، تسليم شده‌ايد ؛ چون سبب بودن ماده و حركت براى حيات و اين تنوّعات مختلف مسأله‌اى محسوس و مشاهد نيست .\r\nبنابر اين ، از شما مىپرسيم كه آيا منطقى و معقول است كه تصديق كنيم آنچه در عالم از حيات و نظام و پديده‌ها و خواص و احكام و نظم و ترتيب بسيار دقيق و محيرالعقول است از اثر اجتماع ماده كور و بىقصد و شعور است يا اينكه بگوييم : اين آثار و اين همه ادّله قصد و شعور و اين نظام ، دليل بر وجود خداوند عالم قادر حكيم است كه :\r\nذلِكَ تَقديرُ الْعَزيزِالْعَليم « 1 »\r\nآيا اين نظم و ترتيبى كه در ستارگان و شب و روز و فصل‌هاى چهارگانه برقرار است و اين جوّى كه از گازهاى نگهبان زندگى بر سطح زمين تشكيل شده و آن اندازه ضخامت ( در حدود هشتصد كيلومتر ) غلظت دارد كه مىتواند همچون زرهى زمين را از شرّ مجموعه مرگبار بيست ميليون سنگ‌هاى آسمانى در روز كه با سرعتى در حدود پنجاه كيلومتر در ثانيه به آن برخورد مىكنند ، در امان نگه دارد . و اينكه مىبينيم اگر زمين ما به بزرگى خورشيد بود چگونه « وزن مخصوص » خود را حفظ مىكرد ، نيروى جاذبه 150 برابر مىشد ، ارتفاع جوّ ، به حدود ده كيلومتر تنزّل مىكرد ، بخارشدن آب غير ممكن\r\n\r\n\r\n","description":"","footnote":"\r\n( 1 ) . يس ، آيهء 38 . .\r\n","page_name":" 71 ","page_number":71},
  {"content":"\r\n\r\nمىشد ، فشار هوا تقريباً به 150 كيلو گرم بر سانتيمتر مربع مىرسيد يك جانور يك كيلوگرمى 150 كيلوگرم وزن پيدا مىكرد ، اندام آدمى به كوچكى اندام سنجاب مىشد و زندگى معقول براى چنان موجوداتى ديگر امكان پذير نبود .\r\nاگر فاصله زمين تا خورشيد دو برابر مقدار كنونى آن بود ، حرارتى كه از خورشيد به آن مىرسيد به ربع حرارت كنونى تنزّل مىكرد ، سرعت حركت بر مدار آن نصف مىشد ، طول مدت زمستان دو برابر مىگرديد و در نتيجه همه موجودات زنده يخ مىبستند و اگر و اگر . « 1 »\r\nآيا همه اين نظم و تقدير ، از ماده كور و نفهم است يا اثر قدرت و علم و اراده خداوند مريد است ؟\r\nآيا خون بدن ما كه شامل تقريباً 30000 ميليارد گلبول قرمز و پنجاه ميليارد گلبول سفيد است و اين گلبول‌ها مانند ساير سلول‌هاى بدن در ميان تار و پودى ثابت نشده‌اند بلكه در مايعى به نام پلاسما شناورند و به اين ترتيب ، خون بافت سيالى است كه تمام قسمت‌هاى بدن را فرا مىگيرد و به هر سلول ، غذايى را كه به آن نيازمند است مىرساند ، در عين حال محصولات زايد زندگى بافتى را جمع آورى مىكند ، به علاوه مواد شيميايى لازم و سلول‌هايى كه بتوانند نواحى آسيب ديده بدن را از نو ترميم كنند نيز با خود دارد و با اين عمل شگفت انگيزش به مانند سيلابى است كه به كمك گل و لاى و تنه‌هاى درختى كه با خود كنده و آورده است ، خانه‌هاى خراب شده مسيرش را از نو ترميم مىكند و « 2 »\r\nو آيا همكارى سلول‌هاى بدن كه حدود 1610 ميليون ميليارد است و وجود اين همه شگفتىهاى عالم سلول‌ها ، مستند به ماده پست و بىشعور است يا به\r\nاراده و قصد و قدرت خداى عالم و آگاه و توانا ؟\r\n\r\n\r\n","description":"","footnote":"\r\n( 1 ) . اثبات وجود خدا ، ص 19 - 24 .\r\n( 2 ) . انسان موجود ناشناخته ، ص 87 - 88 . .\r\n","page_name":" 72 ","page_number":72},
  {"content":"\r\n\r\n« برهان نظم » و عنايتى كه انسان الهى مىگويد همين است كه شما در اين همه نشانه‌هاى نظم ، علم ، قصد و شعورى كه در اين عالم به كار رفته نظر كنيد و در همين وجود خودتان و در آفرينش و نظام آن و در توافق و تناسب اعضاى خودتان با يكديگر و با دنياى خارج و با هوا و آب و خوردنىها و آفتاب و ماه و خاك و درخت و . و تناسب آنها با خودتان بينديشيد .\r\nدر همين « حواس پنج‌گانه » كه آن را بسيار بىاهميت مىشماريم ، توجه كنيد ؛ مثلًا در « حسّ بينايى » ببينيد در اين چشم شما چه اسرار و چه دقايق و ريزه‌كارىهايى به كار رفته كه در يك كتاب بزرگ و يك مدرسه بايد مقدارى از آن را فرا گرفت ، حكمت‌هاى آفريدگار را در اين دستگاه چشم بخوانيد و بنگريد .\r\nو يا به وسيله « پوست بدن » آدمى با تمام اشياى محيطش مربوط مىگردد ، چون در حقيقت ، تعداد زيادى از اندام‌هاى حسى ما چون گيرنده‌هايى در آن جاى گرفته‌اند كه بر حسب ساختمان طبيعى و خاص خود ، تغييرات و تحريكات دنياى خارجى را درك مىكند .\r\n« دانه‌هاى حس لامسه » كه در تمام سطح پوست پراكنده‌اند ، نسبت به فشار و درد و گرما و سرما حسّاسند . آنها كه در روى مخاط زبان قرار دارند ، طعم و مزه غذاها و حرارت آن را درك مىكنند . « ارتعاشات صوتى » به واسطه پرده صُماخ و استخوان‌هاى گوش متوسط ، روى دستگاه پيچيده گوش داخلى تأثير مىگذارد .\r\n« شبكه‌اى از اعصاب شامّه » كه در مخاط بينى پراكنده است ، نسبت به « بو » حسّاسيت دارد . و بالأخره « مغز » قسمتى از خود را به صورت عصب بينايى و شبكيه تا نزديكى پوست مىفرستد كه از تموّجات نورانى بين قرمز تا بنفش متأثر مىگردد ، پوست در اينجا تغيير عجيب و شگفت انگيزى مىكند ، شفّاف\r\nمىشود و به صورت قرنيه و عدسى در مىآيد « 1 »\r\n\r\n\r\n","description":"","footnote":"\r\n( 1 ) . انسان موجود ناشناخته ، ص 74 - 77 . .\r\n","page_name":" 73 ","page_number":73},
  {"content":"\r\n\r\nآيا اين همه لطف و تدبير و حكمت و هزاران هزار لطف و تدبير و حكمت ديگر را مىتوان به مادّه كور و بىشعور نسبت داد با اينكه ثابت كرديم ماده خودش هم مخلوق و پديده است ؟ !\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nپرسش هفتم : آراى فلاسفه درباره حدوث چيست ؟\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\nآيا مناسب است براى تأييد بحث ، آراى بعضى از فلاسفه نيز اضافه شود ؟ /\r\n\r\nپاسخ\r\nالبته مناسب است اينك نظر چند تن از آنان را در ذيل مطالعه فرماييد :\r\n\r\nنظر لايبنيتز « 1 »\r\nلايبنيتز مىگويد : « هر حقيقتى را كه عقل به طور اثبات يا نفى تقرير مىكند ، بايد در اثبات يا نفى آن ، بر دو اصل عقلى ضرورى اعتماد كند :\r\n1 . اصل تناقض\r\n2 . اصل علت كافيه ( علت تامّه ) . »\r\nو اين گونه توضيح مىدهد : « هر چه را كه ما تصوّر كنيم ، يا ممكن است يا ممتنع و يا واجب .\r\nهر چيزى كه تصوّر وقوع آن موجب تناقض عقلى باشد ، مستحيل و « ممتنع » است .\r\nهر چيزى كه تصور وقوع آن موجب تناقض عقلى نباشد ، « ممكن » است .\r\nو هر چيزى كه تصوّر عدم آن ، موجب تناقض عقلى باشد « واجب الوجود » است .\r\nهمچنين هر چه را كه مىبينيم بر اساس قانون عليت بايد علتى داشته باشد\r\n\r\n\r\n","description":"","footnote":"\r\n( 1 )  . Leibnitz  .\r\n","page_name":" 77 ","page_number":77},
  {"content":"\r\n\r\nكه سبب وقوع آن باشد و بايد اين علت ، كافى و تام باشد ؛ زيرا عدم وجود علّت كافى براى وقوع آن ، موجب تناقض عقلى است . »\r\nسپس بر اساس اين دو اصل مىگويد : معرفت ممكن و تعليل وقوع آن به اين نحو حاصل مىشود كه براى حكم به امكان حصول شىء كافى است اين جهت را بررسى كنيم ( بر اساس اصل تناقض ) كه آيا تصوّر حصول و وقوع آن شىء ، مستلزم تناقض عقلى است يا نه ؟ پس اگر تصور وقوع آن مستلزم تناقض عقلى نبود ، حكم به امكان آن مىكنيم هر چند عقل حصول آن را بعيد شمرده و از تصور كيفيت حصول آن عاجز باشد .\r\nو پس از اينكه مىبينيم چنين شيئى كه تصور وقوعش مستلزم تناقض عقلى نيست ( و تصوّر عدم وقوعش نيز مستلزم تناقض نيست ) واقع شده و در خارج وجود دارد ، بر اساس اصل علت تامّه ، حكم مىكنيم كه لابد علت تامه دارد و آن همان وجود واجب الوجود است .\r\nلايب نيتز آراى خود را در وجود و ايجاد از عدم بر اين اساس قرار داده و به خدا ايمان آورده و به خلق عالم از عدم نيز ايمان آورده و به اينكه خالق عالم خداى متّصف به جميع صفات كمال است نيز ايمان آورده است .\r\nاو توضيح مىدهد كه : ايجاد مخلوقات از عدم ، ممكن است ؛ زيرا تصور آن موجب تناقض عقلى نيست هر چند عقل از تصور چگونگى آن عاجز باشد ، اما اين عالم كه واقعى و قابل مشاهده است ، موجودات و خودش را ايجاد نكرده ؛ زيرا اين قول مستلزم تناقض عقلى است ؛ پس در مىيابيم كه علت كافى براى وجود آن هست به جهت اينكه بدون علّت كافى موجود نمىگردد ، لذا اين موجودات و نظام محكم و استوار آنها ، علت كافى دارند كه بايد منتهاى قدرت ، حكمت ، علم و تمام صفات كمال باشد و آن خداوند متعال است كه واجب الوجود است و انكار او مستلزم تناقض عقلى است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nنظر دكارت « 1 »\r\nدكارت مىگويد : من فكر مىكنم ، پس من موجودم ، پس مرا چه كسى ايجاد كرده ؟ و كى آفريده ؟ من خودم را نيافريده‌ام پس ناچار آفريننده‌اى دارم ، آن آفريننده بايد واجب‌الوجود باشد و محتاج به كسى كه او را بيافريند يا وجودش را نگهدارد ، نباشد ، بايد به تمام صفات كمال متصف باشد ، چنان خالقى خداست كه آفريننده هر چيزى است .\r\n\r\nنظر اكويناس « 2 »\r\nاكويناس در دليل حدوث مىگويد : اقامه برهان بر وجود خدا به علل طبيعى ممكن است ، زيرا تمام حركات از حركات سابق ناشى مىشود و حركات سابق از حركات سابق‌تر .\r\nبنابر اين ، حركت يا بايد منتهى به محرك اول بشود و يا به فرض تسلسل ، نهايت نداشته باشد و اين فرض ( فرض تسلسل ) عقلًا محال است .\r\nاو مىگويد : موجوداتى كه در اين عالمند ، همه ممكن‌الوجودند كه مىشود باشند ، ولى حتماً نبايد باشند . اين ممكن بايد بر موجودى كه وجودش ضرورى است - كه حتماً بايد باشد و واجب‌الوجود است - اعتماد داشته باشد .\r\nو در « برهان نظم » - كه سومين برهانى است كه اقامه مىكند - مىگويد :\r\nدر اين عالم ، شواهد غير قابل شمارشى ، دلالت بر وجود نظم مىكند كه حتى جمادات به طريق منظمى حركت دارند . پس چگونه وجود اين نظام محكم بدون قوه عاقله‌اى كه خالق اشيا است ممكن است ؟\r\nما مىتوانيم به طريق فهم طبيعى بفهميم كه خدا هست و يگانه است ؛ چون وجود او و يگانگى او در عجايب عالم و نظم نيكوى كاينات ، درخشان است .\r\n\r\n\r\n","description":"","footnote":"\r\n( 1 )  . Descart \r\n( 2 )  . Aquinas  .\r\n","page_name":" 79 ","page_number":79},
  {"content":"\r\n\r\n\r\nنظر پاسكال « 1 »\r\nپاسكال مىگويد : « خداشناسى ما از ادراكات نخستين ماست كه نيازى به براهين عقلى ندارد ؛ زيرا من ممكن بود نباشم ؛ چون امكان داشت مادرم پيش از ولادت من بميرد ، پس من نه واجب الوجودم و نه وجودم ازلى است و نه بىنهايت ، پس بايد موجودى كه واجب‌الوجود و دايم و ازلى است باشد كه وجود من مستند و مربوط به او و از او باشد و آن همان خداست كه موجود بودن او را به درك نخستين درك مىكنيم بدون آنكه نيازى به دلايل عقلى باشد و ليكن بر كسانى كه اين معرفت و ايمان قلبى هنوز روزيشان نشده است لازم است كه براى رسيدن به آن ، توسط عقول خود كوشش كنند » .\r\n\r\nنظر ابن رشد\r\nابن رشد در كتاب الكشف عن مناهج الادلة في عقائد الملة در اثبات وجود خدا به دو برهان اعتماد كرده است : برهان عنايت و برهان اختراع\r\n\r\nالف . برهان عنايت\r\nعنايتى را كه در جهان آفرينش نسبت به انسان و موجودات ديگر تحقق يافته است « دليل عنايت » مىنامند .\r\nسپس مىگويد برهان عنايت مبنى بر دو اصل است :\r\n1 . جميع موجوداتى كه در پيرامون ما هستند با وجود انسان موافقت و مناسبت دارند .\r\n2 . اين موافقت به طور ضرورت و حتم از كسى صادر شده است كه قصد و اراده دارد ؛ زيرا اين گونه توافق و تناسب به طور اتفاق و تصادف واقع نمىشود .\r\n\r\n\r\n","description":"","footnote":"\r\n( 1 )  . Pascal  .\r\n","page_name":" 80 ","page_number":80},
  {"content":"\r\n\r\nو باز مىگويد : « يقين به موافق بودن اين كاينات با وجود انسان ، حاصل مىشود از ملاحظه موافقت شب و روز ، آفتاب و ماه و فصول چهارگانه ، زمين ، بسيارى از حيوانات ، جانوران ، گياهان ، جمادات و چيزهاى ديگر مانند باران و نهرها و درياها و معادن و كلًا توافق زمين ، آب ، آتش و هوا « 1 » ( و همه عناصر ) با وجود انسان آشكار است .\r\nو همچنين عنايت در اعضاى بدن انسان و اعضاى حيوان به اين معنا كه با حيات و وجود انسان‌ها موافق است ، ظاهر است . و به طور كلى شناخت منافع تمام موجودات اين موضوع را تثبيت مىنمايد و لذا هر كه بخواهد كمال معرفت را به خدا حاصل كند ، واجب است از فوايد موجودات فحص و كاوش كند . « 2 »\r\n\r\n\r\n","description":"","footnote":"\r\n( 1 ) . ذكر اين چهار مورد اخير بنا بر نظر قدما درباره عناصر جهان است كه آنها را چهار تا مىدانستند ، لذا ما براى كامل نمودن مطلب ، در پرانتز آن را عموميت داديم .\r\n( 2 ) . در صفحه 81 مىگويد : « جهان مصنوع خداوند متعال است و يكى از طرقى كه بر آن دلالت دارد « طريق عنايت » است . همانطور كه انسان وقتى چيزى را ببيند كه داراى شكل مخصوص و قدر و اندازه معين و وضع خاصى است به نحوى كه منفعت و فايده خاصّى از آن حاصل شود - كه اگر به شكل و اندازه و وضع ديگرى بود آن منفعت را نداشت - علم قطعى پيدا مىكند كه براى آن چيز سازنده‌اى هست كه آن را ساخته است ، لذا شكل ، اندازه و خصوصيات ديگر آن ، در حصول اين منفعت سهيم بوده و مشاركت دارند و نمىشود كه همراهى اين صفات در حصول اين منفعت به اتفاق و تصادف باشد ، كه مثلًا اگر انسان سنگى را ببيند كه شكل ، اندازه و وضع آن به نحوى است كه بر روى آن نشستن ، مناسب است ، علم پيدا مىكند كه آن سنگ را كسى ساخته و پرداخته است ، در تمام عالم نيز مطلب به همين قرار است .\r\nآدمى وقتى كه : به خورشيد و ماه و ساير ستارگان كه فصول چهارگانه ، شب و روز ، ابر و باران ، آب‌ها ، بادها و آبادانى زمين و ساير كاينات از حيوانات و گياهان ، از توافق آنها حاصل مىشود ، نظر كند .\r\nو يا خشكى و آب‌ها و هوا را بنگرد كه با زندگى انسان و ساير موجودات خشكى و آبزى و هوازى سازگارند . و دريابد كه اين نظام و اوضاعى كه هست اگر اختلال پيدا كند - و كم و زياد شود - وجود و زندگى اين مخلوقات ( از نباتات و حيوان و انسان ) اختلال پيدا مىكند .\r\nانسانى كه اين اوضاع را و اين نظام و منافع را مىبيند ، به طورقطع علم پيدا مىكند كه عالم ، مصنوع است ؛ چون ضرورى است كه اين هماهنگى اشيا براى منافع خاص از روى اتفاق و تصادف حاصل نخواهد شد » .\r\nسپس مىگويد : « از آنچه گفتيم معلوم مىشود كه اين برهان قطعى و بسيط است ؛ زيرا بر دو اصلى كه همه بر آن اتفاق داشته ، به آن معترفند ، مبتنى مىباشد ؛ يكى اينكه اجزاى عالم موافق وجود انسان و ساير موجودات است ، و ديگر اينكه هر چيزى كه اجزايش مناسب براى فايده و منفعتى باشد ، مصنوع است ؛ پس نتيجه اين دو مقدمه ، اين است كه عالم ، مصنوع است و ( اجزاى آن براى حصول منافعى ساخته شده ) و صانع و سازنده‌اى دارد » .\r\nبعد شروع مىكند به تفسير برخى از آيات قرآن مجيد كه اين برهان را با بليغ‌ترين بيان تقرير مىنمايد . .\r\n","page_name":" 81 ","page_number":81},
  {"content":"\r\n\r\n\r\nب . برهان اختراع\r\nاختراع ذوات و حقايق موجودات مثل به وجود آوردن حيات در جماد و ادراكات حسى و عقلى كه آن را به « دليل اختراع » موسوم ساخته است .\r\nبنابر اين ، وجود حيوانات ، نباتات و آسمان‌ها به دلالت اختراع ، به وجود خدا دلالت دارد .\r\nو اين طريق بر دو اصل كه بالقوّه در فطرت هر بشرى است قرار دارد :\r\nيكى آنكه اين موجودات اختراع شده‌اند ( زمانى نبوده ، سپس بود شده‌اند ) چنانچه در جانوران و گياهان خود به خود معلوم شده است و همه مىدانند ، لذا نيازى به استدلال نيست و قرآن مجيد مىفرمايد :\r\n. انَّ الَّذينَ تَدعُونَ مِنْ دُون‌ِاللّهِ لن يَخْلُقُوا ذُباباً وَ لَو اجْتَمَعُوا لَهُ . . « 1 »\r\nآن افراد غير خدا كه شما آنان را ندا داده و به كمك مىطلبيد ، هرگز نمىتوانند مگسى را بيافرينند اگر چه همه با هم همكارى نمايند .\r\n\r\n\r\n","description":"","footnote":"\r\n( 1 ) . حج ، آيهء 73 . .\r\n","page_name":" 82 ","page_number":82},
  {"content":"\r\n\r\nما اجسام جمادى را مىبينيم كه پس از جماد بودن ، در آن ، حيات حادث مىگردد ، پس علم پيدا مىكنيم به اينكه كسى حيات را آفريده و آن را انعام فرموده است و او خداست .\r\nآسمان‌ها با اين حركاتى كه در آنهاست كه لحظه‌اى از حركت ، آرام نمىگيرند ، مأمور هستند كه به آنچه در زمين است عنايتى نمايند و مسخر ما هستند و همين تسخير و مأموريت ( به حسب تكوين ) از جانب خداست ( چون يقين داريم كه از جانب خودشان يا ديگرى كه غير خدا باشد ، نيست ) .\r\nاصل دوم اين است كه : هر مخترعى ، اختراع كننده‌اى دارد .\r\nبنابر اين دو اصل ، وجود فاعل و مخترع ثابت مىشود . در « برهان اختراع » به عدد پديده‌ها ، بر وجود خدا دليل داريم .\r\nسپس بعضى از آياتى را كه متضمن بيان اين دو برهان ( عنايت و اختراع ) مىباشد بيان مىكند و مىگويد : اما آياتى كه متضمن دلالت بر عنايت مىباشند مانند :\r\nالَمْ نَجْعَلِ الأَرْضَ مِهاداً وَ الْجِبالَ اوْتاداً « 1 »\r\nآيا زمين را به عنوان قرارگاه و كوه‌ها را به منزله ميخ‌ها ، قرار نداده‌ايم ؟\r\nتا اين آيه :\r\nوَ جَنّاتٍ الْفافاً « 2 »\r\nو بوستان‌هاى به هم پيچيده .\r\n\r\n\r\n","description":"","footnote":"\r\n( 1 ) . نبأ ، آيات 6 - 7 .\r\n( 2 ) . نباء ، آيهء 16 . .\r\n","page_name":" 83 ","page_number":83},
  {"content":"\r\n\r\nو مثل اين آيه :\r\nتَبارَكَ الَّذي جَعَلَ في السَّماءِ بُرُوجاً وَ جَعَلَ فيها سِراجاً وَ قَمَراً مُنيراً « 1 »\r\nبزرگوار است آنكه در آسمان ، برج‌ها و در آن چراغى ( خورشيد و ماه نور دهنده‌اى را قرار داد .\r\nو مثل اين آيه :\r\nفَلْيَنْظُرِ الانْسانُ الى طَعامِهِ « 2 »\r\nپس بايد انسان به طعامش نگاه كند .\r\nو مانند اين آيات بسيار است .\r\nو اما آياتى كه متضمن برهان اختراع‌اند ، مانند :\r\nفَلَيَنْظُرِ الانْسانُ مِمَّ خُلِقَ خُلِقَ مِنْ ماءٍ دافقٍ « 3 »\r\nپس انسان بايد بنگرد كه از چه چيز آفريده شده ، از آبى جهنده آفريده شد .\r\nو مثل اين آيه :\r\nافَلايَنظرُونَ الى الْابِلِ كَيفَ خُلِقَت « 4 »\r\nپس آيا شتر را نمىبينند كه چگونه خلق شده است ؟\r\n\r\n\r\n","description":"","footnote":"\r\n( 1 ) . فرقان ، آيهء 61 .\r\n( 2 ) . عبس ، آيهء 24 .\r\n( 3 ) . طارق ، آيات 6 و 7 .\r\n( 4 ) . غاشيه ، آيهء 17 . .\r\n","page_name":" 84 ","page_number":84},
  {"content":"\r\n\r\nو مثل اين آيه :\r\nياايُّهَا النّاسُ ضُرِبَ مَثَلٌ فَاسْتَمِعُوا لَهُ انَّ الَّذينَ تَدْعُونَ مِنْ دُونِ اللّهِ لَنْ يَخلُقُوا ذُباباً وَ لَوِ اجْتَمَعُوا لَهُ « 1 »\r\nاى مردم ! مثلى زده شد پس آن را گوش دهيد ، به درستى كه هرگز آن افراد غير خدا كه شما آنان را ندا داده و به كمك مىطلبيد ، نتوانند مگسى را بيافرينند ، اگر چه براى آن گرد هم آيند .\r\nو مثل اين آيه كه حكايت از قول ابراهيم است :\r\nانّي وَجَّهْتُ وَجهِي لِلَّذي فَطَرَ السَّمواتِ و الارْضَ « 2 »\r\nبدرستى كه من روى خود را به سوى آنكه آسمان‌ها و زمين را پديد آورد ، گردانيدم .\r\nو اما آياتى كه به هر دو برهان ( عنايت و اختراع ) دلالت دارند نيز بسيار و بلكه بيشتر است ، از جمله اين آيه است :\r\nيا ايُّهَا النّاسُ اعْبُدُوا رَبَّكُمُ الَّذي خَلَقَكُمْ وَ الّذينَ مِنْ قبْلِكُمْ لَعَلَّكُمْ تَتَّقُونَالَّذِي جَعَلَ لَكُمْ الارْضَ فِراشًا وَ السَّماءَ بِنآءً وَ انْزَلَ مِنَ السَّماءِ ماءً فَاخْرَجَ بِهِ مِنَ الثَّمَراتِ رِزْقًا لَكُمْ\r\nفَلاتَجْعَلُوا لِلّهِ انداداً وَ انتُم تَعْلَمُونَ « 3 »\r\n\r\n\r\n","description":"","footnote":"\r\n( 1 ) . حج ، آيهء 73 .\r\n( 2 ) . انعام ، آيهء 79 .\r\n( 3 ) . بقره ، آيات 21 و 22 . .\r\n","page_name":" 85 ","page_number":85},
  {"content":"\r\n\r\nاى مردم ! پروردگارتان كه شما و آن كسانى را كه پيش از شما بودند آفريد ، پرستش كنيد ، باشد كه شما بپرهيزيد ؛ آن خدايى كه زمين را براى شما گسترد و آسمان را برافراشت و از آسمان آبى فرو فرستاد ، پس به وسيله آن آب ، ميوه‌ها بيرون آورد تا روزى شما باشد . پس كسى را مثل و مانند او قرار ندهيد در صورتى كه مىدانيد خدا بىمانند است .\r\nزيرا الَّذي خَلَقَكُم وَ الَّذينَ مِن قَبلِكُم اشاره به دلالت اختراع است .\r\nالَّذي جَعَلَ لَكُمُ الْارْضَ فِراشاً » ، بيان دلالت عنايت است .\r\nو مثل آن است ، آيه :\r\nوَ آيَةُ لَهُمُ الْأرْضُ الْمَيْتَةُ احْيَيْناها و اخْرَجْنا مِنْها حَبّاً فَمِنْهُ يَأْكُلُون « 1 »\r\nزمين مرده ، براى آنان نشانه‌اى است كه آن را زنده مىگردانيم و از آن دانه بيرون مىآوريم پس از آن مىخورند .\r\nو مثل اين آيه :\r\n. وَ يَتَفَكَّرُونَ في خَلْق السَّمواتِ وَ الْارْضِ رَبَّنا ما خَلَقْتَ هذا باطِلًا سُبحانَكَ فَقِنا عَذابَ النّارِ « 2 »\r\nو در خلق آسمان‌ها و زمين مىانديشند ( پس مىگويند ) اى پروردگار ما ! اين را باطل نيافريدى منزّهى تو ! پس ما را از عذاب آتش نگاه دار .\r\n\r\n\r\n","description":"","footnote":"\r\n( 1 ) . يس ، آيهء 33 .\r\n( 2 ) . آل عمران ، آيهء 191 . .\r\n","page_name":" 86 ","page_number":86},
  {"content":"\r\n\r\nدر بيشتر آياتى كه متضمن درس خداشناسى است ، به اين دو نوع دليل اشاره شده است .\r\nاين راه راستى است كه خدا مردم را از آن به سوى شناسايى خود خوانده است و آنها را به آنچه در فطرتشان براى درك اين معنا هست ياد آورى فرموده است ( تا اينكه مىگويد ) اين دو راه ، هم راه « خواص » يعنى دانشمندان است و هم راه عامه مردم . فقط اختلاف در تفصيل معرفت است كه عامه بر آنچه مشهود همه است و همه آن را حس مىكنند كه « دلايل عنايت و اختراع » باشد ، اكتفا مىنمايند و علما علاوه بر آنچه با حس درك مىكنند با برهان نيز مطالبى ادراك مىنمايند ، حتى اينكه ، بعضى از علما مىگويند : آنچه از منافع اعضاى انسان و حيوان شناخته شده ، چند هزار منفعت است ( سپس باز هم سخن را در فرق بين معرفت علما و عامه ادامه مىدهد و مىگويد )\r\nمَثَل عامه مَثَل كسى است كه به مصنوعاتى كه بر چگونگى آنها علم ندارد نظر مىكند و بيش از اينكه آنها مصنوع هستند و صانع دارند چيزى نمىداند ، و مثل علما مثل كسى است كه علم به آن صنعت و خصوصيات و فوايد و چگونگى آن دارد و شك نيست كسى كه اين گونه علم به صنعتى دارد ، صانع را بهتر از ديگران مىشناسد . « 1 »\r\nهرشل مىگويد : « هر چه دايره علوم وسعت مىيابد ، ادلّه بر وجود حكمت خالق تواناى مطلق ، بيشتر مىشود و علماى طبيعى ، فيزيك و نجوم فقط بنيانگذاران معابد علوم هستند كه در آنها خالق عظيم ، تسبيح مىشود » .\r\nلاپلاس مىگويد : « قدرتى كه اجرام آسمانى را در منظومه شمسى ، مدت و دوران سيارات را در گرد آفتاب و توابع را در گرد سيارات به نظامى پايدار تا هر وقت بخواهد قرار داده است ، امكان ندارد كه به تصادف نسبت داده شود » .\r\n\r\n\r\n","description":"","footnote":"\r\n( 1 ) . الكشف عن مناهج الادلة في عقايد الملة ، : ص 45 و 49 ( نقل به مضمون ) . .\r\n","page_name":" 87 ","page_number":87},
  {"content":"\r\n\r\nابراهام لينكلن « 1 » مىگويد : « من عجب دارم از كسى كه به سوى آسمان مىنگرد و عظمت خلقت را مىبيند و به خدا ايمان نمىآورد » .\r\nدكتر اج . كرونين مىگويد : « وقتى كه در عالم وجود و اسرار و عجايب و نظام و دقت و ضخامت و زيبايى آن تأمل مىكنيم ، جز اينكه درباره خداى آفريننده بينديشيم چاره‌اى نداريم .\r\nكيست كه در شب‌هاى تابستان هنگامى كه هوا صاف است به سوى آسمان بنگرد و اين ستارگان بىنهايت را كه از دور تابانند ببيند و به اينكه اين دستگاه عالم وجود از روى تصادف كور به وجود نيامده است ، ايمان نياورده » .\r\nاگر بخواهيم كلمات فلاسفه قديم و جديد را - در حدودى كه در دسترس داريم - در اين موضوع ( ايمان به خدا ) بنگاريم ، نيازمند به آن مىشويم كه كتاب بزرگى در اين باب تأليف كنيم . ( خوانندگان عزيز اگر بخواهند مىتوانند خودشان به كتاب‌هايى مانند كتاب‌هاى : عبدالرزاق نوفل ، روح الدين الاسلامى ، اثبات وجود خدا ، قصة الايمان ، موسوعة وحدة الدين و الفلسفة و العلم ، و كتاب‌هاى ديگر مراجعه كنند ) چنان‌كه مطالعه اين كتاب‌ها با ترجمه آنها و همچنين كتاب « العلم يدعو للايمان » و از همه مهم‌تر و رساتر ، دقت در آيات قرآن مجيد و الهيات نهج‌البلاغه و احاديث و روايات و دعاهاى وارده از اهل بيت عصمت و طهارت عليهم السلام بهترين وسيله براى دريافت ادله و براهين قطعى بر وجود خدا و موجب تكميل معرفت است .\r\n\r\n\r\n","description":"","footnote":"\r\n( 1 )  . Abraham Lincon . \r\n","page_name":" 88 ","page_number":88},
  {"content":"\r\n\r\n\r\nپرسش هشتم : يا مىتوان گفت عقل از تصوّر حقيقت خداوند ، ناتوان است ؟\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nادلّه‌اى كه براى اثبات وجود خداوند اقامه شده ، در نهايت استحكام است و هيچ‌گونه شك و شبهه‌اى در آن راه ندارد ، ولى عقل از تصور حقيقت خداى بزرگ كه مثل او چيزى نيست ، عاجز و ناتوان است . آيا اين سخن صحيح است ؟\r\n\r\nپاسخ\r\nصحيح است ، بايد هم « عقل » عاجز باشد ؛ زيرا اگر عقل از تصور حقيقت او عاجز نباشد ، لازم مىآيد كه بحر نامتناهى در قطره متناهى ، نامحدود در محدود و محيط در محاط بگنجد كه همه اينها محال است .\r\nوانگهى ، وقتى تصور حقيقت بسيارى از اشيا يا همه اشيا براى ما ممكن نباشد مثل حقيقت حيات « 1 » ، فكر ، روح ، عقل و حتى برق ، نور و اشياى ديگر ، چگونه حقيقت واجب‌الوجود ممكن خواهد شد ؟ !\r\nبشر و دانشمندان بزرگ اگر منزلت علمى خود را در هر پايه كه باشد بنگرند و معلومات خود را نسبت به اسرار و مجهولاتى كه دارند بسنجند ، خود را همواره در كنار درياى عميق و بىكرانه‌اى مىبينند كه از آن هر چه برگيرند و بنوشند ، به قدر قطره‌اى بيش نيست .\r\nبزرگان و دانشمندان ، مكرر از درك حقيقت اسرار كون ، اظهار عجز كرده‌اند و حتى حقيقت « ماده » كه با چشم ، ديده و با زبان ، چشيده و با بينى ، بوييده مىشود ، هنوز ناشناخته مانده است .\r\n\r\n\r\n","description":"","footnote":"\r\n( 1 ) . « حيات » چيست ؟ شكل ، وزن ، حجم ، رنگ و مزه‌اش چگونه است ؟ .\r\n","page_name":" 91 ","page_number":91},
  {"content":"\r\n\r\nوقتى انسان در شناخت نزديكترين چيزها به خودش ، عاجز باشد ، چگونه طمع دارد كه حقيقت خدا را درك كند ؟ ! آيا انسانى كه حقيقت ماده‌اى را كه آن را مىبيند ، مىخورد ، مىپوشد ، مىبويد و جزء خودش مىشود و در آن اين همه تصرفات را مىنمايد ، نمىشناسد ، توقع دارد حقيقت خدا را درك كند ؟ !\r\nلايبنيتز آلمانى مىگويد : « اگر عقول شما از تصور خدا قاصر باشد ، اين قصور عقل شما ملازم عدم وجود او نيست ؛ زيرا بسيارى از حقايق را به طور شايسته تصور نكرده‌ايد ، در حالى كه در حقيقت ، موجود مىباشند و دليل عقلى بر وجود آنها قائم است .\r\nو اگر بگوييد : وجود شيئى كه متّصف به صفات واجب‌الوجود باشد و منزه از جسميت و ماديت باشد ، ممكن نيست ، جوابش اين است كه : اين شبهه از قياس تمثيل ناشى شده است چون شما آنچه را از اشيا به حواس خود درك كرده‌ايد جسم و مادى بوده است ( از اين جهت گمان مىكنيد هر چيزى بايد مادى باشد ) اين دليل صحيحى نيست ، بلكه عقل را فريب مىدهد ، كه بر چيزى به احكام غير آن چيز حكم كند با وجود فرق بين آن چيز و غيرش ( مثل كسى كه بخواهد طلا را با متر ، وزن نمايد ) .\r\nپس ناتوانى شما از تصور حقيقت ذات الهى ، محال بودن آن را ثابت نمىكند و قياس آن به آنچه در عالم ماده ديده شده قياس مع‌الفارق است . در استدلال بر وجود خدا ، صفات و آثار ذات او همين قدر كفايت مىكند و هر چه در عالم است از هستى و نظام استوار و محكم ، همه دليل بر وجود قدرت و حكمت اوست » .\r\nجان لاك مؤلف كتاب عقل بشرى مىگويد : « ما در موضوع وجود خدا كمال يقين را داريم ؛ يقينى كه وقتى در وجود خودمان و حواس و عقل خود ، تأمل بنماييم به آن مىرسيم و به طور بديهى درك مىكنيم كه اين انسان ممكن نيست كه از عدم ( يعنى بدون علت ) ايجاد شده باشد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپس خدا شناسى ما ، برهانى است و بر اساس معرفت بديهى قرار دارد ؛ زيرا معرفت وجود خودمان بديهى است و آن همانطور كه دكارت گفت بر وجود خدا دلالت دارد ، چنان‌كه آنچه در ما و در عالم است از آفرينش ، نظم ، هماهنگى و استوارى ، نياز به وجود خداى خالق قادر دانا و حكيم ازلى داريم » .\r\nاما در امور پنهانى و غيبى ديگر مثل بحث در كنه و حقيقت خالق و كنه روح و حقايق ذات اشيا ، جان لاك با سخن حكمت‌آميزى آن را پاسخ داده است . مىگويد : « اگر مردم از قواى عقلى به طور شايسته بحث مىكردند ( يعنى ميزان قوه عقلى و حدود آن را در فهم اشيا مىشناختند ) و نقاط و افق‌هاى روشن را از نقاط تاريك و مبهم جدا مىكردند و آنچه را فهمش ممكن است از آنچه ممكن نيست تميز مىدادند ، به جهل خود در نقاطى كه در دسترس عقل نيست اطمينان مىيافتند و به آن رضايت مىدادند و افكار و ابحاث خود را در جهتى استخدام مىكردند كه سودمندتر و اطمينان بخش‌تر باشد » .\r\nپاسكال مىگويد : « عقل مىتواند با كمك افكار فطرى در مبادى اولى ، حق را درك كند و وجود خدا را درك نمايد و اما ماوراى اين كه اسرار وجود و خلق و خالق باشد ، از ما پنهان است » .\r\nپاسكال عقيده دارد كه « ما عاجزتر از اين هستيم كه كنه و حقيقت اشيا را درك كنيم و كوچكى انسان را نسبت به عالم خودمان و ماوراى آن متذكر مىشود و به عجز عقل و درماندگى آن در نهايت مكان و زمان و به رعبى كه انسان را در هنگامى كه خود را در بعضى از تفكرات غوطه‌ور مىبيند ، فرا مىگيرد ، اشاره مىكند و مىگويد : « بايد قدر خود را بدانيم ؛ زيرا ما بعض شىء هستيم و كل شىء نيستيم و مقام عقل ما ، در معقولات مثل مقام جسم ما ، در امتداد است » .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nروجرياكون هم با معاصر خود توماس اكويناس « 1 » بر ايمان به خدا و عجز از ادراك كنه ذات او موافقت دارد و مىگويد :\r\n« از علماى طبيعى كسى را نمىتوان يافت كه بتواند هر چيزى را بشناسد حتى حقيقت يك مگس و خواص آن را تا چه رسد به اينكه بتواند كنه خدا را بشناسد » .\r\nدكتر الكسيس كارل ضمن بحث از پيچيدگىها و ابهاماتى كه نواحى مختلفه وجود انسان را فرا گرفته ، با بياناتى رسا توضيح مىدهد كه انسان هنوز هم ناشناخته مانده است و انسانى كه متخصصين هر رشته از علوم مىشناسند واقعى نيست و بلكه شبحى ساخته و پرداخته تكنيك‌هاى همان علم است .\r\nاو مىگويد : « هنوز جز به اطلاعات ناقصى در مورد انسان دسترسى نداريم ، كه آنها نيز زاييده روش‌هاى تحقيقى ماست و حقيقت وجود ما در ميان جمع اشباحى كه از خود ساخته‌ايم ، مجهول مانده است . در واقع جهل ما نسبت به خود ، زياد بوده و نواحى وسيعى از دنياى درونى ما هنوز ناشناخته مانده است و بيشتر پرسش‌هايى كه مطالعه كنندگان زندگى انسان طرح مىكنند بدون پاسخ مىماند ، چگونه مولكول‌هاى اجسام شيميايى در ساختمان پيچيده و موقتى سلول‌ها سهيم مىشوند و زندگى را در خود نگه مىدارند ؟ چگونه ژن‌هاى موجود در هسته سلول‌هاى جنسى خصايص ارثى را مشخص و نمودار مىكنند ؟ سلول‌ها با اجتماعات خود چگونه اشكال بافتى و اندامى را به وجود مىآورند ؟ » .\r\nپس از يك سلسله پرسش‌ها مىگويد :\r\n« اينها و چه بسيار پرسش‌هاى ديگرند كه مىتوان درباره مسايلى كه مورد علاقه انسانيت است مطرح كرده براى آنها پاسخى نيافت ، به خوبى واضح است\r\n\r\n\r\n","description":"","footnote":"\r\n( 1 ) .  Thomas Acquinas .  .\r\n","page_name":" 94 ","page_number":94},
  {"content":"\r\n\r\nكه مساعى تمام علومى كه انسان را مورد مطالعه قرار داده‌اند به جايى نرسيده است و شناسايى ما از خود ، هنوز نواقص زيادى در بر دارد . . .\r\nوقتى بشر در برابر اين همه حقايق دريافت نشده وجود خود باشد ، چگونه بلند پروازى نمايد و از كنه و حقيقت خداى متعال سخن بگويد و نا آگاهى خود نسبت به او را دليل بر نبودن او بگيرد و در نتيجه در اين همه براهين عقلى و طبيعى ترديد نمايد .\r\n تو كه در علم خود زبون باشى * عارف كنه يار چون باشى ؟ \r\nاين است حقيقتى كه در اين دو شعر منسوب به حضرت مولا عليه السلام بيان شده است و نشان مىدهد كه ما مىتوانيم پاسخ اين سؤالات را با بهترين بيان از اهل بيت عصمت و طهارت عليهم‌السلام بگيريم :\r\n كيفيهء الْمرء ليس الْمرءُ يدرِكُها * فَكَيفَ كَيفيهء الجَبّارِ فىالقِدَم\r\nهُوَالَّذى انشَأَ الأشياء مُبتَدِعاً * فَكيفَ يدرِكُهُ مُستَحدَثُ النَّسم « 1 » \r\nو بيان روشن‌تر ديگر در اين بحث ، فرمايش حضرت باقرالعلوم عليه السلام است :\r\nكُلَّ ما مَيّزتُمُوهُ بِاوْهامِكُم فِي ادَقِّ مَعانيهِ مَخْلوقٌ مَصنُوعٌ مِثلُكُمْ مَردُودٌ الَيكُمْ وَ لَعَلَّ النّمل الصِّغار تَتَوَهَّمُ انَّ لِلّه تَعالى زُبانِيَتَين فَانَّ ذلِكَ كَمالُها وَ تَتَوهَّمُ انَّ عَدمَهُما نقصان لِمَن لايَتَّصِف\r\n\r\n\r\n","description":"","footnote":"\r\n( 1 ) . حاصل مضمون شعر فوق ، اين است : بشرى كه چگونگى و حقيقت خود را نمىتواند بشناسد با اينكه حادث و مخلوق است ، چگونه مىتواند حقيقت خداى خالق همه چيز را بشناسد ؟ .\r\n","page_name":" 95 ","page_number":95},
  {"content":"\r\n\r\nبِهِما وَ هكَذا حال الْعُقلاء فيما يَصِفونَ اللّهَ تَعالى به « 1 »\r\nآنچه توسط وهم‌هاى خود در نازكترين معانى تمييز دهيد و تصور كنيد ( كه حقيقت خداى بى چون ، چنان است ) مثل خودتان مخلوق و ساخته شده است و به سوى شما رد شده است و شايد مورچگان ريز نيز توهم كنند كه براى خدا دو شاخ است چون كمال خودشان به آن است و اين چنين است حال عقلا در آنچه خدا را به آن وصف مىنمايند .\r\nاولين خطبه نهج البلاغه به اين گونه حمد و سپاس افتتاح شده است :\r\nالحَمد لِلّه الَّذي لا يَبلُغُ مدحَتَهُ القائلون و لايُحصي نَعمائه العادُّون وَ لا يُودّي حَقَّهُ الُمجتَهِدونَ ، الَّذي لا يُدرِكُهُ بُعدُ الهِمَم ، وَ لايَنالُهُ غَوصُ الفِطَنِ\r\nسپاس ، مخصوص آن خدايى است كه گويندگان ، به حقِ مدح او نمىرسند و آمار گيران ، شمارش و ضبط نعمت‌هاى او را نتوانند و كوشش كنندگان از عهده اداى حق او بر نيايند ، خداوندى كه انديشه‌هاى بلند و دور پرواز ، حقيقت ذاتش را درك نكنند و هوش‌هاى غواص به آن نرسند .\r\nدر اين موضوع ، مانند ساير موضوعات ، سخنان حضرت على عليه السلام در\r\n\r\n\r\n","description":"","footnote":"\r\n( 1 ) . الاربعون حديثاً ، شيخ بهايى ، ص 81 ، حديث الثانى ؛ بحارالانوار ، ج 66 ، ص 292 . .\r\n","page_name":" 96 ","page_number":96},
  {"content":"\r\n\r\nنهج البلاغه و بيانات ساير ائمه عليهم‌السلام در كتاب‌هاى توحيد ، مثل توحيدِ صدوق قدس سره ضبط شده است .\r\nو دعاهايى كه از آن بزرگوار رسيده اعجاز آميز است ، در عين حالى كه با بهترين بيان ، عجز بشر را از معرفت ذات الهى بيان مىكنند ، او را به جهانى از معرفت ، اطمينان و شوق ، هدايت مىنمايند و او را در عين بعدى كه ذاتاً از خدا دارد كه مصداق « ما للتراب و رب الارباب » « 1 » است و به او نزديك و آشنا مىسازند كه در آن درگاهى كه جز خاصان و پاكان و شب زنده‌داران و متفكران و موحدان را راه نمىدهند ، بار يابند و با سير در اين خطبه‌ها و خواندن اين دعاها بهترين و واقعىترين لذت‌ها را ببرند . گوارا باد آنان را !\r\n\r\n\r\n","description":"","footnote":"\r\n( 1 ) . خاك چه ارتباطى به پروردگار جهانيان دارد ؟ .\r\n","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nپرسش نهم : چرا در تصور خلقت مادّه از عدم ، عاجزيم ؟\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\nاگر چه طبق ادله‌اى كه اقامه شده ، آفرينش ماده از عدم عقلًا محال نيست و اعتقاد به ايجاد آن بعد از عدم ، مستلزم تناقض عقلى نمىباشد بلكه مسبوق نبودن اين عالم به عدم ، محال و مستلزم تناقض عقلى است ، لكن عقول ما از تصور حصول شىء از لاشىء يعنى خلقت ماده از عدم ، عاجز است و هر چند از طريق برهان عقلى يقين داريم كه ايجاد شىء از عدم ، ممكن است و محال نيست ولى از تصور آن قصور داريم .\r\n\r\nپاسخ\r\n1 . عدم امكان تصور حقيقت شىء ، دليل بر عدم آن نمىشود . و وقتى دليل عقلى بر آن اقامه شد ، عدم تصور آن مانع از اعتراف به آن نخواهد شد .\r\n2 . منشأاين عجز و ناتوانى اين است كه شما باز هم گرفتار استقراى ناقصى كه نتيجه‌اش قطعى نيست ، شده‌ايد ؛ چون هر چه را ديده‌ايد ، به گمان شما حصول و ايجاد شىء از شىء بوده است و لذا حصول و ايجاد شىء را از\r\nلاشىء نمىتوانيد تصور كنيد « 1 » ، ولى عدم مشاهده حصول شىء از لاشىء دليل\r\n\r\n\r\n","description":"","footnote":"\r\n( 1 ) . واضح است كه مقصود از ايجاد شىء از لاشىء اين نيست كه لاشىء چيزى است كه شىء از آن ساخته مىشود ، بلكه مقصود ، ايجاد شىء پس از لاشىء بودن ، ابداع و اختراع آن است . .\r\n","page_name":" 101 ","page_number":101},
  {"content":"\r\n\r\nبر محال بودن آن نمىشود ؛ مثل اينكه عدم مشاهده شخص ، ولادت خود را از مادرش - در آن صورتى كه ولادت ديگران را نيز نديده باشد - دليل بر عدم آن نمىشود ؛ به گفته حكيم سنائى :\r\n داند اعمى كه مادرى دارد * ليك چونى به وهم درنارد \r\n3 . سبب ديگر استبعاد « ايجاد شىء از لاشىء » اين است كه قدرت خدا را بر قدرت بشر قياس مىنمايند و چون مىبينند بشر نمىتواند چيزى را پس از آن كه لاشىء بود ، موجود كند و قادر بر ابداع نيست ، قدرت خدا را بر آن قياس مىكنند ، در حالى كه قدرت بشر با قدرت خدا فرق دارد ، فرق محدود با نامحدود و متناهى با نامتناهى .\r\n4 . بسيارى از چيزها هستند كه از تصور چگونگى موجود شدن آنها عاجزيم ، مانند حيات و زندگى كه از ماده ايجاد نمىشود بلكه در ماده ايجاد مىشود و پس از آن كه معدوم بود موجود مىگردد و از عدم ايجاد مىشود .\r\nاين حيات چگونه از عدم ايجاد مىشود ؟ عقل نمىتواند آن را تصور كند اگر هم مىگوييد اين حيات از ماده موجود مىشود ، اشكال تصور اين مطلب از اشكال تصور ايجاد از عدم اگر بيشتر نباشد ، كمتر نيست ، فقط چيزى كه هست در اينجا تغيير صورت ماده را پيش از حلول حيات يا مقارن آن مىبينيد ، اما اينكه حيات از عدم ايجاد شده يا از ماده و تغيير صورت آن ، اگر فرض اول را نپذيريد و فرض دوم را كه - بدون دليل مىگوييد و نمىتوانيد ثابت كنيد - حتم بگيريم ، باز هم از تصور مفروض عاجزيد .\r\n5 . ما به بسيارى از محاسبات رياضى يقين داريم در حالى كه نمىتوانيم آن را به تفصيل تصور كنيم .\r\nدر اين مثال دقت كنيد : ورقه كاغذى را فرض مىكنيم كه طولش يك\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nصدم ميليمتر باشد ، اگر آن را دو نصف كنيم ، طول هر دو ، دو صدم ميليمتر مىشود و اگر اين عمل را مكرر كنيم ، طول هر چهار بيش از چهار صدم ميليمتر نخواهد شد ولى اگر اين عمل تكرار شود و اين چهار ورقه هم دو نصف شود و سپس هر هشت قطعه و تا 48 مرتبه به اين نحو عمل تكرار شود ، اگر از شما بپرسند طول اين اوراق چقدر شده است ؟ شايد بگوييد يك متر يا دو متر و از چهار - پنج متر بيشتر احتمال نخواهيد داد و حال آن كه اگر به شما بگويند طول اين اوراق از ده كيلومتر هم تجاوز مىكند ، از تصور آن عاجز مىشويد .\r\nو اگر بگويند چنانچه 48 مرتبه ديگر روى اين اوراق اين عمل تكرار شود ، معادل مسافت بين زمين و كره ماه است ( 384000 كيلومتر ) غرق در تعجب و تحير مىشويد و هر چه مىخواهيد آن را تصور كنيد و اين تصاعد را در ذهن بياوريد نمىشود ، ولى چون برهان رياضى بر آن قائم است ، ناچار آن را مىپذيريد و تصديق مىكنيد .\r\nپس عقل اگر چه از تصور حقيقت بسيارى از چيزها عاجز است ولى مىتواند به نفى يا اثبات آنها رأى بدهد .\r\nمثال ديگر : در مسايل اتم و ذرّه و سرعت ارتعاشات صوتى ، اعداد به حدّى افزايش مىيابد كه عدم امكان تصور آن ، به مراتب آشكارتر از مثال كاغذ است .\r\nاز جمله مىگويند : سرعت ارتعاشات صوتى در ثانيه به نيم ميليون مىرسد . اين مسأله به طور عملى ثابت است ، ولى آيا مىتوان حصول نيم ميليون ارتعاش را در ظرف يك ثانيه تصور كرد ؟ مع ذلك اين ارتعاشات كه قابل تصور نيستند ، واقعياتى هستند كه انكار آنها جايز نيست .\r\nآيا اعداد نجومى ، تعداد نجوم ، مقدار حجم ، وزن و فواصل آنها را با يكديگر مىتوانيم تصور كنيم ؟ و اصولًا تا چند عدد را به تفصيل - اگر در تمام عمر\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nغرق در تصور باشيم - مىتوانيم تصور كنيم ؟\r\nمثلًا طول قطر سُديم مراة مسلسلة « 1 » را 30 ، 000 سال نورى تعيين كرده‌اند ، يعنى حجم آن هزار ميليارد ميليارد ميليارد برابر حجم خورشيد است ، آيا كسى مىتواند مترهاى اين مسافت يا كيلومترها يا فرسخ‌هاى آن را تصور كند ؟ فاصله نزديكترين كهكشان به كهكشان خود ما 700 ، 000 سال نورى است ، رسيدن نور ماه به زمين بيش از يك ثانيه و نور آفتاب ، بيش از هشت دقيقه و هفت ثانيه وقت لازم ندارد ، يك ثانيه و هشت دقيقه كجا و 700 ، 000 سال نورى كجا ، حدس زده مىشود كه نورى كه از ضعيف‌ترين كهكشان با تلسكوپ ديده مىشود پانصد ميليون سال نورى از عمر آن گذشته باشد ، حال اگر مىخواهيد اين فاصله نورى را به كيلومتر بسنجيد ، پانصد ميليون را در عدد 93 ، 441 ، 600 ، 000 ، 000 كه طول يك سال نورى به كيلومتر است ، ضرب كنيد .\r\nمع ذلك علماى نجوم ، نتيجه اين محاسبات رياضى را پذيرفته‌اند و ما نيز از آنان مىپذيريم .\r\nدر كتاب علي اطلال المذهب المادي از كتاب اشياء عن العالم الآخرة و كتاب القوى الطبيعيّة المجهولة ، تأليف اوجين نو ، حقايق بسيارى را يادآور شده است كه در گذشته يا حال ، قابل تصور نبوده و نيستند ولى علم ، آنها را ثابت كرده است .\r\n6 - شاعر و نويسنده ، مهندس و هنرمند هر كدام يك اثر بديع به وجود مىآورند :\r\n« شاعر » بهترين قصيده را با آن معانى دقيق ، استعارات ، مجازات ، نكته‌هاى\r\n\r\n\r\n","description":"","footnote":"\r\n( 1 ) . « امرأة المسلسلة » ، زن بسته به زنجير ، يكى از صورت‌هاى فلكى نيمكره شمالى ، شامل خطى است كه از ستارگان روشن تشكيل شده است . فرهنگ عميد ج 1 ، ص 231 . .\r\n","page_name":" 104 ","page_number":104},
  {"content":"\r\n\r\nادبى و لطايف مىسرايد .\r\n« نويسنده » ، بهترين كتاب را با سبك نو و مطالب علمى تازه مىنگارد .\r\n« مهندس » ، نقشه بزرگترين ساختمان را كه نظيرش سابقه ندارد ، طرح مىنمايد .\r\n« هنرمند » زيباترين تابلوهاى نقاشى را مىكشد . شكى نيست كه اين آثار ، پس از عدم به وجود آمده‌اند ، از كجا آمده‌اند ؟ و چگونه در ذهن شاعر و هنرمند موجود شده‌اند ؟ آيا قابل تصور است ؟ حتماً نه .\r\nآيا شعر ، نقشه ، اثر هنرى و تأليف ، قابل انكار است ؟ حتماً نه . آيا وجود صورت قصيده ، نقشه ، اثر هنرى و تأليف در ذهن - يعنى وجود ذهنى آنها - قابل انكار است ؟ يقيناً نه .\r\nپس اين شعر و اين قصيده و اين آثار كجا بودند كه در ذهن شاعر ، نويسنده و . موجود شده‌اند ؟\r\nبنابر اين ، بعد از اينكه برهان طبيعى و عقلى ، حدوث و ايجاد ماده را از عدم ثابت مىكنند ، امكان يا عدم امكان تصور آن ، ضررى به حقيقت بودن آن نمىزند .\r\nدر خاتمه معلوم باشد كه به مسأله حدوث شىء از عدم در قرآن مجيد مكرر تصريح شده است و معجزات انبيا و اوليا كه خوارق عادات است نيز آن را تأييد و ثابت مىنمايد .\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nپرسش دهم : آيا قصد و حكمت در نظام خلقت ، عموميت دارد ؟\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\nاگر اين نظام استوار و بسيار دقيقى كه در عالم ملاحظه مىشود ، حاكي از قصد ، هدف ، حكمت ، شعور ، و - به قول ابن رشد فيلسوف - دليل عنايت است ، اين مظاهرى را كه در عالم ، غير منطبق با قصد ، حكمت و اراده ديده مىشود ، چگونه بايد تعليل كرد ؟\r\n\r\nپاسخ\r\nمظاهرى كه منطبق نبودن آن با قصد ، حكمت و اراده معلوم و مسلم باشد وجود ندارد و هر چه در اين موضوع مبالغه كنيم بيشتر از اين نمىتوانيم بگوييم كه در بين كاينات و اعضا و اجزاى آنها گاهى به مظاهر و مواردى بر مىخوريم كه هنوز منطبق بودن آنها با قصد و هدف و عنايت ، شناخته نشده است و بررسىهاى بشر پيرامون منافع و فوايد آنها تاكنون نتيجه مثبت نبخشيده است .\r\nپاسخ از پرسش فوق ، اين است كه ما به آنچه حاكى از حكمت ، قصد و شعور است بر اين سه استدلال مىكنيم و مدعى نيستيم كه حكمت تمام اشيا را مىدانيم و از خواص و منافع هر چيزى آگاهيم .\r\nمىگوييم : منافع و فوايد اشيا و خواص آنها و نظاماتى را كه در كاينات از اتم تا كهكشان‌ها و زمين ، هوا ، دريا ، درخت ، نبات ، انسان ، حيوان ، ماه ، خورشيد ، نجوم و كواكب ديگر بر قراراست و ما تا كنون يافته‌ايم ، دليل بر قصد ، حكمت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو هدف ، متناسب با وجود انسان و حيوانات ديگر و حتى جمادات و كرات يافته‌ايم ، نظامى كه هرگز بدون قصد و هدف و شعور ايجاد نمىشود .\r\nو آنچه را هنوز نشناخته‌ايم معتقد نيستيم كه بيهوده خلق شده است بلكه طبق اين معلوماتى كه داريم آنها را نيز از آفرينش خداى حكيم و داراى منافع و خواصى مىدانيم .\r\nمثل اينكه اگر يك دستگاه ماشين داشته باشيم كه از ارتباط بسيارى از آلات و ادوات آن با يكديگر و منافع آنها آگاه شده باشيم و فايده چند قطعه از ادوات آن را نفهميده باشيم ، دست به تركيب آن ماشين نمىزنيم و اين چند قطعه را از آن جدا نكرده ، مىگوييم لابد حكمت و فايده‌اى دارد و در سازمان ماشين و هدفى كه از ساختمان آن منظور شده ، مؤثّر است و مهندسى كه اين آلات و ادوات را به هم پيوسته تا با آن پارچه ببافند يا در مسافرت‌ها از آن استفاده كنند ، اين چند قطعه را هم بيهوده در اين ماشين به كار نبرده است .\r\nو دليل بر اين معنا اين است كه آگاهى ما بر اين نظام حكيم ، روز به روز افزايش يافته و معلومات كنونى بشر در اين موضوع نسبت به اعصار گذشته ، روز به روز زيادتر مىشود و هر روز به دلايلى بر حكمت بارىتعالى و استحكام نظام آفرينش ، مىرسيم كه روزگارهاى دراز بر بشر مخفى بود و حكمت آن را نمىدانست بلكه احتمال آن را هم نمىداد .\r\nاز يكى دو قرن پيش به اين طرف ، رشته‌هاى علمى مختلف : پزشكى ، فيزيك ، شيمى ، داروشناسى ، انسان‌شناسى ، حيوان‌شناسى ، نبات‌شناسى ، زمين‌شناسى ، كيهان‌شناسى ، زيست شناسى و . چقدر توسعه پيدا كرده و چقدر بشر خواص و اسرار نهفته در كاينات را كشف كرده و چه بسيار موجودات كوچك و بزرگى را شناخته است ؛ يقيناً در آينده اين شناخت و اين اكتشافات بيشتر خواهد شد ؛ چون توسعه دايره علوم نيز به افزايش كشف اين اسرار كمك مىنمايد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nپس اگر موارد نادرى باشد كه از هيچ جهت به نظام و حكمت وجود و اسرار آن پى نبريم ، نمىتوان آن را شاهد عدم حكمت و هدف و قصد گرفت بلكه بايد اين موارد اندك را به موارد بسيار و بىشمار ديگر قياس كرد .\r\nو خصوصاً وقتى قصور عقل و ناتوانى آن را از درك بسيارى از امور مادى مىبينيم و اين عجز را با قدرت مطلق و علم نامحدود الهى قياس مىكنيم ، نبايد اين موضوع بر ما پنهان مانده ، حكمت بعضى از مصنوعات خدا را از عقل ، دور بشماريم .\r\nشما اگر به حيوانات بسيار كوچك و ريز ، آنهايى كه جز با چشم مسلّح و كمك ميكروسكوپ ديده نمىشوند ، بنگريد ، مىبينيد آنها هر يك استعداد و ادراكى دارند كه براى تأمين معاش و اداره خودشان كافى است :\r\n. . رَبُّنا الَّذِي اعْطى كُلَّ شيءٍ خَلْقَهُ ثُمَّ هَدى « 1 »\r\nو لكن آيا مىتوانيد منتظر باشيد كه آن موجود ريز ، حقيقت انسان را درك كند و منافع اعضا و چگونگى قوه بينايى ، شنوايى ، گويايى ، بويايى ، بساوايى ، گردش خون در بدن و چگونگى تعقّل و تفكّر و توفيق او را به درك علوم و صنعت و اختراع ، بفهمد ؟\r\nعلم و حكمت و توانايى انسان در برابر علم و قدرت و حكمت خدا از اين مخلوقات هم كمتر است و با هيچ مثالى نمىتوان حقارت بشر را در برابر خدا نشان داد ، جز همين‌كه مىدانيم خدا خالق ، بىنياز ، دانا و تواناست و بشر مخلوق ، محتاج ، عاجز و جاهل ، مگر آنكه او عطا كند .\r\nپس بر ماست كه وقتى نفس ما راه غرور را پيش گرفت و بلند پروازى آغاز كرد و معرفت كنه خداى بزرگ ، كيفيت آفرينش عالم ، ايجاد وجود از عدم و حكمت و منفعت هر چيزى را مطالبه نمود ، به عجز عقل خود اعتراف كنيم و\r\n\r\n\r\n","description":"","footnote":"\r\n( 1 ) . طه ، آيهء 50 . .\r\n","page_name":" 111 ","page_number":111},
  {"content":"\r\n\r\nدر معرفت ، به اقرار به وجود او ، قدرت و حكمت او و آنچه آثار و نشانىهاى او ما را به آن هدايت مىنمايد ، اكتفا نماييم و انوار علم و حكمت او را در اين آثار در حد استعداد خود بنگريم ، نه اينكه با پنهان ماندن حكمت برخى از موجودات ، از اين همه آثار حكمت - كه قابل شمارش نيست - چشم بپوشيم و همه را معلول تصادف كور و بىشعور بشماريم .\r\nچه خوش است اگر با على عليه السلام هم صدا شده ، زبان به تسبيح خدا بگشاييم و بگوييم :\r\nسُبحانَكَ ما اعظَمَ ما نَرى مِن خَلْقِكَ وَما اصْغَرَ عِظَمَهُ فِي جَنْبِ قُدرتكَ وَما اهوَلَ ما نَرى مِنْ مَلَكوتك وَ ما احقَرَ ذلِكَ فِيما غابَ عَنّا مِنْ سُلْطانِكَ .\r\nخدايا تو از هر عيب و نقصى منزّه و مبرّى هستى ، چه بسيار بزرگ است در نظر ما آنچه از آفرينش تو مىبينيم و چه بسيار كوچك است بزرگى آن در پيش قدرت و توانايى تو ، و چه بسيار ترسناك است آنچه كه ما ( به چشم عقل ) مىبينيم از پادشاهى ( ربوبيت ) تو و چه بسيار حقير است اين ديدن ما پيش آنچه از ما ناپيداست از سلطنت ( الهيت ) تو . « 1 »\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، خطبه 108 . .\r\n","page_name":" 112 ","page_number":112},
  {"content":"\r\n\r\n\r\nپرسش يازدهم : آيا فرضيه داروين با دين سازگارست ؟\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n« فرضيه داروين » در پيدايش موجود زنده و پيدايش انواع از طريق تكامل و ارتقا چگونه با عقيده الهيّين و بخصوص با برهان عنايت و نظم ، سازگار مىشود ؟ زيرا بنابر اين فرضيه جانداران طبق قانون تكامل تا اينجا رسيده‌اند و تكامل انواع ، تحت تأثير نواميس معيّنى حاصل شده و وجود قصد و هدف را در نظام موجود نفى مىكند و اصولًا فرضيه داروين در پيدايش موجود زنده و اصل انواع و پيدايش آنها از طريق تكامل و ارتقا بويژه در مورد نوع انسان ، صحت دارد يا نه ؟ و آيا آياتى از قرآن مجيد « 1 » را مىشود طبق اين نظر شرح و تفسير نمود يا نه ؟\r\nو به عبارت ديگر : داروينيسم را - در اين زمينه كه تمام موجودات زنده ، منتهى به يك موجود تك سلولى مىشوند و به تدريج تكامل يافته‌اند - در پيدايش انسان بر خلاف آنچه ما تا به حال به آن عقيده داشتيم كه انسان از اول به همين شكل و قيافه موجود شده است ) مىتوان از قرآن مجيد استفاده\r\nكرد يا بر آن تطبيق نمود يا نه ؟\r\n\r\n\r\n","description":"","footnote":"\r\n( 1 ) . درضمن پاسخ ، آياتى كه مورد سؤال واقع شده با شماره آيه و نام سوره نوشته خواهد شد . .\r\n","page_name":" 115 ","page_number":115},
  {"content":"\r\n\r\n\r\nپاسخ\r\nپيش از ورود در اصل پاسخ ، توضيح چند نكته مناسب و بلكه لازم است :\r\nنكته اول : چگونگى آغاز خلقت انسان و ساير انواع ، جزء اصول اعتقادى نيست كه لازم باشد مسلمان به آن معتقد باشد به اين معنا كه اگر اين مسأله به گوشش نخورده باشد و از طرف نفى و طرف اثباتش غافل باشد ، مسؤول نخواهد بود و در مقام سؤال از عقايد ، از او درباره اين موضوع ، پرسش نمىشود و دانستن آن هم شرط اسلام و ايمان نمىباشد ، بلى از نظر علم و اخلاق و تاريخ ، مسأله مهمى است .\r\nفقط در مثل اين مسايل - كه گفته شد جزء اصول اعتقادى نيست - اگر مسأله‌اى بين مسلمانان ضرورى باشد يا قرآن مجيد يا احاديث متواتر ، آن را نفى يا اثبات كرده باشند ، هر چند از امور اعتقادى نباشد ، خلاف آن را نمىتوان قبول كرد و اگر ضرورى دين باشد « 1 » ، انكارش - به نحوى كه در كتب فقه مذكور است - سبب كفر و ارتداد مىشود .\r\nآرى ! اگر دليل قاطع عقلى بر خلاف ظاهر دليل نقلى باشد ، آن دليل عقلى قطعى ، به منزله قرينه عقليه است بر اينكه ظاهر آن دليل نقلى ، مراد نيست و آنچه ابتدائاً و بدون توجه به اين قرينه از كلام استفاده مىشود ، مقصود نمىباشد .\r\nنكته دوم : اگر بين دو نظريه ، طلبه‌اى طرفدار يك نظريه باشد ، نمىتوان نظريه مخالف را به اين بهانه كه شخص روحانى آن را رد كرده ، علمىتر و\r\n\r\n\r\n","description":"","footnote":"\r\n( 1 ) . گفته نشود كه اگر ضرورى دين شد چگونه اعتقاد به آن لازم نيست ؟ زيراپاسخ داده‌مىشود : هر موضوعى كه ضرورى دين باشد ، اعتقاد و اقرار به آن شرط اسلام و ايمان نيست ، هر چند انكارش سبب ارتداد شود ؛ مثلًا « شق القمر و يا معراج » از اصول اعتقادى نيست كه اقرار به آنها شرط اسلام باشد ، بلكه اگر كسى تا وقتى بميرد ، معجزه شق المقر و معراج به گوشش نخورد ، مسؤول نيست . اما اگر انكار كند ، انكارش به تفصيلى كه در فقه بيان شده ، موجب ارتداد مىشود . .\r\n","page_name":" 116 ","page_number":116},
  {"content":"\r\n\r\nمنطقىتر شمرد و نظرى را كه روحانى پذيرفته و از آن دفاع مىنمايد ، عاميانه فرض كرد .\r\nمتأسفانه اينجا يكى از مواردى است كه تلقينات سوء استعمارگران ، افكار را منحرف كرده بود تا حدى كه در آغاز آشنايى مسلمانان با دانش‌هاى جديد ، مىخواستند بين دانشكده‌هاى علوم جديد و علما و دانشجويان آن و بين علماى اسلام و مدارس علوم معارف اسلام فاصله انداخته ، دانشجويان دانشگاه‌ها را از طلاب و دانشجويان حوزه‌هاى علمى اسلام مانند قم و نجف اشرف ، جدا سازند و بين آنان بىجهت سوءتفاهم ايجاد كنند . در حالى كه موجبات حسن تفاهم و همكارى آنان با يكديگر در همه زمينه‌ها فراهم است و بايد هم حسن تفاهم داشته باشند . استفاده‌ها و بهره‌هايى كه استعمارگران از اين كار برده و مىبرند ، در هر زمينه بيش از حد تصور است .\r\nبعضى هم از روى بىاطلاعى و قياس مع الفارق ، علماى اسلام را كه با عاليترين مكتب انسانى و مترقى قرآن آشنا هستند و از آن الهام مىگيرند و به عقل و منطق ، اعتماد دارند ، با روحانيون مسيحى كه افكار خرافى و تعصبات كور كورانه و اعتماد بر كتب تحريف شده عهد عتيق و جديد ، آنان را از درك حقايق مسلّم هم باز مىدارد ، قياس مىكنند .\r\nممكن است روحانيونى باشند كه بعضى از آرايى را كه به آن معتقدند نمىتوانند كاملًا توضيح و شرح دهند و يا با استشهاد به آراى دانشمندان غرب ( كه برخى غربزده‌ها مىخواهند هر مطلبى را از زبان آنان بشنوند ) عرضه نمىدارند ، اما اين دليل بر ضعف آن آراء نمىباشد . و اصولًا در بحث علمى اين حرف را كه روحانى گفته يا غير روحانى ، نبايد مطرح باشد بلكه بايد نظريه و رأى ، مورد بحث قرارگيرد و در هر مورد به دليل علمى يا عقلى يا نقلى معتبر و صحيح ، استناد كرد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنكته سوم : در موضوع پيدايش موجودات زنده دو نظر هست :\r\nيكى نظر ابداع و خلقت دفعى و ثبوت و استقلال انواع يا بعضى از انواع مانند انسان .\r\nطرفداران اين نظريه از جنبه علمى مىگويند : آثار حيوانى متحجر ( فسيل ) كه در لايه‌هاى زمين كشف شده ، حادث بودن نوع انسان را و اينكه بعد از نبودن ، وجود يافته تأييد مىكند ، چنان‌كه وجود حيوانات و نباتات را در اعصار گذشته كه نوعشان از بين رفته و منقرض شده‌اند نيز تأييد مىنمايد . و علت اين انقراض را حوادث و پيشامدهاى بزرگى مانند : زلزله و طوفان‌هايى كه در زمين درطول ميليون‌ها سال اتفاق افتاده است ، مىدانند و مىگويند : بر اثر انقراض انواعى از موجودات زنده ، در هر حادثه و سانحه‌اى ، نوع ديگرى آفريده شده و همينطور ادوار مختلفه جلو آمده است . و اين وضع را تعاقب خلق مىنامند .\r\nو گروهى از دانشمندان مانند كوفيه ، آغاسيز سويسى و ورخوف « 1 » اين نظر را پذيرفته‌اند . پس اين نظريه يك نظريه غير علمى و بىاهميت و معلوم البطلان نيست ، هر چند در برابر نظريه تطور و تحوّل ، از جنبه علمى نتوان آن را صددرصد صحيح و مطابق حقيقت گرفت و نظريه نشو و ارتقا را مردود و باطل شمرد ؛ چون هر يك از اين دو نظر ، محتمل است مطابق با واقع باشد يا نباشد .\r\nنظر ديگر ، فرضيه تطور و نشو و ارتقا است كه از مشهورترين كسانى كه آن را پذيرفته‌اند لامارك فرانسوى است .\r\nلامارك ، گمان كرده است كه انواع موجودات زنده ثابت و غير متحول\r\n\r\n\r\n","description":"","footnote":"\r\n( 1 ) . اين دانشمند كه پيرامون نظريه داروين ، كاوش‌هاى بسيار كرده ، سخنرانى سودمندى دارد كه به قسمتى از آن در آخرجلد دوّم نقد فلسفه داروين ، تأليف علامه بزرگ و دانشمند مجهول القدر آيت اللّه مرحوم شيخ محمد رضا اصفهانى نجفى ، استشهاد شده است . .\r\n","page_name":" 118 ","page_number":118},
  {"content":"\r\n\r\nنيستند و در پيدايش ، استقلال ندارند ، بلكه بعضى از بعض ديگر به طور تحول و ارتقاى تدريجى ، اشتقاق يافته‌اند . و اين ارتقاى تدريجى در اثر ضرورت‌هاى حياتى و استعمال اعضا و به كار بردن آنها يا به كار نگرفتن و بىنياز شدن از آنها و طرز معيشت و حكم وراثت حاصل شده است .\r\nاين نظريه در برابر نظريه « تعاقب خلق » چندان چهره‌اى نداشت تا اينكه داروين درسال 1859 با نوشتن كتاب « اصل الانواع » و سپس در سال 1871 « تسلسل انسان » آن را تأييد كرد .\r\n\r\nاصول چهارگانه داروينيسم\r\nخلاصه ، نظر داروين - چنان‌كه بعضى نوشته‌اند - اين است كه : موجودات زنده تابع چهار ناموس و اصل هستند : اصل « تنازع بقاء » ، اصل « تباينات بين افراد » ، اصل « تباينات به ارث » و اصل « انتخاب طبيعى » .\r\n1 . « تنازع بقاء » : معنايش اين است كه موجودات زنده دايماً با طبيعت و با خودشان در تنازع هستند . و در اين تنازع ، غلبه و پيروزى براى فرد و موجودى است كه واجد شرايط و صفات غلبه و بقا باشد . و اين شرايط و صفات بالنسبه به حيوان و نبات مختلف است . گاهى قوت ، شجاعت يا بزرگى جثّه يا كوچكى يا سرعت يا زيبايى يا زيركى يا حيله گرى در دفع شرّ ، و به دست آوردن غذا يا شكيبايى بر گرسنگى و تشنگى يا چابكى و صفات ديگر است ، وقتى آن موجودى كه واجد شرايط بقاست غلبه كرد و آنكه فاقد بود ، مغلوب شد ، مغلوب ، فانى و منقرض مىشود و شايستگان براى بقا باقى مىمانند .\r\n2 . « تباينات بين افراد » : معنايش اين است كه اجسام زنده در صفات خود از اصلى كه دارند ، مباينت پذير مىباشند . و براى همين جهت است كه ميان پسران و پدران ، تشابه تام و همانندى كامل ديده نمىشود . و همچنين هر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاصل و فرعى را كه خيال مىكنيم ، اجزاى آنها كاملًا به هم شبيه هستند حتى نباتات ، متباين مىباشند و حتى برگ نباتى پيدا نمىشود كه با برگ ديگر از هر جهت مشابه باشد . البته اين تباين در آغاز ، جزئى است و در جوهر ذات يك موجود نيست و آشكار نمىباشد ، ولى به مرور روزگار ، اين تباين ظاهر مىشود تا نوع جديدى متكون شود .\r\n3 . « وراثت » : اين ناموس ، متمم همان ناموس « تباينات » است ؛ زيرا اگر اين ناموس نباشد ، تباينات در همان جايى كه حاصل مىشود ، توقف مىكند و سبب ارتقا نمىشود ، ولى به واسطه وراثت از اصل به فرع ، منتقل مىگردد و همانطور كه گفته شد ، در ابتدا جزئى و عرضى است ولى به تدريج و مرور دوران‌هاى طولانى ، جزء امور جوهرى و سبب ظهور نوع ديگر مىگردد .\r\n4 . « انتخاب طبيعى » : كه نقطه اتكاى اين فرضيه در نتيجه است ، خلاصه‌اش اين است كه : ناموس « وراثت » همانطور كه ناقل تباينات است ، ناقل جميع صفات مادى و معنوى و اصلى و كسبى اصل به فرع نيز هست ، تفاوت نمىكند كه اين صفات ، نافع باشند مثل نيرومندى ، تندرستى و زيركى يا زيان بخش باشند مثل بيمارىها و بعضى از نقص‌هايى كه بطور ندرت پيدا مىشوند .\r\nصفات زيان بخش اگر مغلوب صفات نافع و صالح شدند از بين مىروند و متلاشى مىشوند و اگر غلبه پيدا كردند ذات موجود يا نسل آن منقرض خواهد شد .\r\nبالاخره صفات نافع است كه موجود را ممتاز و در معركه تنازع در بقا ، غالب مىسازد و سپس فروع و نسل‌هاى آينده ، اين صفات را به ارث مىبرند هر نسلى پس از نسل ديگر ، تا بعد از نسل‌هاى بسيار ، امتياز به حدى مىرسد كه آن موجود ممتاز را نوع جديدى قرار مىدهد . بنابراين ، انواع موجودات زنده‌اى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nكه امروز در روى زمين زندگى مىكنند ، تحت تأثير همين ناموس انتخاب طبيعى بوجود آمده‌اند . « 1 »\r\n\r\nنقد داروينيسم\r\nعجيب است : اين است سرگذشت پيدايش انواع و موجودات زنده ؛ سرگذشت اين همه نبات و گياه و گل و درخت با آن خواص و شكوفه‌هاى رنگارنگ و شكل‌هاى گوناگون و ميوه‌ها با طعم‌هاى لذيد مختلف و نظامات بسيار دقيقى كه در آنها برقرار است كه هر درختش ، هرگلش ، هر ميوه و شكوفه‌اش ، كتابى از شگفتىهاى عالم خلقت است !\r\nاين است سرگذشت اين همه حيوانات اهلى و وحشى و پرنده ، چرنده ، خزنده ، گياه خوار ، گوشتخوار و با آن خصوصيات محيرالعقول و با آن درك و شعور فطرى و هدايت تكوينى كه حتى بعضى از انواع كوچك آنها مثل مورچه و زنبور عسل ، از چنان هدايت تكوينى و فطرى برخوردارند و حتى به وسايل دفاعى مجهّز هستند !\r\n\r\n\r\n","description":"","footnote":"\r\n( 1 ) . در اينجا بعضى فرض ديگرى كه بايد آن را سومين فرضيه درباره پيدايش موجودات زنده دانست ، اظهارداشته و مىگويند : ممكن است كه بتوان گفت طبق نظر انتخاب طبيعى كه انواعى از انسان و غير انسان از طريق تكامل ، پيدايش يافته و منقرض شده باشند و يا بعضى از آنها غيراز انسان هنوز هم باقى باشند ولى پيدايش نوع انسان موجود را - همانطور كه كتاب‌هاى آسمانى من جمله قرآن و احاديث دلالت دارند - به طور كلى ، مستقل دانست . اين در واقع تلفيقى است بين هردو نظر كه هم فرضيه تكامل طبيعى را به طور كلى رد نكنند و هم نظريه تعاقب آفرينش را و هم از آيات و احاديثى كه دلالت بر ابداع نوع انسان دارد دست بر ندارند ، اين تلفيق هم اگر چه مثل اصل هر دو نظر فى حد نفسه ممكن است ، ولى از جهت ايراداتى كه به فرضيه تحول و تكامل شده ، بعيد به نظر مىآيد و وجدان انسان باور نمىكند كه انسان با اين غرايز و استعداد و درك و معرفت و هوش و باطن وسيع ، نوعى تكامل يافته از ميمون باشد ، هرچند نسل آن منقرض و اين نسل فعلى را از اولاد آدم بگويند . به هرصورت اين هم يك احتمال و فرض است . .\r\n","page_name":" 121 ","page_number":121},
  {"content":"\r\n\r\nاين است سرگذشت پيدايش نوع انسان با آن هوش و خرد و استعداد خداداد ، انسانى كه اين همه علوم دقيق و عميق را به وجود آورده و فكر و انديشه وسيعى دارد كه دشوارترين مسايل رياضى را حل مىكند و فواصل ستارگان و منظومه‌ها و حجم و وزن آنها را تعيين مىنمايد . انسانى كه مىنويسد ، مىگويد ، اختراع مىكند ، راديو ، تلويزيون ، هواپيماهاى غول پيكر و بمب هيدروژنى در اختيار دارد ، انسانى كه بهترين آثار هنرى را در صفحه تابلوها و در ساختمان عمارت‌ها از خود به يادگار گذارده ، انسان پزشك ، انسان مهندس ، انسان مشرّع و فيلسوف ، انسانى كه برق را مسخر كرده و به آسمان راه يافته و در ماه وارد شده ، انسانى كه اين همه نكات و آثار ادبى و ذوقى را در نظم و نثر آورده ، و در وصف طبيعت و زيبايىهاى آن و در ستايش خدا شعر سرورده ، انسانى كه دلش به ياد خدا زنده و روانش روشن مىشود و در معارف ، الهيات ، اخلاق و حقوق بشرى ، افكار و انديشه‌هاى تابناكى دارد !\r\nعجيب است كه فرضيه نشو و ارتقا ، ترجمان و سرگذشت اين كاينات بىشمار باشد و اين همه مظاهر قدرت و شعور را اين چهار ناموس ، بدون اراده و شعور پديد آورده باشند .\r\nعجيب است كه انسان همان موجود ناشناخته و همان مجمع‌الاسرار و صاحب اين مفاخر و امتيازات ، از ميمون تكامل يافته باشد ، آيا مىتوان باور كرد كه ميمون در اثر اين گونه تكامل به انسان برسد .\r\nو عجيب‌تر اين است كه كسى بخواهد از اين نظريه نشو و ارتقا ، نتيجه‌اى را كه داروين هم به آن معتقد نيست بگيرد و آن را دليل بر عدم قصد و شعور قرار دهد و وجود خدايى را كه آفريننده ماده است و قدرتش كرات را به وجود آورده و با نظم و حساب ، زمين را براى پيدايش موجودات زنده آماده كرده ، انكار نمايد و بگويد اين همه اوضاع و احوال دقيق و جمال و زيبايى و نظم ،\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nفقط و فقط نتيجه ناموس تكامل ناآگاه است و دست قدرت قادر حكيم و دانايى در آن ديده نمىشود .\r\nاشكالى كه شخص مادّى از پاسخ آن عاجز است : آرى ! مطلبى كه پس از داروين ، مورد بحث ماديين واقع شده ، اين است كه خود را گرفتار اين سؤال ديدند كه حيات از مادّه مرده چگونه پيدا شده هر چند خود داروين شايد آن را مستند به قدرت خدا مىدانسته « 1 » و اولين موجود زنده ، موجود تك سلولى يا موجود ساده‌تر از آن به نام مونيرا چگونه به وجود آمده است .\r\nبرخى مثل ارنست هيكل گمان كردند كه به وجود آمدن حيات از جماد به نحو « تولد ذاتى » حصول يافته است ، ولى از شناخت سرّ پيدايش حيات از جماد ، اظهار عجز مىكنند ، زيرا اين لفظ ( تولد ذاتى ) دردشان را درمان نمىكند .\r\nو شخصى چون بخنر - كه از طرفداران سرسخت نشو و ارتقاست - در برابر اين مشكل ، متحير مانده و مىگويد : « جزم و اظهار نظر قطعى در چگونگى پيدايش حيات در موجود تك سلولى ، ميسر نيست ؛ زيرا اوضاع و احوال مناسب با تولد موجود تك سلولى شناخته نشده است . و موجود تك سلولى با سادگىاش ، ساختمان و تركيبى است كه صدور آن از جماد ، بدون واسطه ممتنع است بلكه پيدايش آن از جماد ، در نظر علم معجزه‌اى است كه عقلًا استبعاد آن كمتر از ظهور موجودات عالىتر از جماد نيست » .\r\nبه هر حال ، اگر مادى امكان تولد ذاتى را قبول كند ، چرا امكان آن را در انواع عالىتر انكار مىنمايد كه ناچار فرضيه تكامل را با ايراداتى كه بر آن هست طرح نمايد . اما اصل تولد ذاتى چه در موجود تك سلولى و چه در موجودات\r\n\r\n\r\n","description":"","footnote":"\r\n( 1 ) . راجع به اينكه داروين ايمان به خدا داشته يا نه ، مطلب ، چندان مهم نيست كه از آن بحث كنيم ، اگرايمان هم نداشته باشد ، يكى ازماديين محسوب مىشود ، مگر كسانى بخواهند رفع تهمت از او بنمايند و شخص او را از اين عقيده باطل ، تبرئه كنند . .\r\n","page_name":" 123 ","page_number":123},
  {"content":"\r\n\r\nعاليتر ، بدون علّت ، خارج از ماده ، قابل قبول نيست . و علاوه بر آنكه مستلزم رد قانون علّيت است ( تولد ذاتى ) مفهوم و تصورى نيز ندارد و صدور حيات از ماده‌اى كه خود فاقد حيات و اراده و شعور است ، محال مىباشد .\r\nاما اصل « تباينات افراد » و اصل « تباينات به ارث » ، درباره اين دو اصل ممكن است گفته شود : اقتضاى اصلى هر نوع ، اين است كه افراد آن كامل و آنچه را در نوعيت آن نوع دخالت دارد ، واجد باشد . و تباينات از اينجا پيدا مىشود كه گاهى شرايط تأثير اين مقتضى از بين مىرود يا مانعى از تأثير آن پيدا مىشود .\r\nمثلًا يك فرد ، كم عقل مىشود يا بعضى از اعضايش ناقص به وجود مىآيد ؛ چون به فرض ، پدرش الكليسم بوده يا مادرش فلان نقص يا اعتياد را داشته است . امور زيادى در اين تباين دخالت دارد ، از آن موقعى كه نطفه از صلب پدر شروع به تكوين مىكند تا وقتى كه عمل تلقيح جنسى انجام مىگيرد و تا وقتى كه طفل متولد مىشود و حتى ادوار بعد و قبل و وضع تغذيه ، خوراك ، پوشاك ، مسكن و وضع فكرى و اعتقادى پدر و مادر همه ، دخالت دارند . مع ذلك اصل اقتضا دركمون مىماند و در وقت مقتضى و هنگامى كه زمينه و شرايط ، موجود شد ، ظاهر مىشود .\r\nلذا ديده مىشود كه وصف اخلاقى يا اندامى يك نفر كه در فرزند بدون واسطه‌اش ظاهر نشده ، پس از چهار نسل و چند واسطه كه شرايط فراهم مىشود ، در نسل سوم و چهارم ، ظاهر مىشود و آن تباين ، مبدل به توافق مىگردد .\r\nو در حقيقت اين تباينات اگر چه به ارث هم به فرزندان منتقل مىشود ولى اصل توافق بين افراد نيز محفوظ است ؛ چون آن يك عامل اصلى و جوهرى و تباين ، عامل عرضى دارد و به سبب تأثير اسباب خارجى است . آن عامل اصلى هميشه حافظ وحدت نوعى و حافظ نوع است و وجودش مانع از اين است كه تباينات ارثى ، سبب تكوين نوع ديگر شوند و بالاخره انواع ، ثابت مىمانند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nراجع به انتخاب طبيعى هم ممكن است گفته شود بيشتر از اين قابل تصديق نيست كه هر فردى واجد صفات و شرايط فرد كامل يك نوع باشد ، اقتضاى بقا دارد و هر فردى واجد نباشد به تدريج و به جهت فقدان شرايط ، منقرض خواهد شد و شايستگان براى بقا ، فقط افرادى هستند كه واجد شرايط و صفات يك فرد عادى نوع باشند .\r\nبنابر اين ، با فرض صحت اين نواميس در اين حدود ، يعنى در افراد يك نوع و در تنازع انواع بلكه در افكار و عقايد ( نظير آنچه اسپنسر در فلسفه تطور فرض كرده كه آن را فقط يك نظريه بيولوژى ، مانند داروين نگرفته بلكه آن را به عنوان فلسفه‌اى كه شامل همه چيز از ماديات و معنويات باشد ، مطرح كرده است ) در مورد تكامل و تبدّل انواع ، اين فرضيه از نظر علمى هم تمام و قطعى نيست ، به هر صورت هر يك از اين دو نظريه فى حدّ ذاته ممكن است درست باشد ؛ يعنى دليل عقلى يا رياضى كه نتيجه‌اش قابل ترديد نبوده و مبنى بر حدس نباشد بر نفى يا اثبات هر يك از اين دو نظريه اقامه نشده است . و اگر ادلّه قطعى ديگر مثل قرآن مجيد ، هر يك از اين دو نظر را تأييد كرد ، قبول آن نظر اشكال نخواهد داشت و آن نظر ثابت مىشود .\r\nزيرا چنان‌كه گفتيم ، هيچ يك از اين دو نظريه با برهان عقلى يا رياضى كه در آن شك جارى نشود ، ثابت نشده است . محتمل است نظر اول يا نظر دوم ، با واقع مطابق باشند بلكه طبق ادله‌اى كه دانشمندان مخالف نشو و ارتقا ، اقامه كرده‌اند ، فرضيه تكامل باطل است و ادله يقين‌آور بر بطلان آن اقامه شده است .\r\nدر اينجا با صرف نظر از براهينى كه بر بطلان نظريه تطور اقامه گرديده ، هر گونه اظهار نظر قطعى ، مثل خبر دادن از غيب مىباشد و فقط دليل نقلى مىتواند برنده باشد و اختلاف را مرتفع سازد ، لذا اگر از مثل قرآن مجيد و احاديث معتبر يكى از اين دو نظر استفاده شد ، آن را بايد پذيرفت و تأويل دليل\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنقلى با يك سلسله شواهد غير يقينى صحيح نمىباشد ؛ زيرا طبق قواعدى كه داريم فقط در صورتى دليل نقلى ، قابل تأويل و توجيه است كه دليل صحيح عقلى يا رياضى يا حسّى قطع‌آور بر خلاف ظاهر آن باشد .\r\nتا اينجا آنچه در مورد اين دو نظريه گفته شد از جنبه علمى بود ، اما از جنبه دينى و مذهبى ، نظر تعاقب خلق و ثبوت انواع به طور مطلق يا نسبت به بعضى از انواع و خصوصاً انسان ، ثابت و مسلم است ، هر چند از نظر ايمان به قدرت خدا فرقى بين دو نظر نباشد ؛ زيرا هر دو نظر با قدرت خداوند منافات ندارد .\r\n\r\nتفسير قرآن و فرضيّه‌هاى علمى\r\nنكته چهارم : نظريه نشو و ارتقا ، يك نظريه و فرضيه علمى است اما چون چنين نيست كه مانند معادلات رياضى يا احكام عقلى مثل محال بودن اجتماع نقيضين ، قابل تزلزل نباشد ، پذيرفته نشده و چنان نيست كه طرفدارانش بتوانند بگويند تا صد يا هزار سال بعد ، بحث‌ها و كاوش‌هاى علمى خلاف آن را عرضه نخواهد داشت و نظريه تازه‌اى در برابر آن ، به هيچ وجه قابل طرح نيست ، بلكه محتمل است كه كاوش‌هاى آينده ، خلاف آن را اثبات كند ، چنان‌كه هم اكنون گاهى با وجود اهميتى كه اين نظر كسب كرده و همه گوش‌ها را پرنموده ، درمجلات علمى و جرايد ، مىخوانيم كه آثارى پيدا شده است كه با نظريه داروين ، مساعد نيست . « 1 »\r\n\r\n\r\n","description":"","footnote":"\r\n( 1 ) . از جمله آنچه در مجله دانشمند نقل شده است كه : يك جمجمه انسان متعلق به 5 ، 2 ميليون سال قبل در جمهورى آفريقايى ( كنيا ) كشف شد . ريچاردليكي انسان شناس انگليسى كه اين جمجمه را كشف كرده است ، مىگويد : « با كشف اين جمجمه ، نظريات موجود درباره سير تكاملى انسان مورد ترديد قرار مىگيرد » .\r\nاعلاميه مؤسسه جغرافيايى ملى آمريكا به امضاى ريچاردليكي حاكى است كه تاكنون قديمىترين نشانه‌اى كه از انسان به دست آمده بود ، متعلّق به انسان يك ميليون سال قبل بوده است .\r\n","page_name":" 126 ","page_number":126},
  {"content":"\r\n\r\n\r\n\r\n","description":"","footnote":"\r\nوى فرزند لويى دليكى دانشمند فقيد انسان شناس است كه در ماه مه بدرود حيات گفت . او در يك اجتماع علمى ، اظهارداشت كه : « بقاياى سنگواره حاوى جمجمه به پيش از 5 ، 2 ميليون سال قبل نسبت داده شده است . مقايسه‌هاى مقدماتى و ساير مداركى كه به دست آمده است دلالت برآن مىكند كه مواد و مدارك جديد در تجديد نظر و تجديد ارزيابى مربوط به منشأ انسان عاقل ، اهميت بسيار خواهد داشت » .\r\nوى ضمن توضيح درباره اهميت اين كشف گفت : « با اين كشف ، فرضيه سير تكاملى انسان از ميمون استراليائي وتبديل آن به « انسان عاقل » درظرف دو ميليون سال ، مورد ترديد قرار مىگيرد و اكنون روشن است كه هم زمان با ميمون استراليائى در پيش از دو ميليون سال قبل در آفريقاى شمالى ، نوع جديد از انسان با مغز بزرگ و قامت دو پا وجود داشته است » .\r\nاين خبر مهم را هم از روزنامه اطلاعات بخوانيد : « با كشف انسان يازده ميليون سال قبل تئورى داروين باطل شد . اسكلت انسان يازده ميليون سال قبل دريكى از معادن ذغال ايتاليا كشف شد .\r\nگروستو - ايتاليا - آسوشيتد پرس - اسكلت انسانى كه اخيراً در عمق دويست مترى و در يكى از معادن ذغال سنگ ايتاليا كشف شده ، از لحاظ علمى اهميت فراوان دارد و به طورى كه يكى از دانشمندان اظهار داشته با كشف اين اسكلت ، بطلان عقيده داروين ، دانشمند انگليسى ممكن است ثابت گردد .\r\nداروين ، پس از تحقيقات فراوان و مقايسه اسكلت‌هاى انسان در ادوار مختلف ، به اين نتيجه رسيد كه انسان شكل تكامل يافته يك نوع ميمون مىباشد ، دانشمندان تاريخ طبيعى ، پس از كشف اسكلت جديد ، اعلام كردند كه كشف اسكلت مزبور به صورت ذغال شده نشان مىدهد كه انسان مزبور متعلق به يازده ميليون سال قبل مىباشد . و بر طبق نظريه داروين ، خود ميمون نيز مقارن همين تاريخ به وجود آمده و به اين ترتيب ، معلوم مىشود كه بين ايجاد انسان و ميمون ، تقارن وجود داشته و انسان بعد از ميمون به وجود نيامده و شكل تكامل يافته آن نيست .\r\nنكته جالب توجه اين است كه قديمىترين ميمونى كه تاكنون شناخته شده ، نامش ميمون جنوبي است و درجنوب آفريقا يافت شده و متعلق به پانصد هزار سال قبل است و قديمىترين انسانى كه شناخته شده ، انسان جاوه و پكن مىباشد كه به سيصد هزار سال قبل تعلق دارد و كشف اسكلت انسان متعلق به يازده ميليون سال قبل به كلى تئورىهاى مربوط به بنياد انواع داروين را واژگون مىسازد » ( اطلاعات ، ص 8 ، سال 33 ، شماره 9681 هيجدهم مرداد 1337 ) سپس در شماره 9682 ، صفحه 4 خبرى از خبرگزارى فرانسه نقل كرده كه دانشمندان فسيل شناس دانشگاه رم خاطر نشان ساختند كه هيچگونه شكى نيست كه اسكلت به دست آمده مربوط به وجود انسان در ده الى دوازده ميليون سال قبل است . .\r\n","page_name":" 127 ","page_number":127},
  {"content":"\r\n\r\nبنابر اين ، نمىتوان به كمك چنين نظريه‌اى - هر چند مشهور شده و در اذهان نفوذ كرده باشد - قرآن مجيد را به طور قاطع ، تفسير و معنا كرد ؛ زيرا خطر بزرگ اين كار استناد اين نظر در اذهان ، به قرآن كريم است و اگر چند قرن بعد ، بطلان آن ثابت يا فرضيه‌اى ديگر مشهور شد ، بسا در صحت مطالب قرآن بسيارى كه از واقع و چگونگى امر و اشتباهى كه در تأويل و تفسير شده اطلاع ندارند ، ترديد كنند .\r\nبالاخره در تطبيق آيات قرآن بر فرضيه‌ها و نظريات علمى ، بايد باز هم منتظر بود ، هر وقت در هر مورد نظريه‌اى كه غير از آن متصوّر نباشد ، عرضه شد ، انطباق آن را با قرآن مجيد و احاديث معتبر مورد بررسى قرار داد ، مثلًا امكان تسخير كره ماه يا كرات ديگر را تا اين حدى كه در عصر ما عملى شده مىتوانيم از نظر قرآن مجيد بررسى نماييم ، وقتى اين موضوع را بررسى مىكنيم مىبينيم نه فقط اشاره‌اى در قرآن مجيد بر عدم امكان تسخير ماه نيست بلكه آياتى كه دلالت دارند بر اينكه ماه و آفتاب و كواكب را خدا مسخر انسان قرار داده اين واقع را تأييد مىنمايند و ما به كمك پيشرفت علم و صنعت مىفهميم كه تسخيرى كه در اين آيات است ، به معناى محدودى كه بسا بعضى از پيشينيان به واسطه نقص علمى تصوّر مىكردند ، نيست و كلام مطلق خدا را بىجهت مقيد مىكردند . مىبينيد در اين موضوع چگونه پيشرفت علم با قرآن مطابق در آمده يعنى پس از چهارده قرن علم تا اين حد به قرآن رسيده است ، اين هم اعجاز قرآن است و هم تطبيق قرآن با آن بىاشكال است و در واقع نه تأويل است و نه توجيه بلكه روشن شدن معانى است كه لفظ ، آن را كاملًا مىتواند در بر بگيرد اما در نظريه‌هايى كه اين طور نيست و مبتنى بر دليل عقلى و رياضى هم نمىباشد و مبنايش حدس و شواهد غير قطعى است بايد منتظر آينده بود . و از ظاهر قرآن دست بر نداشت ، بسا كه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nچند قرن ديگر همين ظاهر اثبات شود ؛ چنان‌كه در مورد تسخير ماه ، حقايق قرآنى اثبات شده و بعدها ثابت‌تر خواهد شد . « 1 »\r\nفقط اينجا كارى كه مىتوان انجام داد اين است كه بخواهيم از قرآن مجيد به طور صريح و قاطع دليلى بر صحت يا نفى نظريه‌اى پيدا كنيم يا اينكه انطباق بعضى از آيات را به طور احتمال با آن بررسى نماييم كه در صورت اول اگر دليل قاطعى يافتيم همان را مىپذيريم و در صورت دوم اگر احتمال ، عقلايى و عرفى بود ، روى احتمالش بحث را ادامه مىدهيم .\r\n\r\nارزش نظريه نشو و ارتقا\r\nنكته پنجم : نظريه نشو و ارتقا از طرف دانشمندان مورد مناقشات علمى واقع شده و بر آن ايراداتى نموده‌اند كه جواب قانع كننده‌اى به آنان داده نشده است . از جمله مخالفان سرسخت كه با ادله بطلان ، نظريه داروين را رد مىكنند ، دوكاترورواژ طبيعىدان مشهور فرانسوى و ورگو عالم آلمانى و كوپ و اسان هيلر دانشمندان زمين شناس و پوهن و ديگران مىباشند كه حتى براى اثبات عكس نظريه داروين نيز استدلال كرده‌اند .\r\nايرادات علمى كه بر اين فرضيه شده بسيار است مانند اينكه : سؤال مىشود اين نشو و ارتقا در حيوانات دريايى صورت نپذيرفته و حيوانات دريايى به همان حالى كه از ابتدا بوده‌اند باقى مانده‌اند و يافت نشده است كه تحت تأثير اين قانون واقع شده باشند و همچنين تحول حيوانات زمينى به حيوانات هوايى چگونه صورت گرفته است ؟\r\nو مثل اينكه : گروه‌هايى از طبقات و انواع عالىتر در طبقات پايين‌تر زمين يافت شده‌اند در حالى كه طبق اين قانون ، بايد آثار اين نوع در طبقات بالاتر\r\n\r\n\r\n","description":"","footnote":"\r\n( 1 ) . پيرامون اين بحث به كتاب عالىترين مكتب تربيت يا ماه رمضان ، مقاله « هلال ماه رمضان » ، تأليف نويسنده رجوع فرماييد . .\r\n","page_name":" 129 ","page_number":129},
  {"content":"\r\n\r\nباشد و بعضى از انواع نازل‌تر در طبقات بالاتر واقع شده در حالى كه بايد در طبقات پايين‌تر باشد .\r\nو مانند اينكه : بعضى از انواع و گروه‌هاى جانداران يافت شده‌اند كه در زمان‌هاى قديم كامل‌تر از امروز بوده‌اند در حالى كه بايد امروز كامل‌تر باشند ، حتى طبيعىدان معروف دوكاترورواژ در مورد انسان اين نظر را دارد كه نه فقط انسان قديم با انسان معاصر فرقى ندارد بلكه نواقص انسان كنونى از انسان قديم ، بيشتر است .\r\nو مانند پرسش از چگونگى انتقال ميمون از حيوان به انسان و تكامل انسان از ميمون و واسطه بين انسان و ميمون « 1 » و بين هر نوع سافل و نوع عالى ، چون جهش و تغيير ناگهانى قابل قبول نيست ، و موتاسيونيست‌ها از عهده پاسخ به ايراداتى كه بر جهش و تغيير شكل ناگهانى وارد است بر نخواهند آمد و نمىتوانند نقاط تاريك آن را روشن نمايند . و اگر قايل به انتقال و نقل تدريجى نيز شوند ، جواب داده خواهد شد كه در زمين شناسى با همه كاوش‌ها و جستجوهايى كه از حلقه مفقوده كرده‌اند اثرى از آن يافت نشده است . « 2 »\r\n\r\n\r\n","description":"","footnote":"\r\n( 1 ) . در كتاب « علي اطلال المذهب المادي » ، ج 1 ، ص 88 ، مىگويد : داروين نمىگويد كه ميمون فعلى ، اصل‌انسان است او مىگويد اصل انسان حيوانى است كه بين ميمون و انسان است كه هنوز آثار آن به دست نيامده ، اما داروين ميمون را نهايت ترقى شاخه‌اى از شاخه‌هاى حيوان مىشمارد ، بنابر اين ، اشكال بر نظريه او بيشتر مىشود .\r\n( 2 ) . يكى از دانشمندانى كه به طور استدلالى و علمى در كتاب « من لا شاعرالى شاعر » هم نظريه لامارك و هم نظر داروين را رد كرده و آن را براى تعليل و تفسير عوامل وحوادث و معضلات علمى كافى ندانسته و بلكه صريحاً با ادله ، رأى به بطلان نظريه لامارك و داروين داده است ، دكتر « كوستاف جوليه » مىباشد ، اين دانشمند ضمن استدلالاتى علمى و استشهاد به بررسىهاى دانشمندان ديگر ، فساد اصول لاماركى و داروينى را ثابت كرده است و حتى از عالم حشرات و زندگى آنها نواميس مذهب نشو و ارتقا را ابطال و ثبات انواع را ثابت كرده است ( ر . ك : على اطلال المذهب المادى ، ج 1 ، ص 92 - 101 ) . .\r\n","page_name":" 130 ","page_number":130},
  {"content":"\r\n\r\nو مانند تطور جنين ، كه مخالفان « تحول » به آن استشهاد كرده و مىگويند اين همه تغيير و تبدّل كه در جنين پيدا مىشود ، بر حسب « نظريه تحول » بايد در طى قرن‌ها و عصرها و دوران‌ها و ده‌ها هزار سال انجام بگيرد ، چگونه بدون نواميس ، تحولى كه در تاريخ زندگانى به قول شما ايجاد تكامل مىكند انجام مىپذيرد ؟ !\r\nمطلب ديگر اين است كه اين نظريه نه فقط اصلش بر اساس حدس و گمان است ، در فروعى هم كه بر آن مترتب كرده‌اند مثل اينكه نوع انسان تكامل يافته از نوع ميمون باشد نه انواع ديگر ، نيز مبنى بر حدس است كه ناشى از تشابه جسمى ميمون و انسان است با اينكه فرق‌هاى جسمى و مهم‌تر روانى و اخلاقى بين اين دو نوع ، اين حدس را بسيار ضعيف مىسازد و حتى از پينچر كه از مشاهير دانشمندان طرفدار فرضيه تكامل است ، نقل شده كه جاى شك و ترديد نيست در اينكه انسان از نسل ميمون نمىباشد ؛ زيرا ميمون داراى ساختمانى است كه نوع انسانى محال است از نظر تشريح ، تكامل يافته ميمون باشد ؛ به هر حال ، غرض از اين مطالب در اينجا رد بر نظريه نشو و ارتقا نيست بلكه غرض اين است كه اين نظريه آن مقام و ارزش را ندارد كه آيات قرآن مجيد را بر اساس آن تفسير كنيم و يا اينكه با اعتماد بر آن ، دست از ظواهر آيات قرآن و دلالت آنها برداريم .\r\nفقط تذكراً مختصرى از سخنان برگسون ( 1859 - 1941 ) فيلسوف مشهور فرانسوى و برنده جايزه نوبل و نويسنده كتاب‌هاى المحاولة في درس اوضاع الوجدان و المادة و الذّاكرة و التطور الخلاق را مىنويسيم .\r\nاين فيلسوف كه مختصرى از فلسفه و آرايش در كتاب تهافت الفلسفة و كتاب قصة الايمان آمده است ، پس از مطالبى كه در رد ماديين و نظريه تطور بيان داشته و آنان را به خطا نسبت داده مىگويد :\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nتطور حيات بر اين صورت‌هاى زشتى كه داروين و اسپنسر كشيده‌اند ممكن نيست .\r\nو در ضمن حمله‌هايى كه به ماديين و كسانى كه پيدايش موجودات را از راه تصادف و انتخاب طبيعى پنداشته‌اند مىنمايد آنان را مسخره مىكند و بر بطلان نظرشان برهان مىآورد و مىگويد :\r\n« چگونه عقول ما مىتواند تصديق كند كه قوه باصره تمام حيوانات به طريق تصادف و تطور و انتخاب طبيعى موجود شده باشد . محال است كه چشم ، آن دستگاه عجيب و غريب پيچيده از آغاز ، بدون واسطه و علت غير مادى از ماده به اين صورت كامل به وجود آمده باشد .\r\nاگر ما مذهب تطور را بپذيريم و با آنان‌كه اين مذهب را دارند متفقاً بگوييم دستگاه بينايى جميع حيوانات پس از پيدايش ، بعد از يك سلسله تطورات بسيار به واسطه ناموس انتخاب طبيعى و تأثير محيط و ظروف و احوال و شرايطى كه حيوان در آن قرار دارد به اين مرتبه از كمال كنونى رسيده است آيا مىتوانيم عقل خود را قانع كنيم به اينكه شرايط و ادوار و ظروف و احوالى كه براى چشم انسان جلو آمده به تمام معنا و صددرصد با شرايط و احوال دوران‌هايى كه بر چشم جميع حيوانات گذشته ، مطابقت داشته است ؟ »\r\nباز مىگويد : « انتخاب طبيعى پايه‌اش بر تصادف است ؛ زيرا كسانى كه اين نظر را دارند گمان مىكنند كه هر موجود زنده‌اى تحت تأثيرات مختلف قرار مىگيرد و لكن آنچه براى يك موجود زنده از اسباب و مؤثرات و عوامل تكامل اتفاق مىافتد ممكن نيست كه عيناً براى تمام موجودات زنده اتفاق بيفتد بلكه به طور قطع اين عوامل ، مختلف مىباشند . پس ناچار بايد در نتيجه هم ، اين اختلاف باشد و بايد قوه باصره و دستگاه بينايى حيوانات مختلف ، مختلف موجود شود در حالى كه در تمام حيوانات اين دستگاه به صورت واحد است »\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nسپس هنري برگسون « 1 » ، نظام زوجيّت را بررسى مىنمايد و ماديين را بازهم مسخره مىكند و مىگويد :\r\n« اگر ما پذيرفتيم كه اين تصادف سحرآسا و عجيب و باور نكردنى در تكوين دستگاه بينايى جميع حيوانات به يك نقشه و صورت امكان‌پذير است ، در عالم نبات چه خواهيم گفت كه مسيرش به تمام معنا با راه و مسير حيوان اختلاف دارد مع ذلك مىبينيم كه هر دو در راهى از راه‌هاى حيات با هم اتفاق دارند .\r\nما مىبينيم كه نبات و حيوان در عمل تناسل از يك روش پيروى مىكنند ، پس چگونه حيوان براى عمل تناسل نر و ماده را اختراع كرده و نبات نيز همين طريق را اختراع كرده ؟ و تصادفات تمام عوامل تطور و تحول و انتخاب طبيعى در تمام نباتات و حيوانات صددرصد مطابق در آمده است ؟ سپس مىگويد : محال است كه اين اساس واهى - اساسى كه آن را انتخاب طبيعى ناميده‌اند - اساس اين تطابق و توافق باشد . » « 2 »\r\nاز جمله دانشمندانى كه نظريه داروين را رد كرده‌اند يكى ايف دورج عضو سابق مجمع علمى فرانسه و ديگر م . جولد اسميت را نام مىبرند ، اين دو نفر در كتابى كه به نام « نظريات تحول » نوشته‌اند ( در ص 345 ) مىگويند : « مگر يك نفر مانند نيوتن پيدا شود و به طور طفره با اكتشاف جديد غير منتظر اين مسأله را حل نمايد » ، تا اينكه مىگويد :\r\nداروين وقتى ناموس انتخاب طبيعى را مطرح كرد ، خيال مىكرد نيوتنِ اين نظريه است ولى متأسفانه نظريه او در برابر نقل و ايراداتى كه برآن وارد آمد پايدار نماند . « 3 »\r\n\r\n\r\n","description":"","footnote":"\r\n( 1 ) .  HenriBergson  .\r\n( 2 ) . راجع به نظر علما پيرامون نظريه تطور و تحول و مناقشات بسيارى كه در آن كرده‌اند ؛ رجوع شود به : على اطلال المذهب المادى ، ج 1 ، ص 82 - 148 .\r\n( 3 ) . على اطلال المذهب المادى ، ج 1 ، ص 110 . .\r\n","page_name":" 133 ","page_number":133},
  {"content":"\r\n\r\nنكته ششم : تفصيلاتى كه در چگونگى جدا شدن زمين از خورشيد و سرد شدن زمين و پيدايش انسان بر روى كره زمين گفته شده حاكى از ابداع و پيدايش ماده جهان از عدم است ؛ زيرا اگر اين جريان دليل بر ابداع و حدوث نباشد ، پس بايد پيش از مدتى كه به فرض براى سرد شدن كره زمين « 1 » و ظهور تمام اين فعل و انفعالات و پيدا شدن موجود زنده در آن گفته‌اند ، به ميلياردها و باز هم ميلياردها سال ، اين جريان‌ها واقع باشد و اكنون انواعى كه هزارها بار از انسان ، تكامل يافته‌تر و پيشرفته‌تر باشد موجود باشند و بالاخره اين تفصيلات ، قديم بودن عالم و ازليت ماده را كه بعضى از طرفداران نشو و ارتقا مىگويند رد مىكند .\r\nبنابراين ، بايد حدوث عالم را قبول كرد و با قبول اين عقيده ، وجود خدا ثابت مىشود ؛ زيرا هيچ حادثى بدون علت ، وجود نخواهد يافت .\r\nوقتى اين عقيده كه طبق ادّله ديگر نيز قطعى و يقينى است بر اساس همين\r\n\r\n\r\n","description":"","footnote":"\r\n( 1 ) . زمين شناسان مىگويند : زمين تقريباً پنج هزار ميليون سال پيش به وجود آمده و دوران اول زمين شناسى كه آثار حيات درطى آن پيداشد ، دويست ميليون سال تقريباً طول كشيد و دوران دوم ، هفت و دوران سوّم ، يك تا دوميليون سال . در اينجا تذكر اين مطلب هم مناسب نيست كه بر خلاف اين شايعه كه مىگويند كره زمين بعد از خورشيد موجود شده و از آن جدا گرديده دكتر « داويديزر » دانشمند ستاره شناس معروف رصد خانه دانشگاه « هاروارد » مىگويد : كره خورشيد بعد از زمين خلق شده و زمين و ساير ستارگان درسال اول خلقت به وجود آمدند و براى اثبات نظر خود به تشكيل ستارگان بزرگ از توأم شدن ستارگان كوچك استناد مىكند . چنان كه ملاحظه مىكنيد اين نظربا نظريه انفصال ستاره‌ها از يكديگر كه نظر دانشمندان ديگر است ، كاملًا مخالفت دارد ؛ ( اطلاعات شماره 9778 ) .\r\nاز اينجا مىفهميم كه اين فرضيه‌هاى علمى بر اساس استوارى كه ترديد ناپذير باشند ، قرار ندارند فقط دانشمندان طبق بررسىهاى ناقص و استقرائات و تشابهات ، حدسى مىزنند كه صدى پنجاه و بيشتر ، محتمل است كه صائب نباشد . تاريخ علم روشن مىكند كه بسيارى از آرايى كه در عصرى از اعصار ، حقايق شك ناپذير علمى شمرده مىشد ، در عصر ديگر ، بطلان و نادرستى آن ، ثابت شد . .\r\n","page_name":" 134 ","page_number":134},
  {"content":"\r\n\r\nنظريات نيز ثابت شد ، نظر آنان‌كه مخالف نشو و ارتقا هستند و مذهب تعاقب خلق را پذيرفته‌اند تأييد مىشود ؛ زيرا خلق دفعى در اينجا هم مثل اولين موجود زنده ثابت مىگردد و با ثبوت آن در مورد انسان و انواع ديگر نيز هر گونه استبعاد و اشكال بر طرف خواهد شد و چون كتاب‌هاى آسمانى از جمله قرآن مجيد و احاديث معتبر - كه در مثل اين امور غيبى و پنهان از نظر ( امورى كه برهان عقلى و رياضى و حسى يقين آور بر آن نمىتوان اقامه كرد ) ، يگانه مدرك و سند معتبر است - نظريه تعاقب خلق و اصالت انواع ، مخصوصاً نوع انسان را بيان مىنمايد ، پس بايد آن را پذيرفت .\r\n\r\nنتيجه\r\nبا توجه به اين نكات حساس ، پاسخ پرسش پيرامون فرضيه داروين كه را متضمن سه سؤال است ، مطرح مىنماييم :\r\n1 . ارزش فرضيه داروين و تكامل و انتخاب طبيعى از نظر علمى ضمن نكته سوم و پنجم و ششم به طور خيلى مختصر بررسى شد و ضعف و نادرستى آن معلوم گرديد و از نظر دينى هم اگر چه گفتيم كه اين موضوع جزء اصول اعتقادى نيست و اگر كسى از اينكه انواع چگونه پيدايش يافته يا حيات چگونه و در چه مسيرى خلق شده غافل بماند ، مسؤوليتى ندارد ولى چون كتاب‌هاى آسمانى از جمله قرآن مجيد دلالت دارند بر اينكه تمام انواع يا بعضى از آنها از جمله نوع انسان يا اين نسل فعلى از آغاز به همين نحو خلق شده‌اند ، نظريه تكامل در اين حدود پذيرفته و قابل قبول نيست .\r\n2 . داروينيسم ، نه با عقيده الهيين و اعتقاد به خدا منافات دارد و نه برهان عنايت و لزوم وجود قصد و هدف را رد مىكند ؛ و خود داروين نيز چنين نتيجه‌اى را از آن نگرفته است ؛ زيرا چنانچه قبلًا هم اشاره شد ، چه انواع به طور مستقل ايجاد شده باشند و چه همه منتهى به نوع واحد و موجود تك\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nسلولى شوند ، خلقت چنين موجودى كه در مسير قانون تكامل ، مظهر اين همه نظامات مىشود نيز دليل بر قدرت خداست و در برهان عنايت و نظم به وجود اين نظم و مطابقت و هماهنگى و تناسبى كه در عالم و مخلوقات است استدلال مىشود ، تفاوت نمىكند كه آنچه در آن ، اين نظام بر قرار است دفعتاً به وجود آمده يا به تدريج و تحت تأثير نواميس تطور ، تكامل يافته باشد ؛ چون همين تكامل تدريجى و انتخاب طبيعى در ميدان تنازع در بقا كه با دقت و نظم موجودات را تا اينجا آورده است ، دليل وجود قصد و هدف و شعور است .\r\nزيرا واقع بودن موجود زنده در چنين مسيرى كه به اين همه آثار و نظام محير العقول منتهى مىشود ، حتماً به طور تصادف نخواهد بود ، سير چندين ميليون سالى موجود زنده تك سلّولى از آنجا تا اينجا و گذشتن آن از اين راه‌هاى پر پيچ و خم و مسافت طولانى و قابليت آن براى قبول اين همه فعل و انفعالات ، عجيب و مبهوت كننده بوده و بودن آن در چنين مسير كامل ارتقايى ، دليل بر وجود قصد و هدف است و با وجود نظم و تناسب و قابليت پذيرش نظم ، مجرد حصول تدريجى ، دليل نفى قصد و شعور نمىشود ؛ چنان‌كه تكوين درخت از هسته در يك مدّت طولانى و پيدايش انسان از نطفه تحت نواميس و قواعد معين ، برهان نظم را رد نمىكند بلكه تأييد مىنمايد .\r\nآنچه الهى مىگويد ، دليل قصد و شعور است ، گفته الهى اين است كه موجود زنده چگونه تغيير شكل مىدهد و چگونه به مسيرى كه به تكاملش منتهى مىشود هدايت مىگردد ، خودش مىفهمد يا به طور ضرورت و كور كورانه است ؟ چرا وقتى در محيطى كه مناسب با زندگى او نيست واقع مىشود منقرض نمىگردد ؟ آيا تبعيت اين موجود از اين نظام دليل بر قصد و شعور نيست ؟ « 1 »\r\n\r\n\r\n","description":"","footnote":"\r\n( 1 ) . راجع به وجود قصد و هدف و اينكه نظامى كه درعالم وجود بر اساس قصد و هدف بر قرارشده و رد شبهات ماديين باز هم كتاب « علي الطلال المذهب المادي » ، ج 1 ، ص 111 - 149 را مطالعه فرماييد . .\r\n","page_name":" 136 ","page_number":136},
  {"content":"\r\n\r\nپس به هر نحو كه گفته شود ، عنايت و هدف و شعور اثبات مىشود و حصول انواع چه به اين نحو باشد يا به آن نحو ، عنايت و هدف را ثابت مىكند اصول داروينيسم غير از سرگذشت و به قول بعضى وصف موجود زنده ، چيزى نيست و علت را بيان نمىكند .\r\nمسأله‌اى كه شعور و التفات را اثبات مىكند ، مسأله سرّ تبعيت هر موجود از وضع محيط و وراثت و برقرارى تنازع بقا در تكامل موجودات زنده است ، اين خود نظام بسيار عجيبى است كه از آن ، اين همه نظامات و توافق‌ها تابحال پديد آمده و هرگز بدون عنايت و قصد و شعور ، خود به خود آن را نمىتوان فرض نمود و نواميس و اصولى كه گفته‌اند بر فرض صحت و اصالت ، اصل پيدايش موجودات و پيدايش حيات و حقيقت ظواهرى را كه حس مىكنيم نمىتواند تفسير و توجيه نمايد ، به هر حال ، پندارها و گمان‌هايى كه فرضيه تكامل بر آنها بنا شده در برهان‌هايى كه بر وجود خدا اقامه شده خللى وارد نمىكند . ادواردلونزكيسل ، استاد علوم ، دكترا در حقوق ، استاد و رئيس اراده زيست شناسى ، جانور شناس و حشره شناس مىگويد :\r\n« اگر علماى طبيعى دلايل علمى را همانطور كه براى اخذ نتايج علمى و تأمين منظور شخصى ، مطالعه مىكنند از نظر دلالت بر وجود خدا مورد مطالعه قرار دهند ، قهراً به وجود صانع معترف خواهند شد ، البته بايد تعصب را كنار بگذارند ، چه مطالعات علمى ، هر صاحب عقل سليم را مجبور مىكند كه به يك علت اوليه قايل شود كه ما آن را خدا مىناميم .\r\nخداوند به نسل كنونى بشر يعنى نسل ما ، لطف بيشترى نموده و با كشفيات مهمى كه در علوم طبيعى صورت مىگيرد ما را غرق رحمت فرموده و تمامى افراد بشر اعم از علما و عوام بايد به شكرانه اين موهبت عُظمى ايمان خود را راسخ‌تر كنند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n( تا اينكه مىگويد : ) بايد دانست كه تكامل يكى از قوانين طبيعت است كه خداوند در موقع خلقت عالم مادى ، آن را خلق كرده » .\r\nپس از يك سلسله مطالب در اين زمينه مىگويد :\r\n« بايد قبول كرد كه در پشت اين تحوّلات و تغييرات ، قوه عاقله‌اى وجود دارد كه آنها را ايجاد و برقرار نموده است و همچنين بايد اذعان كرد كه تحوّلات ، نتيجه مشيت يك صاحب اراده حكيم است .\r\n( تا اينكه مىگويد : ) پديده تكامل و طرز انجام يافتن آن به طورى كه ما مشاهده مىكنيم مظهر يك حكمت عالى است » . « 1 »\r\n3 - در مورد آياتى كه پرسش شده ، آيا مىتوان نظريه تكامل را ( به اين كيفيت كه تمام انواع ، مشتق از يك موجود تك سلولى باشند ) در مورد پيدايش انسان از آنها استفاده كرد يا نه ؟\r\nقبلًا بايد توجه داشت آيات راجع به خلقت انسان و ساير جانداران ، آفرينش آسمان و زمين و به طور كلى عالم خلقت خيلى بيش از اينهاست و بايد در تفسير آيات راجع به هر موضوع ، تمام آيات مربوط به آن را در نظر گرفت . به علاوه محتمل است كه بعضى از آن آيات از متشابهات باشند كه در تأويل و تفسير آن حتماً بايد از احاديث و روايات استفاده كرد و بدون مراجعه به احاديث ، اظهار نظر قطعى در مورد اين گونه آيات خطاست . « 2 »\r\nو اما آياتى را - كه پرسيده‌ايد : آيا مىتوان آنها را طبق اين نظر ، شرح و تفسير\r\n\r\n\r\n","description":"","footnote":"\r\n( 1 ) . اثبات وجود خدا ، ص 56 - 58 .\r\n( 2 ) . اصولًا يك نظر در آيات متشابه اين است كه بايد منتظر بود تا « آينده » تأويل و معناى آن را روشن سازد مثل اين آيات اذَاالشَّمْسُ كُوِّرَتْ . . . و مثلًافَارتَقِب يَومَ تَأْتِي السَّماءُ بِدُخان مُبين ، پس اگر از خود پيغمبر صلىالله عليه وآله و سلم و اهل بيت آن حضرت عليهم‌السلام كه همسنگر قرآنند ، درمورد اين آيات متشابه تفسير و تأويلى نرسيده باشد ، بايد منتظر آينده و زمانى بود كه تأويل آن آشكار شود . .\r\n","page_name":" 138 ","page_number":138},
  {"content":"\r\n\r\nنمود - دو قسم مىباشند ، بعضى با نظريه تطور ارتقايى در مورد نوع انسانى قابل انطباق نيستند و بعضى ديگر اصلًا به اين بحث ، ارتباط ندارند :\r\nوَلَقَدْ خَلَقْناكُمْ ثُمَّ صَوَّرْناكُمْ ثُمَّ قُلنا لِلمَلائِكَةِ اسْجُدُوا لادَمَ فَسَجَدُوا الّا ابْليسَ لَمْ يَكُنْ مِنَ السّاجِدين « 1 »\r\nمحتمل است كه به دلالت آيات ديگر ، مراد از « خلقت » خلقت مادى وجود آدم باشد و مراد از « تصوير » اين باشد كه او را به صورت انسان مستوى الخلقهء و يا اندام معتدل و متناسب به وجود آورده و صورت داديم ، پس معنا اين مىشود كه : « هر آينه ما آفريديم شما را ( از خاك ، گل چسبنده خشك شده ) پس شكل داديم شما را » .\r\nمحتمل است كه مراد از « خلقت » خلقت روح هر انسان و مراد از « تصوير » اين صورت ظاهر و جسمى باشد .\r\nبعضى وجوه ديگر نيز در تفسير اين آيه فرموده‌اند كه در هيچ يك ، جمله : ) ولَقَدْ خَلَقْناكُم به اينكه ما شما را از يك موجود تك سلول - ى آفريديم\r\nتفسير نشده و از لفظ « خَلَقْناكُم » هم اين معنا مستفاد نمىشود ، فقط اشاره به اصل خلقت و اينكه شما مخلوق هستيد و خدا شما را آفريده و تصوير فرموده و صورت داده است ، از آيه استفاده مىشود ، اما نمىتوان چگونگى خلقت و اينكه اشاره به كيفيت تكامل انسان از تك‌سلولى باشد را به آيه نسبت داد و بيشتر از اين نيست كه اين آيه آن را نفى نمىنمايد .\r\n\r\n\r\n","description":"","footnote":"\r\n( 1 ) . اعراف ، آيهء 11 . .\r\n","page_name":" 139 ","page_number":139},
  {"content":"\r\n\r\nوَلَقَدْ خَلَقْنَا الّإنْسانَ مِنْ صَلْصالٍ مِنْ حَمَأٍ مَسْنُونٍ « 1 »\r\nهر آينه به تحقيق آفريديم انسان را از گل سياه بدبوى متغير .\r\nاين آيه مضمونش هر چند با مبادى بعضى نظريات مطابق باشد به طور كلى ، نظريه تكامل را تأييد نمىنمايد و شايد خالى از اشعار به اين نباشد كه آفرينش انسان اين چنين بوده نه انواع ديگر .\r\nهُوَ الَّذي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ الَيْها فَلَمّا تَغشّيها حَمَلَتْ حَمْلًا خَفيفاً « 2 »\r\nاوست كه شما را از نفس واحد آفريد و از او جفت او را قرار داد تا به سبب او آرام گيرد پس چون او را در بر گرفت ، بار سبكى برداشت .\r\nآيه فوق به ملاحظه اين آيه\r\nلِيَسْكُنَ الَيْها فَلَمّا تَغشّيها حَمَلَتْ حَمْلًا خَفيفاً فَمَرَّتْ بِهِ فَلَمّا اثْقَلَت دَعَوَ اللّهَ رَبَّهُما لَئِنْ اتَيْتَنا صالِحاً لَنَكُونَنَّ مِنَ الشّاكِرينَ « 3 »\r\nدلالت بر خلقت آدم و حوّا و فلسفه و فايده ازدواج و چگونگى تكثير افراد بشر و حالات روحى و نفسانى پدر و مادر در هنگام باردارى زن ، دارد و\r\n\r\n\r\n","description":"","footnote":"\r\n( 1 ) . حجر ، آيهء 26 .\r\n( 2 ) . اعراف ، آيهء 189 .\r\n( 3 ) . اعراف آيهء ، 189 . .\r\n","page_name":" 140 ","page_number":140},
  {"content":"\r\n\r\nچنان‌كه ملاحظه مىنماييد بر خلاف فرضيه تكامل دلالت دارد و اگر هم كسى خيلى اصرار كند بيشتر از اين نمىتواند بگويد كه اين آيه سرگذشت بشر را از هنگامى كه به مرحله انسانيت رسيده بيان مىكند ، به هر حال فرضيه تكامل را تأييد نمىنمايد .\r\nثُمَّ خَلَقْنَا النُّطفَةَ عَلَقَةً فَخَلَقنَا الْعَلَقَةَ مُضْغَةً فَخَلَقْنَا المُضْغَةَ عِظاماً « 1 »\r\nاين آيه نيز بر عكس آنچه شما استفاده كرده‌ايد كه اشاره‌اى است به تكامل مهره‌داران از بى مهرگان ، مربوط به آفرينش افراد انسان و مراحل تكاملى نطفه تا به مرحله آفرينش روح است ؛ زيرا قبل از اين آيه ، اين دو آيه است :\r\nوَ لَقَدْ خَلَقْنَا الإنسانَ مِنْ سُلالَةٍ مِنْ طينٍثُمَّ جَعَلْناهُ نُطْفَةً في قَرارٍ مَكين « 2 »\r\nآيات ديگر نيز كه فقط به شماره آنها اشاره كرده‌ايد مفاد و مضمونشان در همين حدود است ، مثل آيه يازده از سوره صافات :\r\n. انّاخَلَقْناهُمْ مِنْ طينٍ لازِبٍ\r\nو مثل آيه دوم از سوره انعام :\r\nهُوَ الَّذي خَلَقَكُمْ مِنْ طينٍ\r\nو آيه پنجم از سوره حج :\r\nفَانّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ\r\n\r\n\r\n","description":"","footnote":"\r\n( 1 ) . مؤمنون ، آيهء 14 .\r\n( 2 ) . مؤمنون ، آيات 12 و 13 . .\r\n","page_name":" 141 ","page_number":141},
  {"content":"\r\n\r\nعَلَقَةٍ\r\nثُمَّ مِنْ مُضْغَةٍ مُخَلّقَةٍ وَغَيْرِ مُخَلَّقةٍ\r\nو آيه هفتم از سوره سجده :\r\nالَّذي احْسَنَ كُلَّ شَيءٍ خَلَقَهُ وَ بَدَأَ خَلْقَ الإنْسانِ مِنْ طينثُمَّ جَعَلَ نَسْلَهُ مِنْ سُلالَةٍ مِنْ ماءمَهينٍ\r\nو آيه دوم از سوره دهر :\r\nانّا خَلَقْنَا الإنْسانَ مِن نُطفَة امشاج\r\nو آيه چهاردهم از سوره الرّحمن :\r\nخَلَقَ الإنسانَ مِنْ صَلصال كَالفَخّار\r\nو آيه هفتم از سوره انفطار :\r\nالَّذي خَلَقَكَ فَسَوّيكَ فَعَدَلَكَ\r\nو آيه هفتم از سوره قيامت :\r\nالَمْ يَكُ نُطْفَةً مِنْ مَنيٍّ يُمْنيثُمَّ كانَ عَلَقَةً فَخَلَقَ فَسَوّى\r\nو امثال اين آيات ، همه يا بر آغاز خلق انسان دلالت مىكنند و فقط اشاره‌اى به اين دارند كه مبدأ نوع انسانى گل خشك است و يا اينكه دلالت بر آغاز خلق افراد انسان از نطفه دارند ، بنابر اين ، اگر نظريه تكامل را رد ننمايند ، تأييد اين نظر هم از آنها استفاده نمىشود . علاوه بر اين ، بعضى از آيات قرآن مجيد صريحاً پيدايش آدم را به طور ابداع بيان مىكند مثل آيه :\r\nانَّ مَثَلَ عِيسى عِندَاللّهِ كَمَثَلِ آدَمَ خَلَقَهُ مِن تُرابٍ\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nثُمَّ قالَ لَهُ كُنْ فَيَكُونُ « 1 »\r\nمثل عيسى نزد خدا مثل آدم است كه او را از خاك آفريد پس به او فرمود ، بشو ، پس شد .\r\nخلاصه ، قدر يقينى آنچه پس از ملاحظه مجموع آيات راجع به آغاز خلق انسان و احاديث معتبر استفاده مىشود اين است كه اين نسل موجود ، انسانى نوعى ، مشتق از انواع ديگر نيست كه طبيعت آن را به تدريج به اين ترقى و كمال رسانده باشد آنچنان‌كه طرفداران نشو و ارتقا و علماى طبيعى بحث مىكنند ، بلكه نوعى است كه خدا آن را ابداع فرموده است با همين شكل و غرايز و استعدادات و مشاعر و حواس ظاهره و باطنه ، خدا ، دو زوج از اين نوع آفريد و تمام نسل موجود به آنان منتهى مىشوند ؛ چنان‌كه مىفرمايد :\r\nانّا خَلَقْناكُمْ مِنْ ذَكَرٍ وَ انْثي « 2 »\r\nبنابر اين ، با توجه به اينكه اصل پيدايش نوع انسان از موجود تك سلولى و بالاخره تكامل آن از ميمون از قرآن استفاده نمىشود و بلكه بعضى از آيات بر آفرينش انسان به طور ابداع دلالت دارند و با توجه به اينكه اصل فرضيه تطور و تكامل به فرض آنكه از آن ايرادات خلاص شود ( كه هرگز خلاص نخواهد شد ) از حد حدس و گمان ، بالاتر نمىرود و ممكن است از نظر علمى در آينده فرضيه‌هاى ديگر مطرح و تأييد شود ، نبايد امثال اين آيات را با توجيه و تأويل‌هاى سست به آن نظريه تطبيق كرد و قرآن مجيد را تفسير به رأى نمود .\r\n\r\n\r\n","description":"","footnote":"\r\n( 1 ) . آل عمران ، آيهء 53 .\r\n( 2 ) . حجرات ، آيهء 13 . .\r\n","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nپرسش دوازدهم : نواميس طبيعى در حوادث چه اندازه تأثير دارند ؟\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nچون در ضمن پاسخ به پرسش يازدهم ، سخن از نواميس طبيعى در ميان آمد ، نظر به اينكه بعضى ، عالم طبيعت را به طور مستقل تحت تأثير اين نواميس مىپندارند و حوادث طبيعى را به آنها استناد مىدهند ، اين سؤال پيش مىآيد كه ارزش اين نواميس و تأثير آنها در حوادث تا چه حد است ؟ و آيا توجيه و تعليل حوادث به اين نواميس بدون تعليل آن به اراده و مشيت الهى ، قانع كننده است يا آنكه هر چند وجود اين نواميس و تأثير آنها را بپذيريم باز هم از استناد مجموعه كاينات طبيعى و نظاماتى كه در آنها برقرار است به قدرت مطلقه الهى و مشيت ذات عليم و حكيم او چاره‌اى نيست ؟ و اصولًا آيا اين نواميس وجود دارند و مثل ساير كاينات مادى ، قابل لمس و محسوس و مرئى هستند يا چيزهايى غير مستقل و بلكه سرگذشتى از احوال و اوضاع و ارتباطات كاينات مىباشند و بالاخره وجود اين نواميس ، ذهنى و فرضى است يا واقعى ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nپاسخ\r\nاگر چه در پاسخ يازدهم به طور فشرده راجع به اين نواميس و ماهيت آنها اشاره‌اى شد و معلوم شد كه در دلالت كاينات و حوادث طبيعى بر وجود خدا تفاوت نمىكند كه نواميس ثابت در پيدايش حوادث مؤثر باشند يا نباشند ؛ چون نواميس هم مثل ساير اسباب و مؤثرات طبيعى ، مانند آفتاب و هوا و چيزهاى ديگر در سلسله علل طبيعى حوادث واقع مىشوند ، اما نه وجود اين نواميس وجوب دارند و نه نسبت قصد و شعور به آنها صحيح است . مع ذلك در اينجا به اندازه‌اى كه اين موضوع تا حدودى روشن شود و معلوم گردد كه اين سخنان با الفاظ و اصطلاحات هم اگر چه حاكى از واقعياتى باشد در ادلّه خداشناسى خللى وارد نمىكند و مسير تحقيق درباره اين نواميس ، هرگز به نفى ايمان منتهى نمىگردد ، توضيحاتى به عرض مىرسد :\r\nبرخى پيرامون نواميس طبيعى و قواعدى كه در عالم كون ، دانشمندان از راه استقرا و آزمايش‌هايى كشف كرده‌اند مبالغه مىنمايند و برنامه‌اى را كه هر موجود به حسب نوع و آنچه ديده شده در پيدايش و بقا و زوال طى مىكند غير قابل تغيير شمرده و حركات و حوادث را به طور مكانيسم تحت تأثير اين نواميس بدون قصد و هدف پنداشته و به همان الفاظ ناموس ، قاعده و سنت طبيعى ، دل خوش كرده و از توجه به خداى آفريدگار منصرف شده‌اند . اينان در اين همه نظامات و هماهنگىهاى محيرالعقول كه حتى در بين نواميس گوناگون برقرار است ، هيچ گونه توجيه و تفسيرى جز جهل به حقيقت ، اگر معترف به جهل خود باشند و از مركب غرور علمى پياده شوند ، ندارند .\r\nعلوم تجربى و طبيعى ، پاسخ درست و اطمينان بخشى به اين پرسش‌ها نمىدهد :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nآيا در عالم طبيعت ناموس تخلف‌ناپذيرى به طور مطلق وجود دارد ؟ آيا هر چه ذاتى اشياء شناخته شده ، ذاتى آنهاست ؟ و در شناخت ذاتيات كاينات طبيعى ، به تجربه و استقراى صددرصد مىتوان اعتماد كرد ؟ و آزمايش و استقرا براى كشف ذاتيات اشياى مادى ، يقين‌آور است ؟\r\nآيا نواميس به همين تعداد است كه دانشمندان در رشته‌هاى مختلف علوم بر آن اطلاع يافته‌اند و نواميس و قواعد ديگرى كه بسا مانع از تأثير كامل اين نواميس باشد ، وجود ندارد ؟\r\nآيا ذاتيات اشياى طبيعى همين‌هاست كه كشف شده ؟ اگر برخى از چيزهايى كه محتمل است موانع دائمى ظهور ذاتيات اشيا باشند نبود ، ذاتيات اشياى طبيعى ، طور ديگرى شناخته نمىشدند ؟\r\nآيا قانون جاذبه عمومى نيوتن كه مىگويد : هر دو جسم مادى كه داراى جرم‌هاى مختلف مىباشند و به فاصله معينى از يكديگر قرار گرفته‌اند به نسبت مستقيم حاصل ضرب دو جرم و به نسبت معكوس مجذور فاصله شان يكديگر را جذب مىكنند ، حقيقتش چيست ؟\r\nآيا آنچه هست و نواميسى كه برقرار است بايد چنان باشد ؟ مثلًا همين قانون كه از دو جرم هر كدام سنگين‌تر است جاذب جرم ديگر است بايد چنين باشد ؟ و چون بايد چنين باشد مىگويند هر جرم سنگين ، جاذب جرم سبك است ؟ يا فقط طور وجود هر جرم با جرم ديگر و ارتباط آنها را با يكديگر اين گونه يافته‌اند ؟ گمان نمىكنم كسى بگويد بايد اين چنين باشد و بتواند محال نبودن وضع ديگر ، حتى عكس اين وضع كنونى را انكار كند .\r\nيا نظريه نشو و ارتقا و نواميس چهارگانه‌اى كه مىگويند ( به فرض اينكه آنها صحيح باشند ) آيا بايد چنين باشد ؛ يعنى انواع ، بايد به سوى تكامل بروند يا عكس آن هم امكان داشت ؟ كه بعضى از انواع يا تمام آنها به سوى نقص\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبروند يا هر نوع همواره ثابت باشد ؟ علوم تجربى و طبيعى نمىتواند جواب دهد كه بايد چنين باشد ؛ فقط اگر كسى نظريه تحوّل و تطور را بپذيرد بيشتر از اين نمىتواند بگويد كه چنين هست و غير از اين نيست پس هيچ ناموسى وجودش بالذات ثابت نيست و مثل هر پديده مادى ، ممكن است باشد و ممكن است نباشد .\r\nحال آيا چگونه شده است كه اين گونه‌اش پيدا شد و طور ديگر اتفاق نيفتاده ؟ پرسشى است كه مادى نمىتواند به آن پاسخ دهد ؛ چون او لزوم وجود يك نظام متقن و استوار را در عالم طبيعت نمىتواند ثابت كند ؛ زيرا قصد و هدفى را در عالم ماده قايل نيست و كاينات را به قدرت ذات حكيم و عليم خدا مستند نمىسازد تا نظام حاكم بر آن را اتم و اكمل نظام‌ها بداند .\r\nولى الهى و موحد مىگويد كه اين عالم و اين مخلوقات و وجود اين انسان بايد چنين باشد ؛ زيرا او مبدأ آفرينش را اراده خدا مىداند و معتقد است كه در خلقت ، قصد و هدف وجود دارد و آنچه هست بايد چنين باشد و موجودى مثل انسان بر حسب حكمت و مصلحت الهى بايد چنين آفريده شود كه اگر چنين كه هست آفريده نمىشد چيز ديگرى بود و انسان آفريده نشده بود و نقض غرض لازم مىگشت ، به فرموده محقق بزرگ اسلام ، خواجه طوسى قدس سره :\r\n جز حق ، حكمى كه حكم را شايد نيست * حكمى كه زحكم حق برون باشد نيست\r\nهرچيز كه هست آن چنان مىبايد * و آن چيز كه آنچنان نمىبايد نيست \r\nمادى نمىتواند بگويد بايد باشد و بايد چنين باشد و بايد آفريده شود و بايد چنين آفريده شود ؛ فقط مىتواند بگويد چنين هست . و چنين هست غير از اين\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاست كه چنين بايد باشد . بعلاوه ، از بيان علت اينكه چرا چنين هست نيز عاجز است و نمىتواند بگويد اين نواميس ، كور و كر بدون اينكه قصد و شعورى داشته باشند و همديگر را ديده باشند و قرارى گذاشته و انجمنى تشكيل داده باشند ، چگونه با هم هماهنگ شده و اين عالم را رهبرى مىكنند ؟ !\r\nاين نواميس ، چگونه به طور استقلال و از چه وقت ، مؤثر در حوادث طبيعى شدند و چرا با اينكه فرض اين است كه وجود آنها وجوب و لزوم ندارد وجود يافتند ؟ و چگونه اين نظامات و قواعد ، خود به خود حاكم بر عالم طبيعت شدند و از كى تشريف آوردند ؟ چون اشيا - چنان‌كه گفته شد - بالذات اقتضاى اين نواميس را ندارند .\r\nكدام يك از اين نواميس ، ثابت هستند ؟ و اصلًا چگونه مىتوان با اتكاى به علوم تجربى و طبيعى ، ناموس و قاعده‌اى را ثابت و تخلف ناپذير دانست ؟ ما وقتى شيئى را موجود مىبينيم فقط مىتوانيم به طور جزم بگوييم كه مقتضى و تمام شرايط و عدم تمام موانع آن فراهم شده تا وجود پيدا كرده است اما هرگز نمىتوانيم بگوييم كه تمام اسباب و شرايط و موانع وجود آن را مىشناسيم .\r\nاز اين جهت ، كسى نمىتواند خرق عادات و معجزات انبيا را به استناد آن كه خلاف نواميس موجود در جهان است انكار كند ؛ چون نه نواميس جهان به طور قطع شناخته شده‌اند و نه انحصار نواميس در امورى كه علوم طبيعى كشف كرده ثابت شده است ، بلكه امكان قواعد طبيعى ديگر و نواميس غير مادى نيز ثابت و مسلم است ، از طرفى ، اصل وجود نواميس طبيعى مورد ترديد بعضى از علماست . و آنچه از آن به نواميس تعبير مىشود غير از نحوه وجود اشيا و اوضاع فعلى آنها و ارتباطى كه بين آنهاست چيز ديگر كه وجود آن حتمى بوده و اصل باشد ثابت نيست . و علت بودن سنگينى يك ، جرم در جذب جرم كوچك‌تر كه آن را قانون جاذبه عمومى مىخوانند معلوم نيست . و در عين\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nحال ، اين معنايش انكار واقعيت كشف نيوتن نيست « 1 » بلكه ترديد در مادى بودن قوه جاذبه و فاعل بودن جرم سنگين و مؤثر بودن آن است . و گرنه هر دو جرم ، اين نسبت و ارتباط را كه نيوتن كشف كرده با هم دارند . اما آيا نيوتن در اين كشف ، علت را هم كشف كرده ؟ اين مطلب قابل ترديد است . و اگر مقصود ، علت مستقل است كه مثل قانون جاذبه و قوانين طبيعى فاعل باشد . به طريق اولى و به طور قطع غير معقول و مورد انكار است . و تعليل حوادث به قوانين\r\n\r\n\r\n","description":"","footnote":"\r\n( 1 ) . يكى از دانشمندان مىگويد : دانشمند در حقيقت بر عجايب ما مىافزايد و آن را حل نمىكند ، ستاره شناس با علم و دقت و حساب و رصدش چه كارى انجام داده ؟ او آشكار كرده است كه ميليون‌ها ستاره درآسمان به قوه مركزى درجاى خود باقى هستند ، يا در مدار خود در گردش مىباشند و قوه جاذبه در بين آنها حفظ توازن كرده و از تصادم و برخورد آنها به يكديگر مانع شده ، سپس وزن خورشيد و نجوم و حجم آنها و سرعت سير هريك و بُعد آنها را از زمين بيان مىكند كه تعجب ما را بيشتر مىسازد . اما جاذبه چيست ؟ و قوه مركزى چگونه پديدار گشته و اين نظام دقيق چگونه به وجود آمده ؟ سؤال‌هايى است كه ستاره شناس از حل آنها عاجز است ( سپس از علوم ديگر مثل ژئولوژى (  Geologie  ، زمين شناسى ، معرفة الاراضى ) وحيات شناسى مثال آورده و مىگويد : ) دانشمندان غير از ظاهر اين عالم چيزى را شرح نمىدهند و بر تعجب ما مىافزايند ، از همه آنان بپرس مؤلف اين كتاب پر از عجايبى كه شما بعضى از عجايب آن را شرح مىدهيد و از شرح بيشتر عجايب آن عاجزيد ، كيست ؟ آيا تأليف هست و مؤلف نيست ؟ آيا نظم هست و به وجود آورنده نظم نيست ؟ آيا پديد است و پديد آورنده نيست ؟ چه كس دراين عالم ، حيات را آفريده ؟ و كيست آن عقلى كه عالم را اداره مىكند ؟ چگونه ميليون‌ها حقايق و عجايب عالم طبيعت و عجايب وجود خودمان را توجيه و تفسير مىكنيد ؟\r\nسپس مىگويد : آخرين نقطه‌اى كه علم ( علوم طبيعى و تجربى ) به آن مىرسد اين است كه بر نصف حقايق آگاه شود كه آن ظاهر اشيا و پاسخ از پرسش « چگونه » است . اما نصف ديگر كه نصف استوارتر است ، باطن اشيا و پاسخ از پرسش « چيست » است كه علم به تمام معنا از جواب آن حتى به اندازه يك حرف عاجز است ( حضارة الاسلام ، شماره 8 و 9 سال چهاردهم ) .\r\nاما فطرت بشر و عقل او به تمام اين پرسش‌ها جواب مىدهد همانطور كه قرآن مىفرمايد :\r\nوَلَئِنْ سَأَلْتَهُمْ مَنْ خَلَقَ السَّمواتِ وَ الأرضَ لَيقُولُنَّ اللّهُ . . . زمر ، آية 38 ) .\r\n","page_name":" 152 ","page_number":152},
  {"content":"\r\n\r\nطبيعى به طورى كه هيچ هدف و قصدى در كار نباشد صحيح نيست . « 1 »\r\nاين است كه حتى افرادى از بزرگترين متفكرين ، نه فقط در ثبات نواميس و وجوب آنها بلكه در وجودشان نيز ترديد مىكنند و تدبير غيبى و تسلط اراده‌اى ما فوق طبيعت و ماده و امكان تخلف نواميس را پذيرفته‌اند .\r\n\r\n\r\n","description":"","footnote":"\r\n( 1 ) . مخفى نماند كه بحث ما در اينجا آن بحثى كه بين اشاعره و ديگران درباره اسباب طبيعى بوده ، نيست ، زيرا آن بحث بين الهيين واقع شده ، اشاعره هيچ سببى را طبيعى نمىدانند و مىگويند : هرچه را ببينى كه در موجود ديگر اثر مىگذارد ، اثر از خود آن موجود نيست بلكه از عادت « اللّه » است ، مثلًا آتش مىسوزاند ياگرم مىكند ، به هيچ وجه به تأثير آتش نيست و آتش سوزندگى ندارد بلكه عادت خدا براين جارى است كه وقتى چيزقابل احتراقى را نزديك آتش مىبرند خدا آن را مىسوزاند .\r\nو ديگران از جمله دانشمندان شيعه مىگويند : اسباب به اراده خدا و به جعل و تسخير الهى مؤثرند و آيات قرآن نيز براين معنا دلالت دارند ، مانند اين آيه : اللّهُ الَّذي يُرْسِلُ الّرياحَ فَتُثيرُ سَحاباً فَيَبْسُطُهُ في السَّماءِ كَيْفَ يَشاءُ ، ( روم ، آية 48 ) ؛ : يعنى « خداست كه مىفرستد بادها را پس بر مىانگيزد ( بادها ) ابر را پس مىگستراند ابر را در آسمان چنانچه مىخواهد » .\r\nكه اين آيه با لطيف ترين بيان تأثير باد را در برانگيختن ابر در عين آنكه فرستادن باد و گستراندن ابر را درآسمان به خدا نسبت داده ، بيان فرموده است و مثل اين آيه : وَ ارْسَلْنَا الرَّياحَ لَواقِحَ . . . حجر ، آية 22 ) ؛ يعنى : « فرستاديم بادها را آبستن كننده » .\r\nپس در عين حالى كه اسباب مؤثرند ، مسبب الأسباب خداست و هر چه هست مسخر او و اراده اوست . حال چه وجود نواميس را ثابت دانسته ، ولى مؤثر مستقل ندانيم و چه اصل وجود آنها را ثابت ندانيم و فقط خود اشيا را سبب بدانيم و از آن تعبير به نواميس كنيم ، بحث اشاعره و ديگران در جاى خود مىباشد .\r\nدراينجا سخن ميان موحد و مادى است كه بعضى از ماديين چون مىبينند اگر بخواهند اين نظام حاكم بر عالم كون را به ذوات اشيا مثل ابر و باد و باران و آتش و ماده بى شعور و بىقصد نسبت دهند ، خرد پسند نيست ، سخن خود را عوض كرده و الفاظى مثل قواعد و نواميس را جلو آورده و حوادث طبيعى را به ناموس و قاعده نسبت مىدهند درحالى كه معنا يكى است و همانطور كه درمتن گفته شد اصل وجود نواميس ، مورد ترديد است . و در عدم شعور و قصد ، نواميس و ماده تفاوتى ندارند . .\r\n","page_name":" 153 ","page_number":153},
  {"content":"\r\n\r\nحتى دانشمند معروف اميل بوثرو عضو سابق مجمع علمى فرانسه كتابى به نام امكان نواميس طبيعى نگاشته كه مكرر به چاپ رسيده است .\r\nبوثرو ، در اين كتاب مىگويد : « خطاست اگر بگوييم نواميس ، حوادث طبيعى را رهبرى مىكنند ؛ زيرا اين نواميس پيش از اشيا نبوده‌اند بلكه اشيا اقتضاى آنها را دارند . » ( يعنى به عكس اينكه نواميس علت حوادث طبيعى باشند نواميس خودشان معلول اشياى طبيعى و از حالات آنها مىباشند و اين نواميس فقط بر علايق طبايع اشيا كه پيش از وجود نواميس بوده‌اند دلالت دارند .\r\nتا اينكه مىگويد :\r\n« وجود انسان را كه صاحب شعور است نمىتوان كار نواميس طبيعى و فيزيولوژى دانست ؛ زيرا اگر وجود انسان و كارهاى او را به طبيعت نسبت بدهيم كارهايى را به طبيعت نسبت داده‌ايم كه از احداث و انجام آن كارها عاجز است . » « 1 »\r\nجان كلولند كوثرن رياضيدان و شيميدان مىگويد :\r\n« ماده نمىتواند خود و قوانين حاكم بر خويش را بيافريند . عمل آفرينش ناچار بايد به وسيله عاملى غير مادى صورت گرفته باشد » . « 2 »\r\nرونالد هانرى پورتر عالم فيزيك و رياضى مىگويد : « در علم فيزيك به سؤالاتى مىتوان پاسخ داد كه اوّل آنها لفظ « چگونه » باشد .\r\nو به اغلب سؤالاتى كه در اول آنها لفظ « چرا » باشد . علم فيزيك نمىتواند جواب بدهد ؛ مثلًا جواب سؤال « چگونه دو جسم همديگر را جذب مىكنند ؟ » را قانون جاذبه نيوتن به خوبى داده ولى جواب سؤال « چرا دو جسم همديگر را جذب مىكنند ؟ » داده نشده است ، حتى جواب بسيارى از سؤالاتى كه با « چگونه »\r\n\r\n\r\n","description":"","footnote":"\r\n( 1 ) . على اطلال المذهب المادى ، ج 1 ، ص 64 و 65 .\r\n( 2 ) . اثبات وجود خدا ، ص 44 . .\r\n","page_name":" 154 ","page_number":154},
  {"content":"\r\n\r\nشروع مىشود ، احتمالى و تقريبى است . « 1 »\r\nهنرى بوانكاريه رياضىدان بزرگ در كتاب « ارزش دانش » صفحه 234 از فيلسوف ادوارلووا نقل كرده است كه نواميس ، از مخترعات دانشمندان است . « 2 »\r\nوليم كروكس نيز ضمن بياناتى همين نظر را اظهار مىكند كه « آنچه را ما به ناموس اسم گذارى مىكنيم در حقيقت چيزى جز برنامه كاينات نيست و جز يك چهره از چهره‌هاى قوه‌اى كه در عالم تكوين عمل مىكند نمىباشد . پس اگر بتوانيم جميع قوانين طبيعى را كشف كنيم و چهره‌هاى گوناگون قدرتى را كه بر عالم تكوين قاهر و فرمانش نافذ است ، بشناسيم ( و خود آن قادر حكيم را نشناسيم ) نمىتوانيم بگوييم كه چرا اتم‌ها ، كرات ، اجرام آسمانى ، جماد ، نبات ، انسان و حيوان مجبور به پيروى از آنچه نامش را ناموس گذارده‌اند مىباشند » . « 3 »\r\nدكتر ج جليه استاد سابق دانشگاه سوربون پاريس در صفحه 71 از كتاب « من الاشاعر بذاته الي الشاعر بها » طبع سوم مىگويد :\r\n« نواميسى كه عالم مادى را رهبرى مىكنند آن چنان‌كه مردم گمان مىكنند غير قابل تغيير و ثابت نيستند ، ارزش و تأثير آنها نسبى است ، لذا ممكن است به واسطه عروض عارضى تغيير كنند يا اصلًا كارشان باطل شود » . « 4 »\r\nپس قدر مسلّم اين است كه نمىتوان حوادث طبيعى و نظامات حاكم بر\r\n\r\n\r\n","description":"","footnote":"\r\n( 1 ) . اثبات وجود خدا ، ص 46 و 47 .\r\nشايد بتوان گفت كه « قانون جاذبه » فقط پاسخ از اين پرسش است كه چگونه و يا كدام يك از دو جسم به سوى جسم ديگر جذب مىشود ؟ نه جواب از اينكه چگونه يا كدام از دو جسم همديگر را جذب مىكنند ( دقت بفرماييد ) .\r\n( 2 ) . ر . ك : على اطلال المذهب المادى ، ج 1 ، ص 67 .\r\n( 3 ) . همان .\r\n( 4 ) . همان . .\r\n","page_name":" 155 ","page_number":155},
  {"content":"\r\n\r\nعالم كون را به ناموس نسبت داد چنان‌كه نسبت دادن آن به ماده هم جايز نيست و نمىتوان نواميس طبيعى را ثابت و غير قابل تغيير شمرد و از نظر علم ، اظهار اطمينان به اينكه اين نواميس همواره همچنين بوده و خواهند بود غلط و حاكى از جهل يا غرور و خود پسندى است . و همچنين تعريف نواميس به عنوان اينكه اشيائى و عواملى غير از وضع و ساختمان كاينات و علايق آنها به يكديگر باشند ، دشوار است و لذا برخى از دانشمندان بزرگ كه مىخواهند سخنانشان استوار و دقيق و به حقيقت نزديك‌تر باشد ، در مقام تعريف نواميس به صراحت اظهار تحير و سرگردانى كرده‌اند .\r\n\r\nمنطق استوار و توحيدى اسلام\r\nمنطق توحيد و منطق محكم قرآن مجيد كه تمام كاينات را مخلوق خدا و خدا را خالق هر شىء ، مخلوقات را مسخر اراده او ، تمام نظامات ، قواعد حاكم بر عالم طبيعت ، بقاى آسمان و زمين و ارتباطات آنها را به يكديگر فعل خداوند قدير و به تقدير آفريننده دانا و عليم مىداند ، بر اين تحيرها پايان مىدهد و نور ايمان به خدا را در چنين هنگامه‌اى كه ماديين در درياى تحير غرق و اسير دست امواج ، هر كدام به سويى مىروند ، در دل‌ها روشن مىسازد .\r\nاسباب و حوادث طبيعى چه اينكه ناموس و قاعده باشد و چه خود اجسام مادى ، از نظر اسلام هيچ سبب طبيعى و غير طبيعىاى فاعل مستقل نيست و هر چه هست و باشد مسخر اراده و حكم خدا و مشيت اوست .\r\nتمام كاينات از اسباب و مسبّبات بر وجود قصد و هدف ، دلالت دارند و هيچ قاعده و سنّتى از قواعد و اسباب نواميس طبيعى ، تغيير ناپذير نيست ، خورشيد و ماه و تمام مخلوقات در مسير خود قرار دارند . و در مدارهاى خود در حركت و گردشند و از نظامى كه بر ايشان مقرر شده تخلف ندارند :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nوَ الشَّمْسُ تَجْري لِمُسْتَقَرٍّ لَها ذَلِكَ تَقْديرُ الْعَزيزِ الْعَليمِ ) وَ الْقَمَرَ قَدَّرْناهُ مَنازِلَ حَتّي عادَ كَالْعُرْجُونِ الْقَديم ) لَاالشَّمْسُ يَنْبَغي لَها انْ تُدْرِكَ الْقَمَرَ وَلَا اللَّيْلُ سابِقُ النَّهارِ وَكُلٌّ في فَلَك يَسْبَحُون « 1 »\r\nاراده و قدرت الهى است كه اين برنامه را در عالم تكوين براى مخلوقات مقرر فرموده و هر نوع نظامى را كه او بخواهد در آن برقرار شود ، مىشود . هم نظام را او قرار داده و هم موجودات مسخّر و فرمانبر او در تبعيت از اين نظام هستند و اين نظام به اراده و سنت او ادامه دارد .\r\nاين نظام مثل خود ماده ، حادث است و به طورى كه از بعضى آيات قرآن استفاده مىشود زمانى كه خداوند مىخواهد ، تغيير مىكند ، بلكه فعل انسان نيز بر حسب مشيت و خواست الهى در تأثير بعضى از اسباب و علل ظاهرى و سرعت و كندى آن و در جلوگيرى از تأثير بعضى از اسباب و يا باطل شدن سبب مادى يك شىء و نابود شدن آن ، مؤثّر است كه در واقع اين هم خود يكى از نواميس و نظامات است كه انسان با استعداد خداداد مىتواند در نظام اسباب ، وارد شود و كوشش و فعاليت بيشتر كند و بفهمد كه چگونه اين اسباب را مىتوان تسخير كرد و ضمن بررسى خواص اشيا و شرايط و موانع تأثير آنها در رشته‌هاى مختلف علمى استاد و محقق شود ؛ هر چند احاطه بر تمام عالم اسباب و مسببات براى افراد عادى و غير مؤيد من عنداللّه ، ميسّر نيست .\r\nاز نظر منطق اسلام ، قواعد و نواميس ثابت و تخلف ناپذير ، در عالم تكوين\r\n\r\n\r\n","description":"","footnote":"\r\n( 1 ) . يس ، آيات 38 - 40 . .\r\n","page_name":" 157 ","page_number":157},
  {"content":"\r\n\r\nيا تشريع ، قواعدى است كه عقلًا تخلف از آن محال غير ممكن نقض غرض و خلاف لطف عدل حكمت علم قدرت و ساير صفات كماليه خداوند متعال باشد ، مانند : اعطاى معجزه به انبيا ، عدم تكليف به غير مقدور ، اشتراط عصمت در انبيا و ائمه عليهم‌السلام وجود معصوم و حجت در هر عصر و دوره ، افزايش نعمت به واسطه شكر ، سلب نعمت به واسطه كفران ، تأثير كار و كوشش ، علم و عمل در ترقى و پيشرفت مادى و معنوى و نابودى اقوام و ملل به واسطه خيانت ، فحشا ، طغيان و فساد . و در عالم تشريع ، سنن ثابت الهى كه باقى و پايدار است ، مانند : احكام ثابت در تمام شرايع و مثل تمام دستورات و تعاليم عبادى ، سياسى ، اقتصادى ، اجتماعى ، اخلاقى ، جزائى و به طور كلى تمام احكام اسلام در هر موضوع ؛ فقط در اينجا نكته‌اى را كه مىخواستيم بيان شود همين بود كه از نظر يك نفر مسلمان تفاوت نمىكند كه اسباب و علل ظاهرى حوادث طبيعى ، نواميس باشند يا خود موجودات مادى ؛ چون در هر دو صورت ، كاينات ، آيات و نشانىهاى خدا مىباشند . و نواميس هم مثل قانون جاذبه عمومى اگر براهين خداشناسى مثل « برهان نظم و عنايت » را محكم‌تر نسازد و تفسير آياتى از قرآن مجيد را راجع به حساب‌ها و اندازه‌هاى معلوم و معينى كه در آفرينش و آسمان و زمين وجود دارد ، روشن‌تر نسازد ، از قدرت آن براهين به قدر سر سوزنى نمىكاهد .\r\nالبته از تأمل در آيات قرآن مجيد استفاده مىشود كه مردم نبايد چنان سرگرم توجه به اسباب مادى و نواميس طبيعى شوند كه خدا را كه مسبب الاسباب است فراموش نمايند و از بركات ياد و ذكر او محروم گردند .\r\nدر بيشتر آيات قرآن كريم كه راجع به خلقت و حوادث طبيعى است اشاره‌اى به اسباب ، وسايط و تأثير آنها نشده است . شايد يكى براى اين نكته باشد كه بسيارى از اسباب و علل ظاهرى را مردم مىبينند مثلًا مىبينند كه از ابر ،\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nباران مىبارد ، يا آتش مىسوزاند ، يا درخت ميوه مىدهد ، از اين جهت چندان نيازى به توجه دادن به آنها نيست . و توجه دادن به آن علل با ارجاع دادن مردم به خدا كه مصلحت بزرگ و اساسى شرايع و تعليم و تربيت انبياست ، زياد ارتباط ندارد .\r\nو ديگر براى اينكه بشر ، تمام اشيا را نشانىهاى حق و تمام حوادث طبيعى را به او مستند بداند و خلقت‌هاى متعاقب و فعل و انفعالى را كه على الدوام در عالم جماد ، نبات ، حيوان و انسان جارى است به آفرينش و تدبير مستند بداند و دست قدرت ، علم ، تربيت و عنايت او را در همه چيز ببيند و اين اسباب و علل ظاهرى حجاب و پرده بين او و مسبب الاسباب نگردد . و به معناى « لاحَوْلَ وَلاقُوَّةَ الّا بِاللّه » و « بِحَوْلِ اللّهِ وَقُوَّتِه اقُومُ وَأَقْعُدُ » آشنا شود و از اين عقيده سخيف يهود كه خدا را از تدبير امور كاينات بر كنار و دست بسته مىدانند ، پاك ومنزّه بماند .\r\nتوجه استقلالى به خود ماده و صورت‌ها و تبدلات آن و همچنين نواميس طبيعى ، سبب مىشود كه فكر در آنها تمركز يابد و از ياد خدا بازماند و در جهنم نكبت رذالت‌هاى اخلاقى و مفاسد اجتماعى سقوط كند .\r\nاين همه گرفتارىهاى كنونى بشر و رواج فساد و فحشا و ناامنى و نگرانى در هر رشته زندگى ، مربوط به مكتب مادّىگرى و تمركز افكار در امور مادى و فراموش كردن آفريدگار و بىايمانى به عالم غيب است .\r\nبشريت از بركات صفات ممتازى مثل توكل ، يقين ، رضا ، تسليم ، نوع‌دوستى ، امانت ، آرامش روحى ، كنترل طغيان شهوت و خشم ، قوت و اراده و تصميم ، عواطف واقعى و به طور كلى از تجليات روح انسانى محروم شده است ، براى اينكه زندگىاش را بر اساس اصالت ماده گذارده براى ماده زحمت مىكشد ، براى ماده درس مىخواند ، درس مىدهد ، مىجنگد ، از صلح و عدالت و آزادى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدم مىزند ، ستم و خيانت مىكند ، دروغ مىگويد ، دروغ مىنويسد ، كوچك و حقير مىشود ، به حكومت غير خدا تن در مىدهد ، در برابر ظلم و مقررات ظالمانه تسليم مىشود ، تملّق مىگويد ، غير خدا را پرستش مىكند ، خون مردم را مىريزد ، از ديگران سلب آزادى مىنمايد ، جامعه را استثمار مىكند ، در برابر فردى مثل خود و كمتر و نادان‌تر از خود براى ماده به علامت تعظيم ركوع مىنمايد ، خود فروشى مىكند و بىغيرت ، بىعفت و بىتفاوت مىشود ، براى ماده از شرافت خود ، از عفت زن و دختر خود مىگذرد ، مؤسسات فحشا باز مىكند و خلاصه ، خدا ، معبود ، مسجود و مطلوب واقعىاش ، ماده مىشود .\r\nعقيده توحيد و ايمان به خدا و خداشناسى ، همّت‌ها را بلند ساخته و بشر را از اين پستىها نجات مىدهد . به زندگىاش روح و حقيقت مىبخشد ، نگرانىهاى روحى را بر طرف مىسازد ، فطرت بشر را زنده نگه مىدارد و به او شخصيت مىدهد .\r\nهر چه محبوب واقعى و خواست فطرت بشر است از عدل ، محبت ، صلح صفا ، برادرى ، آزادى ، همكارى ، پاكدامنى ، نجابت ، عفت ، امانت ، همه ميوه درخت پر بركت « توحيد » مىباشد .\r\n\r\nآيات قرآن مجيد\r\nدر مورد اين بحث و اسباب و علل حوادث طبيعى و اينكه همه مسخّر اراده خداوند هستند و مسبب الاسباب اوست و اراده و مشيت اوست كه آسمان و زمين را نگاه مىدارد و نظامات نواميس را برقرار داشته است و راجع به نواميس ثابت عالم تكوين و تشريع و مسايل مهمّ ديگر نمونه‌هايى از آيات شريفه را تلاوت فرماييد و در معانى و مضامين آن دقت نماييد :\r\nانَّ اللّه يُمْسكُ السَّمواتِ وَ الارْضَ انْ تَزُولا وَلَئِنْ\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nزالَتا انْ امْسَكَهُما مِن احَد مِن بَعْد « 1 »\r\nخداست كه آسمان‌ها و زمين را از زوال و سقوط نگاه مىدارد و اگر زوال و سقوط كنند ، كسى جز او نيست كه آنها را نگاه دارد .\r\nوَ آيَةٌ لَهُمُ الارْضُ المَيْتَةُ احْيَيْناها وَ اخْرَجْنا مِنها حَبّاً فَمِنْهُ يَأْكُلُونَوَ جَعَلْنا فِيها جَنّات مِنْ نَخيل وَاعْناب وَ فَجَّرْنا فِيها مِنَ العُيُونِ لِيَأكُلُوا مِنْ ثَمَرِهِ وَ ما عَمِلَتْهُ ايْديهِمْ افَلا يَشْكُرُونَ « 2 »\r\nزمين مرده نشانه‌اى براى ايشان است كه زنده كرديم آن را و از آن دانه بيرون آورديم پس از آن مىخورند و در آن باغ‌هايى از درخت خرما و انگور قرار داديم و در آن چشمه‌هاى آب روان ساختيم تا از ميوه آن و از آنچه كه عمل دست خودشان است بخورند « 3 » ، آيا پس شكر نمىكنيد ؟ !\r\nاللّهُ الَّذي سَخَّرَ لَكُمُ الْبَحْرَ لِتَجْرِي الْفُلْكُ فيهِ بِأَمْرِهِ وَ لتَبْتَغُوا مِنْ فَضْلِهِ وَ لَعَلَّكُمْ تَشْكُرونَ وَ سَخَّرَ لَكُمْ ما فِي السَّمواتِ وَ ما فِي الأرْضِ جَميعاً\r\n\r\n\r\n","description":"","footnote":"\r\n( 1 ) . فاطر ، آيهء 41 .\r\n( 2 ) . يس ، آيهء 33 - 35 .\r\n( 3 ) . اين معنى در صورتى است كه « ما » در « و ما عملته » نافيه نباشد ولى اگر نافيه باشد معنايش اين مىشود كه : دست‌هاى ايشان آن را نساخته و عمل نياورده است نظير آياتى كه در سوره واقعه است . .\r\n","page_name":" 161 ","page_number":161},
  {"content":"\r\n\r\nمِنْهُ انَّ في ذلِكَ لآيات لِقَوْم يَتَفَكَّرُونَ « 1 »\r\nخداست آنكه دريا را براى شما مسخّر كرد تا به امر او كشتى در آن روان شود و تا از فضل او طلب كنيد و شايد كه شما شكر نماييد و براى شما آنچه در آسمان و زمين است مسخر گردانيد همه از اوست به تحقيق در اين ، هر آينه نشانىهايى است براى گروهى كه فكر مىكنند .\r\nاوَلَمْ يَرَوْا انّا نَسُوقُ الْماءَ الَي الأرْضِ الْجُرُزِ فَنُخْرِجُ بِهِ زَرْعاً تَأْكُلُ مِنْهُ انْعامُهُمْ وَأنْفُسُهُمْ افَلا يُبصِرُونَ « 2 »\r\nآيا نديدند كه ما آب را به سوى زمين بىگياه ميرانيم پس با آن زراعتى را بيرون مىآوريم كه از آن چهار پايانشان و خودشان مىخورند ، آيا باز هم چشم بصيرت نمىگشايند ؟ !\r\nاوَلَمْ يَرَوْ الَى الطَّيْرِ فَوْقَهُمْ صافّات وَ يَقْبِضْنَ ما يُمْسِكُهُنَّ الّا الرَّحمنُ انَّهُ بِكُلِّ شَيءٍ بَصيرٌ « 3 »\r\nآيا نديدند پرندگان را بالاى سرشان كه گاه در هوا بال گسترده و گاه بال‌ها را جمع مىكنند جز خدا آنها را نگاه نمىدارد ؟ ! كه او به هر چيز بيناست .\r\n\r\n\r\n","description":"","footnote":"\r\n( 1 ) . جاثيه ، آيات 12 و 13 .\r\n( 2 ) . سجده ، آيهء 27 .\r\n( 3 ) . ملك ، آيهء 19 . .\r\n","page_name":" 162 ","page_number":162},
  {"content":"\r\n\r\nوَاللّهُ انْزَلَ مِنَ السَّماء ماءً فَاحْيا بِهِ الارْضَ بَعْدَ مَوْتِها انَّ في ذلِكَ لَايةً لِقَوْمٍ يَسْمَعُونَ « 1 »\r\nخدا فرستاد از آسمان آبى را پس با آن زمين را بعد از مردنش زنده كرد به درستى كه در اين امر هر آينه نشانه‌اى است براى گروهى كه مىشنوند .\r\nانَّ اللّهَ فالِقُ الْحَبِّ وَالنَّوى يُخْرِجُ الْحَي مِنَ الْميِّتِ وَمُخْرِج الْمَيِّتِ مِنَ الْحَي ذلِكُمُ اللّهُ فَانّى تُؤْفَكُونَ فالِقُ الاصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْديرُ الْعزيزِ الْعَليم « 2 »\r\nبه درستى كه خدا شكافنده دانه و هسته است ، زنده را از مرده بيرون مىآورد و بيرون آورنده مرده از زنده است ؛ اين است خداى شما پس كجا برگردانده مىشويد ؟ ( چرا به دروغ نسبت خدائى را به آنان كه اين كار نتوانند ، دهيد . شكافنده صبح است و شب را آرامگاه قرار داد و خورشيد و ماه را به نظمى معين به گردش در آورده ، اين است تقدير خداى غالب دانا .\r\nوَ لَوْ انَّ اهْلَ الْقُرى آمَنُوا وَ اتَّقُوْا لَفَتَحْنا عَلَيهِمْ بَرَكات مِنَ السَّماءِ وَ الارْضِ وَلكِنْ كَذَّبُوا\r\n\r\n\r\n","description":"","footnote":"\r\n( 1 ) . نحل ، آيهء 65 .\r\n( 2 ) . انعام ، آيات 95 - 96 . .\r\n","page_name":" 163 ","page_number":163},
  {"content":"\r\n\r\nفَأَخَذْنا هُم بِما كانُوا يَكسِبُونَ « 1 »\r\nاگر اهل شهرها ايمان مىآوردند و پرهيز مىكردند هر آينه مىگشوديم برايشان بركاتى از آسمان و زمين و ليكن تكذيب كردند پس آنان را سخت به كيفر كردار زشتشان رسانيديم .\r\nاللّهُ خالِقُ كُلِّ شَيء وَ هُوَ عَلى كُلِّ شَيء وَكيلٌلَهُ مَقاليدُ السَّمواتِ وَ الارْضِ وَ الَّذينَ كفروُا بِآياتِ اللّهِ أُوْلئِكَ هُمُ الْخاسِرُونَ « 2 »\r\nخدا آفريننده هر چيز است و او بر هر چيزى نگهبان است ، كليدهاى آسمان‌ها و زمين از براى او ( و در اختيار او و ملك او ) است و آنان‌كه به نشانه‌هاى خدا كافر شدند ، آنان زيانكارانند .\r\nانّا كُلَّ شَيء خَلَقْناهُ بِقدَر « 3 »\r\nما هر چيز رابه اندازه آفريديم .\r\n. انَّ اللّهَ لايُغَيِّرُ ما بِقَوْم حَتّى يُغَيِّرُوا ما بِانْفُسِهِمْ « 4 »\r\nبه درستى كه خدا آنچه را با قوم و جامعه‌اى باشد\r\n\r\n\r\n","description":"","footnote":"\r\n( 1 ) . اعراف ، آيهء 96 .\r\n( 2 ) . زمر ، آيات 62 - 63 .\r\n( 3 ) . قمر ، آيهء 49 .\r\n( 4 ) . رعد ، آيهء 11 . .\r\n","page_name":" 164 ","page_number":164},
  {"content":"\r\n\r\nتغيير نمىدهد تا آنان آنچه را در خودشان ( از كردار و رفتار ) است تغيير دهند .\r\nامْ نَجْعَلُ الَّذينَ آمَنُواوَ عَمِلوُا الصّالِحاتِ كالْمُفْسِدينَ فِي الارْضِ امْ نَجْعَلُ الْمُتَّقين كَالْفُجّار « 1 »\r\nآيا آنان را كه ايمان آوردند و عمل شايسته انجام دادند مانند آنان‌كه در روى زمين فساد مىكنند قرار مىدهيم ؟ آيا پرهيزكاران را مثل بدكاران قرار مىدهيم ؟ .\r\nرَبُّنَا الَّذي اعْطى كُلَّ شَىءٍ خَلْقَهُ ثُمَّ هَدى « 2 »\r\nپروردگار ما اوست كه به هر چيزى خلقش را اعطا كرد ( آنچنان كه بايد او را آفريد ) و سپس او را ( به راه كمال ) هدايت كرد .\r\nلَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُمُ الْكِتابَ وَ الْميزانَ لِيَقوُمَ النّاسُ بِالقِسْطِ . « 3 »\r\nبه تحقيق پيغمبران را با بينات ( معجزه‌ها ) و كتاب و ميزان فرستاديم تا مردم به راستى و عدالت گرايند .\r\n\r\n\r\n","description":"","footnote":"\r\n( 1 ) . ص ، آيهء 28 .\r\n( 2 ) . طه ، آيهء 50 .\r\n( 3 ) . حديد ، آيهء 25 . .\r\n","page_name":" 165 ","page_number":165},
  {"content":"\r\n\r\nوَما كانَ رَبُّكَ لِيُهْلِكَ الْقُرى بِظُلْمٍ وَ اهْلُها مُصْلِحونَ « 1 »\r\nپروردگار تو قريه‌ها را به ظلم ، هلاك نمىگرداند در حالى كه اهل آن مصلح باشند .\r\nاز اين گونه آيات ، نكات دقيق و عميق خداشناسى توحيدى در موضوع سنن الهى و موازين ثابت تكوين و تشريع استفاده مىشود و اين گونه آيات به اسباب و قواعد طبيعى و غير طبيعى هم كه تمام ، مسخر حكم و اراده خالق جهان هستند تصريح دارند ، چه بسيار كه هر چه تأمل و دقت انسان در اين آيات باتوجه به بيانات و تفسير اهل بيت رسالت عليهم‌السلام بيشتر شود ، حقايق عرفانى و توحيدى بر او روشن‌تر مىشود .\r\n\r\n\r\n","description":"","footnote":"\r\n( 1 ) . هود ، آيهء 117 . .\r\n","page_name":" 166 ","page_number":166},
  {"content":"\r\n\r\n\r\nپرسش سيزدهم چگونه عدل الهى با وجود مواليد ناقص‌الخلقه توجيه‌پذير است ؟\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\nاگر خدا عادل است چرا نوزادان ناقص الخلقه به وجود مىآيند ؟ و آيا اين با عدل ، سازگار است كه فردى يك عمر با نقص عضو در نهايت زحمت و بدبختى زندگى كند ؟ مثلًا از چشم ، كور و يا از گوش ، كر و يا از زبان ، لال و يا از پا يا دست ، شل و فلج باشد . « 1 »\r\n\r\nپاسخ\r\nاين پرسش را در مورد شخصى كه مثلًا در تصادف ماشين يا در اثر تجاوز و جنايت عمدى و يا غيرعمدى ديگرى يا اشتباه طبيب ، گرفتار همين نقص‌هاى عضوى شود نيز مىتوان كرد .\r\nاين بيچاره هم يك عمر از تندرستى و اعضاى سالم محروم مىگردد و روى راحتى و آسايش را نمىبيند ، پس چرا فقط از نقص عضوى كه طفل در هنگام ولادت دارد پرسش مىكنيد و از اين نقص عضوها نه تعجب مىكنيد و نه ايراد و اعتراضى مىنماييد ؟ و گمان مىرود جواب مىدهيد چون اين گونه عضوها كه در اثر تصادف يا عمد و اشتباه پيدا مىشود علتش غفلت راننده يا عمد يا اشتباه ديگرى است و مسؤول ، شخصى است كه مرتكب اشتباه يا عمد شده است . اين پيشامدها و نارسايىها علل و عواملى دارد كه وقتى آن علل و\r\n\r\n\r\n","description":"","footnote":"\r\n( 1 ) . اين سؤال از جانب يكى از دانشجويان در لندن مطرح شده كه اينك پاسخ آن در اختيار خوانندگان محترم قرار مىگيرد . .\r\n","page_name":" 169 ","page_number":169},
  {"content":"\r\n\r\nعوامل موجود شد ، معلول و معمول نيز وجود پيدا مىكند مثل ساير وقايع و حوادثى كه اتفاق مىافتد از جنگ و مرض و فقر و صلح و ثروت و علم و صنعت كه مسؤول و به وجود آورنده و علت و عامل در اين گونه وقايع و اتفاقات خود بشر است .\r\nآرى ! اين گونه جواب مىدهيد ولى در مورد سؤال خودتان از اين نكته غافل شده‌ايد كه اسباب و علل و معلولات طبيعى و غير طبيعى فقط در آنچه بعد از ولادت واقع مىشود مؤثر نيست بلكه اين عوامل قبل از تولّد نيز مؤثر است . هم در گذشته اين مسأله ثابت بوده است و هم در دنياى علم امروز تحقيقات و تجسّسات و كاوش‌هاى علما در رشته‌هاى مختلف اين مطلب را ثابت كرده است كه نقص عضو ، مواليد ، معلول علل طبيعى و غير طبيعى بسيار است كه قسمتى از آنها حتى مربوط به ايام باردارى و حمل است . چه بسا ضربه‌اى موجب اختلال رشد جنين يا از بين رفتن بعض قواى او ، مثل فكر يا حافظه مىشود ؛ عيناً مثل نقصى كه بعد از ولادت در اثر ضربه‌اى پيدا مىشود . بنابر اين ، پرسش كننده چون سلسله علل و معلولات را فقط در عالم خارج از رحم و بعد از ولادت مشاهده مىكند و گمانش اين است كه در عالم رحم و پيدايش جنين ، نظامات آن بدون علل و عوامل خارجى تغيير مىكند و از تأثير اعمال و كارهاى والدين بلكه جدّ او ، بر روى طفل و امور ديگر غافل است ، اين سؤال را مىنمايد و آن را خلاف عدل مىپندارد ولى با توجه به اين عوامل اين اعتراض و سؤال خود به خود مرتفع و پاسخ داده مىشود .\r\nپس خدا عادل است و عالم طبيعت را بر اساس نظم عادلانه و صحيح قرار داده است كه طبق جريان صحيح و مستقيم آن ، همه مواليد بايد صحيح الاعضاء و داراى مشاعر مستقيم باشند . ولى انحرافاتى كه بشر به عمد يا به جهل يا به اشتباه ، در مسير اين جريان طبيعى به وجود مىآورد موجب اين اختلافات و\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nنقص‌ها مىگردد و عوامل و علل باعث اين نارسايىها مىشود ؛ چنانچه در عالم بعد از رحم نيز عوامل و علل ، نقص‌ها و كمبودها را به وجود مىآورند كه شناخت اين علل و عوامل به طور تفصيل ، در سلسله‌هاى طولانى و شعبى كه دارند ، همان شناخت اسرار قضا و قدر الهى است كه احاطه به آن براى افراد عادى كه مؤيد من عنداللّه نيستند هر چه هم عالم و دانشمند باشند ميسّر نيست .\r\nمطلب ديگرى كه در اينجا تذكرش لازم است اين كه : اين گفته كه به مواليد ناقص‌الخلقه ظلم مىشود ، بر اساس حساب مادّى و دنيايى است و اينكه همه چيز از ديده آسايش و راحتى يا زحمت و ناراحتى دنيايى بررسى شود و ناقص‌الخلقه‌ها را بدبخت و تندرست‌ها را خوشبخت بشمارند و زحمات و صدمات و مصايب و مجاهدات آنان ، تلافى و تدارك نشود . در اين صورت هر چه بر سر اين افراد بيايد خسارت و زيان جبران ناپذير و بدون تدارك است و اين افراد در زندگى مغبون و محكوم به بدبختى هستند و غير از اين رنج و زحمت و نگرانى و گرفتارى و سختى بهره‌اى از زندگانى نمىبرند .\r\nبر اساس حساب دنيايى و مكتب مادّى ، ثمره همين است و غير از اين نيست . اين افراد هيچ نتيجه‌اى از زندگى نمىبرند و بهتر اين است كه هر چه زودتر حياتشان - اگر چه به خودكشى باشد - پايان پذيرد . بلكه بنابراين حساب ، تامّ الخلقه‌ها بالاخره چون زندگيشان آلوده به مرارت‌ها و تلخىها و ناكامىها و نگرانىهاست و حيات و وجودشان ترجمه و تفسيرى كه واقعاً دلپسند و آرام بخش باشد ندارد ، عدمشان بهتر از وجودشان بوده است . و اگر هم فرض كنيم هيچ‌گونه نگرانى برايشان پيش نيايد ، اگر فقط حساب زندگى اين جهان است باز هم اين حيات براى آنان حاصلى ندارد .\r\nاما بر حسب مكتب زنده و اميد بخش و الهى اسلام ، هيچ فردى محكوم به بدبختى نيست و زندگيش بيهوده و بىثمر نمىباشد ، مكتب اسلام عاليترين\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nتفسير و ترجمه را از حيات بشر كرده و جمال واقعى حيات را به بشر نشان داده و او را شيفته و دلباخته آن مىكند و يأس و نااميدى در قاموس اين مكتب وجود ندارد .\r\nمكتب اسلام مىگويد : تمام افراد در مسير كسب كمال انسانيت قرار دارند و دنيا مقدمه آخرت است و لذت واقعى و خوشبختى حقيقى وقتى حاصل مىشود كه شخص ، خود را نايل به كمال انسانيت ببيند و براى هر كس رسيدن به كمال انسانى و سعادت واقعى فراهم است و مىتواند هم در اين دنيا سعادتمند باشد و هم در آن دنيا و اگر چه به ظاهر امكانات بعضى بيشتر باشد ولى آنان‌كه امكانات كمتر دارند چون مسؤوليتشان و تكاليفشان كمتر است با آنها در امكان توفيق كسب كمال برابرند .\r\nكسى كه چشم ندارد و گوشش كر است و زبانش لال ، مىتواند انسان كاملى باشد و بسا در ميان انسان‌هاى ناقص‌الخلقه افرادى يافت مىشوند كه در كمال انسانى و خوشبختى واقعى به مراتب بالاتر از بسيارى از تام‌ّالخلقه‌ها مىباشند و درك و فهم و تفسير و تعبيرشان از مطالب حيات ، عالى و اميد بخش و مشحون از رضا بگذشته و حال و آينده است ؛ چون صعود به آسمان بلند انسانيت بدون چشم و دست و پا و بدون مال و مكنت و ثروت وكاخ و تمتّعات مادّى ديگر هم ممكن است و نداشتن گوش و دست و پا و مال و منال كسى را از كسب خوشبختى و لذت حقيقى و آنچه ارزش يك انسان به آن است باز نمىدارد .\r\nعلاوه بر اين ، بر حسب عقايد اسلامى و تعاليم مكتب اسلام ، كاستىهايى را كه بندگان مؤمن داشته باشند ، خدا در جهان ديگر جبران مىنمايد و عوض مىبخشد و به مصيبت ديدگان و صابرين ، پاداش بىحساب مىدهد . و آن قدر اين مردم پاداش مىگيرند كه آرزو مىنمايند كاش بلا و مصيبات آنان زيادتر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nشده بود تا به پاداش بيشتر و ثواب زيادتر مىرسيدند . در روايات رسيده است كه آرزو مىكنند بدن‌هاى آنان در دنيا با مقراض بريده شده بود و صبر كرده بودند تا امروز به اجر زيادتر مىرسيدند . « 1 » خلاصه تمام فقدانات آنان تدارك مىشود . بيمارى كه به درد مبتلا مىگردد و سلامتى و تندرستيش را به طور موقت يا دايم از دست مىدهد ، فقيرى كه محتاج مىگردد و هر كس صدمه‌اى بخورد بدون عوض نخواهد بود . بنابر اين ، از اين نظر هم خسارت و زيانى بر اين افراد نيست جز اينكه مدت زحمت آنها بسا از نظر ما ، در دنيا زياد شمرده شود كه آن هم پس از گذشت حيات دنيايى با ديگران تفاوت ندارد و مانند كسى است كه براى هزارها سال ، ناز و نعمت و راحتى چند ساله خود را در زحمت و رنج بيندازد .\r\nپس با حساب مكتب ايمان به خدا و پاداش روز جزا و فهم و درك لذت كمال انسانى و اينكه خدا عالم به استحقاق بندگان و چگونگى شرايط و موانع و امكانات هر كس است و هيچ كس را كمتر از استحقاقش عطا نمىكند ، اين مسايل حل شده است . شدايد و سختىها و درد و مرض و فقر و مصيبت بر افرادى كه واقعاً در مكتب اسلام تربيت شوند پيروز و غالب نخواهد شد و چنين افراد عارف و موفق ، در همين دنيا هم بدبخت نيستند و با رضا به قضا و قدر الهى و ارتباط با ملأاعلى و عالم غيب و با ياد و ذكر خدا و ايمان به ثواب و وعده‌هاى الهى بر تمام جراحات روحى و جسمى مرهم مىگذارند . و چون با چشم خوش‌بينى مىنگرند زحمت درد و الم را مىپذيرند و زهر را مانند شهد مىنوشند . و از اينكه نعمت و ناز دنيا مانع از توجه آنان به خدا نشده و آنان را مغرور و سرگرم و متكبر نكرده و درد و الم و مصيبت ، آنان را به ذكر و ياد خدا و گفتن يا اللّه ! و يا ربّ ! و دعا و مناجات مشغول داشته است ، خوشحالند . و بدترين\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 255 ، ح 15 ، باب شدّة ابتلاء المؤمن . .\r\n","page_name":" 173 ","page_number":173},
  {"content":"\r\n\r\nحالات و سخت‌ترين مصايب را غفلت و فراموشى از ياد خدا مىدانند و مىگويند :\r\n درد بهتر آمد از ملك جهان * تابخوانى مر خدا را در نهان \r\nصلوات و رحمت خدا آنان را آرام مىكند أُولئِكَ عَلَيْهِمْ صَلَواتٌ مِنْ رَبَّهِمْ وَرَحْمَةٌ وَ اولئِكَ هُمُ الْمُهْتَدُونَ « 1 » كه هدايت شده و راه يافته‌اند . با بىپايى چنان سير\r\nو سلوكى در عوالم انسانيت دارند كه آدم‌هاى با پا در تمام عمر ، آن سير و سلوك را ندارند . بنا بر اين مطالب و توضيحات و بر حسب اين نظرات ، هرگز كسى كه ناقص الخلقه باشد يا ناقص الخلقه بشود محكوم به بدبختى و خسارت و بيچارگى نيست و براى او سعادت و خوش بختى اگر بيشتر از ديگران امكان نداشته باشد ، حداقل كمتر نمىباشد .\r\nخداوند متعال ما را به معارف قرآن و اسلام كه در هر ظلمت و تاريكى ، چراغ و يگانه وسيله نجات است ، هدايت فرمايد .\r\n\r\n\r\n","description":"","footnote":"\r\n( 1 ) . بقره ، آيهء 157 . .\r\n","page_name":" 174 ","page_number":174},
  {"content":"\r\n\r\n\r\nپرسش چهاردهم : آيا حكم به نجاست كفّار تبعيض است ؟\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\nبا اينكه دين مقدس اسلام هر گونه تبعيض را از ميان برداشته است آيا حكم به نجاست كفار يك نوع تبعيض به شمار نمىرود ؟ و آيا حكم به طهارت اهل كتاب كه بعضى از فقهاى عاليقدر شيعه به آن فتوا داده‌اند ، با عدل و مساوات اسلام موافق‌تر نيست ؟ و آيا همين جهت ، مؤيد و مرجح نظر آنان‌كه فتوا به طهارت داده‌اند نمىباشد ؟ « 1 »\r\n\r\nپاسخ\r\nهمانطور كه متذكر شده‌ايد در مقررات و برنامه‌هاى اسلامى هيچ‌گونه تبعيض وجود ندارد و يكى از برنامه‌هاى اساسى اسلام ، الغاى تبعيضات است و اگر نظام اسلام را كه نظام جهانى است تصور و بررسى نماييد ، آن را از هر گونه تبعيض ، خالص و پاك خواهيد يافت . اسلام ، حقوق انسان‌ها را محترم شمرده است و به كسانى كه تبعيضات را به هر اسم و رسم ترويج مىنمايند\r\nهشدار داده و آنها را به سختى نكوهش كرده و مورد مؤاخذه قرار داده است . و به احدى اجازه نداده است كه با تبعيضات نژادى و صنفى و طبقه‌اى و منطقه‌اى و تبعيضات ديگر ، موافقت كند .\r\n\r\n\r\n","description":"","footnote":"\r\n( 1 ) . درجلسه روز ششم ربيع الثانى 1397 قمرى ، درمجمع اسلامى جهانى لندن ، اين پرسش از جانب يكى از دانشجويان عزيز مطرح گرديد كه پاسخ آن شفاهاً داده شد و اينك كتباً نيز پاسخ آن به عرض خوانندگان محترم مىرسد . .\r\n","page_name":" 177 ","page_number":177},
  {"content":"\r\n\r\nرسالت اسلام و دعوت قرآن ، شامل تمام جوامع افراد انسان است و خطاب‌هايى مثل يا ايها النّاس و و ما ارسلناك الّا رحمة للعالمين همگانى و جهانى بودن اين كيش و برابرى و مساوات همگان را در اين دعوت آسمانى اعلام مىدارد تا كسى گمان نكند كه دعوت اسلام يك دعوت خصوصى و رسالت منطقه‌اى و اقليمى و هدف آن فقط اصلاح يك قوم و حفظ منافع يك ملت و اهل يك ناحيه است و تا همه بدانند كه دعوت اسلام به كسى اختصاص ندارد و تشريفات آن براى همه و هدايت زن و مرد و سياه و سفيد و شهرى و روستايى و تمام طبقات و اصناف است .\r\nهدف رسالت اسلام برداشتن فاصله‌ها و رفع تبعيضات و كوشش براى تأسيس يك جامعه انسانى جهانى است . و همه جا و همه نقاط را در نظر گرفته و به آسيائى و افريقائى و اروپائى و آمريكائى و تمام افراد انسان به يك نظر نگريسته است . پرچم اسلام به هيچ كشور ، قوم ، نژاد و شخصى منتسب نيست و به خدا و اسلام و ايمان آورندگان ، در هر كجا و هر سرزمين و اهل هر منطقه باشند ، تعلق دارد . و رمز برادرى و برابرى انسان‌هاست و مانند پرچم‌ها و شعارهاى ديگر رمز تفرق و اختصاص و عنوان جدايى و اختلاف نيست .\r\nلذا اين سؤال براى بعضى پيش مىآيد كه : با اينكه اسلام علمدار مبارزه با تبعيضات است پس حكم به نجاست كفار را چگونه بايد تعبير و تفسير كرد كه تبعيض شمرده نشود .\r\nاز اين سؤال ضمن توجه به چند نكته ، پاسخ مىدهيم . تبعيض اين است كه با شرايط متساوى دو نوع رفتار شود و دو نوع قانون و مقررات وضع شود مثل اينكه رژيم و نظامى نسبت به اتباع خود در شرايط متساوى دو نوع مقررات داشته باشد .\r\nچنانچه اگر نظام اسلامى نسبت به مسلمانان سياه و سفيد ، تفاوتى مقرركرده بود ، مثل اينكه خونبهاى آنان را مختلف معين كرده بود يا مسجدشان را جدا\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nيا سياه پوست را از بعض حقوق محروم كرده بود ، اين طريقه ، تبعيض بود .\r\nهمچنين اگر در شرايط متساوى به مرد مسلمان نسبت به زن مسلمان امتيازى داده بود يا در موردى قانونى به نفع زراندوزان و زورمندان داشت ، مثل اينكه خونبهاى يك نفر سرمايه‌دار يا اشراف زاده و پيغمبرزاده را بيشتر معين كرده بود ، باز اين روش ، تبعيض بود . و همچنين اگر حق تحصيل و درس خواندن و كسب علم را مخصوص طبقه‌اى كرده بود و طبقه ديگر را محروم ساخته بود ، چنانچه در ايران تا قبل از اسلام معمول بود ، اين هم تبعيض بود كه اسلام از تمام اين تبعيضات منزّه است .\r\nساير رژيم‌ها و نظامات نيز اگر در بين اتباعشان به گونه‌اى امتيازى و اختصاصى در شرايط متساوى باشد ، تبعيض شمرده مىشود .\r\nاما اگر در مورد اتباع و گروندگان به رژيم نسبت به غير اتباع امتيازى و اختصاصى باشد ، مانند اينكه احراز مقامى را به اتباع و گروندگان اختصاص بدهند ، يا غير اتباع را از مداخله در تعيين نظام و هيئت حاكمه يا هيئت مقنّنه محروم كنند ، اين كار تبعيض نيست ؛ چون لازمه حفظ موجوديت يك رژيم اين است كه اجراى امور به اتباع و گروندگان آن نظام و رژيم واگذار شود .\r\nو همچنين اگر امتياز يا محروميت فرد يا طبقه‌اى بر اثر عمل اختيارى آن فرد يا طبقه مقرر شود ، اين كار ، تبعيض و امتياز دادن به يك گروه و يك صنف و يك دسته و سلب حق از ديگرى نيست . پس اگر بر اساس ارتكاب بعضى اعمال ، قانون ، طبقه‌اى يا اشخاصى را به طور موقت يا دايم از حقوق اجتماعى ، مثل حق انتخاب شدن و انتخاب كردن ، محروم نمود نبايد اين قانون را تبعيض شمرد ؛ چنانچه اگر قانون ، كسانى را كه سوابق دزدى و جنايت دارند از ورود در مجامع عمومى ممنوع كند نمىتوان آن قانون را به عنوان تبعيض ، مورد اعتراض قرار داد . و نيز اگر افرادى يا طبقه‌اى به واسطه\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمقام و شأنى كه دارند از مداخله در كارى محروم شوند ، يا فردى را به واسطه آن كه سلامت تن يا روح ديگران در خطر نيفتد از ورود به كشور خودش يا كشور ديگر ممنوع كنند ، تبعيض واقع نشده است .\r\nبا اين مقدّمات و با توجّه به اين اصول ، معلوم مىشود كه در حكم به نجاست كفّار تبعيضى نيست و اين حكم با تفصيلات و حدودى كه در فقه اسلامى دارد ، كاملًا منطقى و حكيمانه است ، اگر چه از نظر يك جوان دلباخته اوضاع و مظاهر دلفريب فرنگستان ، نجس بودن يك دختر سفيد پوست زيباى فرنگى با آن آرايش و نظافت و لطافت ظاهر و پاك بودن يك پيرزن سياه پوست ، تبعيض و حكمى خشن ، خلاف ذوق و عشق باشد . بديهى است با عينك مثل اين جوان و افراد غربزده ، بررسى اين مسايل نتيجه‌اى غير از اين نخواهد داشت . ولى اگر اين موضوع را حكيمانه و حاذقانه در محكمه عقل و انديشه بررسى نمايند تصديق مىكنند كه اين گونه احكام بر فلسفه‌هاى عالى و اصول محكم و مصالح مهم قرار دارد و اين نظام جامع و وسيع و كامل اسلام است كه در هر برنامه‌اى وسعت و كمال و جامعيت آن آشكار است .\r\n\r\nنتيجه\r\n1 . حكم به نجاست كفار اگر چه ممكن است مستند به پليدى فكر و روح و روان كافر باشد ولى در ظاهر ، حكم به قطع بعض روابط با كافر است كه مسلمان را از اينكه از هر جهت با بيگانه يگانه شود و تحت تأثير افكار و عادات و اخلاق كفار قرار بگيرد مصونيت مىدهد و استقلال او را حفظ مىنمايد و او را از اينكه عضو خانواده مسيحى گردد مانع مىشود . و چنين برنامه‌اى را تبعيض نمىگويند .\r\n2 . اين حكم مانند برنامه قرنطينه كه در مرزهاى كشور انجام مىشود ، مانع\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاز نفوذ اخلاق و آداب كفار در اجتماع مىگردد و بين مسلمانان و روش و رفتار كفار ، فاصله ايجاد مىنمايد .\r\n3 . اين حكم نظير يك كيفر و مجازات است . چون كفر به خدا و به احكام خدا از نظر اسلام بزرگترين جرم است و كافر ، سزاوار اين كيفر است ؛ چنانچه در مورد فسّاق و مرتكبان گناهان كبيره ؛ مانند شارب‌الخمر ، دزد ، ستمگر ، آدمكش ، زناكار و رباخوار نيز در مقررات اسلامى محروميت‌هايى هست ، مثل اينكه شهادتشان مقبول نمىشود و از مناصبى كه شرط آن عدالت است محروم مىگردند . اين قسم برنامه‌ها هم تبعيض نيست .\r\n4 . چنانچه توضيح داده شد اگر در نظامى نسبت به اتباع آن نظام با شرايطى متساوى تفاوتى در نظر گرفته شده باشد تبعيض است ، اما اگر نسبت به گروندگان و اتباع يك نظام امتياز و اختصاصى در برابر غير اتباع مقرر شود تبعيض نيست . و حكم به نجاست كفار كه موجب قطع بعضى ارتباطات با آنان است ، از اين قسم مىباشد .\r\nو آخرين سخنى كه در اينجا هست اين است كه حكم به نجاست كفار به طور موقت و تا موقعى كه برنامه‌هاى اسلامى در تمام جهان پياده نشده و كافرى وجود داشته باشد اجرا مىشود . اما وقتى تمام افراد بشريت به عضويت جامعه جهانى اسلامى درآمدند ، ديگر موضوعى براى اين حكم باقى نخواهد ماند . ما و همه متفكران و روشنفكران و محققانى كه پيرامون اوضاع دنيا و رژيم‌هاى ناقص حاكم بر جوامع و پيرامون تعاليم آسمانى اسلام مطالعات دارند اطمينان داريم كه آينده دنيا با اسلام خواهد بود و وحدت جامعه بشريت و وحدت حكومت و نظام و وحدت قوانين و آداب و تساوى كامل و صحيح در پرتو تعاليم اسلام حاصل خواهد شد .\r\nوَآخَرُ دَعْوانا أنِ الْحَمْدُلِلّهِ رَبِّ الْعالَمِينَ\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n . \r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n . \r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n . \r\n","description":"","footnote":"","page_name":" 187 ","page_number":187},
  {"content":"\r\n . \r\n\r\n","description":"","footnote":"","page_name":" 188 ","page_number":188}
  ]