[
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\nتأليف\r\nعلامه شيخ محمد جواد مغنيه رحمه الله\r\nجلد پنجم\r\nتحقيق وپژوهش\r\nسامى الغريرى\r\nمترجم\r\nمحمد جواد معمورى\r\nمؤسسه دارالكتاب الاسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدارالكتاب الاسلامي\r\nسرشناسه : مغنيه ، محمد جواد ، 1979 - 1904 م\r\nعنوان قراردادى : فى ظلال نهج البلاغه : محاوله لفهم جديد ، فارسى .\r\nعنوان و نام پديدآور : در سايه سار نهج البلاغه / از علامه محمد جواد مغنيه ؛ مصحح : سامى غريرى\r\nترجمه به همت گروهى از مترجمان .\r\nمشخصات نشر : قم : دار الكتاب اسلامى ، 1387 - مشخصات ظاهرى ( 1 - 6 ) جلد\r\nوضعيت فهرست نويسى : فيپا\r\nموضوع : على بن ابى طالب ( ع ) ، امام اول ، 23 قبل از هجرت - 40 ق ، نهج البلاغه ، خطبه ها ، كلمات قصار ، نقد و تفسير\r\nرده بندى كنگره : الف 1387 65 م / 02 / 38 bp\r\nرده بندى ديويى : 9515 / 297\r\nشماره كتابشناسى ملى : 1255882\r\nبا مشاركت وحمايت معاونت امور فرهنگى وزارت فرهنگ و ارشاد اسلامى چاپ و منتشر گرديد\r\nعنوان كتاب : در سايه سار نهج البلاغه ( ج 5 )\r\nنويسنده : علامه محمد جواد مغنيه ( ره )\r\nناشر : مؤسسه دارالكتاب الاسلامى\r\nنوبت چاپ : اول / 1387\r\nچاپخانه : ستاره\r\nشمارگان : ( 3000 ) دوره\r\nشابك دوره : 5 - 245 - 465 - 964 - 978\r\nشابك جلد ( 5 ) : 9 - 250 - 465 - 964 - 978\r\nقيمت دروه : 500000 ريال\r\nقم - ميدان معلم - كوچه شماره 22 - پلاك 26\r\nتلفن : 7744970 - 7730994 فاكس : 7837383\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد پنجم\r\n\r\nفهرست مطالب\r\nنامه 1 10\r\nنامه 2 17\r\nنامه 3 19\r\nنامه 4 28\r\nنامه 5 31\r\nنامه 6 34\r\nنامه 7 40\r\nنامه 8 43\r\nنامه 9 45\r\nنامه 10 59\r\nنامه 11 69\r\nنامه 12 74\r\nنامه 13 78\r\nنامه 14 83\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنامه 15 - 16 87\r\nنامه 17 93\r\nنامه 18 102\r\nنامه 19 107\r\nنامه 20 110\r\nنامه 21 112\r\nنامه 22 115\r\nنامه 23 118\r\nنامه 24 123\r\nنامه 25 129\r\nنامه 26 135\r\nنامه 27 140\r\nنامه 28 154\r\nنامه 29 178\r\nنامه 30 182\r\nنامه 31 186\r\nنامه 32 274\r\nنامه 33 277\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنامه 34 281\r\nنامه 35 285\r\nنامه 36 289\r\nنامه 37 295\r\nنامه 38 298\r\nنامه 39 304\r\nنامه 40 308\r\nنامه 41 310\r\nنامه 42 320\r\nنامه 43 323\r\nنامه 44 327\r\nنامه 45 332\r\nنامه 46 356\r\nنامه 47 360\r\nنامه 48 366\r\nنامه 49 370\r\nنامه 50 372\r\nنامه 51 377\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنامه 52 383\r\nنامه 53 386\r\nنامه 54 508\r\nنامه 55 515\r\nنامه 56 523\r\nنامه 57 525\r\nنامه 58 528\r\nنامه 59 534\r\nنامه 60 539\r\nنامه 61 542\r\nنامه 62 546\r\nنامه 63 558\r\nنامه 64 564\r\nنامه 65 574\r\nنامه 66 582\r\nنامه 67 584\r\nنامه 68 590\r\nنامه 69 595\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nنامه 70 606\r\nنامه 71 610\r\nنامه 72 614\r\nنامه 73 616\r\nنامه 74 620\r\nنامه 75 623\r\nنامه 76 626\r\nنامه 77 628\r\nنامه 78 632\r\nنامه 79 638\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nنامه 1\r\n\r\nبه مردم كوفه\r\n« و من كتاب له إلى أهل الكوفة عند مسيره من المدينة إلى البصرة :\r\nمن عبد اللّه عليّ أمير المؤمنين إلى أهل الكوفة جبهة الأنصار و سنام العرب أمّا بعد فإنّي أخبركم عن أمر عثمان حتّى يكون سمعه كعيانه إنّ النّاس طعنوا عليه فكنت رجلا من المهاجرين أكثر استعتابه و أقلّ عتابه و كان طلحة و الزّبير أهون سيرهما فيه الوجيف و أرفق حدائهما العنيف و كان من عائشة فيه فلتة غضب فأتيح له قوم فقتلوه و بايعني النّاس غير مستكرهين و لا مجبرين بل طائعين مخيّرين .\r\nو اعلموا أنّ دار الهجرة قد قلعت بأهلها و قلعوا بها و جاشت جيش المرجل و قامت الفتنة على القطب فأسرعوا إلى أميركم و بادروا جهاد عدوّكم إن شاء اللّه عزّ و جلّ . »\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nترجمه\r\n( نامه به مردم كوفه به هنگام حركت از مدينه به طرف بصره ، در سال 36 هجرى اين نامه را امام حسن عليه السّلام و عمّار ياسر به كوفه بردند )\r\nاز بنده خدا ، على امير مؤمنان به مردم كوفه كه در ميان انصار پايه‌اى ارزشمند و در عرب مقامى و الا دارند . پس از ستايش پروردگار همانا شما را از كار عثمان چنان آگاهى دهم كه شنيدن آن‌چنان ديدن باشد . مردم بر عثمان عيب گرفتند و من تنها كسى از مهاجران بودم كه او را به جلب رضايت مردم واداشته و كمتر به سرزنش او زبان گشودم . امّا طلحه و زبير ، آسان‌ترين كارشان آن بود كه بر او يورش برند و او را برنجانند و ناتوانش سازند . عايشه نيز ناگهان بر او خشم گرفت ، عده‌اى به تنگ آمده او را كشتند . آن‌گاه مردم بدون اكراه و اجبار با من بيعت كردند . آگاه باشيد مدينه ، مردم را يك‌پارچه بيرون راند و مردم نيز براى سركوبى آشوب از او فاصله گرفتند . ديگر حوادث آشوب به جوش آمد و فتنه‌ها بر پايه‌هاى خود ايستاد . پس به سوى فرمانده خود بشتابيد و در جهاد با دشمن بر يكديگر پيشى گيريد ؛ به خواست خداى عزيز و بزرگ .\r\n\r\nواژه‌شناسى\r\nجبهة الانصار : گروه انصار كه در اين‌جا به معناى مطلق ياران است و به معناى خصوص انصار در برابر مهاجران نيست .\r\nسنام : بزرگى .\r\nإستعتابه : راضى كردن كسى .\r\nالوجيف : شتابان دويدن .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nالفلته : لغزش و اشتباه لفظى .\r\nأتيح له : براى او مقدر شد .\r\nدار الهجرة : مدينه .\r\nقلعت بهم الدار : از خانه رانده شدند .\r\nقلعوا بها : از خانه خارج شدند .\r\nجاشت : جوش آمدن .\r\nألمرجل : سرنوشت .\r\nالقطب : محور ، مدار .\r\n\r\nساختار ادبى\r\nمن عبدا . . . : جار و مجرور و متعلق به خبر محذوف و جمله در اصل به اين شكل بوده است : « هذة الرسالة كائنة من عبدا . . . » يا « هذه الرسالة تأتيكم من عبدا . . . » كلمه « الرسالة » نيز عطف بيان براى « هذه » است .\r\nكعيانه : « ك » به معنى « مثل و مانند » خبر « يكون » است .\r\nأهون : مبتدا است و « الوجيف » خبر آن است و جمله « أهون . . . فى الوجيف » خبر « كان » است .\r\n\r\nشرح و تفسير\r\nامام عليه السّلام پس از چهار ماه از خلافتش براى جنگ با عهدشكنان از مدينه خارج شد و اين نامه را در بين راه در زبده ( شهرى بين مكه و كوفه ) براى كوفيان نوشت . ابو موسى اشعرى والى كوفه بود و شريح كندى قاضى آن‌جا از سوى عثمان بود . اشعرى مردم را از همراهى با امام عليه السّلام باز مىداشت ، در حالى كه شريح كندى مردم را به همراهى با امام عليه السّلام تشويق كرد و در ضمن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nسخنانش مىگفت : « به خدا سوگند حتى اگر او از ما كمك نمىخواست ، باز وى را از روى فرمانبردارى كامل يارى مىكرديم . » « 1 »\r\nابن اثير در كتاب تاريخ خود چنين گفته است : « تعداد كسانى كه به حضرت على عليهما السّلام پيوستند دوازده هزار و يك نفر بودند . » « 2 » همچنين ابن اثير از ابو طفيل نقل مىكند : « از حضرت على عليه السّلام شنيدم كه دوازده هزار و يك نفر از كوفيان به يارى شما مىآيند . من آنها را شمردم كه نه يك نفر كمتر از آن عدد و نه بيشتر بود . » « 3 » عبد الكريم خطيب نيز اين گزارش را دقيقا همين‌گونه نقل كرده است . « 4 »\r\n( انّ الناس طعنوا عليه ، فكنت رجلا من المهاجرين اكثر استعتابه . . . ) گوشه‌اى از مطاعن عثمان در شرح خطبه سوم گذشت و در اين‌جا به گوشه ديگرى به روايت ابن اثير اشاره مىكنيم : « هنگامى كه عثمان اطمينان يافت كشته خواهد شد ، به خانه امام عليه السّلام رفت و به او گفت : اى عموزاده ، تو شاهد آن‌چه كه از قوم به من مىرسد هستى و تو صاحب مقام و منزلت در بين آنان هستى ؛ رفتار اين مردم را با من شاهدى ؛ پس ايشان را از اين كار باز دار . امام عليه السّلام فرمود : در برابر چه تعهدى از سوى تو آنان را باز دارم ؟ عثمان گفت : هر\r\n\r\n\r\n","description":"","footnote":"\r\n( 1 ) . نك : الامامة و السياسة ، اسبن قتيبة ، به كوشش : شيرى : 1 / 86 .\r\n( 2 ) . الكامل ابن اثير ، حوادث سال 36 .\r\n( 3 ) . تاريخ طبرى : 3 / 513 و 5 / 199 ؛ البداية و النهاية : 7 / 264 ؛ كتاب الجمل ، شيخ مفيد : 158 ؛ شرح نهج البلاغة ابن ابى حديد : 14 / 21 ؛ نهج السّعادة : 1 / 275 ؛ مناقب اهل البيت عليهم السّلام ، حيدر شيروانى :\r\n204 ؛ المسترشد في الامامة : 670 .\r\n( 4 ) . نك : على بن ابى طالب عليهما السّلام بقية النبوة و خاتم الخلافة : 254 به بعد به نقل از تاريخ طبرى :\r\n5 / 199 .\r\n","page_name":" 13 ","page_number":13},
  {"content":"\r\n\r\nكارى را شما راهنمايى كنيد انجام مىدهم . امام عليه السّلام فرمود : من چندين بار تو را راهنمايى كردم و وعده مىدادى ، پس پيمان مىشكستى و به حرف مروان و ديگران عمل مىكردى . عثمان گفت : من از شما اطاعت مىكنم و از سخنان آنها سرباز مىزنم . پس امام على عليه السّلام همراه سى نفر از مهاجران و انصار به سوى مردم رفتند و آنان را از كارشان باز داشتند . اما طولى نكشيد كه مروان و يارانش اصلاح‌گرى امام عليه السّلام را خنثى كردند . همسر عثمان از اين كار خشمگين شده و سخنان تندى به مروان گفت و مروان سخنانى تندتر و دردناك‌تر به وى پاسخ داد . « 1 »\r\n( و كان طلحة و الزبير أهون سيرهما فيه الوجيف و أرفق حدائهما العنيف . . . ) شيخ محمد عبده در حاشيه اين عبارت چنين مىگويد : « درحالىكه عثمان سخنرانى مىكرد ، عائشه كفش و پيراهن پيامبر صلّى اللّه عليه و إله را از زير چادرش بيرون آورد و خطاب به وى گفت : اين كفش و پيراهن پيامبر صلّى اللّه عليه و إله است كه هنوز كهنه و فرسوده نشده‌اند و تو دين پيامبر صلّى اللّه عليه و إله را تحريف و سنتش را تغيير داده‌اى و سخنان تندى بين آنها ردوبدل شد . » « 2 »\r\n\r\n\r\n","description":"","footnote":"\r\n( 1 ) . اين روايت را ابن اثير در حوادث سال 35 هجرى نقل كرده است . همچنين نك : تاريخ طبرى :\r\n3 / 394 ؛ انساب الاشراف بلاذرى : 5 / 74 ؛ شرح نهج البلاغة ابن ابى الحديد : 2 / 144 ؛ الامامة و السياسة : 1 / 42 ؛ تاريخ ابن كثير : 7 / 170 ؛ الكامل ابن اثير : 3 / 68 ؛ الفائق زمخشرى : 2 / 296 ؛ النّهاية ابن اثير : 4 / 196 ؛ تاريخ ابن خلدون : 2 / 396 .\r\n( 2 ) . شرح نهج البلاغة : 3 / 3 ؛ بحار الانوار : 31 / 296 ؛ كتاب الجمل شيخ مفيد : 76 .\r\n","page_name":" 14 ","page_number":14},
  {"content":"\r\n\r\nعائشه گفت : « اين پير خرفت [ نعثل 
  ] را بكشيد . « 1 » سرانجام حوادث به آن انجاميد كه عثمان به دست قوم خويش كشته شد . بنابراين مردم آگاهانه يا ناآگاهانه مطابق نظر عائشه به كشتن عثمان دست زدند . پيش از اين درباره كارهاى عايشه و نيز طلحه و زبير ضد عثمان صحبت شد . « 2 »\r\n( و بايعنى الناس غير مستكرهين و لا مجبرين بل طائعين مخيرين ) شرح و تفسير اين بند پيش از اين گذشت . « 3 » ( و اعلموا أن دار الهجره قد قلعت بأهلها و قلعوا بها ) امام عليه السّلام همراه تعداد زيادى از مردم مدينه و انصار و مهاجران از مدينه خارج و به سوى عراق رهسپار شد . ( و قامت الفتنة ) طلحه و زبير و عايشه آشوبى به پا كردند . ( على القطب ) آشوب و فتنه به اوج خود رسيد .\r\nابن ابى الحديد در شرح اين خطبه به نقل ديدگاه معتزله درباره شركت‌كنندگان در جنگ جمل مىپردازد . معتزله آنان را به‌طور كامل از هلاك‌شدگان شمردند ؛ جز كسانى از ايشان كه توبه كردند و عايشه نيز توبه كرد و به خطاى خويش نزد امام عليه السّلام اعتراف كرد و از او پوزش خواست و\r\n\r\n\r\n","description":"","footnote":"\r\n( 1 ) . وقعة الجمل ، ضامر بن شدقم مدنى : 24 و 129 ؛ الفتنة و وقعة الجمل : 115 ؛ تاريخ الفتوح ، ابن اعثم : 1 / 64 و 2 / 419 ؛ النهاية ابن اثير : 5 / 80 ؛ شرح نهج البلاغة ، ابن ابى الحديد : 6 / 215 و 20 / 170 ؛ تاريخ طبرى : 3 / 12 و 4 / 459 ؛ شرح نهج البلاغة ، محمد عبده : 3 / 3 ؛ تاج العروس :\r\n8 / 141 ؛ لسان العرب : 11 / 670 و 14 / 193 ؛ الكامل فى التاريخ : 3 / 206 ؛ تذكرة الخواص : 61 و 64 ؛ الامامة و السياسة : 1 / 49 ؛ السيرة الحلبية : 3 / 286 ؛ ترجمة الامام الحسن عليه السّلام ، ابن عساكر : 197 ح 325 ؛ المحصول فخر رازى : 4 / 343 ؛ شيخ المضيرة ابو هريرة ، محمود ابو ريه : 170 و 181 ؛ مناقب اهل البيت عليهم السّلام شيروانى : 372 ؛ الاستغاثة : 2 / 9 ؛ كشف الغمة : 1 / 239 و 2 / 108 .\r\n( 2 ) . نك : شرح خطبه : 22 و 137 .\r\n( 3 ) . نك : شرح خطبه : 3 و 92 .\r\n","page_name":" 15 ","page_number":15},
  {"content":"\r\n\r\nگفت : كاش قبل از جنگ جمل مرده بودم و كاش از پيامبر صلّى اللّه عليه و إله ده فرزند داشتم و همه آنها را از دست مىدادم و در برابر ، جنگ جملى در كار نبود . اما زبير از شركت در جنگ روى گرداند و توبه كرد و طلحه نيز قبل از مرگ از سواركارى در آن نزديكىها پرسيد : تو از كدامين گروهى ؟ گفت : از ياران امام على عليه السّلام هستم . طلحه از او خواست كه با او به نام امام على عليه السّلام بيعت كند و چنين كرد . « 1 »\r\nدر اين‌جا نيازى به بحث از درستى اين روايت و نيز درستى اين توبه نيست « 2 » و تنها در نقد آن به آيه زير استناد مىكنيم : « كسى كه به اعمال زشت تمام عمر اشتغال ورزد تا آن‌گاه كه مشاهده مرگ كند در آن ساعت پشيمان شود و گويد اكنون توبه كردم توبه‌اش پذيرفته نخواهد شد چنان‌كه هركس به حال كفر بميرد نيز توبه‌اش قبول نشود بر اين گروه عذابى بسيار دردناك مهيا ساختيم . » « 3 »\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 14 / 24 .\r\n( 2 ) . براى آگاهى بيشتر نك : تاريخ طبرى : 3 / 547 ؛ الفصول المختارة ، شيخ مفيد : 141 ؛ الاقتصاد شيخ طوسى : 229 ؛ بحار الانوار : 32 / 336 .\r\n( 3 ) .  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لَا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً  نساء / 4 : 18 .\r\n","page_name":" 16 ","page_number":16},
  {"content":"\r\n\r\n\r\nنامه 2\r\n\r\nخطاب به مردم كوفه\r\n« و جزاكم اللّه من أهل مصر عن أهل بيت نبيّكم أحسن ما يجزي العاملين بطاعته و الشّاكرين لنعمته فقد سمعتم و أطعتم و دعيتم فأجبتم . »\r\n\r\nترجمه\r\n( نامه به مردم كوفه پس از پيروزى بر شورشيان بصره در ماه رجب سال 36 هجرى كه كوفيان نقش تعيين‌كننده داشتند )\r\nخداوند شما مردم كوفه را از سوى اهل بيت پيامبر صلّى اللّه عليه و إله پاداش نيكو دهد ، بهترين پاداشى كه به بندگان فرمانبردار و سپاسگزاران نعمتش عطا مىفرمايد ؛ زيرا شما دعوت ما را شنيديد و اطاعت كرديد ، به جنگ فراخوانده شديد و بسيج گشتيد .\r\n\r\nشرح و تفسير\r\n( و جزاكم اللّه من اهل مصر . . . ) روشن است كه اين نامه خطاب به مردم كوفه نوشته شده است ؛ زيرا اين نامه پس از جنگ جمل و فتح بصره نوشته\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nشده است . شريف رضى اين نامه را چنين معرفى مىكند : « نامه آن حضرت به ايشان پس از فتح بصره بود » . ضمير ايشان به اهل كوفه برمىگردد و دليلى وجود ندارد كه اين ضمير به اهل بصره برگردد ؛ زيرا نخست ، اهل بصره بر ضد امام عليه السّلام اعلام جنگ كردند و همراه دشمنان وى بودند ؛ پس چگونه ممكن است به آنها بگويد : ( جزاكم اللّه . . . أحسن ما يجزى العاملين بطاعته ، و الشاكرين لنعمته ) . دوم آن‌كه ، شريف رضى خود در شرح خطبه‌اى مىگويد :\r\nامام عليه السّلام بعد از جنگ جمل به اهل بصره چنين گفت : « شما سپاهيان آن زن بوديد و پيروان آن چهارپا كه چون نعره كشيد در پىاش افتاديد و چون بر زمين افتاديد ، فرار كرديد . » « 1 »\r\nمسعودى در « مروّج الذهب » چنين مىگويد : « امام عليه السّلام پس از جنگ جمل به بصره وارد شد و در آن‌جا خطبه‌ى بلندى ايراد كرد و در ضمن آن گفت :\r\n« اى مردم شوره‌زار و اى مردم سرزمين عذاب شده و اى سپاهيان آن زن . . . » سپس مسعودى مىافزايد : امام عليه السّلام مردم بصره را پس از اين حادثه بارها و بارها ملامت كرد . « 2 »\r\n\r\n\r\n","description":"","footnote":"\r\n( 1 ) . نهج البلاغة : خطبه 13 .\r\n( 2 ) . نيز نك : شرح نهج البلاغة ، ابن ميثم بحرانى : 1 / 289 ؛ شرح اصول الكافى : 12 / 235 ؛ بحار الانوار :\r\n32 / 225 ؛ نهج السعادة : 1 / 345 ؛ كتاب الجمل ، شيخ مفيد : 217 ؛ مجمع البحرين : 1 / 81 ؛ معجم البلدان : 1 / 436 و 5 / 219 ؛ الاحتجاج : 1 / 250 ؛ عيون الاخبار : 1 / 217 ؛ الغارات : 2 / 412 ؛ شرح نهج البلاغة ، محمد عبده : 1 / 60 ؛ المناقب خوارزمى : 189 .\r\n","page_name":" 18 ","page_number":18},
  {"content":"\r\n\r\n\r\nنامه 3\r\n\r\nخانه شريح\r\n« و روي أنّ شريح بن الحارث قاضي أمير المؤمنين اشترى على عهده دارا بثمانين دينارا فبلغه ذلك فاستدعى شريحا و قال له بلغني أنّك ابتعت دارا بثمانين دينارا و كتبت لها كتابا و أشهدت فيه شهودا فقال له :\r\nشريح قد كان ذلك يا أمير المؤمنين قال فنظر إليه نظر المغضب ثمّ قال له يا شريح أما إنّه سيأتيك من لا ينظر في كتابك و لا يسألك عن بيّنتك حتّى يخرجك منها شاخصا و يسلمك إلى قبرك خالصا فانظر يا شريح لا تكون ابتعت هذه الدّار من غير مالك أو نقدت الثّمن من غير حلالك فإذا أنت قد خسرت دار الدّنيا و دار الآخرة . أما إنّك لو كنت أتيتني عند شرائك ما اشتريت لكتبت لك كتابا على هذه النّسخة فلم ترغب في شراء هذه الدّار بدرهم فما فوق .\r\nو النّسخة هذه هذا ما اشترى عبد ذليل من ميّت قد أزعج للرّحيل اشترى منه دارا من دار الغرور من جانب الفانين و خطّة الهالكين و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتجمع هذه الدّار حدود أربعة الحدّ الأوّل ينتهي إلى دواعي الآفات و الحدّ الثّاني ينتهي إلى دواعي المصيبات و الحدّ الثّالث ينتهي إلى الهوى المردي و الحدّ الرّابع ينتهي إلى الشّيطان المغوي و فيه يشرع باب هذه الدّار اشترى هذا المغترّ بالأمل من هذا المزعج بالأجل هذه الدّار بالخروج من عزّ القناعة و الدّخول في ذلّ الطّلب و الضّراعة فما أدرك هذا المشتري فيما اشترى منه من درك فعلى مبلبل أجسام الملوك و سالب نفوس الجبابرة و مزيل ملك الفراعنة مثل كسرى و قيصر و تبّع و حمير و من جمع المال على المال فأكثر و من بنى و شيّد و زخرف و نجّد و ادّخر و اعتقد و نظر بزعمه للولد إشخاصهم جميعا إلى موقف العرض و الحساب و موضع الثّواب و العقاب إذا وقع الأمر بفصل القضاء و خسر هنالك المبطلون شهد على ذلك العقل إذا خرج من أسر الهوى و سلم من علائق الدّنيا »\r\n\r\nترجمه\r\n( به امام عليه السّلام خبر دادند كه شريح بن الحارث ، قاضى امام عليه السّلام خانه‌اى به 80 دينار خريد ، او را احضار كرده ، فرمود : ) به من خبر دادند كه خانه‌اى با هشتاد دينار خريده‌اى ، و سندى براى آن نوشته‌اى و گواهانى آن را امضا كرده‌اند .\r\n( شريح گفت : آرى اى امير مؤمنان ، امام عليه السّلام عليه السّلام نگاه خشم‌آلودى به او كرد و فرمود : ) اى شريح به زودى كسى به سراغت مىآيد كه به نوشته‌ات نگاه نمىكند و از گواهانت نمىپرسد تا تو را از آن خانه بيرون كرده و تنها به قبر بسپارد . اى شريح انديشه كن كه آن خانه را با مال ديگران يا با پول حرام\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنخريده باشى كه آن‌گاه خانه دنيا و آخرت را از دست داده‌اى . اگر هنگام خريد خانه ، نزد من آمده بودى ، براى تو سندى مىنوشتم كه ديگر براى خريد آن به درهمى يا بيشتر ، رغبت نمىكردى ، آن سند را چنين مىنوشتم :\r\nاين خانه‌اى است كه بنده‌اى خوار آن را از مرده‌اى آماده كوچ خريده ، خانه‌اى از سراى غرور كه در محله نابودشوندگان و كوچه هلاك‌شدگان قرار دارد . اين خانه به چهار جهت منتهى مىگردد : يك سوى آن به آفت‌ها و بلاها ، سوى دوّم آن به مصيبت‌ها و سوى سوم به هواوهوس‌هاى سست كننده و سوى چهارم آن به شيطان گمراه‌كننده ختم مىشود و در خانه به روى شيطان گشوده است . اين خانه را فريب خورده آزمند ، از كسى كه خود به زودى از جهان رخت برمىبندد ، به مبلغى كه او را از عزّت و قناعت خارج و به خوارى و دنياپرستى كشانده ، خريدارى كرده است . هرگونه نقصى در اين معامله باشد ، بر عهده پروردگارى است كه اجساد پادشاهان را پوسانده ، و جان جبّاران را گرفته و سلطنت فرعون‌هايى چون « كسرى » و « قيصر » و « تبّع » و « حمير » را نابود كرده است .\r\nآنان كه مال فراوان گرد آورده ، بر آن افزودند و آنان كه قصرها ساخته و محكم‌كارى كردند ، طلاكارى كرده و زينت دادند ، فراوان اندوختند و نگهدارى كردند و به گمان خود براى فرزندان خود باقى گذاشتند ، همگى آنان به پاى حسابرسى الهى و جايگاه پاداش و كيفر رانده مىشوند ؛ آن‌گاه كه فرمان داورى و قضاوت نهايى صادر شود : « پس تبهكاران زيان خواهند ديد » به اين واقعيّت‌ها عقل گواهى مىدهد هرگاه كه از اسارت هواى نفس نجات يافته و از دنياپرستى به سلامت بگذرد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nواژه‌شناسى\r\nإبتعت : خريدم .\r\nشاخصا : رونده .\r\nخالصا : تنها و بىكس .\r\nأزعج : رانده مىشود .\r\nالخطه : طرح ، نقشه ، طراحى قطعه زمينى كه براى خانه ساختن در نظر گرفته شده است .\r\nالضراعة : خوارى .\r\nدرك : پيامد ، نتيجه .\r\nمبلبل الاجسام : عامل برانگيزش بيمارىها و دردهاى بدن .\r\nتبّع و حمير : نام دو سلسله پادشاهان يمن .\r\n\r\nساختار ادبى\r\nأما : براى هشدار و آغازكننده سخن است .\r\nشاخصا : حال براى ضمير « ك » در « يخرجك » است .\r\nخالصا : تركيب آن همانند « شاخصا » است .\r\nفما أدرك : « ما » شرطيه است كه از آمدن « ف » در جواب آن به شرطيه بودن آن پى مىبريم .\r\nفيما أشترى : « ما » اسم موصول است و ضمير « ه » در « منه » به « ما » برمىگردد .\r\nمن درك : « من » بيان‌كننده اسم موصول است و اسم موصول « ما » را توضيح مىدهد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعلى مبلبل : خبر مقدم و « إشخاصهم » مبتداى مؤخر است .\r\nجميعا : حال براى ضمير « هم » در « اشخاصهم » است .\r\nالى موقف : جار و مجرور و متعلق به « اشخاصهم » است .\r\n\r\nشرح و تفسير\r\nشريح از تابعيان و نه از اصحاب بود . وى در عصر پيامبر صلّى اللّه عليه و إله زندگى مىكرد و لكن او را نديد . خليفه دوم او را به عنوان قاضى كوفه ساخت . او بيش از شصت سال در اين منصب بود و در زمان خلافت عبد الملك جان سپرد و صد يا صدوشش سال عمر كرد . شريح از حضور ذهن و هوش سرشارى بهره مىبرد . روزى دو مرد براى دادخواهى نزد او رفتند . متهم ناآگاهانه سخن به زبان آورد كه ادعاى شاكى را به اثبات مىرساند . شريح او را در اثر اين اعتراف محكوم كرد ، آن‌گاه وى از شريح پرسيد : چه كسى بر عليه من گواهى داده است ؟ و شريح پاسخ داد : خواهرزاده خاله‌ات ( منظور خود متهم است ! ) همچنين روزى زنى گريه‌كنان نزد او آمد و دادخواستى داشت . او به گريه آن زن اهميتى نداد و چون از او در اين‌باره توضيح خواسته شد ، در پاسخ به اين مقطع از داستان يوسف اشاره كرد : « و برادران با چشم گريان به نزد پدر بازگشتند . » « 1 »\r\nدر كتاب « أغانى » آمده است كه امام عليه السّلام زره خود را گم كرده بود و آن را نزد يك مرد يهودى ديد . به او گفت : اين زره من است . در فلان روز آن را گم كردم . مرد يهودى گفت : نمىدانم چه مىگويى ؟ بگذار قاضى مسلمانان\r\n\r\n\r\n","description":"","footnote":"\r\n( 1 ) .  . . . وَ جاؤُ أَباهُمْ عِشاءً يَبْكُونَ  يوسف / 12 : 16 .\r\n","page_name":" 23 ","page_number":23},
  {"content":"\r\n\r\nبين من و تو حكم كند . پس امام عليه السّلام همراه او به سوى شريح قاضى رفت .\r\nهنگامى كه شريح ، امام عليه السّلام را ديد ، به احترام او از جاى خود بلند شد . امام عليه السّلام به او گفت : بنشين . شريح به مرد يهودى گفت : چه مىگويى ؟ مرد يهودى گفت : زره من در دستم است . قاضى از امام عليه السّلام گواه خواست ، امام عليه السّلام فرزندش حسن عليه السّلام و خادمش قنبر را گواه آورد . شريح گواهى قنبر را به سود اربابش قبول كرد ؛ ولى شهادت امام حسن عليه السّلام را نپذيرفت ، چون وى فرزند امام عليه السّلام بود . امام عليه السّلام فرمود : آيا اين حديث را از پيامبر صلّى اللّه عليه و إله شنيدى ؟ « حسن و حسين عليهما السّلام سرور جوانان اهل بهشت هستند . » « 1 » شريح گفت : آرى . امام عليه السّلام با اين وجود به حكم قاضى تن در داد و از زره خود گذشت . مرد يهودى رفتار او را ستود و گفت : خليفه مسلمانان همراه من به سوى قاضى منصوب خويش آمد و قاضى عليه او حكم داد و او آن را پذيرفت . سپس مرد يهودى ادعاى امام عليه السّلام را پذيرفت و گفت : آرى اين زره از آن توست و در همان روزى كه گفتى از شترى خاكسترى رنگ افتاد و من آن را برداشتم . من گواهى مىدهم كه خدايى جز خداى يگانه نيست و گواهى مىدهم محمد صلّى اللّه عليه و إله پيامبر و رسول خدا است . پس امام عليه السّلام از اسلام آوردن مرد يهودى خرسند شد و گفت : اين زره و افزون بر آن ، اسب از آن تو باشد و نهصد دينار براى تو در\r\n\r\n\r\n","description":"","footnote":"\r\n( 1 ) . نك : كنز العمال : 6 / 220 و 221 و 217 و 7 / 107 و 111 و 108 و 12 / 96 و 12 / 34246 و 13 / 37682 ؛ صحيح ترمذى : 2 / 306 و 307 ؛ مسند احمد : 3 / 3 و 62 و 82 ؛ الاصابة : 1 / 266 ؛ مناقب امير المؤمنين عليه السّلام ، محمد بن سليمان كوفى : 3 / 259 ؛ الجامع الصغير ، سيوطى : 1 / 19 .\r\n","page_name":" 24 ","page_number":24},
  {"content":"\r\n\r\nنظر گرفتم . مرد يهودى از آن روز به بعد همراه امام عليه السّلام بود تا آن‌كه در جنگ صفين به شهادت رسيد . « 1 »\r\nشريف رضى نقل مىكند : شريح ، قاضى امام على عليه السّلام در دوره خلافت امام عليه السّلام ، خانه‌اى به قيمت هشتاد دينار خريد . اين خبر به گوش امام عليه السّلام رسيد و امام عليه السّلام شريح را فراخواند و به وى گفت : ( بلغني أنّك ابتعت دارا بثمانين دينارا و كتبت لها كتابا . . . ) امام عليه السّلام بر قاضيان و كارگزارانش سختگير بود و با اندرزهاى سوزان خويش بر دل و جانشان مىنواخت تا هراس از خيانت و كوتاهى را از كف ندهند . از اين روى است كه در منطق سودجويى بر على عليه السّلام خرده گرفته مىشود كه وى سياست را خوب نمىشناسد . آرى ايشان به اين گونه سياست ناآشنا است و بلكه هرگز به امانت خدا و بندگانش خيانت نمىكند . امام عليه السّلام به برخى از كارگزارانش مىفرمود : « مسئوليتى كه در اختيار توست طعمه‌اى براى تو نيست ؛ بلكه امانتى بر گردن تو است . » « 2 »\r\n( فانظر يا شريح لا تكون ابتعت هذه الدار من غير مالك . . . ) اگر با سخت‌كوشى منزلى را خريدارى كنى ، بر تو ايرادى نيست ؛ ولى اگر زندگى خود را با استفاده از دسترنج ديگران بگذرانى ، در كوتاه‌مدت به خوشى زندگى خواهى\r\n\r\n\r\n","description":"","footnote":"\r\n( 1 ) . نك : المغنى ، ابن قدامة : 11 / 444 ؛ سبل السلام : 4 / 125 ؛ فقه السنة : 3 / 416 ؛ كنز العمال : 7 / 26 ح 17789 و 17795 ؛ السنن الكبرى ، بيهقى : 10 / 139 ح 20252 ؛ ميزان الاعتدال فى نقد الرجال :\r\n2 / 353 ح 221 ؛ العلل المتناهية : 2 / 871 ح 1460 ؛ حلية الاوليا : 4 / 139 ؛ الاقناع : 2 / 265 ؛ مغنى المحتاج : 4 / 400 ؛ الغارات : 2 / 722 ؛ تاريخ دمشق : 23 / 23 ؛ اخبار القضاة : 2 / 194 ؛ ترجمة الامام الحسن عليه السّلام در تاريخ ابن عساكر : 77 ؛ ترجمة الامام على عليه السّلام در تاريخ ابن عساكر : 3 / 197 ؛ تاريخ الخلفا : 71 .\r\n( 2 ) . نك : نهج البلاغه : نامه 5 .\r\n","page_name":" 25 ","page_number":25},
  {"content":"\r\n\r\nكرد و سرانجام زيانش دامن‌گير تو خواهد شد . ( اما انك لو كنت اتيتنى عند شرائك ما اشتريت لكتبت لك كتابا على هذه النسخة . . . ) توصيفاتى كه امام على عليه السّلام در اين نامه ذكر كرده‌اند ، حقايقى درباره دنيا است و اختصاصى به خانه شريح ندارد . امام عليه السّلام آن را از قرآن كريم برگرفته است كه زندگى دنيا را چنين توصيف مىكند : همانا زندگى بازى و سرگرمى و زينت و فخرفروشى و زيبايى ظاهرى است و مايه خودپسندى است و رو به فنا مىرود و همانا آخرت جايگاه جاودانگى است و انسان رستگار كسى است كه آخرت را به دست آورده است و نه كسى كه شادى كوتاه‌مدت و اندوه جاودان را خريده باشد .\r\n( فما ادركت هذا المشترى فيما اشترى منه من درك . . . ) منظور فرشته مرگ است . « نجّد » از باب « تنجيد » به معناى رنگين و تزئين كردن است . منظور از « اعتقاد » در اين‌جا مال‌اندوزى با هدف ثروت است . « نظر للولد » يعنى او ثروتش را جمع‌آورى كرده است تا فرزندش پس از او زندگى راحتى داشته باشد . در واقع اين فقره از خطبه به اين واقعيت اشاره دارد كه هركس ديوارى از گناه ساخت و درهمى از راه حرام به دست آورد ، بنابراين پرده‌اى بين خويش و خداوند پديد آورده است و سرانجام مرگ او را از همه آنها مىگسلد و برهنه در برابر خدا قرار مىدهد تا حساب و جزاى كامل خويش را دريابد . همان‌گونه كه خداوند با ستمگران و پادشاهان پيشين انجام داد و با ستمگران آينده نيز انجام خواهد داد .\r\n( اذا وقع الامر بفضل القضاء . . . ) منظور از « امر » فرمان خداوند و « فضل القضاء » داورى انكارناپذير خداوند است . در آن هنگام انسان راستين و صادق\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكامياب مىشود و خيانتكار و رياكار به هلاكت مىرسد . ( شهد على ذلك العقل إذا خرج من أسر الهوى و سلم من علائق الدّنيا ) ، عدالت الهى حكم مىكند كه انسان فاسد و گنهكار و انسان مؤمن و پرهيزگار نزد خدا يكسان نباشند . . . آيا خردمندى بر كره زمين وجود دارد كه در اين باور ترديد كند : « و هركس به مقدار يك ذره كار نيك كرده ، پاداش آن را خواهد ديد » و « هركس به قدر ذره‌اى كار زشتى مرتكب شده ، آن هم به كيفرش خواهد رسيد » ؟ « 1 »\r\n\r\n\r\n","description":"","footnote":"\r\n( 1 ) .   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزال / 99 : 7 - 8 .\r\n","page_name":" 27 ","page_number":27},
  {"content":"\r\n\r\n\r\nنامه 4\r\n\r\nجهاد با ستمگران\r\n« فإن عادوا إلى ظلّ الطّاعة فذاك الّذي نحبّ و إن توافت الأمور بالقوم إلى الشّقاق و العصيان فانهد به من أطاعك إلى من عصاك و استغن به من انقاد معك عمّن تقاعس عنك فإنّ المتكاره مغيبه خير من مشهده و قعوده أغنى من نهوضه »\r\n\r\nترجمه\r\n( نامه به يكى از فرماندهان نظامى در سال 36 هجرى ، برخى نوشتند به عثمان بن حنيف فرماندار بصره نوشته شد : ) اگر دشمنان اسلام به سايه اطاعت بازگردند پس همان است كه دوست داريم ، و اگر كارشان به جدايى و نافرمانى كشيد با كمك فرمانبرداران با مخالفان نبرد كن ، و از آنان كه فرمان مىبرند براى سركوب آنها كه از يارى تو سرباز مىزنند مددگير ، زيرا آن كس كه از جنگ كراهت دارد بهتر است كه شركت نداشته باشد ، و شركت نكردنش از يارى دادن اجبارى بهتر است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nواژه‌شناسى\r\nتوافت : انجاميد . نيز در معنى اين واژه گفته شده : پياپى آمد و به پايان رسيد . معناى نخست به سياق خطبه سازگارتر است .\r\nأنهد : برخيز .\r\nتقاعس : سستى به خرج داد .\r\nالمتكاره : انسان ناراضى و بىميل .\r\n\r\nشرح و تفسير\r\nسپاه جمل به شهر بصره رسيد و عثمان بن حنيف « 1 » فرماندار آن شهر از سوى امام عليه السّلام بود . عثمان نامه‌اى براى امام عليه السّلام نوشت و امام عليه السّلام در پاسخ گفت : ( فإن عادوا الى ظلّ الطّاعة فذاك الذى نحبّ ) اين مضمون در آيه‌اى از قرآن نيز منعكس شده بود : « اگر دشمنان به صلح و مسالمت تمايل داشتند ، تو نيز مايل به صلح باش و بر خدا توكل كن و كار خود را به خدا واگذار كه خدا شنوا و دانا به صلاح خلق است » « 2 » ( و ان توافت الامور بالقوم الى الشقاق و العصيان . . ) اگر دشمنان صلح را نپذيرفتند و خواهان جنگ و آشوب بودند ، سستى مكن و با مبارزه در راه خدا آنها را ريشه‌كن ساز و افراد را به شركت در جنگ وادار مكن كه نبود چنين افرادى بهتر از بودنشان است . ( فإن المتكاره\r\n\r\n\r\n","description":"","footnote":"\r\n( 1 ) . عثمان بن حنيف بن واهب بن حكيم انصارى از ياران پيامبر صلّى اللّه عليه و إله بود كه در جنگ احد شركت داشت و از كارگزاران خليفه دوم بود و امام عليه السّلام نيز او را حاكم بصره ساخت . نك : التاريخ الكبير :\r\n1 / 209 ؛ الجرح و التعديل : 6 / 146 ؛ الاستيعاب : 3 / 89 ؛ الاصابة : 2 / 459 ؛ تهذيب التهذيب :\r\n7 / 103 ؛ اسد الغابة : 3 / 371 ؛ تاريخ طبرى : 3 / 465 .\r\n( 2 ) .  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ  انفال / 8 : 61 .\r\n","page_name":" 29 ","page_number":29},
  {"content":"\r\n\r\nمغيبه خير من مشهده ) جهاد راستين تنها بر پايه ايمان و باور درست استوار است و تنها نيروى ايمان است كه انسان را به سوى مبارزه در راه حق و شهادت در راه خدا مىراند . . .\r\nآيا تاريخچه شهادت جز همان تاريخچه ايمان و عقيده است ؟ چرا كه افراد سست‌عنصر و بىانگيزه موجب اختلاف آراء و فروپاشى جمع گشته و شكست را به ارمغان مىآورند . بنابراين نبودن چنين افرادى بهتر از بودنشان است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nنامه 5\r\n\r\nامانت مسئوليت\r\n« و إنّ عملك ليس لك بطعمة و لكنّه في عنقك أمانة و أنت مسترعى لمن فوقك ليس لك أن تفتات في رعيّة و لا تخاطر إلّا بوثيقة و في يديك مال من مال اللّه عزّ و جلّ و أنت من خزّانه حتّى تسلّمه إليّ و لعلّي ألّا أكون شرّ ولاتك لك و السّلام . »\r\n\r\nترجمه\r\n( نامه به اشعث ابن قيس فرماندار آذربايجان ، اين نامه پس از جنگ جمل در شعبان سال 36 هجرى در شهر كوفه نوشته شد )\r\nهمانا پست فرماندارى براى تو وسيله آب و نان نبوده ، بلكه امانتى در گردن تو است . بايد از فرمانده و امام عليه السّلام خود اطاعت كنى . تو حق ندارى نسبت به رعيّت استبدادى ورزى و بدون دستور به كار مهمّى اقدام نمايى .\r\nاموالى در دست تو از ثروتهاى خداى بزرگ و عزيز است و تو خزانه‌دار آنى تا به من بسپارى . اميدوارم براى تو بدترين زمامدار نباشم ، با درود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nواژه‌شناسى\r\n2 لطعمه : وسيله به دست آورند روزى و سودجويى .\r\nتفتات : خودسر بودن .\r\nو لا تخاطر : مخاطره نكن .\r\n\r\nساختار ادبى\r\nبطعمة : خبر « ليس » و حرف « ب » زائد است و اسم « ليس » ضمير مستتر در آن است كه به « عملك » برمىگردد .\r\nلك : جار و مجرور و متعلق به « طعمه » است .\r\nأن تفتات : تأويل به مصدر مىرود و اسم دوم « ليس » است و خبر آن « لك » مىباشد .\r\nلعلّى ألا أكون : « ألا » تركيبى از « أن » و « لا » است ، جمله « لا أكون . . . » به وسيله « أن » تأويل به مصدر مىرود و خبر « لعلّ » مىگردد .\r\n\r\nشرح و تفسير\r\nاشعث بن قيس فرماندار آذربايجان از سوى عثمان بود . هنگامىكه امام عليه السّلام خلافت را به عهده گرفت ، درباره دارايى مسلمانان كه در دست اشعث بود براى او نامه‌اى نوشت و در ضمن آن چنين گفت : ( و أن عملك ليس لك بطعمة . . . ) تو كارگزار هستى و اين مسئوليت ، امانتى از سوى خدا و مسلمانان بر عهده تو است و اين امانت براى تو كشتگاه و تجارتخانه‌اى نيست . ( و أنت مسترعى لمن فوقك ) خليفه ناظر و نگهبان بر كارهاى تو است و تمام كارهاى تو را زيرنظر دارد . اگر خيانت يا سرپيچى كردى تو را\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبازخواست مىكند . ( ليس لك ان تفتات رعية ) حق ندارى نسبت به مردمى كه كارگزار آنان هستى خودرأى و مستبد باشى .\r\n( و لا تخاطر إلا بوثيقة ) هرگاه از درستى و فايده كار اطمينان حاصل كردى و دليل كافى و كامل براى آن كار داشتى ، آن‌گاه به آن اقدام كن . ( و فى يدك مال من مال اللّه عزّ و جلّ ) مردم بندگان خدا هستند ، بنابراين مال و ثروت از آن ايشان و براى رفع نياز آنان است نه از آن تو و خليفه‌اى كه ناظر و نگهبان بر تو است . ( و لعلّى ألا أكون شر ولاتك لك ) عثمان تو را فرماندار ساخت و تو او را به اين سبب ستودى ، پس با من نيز چنين باش . اين عبارت اشاره به اين دارد كه اشعث بايد بر راه‌وروش مستقيم و درست پايبند باشد و گرنه رفتارى ناخوشايند از امام عليه السّلام خواهد ديد . در مورد شخصيت اشعث پيش از اين سخن به ميان آمد . « 1 »\r\n\r\n\r\n","description":"","footnote":"\r\n( 1 ) . نك : شرح خطبه 19 .\r\n","page_name":" 33 ","page_number":33},
  {"content":"\r\n\r\n\r\nنامه 6\r\n\r\nبيعت از آن اهل حل‌وعقد\r\n« إنّه بايعني القوم الّذين بايعوا أبابكر و عمر و عثمان على ما بايعوهم عليه فلم يكن للشّاهد أن يختار و لا للغائب أن يردّ و إنّما الشّورى للمهاجرين و الأنصار فإن اجتمعوا على رجل و سمّوه إماما كان ذلك للّه رضا فإن خرج عن أمرهم خارج بطعن أو بدعة ردّوه إلى ما خرج منه فإن أبى قاتلوه على اتّباعه غير سبيل المؤمنين و ولّاه اللّه ما تولّى .\r\nو لعمري يا معاوية لئن نظرت بعقلك دون هواك لتجدنّي أبرأ النّاس من دم عثمان و لتعلمنّ أنّي كنت في عزلة عنه إلّا أن تتجنّى فتجنّ ما بدا لك و السّلام . »\r\n\r\nترجمه\r\n( نامه امام عليه السّلام به معاويه كه پس از جنگ جمل در سال 36 هجرى ، توسط جرير بن عبد اللّه فرستاده شد . )\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nهمانا كسانى با من بيعت كرده‌اند كه با ابو بكر و عمر و عثمان با همان شرايط بيعت كرده بودند . پس آن‌كه در بيعت حضور داشت ، نمىتواند خليفه‌اى ديگر انتخاب كند و آن كس كه غايب بود نمىتواند بيعت مردم را نپذيرد . همانا شوراى مسلمين از آن مهاجرين و انصار است . پس اگر بر امامت كسى گرد آمدند و او را امام خود خواندند ، خشنودى خدا هم در آن است . حال اگر كسى كار آنان را نكوهش كند يا بدعتى پديد آورد ، او را به جايگاه بيعت قانونى بازمىگردانند . اگر سرباز زد با او پيكار مىكنند ؛ زيرا كه به راه مسلمانان درنيامده ، خدا هم او را در گمراهىاش رها مىكند . به جانم سوگند اى معاويه اگر دور از هواى نفس ، به ديده عقل بنگرى ، خواهى ديد كه من نسبت به خون عثمان پاك‌ترين افرادم و مىدانى كه من از آن ماجرا دور بوده‌ام ، جز اين‌كه از راه خيانت مرا متّهم كنى و حق آشكارى را بپوشانى . با درود .\r\n\r\nواژه‌شناسى\r\nتتجنّى : دروغ مىبندى و بهتان درمىافكنى .\r\n\r\nساختار ادبى\r\nإنه : ضمير شأن است و نيازى به مرجع ضمير ندارد .\r\nلعمرى : « ل » از نوع ابتدا كه در آغاز جمله به كار مىرود و « عمرى » مبتدا و خبر آن « قسمى » است كه هميشه حذف مىشود .\r\nلئن : « لام » زمينه‌ساز بيان موضوع قسم است .\r\nلتجدنّى : « ل » در جواب قسم آمده و جواب قسم از جواب شرط بىنياز مىسازد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nشرح و تفسير\r\nهنگامىكه مردم با امام عليه السّلام بيعت كردند ، امام عليه السّلام نامه‌اى به معاويه نوشت و آن را به دست جرير بن عبد اللّه بجلى « 1 » براى معاويه فرستاد . در ضمن نامه آمده است : ( إنه بايعنى القوم الذين بايعوا ابا بكر و عمر و عثمان ما بايعوهم عليه ) در شرح خطبه ( 3 ) و ( 93 ) از برخى تاريخ‌نگاران از جمله طبرى نقل شد :\r\nمهاجران و انصار و بسيارى از غير ايشان پس از خوددارى امام عليه السّلام از پذيرش بيعت با وى به اصرار مبايعه كردند و نيز امام عليه السّلام فرموده بود : « من وزير شما باشم به از آن است كه خليفه شما باشم » « 2 » امام عليه السّلام پس از پافشارى جمع و در صدر آنان اصحاب و طلحه و زبير ، حاضر به بيعت شد و امام عليه السّلام اين نامه را براى پيشگيرى از فتنه و آشوب براى معاويه نوشت .\r\nعبد الكريم خطيب مىگويد : « عادت امام على عليه السّلام اين نبود كه خود جنگ آغاز كند و تنها پس از اقدام دشمن به جنگ در آن پا مىگذاشت و هميشه پيش از آن اتمام حجت مىكرد . . . و اين را سرلوحه خود قرار داده بود . اما جنگ از نظر دشمنان امام عليه السّلام وسيله‌اى براى پيروزى و چيرگى به هر شيوه ممكن و هر وسيله و زمينه‌اى است . ابن حزم مىگويد : جنگ جمل و صفين\r\n\r\n\r\n","description":"","footnote":"\r\n( 1 ) . جرير بن عبد اللّه بن جابر بجلى از ياران پيامبر صلّى اللّه عليه و إله كه در فتوحات اسلامى شركت داشت و سرانجام در سال 51 يا 54 درگذشت . نك : الاصابة : 1 / 233 ؛ اسد الغابة : 1 / 279 - 280 ؛ المعارف ابن قتيبة : 292 .\r\n( 2 ) . نهج البلاغة : خطبه 92 ؛ تاريخ طبرى : 5 / 152 ؛ و 3 / 456 ؛ انساب الاشراف : 5 / 7 ؛ الفتنة و وقعة الجمل : 93 ؛ وقعة صفين : 21 ؛ الامامة و السياسة : 1 / 112 .\r\n","page_name":" 36 ","page_number":36},
  {"content":"\r\n\r\nدر زمان امام على عليه السّلام رخ داد و مردم چگونگى مبارزه با پيمان‌شكنان را از ايشان آموختند . » « 1 »\r\n( فلم يكن للشاهد أن يختار ) اگر بيعت از طرف تعداد زيادى از صحابه و ديگران صورت گيرد ، شخصى كه با او بيعت مىشود ناگزير به پذيرش آن است و نمىتواند اظهار مخالفت كرده يا آن را رد كند . ( و لا للغائب ان يردّ ) كسانى كه نيز در اين بيعت حضور نداشتند ، ناگزير به پذيرش آن هستند ، اين استدلال ، معاويه و سپاهيان جمل را رسوا مىكند . . . آنها خلافت خلفاى سه‌گانه نخستين را پذيرفتند ؛ زيرا خلافت آنها با بيعت مهاجران و انصار استوار گشت و خلافت امام عليه السّلام نيز اين‌چنين بود . پس چگونه آن‌چه را كه قبلا تأييد كرده‌اند اكنون رد مىكنند ؟ بسيارى از تاريخ‌نگاران و نويسندگان كتاب‌هاى سيره مىگويند : اصحاب پيامبر صلّى اللّه عليه و إله درباره بيعت ابو بكر اتفاق‌نظر نداشتند و سعد بن عباده و نيز ديگر اعضاى خانواده‌اش با ابو بكر بيعت نكردند ، بنى هاشم و يارانشان نيز بيعت نكرده بودند . « 2 »\r\n\r\n\r\n","description":"","footnote":"\r\n( 1 ) . على بن ابى طالب عليهما السّلام بقية النبوة و خاتم الخلافة : 375 و 377 و نيز نك : المجموع : 20 / 212 ؛ مغنى المحتاج : 4 / 111 ؛ حلية الاوليا : 8 / 231 ؛ السراج الوهاج : 512 ؛ سبل السلام : 3 / 257 ؛ دعائم الاسلام : 1 / 394 ؛ مجمع الزوائد : 1 / 8 ؛ احكام القران : 3 / 531 ؛ كنز العمال : 7 / 72 ؛ مستدرك الحاكم : 2 / 148 .\r\n( 2 ) . براى آگاهى بيشتر نك : صحيح البخارى : 4 / 120 ؛ كتاب الحدود باب رجم الحبلى من الزنا ؛ الطبقات الكبرى : 2 / 263 ؛ كنز العمال : 4 / 56 و 60 ؛ العقد الفريد : 3 / 61 ؛ مروج الذهب : 1 / 414 ؛ الامامة و السياسة : 1 / 12 و 14 ؛ تاريخ ابن عساكر : 6 / 90 ؛ كنز العمال : 3 / 134 ؛ السيرة الحلبية :\r\n3 / 397 .\r\n","page_name":" 37 ","page_number":37},
  {"content":"\r\n\r\n( فإن خرج عن أمرهم خارج بطعن ، او بدعة ردّوه إلى ما خرج منه ) ضمير در « أمرهم » به آن دسته از صحابه برمىگردد كه با امام عليه السّلام بيعت كردند و « الخارج بطعن » منظور ، معاويه است و « الخارج ببدعة » پيمان‌شكنان جنگ جمل هستند و « ولّاه اللّه ما تولى » به آيه 115 سوره نساء اشاره دارد : « و هركه با رسول خدا به مخالفت برخيزد پس از روشن بودن راه حق بر او و راهى غير طريقه اهل ايمان پيش گيرد وى را به همان طريق باطل و راه ضلالت كه برگزيد ، واگذاريم و او را به جهنم درافكنيم كه آن مكان بر او بسيار بد منزلگاهى است . » « 1 » ( و لعمرى يا معاويه لئن نظرت بعقلك دون هواك لتجدنّى . . . ) به جانم سوگند اى معاويه ! تو از بىگناهى من در قتل عثمان و دفاع من از وى آگاه هستى ، اما به خويشتن دروغ مىگويى و از روى خواسته‌هاى شيطانى بر من دروغ مىبندى و اگر از پرهيزگاران بودى ، تقوا تو را از حيله و نيرنگ باز مىداشت . . . پس هر كارى را كه نفست به تو فرمان مىدهد انجام ده كه خداوند در كمين هر ستمگر و گناهكارى است .\r\nعقّاد مىگويد : توانايى معاويه در دفاع از عثمان بيش از امام عليه السّلام بود . چرا كه معاويه والى شام بود و سپاهى نيرومند داشت و مىتوانست براى حمايت عثمان از مشكلات پيش‌آمده بفرستد و حتى مخالفت عثمان نيز مانعى در برابر معاويه به شمار نمىرفت . درحالىكه امام عليه السّلام در موقعيتى دشوار و غيرقابل تصور قرار داشت و بحرانى سرشار از سختىهاى گوناگون پيرامونش را فراگرفته بود . شورشيان او را نخستين پاسخگو در فرآيند اصلاح‌گرى\r\n\r\n\r\n","description":"","footnote":"\r\n( 1 ) .  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً  نساء / 4 : 115 .\r\n","page_name":" 38 ","page_number":38},
  {"content":"\r\n\r\nمىپنداشتند و خليفه او را نخستين پاسخگو در بازداشتن شورشيان به شمار مىآورد . هيچ كس در سرتاسر جهان اسلام از چنين مشكلى رنج نمىبرد .\r\nامام عليه السّلام از دو جهت با اين مشكل درگير بود و تلاش‌هايش در رهايى از آن بىثمر ماند و به جايى راه نبرد . « 1 » عقّاد مىگويد : « با وجود اين ، امام عليه السّلام بهترين تصميمى را گرفت كه در چنين موقعيت‌هاى تناقض‌آميز ، امكان‌پذير بود . . . شورشيان نزد امام على عليه السّلام آمدند و به امام عليه السّلام پيشنهاد بيعت كردند ولى امام عليه السّلام به بدترين گونه از آنها استقبال كرد و به آنها هشدار داد كه اگر دوباره بازگشتند مجازات تباهى در زمين را بر آنها اجرا خواهد كرد . « 2 » معاويه بهتر از عقّاد به اين واقعيت آگاه بود ، ليكن تنها راه دروغ و بهتان بستن به امام عليه السّلام را در پيش گرفت .\r\n\r\n\r\n","description":"","footnote":"\r\n( 1 ) . عبقرية الامام : فصل « البيعة » .\r\n( 2 ) . همان .\r\n","page_name":" 39 ","page_number":39},
  {"content":"\r\n\r\n\r\nنامه 7\r\n\r\nپاسخ امام عليه السّلام به معاويه\r\n« أمّا بعد فقد أتتني منك موعظة موصّلة و رسالة محبّرة نمّقتها بضلالك و أمضيتها بسوء رأيك و كتاب امرئ ليس له بصر يهديه و لا قائد يرشده قد دعاه الهوى فأجابه و قاده الضّلال فاتّبعه فهجر لاغطا و ضلّ خابطا . و منه : لأنّها بيعة واحدة لا يثنّى فيها النّظر و لا يستأنف فيها الخيار الخارج منها طاعن و المروّي فيها مداهن . »\r\n\r\nترجمه\r\n( يكى از پاسخهاى امام عليه السّلام در اواخر جنگ صفّين در سال 38 هجرى به نامه معاويه است : ) پس از نام خدا و درود ، نامه پندآميز تو به دستم رسيد كه داراى جملات به‌هم‌پيوسته و زينت داده شده بود كه با گمراهى خود آن را آراسته و با بدانديشى خاص خود آن را امضا كرده بودى . نامه مردى كه نه خودآگاهى لازم دارد تا رهنمودش باشد و نه رهبرى دارد كه هدايتش كند .\r\nتنها دعوت هوسهاى خويش را پاسخ گفته و گمراهى عنان او را گرفته و او اطاعت مىكند كه سخن بىربط مىگويد و در گمراهى سرگردان است . همانا بيعت براى امام عليه السّلام يك‌بار بيش نيست و تجديدنظر در آن ميسّر نخواهد بود\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو كسى اختيار از سر گرفتن آن را ندارد آن كس كه از اين بيعت عمومى سر باز زند ، طعنه‌زن و عيب‌جو خوانده مىشود و آن كس كه نسبت به آن دو دل باشد ، منافق است .\r\n\r\nواژه‌شناسى\r\nموصوله : مجموعه‌اى پراكنده .\r\nمحبرة : آراسته شده .\r\nأمضيتها : روا دانستن و انجام دادن .\r\nهجر : هذيان گفت .\r\nلاغظا : پرسروصدا و هياهو .\r\nخابطا : گمراه .\r\nالمروّى : انديشمند .\r\nالمداهن : رياكار ، حيله‌گر .\r\n\r\nساختار ادبى\r\nلاغظا : حال براى ضمير مستتر « هجر » است .\r\nخابطا : تركيب آن مانند « لاغظا » است .\r\nلأنها : ضمير « ها » ضمير قصه است .\r\nبيعة : خبر « أن » است كه منظور از ضمير « ها » را توضيح مىدهد .\r\n\r\nشرح و تفسير\r\n( اما بعد فقد اتتني منك موعظة موصّلة و رسالة محبرّة . . . ) شارحان نهج البلاغه اتفاق‌نظر دارند كه مخاطب امام على عليه السّلام در اين نامه ، معاويه است و اين نامه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدر پاسخ به نامه معاويه نوشته شده است . تعبير « أتتنى منك » در اين خطبه نيز به روشنى گوياى آن است كه نامه امام عليه السّلام در جواب نامه‌اى از معاويه مىباشد . شارحان در تعيين نامه معاويه به امام عليه السّلام اختلاف‌نظر دارند . چون معاويه بيش از يك نامه براى امام عليه السّلام فرستاده بود « 1 » . . . به هر روى آن‌چه در شرح اين نامه اهميت دارد ، بيان منظور و اهداف امام عليه السّلام است . امام عليه السّلام در پى بيان اين واقعيت است كه معاويه در نامه خود تكلّف‌آميز سخن گفته و سعى كرده از سخنوران و زبان‌آوران تقليد كند و از اين جهت نامه‌اش درهم و پريشان گشته و حاكى از گمراهى معاويه است .\r\n( لإنها بيعة واحدة ) بيعت سرشتى تجديدناپذير و تقسيم‌ناپذير دارد و نمىتوان آن را به دو بخش كرده ، صحابيان راضى به اين بيعت را از ديگران جدا نمود . ( لا يثنى فيها النظر ) آن بيعت بيعتى محكم و استوار است و شك و ترديد در آن راه نمىيابد . ( و لا يستأنف فيها الخيار ) براى آن‌كه بيعت همانند وفاى به عهد و راستگويى در گواهى تغييرناپذير است و كسى نمىتواند در وفاى به عهد يا گواهى به دلخواه خود عمل كند . « 2 » ( الخارج منها طاعن ) مخالفت با بيعت صحابه با امام ، سرپيچى و نافرمانى در برابر حق به شمار مىرود و زيان آن به خويشتن بازمىگردد . ( و المروّى فيها مداهن ) هركس در پذيرش بيعت اصحاب ترديد و سستى كند ، رياكارى و دورويى كرده است و منظورى جز تباهى و ايجاد آشفتگى نداشته است .\r\n\r\n\r\n","description":"","footnote":"\r\n( 1 ) . نك : العقد الفريد : 5 / 76 ، بحار الانوار : 33 / 79 ، الامامة و السياسة : 1 / 77 ، الكامل للمبرد : 1 / 157 ، وقعة صفين : 58 ، شرح نهج البلاغة ابن ابى الحديد : 3 / 91 ، جواهر المطالب فى مناقب الامام على عليه السّلام ابن الدمشقى : 1 / 370 .\r\n( 2 ) . براى آگاهى بيشتر نك : كنز العمال : 11 / 235 ح 31674 ، المصنف ابن ابى شيبة : 7 / 258 ح 61 و 8 / 709 ح 20 ، كتاب الجمل : 233 ، شرح الاخبار : 1 / 396 ح 336 ، فرائد السمطين : 1 / 279 طبعة بيروت ، مناقب امير المؤمنين عليه السّلام لمحمد بن سليمان الكوفى : 2 / 342 ح 819 .\r\n","page_name":" 42 ","page_number":42},
  {"content":"\r\n\r\n\r\nنامه 8\r\n\r\nبه جرير بجلى\r\n« أمّا بعد فإذا أتاك كتابي فاحمل معاوية على الفصل و خذه بالأمر الجزم ثمّ خيّره بين حرب مجلية أو سلم مخزية فإن اختار الحرب فانبذ إليه و إن اختار السّلم فخذ بيعته و السّلام . »\r\n\r\nترجمه\r\n( نامه به جرير بن عبد اللّه بجلى ، فرستاده امام عليه السّلام به سوى معاويه در سال 36 هجرى : ) پس از نام خدا و درود هنگامىكه نامه‌ام به دستت رسيد ، معاويه را به يكسره كردن كار وادار كن و با او برخوردى قاطع داشته باش . سپس او را آزاد بگذار : در پذيرفتن جنگى كه مردم را از خانه‌ها بيرون مىريزد يا تسليم شدنى خواركننده ، پس اگر جنگ را برگزيد ، امان‌نامه او را بر زمين كوب و اگر صلح خواست از او بيعت بگير . با درود .\r\n\r\nواژه‌شناسى\r\nالفصل : قضاوت نهايى و بىبازگشت .\r\nحرب مجلّية : جنگى كه اهداف و انگيزه‌هاى واقعى دشمن را آشكار ساخته و او را به عقب‌نشينى وادار مىكند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسلم مخزية : صلحى ذلت‌بار كه دشمن به همه شروط عادلانه طرف مقابل از روى اجبار تن درمىدهد .\r\nفأنبذ إليه : پيمان صلح را واگذار و با او اعلام جنگ كن .\r\n\r\nساختار ادبى\r\nالسلام : مبتدا است و خبر آن « عليك » حذف شده است .\r\n\r\nشرح و تفسير\r\nدر شرح و تفسير نامه شماره شش گفته شد كه امام على عليه السّلام آن نامه را به دست جرير بن عبد اللّه بجلى براى معاويه فرستاد و نيز گفته شد : پس از آن‌كه امام عليه السّلام جرير را به شام فرستاد ، ياران امام عليه السّلام به وى پيشنهاد جنگ عليه معاويه دادند . امام عليه السّلام در پاسخ به آنان گفت : آماده‌سازى براى جنگ عليه مردم شام با وجود جرير در آن‌جا به صلاح نيست ؛ زيرا اين كار موجب گسستن هرگونه ارتباطى با شام گشته و مانع از به راه آمدن شاميان مىشود .\r\nليكن زمانى براى بازگشتن جرير معين كرده‌ام كه پس از آن در شام نخواهد ماند ؛ مگر آن‌كه فريب خورده باشد يا نافرمانى كند . « 1 » چون موعد مقرر فرا رسيد امام عليه السّلام نامه‌اى بدين مضمون براى جرير نوشت : دليلى براى درنگ و تأخير نيست و بايد كار را با معاويه يكسره كنى : بيعت يا جنگ . « 2 »\r\n\r\n\r\n","description":"","footnote":"\r\n( 1 ) . نك : شرح خطبه 43 .\r\n( 2 ) . نصر بن مزاحم منقرى در كتاب « وقعة صفين » مىنويسد : مغيرة بن شعبه به امام عليه السّلام پيشنهاد داده بود كه معاويه را به امارت شام گذارد و خودش را نيز امير مدينه گرداند . امام عليه السّلام نپذيرفته و فرمود كه من ستمگران را به يارى نمىگيرم . وقعة صفين ، نصر بن مزاحم منقرى ، به كوشش : عبد السلام هارون ، چاپ قاهره : 52 و نيز الفتوح ابن اعثم : 1 / 446 .\r\n","page_name":" 44 ","page_number":44},
  {"content":"\r\n\r\n\r\nنامه 9\r\n\r\nپيامبر صلّى اللّه عليه و إله و قريش\r\n« فأراد قومنا قتل نبيّنا و اجتياح أصلنا و همّوا بنا الهموم و فعلوا بنا الأفاعيل و منعونا العذب و أحلسونا الخوف و اضطرّونا إلى جبل وعر و أوقدوا لنا نار الحرب فعزم اللّه لنا على الذّبّ عن حوزته و الرّمي من وراء حرمته مؤمننا يبغي بذلك الأجر و كافرنا يحامي عن الأصل و من أسلم من قريش خلو ممّا نحن فيه بحلف يمنعه أو عشيرة تقوم دونه فهو من القتل به مكان أمن .\r\nو كان رسول اللّه إذا احمرّ البأسو أحجم النّاس قدّم أهل بيته فوقى بهم أصحابه حرّ السّيوف و الأسنّة فقتل عبيدة بن الحارث يوم بدر و قتل حمزة يوم أحد و قتل جعفر يوم مؤتة و أراد من لو شئت ذكرت اسمه مثل الّذي أرادوا من الشّهادة و لكنّ آجالهم عجّلت و منيّته أجّلت فيا عجبا للدّهر إذ صرت يقرن بي من لم يسع بقدمي و لم تكن له كسابقتي الّتي لا يدلي أحد بمثلها إلّا أن يدّعي مدّع ما لا أعرفه و لا أظنّ اللّه يعرفه و الحمد للّه على كلّ حال . و أمّا ما سألت من دفع قتلة\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعثمان إليك فإنّي نظرت في هذا الأمر فلم أره يسعني دفعهم إليك و لا إلى غيرك و لعمري لئن لم تنزع عن غيّك و شقاقك لتعرفنّهم عن قليل يطلبونك لا يكلّفونك طلبهم في برّ و لا بحر و لا جبل و لا سهل إلّا أنّه طلب يسوءك وجدانه و زور لا يسرّك لقيانه و السّلام لأهله . »\r\n\r\nترجمه\r\n( نامه به معاويه در سال 36 هجرى كه شخصى به نام ابو مسلم آن را برد : ) خويشاوندان ما از قريش مىخواستند پيامبرمان را بكشند و ريشه ما را در آورند و در اين راه انديشه‌ها از سرگذراندند و هرچه خواستند نسبت به ما انجام دادند و زندگى خوش را از ما سلب كردند و با ترس و وحشت به هم آميختند و ما را به پيمودن كوه‌هاى صعب العبور مجبور كردند و براى ما آتش جنگ افروختند ؛ امّا خدا خواست كه ما پاسدار دين او باشيم و شر آنان را از حريم دين بازداريم . مؤمن ما در اين راه خواستار پاداش بود و كافر ما از خويشاوندان خود دفاع كرد . ديگر افراد قريش كه ايمان مىآوردند و از تبار ما نبودند ، هرگاه آتش جنگ زبانه مىكشيد و دشمنان هجوم مىآوردند يا به وسيله هم‌پيمانهايشان و يا با نيروى قوم و قبيله‌شان حمايت مىشدند در امان بودند . پيامبر اسلام صلّى اللّه عليه و إله اهل بيت خود را پيش مىفرستاد تا به وسيله آنها اصحابش را از سوزش شمشيرها و نيزه‌ها حفظ فرمايد ؛ چنان‌كه عبيدة بن حارث در جنگ بدر ، و حمزه در احد ، و جعفر در موته شهيد شدند . كسانى هم بودند كه اگر مىخواستم نامشان را مىآوردم ، آنان دوست داشتند چون شهيدان اسلام ، شهيد گردند ؛ امّا مقدّر چنين بود كه زنده بمانند و مرگشان به تأخير افتاد . شگفتا از روزگار كه مرا همسنگ كسى قرار داده كه چون من پيش\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nقدم نبوده و مانند من سابقه در اسلام و هجرت نداشته است ، كسى را سراغ ندارم چنين ادّعايى كند ، مگر ادّعاكننده‌اى كه نه من او را مىشناسم و نه فكر مىكنم خدا او را بشناسد . در هر حال خدا را سپاسگزارم .\r\nاين‌كه از من خواستى تا قاتلان عثمان را به تو بسپارم ، پيرامون آن فكر كردم و ديدم كه توان سپردن آنها را به تو يا غير تو ندارم . سوگند به جان خودم اگر دست از گمراهى و تفرقه برندارى ، به زودى آنها را خواهى يافت كه تو را مىطلبند ، بىآن كه تو را فرصت دهند تا در خشكى و دريا و كوه و صحرا ، زحمت پيدا كردنشان را بر خود هموار كنى . و اگر در جستجوى آنان برآيى ، بدان كه شادمان نخواهى شد و ملاقات با آنان تو را خوشحال نخواهد كرد . و درود بر اهل آن .\r\n\r\nواژه‌شناسى\r\nقومنا : قبيله قريش .\r\nاجتياح : ريشه‌كن كردن .\r\nو همّوا : قصد كردند .\r\nالهموم : غم‌ها .\r\nالأفاعيل : بدرفتارىها ، بىحرمتىها ، مردم‌آزارىها .\r\nأحلسونا : ما را وادار كردند .\r\nعزم : خواست .\r\nحوزة اللّه : دين و شريعت خدا .\r\nحوزة النبى : جايگاه و موقعيت پيامبر صلّى اللّه عليه و إله .\r\nاحمرّ البأس : شدت گرفتن جنگ .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمؤتة : منطقه‌اى در شام .\r\nسابقتى : گذشته درخشان من .\r\nيدلى : التماس مىكند .\r\nتنزع : پايان مىيابد .\r\nالشقاق : اختلاف ، ناسازگارى .\r\nالزّور : ديداركنندگان ، مهمانان .\r\nاللقيان : ملاقات .\r\n\r\nساختار ادبى\r\nالعذب : صفتى براى مفعول حذف شده كه در اصل « العيش العذب » بوده است .\r\nخلو : خبر براى « من أسلم » است .\r\nمثل الذى : مفعول « أراد » است .\r\nفيا عجبا : منظور ابراز شگفتى است .\r\nأنّه : ضمير « أنه » ضمير شأن است و نيازى به مرجع ندارد . اين ضمير از جهت مطابقت با شكل مرجع ضميرش به صورت مفرد آمده است ؛ گرچه مرجع ضمير آن از جهت معنايى جمع است .\r\nلقيانه : ضمير « ه » به « زوره » برمىگردد .\r\n\r\nشرح و تفسير\r\n( فأراد قومنا قتل نبينا و اجتياح اصلنا . . . ) قريش ( قبيله پيامبر صلّى اللّه عليه و إله و على عليه السّلام ) در مكه زندگى مىكرد و همه امكانات را از آن خود كرده بود و هيچ كس ديگرى را با خود شريك نمىكرد . حضرت محمد صلّى اللّه عليه و آله در اين قبيله نشأت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nگرفت و از كودكى يتيم بود . « 1 » ابتدا پدربزرگش هفت سال « 2 » و سپس عمويش ابو طالب سرپرستى او را به عهده گرفت « 3 » و هنگامىكه به چهل سالگى رسيد ، خداوند او را براى رسالت خويش برگزيد « 4 » و آن را در نهاد پيامبر صلّى اللّه عليه و إله و همسرش خديجه عليها السّلام و پسر عمويش على عليه السّلام و غلامش زيد و پس از آن بين تعداد كمى ديگر از مردم استوار ساخت . هنگامىكه نام پيامبر صلّى اللّه عليه و إله در شبه‌جزيره عربستان پرآوازه گشت ، قريش از رسالت پيامبر صلّى اللّه عليه و إله بيمناك شد و آن را همچون انقلابى تلقى كرد كه بايد ريشه‌كن شده ، به ثمر نرسد . بنابراين بديهى است كه قريش كمر به نابودى پيامبر صلّى اللّه عليه و إله بندد و او را دشمن سرسخت خود و تجاوزگر و آغازگر جنگ پندارد .\r\nچه انتظارى از قريش و امثال قريش در چنين موقعيتى مىرود . هنگامى كه زيردستى در تلاش براى گرفتن حكم و فرمانروايى باشد و قدرت فرمان دادن از ما زدوده شود ، ناگزير چنين مىكنيم . به ويژه اگر او بين ما و غلامانمان و يا كسى كه از او سوءاستفاده مىكرديم ، در همه حقوق و كارهاى\r\n\r\n\r\n","description":"","footnote":"\r\n( 1 ) . البداية و النهاية ، ابن كثير : 2 / 255 ؛ تاريخ طبرى : 2 / 272 ؛ الروض الانف ، سهيلى : 1 / 8 ؛ سيرة ابن هشام : 1 / 151 ؛ تاريخ يعقوبى : 2 / 6 .\r\n( 2 ) . السيرة النبوية ، ابن هشام : 1 / 169 ، تحقيق : مصطفى السقا و ابراهيم الابيارى ؛ دلائل النبوة ، بيهقى :\r\n1 / 188 .\r\n( 3 ) . تفسير ابن كثير : 4 / 524 ؛ صفوة الصفوة : 1 / 65 ؛ اعلام الورى : 1 / 52 ؛ شرح الاخبار : 3 / 221 ؛ كشف الغمة : 1 / 19 ؛ الطبقات الكبرى : 1 / 119 ؛ مروج الذهب : 3 / 14 ؛ تاريخ يعقوبى : 2 / 13 ؛ دلائل النبوة ، اصفهانى : 1 / 359 ؛ دلائل النبوة ، بيهقى : 1 / 188 ؛ تحفة الاحوذى : 10 / 66 .\r\n( 4 ) . مسند احمد : 3 / 240 ح 13543 ؛ مسند ابى يعلى : 6 / 319 ح 3643 ؛ فتح البارى : 7 / 164 ح 3638 ؛ تحفة الاحوذى : 10 / 67 ؛ التمهيد ابن عبد البر : 3 / 13 ؛ تاريخ طبرى : 1 / 526 .\r\n","page_name":" 49 ","page_number":49},
  {"content":"\r\n\r\nتساوى قائل شود ؟ البته اگر نصيبى از اين قدرت به ما داده شود ، آن‌گاه وضعيت دگرگون خواهد شد . حق و داد و مصالح عمومى ، انسانيت و مسئوليت و اين‌گونه ارزشهاى اخلاقى نزد افراد ثروتمند و قدرتمند پوچ و بيهوده است .\r\nقبيله پيامبر صلّى اللّه عليه و إله تصميم گرفت كه با پيامبر صلّى اللّه عليه و إله همزيستى مسالمت‌آميز داشته باشد و لذا در قبال كناره‌گيرى از دعوت مردم به برابرى و گرفتن حق ضعيف از قوى ، به پيامبر صلّى اللّه عليه و إله پيشنهاد ثروت فراوان را داد و پيامبر صلّى اللّه عليه و آله پيشنهاد آنها را رد كرد و گفت : من براى طلب ثروت و فرمانروايى بر شما نيامده‌ام « 1 » . . . بلكه من رحمتى و ارمغانى هديه شده به سوى شما هستم « 2 » . . . نسل همه شما از آدم و آدم از خاك است . « 3 » شعار « لا إله الّا اللّه » از شعار مردم‌خواهى جدا نيست . همه مردم برادر و تحت سرپرستى خدا هستند و جز خدا كسى را نمىپرستند . . .\r\nهر كارى كه مىخواهيد ، انجام دهيد ، پس من در برابر آزارهاى شما بردبارى مىكنم تا آن‌كه خداوند خود بين من و شما داورى كند . هنگامىكه از او نوميد شدند به آزار پيامبر صلّى اللّه عليه و إله با زبان و گفتار گراييدند و با انبوهى از شايعات و دروغ‌پردازىها بر او يورش بردند .\r\n\r\n\r\n","description":"","footnote":"\r\n( 1 ) . « ما جئتكم لا طلب اموالكم و الملك عليكم » البداية و النهاية : 3 / 56 ؛ دلائل النبوة ، اصفهانى : 197 ، مجمع البيان : 8 / 465 ؛ مناقب آل ابى طالب عليهم السّلام : 1 / 53 ؛ السيرة النبوية : 2 / 101 ؛ تاريخ طبرى : 1 / 545 ، التاريخ الكبير ، بخارى : 7 / 50 ح 230 ، دار الكتب العلمية ؛ الاصابة : 7 / 197 .\r\n( 2 ) . « انما انا رحمة مهداة » كنز العمال : 11 / 425 ح 31995 و 32093 ؛ الجامع الصغير : 1 / 395 ح 2583 ؛ الطبقات الكبرى : 1 / 192 .\r\n( 3 ) . « كلكم من ادم و ادم من تراب » سنن بيهقى : 9 / 118 ؛ سبل الهدى و الرشاد : 5 / 242 ؛ شرح نهج البلاغة ، ابن ابى الحديد : 17 / 281 ؛ بحار الانوار : 31 / 35 .\r\n","page_name":" 50 ","page_number":50},
  {"content":"\r\n\r\nبراى اطلاع بيشتر مىتوان به كتاب‌هاى سيره و تاريخ مراجعه كرد ؛ چه آن كه هدف از اين كتاب ، روايت تاريخ نيست ، مگر تا جايى كه ضرورت ايجاب كند . . . خلاصه آن‌كه پيامبر صلّى اللّه عليه و إله را آزردند و بسيارى از پيروان او را تحت فشار قرار دادند ؛ ليكن به آن‌چه مىخواستند ، نايل نيامدند . پس تصميم گرفتند كه به هر شكل ممكن از دست او رها شده و او را به قتل برسانند . نقشه چنين بود كه همگان به يك‌باره به او ضربه زنند تا انتقام از قاتل ناممكن شده ، خون محمد صلّى اللّه عليه و إله هدر رود . « 1 » قرآن در اين‌باره چنين آورده است : « و خدا نگذارد تا آن‌كه نور خود در منتهاى ظهور و حد اعلاء كمال برساند ؛ هرچند كافران ناراضى و مخالف او باشند . » « 2 »\r\n\r\nدرنده‌خويى بشر\r\nزورمندان و ثروتمندان توطئه‌هايى براى پيامبر صلّى اللّه عليه و إله چيدند و اكنون آنها را فراوان نفرين مىكنيم و با بىرحمى لعنت مىكنيم و با اين كار به خدا تقرب مىجوييم ؛ اما خود به رفتارهاى خويش بىتوجه بوده و از اين جهت خود را بازرسى نمىكنيم . هنگامىكه خود در پست يا سمتى قرار داريم ، آيا تضمينى وجود دارد كه رفتارى سودجويانه همانند رفتار سركشان قريش با پيامبر صلّى اللّه عليه و إله نداشته باشيم ؟ چه تفاوتى بين ابو جهل و فروشندگان دين به شيطان وجود\r\n\r\n\r\n","description":"","footnote":"\r\n( 1 ) . نك : الدر المنثور : 4 / 202 ؛ تفسير الميزان ، محمد حسين طباطبائى : 9 / 306 ؛ اعلام الورى للطبرسى : 63 ، چاپ نجف ؛ المسترشد فى الامامة ، محمد بن جرير طبرى ، 434 ؛ الغدير : 2 / 48 و 8 / 41 ؛ تذكرة الخواص ، سبط ابن جوزى : 40 .\r\n( 2 ) .  وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  توبه / 9 : 32 .\r\n","page_name":" 51 ","page_number":51},
  {"content":"\r\n\r\nدارد ؟ كسانى كه جز براى خريد و فروش براى چيز ديگرى ارزش قائل نيستند ؟ آيا كسى كه دردها و رنج‌هاى پيرامونش را درك نمىكند سزاوار است كه حق ادعاى دين و انسانيت كند ؟ فاجعه بزرگ اين است كه جز خويشتن را نبينى و همواره در پى سود خود برآيى و در همين حال از ناخالصىها چشم‌پوشى كنى و در نهايت انسان گاه در خود جانورى درنده‌خو پنهان دارد .\r\n( و من أسلم من قريش خلو مما نحن فيه بحلف يمنعه أو عشيرة تقوم . . . ) قبيله قريش از طايفه‌هايى و تيره‌هايى تشكيل شده بود و در هر خاندانى از آن افراد نيازمند و ستمديده ديده مىشد و هركس از آنان مسلمان مىشد از طرف قبيله خويش و اطرافيان و يارانش در برابر آزار و اذيت ستمگران حمايت مىشد . درحالىكه اين مطلب درباره اهل بيت صدق نمىكند . آنها حتى از سوى قبيله و ياران خويش مورد آزار و اذيت قرار گرفتند . عموى پيامبر صلّى اللّه عليه و إله ابو لهب در صدر آنان بود و خداوند سوره‌اى به نام او و همسرش نازل كرد . « 1 »\r\nاگر خداوند بلاها را به وسيله عموى پيامبر صلّى اللّه عليه و إله ، ابو طالب عليه السّلام ، از پيامبر صلّى اللّه عليه و إله دور نمىكرد ، در همان آغاز ، اسلام نابود شده بود .\r\nتاريخ‌نگاران و نويسندگان كتابهاى سيره مىگويند : ابو طالب رنج‌هاى بسيارى را در راه اسلام و پيامبرش « 2 » متحمل شد . وى همواره از برادرش\r\n\r\n\r\n","description":"","footnote":"\r\n( 1 ) .       تَبَّتْ يَدا أَبِي لَهَبٍ وَ تَبَّ * ما أَغْنى عَنْهُ مالُهُ وَ ما كَسَبَ * سَيَصْلى ناراً ذاتَ لَهَبٍ * وَ امْرَأَتُهُ حَمَّالَةَ الْحَطَبِ * فِي جِيدِها حَبْلٌ مِنْ مَسَدٍ       مسد : 1 - 5 .\r\n( 2 ) . براى آگاهى بيشتر نك : بلوغ المارب فى نجاة آبائه صلى اللّه عليه و إله و عمه ابى طالب عليه السّلام ، سليمان الازهرى .\r\n","page_name":" 52 ","page_number":52},
  {"content":"\r\n\r\nابو لهب كمك مىخواست و حس بزرگ‌منشى و بلندهمتى و غيرتش را با شعر و نثر برمىانگيخت تا از برادرزاده‌اش ، محمد صلّى اللّه عليه و إله دفاع كند ؛ درحالىكه ابو لهب در اذيت و آزار و توطئه‌چينى عليه پيامبر صلّى اللّه عليه و إله و دروغ بستن بر او نقش مهمى ايفا كرد . ام جميل ، همسر ابو لهب و خواهر ابو سفيان عامل اصلى رفتارهاى او بود . از اين روى قرآن وى را به هيزم‌كش جهنم توصيف كرده است ؛ زيرا كه آتش كينه را عليه پيامبر صلّى اللّه عليه و إله برمىافروخت .\r\n( و كان رسول اللّه اذا احمرّ البأس و أحجم الناس قدّم أهل بيته . . . ) جنگ بدر نخستين نبرد ميان مسلمانان و مشركان بود . آيه صدوبيست‌وسوم سوره آل عمران به ماجراى اين جنگ اشاره مىكند : « خداوند شما را به حقيقت در جنگ بدر يارى كرد و غلبه بر دشمن داد با آن‌كه شما از هر جهت در مقابل دشمن ضعيف بوديد پس راه خداپرستى و تقوا پيش گيريد ، باشد كه شكر نعمتهاى او را به جاى آريد . » « 1 » عبيدة بن حارث ، عموزاده پيامبر ، فرزند عبد المطلب در جنگ بدر به شهادت رسيد . « 2 »\r\nدر كتاب « اعيان الشّيعه » آمده است : امام على عليه السّلام بنا به اتفاق نظر گزارش‌هاى تاريخى ، در جنگ بدر سىوپنج نفر از مشركان را به قتل\r\n\r\n\r\n","description":"","footnote":"\r\n( 1 ) .  وَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ فَاتَّقُوا اللَّهَ لَعَلَّكُمْ تَشْكُرُونَ  آل عمران / 3 : 123 .\r\n( 2 ) . الارشاد ، شيخ مفيد : 1 / 74 ؛ ذخائر العقبى : 175 ؛ سنن ابى داود : 1 / 601 ؛ المستدرك على الصحيحين : 3 / 187 ؛ السنن الكبرى : 9 / 131 ؛ مجمع الزوائد : 6 / 103 ؛ فتح البارى : 7 / 231 ؛ كنز العمال : 10 / 396 .\r\n","page_name":" 53 ","page_number":53},
  {"content":"\r\n\r\nرسانيد . « 1 » عبد الكريم خطيب مىگويد : « در نگاهى به اين گروه از كشته‌شدگان جنگ بدر خواهيم ديد كه همگى از سران و بزرگان قريش بودند و در كمتر خانه‌اى از خاندان قريش كشته‌اى به دست على عليه السّلام به چشم نمىخورد .\r\nعلى عليه السّلام قهرمان و پهلوان جنگ بدر بود . » « 2 »\r\nعموى پيامبر ، حمزه در جنگ احد به شهادت رسيد و خداوند در اين آيه به شهادت حمزه اشاره دارد : « به ياد آريد هنگامىكه روى به هزيمت گذاشتيد و چنان [ به دهشت 
  ] مىگريختيد كه توجه به احدى نداشتيد تا آن‌جا كه به پيغمبر صلّى اللّه عليه و آله هم كه شما را به يارى ديگران در صف كارزار مىخواند توجه نكرديد تا به پاداش اين بىثباتى غمى بر غم شما افزود تا از اين پس براى از دست رفتن يا به دست آوردن چيزى اندوهناك نشويد و خدا به هرچه كنيد آگاه خواهد بود . » « 3 » خطيب نيز اضافه مىكند : « در جنگ احد ، على عليه السّلام بسيارى از پيشوايان كفر از قبيله قريش را به قتل رسانيد كه تعداد كشته‌شدگان بيش از جنگ بدر بود . » « 4 » عموزاده پيامبر صلّى اللّه عليه و آله جعفر بن ابو طالب عليهما السّلام در جنگ مؤته به شهادت رسيد . وى در اين جنگ پرچمدار بود و دستانش بريده شد ؛\r\n\r\n\r\n","description":"","footnote":"\r\n( 1 ) . اعيان الشيعة : 2 / 278 و نيز نك : شرح النهج ابن ابى الحديد : 14 / 208 ؛ عيون اخبار الرضا عليه السّلام :\r\n1 / 205 ؛ مواقف الشيعة : 1 / 300 ؛ المغازى واقدى : 1 / 147 ؛ كشف الغمة : 1 / 181 ؛ بحار الانوار :\r\n19 / 240 و 49 / 196 و 69 / 141 ؛ الارشاد ، شيخ مفيد : 40 ؛ السيرة النبوية : 2 / 436 .\r\n( 2 ) . على بن ابى طالب عليهما السّلام بقية النبوة و خاتم الخلافة : 131 به بعد .\r\n( 3 ) .  إِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ وَ اللَّهُ خَبِيرٌ بِما تَعْمَلُونَ  آل عمران / 3 : 153 .\r\n( 4 ) . على بن ابى طالب عليهما السّلام بقية النبوة ، و خاتم الخلافة : 137 به بعد .\r\n","page_name":" 54 ","page_number":54},
  {"content":"\r\n\r\nولى از ميدان جنگ نگريخت . پيامبر صلّى اللّه عليه و آله در اين‌باره فرمود : « خداوند به جاى آن دو دست دو بال به او عطا كرد تا در بهشت پرواز كند . » « 1 »\r\n( و أراد من لو شئت ذكرت اسمه مثل الذى أرادوا من الشهادة . . . ) امام عليه السّلام از اشتياق خويش براى شهادت خبر مىدهد . اين شيفتگى به همان اندازه اشتياق معاويه براى به دست آوردن سلطه و فرمانروايى بود . امام عليه السّلام در يكى از خطبه‌هايش در اين‌باره خاطره‌اى از زبان پيامبر صلّى اللّه عليه و آله بازگو مىكند : « گفتم اى رسول خدا ! مگر جز اين است كه در روز احد كه گروهى از مسلمانان به شهادت رسيدند و شهادت نصيب من نشد و سخت بر من گران آمد ، به من فرمودى : اى على ! مژده باد تو را كه شهادت در پى تو خواهد آمد . پيامبر صلّى اللّه عليه و آله به من فرمود : همانا اين بشارت تحقّق مىپذيرد ، در آن هنگام صبر تو چگونه است ؟ گفتم : اى رسول خدا ! چنين موردى جاى صبر و شكيبايى نيست ؛ بلكه جاى مژده شنيدن و شكرگزارى است . » « 2 »\r\n( فيا عجبا للدّهر ! إذ صرت يقرن بى من لم يسع بقدمى و لم تكن له كسابقتى ) سرنوشت چنان چرخيد كه اكنون على عليه السّلام و معاويه در كنار هم مىشوند !\r\n\r\n\r\n","description":"","footnote":"\r\n( 1 ) . « ان اللّه ابدله بهما جناحين يطير بهما فى الجنة » جوامع السيرة : 282 ، المعارف : 205 ، اسد الغابة ، ابن اثير : 1 / 341 ؛ سيرة ابن اسحاق : 226 ؛ صحيح بخارى : 5 / 24 ؛ تهذيب الكمال : 14 / 369 ؛ الاستيعاب : 1 / 242 ؛ الطبقات الكبرى : 4 / 39 ؛ الاصابة : 1 / 487 .\r\n( 2 ) . « فقلت يا رسول اللّه أ و ليس قد قلت لي يوم احد حيث استشهد من استشهد من المسلمين و حيزت عنّي الشّهادة ، فشقّ ذلك عليّ فقلت لي أبشر فإنّ الشّهادة من ورائك . فقال لي إنّ ذلك لكذلك ، فكيف صبرك إذا .\r\nفقلت يا رسول اللّه ليس هذا من مواطن الصّبر ، و لكن من مواطن البشرى و الشّكر » نهج البلاغه : خطبه 156 .\r\n","page_name":" 55 ","page_number":55},
  {"content":"\r\n\r\n« بگو آيا چشم نابيناى جاهل و ديده بيناى عارف يكسان نيست يا ظلمات شرك و بت‌پرستى يا نور معرفت و خداپرستى مساوى است ؟ » « 1 » ابن ابى الحديد مىگويد : « امام عليه السّلام در ظاهر به معاويه اشاره مىكند ؛ ولى مقصود نهفته وى خليفه‌هاى پيشين است و تعبير هيچ‌كس در سابقه همتاى وى نيست ، گوياى آن است . از اين روى امام عليه السّلام عبارت خود را عام و فراگير بيان كرده است . » « 2 »\r\nامام عليه السّلام در اين‌باره در يكى از خطبه‌هايش مىفرمايد : « از آن‌گاه كه مرا با خليفه نخست برابر شمرديد كار من به جايى رسيده است كه با اين جماعت مقايسه شوم ! » « 3 » و اين مشكل در هر وضعيت فسادانگيزى رخ مىدهد . ( الّا أن يدّعى مدّع ما لا أعرفه ) مگر آن كسى از روى دروغ ادعا كند كه سابقه‌اى همانند امام عليه السّلام در تقوا و جهاد داشته است . ( و لا أظنّ اللّه يعرفه ) گمان مىكنم كه حتى خدا از وجود وى بىخبر باشد ؛ به اين معنا كه آن شخص وجود خارجى ندارد . ابن ابى الحديد در اين‌باره مىافزايد : در فقره اخير كه از « گمان نداشتن » ياد شده ، منظور علم و اطمينان به نبودن چنين كسى است . اين ندانستن ، علم به نبودن است ؛ به اين معنا كه خداوند از نبودن آن شخص خبر دارد . « 4 »\r\n\r\n\r\n","description":"","footnote":"\r\n( 1 ) .  هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ  رعد / 13 : 16 .\r\n( 2 ) . شرح نهج البلاغه : 14 / 50 .\r\n( 3 ) . خطبه شقشقيه 3 .\r\n( 4 ) . شرح نهج البلاغه : 14 / 50 .\r\n","page_name":" 56 ","page_number":56},
  {"content":"\r\n\r\n( و أما ما سألت من دفع قتلة عثمان اليك ، فأنى نظرت فى هذا الأمر . . . ) معاويه به ولايت و فرمانروايى امام عليه السّلام بر مسلمانان اقرار نمىكرد ؛ ولى وى را به رسيدگى به دادخواهى و شكايت‌هاى مردم و مجازات ستمگران ملزم مىدانست و اين مانند آن است كه به خرد و دانش شخصى ايمان نداشته باشى و در عين حال او را به آموزش مردم ملزم كنى ! . . . امام عليه السّلام در برخى از نامه‌هايش به معاويه از اين اختلاف و تناقض ياد كرد و فرمود : « معاويه ! تو درباره كشندگان عثمان بسيار به زياده سخن گفتى ، همان‌گونه كه مردم با من بيعت كردند تو نيز بيعت كن ، آن‌گاه از كشندگان عثمان نزد من شكايت كن ، و من ( قرآن را داور قرار مىدهم ) ولى آن‌چه تو مىخواهى همانند فريب كودك به هنگام بريدن او از شير است . » « 1 »\r\nتوده مسلمانان به دليل برخى از كارهاى ناشايست عثمان از وى كينه به دل داشتند و پس از اخطار به او و پافشارىهاى وى بر كارهاى ناشايستش او را كشتند و به قتل او دست زدند . آيا مىتوان يك ملت را بازخواست و مجازات كرد ؟\r\nمعاويه از اين مطلب آگاه بود ؛ اما به خويشتن دروغ گفت . . . به هر رو در صورت پافشارى معاويه بر خواسته گمراه خود بر او يورش آورده و او را از پاى درمىآوردند ؛ همان مردمى كه مجازات آنها را خواستار بود .\r\n\r\n\r\n","description":"","footnote":"\r\n( 1 ) . نهج البلاغه : نامه 64 .\r\n","page_name":" 57 ","page_number":57},
  {"content":"\r\n\r\nپيش از اين گذشت كه معاويه پس از به دست آوردن خلافت ، خون‌خواهى عثمان را به فراموشى سپرد و گويى با امام على عليه السّلام به بهانه خون‌خواهى عثمان جنگ نكرده بود ! عقّاد درباره نبوغ امام عليه السّلام چنين مىگويد :\r\n« بهانه معاويه براى شورش بر ضد امام على عليه السّلام ، متهم كردن امام عليه السّلام به كشتن عثمان بود . معاويه پس از به دست آوردن خلافت با كشندگان عثمان چه كرد ؟ مگر نمىبايست آنها را مجازات كند ؟ مگر نه آن‌كه وى به همين خاطر جنگ به راه انداخت ؟ او درباره كشندگان عثمان همانند امام على عليه السّلام عمل كرد . برخى درباره خون عثمان به معاويه يادآورى كردند و بر يافتن قاتل عثمان اصرار مىورزيدند ؛ اما معاويه نسبت به اين موضوع كاملا بىتوجه و سهل‌انگار بود . » « 1 »\r\n\r\n\r\n","description":"","footnote":"\r\n( 1 ) . عبقرية الامام : فصل « البيعه » .\r\n","page_name":" 58 ","page_number":58},
  {"content":"\r\n\r\n\r\nنامه 10\r\n\r\nدنيا و معاويه\r\n« و كيف أنت صانع إذا تكشّفت عنك جلابيب ما أنت فيه من دنيا قد تبهّجت بزينتها و خدعت بلذّتها دعتك فأجبتها و قادتك فاتّبعتها و أمرتك فأطعتها و إنّه يوشك أن يقفك واقف على ما لا ينجيك منه مجنّ فاقعس عن هذا الأمر و خذ أهبة الحساب و شمّر لما قد نزل بك و لا تمكّن الغواة من سمعك و إلّا تفعل أعلمك ما أغفلت من نفسك فإنّك مترف قد أخذ الشّيطان منك مأخذه و بلغ فيك أمله و جرى منك مجرى الرّوح و الدّم .\r\nو متى كنتم يا معاوية ساسة الرّعيّة و ولاة أمر الأمّة به غير قدم سابق و لا شرف باسق و نعوذ باللّه من لزوم سوابق الشّقاء و أحذّرك أن تكون متماديا في غرّة الأمنيّة مختلف العلانية و السّريرة . و قد دعوت إلى الحرب فدع النّاس جانبا و اخرج إليّ و أعف الفريقين من القتال لتعلم أيّنا المرين على قلبه و المغطّى على بصره فأنا أبو حسن قاتل جدّك و أخيك و خالك شدخا يوم بدر و ذلك السّيف معي و بذلك\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nالقلب ألقى عدوّي ما استبدلت دينا و لا استحدثت نبيّا و إنّي لعلى المنهاج الّذي تركتموه طائعين و دخلتم فيه مكرهين .\r\nو زعمت أنّك جئت ثائرا بدم عثمان و لقد علمت حيث وقع دم عثمان فاطلبه من هناك إن كنت طالبا فكأنّي قد رأيتك تضجّ من الحرب إذا عضّتك ضجيج الجمال بالأثقال و كأنّي بجماعتك تدعوني جزعا من الضّرب المتتابع و القضاء الواقع و مصارع بعد مصارع إلى كتاب اللّه و هي كافرة جاحدة أو مبايعة حائدة »\r\n\r\nترجمه\r\n( نامه ديگرى به معاويه در سرزمين صفّين در سال 36 هجرى پيش از آغاز نبرد : ) چه خواهى كرد ، آن‌گاه كه جامه‌هاى رنگين تو كنار رود ؛ جامه‌هايى كه به زيبايىهاى دنيا زينت شده است ! دنيا تو را با خوشىهاى خود فريب داده ، تو را به سوى خود خواند و تو به دعوت آن پاسخ دادى .\r\nفرمانت داد و اطاعت كردى . همانا به زودى تو را وارد ميدان خطرناكى مىكند كه هيچ سپر نگهدارنده‌اى نجاتت نمىدهد . اى معاويه از اين كار دست بكش و آماده حساب باش و آماده حوادثى باش كه به سراغ تو مىآيد .\r\nبه گمراهان فرومايه گوش مسپار ! اگر چنين نكنى به تو اعلام مىدارم كه در غفلت‌زدگى قرار گرفته‌اى ، همانا تو نازپرورده‌اى هستى كه شيطان بر تو حكومت مىكند و با تو به آرزوهايش مىرسد و چون روح و خون در سراسر وجودت جريان دارد . معاويه از چه زمانى شما زمامداران امّت و فرمانده‌هان ملّت بوديد ! نه سابقه درخشانى در دين و نه شرافت والايى در خانواده\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nداريد . پناه به خدا مىبرم از گرفتار شدن به دشمنىهاى ريشه‌دار . تو را مىترسانم از اين‌كه به دنبال آرزوها تلاش كنى و آشكار و نهانت يكسان نباشد .\r\nمعاويه مرا به جنگ خوانده‌اى ! اگر راست مىگويى مردم را بگذار و به جنگ من بيا و دو لشكر را از كشتار بازدار تا بدانى پرده تاريك بر دل كدام يك از ما كشيده و ديده چه كس پوشيده است . من ابو الحسن ، كشنده جدّ و دايى و برادر تو در روز نبرد بدر مىباشم كه سر آنان را شكافتم . امروز همان شمشير با من است و با همان قلب با دشمنانم ملاقات مىكنم . نه بدعتى در دين گذاشته و نه پيامبر جديدى برگزيده‌ام . من بر همان راه راست الهى قرار دارم كه شما با اختيار رهايش كرده و با اكراه پذيرفته بوديد . خيال كردى به خونخواهى عثمان آمده‌اى درحالىكه مىدانى خون او به دست چه كسانى ريخته شده است . اگر راست مىگويى از آنها مطالبه كن . همانا من تو را در جنگ مىنگرم كه چونان شتران زير بار سنگين مانده ، فرياد و ناله سر مىدهى و مىبينم كه لشكريانت با بىصبرى از ضربات پياپى شمشيرها و بلاهاى سخت و بر خاك افتادن مداوم تن‌ها مرا به كتاب خدا مىخوانند درحالىكه لشكريان تو ، كافر و بيعت‌كنندگان پيمان شكنند .\r\n\r\nواژه‌شناسى\r\nجلابيب : جمع « جلباب » به معناى نوعى پوشش است .\r\nتبهجّت : زيبا و درخشان شد .\r\nيقفك : تو را آگاه كرد و يا زندانى كرد .\r\nالمجن : زره ، سپر .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاقعس : كناره بگير .\r\nالأهبة : سازوبرگ ، آمادگى .\r\nشمّر : تلاش و پشتكار داشته باش .\r\nالمترف : نازپرورده ، مرّفه .\r\nالسابق : پيشينه .\r\nالباسق : بلند .\r\nمتماديا : مستقيم به جلو رفت و به هيچ چيزى توجه نكرد .\r\nالغرّة : در حالت مكسور بودن حرف « غ » به معناى غفلت است و در حالت ضمه داشتن « غ » به معناى سفيدى پيشانى است .\r\nالمرين على قلبه : كسى كه گناهان بر قلبش چيره شده است .\r\nشدخا : شكستن و درهم كوبيدن .\r\nاستحدثت : بدعت آوردى .\r\nالمنهاج : راه‌وروش .\r\nحائده : منظور از « حائده » در اين نامه پيمان‌شكن است .\r\n\r\nساختار ادبى\r\nإنه : ضمير شأن است و به مرجع ضمير نياز ندارد .\r\nواقف : اسم « يوشك » است و « أن يقفك » كه تأويل به مصدر مىرود ، خبر مقدم آن است . فاعل « يقفك » ضمير مستتر « هو » كه به « واقف » برمىگردد . چون « واقف » اسم مؤخر « يوشك » است و در اصل جمله چنين بوده است : « يوشك واقف أن يقفك »\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nإلا : در اصل « أن » + « لا » بوده است كه « أن » ادات شرط و « لا » لاى نفى است .\r\nجانبا : ظرف مكان ( قيد مكان ) و منصوب است .\r\nمكرهين ، ثائرا : حال هستند .\r\nجزعا : مفعول‌له براى فعل « لتدعونى » مىباشد و بر خلاف تصور برخى از شارحان نهج البلاغه تميز نمىباشد .\r\nإلى كتاب اللّه : جارومجرور و متعلق به فعل « تدعونى » است .\r\n\r\nشرح و تفسير\r\nامام عليه السّلام نامه‌اى به اين مضمون براى معاويه نوشت : ( و كيف انت صانع إذا تكشّفت عنك جلابيب ما أنت فيه من دنيا قد تبهّجت بزينتها ) فريب لذت‌هاى اين دنيا را مخور كه مرگ پيش روى تو است و دوره پس از آن مصيبت‌بارتر و تلخ‌تر است . بنابراين اگر به راستى از مؤمنان باشى قبل از آن‌كه كار از كار بگذرد ، از اين امر ( حكومت ) كناره‌گيرى كن ! فريب كسى را نخور كه مىخواهد تو را نابود و گمراه كند ! امام على عليه السّلام مىداند كه معاويه زندگىاش را به اين دنيا فروخته است و هيچ چيزى جلودار او در اين كار نيست . منظور امام عليه السّلام فقط اتمام حجت است . در عبارتى از امام عليه السّلام از آگاهى وى از حقيقت معاويه و نوميدى از هدايت وى ياد شده است : ( فإنك مترف قد أخذ الشيطان منك مأخذه و بلغ فيك أمله و جرى منك مجرى الروح و الدم ) امام عليه السّلام به اين واقعيت اشاره دارد كه انسان هرچه در لذت‌ها بيشتر فرورود ، بيشتر از معنويات دور مىشود و شهوات و هواى نفس در نهاد او ريشه مىدواند . اين\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآيه گواه بر آن است : « باز چرا انسان از كفر و طغيان بازنمىايستد و سركش و مغرور مىشود ، چون‌كه به غنا و دارايى مىرسد . » « 1 »\r\n( و متى كنتم يا معاويه ساسة الرعيّة و ولاة أمر الأمّة ؟ ) امام عليه السّلام در اين فقره به معاويه مىگويد كه از چه هنگام شما پيشواى امت گشته‌ايد ! البته ابو سفيان پيشواى قوم خود بود ؛ اما پيشواى جهل و بت‌پرستى و رهبر سركشى و دشمنى بود . . . وى سپاه خود را در برابر اسلام و پيامبر رحمت و همه داد و نيكى فرماندهى كرد و آن‌گاه كه از اسلام شكست خورد ، تسليم شد . . . در يكى از روزها ابو سفيان با حيرت و سرگشتگى به پيامبر نگاه كرد و با خويشتن گفت : اى كاش مىدانستم چگونه محمد بر من پيروز گشت ؟ پيامبر از آن‌چه در درون ابو سفيان مىگذشت ، آگاه شد و بر پشت ابو سفيان زد و فرمود : ابو سفيان من به يارى خدا بر تو چيره شدم . « 2 »\r\nحكومت امويان به نام اسلام فرصتى براى ايشان فراهم آورد كه به عادت‌ها و جاهليت‌هاى پيشين خويش بازگردند . بنابراين منظور امام عليه السّلام از رهبرى و نفى آن از خاندان اميه خصوص رهبرى حق‌گرا و عدالت‌محور است . امام عليه السّلام در اين عبارت از منظور خود چنين پرده برمىدارد . امام عليه السّلام چنين مىفرمايد : ( و نعوذ باللّه من لزوم سوابق الشّقاء ) از پيشينه سوء مانند رهبرى فتنه‌انگيز خاندان اميه به خدا پناه برده مىشود . بنابراين فرمانروايى\r\n\r\n\r\n","description":"","footnote":"\r\n( 1 ) .   كَلَّا إِنَّ الْإِنْسانَ لَيَطْغى * أَنْ رَآهُ اسْتَغْنى   علق : 6 و 7 .\r\n( 2 ) . شرح الاخبار ، قاضى نعمان مغربى : 2 / 161 ؛ مسند حارث ( زوائد الهيثمى ) : 2 / 874 ح 939 ؛ بغية الباحث ، حارث بن ابى اسامة : 284 .\r\n","page_name":" 64 ","page_number":64},
  {"content":"\r\n\r\nابو سفيان مايه ننگ و شرمندگى براى معاويه است ؛ نه موجب سربلندى و افتخار ! و آيا جنگ با پيامبر اسلام صلّى اللّه عليه و آله مايه سربلندى و افتخار است ؟\r\n( و أحذرك أن تكون متماديا فى غرة الأمنية ، مختلف العلانية و السريرة ) اى معاويه ! فرمانروايى تو همانند فرمانروايى پدرت گمراهى و تباهى محض است ؛ جز آن‌كه پدر تو آشكارا با اسلام مىجنگيد ، درحالىكه تو ظاهرا دم از اسلام مىزنى و باطنا در راه شرك گام مىنهى ! ( و قد دعوت إلى الحرب فدع الناس جانبا و اخرج إليّ ) در كتاب « الإمامة و السياسة » آمده است : « امام على عليه السّلام به معاويه فرمود : به چه دليلى ، مردم خون يكديگر را بريزند . مردم را وارهان و يك‌تنه به مبارزه من بيا ! پس حكومت از آن كسى خواهد شد كه پيروز شود . عمروعاص به معاويه گفت : على عليه السّلام منصفانه با تو رفتار كرد . معاويه گفت : عمرو طمع در رسيدن به خلافت دارى ؟ عمروعاص گفت : تو از رويارويى با على عليه السّلام مىهراسى و مرا به آن متهم مىكنى ! به خدا سوگند با على عليه السّلام مىجنگم حتى اگر هزار بار بميرم . بنابراين عمروعاص با امام عليه السّلام جنگيد و امام عليه السّلام ضربه‌اى به عمرو زد و او را بر زمين انداخت و عمرو با آشكار ساختن شرمگاه خود از كشته شدن رهيد و امام عليه السّلام از روى شرم و بزرگوارى و خويشتن‌دارى از وى صرف نظر كرد . » « 1 »\r\n\r\n\r\n","description":"","footnote":"\r\n( 1 ) . الامامة و السياسة : 1 / 127 و نيز نك : وقعة صفين : 406 و 408 و 423 و 424 و 432 ، 462 ؛ كشف اليقين : 157 - 158 ؛ الطبقات الكبرى ، ابن سعد : 7 / 188 ؛ اسد الغابة : 4 / 420 ؛ الكامل فى التاريخ :\r\n2 / 232 ؛ شرح نهج البلاغة ، ابن ابى الحديد : 1 / 20 ، و 2 / 301 و 8 / 53 ؛ صوت العدالة الانسانية :\r\n1 / 82 ؛ الاستيعاب : 64 - 67 ؛ مناقب خوارزمى : 241 .\r\n","page_name":" 65 ","page_number":65},
  {"content":"\r\n\r\nامام عليه السّلام از ماجراى كشته شدن پدربزرگ معاويه به دست خويش ياد مىكند : ( فأنا أبو حسن قاتل جدّك ) عتبة بن ربيعه پدر هند است و هند مادر معاويه مىباشد . عبيدة بن حارث بن عبد المطلب در جنگ بدر به رويارويى با وى شتافت و سرانجام با مشاركت امام على عليه السّلام وى را كشت . ( و أخيك ) وليد بن حنظلة بن أبو سفيان برادر معاويه بود و به دست حمزه و امام عليه السّلام على عليه السّلام كشته شد . ( و خالك ) وليد بن عتبة بن ربيعه دايى معاويه بود كه امام عليه السّلام او را به قتل رسانيد . ( شدخا ) به اين معنا كه سرهايشان خرد و بريده شد . ( و ذلك السيف معى ) اى معاويه ! من همانى هستم كه تو مىشناسى ؛ نه تغيير كرده‌ام و نه در ايمان و اراده و جهاد من خللى وارد شده است .\r\n( و إنّى لعلى المنهاج الذى تركتموه طائعين ، و دخلتم فيه مكرهين ) شيخ محمد عبده مىگويد : « منهاج » به معناى راه دين حق است كه ابو سفيان و معاويه در آن وارد نگشتند تا آن‌كه پس از فتح مكه ناگزير به پذيرش آن شدند . « 1 » همچنين طه حسين مىگويد : به هنگام فتح مكه ابو سفيان گفت : « گواهى مىدهم خدايى جز خداى يگانه نيست ؛ اما در پيامبرى محمد صلّى اللّه عليه و آله شك و ترديد به خود راه داد ؛ اما پس از آن به ناچار گواهى داد كه محمد صلّى اللّه عليه و آله پيامبر و فرستاده خدا است . » « 2 »\r\n( و زعمت إنك جئت ثائرا بدم عثمان و لقد علمت حيث وقع دم عثمان . . . ) همه مردم مىدانند كه جنگ تو براى خونخواهى عثمان نبوده ، بلكه وسيله‌اى براى\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 12 .\r\n( 2 ) . مرآة الاسلام : 265 .\r\n","page_name":" 66 ","page_number":66},
  {"content":"\r\n\r\nرسيدن به خواسته‌هاى شخصى خودت بوده است و تو انتقام خون عثمان را نمادى از مكر و نيرنگ در تمام روزگاران ساختى . اگر به راستى خواهان خون عثمان بودى ، از سپاه جمل و خود طلب مىكردى . تو عثمان را رها كردى ؛ درحالىكه مىتوانستى او را يارى كنى . در روزنامه « الجمهورية المصرية » در اين‌باره آمده است : « معاويه در زمان عثمان ، باعث ايجاد بىنظمى و آشوب مىشد تا هرج‌ومرج كشور را فراگيرد و يكپارچگى مسلمانان را مختل كند و او در سايه و پناه آشفتگىها به اهداف شوم خويش رسد و حكومت را به چنگ آورد و سنت شورى را منسوخ ساخته ، خلافت را سلسله‌اى موروثى در بنى اميه گرداند . » « 1 »\r\n( فكأنّى قد رأيتك تضجّ من الحرب إذا عضّتك ضجيج الجمال بالأثقال ) امام على عليه السّلام در اين فقره ، حوادث جنگ صفين را پيش‌بينى كرد . معاويه و سپاهش از روى ضعف و ناتوانى به فريب و نيرنگ پناه برده و قرآن‌ها را بر سر نيزه‌ها مىكنند . شيخ محمد عبده اضافه مىكند : « پيش‌بينى امام عليه السّلام درباره اتفاقات جنگ صفين به واقعيت پيوست . » « 2 » ابن ابى الحديد مىگويد : « ممكن است پيش‌بينى امام عليه السّلام يك پيش‌بينى پيامبرگونه راستين باشد كه كارى شگرف است و اگر خبرى از غيب باشد كه آن شگفت‌انگيزتر است . » « 3 »\r\n\r\n\r\n","description":"","footnote":"\r\n( 1 ) . روزنامه « الجمهورية الاسلامية » 25 / 11 / 1970 .\r\n( 2 ) . شرح نهج البلاغه : 3 / 12 .\r\n( 3 ) . شرح نهج البلاغه : 15 / 83 .\r\n","page_name":" 67 ","page_number":67},
  {"content":"\r\n\r\n( و هى كافره جاحدة أو مبايعة حائدة ) « هى » به ياران معاويه برمىگردد كه گروهى از آنان در ظاهر از اسلام دم مىزدند و در باطن در راه شرك گام نهادند و گروهى ديگر ابتدا با امام عليه السّلام بيعت و سپس پيمان‌شكنى كردند و همراه سپاه جمل در بصره با امام عليه السّلام جنگيدند و نيز در جنگ صفين همراه معاويه با امام عليه السّلام نبرد كردند ؛ هر دو گروه به قرآن اعتقاد نداشتند و به دستورات آن عمل نمىكردند ؛ بلكه آن را وسيله‌اى براى رسيدن به اهداف شوم خود مىدانستند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nنامه 11\r\n\r\nفنّ جنگ\r\n« فإذا نزلتم بعدوّ أو نزل بكم فليكن معسكركم في قبل الأشراف أو سفاح الجبال أو أثناء الأنهار كيما يكون لكم ردءا و دونكم مردّا و لتكن مقاتلتكم من وجه واحد أو اثنين و اجعلوا لكم رقباء في صياصي الجبال و مناكب الهضاب لئلّا يأتيكم العدوّ من مكان مخافة أو أمن و اعلموا أنّ مقدّمة القوم عيونهم و عيون المقدّمة طلائعهم و إيّاكم و التّفرّق فإذا نزلتم فانزلوا جميعا و إذا ارتحلتم فارتحلوا جميعا و إذا غشيكم اللّيل فاجعلوا الرّماح كفّة و لا تذوقوا النّوم إلّا غرارا أو مضمضة »\r\n\r\nترجمه\r\n( دستور العمل امام عليه السّلام به لشكرى كه آن را به فرماندهى زياد بن نضر حارثى ، و شريح بن هانى به سوى شام و معاويه فرستاد : ) هرگاه به دشمن رسيدند ، يا او به شما رسيد ، لشكرگاه خويش را بر فراز بلندىها يا دامنه كوه‌ها يا بين رودخانه‌ها قرار دهيد تا پناهگاه شما و مانع هجوم دشمن باشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجنگ را از يك سو يا دو سو آغاز كنيد و در بالاى قله‌ها و فراز تپه‌ها ، ديده‌بانهايى بگماريد تا مبادا دشمن از جايى كه مىترسيد يا از سويى كه بيم نداريد ، ناگهان بر شما يورش آورد و بدانيد كه پيشاهنگان سپاه ديدبان لشكريانند و ديدبانان ، طلايه‌داران سپاهند . از پراكندگى بپرهيزيد ؛ هرجا فرود مىآييد ، باهم فرود بياييد و هرگاه كوچ مىكنيد همه باهم كوچ كنيد و چون تاريكى شب شما را پوشاند ، نيزه‌داران را پيرامون لشكر بگماريد و نخوابيد مگر اندك ، چونان آب در دهان چرخاندن و بيرون ريختن .\r\n\r\nواژه‌شناسى\r\nالمعسكر : اردوگاه .\r\nالأشراف : جاهاى بلند .\r\nقبلها : مناطق پيش‌رو .\r\nسفاح الجبال : پايين‌ترين قسمت كوه‌ها ، دره‌ها .\r\nأثناء الأنهار : پيچ‌وخم‌هاى رودخانه‌ها .\r\nالرّدء : يارى ، كمك .\r\nالمردّ : كنار زدن و پس راندن .\r\nالصياصى : بلندىهاى زمين .\r\nالمناكب : ارتفاعات ، بلندىها .\r\nالهضاب : كوه‌ها .\r\nالكفّه : سربالا .\r\nغرارا : كم ، اندك .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنوم المضمضة : خواب سبك و كوتاه مانند كسى كه آب را جرعه‌جرعه مىكند .\r\n\r\nساختار ادبى\r\nإيّاكم و التّفرق : « إياكم » مفعول براى فعل « احذّر » است كه حذف شده است .\r\nجميعا : حال است .\r\nغرارا : صفتى براى مفعول مطلق است كه حذف شده است كه در اصل « ذوقا غرارا » بوده است .\r\n\r\nشرح و تفسير\r\nجنگ تنها با سپاه و سلاح رخ نمىدهد ، بلكه نيازمند آمادگى و يارگيرى و برنامه‌ريزى و نبوغ و ساختن استحكامات و استتار حمله و عقب‌نشينى ، مانورهاى نظامى و به كارگيرى نيروها . . . است و نيز عامل‌هاى ديگرى در پيروزى و غلبه در ميدان جنگ وجود دارد كه گريزى از آنها نيست . امام عليه السّلام در ضمن سفارش‌هاى خود به برخى سپاهيانش از پاره‌اى عوامل پيروزى در جنگ ياد مىكند :\r\n1 - در يك جاى امن پناه بريد تا مورد حمله و تجاوز دشمن قرار نگيريد ، امام عليه السّلام مىفرمايد : ( فليكن معسكركم فى قبل الأشراف ) لشكرگاه خويش را در ارتفاعات قرار دهيد ؛ يعنى جاى بلندى كه وسيله حفاظت و ايمنى شما باشد و از پيش‌رو بهتر مىتوانيد به دفاع از خويش در برابر دشمن بپردازيد . ( أو سفاح الجبال أو أثناء الأنهار ) يا لشكرگاه خويش را در زمين‌هاى پست مانند دامنه كوه‌ها و يا در گودال‌ها و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخندق‌ها قرار دهيد تا از ديد دشمن دور بمانيد و تيرها و ضربه‌هاى آنان از دور به شما اصابت نكند .\r\n2 - هميشه با دشمن در يك گروه يا حد اكثر دو گروه بسته به اقتضاى شرايط بجنگيد . چرا كه پخش كردن نيروها ، لشكر را در معرض خطر قرار مىدهد ؛ درحالىكه متحد كردن سپاه در يك يا دو گروه احتمال پيروزى را بيشتر مىكند . اين مطلب در اين فقره از نامه بيان شده است . ( و لتكن مقاتلتكم من وجه واحدا أو اثنين ) .\r\n3 - خبرهاى دشمن را پىگيرى كنيد و درباره نيروها و حركت‌ها و جنبش‌هاى دشمن اطلاع كسب كنيد ؛ چرا كه عمليات تجسس ، سرنوشت جنگ را رقم مىزند . كسى كه در مورد دشمن خويش اطلاعى نداشته باشد ، چشم‌بسته با او جنگ مىكند . امام عليه السّلام از اين مطلب چنين ياد مىكند : ( و اجعلوا لكم رقباء فى صياصى الجبال و مناكب الهضاب ) .\r\n4 - سپاهيان در نظرها و كارهايشان و در هر كارى كه انجام مىدهند ، وحدت عمل و اتحادنظر داشته باشند ؛ گويى يك نفر هستند . اين وحدت وحشت و ترس را در وجود دشمن ايجاد مىكند و لشكر را از خطرهاى بسيارى در امان نگه مىدارد . امام عليه السّلام منظور خويش را در اين جمله بيان مىكند : ( و إياكم و التفرّق ) .\r\n5 - نگهبانانى براى لشكر خويش قرار دهيد ، سلاح‌هايتان آماده و در دسترس باشد ، و خوابتان تنها به اندازه رفع نياز باشد تا دشمن شما\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nرا غافلگير نكند و ناگهان به شما حمله نكند و شما نمىدانيد . ( و إذا غشيكم الليل فاجعلوا الرماح كفّة )\r\nاين آموزش‌ها بهترين سفارشى است كه يك فرمانده به سپاه خود در زمان گذشته و حال مىتواند بدهد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nنامه 12\r\n\r\nتنها با كسى بجنگ كه با تو مىجنگد\r\n« اتّق اللّه الّذي لا بدّ لك من لقائه و لا منتهى لك دونه و لا تقاتلنّ إلّا من قاتلك و سر البردين و غوّر بالنّاس و رفّه في السّير و لا تسر أوّل اللّيل فإنّ اللّه جعله سكنا و قدّره مقاما لا ظعنا فأرح فيه بدنك و روّح ظهرك فإذا وقفت حين ينبطح السّحر أو حين ينفجر الفجر فسر على بركة اللّه فإذا لقيت العدوّ فقف من أصحابك وسطا و لا تدن من القوم دنوّ من يريد أن ينشب الحرب و لا تباعد عنهم تباعد من يهاب البأس حتّى يأتيك أمري و لا يحملنّكم شنآنهم على قتالهم قبل دعائهم و الإعذار إليهم . »\r\n\r\nترجمه\r\n( دستور العمل نظامى ، به معقل بن قيس رياحى كه با سه هزار سرباز به عنوان پيشاهنگان سپاه امام عليه السّلام به سوى شام حركت كردند . معقل از بزرگان و شجاعان به نام كوفه بود . )\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاز خدايى بترس كه ناچار او را ملاقات خواهى كرد و سرانجامى جز حاضر شدن در پيشگاه او را ندارى . جز با كسى كه با تو پيكار كند ، پيكار نكن . در خنكى صبح و عصر سپاه را حركت ده . در هواى گرم ، لشكر را استراحت ده و در پيمودن راه شتاب مكن . در آغاز شب حركت نكن ؛ زيرا خداوند شب را وسيله آرامش قرار داده و آن را براى اقامت كردن نه كوچ كردن ، تعيين فرموده است . پس آسوده باش و مركب‌ها را آسوده بگذار . آن گاه كه سحر آمد و سپيده صبحگاهان آشكار شد ، در پناه بركت پروردگار حركت كن . هرجا دشمن را مشاهده كردى ، در ميان لشكرت بايست ، نه چنان به دشمن نزديك شو كه چونان جنگ افروزان باشى و نه آن‌قدر دور باش كه پندارند از نبرد مىهراسى تا فرمان من به تو رسد . مبادا كينه آنان ، پيش از آن‌كه آنان را به راه هدايت فراخوانيد و درهاى عذر را بر آنان ببنديد شما را به جنگ وا دارد .\r\n\r\nواژه‌شناسى\r\nالبردين : سپيده‌دم و شب كه هوا سرد مىباشد .\r\nغوّر بالناس : سپاه را به هنگام ظهر - نيم روز گرم - فرودآر .\r\nرفّه : آسان و هموار كن .\r\nالظّعن : كوچ ، سفر .\r\nروّح الإبل : شترها را استراحت ده .\r\nينبطح : گسترانيد .\r\nالشّنآن : كينه .\r\nالإعذار : اتمام حجّت .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nساختار ادبى\r\nلا تقاتلّن : فعل مضارع منصوب است كه عامل نصب آن نون تأكيد است و محلا به دليل آمدن لاى نهى بر سر آن مجزوم است .\r\nالبردين : ظرف زمان و منصوب است .\r\nلا ظعنا : « لا » ادات عطف است .\r\nوسطا : صفتى براى موصوف حذف شده است كه در اصل « موقفا وسطا » بوده است .\r\nقبل : ظرف و متعلق به « قتالهم » است .\r\n\r\nشرح و تفسير\r\n( و لا تقاتلنّ إلا من قاتلك ) فرمانده سپاهيان ، معقل بن قيس رياحى « 1 » مخاطب امام عليه السّلام در اين نامه است كه امام عليه السّلام او را با سه هزار سرباز به شام فرستاد . . . امام عليه السّلام مىفرمايد كه جنگ مكن مگر آن‌كه با تو بجنگند . آرى اين همان دستور اسلام است كه جنگ را تنها نسبت به متجاوز اجازه مىدهد .\r\nحرمت هر انسانى - هركه باشد - به دست خويش است و اگر به شخصى بىحرمتى كند ، حرمت خويش را تباه كرده است . ( و سر البردين و غوّر بالناس و رفّه فى السير . . . ) و در هنگام گرمى روز به لشكر استراحت ده . در پيمودن راه آرامش به خرج ده و در ابتداى شب كوچ مكن كه وسيله آرامش است و\r\n\r\n\r\n","description":"","footnote":"\r\n( 1 ) . درباره شرح حال وى نك : الاصابة : 2 / 235 و 6 / 241 ؛ اسد الغابة : 2 / 110 ؛ تاريخ دمشق :\r\n58 / 271 ؛ اكمال الكمال : 6 / 259 ؛ شرح نهج البلاغة ، ابن ابى الحديد : 3 / 136 و 15 / 92 ؛ بحار الانوار : 33 / 410 ؛ الغارات : 1 / 52 و 354 و 2 / 506 و 782 ؛ تاريخ طبرى : 5 / 237 و 6 / 31 .\r\n","page_name":" 76 ","page_number":76},
  {"content":"\r\n\r\nبدنت و سپاهت و مركب‌ها را نيز آسوده بگذار . هدف از اين سفارش‌ها ، مهربانى و ملاطفت با انسان و حيوان است . ( فإذا وقفت ) پس آن‌گاه كه براى كوچ آماده شدى ، عزيمت كن ( حين ينبطح السّحر ) به هنگام سحر ( أو حين ينفجر الفجر ) وقتى كه سپيده دميد ، حركت كن .\r\n( فإذا لقيت العدوّ فقف من أصحابك وسطا ) هرگاه آتش جنگ ، شعله‌ور شد و دشمن را ملاقات كردى ، در ميان لشكرت قرار گير نه در ابتداى صف كارزار و نه در انتهاى آن ؛ مكان تو چنان باشد كه فاصله تو از نخستين و آخرين جنگجو يكسان باشد . طورى كه بتوانى به آنها فرمان دهى و يا بتوانند در كارهاى مهم به تو رجوع كرده و راه‌حل بخواهند . ( و لا تدن من القوم ) و به سپاه دشمن نزديك مشو ( دنوّ من يريد أن ينشب الحرب ) كه خيال شود آتش جنگ را تو مىخواهى روشن كنى ( و لا تباعد عنهم ) و نه آن‌قدر دور بايست كه گمان كنند از آنها مىترسى . . . قابل ذكر است كه اين دستورات جنگى همگام با آن زمان بود كه مين‌هاى زمينى و دريايى وجود نداشت . ( و لا يحملنّكم شنآنهم على قتالهم قبل دعائهم و الإعذار إليهم ) آغاز كردن جنگ به هر دليلى روا نمىباشد ؛ مگر پس از مذاكره و نوميدى از صلح . چون اسلام دين صلح و آرامش است نه دين جنگ و دشمنى ، دين برادرى و برابرى و نه دين بندگى و سرورى .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nنامه 13\r\n\r\nدرباره مالك اشتر\r\n« و قد أمّرت عليكما و على من في حيّزكما مالك بن الحارث الأشتر فاسمعا له و أطيعا و اجعلاه درعا و مجنّا فإنّه ممّن لا يخاف وهنه و لا سقطته و لا بطؤه عمّا الإسراع إليه أحزم و لا إسراعه إلى ما البطء عنه أمثل . »\r\n\r\nترجمه\r\n( و از نامه آن حضرت است به دو تن از اميران سپاهش : ) من ، مالك اشتر پسر حارث را بر شما و سپاهيانى كه در فرمان شماست ، امير كردم . گفته او را بشنويد و از وى فرمان بريد او را چون زره و سپر نگهبان خود كنيد كه مالك را نه سستى است و نه لغزش و نه كندى كند ، آن‌جا كه شتاب بايد و نه شتاب گيرد آن‌جا كه كندى شايد .\r\n\r\nواژه‌شناسى\r\nفي حيّزكما : سپاهيانى كه در فرمان شما هستند .\r\nالمجن : زره ، سپر .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nالوهن : سستى .\r\nالسقطه : اشتباه ، لغزش .\r\nأحزم : سزاوارتر .\r\nالحازم : شخص عاقل و پخته و دورنديش كه صاحب تجربه است .\r\nالامثل : بهترين .\r\n\r\nشرح و تفسير\r\nگفته مىشود كه امام عليه السّلام دوازده هزار جنگجو را به فرماندهى زياد بن نضر « 1 » و شريح بن هانى « 2 » به سوى شام فرستاد ؛ اما شرايط اين‌گونه ايجاب كرد كه امام عليه السّلام مالك اشتر را به عنوان فرمانده جديد اين سپاه برگزيند . امام عليه السّلام نامه‌اى براى زياد و شريح به اين مضمون نوشت : ( و قد أمّرت عليكما ) ابن ابى الحديد مىگويد : « نام كامل مالك اشتر ، مالك بن حارث بن يغوث بوده است . وى سواركارى دلير و از بزرگان شيعه بود . » « 3 » سپس وى در ادامه\r\n\r\n\r\n","description":"","footnote":"\r\n( 1 ) . زياد بن نضر حارثى از ياران امام على عليه السّلام بود كه فرمانده پيشقراولان سپاه امام عليه السّلام در جنگ صفين بود . نك : الغارات : 1 / 52 ؛ نهج السعادة : 2 / 116 ؛ سير اعلام النبلا : 4 / 107 ؛ انساب الاشراف :\r\n296 ؛ تاريخ طبرى : 3 / 563 ؛ الاخبار الطوال : 166 ؛ تاريخ دمشق : 23 / 67 ؛ شرح نهج البلاغة ابن ابى الحديد : 3 / 191 و 5 / 202 ؛ البداية و النهاية : 7 / 283 ؛ وقعة صفين : 121 .\r\n( 2 ) . شريح بن هانى بن يزيد حارثى مذحجى از تابعيان معروف كوفى است كه 120 سال زيست و سرانجام در سيستان كشته شد . نك : التاريخ الكبير : 4 / 228 ، شماره « 2610 » ؛ الجرح و التعديل :\r\n4 / 333 ، شماره « 1459 » ؛ اسد الغابة : 2 / 367 ؛ تهذيب التهذيب : 2 / 493 ؛ الوافى بالوفيات :\r\n16 / 139 ؛ سير اعلام النبلا : 4 / 107 ؛ الطبقات الكبرى : 6 / 128 ؛ الغارات : 2 / 570 ؛ تهذيب الكمال :\r\n12 / 452 ، شماره « 2729 » ، الاستيعاب : 2 / 150 ، شرح نهج البلاغة ، ابن ابى الحديد : 1 / 371 و 2 / 495 و 3 / 36 و 17 / 138 .\r\n( 3 ) . شرح نهج البلاغه : 15 / 98 .\r\n","page_name":" 79 ","page_number":79},
  {"content":"\r\n\r\nگوشه‌اى از صفات نيك مالك اشتر را بيان مىكند : محدثان روايتى از پيامبر در ستايش مالك نقل مىكنند كه حاوى گواهى پيامبر به ايمان مالك است . ابن عبد البر ، حديثى را در كتاب « استيعاب » در قسمت « ج » باب « جندب » آورده است و ابن ابى الحديد نيز آن را عينا نقل كرده است . ابن ابى الحديد حديث را همان‌گونه كه در كتاب « استيعاب » آمده است ، نقل كرده است . حديث به‌طور خلاصه ، اما با حفظ معنا چنين است :\r\nابوذر به ربذه تبعيد شده بود و در آن‌جا بود كه غم‌ها و دردها وى را از پاى درآورد و نشانه‌هاى مرگ بر چهره وى پديدار گشت . همسرش گريست و ابوذر وى را قسم داد كه او به خدا توكل كند و چشم به راه كسى باشد تا او را در مهيا كردن و خاكسپارى ابوذر يارى كند . ابوذر دسته‌اى از مسلمانان را ديد و از آنان يارى خواست . آنان شتابان آمدند و ابوذر را بسيار گرامى داشتند و ابراز جان‌فدايى مىكردند . هنگامىكه نزد ابوذر رسيدند ، ابوذر به آنها گفت :\r\nمژده باد شما را ! از رسول خدا شنيدم كه به جمعى از مسلمانان كه من در بين آنها بودم فرمود : مردى از بين شما در سرزمينى به دور از مردم خواهد مرد و گروهى از مومنان در مرگ وى حاضر خواهند شد . همه كسانى كه آن هنگام با من بودند ، در آبادى و روستايى و بين مردمان از دنيا رفتند و تنها من در اين بين مانده‌ام . به خدا سوگند كه نه دروغ گفتم و نه به من دروغ گفته شده است . اگر من يا همسرم لباسى داشتيم كه براى كفنم مناسب بود ، از همان استفاده مىكردم . شما را به خدا قسم مىدهم كه كسى از شما كه امير يا . . .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبوده مرا كفن نكند . سرانجام يكى از انصار وى را كفن و نيز يكى ديگر از انصار او را دفن كرد . » « 1 »\r\nنويسنده كتاب « استيعاب » مىگويد : اشتر و حجر بن ابرد كه پيامبر از آنان به مؤمنان ياد مىكند ، همراه كسانى بودند كه ابو ذر را كفن و دفن كردند .\r\nابن ابى الحديد مىگويد : حجر بن ابرد همان حجر بن عدّى است كه به دست معاويه به شهادت رسيد . وى از سرشناسان و بزرگان شيعه بود . « 2 »\r\n\r\nابو ذر و شيعان جبل عامل\r\nپيش از اين درباره ابو ذر سخن رفت . « 3 » تاريخ‌نگاران و نويسندگان كتب سيره اتفاق‌نظر دارند كه ابوذر خود را شيعه امير مؤمنان مىشمرد و در دعوت مردم به تشيع به صورت پنهانى و آشكارا تلاش و كوشش مىكرد . وى به دمشق تبعيد شد و توده‌هاى زيادى گرد او آمدند و بازتاب سخنان و اندرزهايش در همه سرزمين‌هاى شام پراكنده شد و روزبه‌روز بر تعداد\r\n\r\n\r\n","description":"","footnote":"\r\n( 1 ) . شرح نهج البلاغة : 15 / 100 ؛ الاستيعاب : 83 ؛ مسند احمد : 5 / 166 ، ح 21505 ؛ المستدرك على الصحيحين : 3 / 388 ح 5470 ؛ مجمع الزوائد : 9 / 331 ؛ الاحاد و المثانى : 2 / 229 ح 984 ؛ صحيح ابن حبان : 15 / 57 ح 6670 و 6671 ؛ موارد الظمان : 561 ح 2260 ؛ كنز العمال : 11 / 669 ح 33233 و 13 / 312 ، الطبقات الكبرى : 4 / 233 ؛ تاريخ دمشق : 66 / 220 ؛ اسد الغابة : 1 / 302 ؛ سبل الهدى و الرشاد : 10 / 102 ؛ سير اعلام النبلا : 2 / 76 ؛ مسند البزار : 9 / 448 ؛ صفوة الصفوة : 1 / 597 .\r\n( 2 ) . براى آگاهى بيشتر درباره وى نك : طبقات ابن سعد : 6 / 151 و 154 ؛ الاستيعاب : 1 / 134 ، شماره 548 ، چاپ حيدراباد ؛ اسد الغابة : 1 / 385 ؛ سير اعلام النبلا : 3 / 305 ، شماره 314 ؛ تاريخ ذهبى :\r\n3 / 276 ؛ تاريخ ابن كثير : 8 / 50 ؛ الاصابة : 1 / 315 ؛ تاريخ طبرى : 2 / 111 - 149 و 5 / 277 ؛ تاريخ ابن اثير : 3 / 403 و 404 ؛ وقعة صفين : 103 ؛ مروج الذهب : 3 / 3 - 4 ، تهذيب الكمال : 5 / 485 الرقم 1141 ، المعارف ابن قتيبة : 334 ، الاغانى : 16 / 10 ؛ تاريخ دمشق : 2 / 379 .\r\n( 3 ) . نك : شرح خطبه 130 .\r\n","page_name":" 81 ","page_number":81},
  {"content":"\r\n\r\nكسانى كه در جلسه‌هاى وى حضور پيدا مىكردند ، افزوده مىشد و او نهال انقلاب بر ضد ستمگران و مهر خاندان پيامبر را كه شعله فروزان دانش و داد هستند ، در نهادشان مىكاشت تا جايى كه معاويه احساس كرد كه پايه‌هاى سلطنتش در حال فروپاشى است .\r\nمردم جبل عامل در بيشتر روزها براى فروش محصولات خود و تهيه نيازمندىهايشان به دمشق مىرفتند . فاصله آن منطقه از دمشق كم بود و نيز دمشق پايتخت حكومت شام بود . آوازه شهرت ابوذر سرتاسر سرزمين‌هاى شام را فراگرفته بود و مردم گروه‌گروه و تك‌تك نزد او مىآمدند . به احتمال بسيار ، گروهى از مردم جبل عامل كه بسيار به دمشق رفت‌وآمد مىكردند ، گرد ابوذر را گرفته و به سخنان و اندرزهايش گوش فراداده و به آنها ايمان آوردند . در نتيجه مذهب تشيع از اين طريق در جبل عامل منتشر شد . « 1 »\r\nبنابراين براى نسبت دادن پايه‌گذارى تشيع در جبل عامل به ابوذر لازم نيست كه خود ابوذر به آن‌جا رود ؛ بلكه ايده‌ها و پيام‌هاى او به وسيله نماينده‌ها و واسطه‌ها منتشر مىشد ؛ همان‌گونه كه دين اسلام و اديان ديگر منتشر شد . از آن پس نهال تشيع در جبل عامل شكوفا شد و شاخ‌وبرگ يافت . در اين‌جا قصد پرداختن به اين موضوع را نداريم و تنها اشاره به بنيانگذارى تشيع به دست ابوذر در جبل عامل موردنظر است .\r\n\r\n\r\n","description":"","footnote":"\r\n( 1 ) . براى آگاهى بيشتر از تاريخ جبل عامل نك : تاريخ جبل عامل ، محمد جابر آل صفا : 233 ؛ امل الآمل فى تراجم علماء جبل عامل ، شيخ حر عاملى : 1 / 13 .\r\n","page_name":" 82 ","page_number":82},
  {"content":"\r\n\r\n\r\nنامه 14\r\n\r\nفراريان را نكشيد !\r\n« لا تقاتلوهم حتّى يبدءوكم فإنّكم به حمد اللّه على حجّة و ترككم إيّاهم حتّى يبدءوكم حجّة أخرى لكم عليهم فإذا كانت الهزيمة بإذن اللّه فلا تقتلوا مدبرا و لا تصيبوا معورا و لا تجهزوا على جريح و لا تهيجوا النّساء بأذى و إن شتمن أعراضكم و سببن أمراءكم فإنّهنّ ضعيفات القوى و الأنفس و العقول إن كنّا لنؤمر بالكفّ عنهنّ و إنّهنّ لمشركات و إن كان الرّجل ليتناول المرأة في الجاهليّة بالفهر أو الهراوة فيعيّر بها و عقبه من بعده . »\r\n\r\nترجمه\r\n( از سفارش آن حضرت است به سپاهيان خود ، پيش از ديدار دشمن در صفين : ) با آنان مجنگيد ، مگر به جنگ دست يازند . زيرا سپاس خدا را كه حجّت با شماست و رها كردنشان تا دست به پيكار گشايند ، حجّتى ديگر براى شما بر آنهاست . اگر به خواست خدا شكست خوردند و گريختند ، آن را كه پشت كرده مكشيد و كسى را كه دفاع از خود نتواند آسيب مرسانيد و\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nزخم خورده را از پا درمياريد . زنان را با زدن برنيانگيزانيد ؛ هرچند آبروى شما را بريزند يا اميرانتان را دشنام گويند كه توان زنان اندك است و جانشان ناتوان و خردشان دستخوش نقصان . آن‌گاه كه زنان در شرك به سر مىبردند ، مأمور بوديم دست از آنان بازداريم و در جاهليّت اگر مردى با سنگ يا چوبدستى بر زنى حمله مىبرد ، او و فرزندانى را كه از پس او آيند به سبب اين كار سرزنش مىكردند .\r\n\r\nواژه‌شناسى\r\nمعورا : كسى كه نمىتواند از خود دفاع كند و هركس مىتواند او را به قتل برساند .\r\nو لا تجهزوا : به قتل نرسانيد ، نكشيد .\r\nو لا تهيجوا : برنيانگيزانيد .\r\nالفهر : سنگ .\r\nالهراوه : چوبدستى .\r\n\r\nساختار ادبى\r\nحجة اخري : خبر ( لترككم ) است .\r\nإن كان : إن از حروف مشبهة بالفعل است كه مخفف شده و عمل خود را از دست داده است .\r\n\r\nشرح و تفسير\r\n( لا تقاتلوهم حتّى يبدءوكم ) اين عبارت در نامه دوازدهم نيز آمده بود . در كتاب شرح نهج البلاغه ابن ابى الحديد ، حديثى از امام على عليه السّلام آورده شده كه\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nچنين است : « به اين سبب بر هماوردانم پيروز شدم و آنان را كشتم كه هرگز آغازگر جنگ و پيكار نبودم . » « 1 » ( فإنّكم به حمد اللّه على حجّة ) و اين آيه گواه بر اين مطلب است : « اگر يك قوم بر ديگرى ظلم كرد با آن طايفه ظالم قتال كنيد تا به فرمان خدا بازآيد . پس هرگاه به حكم حق برگشت با حفظ عدالت ميان آنها را صلح دهيد و هميشه عدالت كنيد كه خدا بسيار اهل عدل‌وداد را دوست مىدارد . » « 2 » ( و ترككم إيّاهم حتّى يبدءوكم حجّة أخرى لكم عليهم ) بگذاريد تا آنها نبرد را شروع كنند اين حجت ديگرى است به سود شما و بر زيان آنها .\r\nچرا كه آغازگر ستمگر است . امام على عليه السّلام فرمود : « فردا ستمگر آغازكننده ، دست خويش را به دندان خواهد گرفت . » « 3 » اين تعبير ، كنايه از پشيمانى است و اين آيه گواه بر اين مطلب است : « و روزى كه مردم ظالم پشت دست حسرت را به دندان گرفته و گويند : اى كاش ! من با رسول حق راه دوستى و طاعت پيش مىگرفتم . » « 4 »\r\n( فإذا كانت الهزيمة بإذن اللّه فلا تقتلوا مدبرا . . . ) آن‌گاه كه دشمنان را به اذن خدا شكست داديد ، اگر كسى از دشمنان فرار كرد ، رهايش كنيد و آسيبى به او نرسانيد و همچنين به كسى كه توانايى دفاع از خود را ندارد ، متعرض نشويد و مجروح را به قتل نرسانيد . ( اياكم و النساء ) به زنان تعرض نكنيد ؛ هرچند\r\n\r\n\r\n","description":"","footnote":"\r\n( 1 ) . شرح نهج البلاغه : 15 / 104 .\r\n( 2 ) .  وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ فَإِنْ فاءَتْ فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ  حجرات / 49 : 9 .\r\n( 3 ) . « للظالم البادى غدا بكفه عضة » نهج البلاغه : حكمت 185 .\r\n( 4 ) .  وَ يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا  فرقان / 25 : 27 .\r\n","page_name":" 85 ","page_number":85},
  {"content":"\r\n\r\nآنها به شما ناسزا گفتند . . . اين دستورات همان تعاليم دين اسلام است و به همين دليل امام عليه السّلام اين دستور را به پيامبر رحمت نسبت داد . ( إن كنّا لنؤمر أي كان رسواللّه يأمرنا بالكفّ عنهنّ و إنّهنّ لمشركات ) شيخ محمد عبده در حاشيه مىگويد : « اين حكم قانون واقعى اسلام است نه آن‌گونه كه برخى نادانان مى پندارند كه تعرض به ناموس دشمنان جايز است . » « 1 » امام جعفر صادق عليه السّلام فرمود : « پيامبر از ريختن زهر در سرزمينهاى مشركان . . . و كشتن زنان و كودكان در نبرد . . . و كشتن فرد نابينا و پير كهنسال . . . برحذر داشت و نيز فرمود كه به هيچ دشمنى شبيخون نزنيد . » « 2 »\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 15 .\r\n( 2 ) . « نهى رسول اللّه صلى اللّه عليه و إله ان يلقى السم فى بلاد المشركين . . . و عن قتل النسا و الولدان فى دار الحرب . . . و عن الاعمى ، و الشيخ الفانى . . . و ما بيت عدوا قط فى ليل » تهذيب الاحكام : 6 / 143 ح 244 ؛ وسائل الشيعة : 15 / 62 ، ح 1 ؛ الكافى : 5 / 28 ح 2 و 3 ؛ مسند الشاميين : 4 / 336 ح 3484 ؛ سنن الترمذى : 4 / 136 ، ح 1569 ؛ مسند احمد : 2 / 23 و 76 و 100 .\r\n","page_name":" 86 ","page_number":86},
  {"content":"\r\n\r\n\r\nنامه 15 - 16\r\nعنوان\r\n« اللّهمّ إليك أفضت القلوب و مدّت الأعناق و شخصت الأبصار و نقلت الأقدام و أنضيت الأبدان اللّهمّ قد صرّح مكنون الشّنآن و جاشت مراجل الأضغان اللّهمّ إنّا نشكو إليك غيبة نبيّنا و كثرة عدوّنا و تشتّت أهوائنا ربّنا افتح بيننا و بين قومنا بالحقّ و أنت خير الفاتحين .\r\nلا تشتدّنّ عليكم فرّة بعدها كرّة و لا جولة بعدها حملة و أعطوا السّيوف حقوقها و وطّئوا للجنوب مصارعها و اذمروا أنفسكم على الطّعن الدّعسيّ و الضّرب الطّلحفيّ و أميتوا الأصوات فإنّه أطرد للفشل فو الّذي فلق الحبّة و برأ النّسمة ما أسلموا و لكن استسلموا و أسرّوا الكفر فلمّا وجدوا أعوانا عليه أظهروه »\r\n\r\nترجمه\r\nخدايا دلها به سوى تو روانه است و گردنها به درگاه تو كشيده و ديده‌ها به آستان تو دوخته و گامها در راه تو نهاده و تن‌ها در خدمت تو لاغر گرديده است . خدايا دشمنيهاى پوشيده آشكار و در خروش است و ديگهاى كينه در\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجوش . خدايا به تو شكوه آريم كه پيامبرمان را ميان خود نداريم و دشمنان ما بسيار است و هر يكىمان چيزى را خواستار « خدايا ميان ما و دشمنانمان به حق داورى فرما كه تو بهترين داورانى »\r\nدشوار مشماريد گريزى را كه پس آن بازگشتن بود يا پس نشستنى كه در پى آن روى آوردن . حقّ شمشيرها را بگذاريد و پهلوهاى دشمن را به خاك درآريد و بكوشيد تا نيزه را هرچه كارگرتر فروبريد و ضربت را هرچه سخت‌تر ، و دم فروبنديد كه دم فروبستن بددلى را بيشتر دور كند . به خدايى كه دانه را كفيده و جاندار را آفريده ، آنان اسلام را نپذيرفتند ؛ بلكه از بيم تسليم شدند و كفر را نهفتند ؛ پس چون يارانى بيابند كفر آشكار كنند .\r\n\r\nواژه‌شناسى\r\nأفضت : رسيد .\r\nشخصت : بلند شد .\r\nأنضيت : لاغر شد .\r\nصرّح : آشكار شد .\r\nجاشت : به جوش آمد .\r\nالمراجل : ديگ‌ها .\r\nالاضغان : كينه‌ها .\r\nلا تشتدّن : از ريشه شدت به معناى سختى و دشوارى است .\r\nالجوله : در اين‌جا به معناى عقب‌نشينى به كار رفته است .\r\nاذمروا : واداشتن .\r\nالدّعسّي : پايمال كردن قلب‌هاى دشمنان .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nالطّلحفّي : سخت .\r\nالنّسمة : آفريده‌ها .\r\n\r\nساختار ادبى\r\nبعدها : خبر مقدم و « كرة » مبتداى مؤخر است .\r\nبعدها : خبر مقدم و « حملة » مبتداى مؤخر است .\r\nالطّلحفّي : حرف « ى » براى مبالغه است .\r\nما أسلموا : جواب قسم است و جمله قسم « فو الّذي فلق الحبّة » است .\r\n\r\nشرح و تفسير\r\nشريف رضى مىگويد : « امام عليه السّلام اگر دشمن را خواستار جنگ مىديد ، مىفرمود : ( اللّهمّ إليك أفضت القلوب و مدّت الأعناق و شخصت الأبصار و نقلت الأقدام و أنضيت الأبدان ) خداوندا ! قلب‌ها به تو پيوسته ، گردن‌ها به سوى تو كشيده شده و چشم‌ها خيره و قدم‌ها جابه‌جا و بدن‌ها كهنه گرديده است . تنها هدف امام عليه السّلام از جنگ ، رضاى خدا بود و هر نيت و هر گامى كه براى جنگ برداشته مىشد ، تنها وسيله‌اى براى خشنودى خداوند بود . خداوند در توصيف اين‌گونه افراد مىفرمايد : « هيچ قدمى كه كفار را خشمگين كند ، برندارند و هيچ دستبردى به دشمنان دين نرسانند ؛ جز آن‌كه در مقابل هريك از اين رنج و آلام ، عمل صالحى در نامه اعمالشان نوشته شود كه خدا هرگز پاداش نيكوكاران را ضايع نخواهد گذاشت . » « 1 »\r\n\r\n\r\n","description":"","footnote":"\r\n( 1 ) .  وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ  توبه / 9 : 120 .\r\n","page_name":" 89 ","page_number":89},
  {"content":"\r\n\r\nامام عليه السّلام دليل جنگ با دشمن را اين‌گونه بيان مىكند : ( اللّهمّ قد صرّح مكتوم الشّنآن و جاشت مراجل الأضغان ) كينه‌هاى جاهليت در دل‌هاى رياكاران و منافقان نسبت به پيامبر گرامى صلّى اللّه عليه و آله به اوج خود رسيد و پس از مرگ پيامبر ، جنگ را بر ضد خاندانش علنى كردند . ( اللّهمّ إنّا نشكو إليك غيبة نبيّنا و كثرة عدوّنا ، و تشتّت أهوائنا ) در اين عبارت به افراد رياكار قريش اشاره مىكند كه در زمان حيات پيامبر جرأت نداشتند كينه‌هاى خود را بر پيامبر و رسالتش آشكار كنند و كينه خود را پنهان داشته تا آن‌كه با مرگ پيامبر بزرگوار اين فرصت را به دست آوردند و از عزيزترين اشخاص پيامبر كه همان خاندانش بودند ، انتقام گرفتند . عبد الكريم خطيب در كتاب « على بن ابى طالب عليهما السّلام » اين‌گونه نوشته است : « پس از مرگ پيامبر ، قريش كهنسالان و جوانان و كودكان بنى هاشم را به قتل رسانيد و نخبگان و آزاديخواهان را آواره كرد ؛ گويى كه خون‌بهاى كشتگان خويش در جنگ بدر و احد را مىستاند و همين كافى است كه صحنه نبرد امام حسين عليه السّلام و خاندانش در كربلا و حوادث آن روز را به ياد آوريم . » « 1 »\r\nشريف رضى مىگويد كه بند دوم اين نامه ، از سخنان امام عليه السّلام به يارانش به هنگام نبرد بود : ( لا تشتدّنّ عليكم فرّة بعدها كرّة ) از عقب‌نشينىهايى كه مقدمه حمله تازه است ، ناراحت مشويد . امام عليه السّلام در اين فقره از نامه به اين موضوع اشاره مىكند كه برخى از صحابيان امام عليه السّلام از ميدان جنگ فرار كردند و سپس فرار برايشان دشوار شد . بنابراين امام عليه السّلام اين موضوع را اين‌گونه برايشان آسان ساخت : اگر ضرورت ايجاب كند ، گريز از ميدان جنگ اشكالى ندارد ؛\r\n\r\n\r\n","description":"","footnote":"\r\n( 1 ) . على بن ابى طالب عليهما السّلام بقية النبوة و خاتم الخلافة ، چاپ سال 1967 : 146 به بعد .\r\n","page_name":" 90 ","page_number":90},
  {"content":"\r\n\r\nبه شرط آن‌كه فراركننده به جايگاه خود در ميدان جنگ بازگردد و مهم آن است كه شخص فرارى ، انگيزه جهاد و فداكارى داشته باشد . . . صحابيان در جنگ احد فرار كرده و پيامبر را رها كردند تا جايى كه مشركان به سوى پيامبر آمده و چهره پيامبر را زخمى كردند و پيشانىاش را شكستند « 1 » و همچنين در جنگ حنين نيز صحابيان فرار كرده و پيامبر را رها ساختند و ابو سفيان از روى خباثت مىگفت كه فرارشان تا كناره دريا ادامه خواهد يافت . « 2 »\r\n( و لا جولة بعدها حملة ) اين فقره از نامه به شرح پيش افزوده مىشود و تفسير آن چنين است كه از جولانى كه حمله‌اى در پس خود دارد ، ناراحت مشويد . ( و أعطوا السّيوف حقوقها ) حق شمشيرها را با زدن بر سر تجاوزگران به جا آوريد . ( و وطّئوا للجنوب مصارعها ) با ضربه‌هاى سهمگين خود جاى شمشير را در بدن دشمنان باز كنيد تا كشته بر زمين افتند . ( و اذمروا أنفسكم على الطّعن الدّعسيّ و الضرب الطّلحفي ) نفس خود را نسبت به جهاد برانگيزانيد و بر زدن ضربه كشنده مصمم شويد . ( و أميتوا الأصوات ) صداهاى خود را در\r\n\r\n\r\n","description":"","footnote":"\r\n( 1 ) . نك : صحيح البخارى : 3 / 227 ؛ صحيح مسلم : 5 / 178 ؛ مسند احمد : 1 / 31 ؛ سنن ابن ماجه :\r\n2 / 1147 ، سنن ترمذى : 4 / 294 ؛ تفسير قرطبى : 8 / 273 ؛ مجمع الزوائد : 6 / 115 ؛ تاريخ ابن كثير :\r\n4 / 23 و 29 ؛ سيره ابن هشام : 3 / 27 ؛ الخصال صدوق : 389 ؛ امالى طوسى : 142 .\r\n( 2 ) . نك : تاريخ طبرى : 2 / 168 ؛ تاريخ يعقوبى : 2 / 47 ؛ البداية و النهاية : 4 / 374 ؛ عيون الاثر : 2 / 216 ؛ سبل الهدى و الرشاد : 5 / 319 ؛ مع المصطفى صلّى اللّه عليه و آله ، عائشه بنت الشاطى : 303 ؛ معتصر المختصر :\r\n1 / 229 ؛ السيرة النبوية ، ابن هشام : 5 / 112 ، مناقب على بن ابى طالب عليهما السّلام ، ابن مغازلى : 65 ح 93 و 84 ح 120 و 125 و 104 ح 146 و 147 ؛ المناقب خوارزمى حنفى : 72 و 106 و 111 و 235 ؛ تاريخ ابن عساكر : 1 / 74 و 76 و 121 ح 121 - 124 و 126 و 2 / 257 ح 773 و 774 و 476 ح 996 و 997 .\r\n","page_name":" 91 ","page_number":91},
  {"content":"\r\n\r\nسينه‌ها خفه كنيد و فرياد نزنيد . عبارتى شبيه اين به همراه شرحش پيش از اين گذشت . « 1 »\r\n( فو الّذي فلق الحبّة و برأ النّسمة ما أسلموا و لكن استسلموا و أسرّوا الكفر ، فلمّا وجدوا أعوانا عليه أظهروه ) ابن ابى الحديد معتزلى مىگويد : « امام عليه السّلام قسم ياد مىكند كه معاويه ، عمروعاص و پيروانشان كه از قريش بودند ، به اسلام ايمان نياوردند و ليكن از ترس شمشير و كشته شدن تسليم دين اسلام شدند و نفاق ورزيدند و هنگامىكه توانستند آن‌چه كه در درونشان پنهان كرده بودند ، آشكار كردند . بنابراين امام ، جنگ آنان با ايشان را دليل كفرشان مىشمرد . » « 2 » همه مسلمانان اتفاق‌نظر دارند كه منافقانى در بين صحابه وجود داشتند و خداوند سوره‌اى به نامشان نازل ساخت . مفسران مىگويند كه گروهى از اين منافقان به ترور پيامبر همت گماشتند و خداوند ايشان را از توطئه‌شان آگاه ساخت و دسيسه‌شان را خنثى كرد : « بر آن‌چه موفق به انجام آن نشدند ، همت گماشتند و به عيبجويى برنخاستند ، مگر [ بعد از 
  ] آن‌كه خدا و پيامبرش از فضل خود آنان را بىنياز گردانيدند . پس اگر توبه كنند ، براى آنان بهتر است و اگر روى برتابند ، خدا آنان را در دنيا و آخرت عذابى دردناك مىكند و در روى زمين يار و ياورى نخواهند داشت . » « 3 »\r\n\r\n\r\n","description":"","footnote":"\r\n( 1 ) . شرح خطبه 124 .\r\n( 2 ) . شرح نهج البلاغه : 15 / 114 .\r\n( 3 ) .  وَ هَمُّوا بِما لَمْ يَنالُوا وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ فَإِنْ يَتُوبُوا يَكُ خَيْراً لَهُمْ وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ  توبه / 9 : 74 . براى آگاهى بيشتر از توطئه ترور پيامبر صلّى اللّه عليه و آله و تفسير و شان نزول اين آيه نك : مسند احمد : 5 / 390 - 453 ؛ صحيح مسلم : 8 / 132 ، مجمع الزوائد : 1 / 110 و 6 / 195 ؛ مغازى واقدى : 3 / 1042 ؛ امتاع الاسماع : 477 ؛ الدر المنثور : 3 / 258 ؛ تهذيب الكمال : 12 / 604 .\r\n","page_name":" 92 ","page_number":92},
  {"content":"\r\n\r\n\r\nنامه 17\r\n\r\nچانه‌زنى معاويه با على عليه السّلام\r\n« و أمّا طلبك إليّ الشّام فإنّي لم أكن لأعطيك اليوم ما منعتك أمس و أمّا قولك إنّ الحرب قد أكلت العرب إلّا حشاشات أنفس بقيت ألا و من أكله الحقّ فإلى الجنّة و من أكله الباطل فإلى النّار و أمّا استواؤنا في الحرب و الرّجال فلست بأمضى على الشّكّ منّي على اليقين و ليس أهل الشّام بأحرص على الدّنيا من أهل العراق على الآخرة و أمّا قولك إنّا بنو عبد مناف فكذلك نحن و لكن ليس أميّة كهاشم و لا حرب كعبد المطّلب و لا أبو سفيان كأبي طالب و لا المهاجر كالطّليق و لا الصّريح كاللّصيق و لا المحقّ كالمبطل و لا المؤمن كالمدغل و لبئس الخلف خلف يتبع سلفا هوى في نار جهنّم .\r\nو في أيدينا بعد فضل النّبوّة الّتي أذللنا بها العزيز و نعشنا بها الذّليل و لمّا أدخل اللّه العرب في دينه أفواجا و أسلمت له هذه الأمّة طوعا و كرها كنتم ممّن دخل في الدّين إمّا رغبة و إمّا رهبة على حين\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nفاز أهل السّبق بسبقهم و ذهب المهاجرون الأوّلون بفضلهم فلا تجعلنّ للشّيطان فيك نصيبا و لا على نفسك سبيلا و السّلام . »\r\n\r\nترجمه\r\nو اما خواستن تو شام را از من ، من امروز چيزى را به تو نمىبخشم كه ديروز از تو بازداشتم و اين‌كه مىگويى جنگ ، عرب را نابود گرداند و جز نيم نفسى براى آنان نماند ، آگاه باش آن‌كه در راه حق از پا درآيد ، راه خود را به بهشت گشايد و آن را كه باطل نابود گرداند ، به دوزخش كشاند . امّا يكسان بودن ما در كارزار و در مردان پيكار ، نه چنين است ؛ كه تو را دودلى است و سعى من همراه با يقين است و دلبستگى شاميان به اين جهان نه بيش از مردم عراق است به آن جهان . امّا گفته تو كه ما فرزندان عبد منافيم ، درست است كه تبار ما يكى است ، امّا اميه در پايه هاشم نيست و حرب را با عبد المطلب در يك رتبت نتوان آورد و ابو سفيان را با ابو طالب قياس نتوان كرد . آن‌كه در راه خدا هجرت نمود ، چونان كسى نيست كه رسول خدايش آزاد فرمود و خاندانى را كه حسبى است شايسته ، همچون كسى نيست كه خود را بدان خاندان بسته و نه آن‌كه حق با اوست با خواهان باطل يكسان و يك ترازوست و نه باايمان درست‌كردار چون دروغگويى دغلكار . بدا پسرى كه پيرو پدر شود و در پى او به آتش دوزخ در شود . از اين گذشته ما را فضيلت بستگى به مقام نبوّت است كه بزرگترين حجّت است . ارجمند را به آن خوار كرديم و خوار را بدان سالار ، و چون خدا عرب را فوج‌فوج به دين خويش درآورد و اين امّت خواه و ناخواه سر در بند طاعت آن كرد ، شما از آنان بوديد كه يا به خاطر نان يا از بيم جان مسلمان گرديديد و اين هنگامى بود كه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nنخستين مسلمانان در پذيرفتن اسلام پيش بودند و مهاجران سبقت از ديگران ربودند . پس نه براى شيطان از خود بهره‌اى بگذار و نه او را بر نفس خويش مستولى دار .\r\n\r\nواژه‌شناسى\r\nحشاشات أنفس : باقيمانده جان‌ها .\r\nالطليق : كسى كه پس از اسارت و ذلت آزاد شد .\r\nالّلصيق : پسر خوانده و كسى كه نسب درستى ندارد .\r\nالمدغل : دغلكار گمراه .\r\nنعشنا : بلندمرتبه ساختيم .\r\nأفواجا : گروه‌ها .\r\n\r\nساختار ادبى\r\nخلف : مبتدا است و معناى اين واژه در اين‌جا نكوهش مىباشد .\r\nلبئس الخلف : خبر « إن » است و مىتواند خبر براى مبتداى محذوف ( خلف ) باشد . در اين صورت اين جمله موصوف براى بعد از خود قرار مىگيرد .\r\nأفواجا : حال است .\r\nطوعا و كرها : مصدر هستند كه در جايگاه حال قرار گرفته‌اند .\r\n\r\nشرح و تفسير\r\n( فأمّا طلبك إليّ الشّام ) معاويه در نامه‌اى به امام عليه السّلام چنين نوشت : از تو خواستم كه حكومت شام را به من واگذارى ؛ اما ابا كردى . آن‌چه را كه ديروز\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nدرخواست كرده بودم ، امروز دوباره درخواست مىكنم . امام عليه السّلام فرمود : ( فإنّي لم أكن لأعطيك اليوم ما منعتك أمس ) آگاه باش من چيزى را كه ديروز از تو منع كردم ، امروز به تو نخواهم بخشيد . شيخ محمد عبده در حاشيه اين جمله مىگويد : « معاويه در نامه از امام على عليه السّلام مىخواست كه حكومت شام را به وى واگذارد . . . بنابراين امام عليه السّلام پاسخ او را اين‌گونه داد . » « 1 » ابن قتيبه ميگويد :\r\n« معاويه از امام عليه السّلام مىخواهد كه وى را بر گردآورى ماليات شام مأمور سازد و پس از مرگ امام عليه السّلام ديگر بيعت كسى بر عهده معاويه نباشد . » « 2 » برخى از شرح‌كنندگان نهج البلاغه ، اين عبارت را از كتاب‌هاى « مروج الذهب » مسعودى و « وقعة صفين » نصر بن مزاحم و كتاب « سليم بن قيس كوفى » نقل كرده‌اند . « 3 »\r\nخواسته معاويه شگفت نيست و نياز به دليل و مدرك ندارد ؛ زيرا اين عبارت خود شاهدى بر درستى خويش است . . . كسى كه حكومت مصر را به عنوان طعمه به عمروعاص مىدهد ، روشن است كه شام و بيش از آن را براى خود مىخواهد . رد كردن خواسته معاويه از سوى امام عليه السّلام نيز عجيب نيست ؛ چون كسى كه استفاده از دارايى مسلمانان را براى خود قدغن كرده ، البته آن را براى ديگران نيز قدغن مىكند . امام عليه السّلام مىفرمايد : « آيا به من دستور مىدهيد كه براى دست يافتن به پيروزى ، به امت اسلام كه بر آنها حكومت دارم ظلم و\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 16 .\r\n( 2 ) . الامامة و السياسة : 95 .\r\n( 3 ) . نك : مروج الذهب : 2 / 60 و 61 ؛ وقعة صفين : 52 ؛ كتاب سليم بن قيس هلالى : 337 ؛ الامامة و السياسة : 1 / 88 ؛ شرح نهج البلاغة ابن ابى الحديد : 3 / 84 .\r\n","page_name":" 96 ","page_number":96},
  {"content":"\r\n\r\nستم روا دارم . به خدا سوگند تا عمر دارم و شب‌وروز برقرار است و ستارگان از پى هم طلوع و غروب مىكنند ، هرگز چنين كارى نخواهم كرد .\r\nاگر اين اموال از خودم بود به‌گونه‌اى مساوى در ميان مردم تقسيم مىكردم تا چه رسد كه حال جزو اموال خداست ؟ » « 1 »\r\nمعاويه در نامه خود به امام عليه السّلام چنين گفت : « سربازان هلاك شدند و مردان از بين رفتند . جنگ همه عرب را جز اندكى به كام خود فروبرد . » « 2 » امام عليه السّلام فرمود : ( ألا و من أكله الحقّ فإلى الجنّة و من أكله الباطل فإلى النّار ) ما با كسى كه با حق و داد صلح است ، صلح هستيم و با هركس كه با آنها جنگ كند و عناد ورزد ، جنگ مىكنيم و با آنها سازش نمىكنيم و در هرصورت تسليم باطل و پيروانش نمىشويم و از حق پاسبانى مىكنيم و هركس در راه حق شهيد شود ، همراه پيامبران و صديقان و ديگر كسانى كه خداوند به آنها نعمت داده ، محشور خواهد شد و كسى كه در راه يارى ظلم‌وستم بميرد به بدترين سرنوشت دچار خواهد شد و به جهنم خواهد رفت .\r\nمعاويه در ادامه نامه خود گفت : من و تو و نيروهايمان در جنگ يكسان هستيم و با اين عبارت قصد گشودن گفتگو با امام عليه السّلام را داشت و با موضع قدرت و با تكيه بر شام به سازش با امام عليه السّلام نظر داشت . امام عليه السّلام فرمود : ( فلست بأمضى على الشّك منّي على اليقين . . . ) سخن تو كه نيرو و سربازانى دارى\r\n\r\n\r\n","description":"","footnote":"\r\n( 1 ) . « أتأمرونّي أن أطلب النّصر بالجور فيمن ولّيت عليه و اللّه لا أطور به ما سمر سمير و ما أمّ نجم في السّماء نجما و لو كان المال لي لسوّيت بينهم فكيف و إنّما المال مال اللّه » خطبه 126 .\r\n( 2 ) . نك : كنز الفوائد للكراجكى : 201 ؛ بحار الانوار : 33 / 104 ؛ المناقب خوارزمى : 255 ؛ وقعة صفين :\r\n470 .\r\n","page_name":" 97 ","page_number":97},
  {"content":"\r\n\r\nدرست است ؛ اما يكسان بودن من و تو در جنگ درست نيست و به دور از عدل است . تفاوت اين دو موضع ناشى از آن است كه يكى از آن دو نسبت به درستى موضع خود يقين كامل دارد و ديگرى به بطلان موضع خود يقين دارد و يا دست‌كم شك دارد . خاستگاه شخص نخست ، اعتقاد و ايمان است و پيروزىها را با تكيه بر جسارتش و فداكارىهايش به ارمغان مىآورد ؛ مانند مردم عراق كه فقط براى كسب خشنودى خدا و پاداش او در جهان آخرت مىجنگند و خاستگاه شخص دوم ، شك و ترديد است و قلبش آكنده از ترس است ؛ مانند مردم شام كه در طمع مال دنيا و چيزهاى پوچ و بىبهاى اين جهان مىجنگند . . . بنابراين اين مقايسه قابل دفاع نمىباشد و اين آيه گواه بر آن است : « شما به لطف خدا اميدواريد و آنها اميدى ندارند . » « 1 » ضمير جمع در اين آيه به مؤمنان برمىگردد و ضمير سوم شخص به دشمنان كافر برمىگردد .\r\nامام عليه السّلام در نامه‌اش مىافزايد : ما فرزندان عبد مناف هستيم و كسى بر ديگرى برترى ندارد . قبيله قريش به طايفه‌ها و تيره‌هايى تقسيم مىشود . يكى از آنها بنى هاشم بن عبد مناف و شاخه ديگر آن فرزندان اميه بن عبد شمس بن عبد مناف است . امام على عليه السّلام فرزند ابو طالب بن عبد المطلب بن هاشم بن عبد مناف است . معاويه فرزند ابو سفيان بن حرب بن اميه بن عبد شمس بن عبد مناف است . ( و لكن ليس أميّة كهاشم و لا حرب كعبد المطلّب و لا أبو سفيان كأبي طالب . . . ) شيخ محمد عبده در توضيح اين فقره از نامه امام عليه السّلام مىگويد :\r\n\r\n\r\n","description":"","footnote":"\r\n( 1 ) .  وَ تَرْجُونَ مِنَ اللَّهِ ما لا يَرْجُونَ  نساء / 4 : 104 .\r\n","page_name":" 98 ","page_number":98},
  {"content":"\r\n\r\n« تمام صفت‌هاى نيك متعلق به بنى هاشم و صفت‌هاى بد متعلق به بنى اميه است . » « 1 »\r\nعقاد مىگويد : « هاشميان و امويان از يك اصل هستند كه به عبد مناف مىرسند ؛ ولى دو خانواده در اخلاق و رفتار باهم اختلاف دارند . بنى هاشم به ويژه فرزندان فاطمه زهرا عليهما السّلام بخشنده و كريم هستند و بنى اميه غالبا سودجو هستند ؛ حتى نيك‌تبارانشان از اين خصلت بىبهره نبوده‌اند . بنى هاشم در كمك و يارى حق ، شتاب مىكردند ؛ درحالىكه بنى اميه اين‌گونه نبودند . » « 2 » احمد عباس صالح مىگويد : « معاويه در دامن ابو سفيان كه سركرده مرتجعان مكه بود ، پرورش يافت و على عليه السّلام در دامن پيامبر رشد كرد كه همه ارزش‌هاى پيامبرى از جمله فداكارى و نيكوكارى محض را در خود داشت . معاويه نماد همه شرارت نهفته در هستى است و مركز بدى و شر مطلق است . دو قطب مثبت و منفى ( على عليه السّلام و معاويه ) رودررو شدند . اين دو قطب همه ظرفيت خوبى و بدى را به فعليت رساندند . » « 3 »\r\n( و لا المهاجر كالطّليق ) كسى كه در راه خداوند هجرت كرده است ، مانند كسى نيست كه به دست پيامبر آزاد گشت ( و لا الصّريح كاللّصيق ) و فرزند صحيح النسب همانند فرزند غير مشروع نيست . عقاد مىگويد : « در صحت نسب اميه شك و ترديد است كه در اين‌جا به گزرش‌هاى تاريخى بسنده\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 17 .\r\n( 2 ) . كتاب « ابو الشهداء » : 159 .\r\n( 3 ) . كتاب « اليمين و اليسار » چاپ سال 1972 : صفحه 122 .\r\n","page_name":" 99 ","page_number":99},
  {"content":"\r\n\r\nمىكنيم . دغفل « 1 » نسب‌شناس نزد معاويه آمد . معاويه از او پرسيد : چه كسى از بزرگان قريش را ديدى ؟ دغفل گفت : عبد المطلب بن هاشم و اميه بن عبد الشمس را ديدم . معاويه به او گفت : آنها را توصيف كن . دغفل گفت :\r\nعبد المطلب سفيدپوست ، بلند قامت و زيبارو بود . نور پيامبرى و شرف پادشاهى در پيشانى او پديدار بود . . . اميه پيرى كوتاه‌قد ، لاغراندام و نابينا بود كه برده‌اش ذكوان او را مىبرد . معاويه گفت : ذكوان فرزندش بود . دغفل گفت : اين ساخته شما است ؛ اما من تو را به آن‌چه مىدانستم ، آگاه كردم . » « 2 »\r\n( و لبئس الخلف خلف يتبع سلفا هوى في نار جهنّم ) تو اى معاويه به پدران و نياكانت افتخار مىكنى ؛ درحالىكه ايشان هيزم‌هاى جهنم هستند . ( و في أيدينا بعد فضل النّبوّة الّتي أذللنا بها لعزيز . . . ) اما امام عليه السّلام به خدا و اسلامى افتخار مىكند كه گردن سركشان را به زمين افكند و مقام ستمديدگان را بالا برد و حق آنها را از زورگويان تجاوزكار ستاند . ( و لمّا أدخل اللّه العرب في دينه أفواجا . . . ) اى معاويه ! شما سرسخت‌ترين دشمنان پيامبر بوديد كه شايعه پراكنى كرديد و تنها به دليل دفاع وى از ستمديدگان و تهيدستان در برابر نيرومندان و ثروتمندان ، لشكرها براى جنگ با او گرداورى كرديد . هنگامىكه اسلام در شبه‌جزيره عربستان منتشر شد و نااميد شديد ، از روى ناچارى\r\n\r\n\r\n","description":"","footnote":"\r\n( 1 ) . دغفل بن حنظله بن زياد از نسب‌شناسان و دانشمندان عرب بود . براى آگاهى بيشتر نك :\r\nالفهرست ابن النديم : 131 ؛ تهذيب الكمال : 8 / 487 ، شماره 1799 ؛ تاريخ دمشق : 17 / 287 ؛ الوافى بالوفيات : 14 / 18 ؛ ميزان الاعتدال : 2 / 27 ؛ الاصابة : 1 / 475 ، شماره 2399 ؛ تهذيب التهذيب : 2 / 125 ؛ المعجم الكبير : 4 / 226 ؛ التاريخ الكبير : 3 / 255 .\r\n( 2 ) . كتاب « ابو الشهداء » : 160 .\r\n","page_name":" 100 ","page_number":100},
  {"content":"\r\n\r\nتسليم شديد و گفتيد : به اميد آن‌كه دين اسلام تجارت سودمندى در اين دنيا باشد . . . پس از آن‌كه خداوند پيامبرش را هم‌جوار خود ساخت ، كينه‌هاى پيشين شما در رفتارها و كردارتان نمايان گشت .\r\nسيوطى در كتاب تاريخ خلفا از امام احمد بن حنبل نقل مىكند : « احمد بن حنبل از پدرش درباره على عليه السّلام و معاويه مىپرسد . پدرش مىگويد : بدان على عليه السّلام دشمنان بسيارى داشت . دشمنان در جستجوى نقصى در ايشان بودند ؛ اما خرده‌اى نتوانستند بر او گيرند . پس به سراغ كسى آمدند كه با على عليه السّلام مدتها جنگيده بود و از روى كينه نسبت به امام على عليه السّلام به مدح و ستايش وى پرداختند . » « 1 » عقاد نيز اين سخن را در كتاب معاويه گزارش مىكند : « اين يكى از صفات ضعف در انسان‌هاى كوچك و ضعيف النفس است و در هرنسلى امكان تحقق دارد و در هرخصومتى نمود پيدا مىكند .\r\nبسيارى از ستايش‌ها از روى محبت نيست . همان‌گونه كه ممكن است از روى كينه نسبت به كسى به ستايش دشمن وى بپردازيم و بسيارى از اين كينه‌ها به دليل نيكىهاى طرف مقابل نه كمبودهاى اوست . گذشته معاويه بن ابى سفيان نياز به تفسير و شرح بيشترى ندارد ؛ بلكه تاريخ‌نگارى براى معاويه همانند ديگر شخصيت‌هاى مؤثر در تاريخ نيازمند بازنگرى جدى در پيش‌فرض‌هاى افراد در قضاوت درباره حوادث و شخصيت‌هاى تاريخى است . گاهى اين پيش‌فرض‌ها انديشه و ادراك وى را از حوادث پيرامونش و رخدادهاى گذشته دچار خلل كرده است . » « 2 »\r\n\r\n\r\n","description":"","footnote":"\r\n( 1 ) . تاريخ الخلفا : 133 و نيز نك : فتح البارى : 7 / 83 ؛ الصواعق المحرقة : 76 ؛ ينابيع المودة : 2 / 407 .\r\n( 2 ) . كتاب « معاوية بن ابى سفيان » ، چاپ دار الهلال : 11 .\r\n","page_name":" 101 ","page_number":101},
  {"content":"\r\n\r\n\r\nنامه 18\r\n\r\nبصره سرزمين ابليس\r\n« و اعلم أنّ البصرة مهبط إبليس و مغرس الفتن فحادث أهلها بالإحسان إليهم و احلل عقدة الخوف عن قلوبهم . و قد بلغني تنمّرك لبني تميم و غلظتك عليهم و إنّ بني تميم لم يغب لهم نجم إلّا طلع لهم آخر و إنّهم لم يسبقوا بوغم في جاهليّة و لا إسلام و إنّ لهم بنا رحما ماسّة و قرابة خاصّة نحن مأجورون على صلتها و مأزورون على قطيعتها فاربع أبا العبّاس رحمك اللّه فيما جرى على لسانك و يدك من خير و شرّ فإنّا شريكان في ذلك و كن عند صالح ظنّي بك و لا يفيلنّ رأيي فيك و السّلام . »\r\n\r\nترجمه\r\nبدان كه بصره امروز جايگاه شيطان و كشتزار فتنه‌هاست . با مردم آن به نيكى رفتار كن و گره وحشت را از دل‌هاى آنان بگشاى . بدرفتارى تو را با قبيله « بنى تميم » و خشونت با آنها را به من گزارش دادند ، همانا « بنى تميم » مردانى نيرومندند كه هرگاه دلاورى از آنها غروب كرد ، سلحشور ديگرى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nجاى آن درخشيد و در نبرد ، در جاهليّت و اسلام ، كسى از آنها پيشى نگرفت و همانا آنها با ما پيوند خويشاوندى و قرابت و نزديكى دارند كه صله رحم و پيوند با آنان پاداش ، و گسستن پيوند با آنان كيفر الهى دارد . پس مدارا كن اى ابو العباس ، اميد است آن‌چه از دست و زبان تو از خوب و يا بد ، جارى مىشود ، خدا تو را بيامرزد ؛ چرا كه من و تو در اين‌گونه از رفتارها شريكيم .\r\nسعى كن تا خوش‌بينى من نسبت به شما استوار باشد و نظرم دگرگون نشود ، با درود .\r\n\r\nواژه‌شناسى\r\nحادث : فعل امر به معناى رفتار كن يا برخورد كن است .\r\nالتنمّر : درشتى كردن ، بىتوجهى كردن .\r\nالوغم : جنگ و كينه‌توزى .\r\nماسة : نزديك .\r\nمأزورون : گناهكار .\r\nاربع : مدارا كن ، مهربانى كن .\r\nيفيل : سست مىشود .\r\n\r\nساختار ادبى\r\nأن البصره : جمله « أن البصره . . . » تأويل به مصدر رفته و جاى دو مفعول « اعلم » مىنشيند .\r\nأبا العباس : همان « يا أبا العباس » است كه حرف نداى آن حذف شده است .\r\nالسلام : مبتدا است و خبر آن « و السلام عليك » حذف شده است .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nشرح و تفسير\r\nشريف رضى مىگويد : ابن عباس كارگزار امام عليه السّلام در بصره بود . « 1 » امام عليه السّلام نامه‌اى به اين مضمون براى او فرستاد . ( أن البصره مهبط إبليس و مغرس الفتن ) اين عبارت كنايه از فتنه‌ها و گمراهىهاى فراوانى است كه در بصره رخ مىدهد . اين شهر پناهگاه مفسدان و شورشيان روى زمين است . . . نخستين دسيسه بزرگ اسلام در اين شهر رخ داد كه رهبران و سركردگان جنگ جمل را در خود جا داد و مردم آن در زير پرچم آنان جنگ كردند و مردم شام را به نافرمانى گستاخ كردند . ( فحادث أهلها بالإحسان إليهم ) با مردم بصره مهربان باش و با نيكى كردن به ايشان آنها را به خود نزديك ساز ؛ به آن اميد كه به تو اعتماد كرده و سخن تو را گوش دهند و فرمان تو را اطاعت كنند : « هميشه بدى خلق را به بهترين عمل پاداش ده تا همان كس كه گويى با تو بر سر دشمنى است ، دوست و خويش تو گردد . » « 2 »\r\n( و احلل عقده الخوف عن قلوبهم ) مردم بصره به سپاه جمل پيوستند و چون اين جنگ به ناكامى گراييد ، سر تسليم فرود آوردند و از رفتار حساب‌رسانه امام عليه السّلام بيم داشتند . بنابراين امام عليه السّلام به كارگزار خود سفارش كرد كه با ايشان نيكو رفتار كند و بيم آنها را از بين ببرد . ( و قد بلغنى تنمرك لبنى تميم و غلظتك عليهم . . . ) بسيارى از آنها از پايه‌هاى جنگ جمل بودند . ( و إن بنى تميم لم يغب\r\n\r\n\r\n","description":"","footnote":"\r\n( 1 ) . عبد اللّه بن عباس كارگزار امام عليه السّلام در بصره بود و به سبب همراهى بنى تميم با اصحاب جمل بر آنان سخت گرفت و گروهى از آنان نيز شكايت نزد امام عليه السّلام بردند و امام عليه السّلام اين نامه را برايش نوشت . نك : شرح نهج البلاغه ابن ابى الحديد : 15 / 125 و 132 .\r\n( 2 ) .  ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ  فصلّت / 41 : 34 .\r\n","page_name":" 104 ","page_number":104},
  {"content":"\r\n\r\nلهم نجم إلا طلع لهم آخر . . . ) هربزرگى كه از بنى تميم از دنيا مىرفت ، بزرگى ديگر جايش مىنشست .\r\n( و انهم لم يسبقوا بوغم فى جاهلية و لا إسلام ، و إن لهم بنا رحما ماسة ، و قرابة خاصة ) شجاعت و نيروى آنان مانع از ايشان مىشد كه خونى از ايشان به هدر رفته و عاملان آن قصاص نشوند . شرح‌كننده برجسته نهج البلاغه ، ابن ابى الحديد ، بسيارى از افتخارات و صفت‌هاى نيك بنى تميم را كه تمام سرزمين‌ها را فراگرفته بود ، گزارش مىكند . « 1 »\r\n( و إن لهم بنا رحما ماسة و قرابة خاصة ، نحن مأجورون على صلتها ) خاندان هاشم و بنى تميم خويشاوند هستند و هردو به الياس بن مضر مىرسند ؛ « 2 » اما امام عليه السّلام مىفرمايد : « و چه بسا دورى كه از همه نزديكان نزديكتر باشد و چه بسا نزديكى كه از همه دورها دور تر باشد ؛ انسان غريب ، كسى است كه دوستى نداشته باشد . كسى كه از حق تجاوز كند در تنگنا قرار مىگيرد . آن كس كه به ارزش خود اكتفا كند برايش پاينده‌تر خواهد بود . مهم‌ترين وسيله‌اى كه مىتوانى به آن چنگ بزنى وسيله‌اى است كه بين تو و خدايت ايجاد رابطه كند . » « 3 » اين گفته با نيكى كردن به كسى كه بدى كرده است ،\r\n\r\n\r\n","description":"","footnote":"\r\n( 1 ) . شرح نهج البلاغه : 15 / 125 .\r\n( 2 ) . نك : الايضاح ، ابن شاذان : 177 ؛ امالى مرتضى : 1 / 169 ؛ المستدرك على الصحيحين : 3 / 312 ؛ الطبقات الكبرى : 4 / 6 ؛ طبقات خليفة : 86 و 283 و 303 ؛ التاريخ الكبير : 1 / 120 ؛ تاريخ بغداد :\r\n1 / 157 و 8 / 214 و 9 / 208 ؛ الانساب : 5 / 396 .\r\n( 3 ) . « و رب بعيد اقرب من قريب ، و قريب ابعد من بعيد ، و الغريب من لم يكن له حبيب من تعدى الحق ضاق مذهبه ، و من اقتصر على قدره كان ابقى له ، و اوثق سبب اخذت به سبب بينك و بين اللّه سبحانه » نهج البلاغه :\r\nنامه 31 وصيت‌نامه به امام حسن عليه السّلام و نيز نك : الكافى : 2 / 643 ح 7 ؛ تحف العقول : 234 .\r\n","page_name":" 105 ","page_number":105},
  {"content":"\r\n\r\nمنافاتى ندارد . يكى از گفته‌هاى امام على عليه السّلام اين است كه : « برادرت را به هنگام خطاكارى به وسيله نيكى سرزنش كن ! و شر او را از طريق بخشش كردن دور ساز . » « 1 » ( و مأزورون على قطيعتها ) منظور از واژه « وزر » در اين‌جا ترك اولى است .\r\n( فأربع ابا العباس ، رحمك اللّه فيما جرى على لسانك و يدك من خير و شر ) تو كارگزار هستى و سرپرستى مردم را به عهده دارى . هيچ كارگزارى حق ندارد برمبناى خواسته‌هاى شخصى خود عمل كند ؛ زيرا شخصيت حقوقى فرد شخصيت حقيقى او را زائل مىكند . از اين روى پيامبران و مصلحان به منفعت‌هاى شخصى خويش توجهى ندارند . ( فإنا شريكان فى ذلك ) تو در برابر اختياراتى كه دارى در برابر خدا و مردم مسئول هستى و من نيز مسئول تو در برابر خدا و مردم هستم ؛ چون راه را براى تو هموار كردم . كوتاه سخن آن‌كه ما هردو در برابر پست و منصب مسئوليت داريم ؛ ولى فرزندان نامشروع چه در منصب رياست و چه در غير آن ، از مسئوليت خويش راهى براى كسب درآمد و سودجويى و بهره‌كشى از كارگران و ستمديدگان استفاده مىكنند .\r\nپيش از اين در اين‌باره به تفصيل سخن گفته شد . « 2 »\r\n\r\n\r\n","description":"","footnote":"\r\n- وسائل الشيعة : 12 / 52 ح 4 ؛ كنز العمال : 16 / 122 و 181 ح 44143 و 44392 ؛ تاريخ بغداد :\r\n3 / 308 ، عيون الحكم و المواعظ : 266 .\r\n( 1 ) . « عاتب اخاك بالاحسان اليه ، واردد شره بالانعام عليه » نهج البلاغه : حكمت 158 .\r\n( 2 ) . شرح خطبه 122 .\r\n","page_name":" 106 ","page_number":106},
  {"content":"\r\n\r\n\r\nنامه 19\r\n\r\nهشدار نسبت به بدرفتارى با مردم !\r\n« أمّا بعد فإنّ دهاقين أهل بلدك شكوا منك غلظة و قسوة و احتقارا و جفوة و نظرت فلم أرهم أهلا لأن يدنوا لشركهم و لا أن يقصوا و يجفوا لعهدهم فالبس لهم جلبابا من اللّين تشوبه به طرف من الشّدّة و داول لهم بين القسوة و الرّأفة و امزج لهم بين التّقريب و الإدناء و الإبعاد و الإقصاء إن شاء اللّه . »\r\n\r\nترجمه\r\nپس از نام خدا و درود . همانا بزرگان مركز فرمانداريت ، از خشونت و قساوت و تحقير كردن مردم و سنگدلى تو شكايت كردند . من درباره آنها انديشيدم ، نه آنان را شايسته نزديك شدن يافتم ، زيرا كه مشركند و نه سزاوار قساوت و سنگدلى و بدرفتارى هستند ، زيرا كه با ما هم‌پيمانند ، پس در رفتار با آنان ، نرمى و درشتى را به هم‌آميز ، رفتارى توأم با شدّت و نرمش داشته باش ، اعتدال و ميانه‌روى را در نزديك كردن يا دور كردن ، رعايت كن .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nواژه‌شناسى\r\nدهاقين : رهبران و بزرگان .\r\nالجلباب : نوعى لباس و پوشش است .\r\nداول : امام عليه السّلام آن را اين‌گونه تفسير كرده است : چيزى بين سنگدلى و نرمخويى .\r\n\r\nساختار ادبى\r\nدهاقين : جمع « دهقان » است . اسم ، معرب و نكره است .\r\n\r\nشرح و تفسير\r\n( أمّا بعد ، فإن دهاقين اهل بلدك شكوا منك غلظة و قسوة . . . ) مخاطب اين نامه ، يكى از كارگزاران امام عليه السّلام است . شريف رضى و ابن ابى الحديد و ابن ميثم ، نام اين كارگزار را ذكر نكرده‌اند ؛ اما برخى از شرح‌كنندگان نهج البلاغه عقيده دارند كه عمر بن سلمه بوده و مادرش ام سلمه ، همسر پيامبر صلّى اللّه عليه و آله بوده است .\r\nعمر بن سلمه فرمانرواى فارس بود . مردم فارس در آن زمان مسلمان نبودند .\r\nدر هرصورت ، ظاهرسخن بيانگر اين است كه برخى از بزرگان مشركان در بين مردم فارس با مسلمانان پيمانى برقرار كرده بود . آنان از تندخويى و سنگدلى فرمانروايشان به امام عليه السّلام شكايت كردند . امام عليه السّلام نامه‌اى براى وى نوشت كه به دليل پيمانى كه با آنها بسته است ، با آنها بدرفتارى نكند و چون مشرك هستند آنها را به خود نزديك نكند و اعتدال را در برخورد با آنها رعايت كند و با رفتارى ميان شدت و نرمش با آنها معامله كند .\r\nشايد پرسيده شود كه امام عليه السّلام چگونه از ارتباط با مشركان منع كرد ؛ در حالى كه خداوند مىفرمايد : « خدا شما را از دوستى آنان كه با شما در دين\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nقتال و دشمنى نكرده و شما را از ديارتان بيرون ننمودند نهى نمىكند تا بيزارى از آنها جوييد بلكه با آنها به عدالت و انصاف رفتار كنيد كه خدا مردم با عدل‌وداد را بسيار دوست مىدارد . » « 1 » در پاسخ مىتوان گفت كه نزديكى يك مفهوم است و نيكى كردن و عدالت داشتن مفهومى ديگر است . نيكى كردن و رعايت عدالت در حق يك شخص به معناى نزديك كردن آن شخص به خويشتن و يا بالا بردن مقامش نمىباشد .\r\n\r\n\r\n","description":"","footnote":"\r\n( 1 ) .  لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ  ممتحنه / 60 : 8 .\r\n","page_name":" 109 ","page_number":109},
  {"content":"\r\n\r\n\r\nنامه 20\r\n\r\nتهديد زياد ابن ابيه\r\n« و إنّي أقسم باللّه قسما صادقا لئن بلغني أنّك خنت من فيء المسلمين شيئا صغيرا أو كبيرا لأشدّنّ عليك شدّة تدعك قليل الوفر ثقيل الظّهر ضئيل الأمر و السّلام . »\r\n\r\nترجمه\r\n( نامه به زياد بن ابيه ، جانشين فرماندار بصره . ابن عباس از طرف امام عليه السّلام فرماندار بصره بود و بر حكومت اهواز و فارس و كرمان و ديگر نواحى ايران نظارت داشت : ) هشدار از خيانت به بيت المال ! همانا من ، به راستى به خدا سوگند مىخورم ، اگر به من گزارش كنند كه در اموال عمومى خيانت كردى ، كم يا زياد ، چنان بر تو سخت گيرم كه كم بهره شده و در هزينه عيال ، در مانده و خوار و سرگردان شوى ، با درود .\r\n\r\nواژه‌شناسى\r\nالشّدّة : سخت گرفتن ، تهاجم .\r\nالوفر : مال و ثروت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nثقيل الظهر : كسى كه در تأمين زندگى خانواده‌اش درمانده است .\r\nالضئيل : خوار .\r\n\r\nشرح و تفسير\r\nشريف رضى مىگويد : « عبد اللّه بن عباس فرمانرواى بصره ، اهواز و فارس بود . وى از زياد بن ابيه براى اداره بصره يارى خواست و او را جاى خود در بصره گمارد . هنگامىكه امام عليه السّلام از اين كار عبد اللّه بن عباس آگاه گشت ؛ نامه‌اى به زياد نوشت : ( و إنى أقسم باللّه قسما صادقا ، لئن بلغنى أنك خنت . . . ) از ظاهر سخن امام عليه السّلام برداشت مىشود كه خطايى از زياد سر نزده و ليكن امام عليه السّلام از بيم آن‌كه پيمان‌شكنى كند ، وى را تهديد كرد و او را از سوء عاقبت در اثر پيمان‌شكنى برحذر داشت و اين‌كه گريزى از كيفر وجود ندارد و كمترين سزاى او گرفتن مال و ثروت از اوست و اين‌كه تهيدست و خوار و فرومايه رها شود .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nنامه 21\r\n\r\nاندرز به زياد ابن ابيه\r\n« فدع الإسراف مقتصدا و اذكر في اليوم غدا و أمسك من المال به قدر ضرورتك و قدّم الفضل ليوم حاجتك . أترجو أن يعطيك اللّه أجر المتواضعين و أنت عنده من المتكبّرين و تطمع و أنت متمرّغ في النّعيم تمنعه الضّعيف و الأرملة أن يوجب لك ثواب المتصدّقين و إنّما المرء مجزيّ بما أسلف و قادم على ما قدّم و السّلام . »\r\n\r\nترجمه\r\nاى زياد ، از اسراف بپرهيز و ميانه‌روى را برگزين . از امروز به فكر فردا باش و از اموال دنيا به اندازه كفاف خويش نگهدار و زيادى را براى روز نيازمنديت در آخرت پيش فرست . آيا اميد دارى خداوند پاداش فروتنان را به تو بدهد ؛ درحالىكه از متكبّران باشى و آيا طمع دارى ثواب انفاق كنندگان را دريابى ؛ درحالىكه در نازونعمت قرار دارى و تهيدستان و بيوه زنان را از آن نعمت‌ها محروم مىكنى . همانا انسان به آن‌چه پيش فرستاده و نزد خدا ذخيره ساخته ، پاداش داده خواهد شد . با درود .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nواژه‌شناسى\r\nمقتصدا : ميانه‌رو .\r\nالفضل : زياده‌روى و پا از ميانه‌روى فراتر گذاشتن .\r\nمتمرغ فى النعيم : در نازونعمت قرار داشتن .\r\n\r\nساختار ادبى\r\nمقتصدا : حال براى فاعل فعل « دع » كه ضمير مستتر « أنت » است .\r\nغدا : مفعول‌به براى فعل « اذكر » است و منظور يادآورى فردا در امروز است .\r\nأن يوجب : تاويل به مصدر مىرود و حرف جر محذوف به آن جر مىدهد و در اصل « فى وجوب الثواب » بوده است . جارومجرور به « تطمع » تعلق دارد .\r\n\r\nشرح و تفسير\r\n( فدع الاسراف مقتصدأ ، و اذكر اليوم غدا . . . ) مال وسيله‌اى براى رفع نياز ، نيازمندان است ؛ نه براى افراط و هدر دادن و نه براى چشم و هم‌چشمى و فخرفروشى . پس هرچه از نيازهاى روزمره زياد مىآيد ، بايد صرف برنامه‌هاى عام المنفعه شود يا براى روزگار سختى چون جنگ و جلوگيرى از حمله دشمنان ذخيره شود .\r\n( أترجو أن يعطيك اللّه اجر المتواضعين و أنت عنده من المتكبرين . . . ) هركس به سزاى اعمال خود مىرسد . پاداش براى كسى كه نيكى كرد و كيفر سزاى كسى است كه بدى كرد . برابرى نيك و بد در عدالت الهى محال است . مال و ثروت ، انسان خودخواه و متكبر را اغوا و سركش مىكند . وى آن را براى خوشىها و لذت‌هاى خود تلف مىكند و آن را از نيازمندانى كه به آن نياز\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمبرم دارند و كسى را ندارند بازمىدارد ؛ سزاى اين شخص نزد خداوند عذاب جهنم است . ( المرء مجزىء بما أسلف ) انسان فروتن خود را در اطاعت خداوند ، مقصر مىشمرد و اگر دنيا به او رو آورد ، آن را در راه خدا مىبخشد و خدا را بيشتر سپاس مىگويد و بيشتر از او مىترسد و نسبت به بندگانش بيشتر فروتن مىشود و پاداش اين شخص نزد خداوند نيك‌فرجامى است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nنامه 22\r\n\r\nدرباره شادكامى و ناكامى\r\n« أمّا بعد فإنّ المرء قد يسرّه درك ما لم يكن ليفوته و يسوؤه فوت ما لم يكن ليدركه فليكن سرورك بما نلت من آخرتك و ليكن أسفك على ما فاتك منها و ما نلت من دنياك فلا تكثر به فرحا و ما فاتك منها فلا تأس عليه جزعا و ليكن همّك فيما بعد الموت . »\r\n\r\nترجمه\r\n( نامه به ابن عباس ، فرماندار بصره در سال 36 هجرى كه گفت پس از سخنان پيامبر هيچ سخنى را همانند اين نامه سودمند نيافتم : ) پس از ياد خدا و درود همانا انسان گاهى خوشنود مىشود به چيزى كه هرگز از دستش نمىرود و ناراحت مىشود براى از دست دادن چيزى كه هرگز به آن نخواهد رسيد . ابن عباس ، خوشحالى تو از چيزى باشد كه در آخرت براى تو مفيد است و اندوه تو براى از دست دادن چيزى از آخرت باشد . آن‌چه از دنيا به دست مىآورى تو را خوشنود نسازد . آن‌چه در دنيا از دست مىدهى ، زارىكنان تأسّف مخور و همّت خويش را به جهان پس از مرگ واگذار .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nواژه‌شناسى\r\nالدّرك : دست يافتن .\r\nلا تأس : اندوهناك مباش .\r\n\r\nساختار ادبى\r\nأمّا : ادات شرط است . « اما » همانند « مهما » براى حوادث گذشته به كار مىرود و بعد از آن جواب به شكل قطعى مىآيد . به عنوان ادات شرط نيز استفاده شود . « أما » مىتواند براى تأكيد نيز استفاده شود .\r\nفرحا : تميز است .\r\nجزعا : مفعول مطلق براى فعل « تأس » است .\r\n\r\nشرح و تفسير\r\nاين عبارات بخشى از نامه امام عليه السّلام به ابن عباس است . ( أما بعد فإن المرء قد سيره . . . ) شريف رضى به نقل از ابن عباس گزارش مىكند : « پس از سخنان گهربار پيامبر از هيچ گفته‌اى چنين سود نبردم . » « 1 » خلاصه مضمون نامه چنين است كه شادمانى به خاطر چيزى كه بىگمان به آن خواهى رسيد و افسوس خوردن بر گذشته بيهوده است . چرا كه گذشته با غم و اندوه خوردن بازنمىگردد و آينده با شادمانى پابرجا نمىماند . آن‌چه در آن جهان به تو سود مىرساند و جاودان مىماند ، عمل نيكى است كه براى انسان‌هاى پس از خود به جاى مىگذارى .\r\n\r\n\r\n","description":"","footnote":"\r\n( 1 ) . نك : شرح نهج البلاغه ، محمد عبده : 3 / 20 ؛ شرح نهج البلاغه ، ابن ابى الحديد : 15 / 140 .\r\n","page_name":" 116 ","page_number":116},
  {"content":"\r\n\r\n( فليكن سرورك بما نلت من آخرتك ) پيش از اين اشاره شد كه تلاش‌هايمان بايد براى خدمت به زندگى و خلق و اخلاص نسبت به خدا باشد . ( و ما نلت من دنياك ) به آن‌چه از دنيا مىرسى ؛ مانند : پست و مقام و املاك ( فلا تكبر به فرحا ) خيلى خوشحال مباش ؛ چون و بال و شر آن براى تو خواهد ماند : ( لانه يعود عليك بالشر و الوبال ) به خصوص اگر از راه حرام و نامشروع به دست آمده باشد . مشابه مضامين اين نامه در خطبه ( 114 ) آمد و نيز در بخش‌هاى بعدى نيز خواهد آمد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nنامه 23\r\n\r\nسفارش امام عليه السّلام درباره ابن ملجم\r\n« وصيّتي لكم ألّا تشركوا باللّه شيئا و محمّد فلا تضيّعوا سنّته .\r\nأقيموا هذين العمودين و أوقدوا هذين المصباحين و خلاكم ذمّ .\r\nأنا بالأمس صاحبكم و اليوم عبرة لكم و غدا مفارقكم . إن أبق فأنا وليّ دمي و إن أفن فالفناء ميعادي و إن أعف فالعفو لي قربة و هو لكم حسنة . فاعفوا ألا تحبّون أن يغفر اللّه لكم .\r\nو اللّه ما فجأني من الموت وارد كرهته و لا طالع أنكرته و ما كنت إلّا كقارب ورد و طالب وجد و ما عند اللّه خير للأبرار . »\r\n\r\nواژه‌شناسى\r\nالقارب : جوينده آب به شب‌هنگام ، قايق و كشتى كوچك .\r\n\r\nساختار ادبى\r\nألا تشركوا : تاويل به مصدر مىرود و خبر « وصيتى لكم » قرار مىگيرد .\r\nمحمد : مبتدا است و « لا تضيعوا » خبر آن است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nعبرة : خبر براى مبتداى حذف شده است كه در اصل « أنا اليوم عبرة » بوده است .\r\nمفارقكم : خبر براى مبتداى حذف شده است كه در اصل « أنا غدا مفارقكم » بوده است .\r\n\r\nشرح و تفسير\r\nشريف رضى مىگويد كه امام عليه السّلام اين نامه را به عنوان وصيت ، پس از ضربت خوردن از ابن ملجم نگاشت كه بخشى از آن قبلا گذشت . سيد رضى به مطالبى كه در خطبه 149 آمده است ، اشاره مىكند . شرح مفصل شهادت امام عليه السّلام نيز در نامه 46 خواهد آمد . ( وصيّتى لكم ألا تشركوا باللّه شيئا ) واژه « شيئا » در اين‌جا كلمه‌اى نكره است كه در معناى نفى استفاده شده و دلالت بر عموم دارد . معناى اين فقره از نامه امام عليه السّلام چنين است كه تمام كارها و رفتارهايتان بايد خالصانه براى كسب رضاى خدا باشد و از كسى جز خداوند نهراسيد و از كسى جز خداوند چيزى درخواست نكنيد و تنها به ريسمان خداوند چنگ زنيد كه خدايى جز خداى يگانه نيست .\r\n( و محمد ص فلا تضيعوا سنة . . . ) سنت محمد صلّى اللّه عليه و آله كار نيك و جهاد و برادرى و هميارى و آزادگى است . ( و خلالكم ذم ) اگر تكاليف دينى خود را انجام داديد ، مورد عتاب و سرزنش قرار نمىگيريد . ابن ابى الحديد مىگويد :\r\n« امام عليه السّلام اين فقره از نامه را در پاسخ كسانى نگاشته است كه رنج و مشقت عبادات بيش از حد لازم را به جان خريده‌اند و اين آيه را عنوان مىكند :\r\n« خداوند براى شما حكم را آسان خواسته و تكليف را مشكل نگرفته\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاست . » « 1 » پيامبر مىفرمايد : « براى دين حنيف اسلام برانگيخته شدم . » « 2 » در اين‌جا اين روايت تاريخى را نيز مىافزاييم : « روزى پيامبر اسلام وارد مسجد شد و مردى را نظاره كرد كه تمام وقت روز را به عبادت سپرى مىكند ، پيامبر فرمود چه كسى براى تأمين معاش تو زحمت مىكشد ؟ آن مرد گفت : برادرم .\r\nپيامبر فرمود : برادرت عبادت‌كننده‌تر از تو است » .\r\n( أنا بالأمس صاحبكم ) ديروز از شما دفاع مىكردم و كارهايتان را سازماندهى و به راه راست هدايت مىكردم . ( و اليوم عبرة لكم ) و امروز بر بستر مرگ خوابيده‌ام و اختيارى از خويش ندارم . ( و غدا مفارقكم ) و فردا بىبازگشت از شما به سوى جهان آخرت خواهم كوچيد . شرح مفصل شهادت امام عليه السّلام در خطبه 149 گذشت . ( إن ابقى فأنا ولى دمى . . . ) اگر زنده ماندم ، مسئول خون خويشم و از اين شخص گذشت خواهم كرد يا او را قصاص مىكنم ! در غير اين صورت مرگ ، پايان‌بخش زندگى است و جز خداوند كريم باقى و جاويدان نيست .\r\n( و هو أي العفو لكم حسنة ، فاعفوا ألا تحبون أن يغفر اللّه لكم ) امام على عليه السّلام مىفرمايد كه قاتلش را مورد بخشش قرار دهند و در روايتى ديگر مىفرمايد :\r\n\r\n\r\n","description":"","footnote":"\r\n( 1 ) .  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  بقره / 2 : 185 .\r\n( 2 ) . « بعثت بالحنفية السهلة السمحة » تفسير القرطبى : 20 / 19 ؛ تاويل مختلف الحديث : 1 / 117 ؛ نيل الاوطار : 1 / 31 ؛ صحيح بخارى : 1 / 16 ؛ الادب المفرد : 109 ، ح 288 ؛ عون المعبود : 10 / 184 ؛ تحفة الاحوذى : 5 / 153 ؛ مقدمة فتح البارى : 1 / 134 ؛ سبل السلام : 3 / 111 .\r\n","page_name":" 120 ","page_number":120},
  {"content":"\r\n\r\n« خوراكش لذيذ و بسترش نرم باشد . » « 1 » آيا اين برخورد از روى بخشندگى و يا ترحم و دلسوزى است ؟ بلكه آرزوى مجازات بزرگ در آن دنيا و به دست آوردن ثواب فراوان است . بخشندگى به پرهيزكارى نزديك‌تر است و امام نمونه آرمانى پرهيزكارى است و به اين دليل در هنگام به شهادت رسيدنش با شادمانى فرمود : « به خداى كعبه رستگار شدم . » « 2 » امام در زمان حيات پيامبر از ايشان گلايه كرد كه چرا وعده شهادتى كه در جنگ احد به ايشان داده ، محقق نمىشود . « 3 » از سخنان گهربار امام : « بهترين مرگ‌ها شهادت است ! سوگند به آن‌كس كه جان فرزند ابو طالب در اختيار اوست ، هزار ضربه شمشير بر من آسان‌تر است تا مرگ در بستر ، در عصيان خداوند » « 4 » بنابراين جاى تعجب نيست كه امام قاتلش را ببخشايد .\r\n( و اللّه ما فجأني من الموت وارد كرهته و لا طائع انكرته . . . ) امام مشتاقانه منتظر شهادت بود و مىدانست كه شهادت در راه است . چون پيامبر امين وعده آن را به وى داده بود . وعده‌اش قطعى است و بىصبرانه منتظر آن بود و مىفرمود : « ديرى نپايد كه ريش من از خون سرم رنگين شود . امام چندين بار\r\n\r\n\r\n","description":"","footnote":"\r\n( 1 ) . « اطيبوا طعامه ، و الينوا فراشه » الطبقات الكبرى : 3 / 37 ، تاريخ دمشق : 42 / 559 ، اسد الغابة : 4 / 37 ، الامامة و السياسة : 1 / 181 .\r\n( 2 ) . « فزت و رب الكعبة » تاريخ طبرى : 5 / 143 ؛ مقاتل الطالبيين : 29 و 47 ؛ طبقات ابن سعد : 3 / 35 ؛ انساب الاشراف : 2 / 489 و 499 و 524 ؛ مروج الذهب : 2 / 411 ؛ الامامة و السياسة : 1 / 159 .\r\n( 3 ) . اين گلايه در خطبه 156 گذشت .\r\n( 4 ) . « ان اكرم الموت القتل ! و الذى نفس ابن ابى طالب بيده ، لالف ضربة بالسيف اهون على من ميتة على الفراش فى غير طاعة اللّه » نهج البلاغة : خطبه 123 .\r\n","page_name":" 121 ","page_number":121},
  {"content":"\r\n\r\nفرموده بود : به خدا سوگند كه اين ريش از خون سر خضاب گردد . « 1 » اين عبارت ، تفسير اين فقره از نامه را آشكار مىكند . امام دليل دوست داشتن مرگ را با اين آيه توجيه مىكند : « و آن‌چه نزد خداست ، براى نيكان از هر چيز بهتر است . » « 2 »\r\n\r\n\r\n","description":"","footnote":"\r\n( 1 ) . « و اللّه ليخضبنها من فوقها » الاستيعاب : 3 / 1126 ؛ فضائل الصحابة ، احمد بن حنبل : 1 / 542 ح 908 و 4 / 263 ؛ الغارات : 2 / 444 ؛ مطالب السؤول : 135 ، چاپ نجف ؛ اسد الغابة : 4 / 35 ؛ تذكرة الخواص ، ابن جوزى : 182 .\r\n( 2 ) .  وَ ما عِنْدَ اللَّهِ خَيْرٌ لِلْأَبْرارِ  آل عمران / 3 : 198 .\r\n","page_name":" 122 ","page_number":122},
  {"content":"\r\n\r\n\r\nنامه 24\r\n\r\nوصيت امام درباره دارايىهايش\r\n« هذا ما أمر به عبد اللّه عليّ بن أبي طالب أمير المؤمنين في ماله ابتغاء وجه اللّه ليولجه به الجنّة و يعطيه به الأمنة .\r\nمنها فإنّه يقوم بذلك الحسن بن عليّ يأكل منه بالمعروف و ينفق منه بالمعروف فإن حدث بحسن حدث و حسين حيّ قام بالأمر بعده و أصدره مصدره و إنّ لابني فاطمة من صدقة عليّ مثل الّذي لبني عليّ و إنّي إنّما جعلت القيام بذلك إلى ابني فاطمة ابتغاء وجه اللّه و قربة إلى رسول اللّه ص و تكريما لحرمته و تشريفا لوصلته .\r\nو يشترط على الّذي يجعله إليه أن يترك المال على أصوله و ينفق من ثمره حيث أمر به و هدي له و ألّا يبيع من أولاد نخيل هذه القرى وديّة حتّى تشكل أرضها غراسا .\r\nو من كان من إمائي اللّاتي أطوف عليهنّ لها ولد أو هي حامل فتمسك على ولدها و هي من حظّه فإن مات ولدها و هي حيّة فهي عتيقة قد أفرج عنها الرّقّ و حرّرها العتق . »\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nترجمه\r\n( اين وصيّت‌نامه اقتصادى را پس از بازگشت از جنگ صفّين در 20 جمادى الاوّل سال 37 هجرى نوشت : ) اين دستورى است كه بنده خدا على بن ابى طالب ، امير مؤمنان نسبت به اموال شخصى خود براى خوشنودى خدا داده است تا خداوند با آن به بهشتش درآورد و آسوده‌اش گرداند . همانا سرپرستى اين اموال بر عهده فرزندم حسن بن على است . آن‌گونه كه رواست از آن مصرف نمايد و از آن انفاق كند . اگر براى حسن حادثه‌اى رخ داد و حسين زنده بود ، سرپرستى آن را پس از برادرش بر عهده گيرد و كار او را تداوم بخشد . پسران فاطمه عليهما السّلام از اين اموال به همان مقدار سهم دارند كه ديگر پسران على خواهند داشت . من سرپرستى اموالم را به پسران فاطمه واگذاردم تا خوشنودى خدا و نزديك شدن به رسول اللّه صلّى اللّه عليه و آله و بزرگ داشت حرمت او ، و احترام پيوند خويشاوندى پيامبر صلّى اللّه عليه و آله را فراهم آورم .\r\nو با كسى كه اين اموال در دست اوست شرط مىكنم كه اصل مال را حفظ كرده تنها از ميوه و درآمدش بخورند و انفاق كنند ، و هرگز نهال‌هاى درخت خرما را نفروشند ، تا همه اين سرزمين يك‌پارچه به‌گونه‌اى زير درختان خرما قرار گيرد كه راه يافتن در آن دشوار باشد . و زنان غير عقدى من كه با آنها بودم و صاحب فرزند يا حامله مىباشند ، پس از تولّد فرزند ، فرزند خود را برگيرد كه بهره او باشد و اگر فرزندش بميرد ، مادر آزاد است و كنيز بودن از او برداشته شده و آزادى خويش را بازيابد .\r\n\r\nواژه‌شناسى\r\nيولجه : وارد مىكند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nالأمنه : آسايش . در اين‌جا منظور مرگ است .\r\nالوصلة : قرابت و خويشاوندى .\r\nالوديه : نهال درخت خرما كه روى ريشه درخت خرماى اصل رشد مىكند .\r\nتشكل : پر مىشود .\r\nمن حظه : از بهره او .\r\n\r\nساختار ادبى\r\nابتغاء : مفعول‌له است .\r\nغراسا : تميز است .\r\n\r\nشرح و تفسير\r\nصحابيان در زمان پيامبر صلّى اللّه عليه و آله براى زندگى كردن مانند ساير مردم تلاش مىكردند . برخى از آنان بازرگان ، كارگر و برخى ديگر چوپان ، هيزم‌شكن و صنعتگر بودند و به سهم خود از تقسيمى بيت المال بسنده نمىكردند . امام على عليه السّلام پيش از خلافت و پس از آن نيز زمين‌هاى خشك و باير را با سخت‌كوشى و دسترنج خود رونق مىبخشيد و با شخم‌زنى و كشاورزى و كاشت و آبيارى آن را آبادان مىساخت . ابن ابى الحديد در شرح و تفسير اين نامه چنين مىگويد : « همه مردم مىدانند كه امام على عليه السّلام با دسترنج خود ، در منطقه ينبع و سويعة از شهر مدينه ، چشمه‌هايى را استخراج كرد و زمين‌هاى خشك بسيارى را به وسيله آنها جان بخشيد . آن‌گاه آنها را از زمين‌هاى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشخصى خود خارج كرده و به مسلمانان بخشيد و هنگامىكه به شهادت رسيد ، هيچ‌كدام در ملك شخصى وى نبود . » « 1 » در كتاب « استيعاب » ابن عبد البر آمده است : « على عليه السّلام درحالى كشته شد كه نه ثروتى جمع‌آورى كرده و نه بهره‌اى از دنيا برگرفته بود . » « 2 »\r\nكشاورزى امام على عليه السّلام به خاطر گرسنگان مانند جهاد با شمشير در راه خدا و دين بود . اگر مظهر و شعار كمونيست‌ها چكش و داس بود ، مظهر على عليه السّلام شمشير و كلنگ بود . كلنگ براى رفع نياز نيازمندها و شمشير براى مقابله با تجاوزگران به حقوق مردم ، و اين هردو گروه نزد خدا يكسان هستند . نقش آنها در پيشرفت زندگى به يك اندازه است . . . بسيار شگفت‌انگيز است كه شيعيان على عليه السّلام درباره فضائل و مناقب امام بسيار سخن مىگويند و مىنويسند ؛ اما نسبت به كار و تلاش امام در زمين براى توليد و سودرسانى به مردم بىتفاوت مىشوند و تنها بر كلام‌ها و گفتارها تكيه مىكنند و به آنها اهميت مىدهند . . . و اين باور از اين‌جا ناشى مىشود كه بسيارى از آنها تنها مصرف‌كننده هستند و در عين حال در مقابل سستى و تنبلى خود مشتاقانه منتظر مدح و ستايش‌اند .\r\n( هذا ما أمر به عبد اللّه علي ابن ابي طالب امير المؤمنين في ماله . . . ) امام على عليه السّلام وصيت كرد كه سرپرستى اموالى كه خود با دست خويش آنها را به دست آورده و به مسلمانان بخشيده بود ، نخست به امام حسن و پس از او به امام حسين واگذار شود . ايشان دو شرط نيز گذاشت : شرط نخست به اندازه نياز\r\n\r\n\r\n","description":"","footnote":"\r\n( 1 ) . شرح نهج البلاغه : 15 / 146 .\r\n( 2 ) . الاستيعاب : 3 / 1126 .\r\n","page_name":" 126 ","page_number":126},
  {"content":"\r\n\r\nاز آن استفاده كنند . ( يأكل منه بالمعروف ) يعنى به‌طور شايسته از آن مصرف كنند و مانند كسى باشند كه سرپرستى اموال يتيمان يا ديگرى به او سپرده شده است . خداوند درباره سرپرستى اموال يتيمان مىفرمايد : « يتيمان را آزمايش كنيد تا هنگامىكه بالغ شده و تمايل به نكاح پيدا كنند ، آن‌گاه اگر آنها را دانا به درك مصالح زندگانى خود يافتيد اموالشان را به آنها باز دهيد و با اسراف و عجله مال آنها را حيف و ميل مكنيد ، بدين انديشه كه مبادا بزرگ شوند ( و اموالشان را از شما بگيرند ) و هركس از اولياى يتيم داراست به كلى از هر قسم تصرف در مال يتيم خوددارى كند و هركه فقير است در مقابل نگهبانى او از مال يتيم به قدر متعارف ارتزاق كند پس آن‌گاه كه يتيمان بالغ شدند و مالشان را رد كرديد بر رد مال به آنها بايد گواه بگيريد ( براى حكم ظاهرا و در باطن علم حق ) و گواهى خدا بر محاسبه خلق كافى است . » « 1 » نقل شده است كه مردى از پيامبر درباره يتيمى پرسيد كه در خانه‌اش زندگى مىكرد كه آيا مىتواند از اموال يتيم استفاده كند ؟ پيامبر فرمود : آرى ! اما به‌طور شايسته از آن استفاده كن .\r\nشرط دوم آن‌كه به‌طور شايسته آن را انفاق نمايد . ( ينفق منه بالمعروف ) به آن معنا كه نياز نيازمندان را بدون پايمال كردن حق ديگران رفع كنند . ( و إن لبني فاطمة من صدقة على مثل الذي لبني علي . . . ) فرزندان امام حق استفاده شايسته از تمام اموالى را دارند كه امام آنها را وقف كرده است و در اين بين\r\n\r\n\r\n","description":"","footnote":"\r\n( 1 ) .  وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَ لا تَأْكُلُوها إِسْرافاً وَ بِداراً أَنْ يَكْبَرُوا وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَ كَفى بِاللَّهِ حَسِيباً  نساء / 4 : 6 .\r\n","page_name":" 127 ","page_number":127},
  {"content":"\r\n\r\nفرقى ميان فرزندان فاطمه و ديگر فرزندان امام از ديگر همسرانشان نيست .\r\nفرزندان امام به روايت شيخ مفيد بيست و هفت دختر و پسر بودند كه چهار فرزند او از حضرت فاطمه و بقيه از مادرانى ديگر بودند . « 1 » ( و يشترط على الذى يجعله اليه ان يترك المال على اصوله . . . ) سرپرست ، حق تصرف ، فروش و بخشيدن دارايىهاى وقف‌شده مانند درختان و نهال‌ها را ندارد و به خود درخت‌ها ضرر نرساند و تنها حق تصرف در ميوه‌هاى آنها را دارد . . . ادامه وصيت‌نامه به موضوع كنيزان و بردگان اختصاص دارد كه امروزه ديگر كاربردى ندارد و سخن گفتن از آن بيهوده است .\r\n\r\n\r\n","description":"","footnote":"\r\n( 1 ) . الارشاد : 1 / 354 و نيز نك : انساب الاشراف : 2 / 189 ؛ مناقب آل ابى طالب عليهم السّلام : 2 / 77 ؛ بحار الانوار : 42 / 91 و 63 / 19 ؛ تاريخ طبرى : 4 / 118 ؛ الهداية الكبرى : 407 ؛ دلائل الامامة : 134 ؛ مناقب ابن شهراشوب : 3 / 358 .\r\n","page_name":" 128 ","page_number":128},
  {"content":"\r\n\r\n\r\nنامه 25\r\n\r\nكارگران\r\n« انطلق على تقوى اللّه وحده لا شريك له و لا تروّعنّ مسلما و لا تجتازنّ عليه كارها و لا تأخذنّ منه أكثر من حقّ اللّه في ماله فإذا قدمت على الحيّ فانزل بمائهم من غير أن تخالط أبياتهم ثمّ امض إليهم بالسّكينة و الوقار حتّى تقوم بينهم فتسلّم عليهم و لا تخدج بالتّحيّة لهم ثمّ تقول عباد اللّه أرسلني إليكم وليّ اللّه و خليفته لآخذ منكم حقّ اللّه في أموالكم فهل للّه في أموالكم من حقّ فتؤدّوه إلى وليّه فإن قال قائل لا فلا تراجعه و إن أنعم لك منعم فانطلق معه من غير أن تخيفه أو توعده أو تعسفه أو ترهقه فخذ ما أعطاك من ذهب أو فضّة فإن كان له ماشية أو إبل فلا تدخلها إلّا بإذنه فإنّ أكثرها له فإذا أتيتها فلا تدخل عليها دخول متسلّط عليه و لا عنيف به و لا تنفّرنّ بهيمة و لا تفزعنّها و لا تسوأنّ صاحبها فيها و اصدع المال صدعين ثمّ خيّره فإذا اختار فلا تعرضنّ لما اختاره ثمّ اصدع الباقي صدعين ثمّ خيّره فإذا اختار فلا تعرضنّ لما اختاره فلا تزال كذلك حتّى يبقى ما فيه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nوفاء لحقّ اللّه في ماله فاقبض حقّ اللّه منه فإن استقالك فأقله ثمّ اخلطهما ثمّ اصنع مثل الّذي صنعت أوّلا حتّى تأخذ حقّ اللّه في ماله و لا تأخذنّ عودا و لا هرمة و لا مكسورة و لا مهلوسة و لا ذات عوار و لا تأمننّ عليها إلّا من تثق بدينه رافقا بمال المسلمين حتّى يوصّله إلى وليّهم فيقسمه بينهم و لا توكّل بها إلّا ناصحا شفيقا و أمينا حفيظا غير معنف و لا مجحف و لا ملغب و لا متعب ثمّ احدر إلينا ما اجتمع عندك نصيّره حيث أمر اللّه به فإذا أخذها أمينك فأوعز إليه ألّا يحول بين ناقة و بين فصيلها و لا يمصر لبنها فيضرّ [ فيضرّ 
  ] ذلك بولدها و لا يجهدنّها ركوبا و ليعدل بين صواحباتها في ذلك و بينها و ليرفّه على اللّاغب و ليستأن بالنّقب و الظّالع و ليوردها ما تمرّ به من الغدر و لا يعدل بها عن نبت الأرض إلى جوادّ الطّرق و ليروّحها في السّاعات و ليمهلها عند النّطاف و الأعشاب حتّى تأتينا بإذن اللّه بدّنا منقيات غير متعبات و لا مجهودات لنقسمها على كتاب اللّه و سنّة نبيّه ص فإنّ ذلك أعظم لأجرك و أقرب لرشدك إن شاء اللّه . »\r\n\r\nواژه‌شناسى\r\nلا تروّع : مترسان .\r\nلا تجتاز : درنگذر .\r\nلا تخدج : كوتاهى مكن .\r\nأنعم : گفت : آرى .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nالعسف : ستم .\r\nالرّهق : سخت‌گيرى يا سخت گرفتن كارى .\r\nصدعين : دو بخش .\r\nالعود : كهنسال .\r\nالهرم : پير و فرتوت ، سالخورده و شكسته .\r\nالمهلوسة : ناتوان يا بيمار .\r\nالعوار : عيب ، نقص .\r\nالملغب : خسته‌كننده .\r\nأحدر : شتابان .\r\nالفصيل : بچه‌شتر .\r\nلا يمصر لبنها : شير حيوان را تا نهايت ندوشيد .\r\nالنّقب : شتر تندرو .\r\nالظّالع : لنگ يا ناتوان در رفتن .\r\nالغدر : جمع غدير به معناى چشمه و آب‌گير .\r\nالنّطاف : آب اندك .\r\nبدّنا : فربه ، تناور .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nساختار ادبى\r\nعلى تقوى اللّه : جارومجرور و متعلق به « انطلق » است . حرف جر « على » در اين‌جا به معناى « مع » به كار رفته است و مانند آيه :  وَ يُطْعِمُونَ الطَّعامَ عَلى حُبِّهِ  « 1 » است .\r\nوحده : حال براى لفظ جلاله اللّه است .\r\nكارها : حال براى ضمير متصل « عليه » است .\r\nأكثرا : صفتى براى مفعول حذف شده كه در اصل ( لا تأخذ منه شيئا أكثر من حقّ اللّه ) بوده است .\r\nركوبا : تميز است .\r\nبدّنا : حال است .\r\n\r\nشرح و تفسير\r\nامام على عليه السّلام به هركسى مسؤوليت اخذ ماليات را اعطا مىنمود ، چنين سفارش مىكرد :\r\n1 - امانتدار باشد و حقى از حقوق مردم و دولت را پايمال نكند . امام از اين خصلت با عنوان پرهيزكارى ياد مىكند ؛ چرا كه پرهيزكارى اساس هررفتار نيك به ويژه امانتدارى و وفادارى است .\r\n2 - با كسى كه قرار است از او حقوق عمومى دريافت شود ، نرم‌خو باشد ؛ چرا كه دولت متعلق به همه است و وظيفه دولت سرپرستى و حمايت مردم و ايجاد امنيت و ايجاد عدالت براى هرفرد جامعه\r\n\r\n\r\n","description":"","footnote":"\r\n( 1 ) . « و به [ پاس 
  ] دوستى [ خدا 
  ] بينوا و يتيم و اسير را خوراك مىدادند . » انسان / 76 : 8 .\r\n","page_name":" 132 ","page_number":132},
  {"content":"\r\n\r\nاست . كسى كه مورد اعتماد واقع شده و اين مسئوليت به او واگذار شده است ، تمام پيامدها را خود متحمل مىشود و اگر در انجام وظيفه خويش كوتاهى كند ، مورد سرزنش قرار مىگيرد . ( و لا تروّ عن مسلما و لا تجتازّن عليه كارها . . . )\r\n3 - مبلغى افزون بر حقوق تعيين‌شده ، نگيرد ؛ چرا كه تجاوز به حقوق مردم سركشى و دشمنى است .\r\n4 - به مهمانى خانه‌اى نرود . چون همه مردم شرايط مهماندارى ندارند و يا نمىتوانند مهمان را رد كنند و عجز و ناتوانى خود را بيان كنند .\r\n5 - انتقادپذير باشد و در سلام كردن و تمام گفتار و رفتارش خوشرو باشد . ( فإن قال قائل : لا ) اگر كسى گفت كه خداوند در اموال من حقى ندارد ( فلا تراجعه ) ديگر به او مراجعه مكن ! چرا كه زكات در اسلام همانند نماز و روزه يك عبادت است و بين خدا و بندگانش واسطه‌اى وجود ندارد و هيچ آفريده‌اى حق ندارد به نام خدا صحبت كند و يا خود را در مورد امور عبادت خداوند و اخلاص به وى نماينده خداوند معرفى كند .\r\n( و إن أنعم لك منعم فانطلق معه من غير أن تخيفه ، أو توعده ، أو تعسفه ) اگر صاحب مالى از وجود حقوق خدا در اموالش خبر داد ، همراه او نزد آن اموال برو ، و همانند يك برادر فروتن با او رفتار كن و به او تندى نكن و يا حتى مانند يك انسان همسان با او رفتار نكن ؛ چرا كه در گردآورى اين اموال ، تلاش و مبارزه بسيار كرده است . قابل ذكر است كه امام تنها براى جمع‌آورى مال به مأمور اخذ ماليات سفارش نمىكند ؛ بلكه به او سفارش مىكند كه با ارباب رجوع نرم‌خو نيز باشد و نيز امانتدار و درستكار باشد و اگر در خدمت\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبه مردم سستى و در كار خويش كوتاهى كرد و به شكوه و ابهت خويش افزود ، بايد به سزاى اعمال خود برسد .\r\n( و أصدع المال صدعين ثمّ خيّره . . . ) اموالى را كه حق خداوند در آن است ، به دو قسمت تقسيم كن و به صاحبش اختيار بده كه يك قسمت را انتخاب كند . بعد قسمت باقيمانده را دو نيمه كن و دوباره او را مخيّر كن و به همين گونه تقسيم كن تا آن‌جا كه باقيمانده به اندازه حق خداوند باشد و آن را بگير ، سپس آن را به ما بده ! و اگر از تقسيم پشيمان شد و خواست تقسيم از اول صورت گيرد ، قبول كن ! به شرط آن‌كه در حق خداوند كاستى و ستم رخ ندهد ؛ به‌طورى كه حيوان سالم را به خود اختصاص دهد و بيمار را به عنوان زكات به تو دهد .\r\n( و لا توكل بها إلا ناصحا شفيقا ، و أمينأ حفيضأ ، غير معنف و لا مجحف . . . ) ضمير « بها » به حيوانى كه به عنوان زكات مشخص شده است ، برمىگردد .\r\nخوش‌رفتارى و مهربانى با حيوان از سفارش‌هاى امام است و به‌طور كلى نبايد چهارپا را در راه رفتن و باربرى و ايستادن خسته كرد و نبايد نوزادش را از شير مادر محروم كرد و مراعات شتر لاغر و بيمار را نمود چون ناتوان و بيمار است . اگر شتر در راه رفتن كند بود ، بر او سخت گرفته نشود . پيامبر صلّى اللّه عليه و آله فرمود : چهارپا شش حق بر مالك خويش دارد : « اگر پياده شد چهارپا را خوراك دهد و اگر از كنار آب گذشت ، به او اجازه دهد آب بنوشد . بر صورتش نزند ؛ چرا كه چهارپا حمد و ستايش خدا را گويد و تنها در راه خدا بر شتر سوار شود و بيش از تاب و توانش بر او بار نگذارد و شتر را در راه رفتن خسته نكند . » « 1 »\r\n\r\n\r\n","description":"","footnote":"\r\n( 1 ) . من لا يحضره الفقيه : 2 / 286 ح 24665 ؛ وسائل الشيعة : 21 / 529 ح 27771 ؛ مكارم الاخلاق :\r\n262 ؛ الجعفريات : 85 ؛ الكافى : 6 / 537 ح 1 ؛ تهذيب الاحكام : 6 / 164 ح 303 .\r\n","page_name":" 134 ","page_number":134},
  {"content":"\r\n\r\n\r\nنامه 26\r\n\r\nخيانت به مردم ، بزرگترين خيانت\r\n« أمره بتقوى اللّه في سرائر أمره و خفيّات عمله حيث لا شهيد غيره و لا وكيل دونه و أمره ألّا يعمل بشيء من طاعة اللّه فيما ظهر فيخالف إلى غيره فيما أسرّ و من لم يختلف سرّه و علانيته و فعله و مقالته فقد أدّى الأمانة و أخلص العبادة و أمره ألّا يجبههم و لا يعضههم و لا يرغب عنهم تفضّلا بالإمارة عليهم فإنّهم الإخوان في الدّين و الأعوان على استخراج الحقوق .\r\nو إنّ لك في هذه الصّدقة نصيبا مفروضا و حقّا معلوما و شركاء أهل مسكنة و ضعفاء ذوي فاقة و إنّا موفّوك حقّك فوفّهم حقوقهم و إلّا تفعل فإنّك من أكثر النّاس خصوما يوم القيامة و بؤسى لمن خصمه عند اللّه الفقراء و المساكين و السّائلون و المدفوعون و الغارمون و ابن السّبيل و من استهان بالأمانة و رتع في الخيانة و لم ينزّه نفسه و دينه عنها فقد أحلّ بنفسه الذّلّ و الخزي في الدّنيا و هو في الآخرة أذلّ\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو أخزى و إنّ أعظم الخيانة خيانة الأمّة و أفظع الغشّ غشّ الأئمّة و السّلام . »\r\n\r\nواژه‌شناسى\r\nيجبههم : رودررويشان قرار مىگيرد و غافلگيرشان مىسازد .\r\nيعضههم : تهمت و بهتان دروغ به آنها نبندد .\r\nالبؤس : مستمندى ، فقر .\r\nالغارمون : كسانى كه از پرداخت بدهى خود ناتوان هستند .\r\n\r\nساختار ادبى\r\nأمره : فعل مضارع كه فاعل آن ضمير مستتر است و به امام برمىگردد ؛ به اين معنا كه امام از خود به عنوان سوم شخص غايب تعبير كرده است و اين حالت در زبان عربى زياد رخ مىدهد و ضمير « ه » به « العامل » برمىگردد .\r\nأن لا يعمل : مصدر اين فعل مجرور به حرف جاره « ب » است كه حذف شده است .\r\nأن يحببههم : مانند قبلى است .\r\nشركاء : به « نصيبا » عطف شده است .\r\nأهل مسكنة : صفتى براى شركاء است . « اهل » در اين‌جا نمىتواند بدل قرار گيرد ؛ زيرا بدل در جمله مىتواند حذف است و اين واژه در اين‌جا قابل حذف نيست .\r\nخصوما : تميز است .\r\nبؤسا : به « خصوما » عطف شده و تميز است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nشرح و تفسير\r\n( أمره بتقوى اللّه فى سرائر أمره و خفيات عمله ، حيث لا شهيد غيره . . . ) انسان مىتواند در خفا خيانت كند و نارو بزند و در اين حالت بازدارنده‌اى به جز وجدانش وجود ندارد كه همان ايمان به خدا و ترس از حسابرسى خدا و عذابش است . امام كارگزارانش را از خيانت و معصيت خداوند در خفا بر حذر مىدارد ، چرا كه خداوند به همه چيز دانا است . در حديثى آمده است :\r\n« از خداگونه‌اى بهراس كه گويا او را مىبينى و اگر او را نمىبينى ، او تو را مىبيند . » « 1 » ( و أمره ألا يعمل بشىء من طاعة اللّه فيما ظهر فيخالف إلى غيره فيما أسرّ ) خداوند را آشكارا اطاعت مكن كه در پنهانى خلاف آن را انجام دهى ؛ بلكه او را آشكارا و پنهان اطاعت كن . هركس كه آشكار و پنهانش يكسان نباشد ، فريبكار و گمراه است . ( و من لم يختلف سرّه و علانيته ، و فعله و مقالته . . .\r\nإلى العبادة ) هرشخصى كه گفتار و رفتارش با ذات و واقعيتش هماهنگى و همخوانى داشته باشد ، آن شخص مخلص و امانتدار است ؛ بلكه يك نمونه آرمانى يك انسان است كه بايد از او پيروى شود .\r\n( و أمره ألا بحبههم و لا يعضههم ، و لا يرغب عنهم تفضّلا بالإمارة عليهم ) يكى از وظايف كارگزار دولت اين است كه با بىميلى از كسى استقبال نكند و به\r\n\r\n\r\n","description":"","footnote":"\r\n( 1 ) . « ان تخشى اللّه كانك تراه ، فانك ان لا تكن لا تراه فانه يراك » صحيح مسلم : 1 / 40 ح 10 ؛ السنن الكبرى :\r\n3 / 446 ح 5883 ؛ المسند المستخرج على صحيح الامام مسلم : 1 / 104 ؛ مسند بزار : 1 / 273 ح 107 ؛ مسند ابى عوانة : 4 / 194 ؛ مجمع الزوائد : 1 / 40 ؛ مسند طيالسى : 1 / 5 ح 21 ؛ مسند رويانى :\r\n2 / 417 ؛ مسند احمد : 2 / 107 ح 5856 ؛ الكافى : 2 / 55 ح 2 ؛ وسائل الشيعة : 15 / 220 ؛ جامع الاخبار : 259 ح 694 ، ثواب الاعمال : 176 .\r\n","page_name":" 137 ","page_number":137},
  {"content":"\r\n\r\nدليل جايگاه و سمتش بر او برترى نجويد و با فخرفروشى و تكبر و خودبينى به مردم فرمان ندهد و با خشونت و تندخويى به زيردستان خود فرمان ندهد .\r\nچرا كه او كارگزار است نه كارفرما . . . مردم سرور و ريشه و ستون اصلى و خزانه دولت هستند . ( و إنّ لك فى هذه الصّدقة نصيبا مفروضا و حقّا معلوما . . . ) اين آيه اشاره به اين مطلب دارد كه مصرف صدقات منحصرا مختص به اين هشت طايفه است : « فقيران و عاجزان و متصديان اداره صدقات و براى تأليف قلوب و آزادى بندگان و قرض دادن و در راه خدا و در راه درماندگان .\r\nاين مصارف هشت‌گانه فرض و حكم خداست ، كه خدا بر تمام حكم و مصالح امور آگاه است . » « 1 » امام به موارد مصرف زكات اشاره دارد . دسته نخست ، تهيدستان و نيازمندان و مأموران اخذ زكات هستند . دسته ديگر ، « مؤلفة قلوبهم » هستند كه بخشى از زكات براى محافظت از اسلام به آنها داده مىشود . گروه بعدى بدهكاران و ورشكستگان هستند كه از پرداخت قرض‌هاى خود ناتوانند و تعبير « فى الرقاب » به آزاد كردن برده‌ها اشاره دارد .\r\nابن السبيل نيز به در راه‌ماندگان گفته مىشود كه هزينه برگشت به وطن را ندارند . به‌طور كلى آيه همه موارد نيكى و احسان را شامل مىشود .\r\n( و إنّا موفّوك حقّك فوفّهم حقوقهم ) هرگز اجازه نمىدهم كسى حق تو را پايمال كند و آن را از تو بگيرد . بنابراين شايسته است نسبت به حق ديگران حريص باشى و به آنها خيانت نكنى . ( و إلّا تفعل فإنّك من أكثر النّاس خصوما يوم القيامة ) و اگر دستت به خيانت آلوده شد ، ما تو را تنبيه مىكنيم و سزاى تو نزد\r\n\r\n\r\n","description":"","footnote":"\r\n( 1 ) .  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ  توبه / 9 : 60 .\r\n","page_name":" 138 ","page_number":138},
  {"content":"\r\n\r\nخداوند جهنم است . در آن‌جا خداوند ، خيانتكار و همه شريكانش را محاكمه خواهد كرد . ( فقد أحلّ بنفسه الذّلّ و الخزى فى الدّنيا ) چرا كه « هرنفسى در گرو عملى است كه انجام داده است . » « 1 » ( و إنّ أعظم الخيانة خيانة الأمّة ) ممكن است خيانت به ملت از طريق ربودن يك درهم از اموال دولت باشد و يا رشوه‌خوارى از يك شخصى متقلب و يا احتكار كردن كه اين از بزرگترين خيانت‌ها است . از آن بالاتر و بلكه بزرگترين خيانت‌ها توطئه‌چينى عليه مردم و ملت است .\r\n\r\n\r\n","description":"","footnote":"\r\n( 1 ) .  كُلُّ نَفْسٍ بِما كَسَبَتْ رَهِينَةٌ  مدثر / 74 : 38 .\r\n","page_name":" 139 ","page_number":139},
  {"content":"\r\n\r\n\r\nنامه 27\r\n\r\nبه محمد بن أبى بكر ( 1 - 2 )\r\n« فاخفض لهم جناحك و ألن لهم جانبك و ابسط لهم وجهك و آس بينهم في اللّحظة و النّظرة حتّى لا يطمع العظماء في حيفك لهم و لا ييأس الضّعفاء من عدلك عليهم فإنّ اللّه تعالى يسائلكم معشر عباده عن الصّغيرة من أعمالكم و الكبيرة و الظّاهرة و المستورة فإن يعذّب فأنتم أظلم و إن يعف فهو أكرم ( 1 ) و اعلموا عباد اللّه أنّ المتّقين ذهبوا بعاجل الدّنيا و آجل الآخرة فشاركوا أهل الدّنيا في دنياهم و لم يشاركوا أهل الدّنيا في آخرتهم سكنوا الدّنيا بأفضل ما سكنت و أكلوها بأفضل ما أكلت فحظوا من الدّنيا بما حظي به المترفون و أخذوا منها ما أخذه الجبابرة المتكبّرون ثمّ انقلبوا عنها بالزّاد المبلّغ و المتجر الرّابح أصابوا لذّة زهد الدّنيا في دنياهم و تيقّنوا أنّهم جيران اللّه غدا في آخرتهم لا تردّ لهم دعوة و لا ينقص لهم نصيب من لذّة . ( 2 ) »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nترجمه\r\n( نامه به فرماندار مصر ، محمد بن ابى بكر ، هنگامىكه او را در آغاز سال 37 هجرى به سوى مصر فرستاد : ) با مردم فروتن باش ، نرمخو و مهربان باش ، گشاده‌رو و خندان باش . در نگاه‌هايت و در نيم‌نگاه و خيره شدن به مردم ، به تساوى رفتار كن تا بزرگان در ستمكارى تو طمع نكنند و ناتوان‌ها در عدالت تو مأيوس نگردند ؛ زيرا خداوند از شما بندگان درباره اعمال كوچك و بزرگ ، آشكار و پنهان خواهد پرسيد . اگر كيفر دهد شما استحقاق بيش از آن را داريد و اگر ببخشد از بزرگوارى اوست .\r\nآگاه باشيد اى بندگان خدا ! پرهيزكاران از دنياى زودگذر به سلامت گذشتند و آخرت جاودانه را گرفتند . با مردم دنيا در دنياشان شريك گشتند ؛ امّا مردم دنيا در آخرت آنها شركت نكردند . پرهيزكاران در بهترين خانه‌هاى دنيا سكونت كردند و بهترين خوراك‌هاى دنيا را خوردند و همان لذّت‌هايى را چشيدند كه دنياداران چشيده بودند و از دنيا بهره گرفتند ؛ آن‌گونه كه سركشان و متكبّران دنيا بهره‌مند بودند . سپس از اين جهان با زاد و توشه فراوان و تجارتى پرسود به سوى آخرت شتافتند . لذّت پارسايى در ترك حرام دنيا را چشيدند و يقين داشتند در روز قيامت از همسايگان خدايند ؛ جايگاهى كه هرچه درخواست كنند ، داده مىشود و هرگونه لذّتى در اختيارشان قرار دارد .\r\n\r\nواژه‌شناسى\r\nآس : از مصدر « مواساة » به معناى برابرى است .\r\nحاف عليه : بر او ستم روا داشت .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحاف له : به‌خاطر كسى به ديگران ستم كردن . همانند كسى كه از اموال بيوه‌ها و يتيمان ، منبع درآمد براى فرزندان خود قرار مىدهد .\r\nحظوا : نصيب بردند ، به دست آوردند .\r\n\r\nساختار ادبى\r\nآس : فعل امر است .\r\nمعشر عباده : حرف نداى آن حذف شده است كه در حقيقت « يا معشر عباده » بوده است .\r\nما سكنت : « ما » مصدرى است .\r\nبما حظى : « ما » به معناى مثل و مانند است .\r\nما اخذه : مانند قبلى است .\r\n\r\nشرح و تفسير\r\nشريف رضى و ديگر شارحان نهج البلاغه مىگويند : هنگامىكه امام ، محمد بن ابى بكر را به امارت مصر گمارد ، اين نامه را برايش نوشت . ( فاخفض لهم جناحك و ألن لهم جانبك و أبسط لهم وجهك . . . إلى و النّظرة ) روايت شده كه مردى به پيامبر صلّى اللّه عليه و آله گفت : « اى سرور و اى بهترين ما و اى نيك‌خواه ما ! » پيامبر فرمود : « شيطان شما را خوار نكند . من ، محمد بن عبد اللّه ، بنده و فرستاده‌اش هستم . . . به خدا سوگند ! دوست ندارم مرا بيش از مقامم ارج نهيد . » « 1 »\r\n\r\n\r\n","description":"","footnote":"\r\n( 1 ) . « روى ان رجلا نادى رسول اللّه : يا سيدنا و ابن سيدنا و خيرنا و ابن خيرنا . فقال : لا يستهوينكم الشيطان . . . انا محمد بن عبد اللّه . . . عبده و رسوله . . . و اللّه ما احب ان ترفعونى فوق منزلتى » مسند احمد : 3 / 153 ح 12573 و 13621 ؛ مسند عبد بن حميد : 1 / 1327 ؛ التاريخ الصغير : 1 / 11 ح 22 ؛ تفسير ابن كثير :\r\n","page_name":" 142 ","page_number":142},
  {"content":"\r\n\r\nاصحاب پيامبر به احترام ايشان برنمىخاستند ؛ چرا كه از بيزارى پيامبر از اين كار آگاه بودند . . . و نيز پيامبر دوست نداشت كه جلوتر از اصحابش راه رود و اگر يكى از اصحاب اين كار را مىكرد ، پيامبر دستش را مىگرفت و او را كنار خود مىآورد . در كتاب « الوفا بأحوال المصطفى » نوشته عبد الرحمن بن جوزى نقل شده است كه پيامبر صلّى اللّه عليه و آله مىخواست ملتش حق خود را درخواست كنند و حق انتقاد داشته باشند و در امورى كه به سودشان است نظر دهند و نسبت به تصميم‌هاى فرمانروايان كه در سرنوشت مردم تأثير مىگذارد ، حساس باشند . » « 1 »\r\n( حتّى لا يطمع العضماء فى حيفك لهم . . . ) اشراف گردنكش كاملا مانند شيطان هستند . سستى و ضعف در برابر ستمگران ، ريشه همه گرفتارىها است و پافشارى و ايستادگى در جنگ و مقابله با آنان ، سرچشمه درمان است . ( و لا ييأس الضّعفاء من عدلك عليهم ) وضعيت بينوايان ، معيار عدالت و ستمكارى فرمانروايان است . بنابراين اگر ناتوانان از زورمندان بيمناك باشند ، به آن معناست كه فرمانروا ستمگر است و به مردم توجهى ندارد و تنها به چيرگى و برترى بر آنها و چپاول و غارت مردم توجه دارد و اگر ناتوانان احساس امنيت كردند ، به آن معناست كه فرمانروا در برابر مسئوليتى كه به او محول شده خود را ملزم مىداند و خود را وقف خدا و عدالت كرده است .\r\n\r\n\r\n","description":"","footnote":"\r\n- 1 / 591 ؛ الاحاديث المختارة : 6 / 96 ح 2080 ؛ شعب الايمان : 4 / 227 ح 4871 ؛ الطبقات الكبرى :\r\n1 / 311 .\r\n( 1 ) . الوفا باحوال المصطفى صلّى اللّه عليه و آله : 2 / 713 .\r\n","page_name":" 143 ","page_number":143},
  {"content":"\r\n\r\n( أنّ المتقين ذهبوا بعاجل الدّنيا ) پرهيزكاران بر مبناى كتاب خداوند و سنت پيامبرش از زنان كام مىگيرند و با دسترنج و عرق جبين خويش از لذت‌هاى دنيا بهره مىبرند و از ديدن زيبايىهاى طبيعت و از دانش و معرفت و آسايش خاطر و گفتگو با دوستان لذت مىبرند و با آرزوى به دست آوردن پاداش و خشنودى خداوند از زندگى لذت مىبردند . . . امام على عليه السّلام فرموده است : « آن چه براى شما حلال گشته ، بيش از آن‌چه است كه بر شما حرام گشته است . » « 1 » ( و آجل الآخرة ) پرهيزكاران به بهشتى كه به اندازه زمين و آسمان پهنا دارد دست يافته‌اند .\r\n( فشاركوا أهل الدّنيا فى دنياهم ، و لم يشاركوا أهل الدّنيا فى آخرتهم . . . ) لذت‌هاى دنيا براى هردو دسته خوبان و بدان است و هر دوى آنها از دنيا بهره مىبرند ؛ درحالىكه مومنان در آخرت نيز از نعمتى بزرگتر برخوردار مىشوند و ستمگران و متكبران تنها بهره‌اى اندك از دنيا برمىگيرند و آن‌گاه به سوى جهنم روانه مىشوند . پيش از اين بارها گفته شده كه بين لذت بردن از دنيا و به دست آوردن بهشت برين در آخرت هيچ تناقضى وجود ندارد .\r\nاختلاف و كشمكش بين گناه و خوشنودى و پاداش خداوند است . پيامبر گرامى به قومى كه خود را از لذت‌هاى دنيا محروم كرده بودند فرمود : « من از همه شما به خداوند آگاه‌ترم و بيش از شما از خدا مىترسم ؛ اما مىخوابم و\r\n\r\n\r\n","description":"","footnote":"\r\n( 1 ) . « و ما احل لكم اكثر مما حرم عليكم » . خطبه 115 .\r\n","page_name":" 144 ","page_number":144},
  {"content":"\r\n\r\nبيدار مىشوم و روزه ميگيرم و روزه‌ام را مىگشايم و ازدواج مىكنم و هر كس از من روى گرداند از من نيست . » « 1 »\r\n\r\nبردبارى سرچشمه خوشبختى است\r\n( سكنوا الدّنيا بأفضل ما سكنت و أكلوها بأفضل ما أكلت . . . ) پرهيزكاران در خانه‌هايى متواضع و ساده و نازپروردگان در كاخ‌هايى سر به فلك كشيده ساكن شدند ؛ اما يك كلبه آكنده به امانت و پرهيزكارى هزار بار از يك كاخ باشكوه همراه با خيانت و فساد بهتر است . ( فحظو من الدّنيا بما حظى به المترفون . . . ) پرهيزكاران به اندازه رفع نياز و پيشبرد زندگى به آن رو مىآورند و به تجليات پوچ دنيا توجهى نشان نمىدهند . پرهيزكاران علاوه‌بر نعمت‌هاى دنيا از آسايش خاطر و پاكى روح و اطمينان از رسيدن به مقصد برخوردار بودند . امپراطور چين باستان از وجود خانواده‌اى فقير خبردار شد كه از خوشبخت‌ترين خانواده‌هاى چين به شمار مىرفت . اين خانواده ساليان درازى زير يك سقف بدون هيچ‌گونه پريشانى و دشوارى زندگى مىكرد .\r\nامپراطور پيكى به سوى اين خانواده فرستاد تا از پدربزرگ خانواده راز اين خوشبختى را جويا شود . آن پير نامه‌اى به طول دو متر برايش فرستاد ؛\r\n\r\n\r\n","description":"","footnote":"\r\n( 1 ) . « انما انا اعلمكم باللّه ، و اخشاكم له ، و لكنى اقوم و انام ، و اصوم و افطر ، و اتزوج النسا ، و من رغب عنى فليس منى » صحيح البخارى : 5 / 1949 ح 4776 ؛ صحيح ابن حبان : 2 / 20 ح 317 ؛ مجمع الزوائد :\r\n2 / 260 ؛ سنن البيهقى الكبرى : 7 / 77 ح 13226 ؛ مسند احمد : 2 / 158 ح 6477 و 3 / 241 ح 13558 ؛ مسند عبد بن حميد : 1 / 392 ح 1318 ؛ المعجم الكبير : 8 / 222 ح 7883 ؛ شعب الايمان :\r\n4 / 381 ح 5477 ؛ الترغيب و الترهيب : 3 / 30 ح 2953 ؛ الفردوس بماثور الخطاب : 4 / 358 ح 7030 ؛ فتح البارى : 10 / 514 ح 5751 ؛ سير اعلام النبلا : 3 / 90 و 12 / 89 .\r\n","page_name":" 145 ","page_number":145},
  {"content":"\r\n\r\nهنگامىكه امپراطور آن نامه را گشود ، يك كلمه از ابتدا تا انتهاى نامه نوشته شده بود كه واژه « صبر » بود .\r\n( أصابوا لذّة زهد الدّنيا فى دنياهم ) منظور از « لذة الزهد » در اين‌جا قانع بودن به داشته‌ها است . از بودا پرسيدند كه خوشبختى چيست ؟ گفت : قناعت است . از او پرسيده شد كه دردناك‌ترين چيز براى روح چيست ؟ گفت :\r\nعذاب وجدان است . ( أنهم جيران اللّه ) پرهيزكاران به رحمت و بخشندگى خداوند اولىتر هستند ( لا تردّ لهم دعوة ) و هرتقاضاى بخشايش و سرانجام نيك از آنها پذيرفته مىشود ( و لا ينقص لهم نصيب من لذّة ) و هرگونه لذتى در دنيا در اختيارشان است و در جهان آخرت پاداش بزرگى نصيبشان خواهد شد .\r\n\r\nخشنودى خالق يا مخلوق ( 3 - 6 )\r\n« فاحذروا عباد اللّه الموت و قربه و أعدّوا له عدّته فإنّه يأتي بأمر عظيم و خطب جليل بخير لا يكون معه شرّ أبدا أو شرّ لا يكون معه خير أبدا فمن أقرب إلى الجنّة من عاملها و من أقرب إلى النّار من عاملها و أنتم طرداء الموت إن أقمتم له أخذكم و إن فررتم منه أدرككم و هو ألزم لكم من ظلّكم الموت معقود بنواصيكم و الدّنيا تطوى من خلفكم ( 3 ) فاحذروا نارا قعرها بعيد و حرّها شديد و عذابها جديد دار ليس فيها رحمة و لا تسمع فيها دعوة و لا تفرّج فيها كربة و إن استطعتم أن يشتدّ خوفكم من اللّه و أن يحسن ظنّكم به فاجمعوا\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبينهما فإنّ العبد إنّما يكون حسن ظنّه بربّه على قدر خوفه من ربّه و إنّ أحسن النّاس ظنّا باللّه أشدّهم خوفا للّه ( 4 ) .\r\nو اعلم يا محمّد بن أبي بكر أنّي قد ولّيتك أعظم أجنادي في نفسي أهل مصر فأنت محقوق أن تخالف على نفسك و أن تنافح عن دينك و لو لم يكن لك إلّا ساعة من الدّهر و لا تسخط اللّه برضا أحد من خلقه فإنّ في اللّه خلفا من غيره و ليس من اللّه خلف في غيره ( 5 ) .\r\nصلّ الصّلاة لوقتها المؤقّت لها و لا تعجّل وقتها لفراغ و لا تؤخّرها عن وقتها لاشتغال و اعلم أنّ كلّ شيء من عملك تبع لصلاتك و منه .\r\nفإنّه لا سواء إمام الهدى و إمام الرّدى و وليّ النّبيّ و عدوّ النّبيّ و لقد قال لي رسول اللّه ص إنّي لا أخاف على أمّتي مؤمنا و لا مشركا أمّا المؤمن فيمنعه اللّه بإيمانه و أمّا المشرك فيقمعه اللّه بشركه و لكنّي أخاف عليكم كلّ منافق الجنان عالم اللّسان يقول ما تعرفون و يفعل ما تنكرون . ( 6 ) »\r\n\r\nترجمه\r\nاى بندگان خدا از مرگ و نزديك بودنش بترسيد و آمادگىهاى لازم را براى مرگ فراهم كنيد كه مرگ جريانى بزرگ و مشكلى سنگين به همراه خواهد آورد : يا خيرى كه پس از آن شرّى وجود نخواهد داشت و يا شرّى كه هرگز نيكى با آن نخواهد بود . پس چه كسى از عمل‌كننده براى بهشت ، به بهشت نزديك‌تر و چه كسى از عمل‌كننده براى آتش ، به آتش نزديك‌تر\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاست ؟ شما همه ، شكار آماده مرگ مىباشيد : اگر توقّف كنيد شما را مىگيرد و اگر فرار كنيد به شما مىرسد . مرگ از سايه شما به شما نزديك‌تر است . نشانه مرگ بر پيشانى شما زده شد . دنيا پشت سر شما در حال درهم پيچيده شدن است . پس بترسيد از آتشى كه ژرفاى آن زياد و حرارتش شديد و عذابش نو به نو وارد مىشود . در جايگاهى كه رحمت در آن وجود ندارد و سخن كسى را نمىشنوند و ناراحتىها در آن پايان ندارد . اگر مىتوانيد كه ترس از خدا را فراوان و خوش‌بينى خود را به خدا نيكو گردانيد ، چنين كنيد . هردو را جمع كنيد ؛ زيرا بنده خدا خوش‌بينى او به پروردگار بايد به اندازه ترسيدن او باشد و آن‌كس كه به خدا خوش‌بين‌تر است ، بايد بيشتر از ديگران از كيفر الهى بترسد .\r\n\r\nواژه‌شناسى\r\nطرداء : جمع « طريد » به معناى تعقيب‌شونده و فرارى يا « مطارد » به معناى تعقيب‌كننده است .\r\nمحقوق : طالب حق .\r\nتنافح : دفاع مىكنى .\r\nيقمع : شكست مىدهد ، از پا درمىآورد .\r\nالجنان : قلب .\r\n\r\nساختار ادبى\r\nدار : در اصل « هى دار » بوده است\r\nظنّأ ، خوفأ : تميز هستند .\r\nأهل مصر : بدل « أعظم أجنادى » است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nأن تخالف : مصدر اين عبارت مجرور به حرف جر « ب » است كه حذف شده است .\r\n\r\nشرح و تفسير\r\n( فاحذرو عباد اللّه الموت و قربه ، و أعدّوا له عدّته . . . ) خود را براى مرگ آماده كنيد و آمادگىهاى لازم را براى آن فراهم سازيد . علاوه بر روشنى مطلب در اين‌جا پيش از اين بارها و بارها درباره مرگ سخن رفت . ( بخير لا يكون معه شرّ أبدا ، أو شرّ لا يكون معه خير أبدا ) از ظاهر اين فقره برداشت مىشود كه انسان در روز قيامت يا گناهكار محض و يا نيكوكار محض است و گروه سومى در اين بين در كار نيست . . . اين مطلب با عدالت الهى و بسيارى از آيه‌هاى قرآنى تناقضى ندارد : « خداوند مقدار ذره‌اى به كسى ستم نكند و هرعمل نيكى را زياده گرداند و از جانب خود مزدى بزرگ عطا كند . » « 1 » و « آيا پاداش نيكويى و احسان ، جز نيكويى و احسان است ؟ » « 2 »\r\nخداوند در آيه بيست و چهارم سوره صافات مىفرمايد : « و در موقف حساب نگاهشان داريد كه در كارشان سخت مسئولند » « 3 » و همچنين در آيه شصتم سوره رحمن مىگويد : « در آن روز هيچ از گناه انس و جن باز نپرسند . » « 4 » مفسران قرآن در جمع اين دو آيه اتفاق‌نظر دارند كه در برخى مواقف قيامت ، حسابرسى صورت مىگيرد و در برخى مواقف ديگر هيچ\r\n\r\n\r\n","description":"","footnote":"\r\n( 1 ) .  إِنَّ اللَّهَ لا يَظْلِمُ مِثْقالَ ذَرَّةٍ وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً  نساء / 4 : 40 .\r\n( 2 ) .  هَلْ جَزاءُ الْإِحْسانِ إِلَّا الْإِحْسانُ  رحمن / 55 : 60 .\r\n( 3 ) .  وَ قِفُوهُمْ إِنَّهُمْ مَسْؤُلُونَ  صافات / 37 : 24 .\r\n( 4 ) .  فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ  رحمن / 55 : 39 .\r\n","page_name":" 149 ","page_number":149},
  {"content":"\r\n\r\nحسابرسى به عمل نمىآيد . از سخن امام برداشت مىشود كه كسى كه كار نيك و كار بد كرد ؛ در جايگاهى تنها به عنوان نيكوكار با او رفتار مىشود و در جايگاهى ديگر به عنوان گناهكار با او رفتار مىشود و در پايان اگر نيكىهاى او بيشتر باشد به بهشت روانه مىشود و اگر گناهان او بيشتر باشد به سوى جهنم رهسپار مىشود .\r\n( فمن أقرب إلى الجنّة من عاملها ! و من أقرب إلى النّار من عاملها ) كشته‌هاى ما ممكن است به آفت دچار شوند و يا سازه‌هايمان در اثر زلزله ويران شوند و يا در تجارت ضرر كنيم و همه سرمايه و يا بخشى از آن را از دست بدهيم .\r\nاين درحالى است كه عبادت خداوند همواره به بهشت رهنمون است و گناهان همواره ما را به سوى جهنم مىرانند . وعده خداوند ترديدناپذير است و خواست خداوند بر اساس حكمت است و بيهوده نيست .\r\n( و الدّنيا تطوى من خلفكم ) شب و روز شما را درهم مىپيچند . ( و إن استطعتم أن يشتدّ خوفكم من اللّه و أن يحسن ظنّكم به . . . ) بين ترس از خدا كه شما را از انجام گناه بازمىدارد و از عيب‌ها و نقص‌ها تهى مىسازد و باعث بازگشت از گناه مىشود و انتظار پاداش در برابر نيكىها و رقابت در كارهاى نيك از خداوند پيوند ايجاد كنيد . ( فاجمعوا بينهما ) هركس توانست آن دو را تلفيق كند ، رستگار مىشود .\r\n( فإن العبد إنّما يكون حسن ظنّه بربّه على قدر خوفه من ربّه ) منظور از « حسن ظّنّ » در اين‌جا يقين داشتن به پاداش خداوند در مقابل اطاعت از فرمانهايش است . ترس از عذاب خداوند در برابر گناهان ، بدون درخواست پاداش از او در برابر نيكىها و يا بالعكس هردو حالت با عدالت الهى سازگار نيستند و هر\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nانسانى به اندازه كوشش و تلاش خود به جزاى اعمال خود مىرسد . هر انسانى پاداش تلاش خويش را مىگيرد و شخص نيكوكار و بدكار در عدل الهى يكسان نيستند .\r\n\r\nاصرار به درگاه خداوند\r\nامام زين العابدين نوه امام على عليه السّلام فرمود : « اگر خداوند پيامى فرستد كه يك نفر را به عذاب مىرساند ، بيمناك مىشوم كه مبادا من باشم و يا اگر يك نفر را ببخشايد آرزو مىكنم ، آن شخص من باشم . اگر قرار باشد به قطع مرا عذاب كند ، تلاشم را افزون مىكنم و خود را بازخواست مىكنم ؛ شايد كه از عذاب الهى در امان بمانم » « 1 » اين بدان معناست كه امام هرگز از رحمت خداوند نوميد نمىشود ؛ حتى اگر تقدير الهى چنين باشد كه دچار عذاب خواهد شد . . . در خطبه صد و شصتم درباره فلسفه ترس و خواهش از خدا سخن رفته است .\r\n( و أعلم يا محمّد بن ابى بكر أنّى قد وليتك أعظم أجنادي فى نفسي أهل مصر ) منظور از واژه « أجناد » در اين‌جا ناحيه‌ها و بخش‌هاست . سخن امام بر دوست داشتن مردم مصر دلالت مىكند . شايد دليل اين علاقه ، انقلاب مردم مصر بر فرمانرواى ستمگرشان ، عبد اللّه بن ابى السّرح بود كه مردم مصر را عليه خليفه سوم ، عثمان شوراند . « 2 » ( فأنت محقوق أن تخالف على نفسك ) منظور\r\n\r\n\r\n","description":"","footnote":"\r\n( 1 ) . « لو انزل اللّه تعالى كتابا انه معذب رجلا واحدا خفت ان اكونه ، او انه راحم رجلا واحدا لرجوت ان اكونه ، او انه معذبى لا محالة ، ما ازددت الا اجتهادا ، لئلا ارجع الى نفسى بالملامة » شرح نهج البلاغة ، ابن ابى الحديد : 2 / 100 و 15 / 167 .\r\n( 2 ) . البداية و النهاية : 7 / 152 ؛ الكامل فى التاريخ : 3 / 43 ؛ تاريخ طبرى : 5 / 49 .\r\n","page_name":" 151 ","page_number":151},
  {"content":"\r\n\r\nاز « النّفس » در اين فقره از نامه امام ، هوا و هوس است . سزاوار است كه هوا و هوس خويش را ريشه‌كن كنى و يا دست كم به دعوتش پاسخ ندهى . به‌طور كلى در درون هرشخصى دشمنى وجود دارد كه پنهان است و ديده نمىشود و بايد او را از خود برانيم و به او گوش فراندهيم و گرنه ما را تحت نفوذ خود قرار مىدهد و بر ما چيره مىشود . ( و أن تنافح عن دينك ) شيطان‌هاى انس و جان را به خود راه مده . ( و لو لم يكن لك إلّا ساعة من الدّهر ) اگر بيش از يك ساعت از زندگانيت باقى نمانده باشد كه حتى يك ثانيه بعدش هم فرصت نداشته باشى ، اين ساعت را در بهسازى دين و روحت صرف كن .\r\n\r\nفروش دين به شيطان\r\n( و لا تسخط اللّه برضى أحد من خلقه . . . ) هيچ چيزى ما را از خوشنودى خداوند بىنياز نمىكند . برخى دين خويش را به شيطان مىفروشند . برخى پيروان اديان خود را بر تمامى خلق خداوند برترى داده و معتقدند كه خداوند اختيار بهره‌كشى از انسان‌ها را به ايشان داده است . . .\r\n( صلّ الصّلاة لوقتها المؤقت لها و لا تعجّل وقتها لفراغ ) توضيح اين فقره از نامه امام در خطبه صد و نود و نهم آمده است . ( فإنّه لا سواء إمام الهدى و إمام الرّدى و ولىّ النّبى ) شرح‌كنندگان نهج البلاغه مىگويند كه منظور امام از پيشواى هدايت و دوستدار پيامبر ، خودش است و پيشواى گمراهى و دشمن خداوند ، معاويه مىباشد . ابن ابى الحديد مىگويد : « معاويه دشمن خدا و پيامبر است ؛ زيرا او دشمن على عليه السّلام است و ثابت شده كه پيامبر صلّى اللّه عليه و آله درباره على عليه السّلام فرمود كه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدوستدار تو دوستدار من و خدا است و دشمن تو دشمن من و خدا است . » « 1 » اين روايت مشهور است و در كتاب « الخصائص » نسائى « 2 » و نيز در كتاب « ذخائر العقبى » « 3 » و « أسد الغابه » ابن اثير « 4 » آمده است و نيز در كتبى ديگر كه عناوين آنها در كتاب « فضائل الخمسه من الصحاح السته » « 5 » آمده است .\r\n\r\n\r\n","description":"","footnote":"\r\n( 1 ) . شرح نهج البلاغه : 15 / 170 .\r\n( 2 ) . نسخه چاپ 1348 در مصر : 4 .\r\n( 3 ) . صفحه 5 .\r\n( 4 ) . نسخه چاپ سال 1285 در مصر : 2 / 154 .\r\n( 5 ) . نيز نك : مستدرك الحاكم : 3 / 127 و 128 ؛ الرياض النضرة : 3 / 122 و 124 و 167 ؛ مجمع الزوائد :\r\n9 / 133 ؛ بشارة المصطفى : 129 و 205 .\r\n","page_name":" 153 ","page_number":153},
  {"content":"\r\n\r\n\r\nنامه 28\r\n\r\nبه معاويه ( 1 - 3 )\r\n« أمّا بعد فقد أتاني كتابك تذكر فيه اصطفاء اللّه محمّدا ص لدينه و تأييده إيّاه لمن أيّده من أصحابه فلقد خبّأ لنا الدّهرمنك عجبا إذ طفقت تخبرنا ببلاء اللّه تعالى عندنا و نعمته علينا في نبيّنا فكنت في ذلك كناقل التّمر إلى هجر أو داعي مسدّده إلى النّضال و زعمت أنّ أفضل النّاس في الإسلام فلان و فلان فذكرت أمرا إن تمّ اعتزلك كلّه و إن نقص لم يلحقك ثلمه ( 1 ) و ما أنت و الفاضل و المفضول و السّائس و المسوس و ما للطّلقاء و أبناء الطّلقاء و التّمييز بين المهاجرين الأوّلين و ترتيب درجاتهم و تعريف طبقاتهم هيهات لقد حنّ قدح ليس منها و طفق يحكم فيها من عليه الحكم لها ألا تربع أيّها الإنسان على ظلعك و تعرف قصور ذرعك و تتأخّر حيث أخّرك القدر فما عليك غلبة المغلوب و لا ظفر الظّافر ( 2 ) .\r\nو إنّك لذهّاب في التّيه روّاغ عن القصد ألا ترى غير مخبر لك و لكن بنعمة اللّه أحدّث أنّ قوما استشهدوا في سبيل اللّه تعالى من\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nالمهاجرين و الأنصار و لكلّ فضل حتّى إذا استشهد شهيدنا قيل سيّد الشّهداء و خصّه رسول اللّه ص بسبعين تكبيرة عند صلاته عليه أو لا ترى أنّ قوما قطّعت أيديهم في سبيل اللّه و لكلّ فضل حتّى إذا فعل بواحدنا ما فعل بواحدهم قيل الطّيّار في الجنّة و ذو الجناحين و لو لا ما نهى اللّه عنه من تزكية المرء نفسه لذكر ذاكر فضائل جمّة تعرفها قلوب المؤمنين و لا تمجّها آذان السّامعين . ( 3 ) »\r\n\r\nترجمه\r\n( جواب نامه معاويه كه يكى از نيكوترين نامه‌هاى امام است و پس از جنگ جمل در سال 36 هجرى نوشته شد : ) پس از ياد خدا و درود ، نامه شما رسيد كه در آن نوشتيد ، خداوند محمّد صلّى اللّه عليه و آله را براى دينش برگزيد و او را با يارانش تأييد كرد . راستى روزگار چه چيزهاى شگفتى از تو بر ما آشكار كرده است . تو مىخواهى ما را از آن‌چه خداوند به ما عنايت فرمود ، آگاه كنى و از نعمت وجود پيامبر با خبرمان سازى ! داستان تو داستان كسى را ماند كه خرما به سرزمين پرخرماى « هجر » برد يا استاد خود را به مسابقه دعوت كند و پنداشتى كه برترين انسان‌ها در اسلام فلان كس و فلان شخص است . چيزى را ياد آورده‌اى كه اگر اثبات شود ، هيچ ارتباطى به تو ندارد و اگر دروغ هم باشد به تو مربوط نمىشود . تو را با انسانهاى برتر و غير برتر ، سياستمدار و غير سياستمدار چه‌كار است ! اسيران آزاد شده و فرزندانشان را چه رسد به تشخيص امتيازات ميان مهاجران نخستين ، و ترتيب درجات ، و شناسايى منزلت و مقام آنان ، هرگز ! خود را در چيزى قرار مىدهى كه از آن بيگانه‌اى .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nحال كار به اين‌جا كشيد كه محكوم ، حاكم باشد . اى مرد چرا بر سر جايت نمىنشينى و كوتاهى كردن‌هايت را به ياد نمىآورى و به منزلت عقب مانده‌ات بازنمىگردى . برترى ضعيفان و پيروزى پيروزمندان در اسلام با تو چه ارتباطى دارد ! تو همواره در بيابان گمراهى ، سرگردان و از راه راست روىگردانى .\r\nآن‌چه مىگويم ، براى آگاهاندن تو نيست ؛ بلكه براى يادآورى نعمت‌هاى خدا مىگويم . آيا نمىبينى جمعى از مهاجر و انصار در راه خدا به شهادت رسيدند و هركدام داراى فضيلتى بودند ؛ امّا آن‌گاه كه شهيد ما « حمزه » شربت شهادت نوشيد ، او را سيّد الشهداء خواندند و پيامبر صلّى اللّه عليه و آله در نماز بر پيكر او به جاى پنج تكبير ، هفتاد تكبير گفت . آيا نمىبينى گروهى كه دستشان در جهاد قطع شد و هركدام فضيلتى داشتند ؛ امّا چون بر يكى از ما ضربتى وارد شد و دستش قطع گرديد ، طيّارش خواندند كه با دو بال در آسمان بهشت پرواز مىكند و اگر خدا نهى نمىفرمود كه مرد خود را بستايد ، فضائل فراوانى را برمىشمردم كه دل‌هاى آگاه مؤمنان آن را شناخته و گوش‌هاى شنوندگان با آن آشناست .\r\n\r\nواژه‌شناسى\r\nطفقت : آغاز كردى .\r\nبلاء اللّه : در اين‌جا منظور احسان و نيكى خدا است .\r\nهجر : نام شهرى در بحرين كه نخل‌هاى فراوانى دارد .\r\nالنّضال : مسابقه .\r\nمسدّده : آموزگار .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاعتزلك : تو را بهره‌اى از آن نيست .\r\nثلمته : عيب و نقص او .\r\nالطّلقاء : كسانى كه در جنگ اسير و سپس آزاد شدند .\r\nحنّ : داورى .\r\nالقدح : قسمت ، بخش ، بهره .\r\nاربع على ظلعك : سر جايت بنشين .\r\nالذّرع : قدرت ، توانايى و گفته مىشود « ضاق بالأمر ذرعا » يعنى توانايى انجام آن كار را ندارد .\r\nالتّيه : گمراهى .\r\nرواغ : حيله‌گر و نيرنگ‌باز .\r\nالقصد : ميانه‌روى .\r\n\r\nساختار ادبى\r\nأنت : مبتداى مؤخر است .\r\nما : خبر مقدم است .\r\nالفاضل : مفعول‌معه است و منصوب مىشود .\r\nالتميز : مفعول‌معه براى « الطلقاء » است .\r\nهيهات : اسم « فعل » است به معناى « دور باد » مىباشد .\r\nما غلبة : مبتدا و خبر است .\r\nعليك : جار و مجرور و به « غلبة » تعلق دارد .\r\nروّاغ : خبر دوم براى « إنك » است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nغير مخبر : خبر براى مبتداى حذف شده است كه « أنا غير مخبر بك » بوده است .\r\nأنّ قوما : مصدر اين فعل ، مفعول « ترى » است .\r\nسيد الشهداء : مبتدا است كه خبر آن حذف شده است .\r\nالطّيار : مانند قبلى است .\r\nما نهى : « ما » مصدرى است و فعل « نهى » تأويل به مصدر مىرود و مبتدا قرار مىگيرد . خبر آن حذف شده كه در اصل « لو لا نهى نهى اللّه كائن » بوده است .\r\nجمّة : صفتى براى كلمه « فضائل » است .\r\n\r\nشرح و تفسير\r\n( أمّا بعد ، فقد أتانى كتابك تذكر فيه اصطفاء اللّه محمّدا لدينه ) مخاطب امام در اين نامه معاويه است . معاويه نامه‌اى به امام نوشته بود كه نشان‌دهنده محدود بودن هوش و ذكاوت معاويه در تجارت و بازرگانى است و اين‌كه درك و شعورش تنها براى دادوستد و بستن معامله‌ها با بازرگانانى مانند خود مناسب است ؛ كسانى مانند عمروعاص كه فرمانروايى مصر را از معاويه گرفت و در مقابل در كنار او جنگ كرد و مغيرة بن شعبة كه فرمانروايى كوفه را در مقابل زمينه‌سازى بيعت با يزيد از معاويه خريدارى كرد و اما زياد بن ابيه در برابر انتساب به ابو سفيان به بردگى معاويه درآمد . . . هرشخصى كه از بستن معامله تجارى با معاويه خوددارى مىكرد ، او را مسموم مىكردند . اين سياست معاويه بود و زيركى معاويه در اين بود كه دين و وجدان انسان‌ها را خريدارى كند و مرگ را براى كسى كه دعوتش را رد كند ، به ارمغان آورد . اگر\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمعاويه از اين روش دورى مىگزيد ، ديگر هوش و ذكاوتى نداشت و دليل آن اين نامه است كه امام در پاسخ به نامه معاويه نوشته است و او را رسوا و شرمنده كرد و فريب و نيرنگ او را به خودش بازگردانيد .\r\nابن ابى الحديد از استادش ابو جعفر « 1 » گزارش مىكند كه معاويه مشتاقانه منتظر كنايه و توهينى از امام درباره ابو بكر و عمر بود تا آن را دليل و مدركى براى مردم شام قرار دهد و هنگامىكه نوميد شد ، نامه در پى نامه براى امام فرستاد كه در آن از فضايل ابو بكر و عثمان سخن مىگفت تا امام را وادار به انتقاد از آنها سازد و معاويه از اين نامه‌ها همان موضعى را گرفت كه در قتل عثمان گرفته بود . نامه كنونى امام در پاسخ به يكى از همين نامه‌ها است كه اكنون درصدد شرح آن هستيم . پاسخ امام به درستى گواه است كه امام از هدف معاويه آگاه شد و فرصت را از او گرفت و سوء نيتش را افشا كرد و فرمود : خواستى رسوا كنى كه خود رسوا شدى !\r\n( فلقد جنّان لنا الدّهر منك عجبا ، إذا طفقت تخبرنا ببلاء اللّه تعالى عندنا ) چه چيزى شگفت‌انگيزتر از اين‌كه معاويه درباره نيكىهاى محمد صلّى اللّه عليه و آله با على عليه السّلام سخن مىگويد . ( و زعمت أنّ أفضل الناس فى الإسلام فلان بن فلان ) و اين لب مطلب نامه معاويه بود كه ابو بكر و عثمان را ستايش كند تا امام از آنها بدگويى كند و معاويه به هدف خويش نائل شود ؛ درحالىكه امام ضربه‌اى جانكاه به قلب معاويه وارد كرد و فرمود : تو را با سياستمداران و نيكوكاران چه كار\r\n\r\n\r\n","description":"","footnote":"\r\n( 1 ) . او شرف الدين ابو جعفر يحيى بن ابو طالب محمد بن محمد بن ابو زيد حسنى است كه ابن ابى الحديد از فراوانى دانش و پرهيزكاريش سخن گفته است . نك : شرح نهج البلاغه : 9 / 248 و 12 / 90 و 15 / 185 .\r\n","page_name":" 159 ","page_number":159},
  {"content":"\r\n\r\nاست ؟ مهاجران و انصار چه ربطى به تو دارند ؟ تو آزادشده‌اى فرزند آزادشده هستى ! تو و پدرت با اسلام و پيامبر اسلام جنگ كرديد و سپس از روى ناچارى تسليم اسلام شديد .\r\n( فما عليك غلبة المغلوب ، و لا ظفر الظّافر ) خودت را به زور بين من و آن دو خليفه قرار نده كه چه پيروز شوى و چه بازنده ، فرقى براى تو نمىكند كه پيشى گرفتن آنان بر من و يا پيشى من بر آنان مايه پيروزى تو نمىباشد و تنها باعث خوارى تو است . ( ألا ترى غير مخبر لك ) چرا كه شخصى مثل من با شخصى مثل تو سخن نمىگويد . ( و لكن بنعمة اللّه أحدّث ) اين فقره از نامه به اين آيه اشاره دارد : « و اما نعمت پروردگارت را بازگو » « 1 »\r\n( أنّ قوما استشهدوا فى سبيل اللّه تعالى من المهاجرين و الأنصار . . . ) پاداش شهيدان در راه خدا ، بزرگ و گران‌قدر است ؛ چرا كه نزد خداوند زنده هستند و روزى مىگيرند . ( حتّى اذا استشهد شهيدنا قيل ، سيّد الشّهداء . . . ) هرشهيدى يك امتيازى دارد كه به او پاداش داده مىشود اما شهيدى كه از خاندان پيامبر است ، برترى نسبت به ساير شهيدان دارد و هيچ مسلمانى آن را انكار نمىكند و دليل آن اين است كه پيامبر صلّى اللّه عليه و آله ، حمزه بن عبد المطلب را سرور و سالار شهيدان ناميد و هفتاد مرتبه بر او تكبير گفت ؛ درحالىكه با هيچ‌كدام از شهيدان انصار و مهاجران اين‌گونه رفتار نشد و بيش از هفت مرتبه به آنان تكبير گفته نشد و هيچ لقبى به آنها داده نشد . « 2 » ابن ابى الحديد مىگويد :\r\n\r\n\r\n","description":"","footnote":"\r\n( 1 ) .  وَ أَمَّا بِنِعْمَةِ رَبِّكَ فَحَدِّثْ  ضحى / 93 : 11 .\r\n( 2 ) . نك : شرح مسند ابى حنيفة : 526 ؛ كتاب الام ، امام الشافعى : 1 / 305 ؛ شرح سنن نسائى : 4 / 61 ؛ فتح القدير : 2 / 387 ؛ ذخائر العقبى : 184 ؛ الثمر الدانى : 272 ؛ المجموع : 5 / 265 ؛ الاحكام امام\r\n","page_name":" 160 ","page_number":160},
  {"content":"\r\n\r\n« حمزه تنها در زمان پيامبر سرور و سالار شهيدان بود ؛ چرا كه امام حسين ، سيد و سرور شهيدان و مسلمانان پس از پيامبر صلّى اللّه عليه و آله است . » « 1 »\r\n( أنّ قوما قطّعت أيديهم فى سبيل اللّه و لكلّ فضل حتّى إذا فعل بواحدنا ما فعل بواحدهم . . . ) امام در اين فقره از نامه به شهادت برادرش جعفر در موته اشاره مىكند . پيش از اين درباره جعفر و حمزه در نامه شماره نهم سخن رفت . ( و لو لا ما نهى اللّه عند من تزكية المرء نفسه ) امام به حمزه و جعفر اشاره مىكند و از خود به احترام اين آيه شريفه چشم مىپوشد : « خودستايى مكنيد ، او كه آفريننده است به حال هركه متقى است داناتر است . » « 2 »\r\n\r\nدر آن جايگاه نيستيد ( 4 - 7 )\r\n« فدع عنك من مالت به الرّميّة فإنّا صنائع ربّنا و النّاس بعد صنائع لنا لم يمنعنا قديم عزّنا و لا عاديّ طولنا على قومك أن خلطناكم بأنفسنا فنكحنا و أنكحنا فعل الأكفاء و لستم هناك و أنّى يكون ذلك و منّا النّبيّ و منكم المكذّب و منّا أسد اللّه و منكم أسد الأحلاف و منّا\r\n\r\n\r\n","description":"","footnote":"\r\n- يحيى بن الحسين : 1 / 153 ؛ مسند زيد بن على : 452 ؛ نيل الاوطار : 4 / 81 ؛ سبل السلام : 2 / 98 ؛ التحقيق فى احاديث الخلاف : 2 / 9 ح 870 ؛ صفوة الصفوة : 1 / 376 ؛ التدوين فى اخبار قزوين :\r\n2 / 18 ؛ تحفة الاحوذى : 4 / 109 ؛ فتح البارى : 3 / 210 ح 1277 ؛ سبل الهدى و الرشاد : 4 / 248 ؛ اسد الغابة : 2 / 49 ؛ ينابيع المودة : 2 / 217 .\r\n( 1 ) . شرح نهج البلاغه : 15 / 193 .\r\n( 2 ) .  فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى  نجم / 53 : 32 .\r\n","page_name":" 161 ","page_number":161},
  {"content":"\r\n\r\nسيّدا شباب أهل الجنّة و منكم صبية النّار و منّا خير نساء العالمين و منكم حمّالة الحطب في كثير ممّا لنا و عليكم ( 4 ) .\r\nفإسلامنا قد سمع و جاهليّتنا لا تدفع و كتاب اللّه يجمع لنا ما شذّ عنّا و هو قوله سبحانه و تعالى  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ *  و قوله تعالى  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  فنحن مرّة أولى بالقرابة و تارة أولى بالطّاعة و لمّا احتجّ المهاجرون على الأنصار يوم السّقيفة برسول اللّه ص فلجوا عليهم فإن يكن الفلج به فالحقّ لنا دونكم و إن يكن بغيره فالأنصار على دعواهم .\r\nو زعمت أنّي لكلّ الخلفاء حسدت و على كلّهم بغيت فإن يكن ذلك كذلك فليست الجناية عليك فيكون العذر إليك . و تلك شكاة ظاهر عنك عارها ( 5 ) و قلت إنّي كنت أقاد كما يقاد الجمل المخشوش حتّى أبايع و لعمر اللّه لقد أردت أن تذمّ فمدحت و أن تفضح فافتضحت و ما على المسلم من غضاضة في أن يكون مظلوما ما لم يكن شاكّا في دينه و لا مرتابا بيقينه و هذه حجّتي إلى غيرك قصدها و لكنّي أطلقت لك منها به قدر ما سنح من ذكرها .\r\nثمّ ذكرت ما كان من أمري و أمر عثمان فلك أن تجاب عن هذه لرحمك منه فأيّنا كان أعدى له و أهدى إلى مقاتله أ من بذل له نصرته فاستقعده و استكفّه أم من استنصره فتراخى عنه و بثّ المنون إليه حتّى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nأتى قدره عليه كلّا و اللّه ل قد يعلم اللّه المعوّقين منكم و القائلين لإخوانهم هلمّ إلينا و لا يأتون البأس إلّا قليلا .\r\nو ما كنت لأعتذر من أنّي كنت أنقم عليه أحداثا فإن كان الذّنب إليه إرشادي و هدايتي له فربّ ملوم لا ذنب له . و قد يستفيد الظّنّة المتنصّح و ما أردت إلّا الإصلاح ما استطعت و ما توفيقي إلّا باللّه عليه توكّلت و إليه أنيب ( 6 ) .\r\nو ذكرت أنّه ليس لي و لأصحابي عندك إلّا السّيف فلقد أضحكت بعد استعبار متى ألفيت بني عبد المطّلب عن الأعداء ناكلين و بالسّيف مخوّفين . فلبّث قليلا يلحق الهيجا حمل فسيطلبك من تطلب و يقرب منك ما تستبعد و أنا مرقل نحوك في جحفل من المهاجرين و الأنصار و التّابعين لهم بإحسان شديد زحامهم ساطع قتامهم متسربلين سرابيل الموت أحبّ اللّقاء إليهم لقاء ربّهم و قد صحبتهم ذرّيّة بدريّة و سيوف هاشميّة قد عرفت مواقع نصالها في أخيك و خالك و جدّك و أهلك و ما هي من الظّالمين ببعيد . ( 7 ) »\r\n\r\nترجمه\r\nمعاويه دست از اين ادّعاها بردار كه تيرت به خطا رفته است . همانا ما دست‌پرورده و ساخته پروردگار خويشيم و مردم تربيت‌شدگان و پرورده‌هاى مايند . اين‌كه با شما طرح خويشاوندى ريختيم ، ما از طايفه شما همسر گرفتيم و شما از طايفه ما همسر انتخاب كرديد و برابر با شما رفتار\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nكرديم ، عزّت گذشته و فضيلت پيشين را از ما بازنمىدارد . شما چگونه با ما برابريد كه پيامبر صلّى اللّه عليه و آله از ماست و دروغگوى رسوا از شما ، حمزه شير خدا از ماست و ابو سفيان از شما ، دو سيّد جوانان اهل بهشت از ما و كودكان در آتش افكنده شده از شما ، بهترين زنان جهان از ما و زن هيزم‌كش دوزخيان از شما ، از ما اين همه فضيلت‌ها و از شما آن همه رسوايىهاست .\r\nاسلام ما را همه شنيده و شرافت ما را همه ديده‌اند و كتاب خدا براى ما فراهم آورد ، آن‌چه را به ما نرسيده كه خداى سبحان فرمود : « خويشاوندان ، بعضى سزاوارترند بر بعض ديگر در كتاب خدا » و خداى سبحان فرمود :\r\n« شايسته‌ترين مردم به ابراهيم ، كسانى هستند كه از او پيروى دارند و اين پيامبر و آنان كه ايمان آوردند و خدا ولىّ مؤمنان است . » پس ما يك بار به خاطر خويشاوندى با پيامبر صلّى اللّه عليه و آله و بار ديگر به خاطر اطاعت از خدا به خلافت سزاوارتريم و آن‌گاه كه مهاجران در روز سقيفه با انصار گفتگو و اختلاف داشتند ، تنها با ذكر خويشاوندى با پيامبر صلّى اللّه عليه و آله بر آنان پيروز گرديدند . اگر اين دليل برترى است پس حق با ماست نه با شما و اگر دليل ديگرى داشتند ، ادّعاى انصار به جاى خود باقى است . معاويه تو پندارى كه بر تمام خلفا حسد ورزيده‌ام و بر همه آنها شوريده‌ام ! اگر چنين شده باشد جنايتى بر تو نرفته كه از تو عذرخواهى كنم « و آن شكوه‌هايى است كه ننگ آن دامنگير تو نيست . »\r\nو گفته‌اى كه مرا چونان شتر مهار كرده ، به سوى بيعت مىكشاندند .\r\nسوگند به خدا خواستى نكوهش كنى ؛ امّا ستودى . خواستى رسوا سازى كه خود را رسوا كرده‌اى . مسلمان را چه باك كه مظلوم واقع شود ؛ مادام كه در\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nدين خود ترديد نداشته و در يقين خود شك نكند . اين دليل را براى غير تو آورده‌ام كه پند گيرند و آن را كوتاه آوردم به مقدارى كه از خاطرم گذشت .\r\nسپس كار مرا با عثمان به ياد آوردى . تو بايد پاسخ دهى كه از خويشاوندان او مىباشى . راستى كدام يك از ما دشمنىاش با عثمان بيشتر بود و راه را براى كشندگانش فراهم آورد : آن كس كه به او يارى رساند و از او خواست به جايش بنشيند و به كار مردم رسد ، يا آن‌كه از او يارى خواست و دريغ كرد و به انتظار نشست تا مرگش فرارسد ؟ ! نه ، هرگز ! به خدا سوگند : « خداوند باز دارندگان از جنگ را در ميان شما مىشناسد و آنان را كه برادران خود را به سوى خويش مىخوانند و جز لحظه‌هاى كوتاهى در نبرد حاضر نمىشوند . » من ادّعا ندارم كه در مورد بدعت‌هاى عثمان بر او عيب نمىگرفتم ؛ نكوهش مىكردم و از آن عذرخواه نيستم . اگر گناه من ارشاد و هدايت اوست ، بسيارند كسانى كه ملامت شوند و بىگناهند . « و بسيارند ناصحانى كه در پند و اندرز دادن مورد تهمت قرار گيرند » « من قصدى جز اصلاح تا نهايت توانايى خود ندارم و موفّقيت من تنها به لطف خداست و توفيقات را جز از خدا نمىخواهم ، بر او توكل مىكنم و به سوى او بازمىگردم »\r\nنوشته‌اى كه نزد تو براى من و ياران من چيزى جز شمشير نيست . تو انسان را در اوج گريه به خنده وامىدارى ! فرزندان عبد المطلب را در كجا ديدى كه پشت به دشمن كنند و از شمشير بهراسند . پس « كمى صبر كن كه هماورد تو به ميدان آيد » آن را كه مىجويى به زودى تو را پيدا خواهد كرد و آن‌چه را كه از آن مىگريزى در نزديكى خود خواهى يافت و من در ميان سپاهى بزرگ ، از مهاجران و انصار و تابعان ، به سرعت به سوى تو خواهم\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nآمد . لشكريانى كه جمعشان به هم فشرده و به هنگام حركت ، غبارشان آسمان را تيره و تار مىكند . كسانى كه لباس شهادت بر تن و ملاقات دوست داشتنى آنان ملاقات با پروردگار است . همراه آنان فرزندانى از دلاوران بدر ، و شمشيرهاى هاشميان مىآيند كه خوب مىدانى لبه تيز آن بر پيكر برادر و دايى و جدّ و خاندانت چه كرد « و آن عذاب از ستمگران چندان دور نيست . »\r\n\r\nواژه‌شناسى\r\nالرّميّة : تيراندازى به شكار .\r\nالصّنائع : جمع « صنيعه » به معناى نيكى است .\r\nعادىّ : ديرين .\r\nالطول : عزّت ، فضيلت .\r\nفلجوا : پيروز گرديدند .\r\nالشكاة : عيب و نقص .\r\nظاهرا : به معناى زائل و ناپايدار است .\r\nالجمل المخشوش : شترى كه چوبى در بينىاش مىنهند تا مهار و رام شود .\r\nالمعوّقين : كسانى كه در جنگ شركت نكرده ، يارى خود را بازمىدارند .\r\nالظنّة : تهمت .\r\nالمتنصّح : كسى كه در اندرزگويى زياده‌روى مىكند .\r\nالاستعبار : گريه .\r\nناكلين : عقب‌ماندگان .\r\nلبّث : از « لبث » به معناى مكث است .\r\nالهيجاء : جنگ .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nحمل : اسم مردى از قبيله قشير است .\r\nمرقل : شتابان .\r\nالجحفل : سپاه بزرگ .\r\nساطع : منتشر شده .\r\nالقتام : گردوغبار سپاه .\r\nمتسربلين : پوشيدند .\r\n\r\nساختار ادبى\r\nقديم عزنا : « قديم » به شكل منصوب نيز نقل شده كه در اين صورت منصوب به نزع خافض خواهد بود و « نا » در « عزنا » فاعل است . واژه « قديم » به شكل مرفوع نيز روايت شده كه در اين صورت فاعل به شمار رفته و « نا » در « عزنا » مفعول مىگردد .\r\nخلطناكم : مصدر اين فعل ، مجرور به حرف جر « من » محذوف است .\r\nهمچنين گفته شده است كه مصدر مؤول از « أن خلطناكم » فاعل « يمنع » است .\r\nفعل الأكفاء : مفعول مطلق است .\r\nأنّى : خبر مقدم فعل ناقص « يكون » است و « ذلك » اسم « يكون » مىباشد .\r\nمنّا النّبىّ : مبتدا و خبر است .\r\nفى كثير : جار و مجرور ، متعلق به خبرى است كه مبتداى آن حذف شده است كه در اصل « هذا قليل من كثير . . . » بوده است .\r\nمرة : ظرف زمان و منصوب است كه به معناى يك بار رخ دادن فعل است .\r\nتارة : عطف به « مرة » مىباشد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nتلك : مبتداى اول است و « شكاة » مبتداى دوم و « ظاهر » خبر براى مبتداى دوم است . كل جمله نيز خبر براى مبتداى اول مىباشد .\r\nعارها : فاعل ظاهر است .\r\nعلى المسلم : خبر مقدم مىباشد و « غضاضة » مبتداى مؤخر است و « من » زائد است .\r\nلك : خبر مقدم است .\r\nأن تجاب : مصدر اين فعل مبتداى مؤخر است .\r\nلبّث : فعل امر است .\r\nقليلا : صفتى براى مفعول مطلق حذف شده است كه در اصل « لبثا قليلا » بوده است .\r\nالهيجا : مفعول فعل « يلحق » است .\r\nحمل : فاعل است .\r\nمتسربلين : حال است .\r\nسرابيل : مفعول « متسربلين » مىباشد .\r\n\r\nشرح و تفسير\r\n( فدع عنك من مالت به الرّميّة ) به سخن گمراهانى كه قبح كار تو را نيك جلوه مىدهند ، توجه مكن و تو را در دشمنى با ما اغوا نكنند . ( فإنّا صنائع ربّنا ، و النّاس بعد صنائع لنا ) خداوند محمد صلّى اللّه عليه و آله را به ما هاشميان عطا فرمود و او را آخرين پيامبر قرار داد . بنابراين برترى ما بر مردم به سبب رسول خدا است كه مردم را از تاريكىهاى جهان به نور خارج كرد . تنها لطف و منت خداوند بر ما است كه او تنها منشأ هدايت ما بوده و منشأ هدايت ديگر مسلمانان ما\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nهستيم . بنابراين محمد صلّى اللّه عليه و آله باعث برترى ما به ملت اسلام است . محمد و خاندانش باعث برترى ملت اسلام به ساير ملت‌ها است .\r\n( لم يمنعنا قديم عزّنا و لا عادىّ طولنا على قومك أن خلصناكم بأنفسنا ) اى معاويه ! آرى ما از شما هستيم ؛ اما بر شما برترى داريم درحالىكه شما خردتر و فرومايه‌تر هستيد و بدان معناست كه همتاى ما در ازدواج نيستيد و با اين حال با شما وصلت برقرار كرده‌ايم . . . قابل ذكر است كه امام مردم را از فخرفروشى منع كرد ؛ اما موضع‌گيرى معاويه ، امام را ناچار به اين كار كرد .\r\nامام جعفر صادق عليه السّلام نوه پيامبر مىفرمايد : انسان مىتواند در صورت نياز از خود تعريف و تمجيد كند ؛ همان‌گونه كه يوسف به پادشاه مصر گفت ؛ « يوسف به شاه گفت در اين صورت مرا به خزينه‌دارى مملكت و ضبط دارايى كشور منصوب دار كه من در حفظ دارايى و مصارف آن دانا و بصيرم . » « 1 » ابن ابى الحديد مىگويد : در اين‌جا به مناسبت از پيوندهاى زناشويى بنى هاشم و عبد الشمس سخن مىرود . پيامبر دو دخترش رقيه و ام كلثوم را به عقد عثمان درآورد و دخترش زينب را به عقد ابى العاص بن ربيع بن عبد العزى بن عبد الشمس در عصر جاهليت درآورد و ابو لهب ابن عبد المطلب با ام جميل دختر حرب و خواهر ابو سفيان ازدواج كرد و پيامبر با ام حبيبه دختر ابو سفيان ازدواج كرد . « 2 »\r\n\r\n\r\n","description":"","footnote":"\r\n( 1 ) .  قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ  يوسف / 12 : 55 و براى آگاهى بيشتر نك : التبيان :\r\n4 / 444 .\r\n( 2 ) . شرح نهج البلاغه ، ابن ابى الحديد : 2 / 252 و 3 / 190 و براى آگاهى بيشتر نك : تذكرة الخواص :\r\n114 ، چاپ نجف ؛ التمهيد و البيان : 209 ؛ الاغانى : 21 / 9 ؛ تاريخ طبرى : 4 / 50 ؛ وقعة صفين :\r\n","page_name":" 169 ","page_number":169},
  {"content":"\r\n\r\n( و منّا النّبىّ و منكم المكذّب ) پيامبر از ما و دروغگو و فريب‌كار از شماست كه منظور ابو سفيان مىباشد ؛ اما برخى از شارحان نهج البلاغه عقيده دارند كه ابو جهل است . و ليكن ابو جهل از قبيله مخزوم است و از امويان نمىباشد . در كتاب سيره ابن هشام آمده است كه نسب خاندان مخزوم به مخزوم بن يقظة بن مرّة بن كعب بن لوى مىرسد . ( و منّا أسد اللّه ) حمزة بن عبد المطلب ، شير خدا از ماست . ( و منكم أسد الأحلاف . . . ) شيخ محمد عبده مىگويد :\r\n« اسد الأحلاف » ابو سفيان است ؛ چرا كه دسته‌جاتى را گرد هم آورد و با آنها در جنگ خندق عليه پيامبر هم‌پيمان شد . « 1 » سرور جوانان بهشت نيز حسن و حسين عليهما السّلام هستند كه پيامبر صلّى اللّه عليه و آله درباره‌شان فرمود : « سيد و سالار جوانان اهل بهشت حسن و حسين هستند . » ( و منكم حبيبة النار ) فرزندان آتش همان فرمانروايان ستمگر اموى مىباشند . ( و منّا خير نساء العالمين ) بهترين زنان جهان فاطمه زهرا عليها السّلام از ما است . ( و منكم حمالة الحطب ) ام جميل عمه معاويه از شما است كه در دشمنى با پيامبر شهرت داشت . ( فى كثير ممّا لنا و عليكم ) فضايل فراوان ديگرى درباره ما و رذايل بسيارى از شما وجود دارد كه جاى گفتنش نيست .\r\nدر كتاب جديدى به نام « اهل بيت عليهم السّلام » نوشته توفيق أبو علم درباره حضرت زهرا عليها السّلام آمده است : « به راستى كه فاطمه زهرا عليها السّلام بانگ ميليون‌ها\r\n\r\n\r\n","description":"","footnote":"\r\n- 541 ؛ الاستيعاب : 3 / 328 ؛ الفتوح ابن اعثم : 1 / 472 به بعد ؛ الامامة و السياسة ابن قتيبة : 1 / 55 ؛ تهذيب الكمال : 24 / 541 شماره 5097 ، الاصابة : 4 / 298 ؛ المعارف : 136 .\r\n( 1 ) . شرح نهج البلاغه : 3 / 32 .\r\n","page_name":" 170 ","page_number":170},
  {"content":"\r\n\r\nانسان است و شعله نبوّت و پيامبرى است و خاندان پيامبر در فاطمه زهرا عليها السّلام به اوج مىرسند و همه اين ، بخش اندكى از فضيلت‌هاى حضرت فاطمه است . مگر نه اين است كه فرزند پيامبر و ربيبة وحى است ؟ و نمونه يك زن كامل است كه خداوند خواستار اوست . فاطمه پاره‌اى از اسلام است كه در پيامبر تجسد يافته است و الگوى زن و انسان مؤمن در هرزمان و مكانى است . » « 1 »\r\n( فإسلامنا قد سمع و جاهليّتنا لا تدفع ) بنى هاشم به راستگويى و امانتدارى و خصلت‌هاى بزرگوارانه اخلاقى در زمان جاهليت و اسلام شهرت داشتند .\r\nعقّاد مىگويد : « بنى هاشم افرادى باايمان و سخاوتمند و زيبارو بودند و بنى اميه افرادى مكار و كينه‌توز و بدخواه بودند . . . اگر يكى از بنى هاشم را با همتاى خود از بنى اميه مقايسه كنى ، اين تفاوت ويژگىها را در آنها مىيابى . » « 2 »\r\n\r\nنزديك‌ترين افراد به پيامبر\r\n( و كتاب اللّه يجمع لنا ما شذّ عنّا . . . إلى و تارة أولى بالطّاعة ) خداوند محمد صلّى اللّه عليه و آله را به عنوان واسطه بين خود و بندگانش برگزيد ؛ چرا كه « خدا بهتر مىداند كه در كجا رسالت خود را مقرر دارد . » « 3 » خلافت نيازمند وجود علتى براى آن است و كه مىتواند بر اساس يكى از دو حالت زير باشد : از خويشاوندان پيامبر برگزيده باشد كه اين شرط از آيه هفتاد و پنجم سوره انفال برگرفته شده\r\n\r\n\r\n","description":"","footnote":"\r\n( 1 ) . نك : روزنامه الاخبار المصرية ، 24 / 11 / 1972 .\r\n( 2 ) . عبقرية الامام : 154 .\r\n( 3 ) .  اللَّهُ أَعْلَمُ حَيْثُ يَجْعَلُ رِسالَتَهُ  انعام / 6 : 124 .\r\n","page_name":" 171 ","page_number":171},
  {"content":"\r\n\r\nاست : « وارث مراتب خويشاوندان در كتاب خدا بعضى مقدم بر بعضى ديگر مقرر شده » « 1 » و يا بنا به آيه زير از پيروان و فرمانبرداران پيامبر صلّى اللّه عليه و آله باشد :\r\n« نزديكترين مردم به ابراهيم كسانى هستند كه از او پيروى كنند و اين پيغمبر و امتش كه اهل ايمانند و خدا دوست‌دار مؤمنان است . » « 2 » در اين شكى نيست كه اهل بيت ، نزديك‌ترين اشخاص به خدا و پيامبرش هستند و آنان به سنت و راه و روش پيامبر آگاهند و از نخستين افرادى بودند كه به پيامبر ايمان آورده و او را دست‌گيرى و پشتيبانى كردند . بنابراين امام نسبت به پيشينيان و آيندگان به خلافت ، شايسته‌تر است و معاويه هيچ دليل و مستندى در برابر استدلال امام ندارد .\r\n( و لمّا احتجّ المهاجرون على الأنصار يوم السّقيفة . . . إلى دعواهم ) مهاجران و انصار بر سر خلافت با يكديگر ستيز كردند . انصار مىگفتند : ما به پيامبر پناه داديم و او را يارى كرديم . مهاجران مىگفتند : ما از تبار پيامبر و نزديكانش هستيم و در نهايت مهاجران غلبه كردند . . . اگر ادعاى مهاجران در اولويت خويشاوندان به خلافت درست بود ، امام از هرخويشاوندى به پيامبر نزديك‌تر بود و گرنه دليل انصار استوار بود و با سخن مهاجران ردّ نمىشد .\r\nاى معاويه ! تو در همه شرايط آزاد شده هستى و جزو مهاجران و مجاهدان نبودى . پيش از اين درباره « سقيفه » سخن رفت . « 3 »\r\n\r\n\r\n","description":"","footnote":"\r\n( 1 ) .  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  انفال / 8 : آيه 75 .\r\n( 2 ) .  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  آل عمران / 3 : 68 .\r\n( 3 ) . نك : شرح خطبه 3 و 68 .\r\n","page_name":" 172 ","page_number":172},
  {"content":"\r\n\r\n( و زعمت أنّى لكلّ الخلفاء حسدت و على كلّهم بغيت . . . ) فرض مىكنيم سخن تو درست باشد و فرض محال ، محال نمىباشد . اى معاويه ! آيا من بر تو حسد بردم كه از تو پوزش بطلبم ؟ و آيا در تو خصلت نيكى وجود دارد كه بر آن رشك برم و يا بر آن غبطه خورم ؟ ( و قلت إنّى كنت أقاد كما يقاد الجمل المخشوش . . . ) و گفتى كه مرا همچون شتر افسار زدند و كشيدند كه بيعت كنم ! آيا با اين سخن از دين ، اخلاق و دانايى و جايگاه من نزد پروردگارم كاسته شد ؟ ( لقد أردت أن تذمّ فمدحت ) به راستى كسى مانند تو اى معاويه كه مذمت مىكند ، ستمكار است ؛ اما خداوند يار و ياور شخص ستمديده است .\r\nبر اساس منطق تو سزاوار است كه پدرت را ستايش كنى و پيامبر بزرگ را مذمت كنى . پناه بر خدا ، چرا كه پيامبر بسيار از سوى پدرت ابو سفيان ، سختى كشيد و رنج برد . . . سپاهيان را بسيج كرد و احزاب را گرد هم آورد و شرايطى براى جنگ با پيامبر خدا فراهم آورد و تا جايى كه توانست براى كشتن پيامبر تلاش كرد . سپاه پدرت روز احد بينى پيامبر و پيشانىاش را شكستند و صورتش را زخمى كردند . سزاوار است مادرت هند را نيز ستايش كنى ؛ چرا كه كبد حمزه سرور شهيدان را خورد و به عمه‌ات ، ام جميل ، هيزم‌كش دوزخ ، تبريك بگويى كه چرا كه خار و خاشاك جمع‌آورى كرد و در راه رسول رحمت ريخت . . . به راستى كه خواستى رسوا كنى ؛ ولى بىاختيار رسوا شدى ؛ پس كجاست زيركى و ذكاوتت ؟\r\n( و هذه حجّتى إلى غيرك قصدها ، و لكنّى أطلقت لك منها به قدر . . . ) شيخ محمد عبده مىگويد : « امام بر سزاوارى خويش در منصب خلافت استدلال مىكند و اين استدلال براى كسى است كه شرايط اوليه اين منصب را دارد ؛ نه معاويه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكه از بيخ و بن چنين استحقاقى را ندارد و اثبات اين امر نياز به دليل و برهان ندارد . » ( ثمّ ذكرك ما كان من أمرى و أمر عثمان ، فلك أن تجاب عن هذه لرحمك منه ) چون تو از خويشاوندانش بودى ، پاسخت را مىدهم ؛ و گرنه تو كوچك‌تر از آن هستى كه حتى با تو سخن گويم . ( فأيّنا كان أعدى له ، و أهدى إلى مقاتله ! . . . ) عقّاد مىگويد : روشن‌ترين دليل بر سودجويى و فرصت‌طلبى معاويه ، خون‌خواهى او براى عثمان است كه به منظور دستيابى به خلافت صورت گرفت . . . و در حقيقت معاويه در انتظار كشته شدن عثمان بود تا خلافت را پس از او به عهده گيرد . » « 1 »\r\nعقّاد به نقل از كتاب تاريخ خلفا نوشته سيوطى مىگويد : « معاويه پس از قتل عثمان به يكى از يارانش ابو الطفيل عامر بن نائله گفت : آيا از قاتلان عثمان هستى ؟ ابو الطفيل گفت : خير و ليكن او را يارى نكردم . معاويه گفت :\r\nچه چيزى تو را از كمك كردن به او بازداشت ؟ گفت : مهاجران و انصار او را يارى نكردند . معاويه گفت : به راستى كه لازم بود او را يارى كنند . ابو الطّفيل گفت : چه چيزى تو را از يارى رساندن به او بازداشت ؛ درحالىكه مردم شام همراه تو بودند ؟ معاويه گفت : انتقام خون عثمان همانا يارى من در حق اوست . ابو الطّفيل خنديد و گفت : رابطه تو و عثمان همان است كه شاعر مىگويد : « تو را مىبينم كه پس از مرگم ناله و زارى كنى و در زندگانىام هيچ خيرى به من نرساندى ! » « 2 » عقّاد مىگويد : « پس از آن‌كه معاويه خلافت را\r\n\r\n\r\n","description":"","footnote":"\r\n( 1 ) . معاويه : 148 ، چاپ سوم ، 1966 .\r\n( 2 ) . اين شعر به عبيد بن ابرص يا نابغه جعدى نسبت داده شده است . براى مطالعه تفصيل ديدار ابو الطفيل با معاويه نك : تاريخ الخلفا : 133 ؛ الاستيعاب : 4 / 1696 ؛ الامامة و السياسة : 1 / 215 ؛\r\n","page_name":" 174 ","page_number":174},
  {"content":"\r\n\r\nبه عهده گرفت ، هيچ‌كدام از قاتلان عثمان را سرزنش و مؤاخذه نكرد و اگر يكى از قاتلان عثمان را مىديد از او چشم مىپوشيد و يا از او مىپرسيد : آيا از قاتلان عثمان هستى ؟ آن‌گاه به او هديه مىداد و او را روانه مىكرد . » « 1 » پيش از اين در اين‌باره سخن رفته است .\r\n( و ما كنت لأعتذر من أنّى كنت أنقم عليه أحداثا . . . ) شيخ محمد عبده مىگويد : « أنقم عليه » به معناى خرده گرفتن است و « الأحداث » به معناى بدعت‌ها است . « 2 » بر اين اساس ترجمه اين فقره از نامه چنين است : « من از اين‌كه دخول عثمان به راه باطل و دورى وى از حق را آشكارا ساختم ، پوزش نمىطلبم . ( و ما أردت إلّا الإصلاح ما استطعت ) ولى عثمان و مروان به اندرزهايم بدبين بودند . ( فربّ ملوم لاذنب له ) كسانى كه مورد ملامت واقع مىشوند ، نزد خدا بىگناهند و خداوند بهترين يار و يارىكننده است .\r\n\r\nدلاورى امام على عليه السّلام\r\n( و ذكرت أنّه ليس لى و لأصحابى عندك إلّا السّيف ، فلقد أضحكت . . . ) معاويه امام را تهديد به جنگ مىكند ؛ درحالىكه جايگاه و موقعيت امام را مىداند و مىداند بنى هاشم ، اصحاب و پيروان همراه امام هستند و همه آنان با جنگ عليه معاويه به خداوند نزديكى مىجويند . . . كسى مانند عقّاد نتوانست دليرى\r\n\r\n\r\n","description":"","footnote":"\r\n- الاغانى : 19 / 89 ؛ الاصابة : 1 / 415 ؛ تاريخ ابن عساكر : 26 / 116 ؛ الطبقات الكبرى : 3 / 163 ؛ معاوية ابن ابى سفيان ، عقاد : 100 .\r\n( 1 ) . معاوية بن ابى سفيان : 100 .\r\n( 2 ) . شرح نهج البلاغه : 3 / 34 .\r\n","page_name":" 175 ","page_number":175},
  {"content":"\r\n\r\nو اعتماد به نفس امام را ترسيم كند . عقّاد مىگويد : « امام عليه السّلام در كودكى پيش از آن‌كه به سن بزرگسالى رسد ، مىدانست كه شخص مهمى در اين دنيا است و نيرويى دارد كه مىتواند پناهگاه نيازمندان باشد . و دليل آن اين است كه بزرگ‌مردان قريش ، پيامبر را محاصره كردند و به او هشدار مىدادند و او را تكذيب كردند و پيامبر به هرسو رو مىگرداند و طلب يارى مىكرد ؛ اما ياورى به جز على بن ابيطالب نبود ! درحالىكه او ده ساله بود و از رهبران و بزرگان سرشناس بيمى به خود راه نمىداد . امام على عليه السّلام در سن پنجاه يا شصت سالگى همان على در سن ده سالگى بود . » « 1 »\r\nعقّاد جايى براى سخن گفتن بيشتر باقى نگذاشت ! پسر ده‌ساله به تنهايى و با شجاعت و بىاعتنايى به سران بزرگ و صاحبان شمشير و سپاه در برابر آنها مىايستد و به پيامبر صلّى اللّه عليه و آله مىگويد : اى رسول خدا من در برابر آن ستمگران مىايستم و تا زمانى كه من زنده‌ام به تو دست نمىيابند . . . امام على عليه السّلام اين سخنان را بدون تكيه بر حكومت و يا قبيله و يا هرچيز ديگرى مىگويد . او تنها با اعتماد به نفس و توكل به خدا اين سخنان را بيان مىكند . پيامبر نيز سخنان امام را مىپذيرد و به آن يقين دارد و به او مىفرمايد : « آرى ، همانا تو برادر و ياور و وزير من هستى . » امام سخن خود را با عمل ثابت كرد و او آن چنان بود كه پيامبر مىپنداشت . شب هجرت پيامبر ، امام على عليه السّلام در بستر پيامبر خوابيد و فرصت قتل پيامبر را از قريش گرفت و سرهاى بزرگان قريش\r\n\r\n\r\n","description":"","footnote":"\r\n( 1 ) . عبقرية الامام : 85 .\r\n","page_name":" 176 ","page_number":176},
  {"content":"\r\n\r\nرا در جنگ‌هاى بدر و احد و احزاب به زمين افكند . . . تا آن‌كه قريش با خوارى به اميد صلح و آرامش تسليم شد .\r\n( قد عرفت مواقع نصالها فى أخيك ) حنظلة برادرت ( و خالك ) وليد بن عتبة دايىات ( و جدّك ) عتبة بن ربيعه پدربزرگت در جنگ بدر و خويشاوندانت ( و أهلك ) پيروان پدرت بودند و پيش از اين در نامه شماره ده در اين‌باره سخن رفت و شرح‌نويسان نهج البلاغه درباره اين موضوع بيش از سيصدوپنجاه صفحه نوشته‌اند . « 1 »\r\n\r\n\r\n","description":"","footnote":"\r\n( 1 ) . نك : شرح نهج البلاغة ابن ابى الحديد : 14 / 131 و 15 / 184 ؛ شرح نهج البلاغة لمحمد عبده : 3 / 35 .\r\n","page_name":" 177 ","page_number":177},
  {"content":"\r\n\r\n\r\nنامه 29\r\n\r\nبه مردمان بصره\r\n« و قد كان من انتشار حبلكم و شقاقكم ما لم تغبوا عنه فعفوت عن مجرمكم و رفعت السّيف عن مدبركم و قبلت من مقبلكم فإن خطت بكم الأمور المردية و سفه الآراء الجائرة إلى منابذتي و خلافي فها أنا ذا قد قرّبت جيادي و رحلت ركابي و لئن ألجأتموني إلى المسير إليكم لأوقعنّ بكم وقعة لا يكون يوم الجمل إليها إلّا كلعقة لاعق مع أنّي عارف لذي الطّاعة منكم فضله و لذي النّصيحة حقّه غير متجاوز متّهما إلى بريّ و لا ناكثا إلى وفيّ »\r\n\r\nترجمه\r\n( نامه به مردم بصره ، در سال 38 هجرى ، آنگاه كه معاويه قصد توطئه در بصره را داشت : ) پيش از اين شما از در پيمان‌شكستن و دشمنى آشكارا با من برآمديد و با اين همه ، جرم شما را عفو كردم و شمشير از فراريان برداشتم و روآورندگانتان را پذيرفتم و از گناه شما چشم پوشيدم . اگر هم‌اكنون كارهاى ناروا و انديشه‌هاى نابخردانه ، شما را به مخالفت و دشمنى با من\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبكشاند ، سپاه من آماده و پا در ركابند و اگر مرا به حركت دوباره مجبور كنيد ، حمله‌اى بر شما روا دارم كه جنگ جمل در برابر آن بسيار كوچك باشد ؛ با اين‌كه به ارزش‌هاى فرمانبردارانتان آگاهم و حق نصيحت‌كنندگان شما را مىشناسم و هرگز به جاى شخص متّهمى ، انسان نيكوكارى را نخواهم گرفت و هرگز پيمان وفاداران را نخواهم شكست .\r\n\r\nواژه‌شناسى\r\nإنتشار حبلكم : پراكندگيتان .\r\nشقاقكم : دشمنى و اختلافتان .\r\nتغبوا : غفلت كنيد .\r\nالمردية : نابودكننده .\r\nسفه الآراء : سستى انديشه .\r\nالجائرة : نابخردانه .\r\nالمنابذة : مخالفت .\r\nاللّعقة : ليس زدن .\r\n\r\nساختار ادبى\r\nما لم تغبوا : « ما » اسم كان است .\r\nغير متجاوز : حال و منصوب است .\r\nبالدّفع : خبر دوم « لأنّى » است .\r\nمتّهما : مفعول « متجاوز » است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nشرح و تفسير\r\n( و قد كان من انتشار حبلكم و سقاقكم ما لم تعبوا عنه . . . و قبلت من مقبلكم ) اين نامه براى مردم بصره بود كه با امام بيعت كرده بودند و عثمان بن حنيف را بر آنان گمارده بود و همين‌كه عايشه با شترش همراه طلحه و زبير داخل بصره شد ، مردم بصره ، بيعت با امام را زير پا گذاشتند و بر ضد امام ، جنگ اعلام كردند و هنگامىكه امام بر آنها چيره گشت ، اوضاع به حال عادى خود برگشت . . . ليكن معاويه نمىخواست كه طوفان پيرامون امام آرام شود .\r\nبنابراين اشخاصى را براى آشوب كردن به بصره و تشويق آنان به شكستن بيعت فرستاد .\r\nامام اين نامه را به منظور يادآورى حوادث گذشته برايشان مىفرستد و آنان را از تكرار پيمان‌شكنى سابق برحذر مىدارد . ( فإن خطت بكم الأمور المردية . . . ) اگر دوباره به فساد و تباهى در زمين بازگشتيد ، من در كمين شما هستم و سرزمينتان را پر از اسب و سپاه مىكنم و با شما همانند كسانى كه ايمان آوردند و سپس كفر ورزيدند ، سپس ايمان آوردند و بر كفر آنها افزوده شد ، برخورد مىكنم و شما را عبرت ديگران قرار مىدهم و آن‌چنان بر شما يورش برم كه جنگ جمل در برابر آن كوچك باشد . در جنگ جمل با شما مدارا كردم ؛ اما اگر دوباره با من مخالفت كنيد ، شما را به سختى تنبيه مىكنم .\r\nهدف امام تنها ترساندن و پيشگيرى بود ؛ شايد كه دست از آشوب و فتنه و فساد بركشند .\r\n( مع أنّى عارف لذى الطّاعة منكم فضله . . . ) سپاس و تشكر از كسانى از شما كه راه اطاعت در پيش گرفتند و مكافات و مجازات براى كسى كه نافرمانى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nكرد و ذره‌اى مورد بىعدالتى قرار نخواهيد گرفت . ابن ابى الحديد مىگويد :\r\n« امام به مردم بصره مىفرمايد : شخص سالم در برابر شخص بيمار و شخص وفادار در برابر شخص پيمان‌شكن نزد من يكسان نيستند . هنگامىكه زياد پس از امام وارد بصره شد ، به مردم گفت : به خدا سوگند بيمار را به جاى سالم و نيكوكار را به جاى بدكار و پدر را به جاى فرزند و همسايه را به جاى همسايه كيفر خواهم داد . » « 1 »\r\nاين حكمتى روشن است كه خداوند براى بندگانش خواست ؛ كه تنها صاحبان خردمند و مؤمن آن را درمىيابند . مردم بصره از عدالت و عدالت‌خواهان روى گردانيدند و خداوند ، ستمگران و خودستايان را بر آنها مسلط ساخت . هركس به دليل خودپسندى و نخوت از روزى كافى خود رو برگرداند ، خداوند او را حتى از آن روزى اندك نيز محروم مىسازد و اين سنت خداوند براى آفريده‌هايش است و در سنت خداوند تغيير و تحولى ايجاد نمىشود .\r\n\r\n\r\n","description":"","footnote":"\r\n( 1 ) . نك : شرح نهج البلاغة : 16 / 4 و 203 ؛ البيان و التبيين للجاحظ : 2 / 61 ؛ عيون الاخبار : 2 / 241 ؛ تاريخ طبرى ، حوادث سال 45 ؛ تاريخ دمشق : 19 / 181 .\r\n","page_name":" 181 ","page_number":181},
  {"content":"\r\n\r\n\r\nنامه 30\r\n\r\nبه معاويه ، سركرده زيانكاران\r\n« فاتّق اللّه فيما لديك و انظر في حقّه عليك و ارجع إلى معرفة ما لا تعذر بجهالته فإنّ للطّاعة أعلاما واضحة و سبلا نيّرة و محجّة نهجة و غاية مطّلبة يردها الأكياس و يخالفها الأنكاس من نكب عنها جار عن الحقّ و خبط في التّيه و غيّر اللّه نعمته و أحلّ به نقمته فنفسك نفسك فقد بيّن اللّه لك سبيلك و حيث تناهت بك أمورك فقد أجريت إلى غاية خسر و محلّة كفر فإنّ نفسك قد أولجتك شرّا و أقحمتك غيّا و أوردتك المهالك و أوعرت عليك المسالك . »\r\n\r\nترجمه\r\nنسبت به آن‌چه در اختيار دارى از خدا بترس و در حقوق الهى كه بر تو واجب است ، انديشه كن و به شناخت چيزى همّت كن كه در ناآگاهى آن معذور نخواهى بود . همانا اطاعت خدا ، نشانه‌هاى آشكار و راه‌هاى روشن و راهى ميانه و هميشه گشوده و پايانى دلپسند دارد كه زيركان به آن راه يابند و فاسدان از آن به انحراف روند . كسى كه از دين سرباز زند ، از حق روى گردان\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nشده و در وادى حيرت سرگردان خواهد گشت كه خدا نعمت خود را از او گرفته و بلاهايش را بر او نازل مىكند . معاويه اينك به خود آى و به خود بپرداز ؛ زيرا خداوند راه و سرانجام امور تو را روشن كرده است . امّا تو همچنان به سوى زيانكارى ، و جايگاه كفرورزى ، حركت مىكنى .\r\nخواسته‌هاى دل ، تو را به بدىها كشانده و در پرتگاه گمراهى قرار داده است و تو را در هلاكت انداخته و راه‌هاى نجات را بر روى تو بسته است .\r\n\r\nواژه‌شناسى\r\nاعلاما : نشانه‌ها و دلايل .\r\nالمحجة : راه روشن .\r\nنهجة : واضح و روشن .\r\nمطلبة : مطلوب .\r\nالاكياس : خردمندان و زيركان .\r\nالانكاس : مخالف خردمندان به معناى كسانى كه اشتباهات زيادى در كارهايشان مىكنند .\r\nنكب : روى گرداند و منحرف شد .\r\nخبط : گمراهانه به راه افتاد .\r\nالتيه : گمراهى و سرگردانى .\r\nتناهت الامور : كارها به غايت خويش رسيدند .\r\nاولجتك : تو را وارد آن ساخت .\r\nاقحمتك : تو را بدون انديشه و تامل به گرفتارى انداخت .\r\nاوعرت : سخت و دشوار ساخت .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nساختار ادبى\r\nفنفسك : فعل تحذير به آن نصب داده و در اصل چنين بوده است : « احذر نفسك » .\r\nحيث : فعل محذوف محلا به آن نصب داده است .\r\n\r\nشرح و تفسير\r\n( فاتّق اللّه فيما لديك و انظر في حقّه عليك ) اى معاويه درباره اموال مسلمانان و سرنوشت و مصالح آنان كه تو بر آنها چيره شده‌اى ، از خدا بترس كه آنها حقوقى واجب بر تو از سوى خدا و مردم است . ( و ارجع إلى معرفة ما لا تعذر بجهالته ) منظور از معرفت در اين‌جا طاعت است . امام به معاويه مىگويد كه از تفرقه‌افكنى پرهيز كرده و به طاعت درآيد . اى معاويه ، تو مىدانى كه فتنه‌انگيزى از بزرگ‌ترين گناهان است و خداوند ، عذر ندانستن را از تو نخواهد پذيرفت ؛ زيرا تو به خوبى از واقعيت خبر دارى و دروغ مىگويى .\r\nعقاد مىگويد : « معاويه اگر مىتوانست بين هريك از افراد دربارش با ديگرى تفرقه اندازد ، چنين مىكرد . . . تاريخ در داورى بر او جز تفرقه‌افكنى برايش نخواهد نوشت . . . او امت را گروه‌گروه و پاره‌پاره ساخت و ديگر وحدت دوباره آن ممكن نبود . » « 1 »\r\n( فإنّ للطّاعة أعلاما واضحة و سبلا نيّرة و محجّة نهجة ) نشانه طاعت در تلاش بر ايجاد وحدت و هميارى براى تحقق مصلحت اسلام و مسلمانان ديده مىشود . اين كار جز از مخلصان نيكوكار به انجام نمىرسد و معاويه از آنان\r\n\r\n\r\n","description":"","footnote":"\r\n( 1 ) . معاوية بن ابى سفيان ، انتشارت دار الهلال : 42 .\r\n","page_name":" 184 ","page_number":184},
  {"content":"\r\n\r\nنبود ؛ زيرا او از راه حق رو گردانيده و در جاده گمراهى پا گذاشته بود . ( فقد بيّن اللّه لك سبيلك ) تو براى دنيا و نعمت‌هاى زودگذرش حريص هستى و از خدا و حلال و حرامش رو گردانده‌اى . ( فقد أجريت إلى غاية خسر و محلّة كفر ) در راهى گام برمىدارى كه تو را به زيان آشكار و كفر مىكشاند . اصرار امام به اندرز دادن معاويه به يكى از دو دليل زير است : اتمام حجت بر او يا آشكار ساختن حقيقتش براى همگان . امام در حقيقت مىدانست كه اندرزهايش جز به رويگردانى و گردنكشى بيشتر معاويه نمىانجامد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nنامه 31\r\n\r\nوصيت به امام حسن عليه السّلام ( 1 - 2 )\r\n« من الوالد الفان المقرّ للزّمان المدبر العمر المستسلم للدّنيا السّاكن مساكن الموتى و الظّاعن عنها غدا إلى المولود المؤمّل ما لا يدرك السّالك سبيل من قد هلك غرض الأسقام و رهينة الأيّام و رميّة المصائب و عبد الدّنيا و تاجر الغرور و غريم المنايا و أسير الموت و حليف الهموم و قرين الأحزان و نصب الآفات و صريع الشّهوات و خليفة الأموات ( 1 ) .\r\nأمّا بعد فإنّ فيما تبيّنت من إدبار الدّنيا عنّي و جموح الدّهر عليّ و إقبال الآخرة إليّ ما يزعني عن ذكر من سواي و الاهتمام بما ورائي غير أنّي حيث تفرّد بي دون هموم النّاس همّ نفسي فصدفني رأيي و صرفني عن هواي و صرّح لي محض أمري فأفضى بي إلى جدّ لا يكون فيه لعب و صدق لا يشوبه كذب و وجدتك بعضي بل وجدتك كلّي حتّى كأنّ شيئا لو أصابك أصابني و كأنّ الموت لو أتاك أتاني\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nفعناني من أمرك ما يعنيني من أمر نفسي فكتبت إليك كتابي مستظهرا به إن أنا بقيت لك أو فنيت . ( 2 ) »\r\n\r\nترجمه\r\n( نامه به فرزندش امام حسن عليه السّلام در سال 38 هجرى وقتى از جنگ صفين بازمىگشت و به سرزمين « حاضرين » رسيده بود : ) از پدرى فانى ، اعتراف دارنده به گذشت زمان ، زندگى را پشت سر نهاده ، مسكن گزيده در جايگاه گذشتگان و كوچ‌كننده فردا ، به فرزندى آزمند چيزى كه به دست نمىآيد و رونده راهى كه به نيستى ختم مىشود كه در دنيا هدف بيمارىها و در گرو روزگار و در تيررس مصائب و گرفتار دنيا و سوداكننده دنياى فريب‌كار ، وام‌دار نابودىها ، اسير مرگ ، هم سوگند رنجها ، هم‌نشين اندوه‌ها ، آماج بلاها ، به خاك درافتاده خواهش‌ها و جانشين گذشتگان است . پس از ستايش پروردگار ، همانا گذشت عمر و چيرگى روزگار و روى آوردن آخرت ، مرا از ياد غير خودم بازداشته و تمام توجه مرا به آخرت كشانده است كه به خويشتن فكر مىكنم و از غير خودم روىگردان شدم ؛ كه نظرم را از ديگران گرفت و از پيروى خواهشها بازگرداند و حقيقت كار مرا نماياند و مرا به راهى كشاند كه شوخى برنمىدارد و به حقيقتى رساند كه دروغى در آن راه ندارد . و تو را ديدم كه پاره تن من ، بلكه همه جان منى ، آن‌گونه كه اگر آسيبى به تو رسد به من رسيده است و اگر مرگ به سراغ تو آيد ، زندگى مرا گرفته است . پس كار تو را كار خود شمردم و نامه‌اى براى تو نوشتم تا تو را در سختىهاى زندگى رهنمون باشد . حال من زنده باشم يا نباشم .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nواژه‌شناسى\r\nالرمية : هدف .\r\nنصب : تور صيادى .\r\nالجموح : سركشى و نافرمانى .\r\nيمنعنى : مرا بازمىدارد .\r\nصدفنى : مرا منصرف ساخت .\r\nمستظهرا : يارى مىگيرم .\r\n\r\nساختار ادبى\r\nمن الوالد : جار و مجرور متعلق به محذوف و خبر براى مبتداى محذوف كه در اصل چنين بوده است : « هذه وصية من الوالد » . « الى المولود » جار و مجرور متعلق به « وصية » است .\r\nفان : صفت براى « والد » است .\r\nالمؤمل : صفت براى « مولود » است .\r\nما يزعنى : « ما » مفعول « تبينت » است .\r\nغير انى : « غير » بنا به استثنا منصوب شده است .\r\nمستظهرا : حال براى فاعل « كتبت » است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nصلح حسنى و شهادت حسينى\r\nشريف رضى مىگويد كه امام على عليه السّلام اين وصيت‌نامه را در منطقه « حاضرين » « 1 » در نزديكى صفين و به هنگام حركت براى جنگ با معاويه نوشت . امام حسن عليه السّلام نخستين نواده پيامبر اكرم و فرزند بزرگ امام على عليه السّلام به شمار مىرود . او امام دوم و نفر چهارم در بين اصحاب كسا و يكى از دو سرور بهشتيان است . وى در نيمه ماه رمضان سال سوم هجرى به دنيا آمد و نامش را پيامبر برگزيد و پيش از او هيچ‌كس چنين نامى نداشت . در صحيح بخارى و مسلم آمده است : « پيامبر خدا فرمود : خدايا من او را دوست دارم ؛ پس تو نيز او و دوستانش را دوست بدار . » « 2 » امام حسن پس از پدرش به خلافت رسيد و خلافتش چند ماهى بيش طول نكشيد تا آن‌كه صلح بين او و معاويه برقرار شد . درباره اين صلح از گذشته تا به امروز فراوان سخن گفته شده است . برخى آن را كارى درست شمرده و برخى ديگر به انتقاد از آن برخواسته‌اند ؛ به‌ويژه آن‌كه معاويه ، شروط صلح را نقض كرد . « 3 »\r\n\r\n\r\n","description":"","footnote":"\r\n( 1 ) . اين واژه به صورت تثنيه خوانده مىشود و منظور از آن مناطق حومه حلب و قنسرين است .\r\nبرخى نيز آن را به صورت جمع خوانده‌اند . نك : شرح نهج البلاغه ، ابن ابى الحديد : 16 / 52 .\r\n( 2 ) . « ان رسول اللّه ، قال : اللهم انى احبه فاحبه ، واحب من يحبه » صحيح بخارى : 2 / 188 كتاب اللباس و كتاب البيوع ؛ صحيح مسلم : 2 / 456 باب 18 / 57 و 2421 و 7 / 129 ؛ كنز العمال : 12 / 124 / 34307 ؛ سنن ترمذى : 5 / 327 ح 3859 و باب 110 ح 3873 و 2 / 307 ؛ مسند احمد : 2 / 249 و 5 / 366 و 532 و 6 / 283 ؛ الاصابة : 3 / 78 ؛ تهذيب التهذيب : 2 / 297 ؛ تاريخ دمشق ابن عساكر :\r\n4 / 205 - 207 ؛ الغدير : 7 / 124 ؛ سنن ابن ماجه : 1 / 64 ؛ فضائل الخمسة : 3 / 230 به بعد ؛ فرائد السمطين : 2 / 38 و 40 ترجمة الحسن عليه السلام ؛ اسد الغابة : 5 / 523 .\r\n( 3 ) . امام حسن عليه السّلام به انجام صلح با معاويه ناگزير شد . وى در پيمان صلح ، شروط پنجگانه زير را نهاد : معاويه بر مبناى كتاب خدا و سنت پيامبرش و خلفاى نيكوكار عمل كند ؛ معاويه براى خود\r\n","page_name":" 189 ","page_number":189},
  {"content":"\r\n\r\nابن ابى الحديد در آغاز شرح اين نامه از مدائنى نقل مىكند كه معاويه پس از انعقاد صلح در بين مردم كوفه خطبه خواند : « آيا مىپنداريد كه من با شما براى به پا داشتن نماز و زكات و حج جنگيدم ؟ ! من مىدانستم كه شما نماز مىخوانيد و زكات مىدهيد و حج مىگذاريد ؛ ولى با شما جنگيدم تا بر شما چيره شوم . . . پس بدانيد كه همه شرطهاى اين صلح را زير پا نهادم . » « 1 » درباره اين صلح در كتاب « شيعه و زمامداران » سخن گفتم كه خلاصه آن چنين است : « كسانى كه امام را براى انعقاد صلح نكوهش مىكنند ، شرايط ايده‌آل و مطلوب را در نظر دارند و شرايط خاص امام حسن را در نظر نمىگيرند . . . آنان نگاهى انتزاعى به تاريخ دارند و شرايط زمانى و مكانى را در نظر نمىگيرند . . . برخى نيز مىگويند كه امام حسن بايد مانند برادرش به استقبال شهادت مىرفت . اين سخن در صورتى درست بود كه شهادت امام\r\n\r\n\r\n","description":"","footnote":"\r\n- جانشين تعيين نكند و خلافت پس از او به امام حسن عليه السّلام يا برادرش امام حسين عليه السّلام منتقل شود ؛ او را امير مومنان نخوانند و ناسزاگويى به امام على عليه السّلام ترك شود ؛ امنيت عمومى براى همگان به ويژه شيعيان امام على عليه السّلام حفظ شود ؛ سهم بنى هاشم و شهيدان جنگ جمل و صفين از بيت المال ، بيش از سهم ديگران باشد . امام عليه السّلام هرگز به مشروعيت خلافت معاويه اقرار نكرد و تنها براى حفظ مصلحت مسلمانان و پرهيز از ريختن خونشان به صلح تن درداد . نك : البداية و النهاية ابن كثير : 8 / 41 ؛ الاصابة : 2 / 12 و 13 ؛ المعارف ، ابن قتيبة : 150 ؛ اعيان الشيعة : 4 / 43 ؛ مقاتل الطالبيين : 75 ؛ الامامة و السياسة ، ابن قتيبة : 200 ؛ تاريخ طبرى : 6 / 92 ؛ بحار الانوار :\r\n10 / 115 ؛ شرح نهج البلاغه ابن ابى الحديد : 4 / 8 ؛ تاريخ الخلفا : 194 ؛ تذكرة الخواص : 206 ؛ تاريخ دمشق : 4 / 221 ؛ تاريخ دول الاسلام : 1 / 53 ؛ الفتوح ابن اعثم : 2 / 293 .\r\n( 1 ) . شرح النهج : 16 / 46 و 47 ؛ مقاتل الطالبيين : 46 ؛ شرح الاخبار : 2 / 157 ؛ الارشاد ، شيخ مفيد :\r\n2 / 14 ؛ مناقب ال ابى طالب عليهم السّلام : 3 / 196 ؛ المصنف ابن ابى شيبة كوفى : 7 / 351 ح 23 ؛ تاريخ دمشق : 52 / 380 و 59 / 150 ؛ البداية و النهاية : 8 / 140 ؛ كشف الغمة : 2 / 164 .\r\n","page_name":" 190 ","page_number":190},
  {"content":"\r\n\r\nحسن نيز همان نتايج شهادت برادرش را در پى داشت و به زنده شدن دين و آشكار شدن حقيقت امويان مىانجاميد ؛ اما در حقيقت چنين نبود . » عقاد مىنويسد : « خلافت درحالى به امام حسن رسيد كه آشوب و آشفتگى در بين سپاهيانش رخ داده و گروه‌هاى خوارج و شيعه و . . . از يكديگر جدا شده بودند و در حقيقت امام ، سپاهيانى را در اختيار داشت كه از او فرمان نمىبردند و امام نمىتوانست با آنها به جنگ سپاهيان معاويه برود كه هيچ اختلافى در بينشان رخ نداده بود . » « 1 » بنابراين امام اگر صلح نمىكرد ، با شمشير سپاهيانش و نه دشمنانش كشته مىشد . خلاصه سخن آن‌كه امام حسن و امام حسين برادر يكديگر و جلوه‌گر حقيقت پدرشان هستند . امام حسين براى مصلحت اسلام و مسلمانان به شهادت رسيد و امام حسن نيز دقيقا به همين دليل به صلح تن درداد .\r\n\r\nشرح و تفسير\r\n( المقرّ للزّمان ) سختى و شدت روزگار را ديده و پذيرفته‌ام . ( المستسلم للدّنيا ) بر رنج‌ها و سختىهاى دنيا صبر و شكيبايى كرده‌ام . ( إلى المولود المؤمّل ما لا يدرك . . . ) منظور از مولود در اين‌جا همه فرزندان و نه خصوص امام حسن عليه السّلام است . امام مىخواهد از آرزوهاى بلند پرهيز دهد كه سبب فراموشى آخرت هستند . ( عبد الدّنيا ) به منطق زندگى و غرايز حيوانى تن در داده است . ( و غريم المنايا ) مرگ به طلبكارى از ما برخواسته و از همگان مىخواهد كه كوس رحيل را سر دهند . ( و نصب الآفات ) دام خود را پهن كرده\r\n\r\n\r\n","description":"","footnote":"\r\n( 1 ) . معاوية بن ابى سفيان : 122 .\r\n","page_name":" 191 ","page_number":191},
  {"content":"\r\n\r\nو همه را گرفتار سختىها و مشكلاتش مىسازد . ( فإنّ فيما تبيّنت من إدبار الدّنيا عنّي . . . إلى ورائي ) عمر و يا بخش بيشتر آن گذشت و حوادث آن يكى پس از ديگرى آمد و رفت و مرگ به سرعت رو آورد . بنابراين بايد به انديشه آخرت و سرنوشت بود و از غير آن صرف‌نظر كرد . ( غير أنّي حيث تفرّد بي دون هموم النّاس همّ نفسي . . . ) گرچه من در اين لحظات ، بيش از هرچيزى به انديشه خويشتن هستم ، اما تو را جداى از خويشتن نمىبينم . ( وجدتك بعضي ، بل وجدتك كلّي ) پرداختن به تو جزئى از اشتغالات من به خويشتن است . ( حتّى كأنّ شيئا لو أصابك أصابني . . . ) هرپدرى فرزندانش را امتداد وجود خويش ديده و آن‌چه را براى خود مىخواهد ، براى آنان نيز مىخواهد . عاطفه پدر و مادر ، نوعى محبت جنون‌آميز است كه حد و اندازه‌اى نمىشناسد ؛ اما عاطفه فرزندان معمولا از وجود مصالح و منافعى نشات مىگيرد . خداوند مىفرمايد :\r\n« اى كسانى كه ايمان آورده‌ايد در حقيقت برخى از همسران شما و فرزندان شما دشمن شمايند از آنان برحذر باشيد و اگر ببخشاييد و درگذريد و بيامرزيد به راستى خدا آمرزنده مهربان است . » « 1 »\r\n\r\nپرهيز از علم بىفايده ! ( 3 - 5 )\r\n« فإنّي أوصيك بتقوى اللّه أي بنيّ و لزوم أمره و عمارة قلبك بذكره و الاعتصام بحبله و أيّ سبب أوثق من سبب بينك و بين اللّه إن أنت أخذت به .\r\n\r\n\r\n","description":"","footnote":"\r\n( 1 ) .  يا أَيُّهَا الَّذِينَ آمَنُوا إِنَّ مِنْ أَزْواجِكُمْ وَ أَوْلادِكُمْ عَدُوًّا لَكُمْ فَاحْذَرُوهُمْ وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ  تغابن / 64 : 14 .\r\n","page_name":" 192 ","page_number":192},
  {"content":"\r\n\r\nأحي قلبك بالموعظة و أمته بالزّهادة و قوّه باليقين و نوّره بالحكمة و ذلّله بذكر الموت و قرّره بالفناء و بصّره فجائع الدّنيا و حذّره صولة الدّهر و فحش تقلّب اللّيالي و الأيّام و اعرض عليه أخبار الماضين و ذكّره بما أصاب من كان قبلك من الأوّلين و سر في ديارهم و آثارهم فانظر فيما فعلوا و عمّا انتقلوا و أين حلّوا و نزلوا فإنّك تجدهم قد انتقلوا عن الأحبّة و حلّوا ديار الغربة و كأنّك عن قليل قد صرت كأحدهم ( 3 ) فأصلح مثواك و لا تبع آخرتك بدنياك و دع القول فيما لا تعرف و الخطاب فيما لم تكلّف و أمسك عن طريق إذا خفت ضلالته فإنّ الكفّ عند حيرة الضّلال خير من ركوب الأهوال و أمر بالمعروف تكن من أهله و أنكر المنكر بيدك و لسانك و به اين من فعله بجهدك و جاهد في اللّه حقّ جهاده و لا تأخذك في اللّه لومة لائم ( 4 ) و خض الغمرات للحقّ حيث كان و تفقّه في الدّين و عوّد نفسك التّصبّر على المكروه و نعم الخلق التّصبر في الحقّ و ألجئ نفسك في أمورك كلّها إلى إلهك فإنّك تلجئها إلى كهف حريز و مانع عزيز و أخلص في المسألة لربّك فإنّ بيده العطاء و الحرمان و أكثر الاستخارة و تفهّم وصيّتي و لا تذهبنّ عنك صفحا فإنّ خير القول ما نفع و اعلم أنّه لا خير في علم لا ينفع و لا ينتفع بعلم لا يحقّ تعلّمه . ( 5 ) »\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nترجمه\r\nپسرم همانا تو را به ترس از خدا سفارش مىكنم كه پيوسته در فرمان او باشى و دلت را با ياد خدا زنده كنى و به ريسمان او چنگ زنى . چه وسيله‌اى مطمئن‌تر از رابطه تو با خداست ، اگر سررشته آن را در دست‌گيرى . دلت را با اندرز نيكو زنده كن ، هواى نفس را با بىاعتنايى به حرام بميران . جان را با يقين نيرومند كن و با نور حكمت روشنائى بخش و با ياد مرگ آرام كن ، به نابودى از او اعتراف گير و با بررسى تحولات ناگوار دنيا به او آگاهى بخش و از دگرگونى روزگار و زشتىهاى گردش شب و روز او را بترسان ، تاريخ گذشتگان را بر او بنما و آن‌چه كه بر سر پيشينيان آمده است به يادش آور . در ديار و آثار ويران‌رفتگان گردش كن و بينديش كه آنها چه كردند ، از كجا كوچ كرده و در كجا فرود آمدند ، از جمع دوستان جدا شده و به ديار غربت سفر كردند . گويا زمانى نمىگذرد كه تو هم يكى از آنانى ! پس جايگاه آينده را آباد كن ، آخرت را به دنيا مفروش و آن‌چه نمىدانى مگو ، و آن‌چه بر تو لازم نيست بر زبان نياور و در جاده‌اى كه از گمراهى آن مىترسى قدم مگذار ؛ زيرا خوددارى به هنگام سرگردانى و گمراهى ، بهتر از سقوط در تباهىهاست .\r\nبه نيكىها امر كن و خود نيكوكار باش و با دست و زبان بديها را انكار كن و بكوش تا از بدكاران دور باشى و در راه خدا آن‌گونه كه شايسته است تلاش كن و هرگز سرزنش ملامتگران تو را از تلاش در راه خدا باز ندارد .\r\nبراى حق ، در مشكلات و سختىها شنا كن ، شناخت خود را در دين به كمال رسان ، خود را براى استقامت در برابر مشكلات عادت ده كه شكيبايى در راه حق عادتى پسنديده است . در تمام كارها خود را به خدا واگذار كه به پناهگاه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمطمئن و نيرومندى رسيده‌اى . در دعا با اخلاص پروردگارت را بخوان كه بخشيدن و محروم كردن به دست اوست و فراوان از خدا درخواست خير و نيكى داشته باش . وصيّت مرا بدرستى درياب و به سادگى از آن نگذر ؛ زيرا بهترين سخن آن است كه سودمند باشد . بدان علمى كه سودمند نباشد ، فايده‌اى نخواهد داشت و دانشى كه سزاوار يادگيرى نيست سودى ندارد .\r\n\r\nواژه‌شناسى\r\nقرّره : از او اقرار بخواه .\r\nبصّره : او را بينا بگردان .\r\nالفحش : زشتى .\r\nمثواك : محل اقامت تو .\r\nبه اين : دور بگردان .\r\nلا يحقّ : بر خلاف حق است .\r\n\r\nساختار ادبى\r\nنعم الخلق التصبّر : مبتداى موخر و خبر مقدم .\r\n\r\nشرح و تفسير\r\nمضامين اين وصيت‌نامه پيش از اين در بخش خطبه‌ها ذكر شد و در اين جا به تكرار و تاكيد بر آنها پرداخته مىشود . ( فإنّي أوصيك بتقوى اللّه أي بنيّ و لزوم أمره ) پيوند خدا و انسان جز با وجود شرايط زير شكل نمىگيرد : باور به وجود خداوند كه سود و زيان ما تنها از اوست ؛ توكل و اعتماد به او ؛ جلب خشنودى او از راه انجام كارهاى نيك . اين شرايط همگى در كنار هم قرار\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nداشته و يكى بدون ديگرى سودى ندارد . بنابراين كسى كه به خدا باور داشته باشد و بر او توكل نكند و يا آن هردو را داشته باشد و خشنودىاش را با انجام كارهاى نيك به دست نياورد ، پيوندش با خداوند برقرار نمىشود .\r\n( أحي قلبك بالموعظة ) منظور از موعظه ، هرگونه عبرت و تجربه سودمند و پندآميز است . ( و أمته بالزّهادة ) زهد به معناى رويگردانى از حرام است ؛ همان گونه كه امام در جاى ديگرى فرمود : « هيچ زهدى مانند زهد از حرام نيست . » « 1 » ( و قوّه باليقين ) يقين به معناى پرستش خداوند به‌گونه‌اى است كه گويا او را همواره در برابر خود مىبينيم و آن‌گونه به آخرت ايمان داريم كه گويا در آن هستيم . اين‌گونه يقين از راه انديشه در آفرينش آسمان و زمين و سپس در اثر تربيت و محيط به دست آمده و از راه عمل ، نيرومند و استوار مىگردد . ( و نوّره بالحكمة ) حكمت گمشده مومن است . ( و ذلّله بذكر الموت و قرّره بالفناء ) فراموشى مرگ به كوردلى و گردنكشى مىانجامد و حتى گاه ممكن است برخى غافلان را به ادعاى خداوندى بكشاند ؛ چنان‌چه نمرود به ابراهيم خليل گفت كه من مىميرانم و زنده مىسازم . « 2 » او فراموش كرده بود كه به زودى به گور پاگذاشته و بدنى بىجان خواهد گشت . ( و بصّره فجائع الدّنيا . . . ) اين بند ، تكرار گذشته است و خلاصه آن چنين است كه انسان عاقل نبايد به دنيا و زينت‌هايش غره شود ؛ چه اين‌كه گذشتگان پس از تجربه لذت‌هاى فراوان از دنيا رخت بربسته و مرگ آنان را ربود . ( فأصلح مثواك )\r\n\r\n\r\n","description":"","footnote":"\r\n( 1 ) . « و لا زهد كالزهد فى الحرام » . نهج البلاغه : حكمت 112 .\r\n( 2 ) .  قالَ أَنَا أُحْيِي وَ أُمِيتُ  بقره / 2 : 258 .\r\n","page_name":" 196 ","page_number":196},
  {"content":"\r\n\r\nكارهاى نيك براى خود گنجينه كن تا جايگاهى نيكو براى خويش در آخرت بسازى و اگر چنين نكنى ، جز پشيمانى و حسرت نخواهى داشت .\r\n( و لا تبع آخرتك بدنياك ) به سودهاى زودگذر اهميت نده و نسبت به پيامدهاى سخت و رنج‌آور آنها نگران باش ؛ چه اين‌كه بهترين كارها آن است كه از پيامدهاى بدش در امان باشى . در سخنى حكيمانه آمده است : « داناترين مردم كسى است كه از عواقب امور آگاه است و خردمندترين آنها كسى است كه عواقب را به چشم ديده و به اقتضاى آنها عمل كند . » ( و دع القول فيما لا تعرف ) كسى كه بدون دانش و از روى غير هدايت ، سخن مىگويد همانند كسى است كه بدون اسلحه مىجنگد . آزادى بيان براى كسانى نيست كه بدون انديشه و تامل در پيامدهاى حرف‌هايشان سخن مىگويند و حتى عالمان نيز گاه بايد سكوت گزينند و اين سكوت از سخن گفتن شايسته‌تر و سزاوارتر است . پيش از اين نيز در اين‌باره سخن گفته شد . « 1 » ( و الخطاب فيما لم تكلّف ) اگر از كس ديگرى سوال شده است ، تو خود را داخل ماجرا نكن و از فضولى و كنجكاوى بى جا بپرهيز ؛ حتى اگر خود را سزاوارتر و داناتر به پاسخ بدانى .\r\nبه راستى اگر چنين كنى و آن‌گاه پرسشگر به تو بگويد كه با تو نبودم ، چه حالى به تو دست خواهد داد ! ( و أمسك عن طريق إذا خفت ضلالته . . . ) اگر به درستى كارى شك دارى ، خود را داخل آن نكن و از شرايط ناشناخته بپرهيز و بترس و هيچ سخنى را جز در صورت يقين به درستى آن مگو ! اگر به اين\r\n\r\n\r\n","description":"","footnote":"\r\n( 1 ) . شرح خطبه : 96 .\r\n","page_name":" 197 ","page_number":197},
  {"content":"\r\n\r\nسفارش‌ها عمل كنى و باز خطايى از تو سرزند ، عذر تو را خداوند و مردم خواهند پذيرفت .\r\n\r\nشتافتن به راه حق\r\n( و لا تأخذك في اللّه لومة لائم و خض الغمرات للحقّ حيث كان ) هيچ راه سازش و آشتى با گردنكشان و ستمكاران و دشمنان مستضعفان وجود ندارد . ( و عوّد نفسك التّصبّر على المكروه . . . ) تسليم باطل و اهل آن نشو و به اندازه توان از حق و اهل آن دفاع كن و در هرشرايطى در راه جهاد شكيبا باش . ( و ألجئ نفسك في أمورك كلّها إلى إلهك . . . ) به خداوندت اعتماد كن و با قلبى فروتن به او توكل كن و عمل صالح به جا آور كه در اين صورت خداوند در هرجا با تو خواهد بود . ( و أكثر الاستخارة ) خالصانه از خداوند بخواه كه مصلحت تو در دنيا و دين را برايت برگزيند . ( فإنّ خير القول ما نفع ) هيچ سودى در كارى نيست كه پيامدى مثبت براى آدمى نداشته باشد . ( و لا ينتفع بعلم لا يحقّ تعلّمه ) علم به تنهايى امر و نهى نمىكند و تنها از حقايق و روابط و تاثيرات آنها پرده برمىدارد . بنابراين براى تنظيم رفتار انسان‌ها به عامل ديگرى نياز است كه دين و اخلاق ، آن را به عهده دارند . اسلام از به كارگيرى دانش در راه زيان‌رسانى به ديگران و گنهكارى يا تبهكارى نهى مىكند . علم بايد در راه خدمت به مردم و بهبود زندگى به كار گرفته شود و يادگيرى آن تنها براى تقويت اذهان سودى ندارد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nدل‌هاى نوجوانان ( 6 - 7 )\r\n« أي بنيّ إنّي لمّا رأيتني قد بلغت سنّا و رأيتني أزداد وهنا بادرت بوصيّتي إليك و أوردت خصالا منها قبل أن يعجل بي أجلي دون أن أفضي إليك بما في نفسي أو أن أنقص في رأيي كما نقصت في جسمي أو يسبقني إليك بعض غلبات الهوى و فتن الدّنيا فتكون كالصّعب النّفور و إنّما قلب الحدث كالأرض الخالية ما ألقي فيها من شيء قبلته فبادرتك بالأدب قبل أن يقسو قلبك و يشتغل لبّك لتستقبل بجدّ رأيك من الأمر ما قد كفاك أهل التّجارب بغيته و تجربته فتكون قد كفيت مئونة الطّلب و عوفيت من علاج التّجربة فأتاك من ذلك ما قد كنّا نأتيه و استبان لك ما ربّما أظلم علينا منه ( 6 ) .\r\nأي بنيّ إنّي و إن لم أكن عمّرت عمر من كان قبلي فقد نظرت في أعمالهم و فكّرت في أخبارهم و سرت في آثارهم حتّى عدت كأحدهم بل كأنّي بما انتهى إليّ من أمورهم قد عمّرت مع أوّلهم إلى آخرهم فعرفت صفو ذلك من كدره و نفعه من ضرره فاستخلصت لك من كلّ أمر نخيله و توخّيت لك جميله و صرفت عنك مجهوله و رأيت حيث عناني من أمرك ما يعني الوالد الشّفيق و أجمعت عليه من أدبك أن يكون ذلك و أنت مقبل العمر و مقتبل الدّهرذو نيّة سليمة و نفس صافية و أن أبتدئك بتعليم كتاب اللّه عزّ و جلّ و تأويله و شرائع الإسلام و أحكامه و حلاله و حرامه لا أجاوز ذلك بك إلى غيره ثمّ\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nأشفقت أن يلتبس عليك ما اختلف النّاس فيه من أهوائهم و آرائهم مثل الّذي التبس عليهم فكان إحكام ذلك على ما كرهت من تنبيهك له أحبّ إليّ من إسلامك إلى أمر لا آمن عليك به الهلكة و رجوت أن يوفّقك اللّه فيه لرشدك و أن يهديك لقصدك فعهدت إليك وصيّتي هذه . ( 7 ) »\r\n\r\nترجمه\r\nپسرم ! هنگامىكه ديدم ساليانى از من گذشت و توانايى رو به كاستى رفت ، به نوشتن وصيّت براى تو شتاب كردم و ارزش‌هاى اخلاقى را براى تو برشمردم . پيش از آن‌كه أجل فرارسد و رازهاى درونم را به تو منتقل نكرده باشم و در نظرم كاهشى پديد آيد ، چنان‌كه در جسمم پديد آمد و پيش از آن كه خواهشها و دگرگونىهاى دنيا به تو هجوم آورند و پذيرش و اطاعت مشكل گردد ؛ زيرا قلب نوجوان چونان زمين كاشته نشده ، آماده پذيرش هر بذرى است كه در آن پاشيده شود . پس در تربيت تو شتاب كردم ، پيش از آن كه دل تو سخت شود و عقل تو به چيز ديگرى مشغول گردد تا به استقبال كارهايى به روى كه صاحبان تجربه ، زحمت آزمون آن را كشيده‌اند و تو را از تلاش و يافتن بىنياز ساخته‌اند و آن‌چه از تجربيّات آنها نصيب ما شد ، به تو هم رسيده و برخى از تجربيّاتى كه بر ما پنهان مانده بود ، براى شما روشن گردد . پسرم درست است كه من به اندازه پيشينيان عمر نكرده‌ام ، امّا در كردار آنها نظر افكندم و در اخبارشان انديشيدم و در آثارشان سير كردم تا آن‌جا كه گويا يكى از آنان شده‌ام ، بلكه با مطالعه تاريخ آنان ، گويا از اوّل تا پايان\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nعمرشان با آنان بوده‌ام . پس قسمت‌هاى روشن و شيرين زندگى آنان را از دوران تيرگى شناختم و زندگانى سودمند آنان را با دوران زيانبارش شناسايى كردم . سپس از هرچيزى مهم و ارزشمند آن را و از هرحادثه‌اى ، زيبا و شيرين آن را براى تو برگزيدم و ناشناخته‌هاى آنان را دور كردم . پس آن‌گونه كه پدرى مهربان نيكىها را براى فرزندش مىپسندد ، من نيز بر آن شدم تو را با خوبىها تربيت كنم ؛ زيرا در آغاز زندگى قرار دارى ، تازه به روزگار روى آورده‌اى ، نيّتى سالم و روحى باصفا دارى .\r\nپس در آغاز تربيت ، تصميم گرفتم تا كتاب خداى توانا و بزرگ را همراه با تفسير آيات به تو بياموزم و شريعت اسلام و احكام آن از حلال و حرام را به تو تعليم دهم و به چيز ديگرى نپردازم . امّا از آن ترسيدم كه مبادا رأى و هوايى كه مردم را دچار اختلاف كرد و كار را بر آنان شبهه‌ناك ساخت ، به تو نيز هجوم آورد ؛ گرچه آگاه كردن تو را نسبت به اين امور خوش نداشتم ، امّا آگاه شدن و استوار ماندنت را ترجيح دادم تا تسليم هلاكت‌هاى اجتماعى نگردى و اميدوارم خداوند تو را در رستگارى پيروز گرداند و به راه راست هدايت فرمايد . بنابراين وصيّت خود را اين‌گونه تنظيم كرده‌ام .\r\n\r\nواژه‌شناسى\r\nبادرتك : شتافتم .\r\nالمؤونة : بار و سنگينى .\r\nنخيله : برگزيده‌اش .\r\nاجمعت : تصميم گرفتم و عزيمت كردم .\r\nاشفقت : نگران شدم .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nساختار ادبى\r\nوهنا : تمييز است .\r\nفتكون كالصعب : فاء براى عطف است و اين جمله را بر جمله « ان أنقص » عطف كرده است .\r\nفتكون قد كفيت : اين جمله بر « لتستقبل » عطف شده است .\r\nما قد كفاك : « ما » مفعول « تستقبل » است .\r\nان يكون : تاويل به مصدر مىرود و مفعول « رأيت » قرار مىگيرد .\r\nان يلتبس : تاويل به مصدر مىرود و حرف « من » مقدر به آن جر مىدهد .\r\n\r\nشرح و تفسير\r\n( لمّا رأيتني قد بلغت سنّا ) امام اين وصيت‌نامه را پس از شصت سالگى نوشته‌اند . ( و أوردت خصالا منها قبل أن يعجل بي أجلي . . . ) امام مىفرمايد كه پيش از رسيدن مرگ به نوشتن وصيت‌نامه شتاب كرده است . ( أو أن أنقص في رأيي . . . ) منظور از « نقصان رأى » تنها زوال عقل نيست ؛ بلكه شامل هرگونه مانعى مىشود كه آدمى را از ابراز رأى و نظرش بازمىدارد . ( أو يسبقني إليك بعض غلبات الهوى و فتن الدّنيا ) امام در اسارت هواى نفس قرار نمىگيرد و دنيا او را نمىفريبد ؛ چه اين‌كه او دنيا را در گفتار و كردار سه طلاقه كرده است .\r\nاين شيوه تعبير را همه اوليا و شخصيت‌هاى پاك به كار مىبرند كه با فروتنى و بدون ادعا درباره خود سخن مىگويند . پيامبر نيز درباره خود مىفرمايد :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n« يا ما يا شما ، بر هدايت يا گمراهى آشكاريم . » « 1 » حضرت نوح نيز فرموده بود : « اگر مرا نيامرزى و به من رحم نكنى از زيانكاران باشم . » « 2 »\r\n( فتكون كالصّعب النّفور ) امام ، نفس آدمى را هنگام چيرگى هواى نفس به شترى تشبيه مىكند كه رم كرده و كسى نمىتواند بر پشتش سوار شود . ( و إنّما قلب الحدث كالأرض الخالية . . . ) امام در آغاز اين وصيت‌نامه فرموده بود : « از پدر . . . به فرزند » . در توضيح آن بند گذشت كه منظور امام از فرزند خصوص امام حسن نيست بلكه همه انسان‌ها را از آن جهت كه هريك خود فرزند كسى است ، موردنظر دارد . تعبير « الصعب النفور . . . قلب الحدث » در اين‌جا قرينه‌اى بر درستى تفسير مولود به همه انسان‌ها است ؛ زيرا امام حسن به هنگام نوشتن اين وصيت‌نامه ، بيش از سى سال داشت و همچنين وى از زمره كسانى است كه خداوند آنان را پاك از هرگونه گناه و آلودگى شمرده است :\r\n« خدا فقط مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند . » « 3 » امام خود نيز در خطبه‌هاى بسيارى به پيروى از اهل بيت سفارش كرده است . بنابراين ممكن نيست منظور از تعابير مذكور در اين خطبه ، امام حسن باشد .\r\nگفته‌هاى امام همديگر را تاييد مىكند و همگى با دانش و دين و كردار امام هماهنگ هستند . امام ، قلب نوجوان را به زمين تهى تشبيه مىكند كه هر چه در آن كاشته شود ، همان مىرويد . امام حسن عليه السّلام بهترين نمونه براى اين\r\n\r\n\r\n","description":"","footnote":"\r\n( 1 ) .  إِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ  سبا / 34 : 24 .\r\n( 2 ) .  وَ إِلَّا تَغْفِرْ لِي وَ تَرْحَمْنِي أَكُنْ مِنَ الْخاسِرِينَ  هود / 11 : 47 .\r\n( 3 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n","page_name":" 203 ","page_number":203},
  {"content":"\r\n\r\nقاعده است . او از كودكى در دامان پيامبر رشد و پرورش يافته و احاديث فراوان از ايشان شنيده و حفظ كرده كه بسيارى از آنها را محدثان اهل سنت مانند ترمذى در كتاب صحيح و دارمى در سنن و ابو نعيم و ابن اثير و ديگران در كتاب‌هايشان نقل كرده‌اند . « 1 »\r\n( لتستقبل بجدّ رأيك من الأمر ) واژه « جد » به معناى نهايت و پايان هرچيزى است . بنابراين امام مىگويد كه تو را ادب آموختم تا اكنون همه انديشه و نظر خود را در كارهايت به كار گيرى . ( ما قد كفاك أهل التّجارب بغيته و تجربته . . . ) امام به فرزندش از دانش‌ها و تجارب خود مىدهد تا ميانه‌روى در آرا و كارهايش پديد آمده و از رنج تجربه دوباره بىنياز گردد . ( و إن لم أكن عمّرت عمر من كان قبلي . . . ) شناخت تنها از راه استعداد و موهبت به دست نمىآيد و داشتن عمر طولانى نيز براى دستيابى به دانش كافى نيست ؛ بلكه مطالعه و تجربه و تمرين است كه شناخت و دانش را فراهم مىآورد . امام در طول زندگى خود ، تجربه‌هاى فراوان به دست آورده و گويا با همه گذشتگان در تجربه‌هايشان شريك بوده است .\r\n( فعرفت صفو ذلك من كدره و نفعه من ضرره . . . جميله ) اين تجربه‌ها سبب شده كه خوب و بد زندگى را به خوبى بشناسم و اكنون چكيده اين تجارب را\r\n\r\n\r\n","description":"","footnote":"\r\n( 1 ) . براى نمونه نك : سنن ترمذى : 3 / 164 ؛ سنن دارمى : 2 / 157 ؛ السنن الكبرى ، بيهقى : 3 / 38 ؛ اسد الغابة : 1 / 265 ؛ مسند ابى عوانه : 4 / 212 ؛ مجمع الزوائد : 4 / 20 ؛ المصنف عبد الرزاق : 3 / 118 ؛ شرح معانى الآثار : 2 / 168 ؛ المعجم الاوسط : 2 / 260 ؛ المعجم الصغير : 1 / 344 ؛ معجم ابى يعلى :\r\n1 / 190 ؛ التاريخ الكبير : 6 / 207 ، تهذيب التهذيب : 12 / 337 ؛ تهذيب الكمال : 2 / 495 ؛ الطبقات الكبرى : 1 / 442 .\r\n","page_name":" 204 ","page_number":204},
  {"content":"\r\n\r\nخالص و ناب در اختيارت مىنهم . ( و صرفت عنك مجهوله ) تجارب نامشخص و شبهه‌ناك را حذف كرده و ذكر نمىكنم . ( و رأيت حيث عناني من أمرك ما يعني الوالد الشّفيق ) اين بند نيز دليل ديگرى بر مدعاى گذشته است كه منظور از مولود در اين‌جا همه آدميان است . امام مىگويد كه مىخواستم قرآن و تفسير آن و حلال و حرامش را به تو بياموزم ؛ ولى ترسيدم كه كوچكى سن تو مانع شناخت درست از نادرست شود و تو را در تشخيص نظر درست سردرگم كند . از اين‌رو به ذكر اين وصيت بسنده كرده و تو را به ايمان و آداب معاشرت فراخواندم . پيش از اين گذشت كه سن امام به هنگام وصيت ، بيش از سى سال بوده است . افزون بر آن اگر امام حسن از اسرار قرآن و احكام شريعت ناآگاه باشد ، پس چه كس ديگرى آگاه است . امام در جاهاى چندى از خطبه‌ها و سخنانش به چنگ زدن به قرآن و عمل براساس دستوراتش سفارش كرده است . براى نمونه در روايتى از ايشان آمده است : « قرآن را بياموزيد كه بهترين سخن است و در آن تدبر كنيد كه بهار دل‌هاست . » « 1 » خلاصه آن‌كه امام به‌طور كلى سفارش مىكند كه در آغاز به آموزش اصول اساسى اسلام به كودكان بسنده شود و آنها را به انجام آداب و رفتارهاى شرعى عادت دهند و سپس در سن مناسب به آموزش قرآن و شريعت پرداخته شود .\r\n\r\n\r\n","description":"","footnote":"\r\n( 1 ) . « و تعلموا القران فانه احسن الحديث ، و تفقهوا فيه فانه ربيع القلوب » . خطبه 110 .\r\n","page_name":" 205 ","page_number":205},
  {"content":"\r\n\r\n\r\nفراوانى نادانسته‌هايمان ( 8 - 10 )\r\n« و اعلم يا بنيّ أنّ أحبّ ما أنت آخذ به إليّ من وصيّتي تقوى اللّه و الاقتصار على ما فرضه اللّه عليك و الأخذ بما مضى عليه الأوّلون من آبائك و الصّالحون من أهل بيتك فإنّهم لم يدعوا أن نظروا لأنفسهم كما أنت ناظر و فكّروا كما أنت مفكّر ثمّ ردّهم آخر ذلك إلى الأخذ بما عرفوا و الإمساك عمّا لم يكلّفوا فإن أبت نفسك أن تقبل ذلك دون أن تعلم كما علموا فليكن طلبك ذلك بتفهّم و تعلّم لا بتورّط الشّبهات و علق الخصومات و ابدأ قبل نظرك في ذلك بالاستعانة بإلهك و الرّغبة إليه في توفيقك و ترك كلّ شائبة أولجتك في شبهة أو أسلمتك إلى ضلالة فإن أيقنت أن قد صفا قلبك فخشع و تمّ رأيك فاجتمع و كان همّك في ذلك همّا واحدا فانظر فيما فسّرت لك و إن لم يجتمع لك ما تحبّ من نفسك و فراغ نظرك و فكرك فاعلم أنّك إنّما تخبط العشواء و تتورّط الظّلماء و ليس طالب الدّين من خبط أو خلط و الإمساك عن ذلك أمثل ( 8 ) .\r\nفتفهّم يا بنيّ وصيّتي و اعلم أنّ مالك الموت هو مالك الحياة و أنّ الخالق هو المميت و أنّ المفني هو المعيد و أنّ المبتلي هو المعافي و أنّ الدّنيا لم تكن لتستقرّ إلّا على ما جعلها اللّه عليه من النّعماء و الابتلاء و الجزاء في المعاد أو ما شاء ممّا لا تعلم فإن أشكل عليك شيء من ذلك فاحمله على جهالتك فإنّك أوّل ما خلقت به جاهلا ثمّ علّمت و\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nما أكثر ما تجهل من الأمر و يتحيّر فيه رأيك و يضلّ فيه بصرك ثمّ تبصره بعد ذلك فاعتصم بالّذي خلقك و رزقك و سوّاك و ليكن له تعبّدك و إليه رغبتك و منه شفقتك ( 9 ) .\r\nو اعلم يا بنيّ أنّ أحدا لم ينبئ عن اللّه سبحانه كما أنبأ عنه الرّسول ص فارض به رائدا و إلى النّجاة قائدا فإنّي لم آلك نصيحة و إنّك لن تبلغ في النّظر لنفسك و إن اجتهدت مبلغ نظري لك . ( 10 ) »\r\n\r\nترجمه\r\nپسرم بدان آن‌چه بيشتر از به كارگيرى وصيّتم دوست دارم ، ترس از خدا و انجام واجبات و پيمودن راهى است كه پدرانت و نيكان خاندانت پيموده‌اند . زيرا آنان آن‌گونه كه تو در امور خويشتن نظر مىكنى ، در امور خويش نظر داشتند و همانگونه كه تو درباره خويشتن مىانديشى ، نسبت به خودشان مىانديشيدند و تلاش آنان در اين بود كه آن‌چه را شناختند ، انتخاب كنند و از آن‌چه تكليف ندارند ، روى گردانند و اگر نفس تو از پذيرفتن سرباز زند و خواهد چنان‌كه آنان دانستند بداند ، پس تلاش كن تا درخواست‌هاى تو از روى درك و آگاهى باشد ، نه آن‌كه به شبهات رو آورى و از دشمنىها كمك گيرى . و قبل از پيمودن راه پاكان ، از خداوند يارى بجوى ، و در راه او با اشتياق عمل كن تا پيروز شوى و از هركارى كه تو را به شك و ترديد اندازد يا تسليم گمراهى كند بپرهيز . و چون يقين كردى دلت روشن و فروتن شد ، و انديشه‌ات گرد آمد و كامل گرديد ، و اراده‌ات به يك چيز متمركز گشت ، پس انديشه كن در آن‌چه كه براى تو تفسير مىكنم . ، اگر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدر اين راه آن‌چه را دوست مىدارى فراهم نشد ، و آسودگى فكر و انديشه نيافتنى ، بدان كه راهى را كه ايمن نيستى مىپيمايى ، و در تاريكى ره مىسپارى ، زيرا طالب دين نه اشتباه مىكند و نه در ترديد و سرگردانى است كه در چنين حالتى خوددارى بهتر است .\r\nپسرم در وصيّت من درست بينديش . بدان كه در اختيار دارنده مرگ همان است كه زندگى در دست او ، و پديدآورنده موجودات است . همو مىميراند و نابودكننده همان است كه دوباره زنده مىكند و آن‌كه بيمار مىكند شفا نيز مىدهد . بدان كه دنيا جاودانه نيست و آن‌گونه كه خدا خواسته است برقرار است : از عطا كردن نعمت‌ها ، و انواع آزمايش‌ها و پاداش دادن در معاد و يا آن‌چه را كه او خواسته و تو نمىدانى . اگر درباره جهان و تحوّلات روزگار مشكلى براى تو پديد آمد ، آن را به عدم آگاهى ارتباط ده ؛ زيرا تو ابتدا با ناآگاهى متولّد شدى و سپس علوم را فراگرفتى و چه بسيار است آن چه را كه نمىدانى و خدا مىداند كه انديشه‌ات سرگردان و بينش تو در آن راه ندارد ، سپس آنها را مىشناسى . پس به قدرتى پناه بر كه تو را آفريده ، روزى داده و اعتدال در اندام تو آورده است ، بندگى تو فقط براى او باشد و تنها اشتياق او را داشته باش و تنها از او بترس . بدان پسرم هيچ‌كس چون رسول خدا صلّى اللّه عليه و آله از خدا آگاهى نداده است ، رهبرى او را پذيرا باش و براى رستگارى ، راهنمايى او را بپذير . همانا من از هيچ اندرزى براى تو كوتاهى نكردم و تو هرقدر كوشش كنى و به اصلاح خويش بينديشى ، همانند پدرت نمىتوانى باشى .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nواژه‌شناسى\r\nشائبة : آلودگى و ناخالصى .\r\nاولجتك : تو را وارد كرد .\r\nناقة عشواء : شترى كه خوب نمىبيند .\r\nتتورّط : گرفتار مىشوى .\r\nالامثل : بهترين .\r\nشفقتك : ترس تو .\r\nرائد القوم : رهبرى كه مردمش را به سوى اهداف و مقصدشان رهنمون مىكند .\r\n\r\nساختار ادبى\r\nان قد صفا : « ان » از حروف مشبهة بالفعل است كه مخفف شده و اسم آن نيز ضمير شأن محذوف است .\r\nما خلقت : « ما » از نوع مصدرى است .\r\nجاهلا ، رائدا : حال هستند .\r\nنصيحة : تمييز است .\r\n\r\nشرح و تفسير\r\nعقاد در كتاب « نبوغ امام » درباره زندگى و ويژگىهاى امام على عليه السّلام سخن گفته است . وى در توضيح اسلام آوردن امام به بخشى از اين وصيت‌نامه استناد كرده است : ( و اعلم يا بنيّ أنّ أحبّ ما أنت آخذ به إليّ من وصيّتي تقوى اللّه و الاقتصار على ما فرضه اللّه عليك . . . فسّرت لك ) سپس عقاد مىنويسد : « اسلام على از آن نوعى است كه زمينه شاگردى در محضر خداوند و پرورش در\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nآغوش پيامبر را در اختيارش نهاده و او را پيشواى پرهيزكاران پس از خود قرار داده است . » « 1 » عقاد مىگويد كه انسان مسلمان بايد ابتدا به مسئوليت‌ها و تكاليف خود بينديشد و آنها را به خوبى و با دقت شناسايى كند و سپس به انجام درست آنها بپردازد كه تنها در اين صورت بار مسئوليت از دوشش برداشته مىشود . سپس مىتواند به كارهاى مستحب ديگرى بپردازد ؛ چه اين كه كارهاى مستحبى در صورت زيان‌رسانى به واجبات ، بىارزش بوده و سبب نزديكى به خدا نمىشوند .\r\nمنظور امام از « الاولون من آبائك » پدران امام حسن عليه السّلام و نيكوكاران خاندان پيامبر مانند على و ابو طالب و عبد المطلب عليهم السّلام است . ( فإن أبت نفسك أن تقبل . . . ) تو بايد ادامه‌دهنده راه پيشينيان نيكوكار خود باشى . مطالعه و خواندن شيوه زندگى و نگرش گذشتگان براى كسب آگاهى و تجربه سودمند است ؛ اما به شرطى كه با نگاه بىطرفانه صورت گرفته و بدون تعصب به تمييز درست از نادرست پرداخته شود . ( و إن لم يجتمع لك ما تحبّ من نفسك . . . ) هنگامىكه ويژگى حق‌مدارى و شايستگى علمى در تو فراهم آمد ، حال مىتوانى درباره مسايل حكم كنى و درستى و نادرستى آنها را ارزيابى كنى . ( فاعلم أنّك إنّما تخبط العشواء ) بدون هدايت و آگاهى سخن مىگويى و كار مىكنى . ( و ليس طالب الدّين ) نبايد جاهلانه سخن گفت . ( و الإمساك عن ذلك أمثل ) پرهيز از سخن جاهلانه تكليفى عقلى و شرعى است .\r\n\r\n\r\n","description":"","footnote":"\r\n( 1 ) . كتاب عبقرية الامام ، فصل مربوط به اسلام على عليه السّلام .\r\n","page_name":" 210 ","page_number":210},
  {"content":"\r\n\r\n( و اعلم أنّ مالك الموت هو مالك الحياة . . . ) خداوند همو است كه زنده مىسازد و مىميراند و آغاز مىكند و بازمىگرداند و نعمت مىدهد و انتقام مىگيرد . ( و أنّ الدّنيا لم تكن لتستقرّ إلّا على ما جعلها اللّه عليه من النّعماء ) دنيا سراسر خير يا شر نيست ؛ بلكه هرچيزى در آن از يك‌سو مثبت و از سوى ديگر منفى است . حكمت خداوند بر اين قرار گرفته كه جهان ماده را چنين بيافريند . آب مايه زندگى و سبب غرق شدن است و آتش وسيله پختن غذا و سوختن آدمى است و خورشيد نور مىدهد و گرمايش آزار مىرساند . منظور امام از تعبير « لتستقر » مطلب پيش‌گفته است . انسان در برخورد با پديده‌هاى مادى نبايد تنها به يك جهت از آنها بنگرد و از جهت ديگر غافل شود ؛ بلكه بايد هردو جهت را باهم ببيند و آن را كه خيرش بيش از شرش است برگزيند . امام صادق مىفرمايد : « از دست دادن خير فراوان به دليل پرهيز از شر اندك ، خود نوعى شر فراوان است . » « 1 » در كتاب « فلسفة التوحيد و الولاية » در اين‌باره به تفصيل سخن گفته شده است .\r\n( و الجزاء في المعاد ) خداوند دنيا را خانه عمل و آخرت را خانه پاداش قرار داده است . امام مىفرمايد : « امروز روز عمل است و از حسابرسى خبرى نيست و فردا روز حسابرسى است و از عمل خبرى نيست . » « 2 » ( أو ما شاء ممّا لا تعلم ) امام به اين حكمت خداوند اشاره مىكند كه گاهى مجازات اعمال را در اين دنيا قرار مىدهد . براى مثال خداوند قوم نوح و فرعون و قوم هود و\r\n\r\n\r\n","description":"","footnote":"\r\n( 1 ) . « ترك الخير الكثير لاجل الشر القليل ، شر كثير » اين روايت در منابع به يكى از حكيمان نسبت داده شده است . نك : شرح اصول كافى : 5 / 12 ؛ المحصول رازى : 6 / 165 ؛ بحار الانوار : 11 / 135 .\r\n( 2 ) . « اليوم عمل و لا حساب ، و غدا حساب و لا عمل » نهج البلاغه : نامه 42 .\r\n","page_name":" 211 ","page_number":211},
  {"content":"\r\n\r\nقوم صالح را در همين دنيا عذاب كرد . از سوى ديگر گاهى صدقه اندك سبب رهايى از شرى بزرگ مىشود . ( فإن أشكل عليك شيء من ذلك فاحمله على جهالتك . . . ) اگر از حكمت رخدادى آگاه نبودى ، آن‌چه را نمىدانى انكار نكن . به راستى چه كسى است كه از همه چيز آگاه باشد . اگر دانسته‌هاى بزرگ‌ترين دانشمند را با نادانسته‌هايش مقايسه كنيد ، همانند قطره‌اى در اقيانوس يا سنگريزه‌اى در شنزار خواهد شد . خداوند مىفرمايد : « بگو پروردگارا بر دانشم بيفزا . » « 1 »\r\n( أنّ أحدا لم ينبئ عن اللّه سبحانه كما أنبأ عنه الرّسول . . . ) تاريخ بشريت ، هيچ رسالتى را مانند رسالت محمد صلّى اللّه عليه و آله به خود نديده است كه همه ابعاد زندگى انسان را پوشش داده و همه آدميان را يكسان مخاطب خود قرار داده باشد .\r\nاين رسالت همه انسان‌ها را از منظر پايه مشترك انسانيت مخاطب ساخته و تحقق عدل و برادرى بين همگان را تضمين نموده است . رسالت بنى اسرائيل تنها براى خودشان بوده و آنان خود را ملت برگزيده خدا شمرده و براى ديگران ارزشى قايل نيستند و آنان را خدمتكاران خويش مىپندارند . رسالت مسيحيان نيز تنها بر پرورش روح و انديشه منجى و فديه استوار است .\r\nرسالت محمد با عقل آدميان سخن گفته و انسان عاقل را مسئول همه گفته‌ها و كرده‌هايش و اهداف و مقاصدش مىشمرد .\r\n\r\n\r\n","description":"","footnote":"\r\n( 1 ) .  قُلْ رَبِّ زِدْنِي عِلْماً  طه / 20 : 114 .\r\n","page_name":" 212 ","page_number":212},
  {"content":"\r\n\r\n\r\nانجام خوبىها و پرهيز از بدىها ( 11 - 12 )\r\n« و اعلم يا بنيّ أنّه لو كان لربّك شريك لأتتك رسله و لرأيت آثار ملكه و سلطانه و لعرفت أفعاله و صفاته و لكنّه إله واحد كما وصف نفسه لا يضادّه في ملكه أحد و لا يزول أبدا و لم يزل أوّل قبل الأشياء بلا أوّليّة و آخر بعد الأشياء بلا نهاية عظم عن أن تثبت ربوبيّته بإحاطة قلب أو بصر فإذا عرفت ذلك فافعل كما ينبغي لمثلك أن يفعله في صغر خطره و قلّة مقدرته و كثرة عجزه و عظيم حاجته إلى ربّه في طلب طاعته و الخشية من عقوبته و الشّفقة من سخطه فإنّه لم يأمرك إلّا بحسن و لم ينهك إلّا عن قبيح ( 11 ) يا بنيّ إنّي قد أنبأتك عن الدّنيا و حالها و زوالها و انتقالها و أنبأتك عن الآخرة و ما أعدّ لأهلها فيها الأمثال لتعتبر بها و تحذو عليها إنّما مثل من خبر الدّنيا كمثل قوم سفر نبا بهم منزل جديب فأمّوا منزلا خصيبا و جنابا مريعا فاحتملوا و عثاء الطّريق و فراق الصّديق و خشونة السّفر و جشوبة المطعم ليأتوا سعة دارهم و منزل قرارهم فليس يجدون لشيء من ذلك ألما و لا يرون نفقة فيه مغرما و لا شيء أحبّ إليهم ممّا قرّبهم من منزلهم و أدناهم من محلّتهم و مثل من اغترّ بها كمثل قوم كانوا به منزل خصيب فنبا بهم إلى منزل جديب فليس شيء أكره إليهم و لا أفظع عندهم من مفارقة ما كانوا فيه إلى ما يهجمون عليه و يصيرون إليه . ( 12 ) »\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nترجمه\r\nپسرم اگر خدا شريكى داشت ، پيامبران او نيز به سوى تو مىآمدند و آثار قدرتش را مىديدى و كردار و صفاتش را مىشناختى ؛ امّا خدا ، خدايى است يگانه ؛ همان‌گونه كه خود توصيف كرد . هيچ‌كس در مملكت‌دارى او نزاعى ندارد ؛ نابود شدنى نيست و همواره بوده است . اوّل هرچيزى است كه آغاز ندارد و آخر هرچيزى كه پايان نخواهد داشت . برتر از آن است كه قدرت پروردگارى او را فكر و انديشه درك كند . حال كه اين حقيقت را دريافتى ، در عمل بكوش ؛ آن‌چنان كه همانند تو سزاوار است بكوشد كه منزلت آن اندك و توانايىاش ضعيف و ناتوانىاش بسيار و اطاعت خدا را مشتاق و از عذابش ترسان و از خشم او گريزان است ؛ زيرا خدا تو را جز به نيكوكارى فرمان نداده و جز از زشتىها نهى نفرموده است .\r\nاى پسرم من تو را از دنيا و تحوّلات گوناگونش و نابودى و دست به دست گرديدنش آگاه كردم و از آخرت و آن‌چه براى انسان‌ها در آن‌جا فراهم است ، اطّلاع دادم و براى هردو مثال‌ها زدم تا پند پذيرى و راه و رسم زندگى بياموزى . همانا داستان آن‌كس كه دنيا را آزمود ، چونان مسافرانى است كه در سر منزلى بىآب و علف و دشوار اقامت دارند و قصد كوچ كردن به سرزمينى را دارند كه در آن‌جا آسايش و رفاه فراهم است . پس مشكلات راه را تحمّل مىكنند و جدايى دوستان را مىپذيرند و سختى سفر و ناگوارى غذا را با جان و دل قبول مىكنند تا به جايگاه وسيع و منزلگاه امن ، با آرامش قدم بگذارند و از تمام سختىهاى طول سفر ، احساس ناراحتى ندارند و هزينه‌هاى مصرف شده را غرامت نمىشمارند و هيچ‌چيز براى آنان دوست\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nداشتنى نيست ؛ جز آن‌كه به منزل امن و محل آرامش برسند . امّا داستان دنياپرستان همانند گروهى است كه از جايگاهى پر از نعمت‌ها مىخواهند به سرزمين خشك و بىآب و علف كوچ كنند . پس در نظر آنان چيزى ناراحت كننده‌تر از اين نيست كه از جايگاه خود جدا مىشوند و ناراحتىها را بايد تحمّل كنند .\r\n\r\nواژه‌شناسى\r\nسفر : مسافرت‌كنندگان .\r\nجديب : خشك و بىآب و علف .\r\nامّوا : قصد رفتن كردند .\r\nالوعثاء : سختى و مشقت .\r\nالجشوبة : زبر و سخت .\r\nهجموا عليه : ناگهان به آن درمىآيند .\r\n\r\nساختار ادبى\r\nسفر : صفت براى « قوم » است .\r\nليأتوا : « ان » مقدر بعد از لام به آن نصب مىدهد و فعل را به مصدر تاويل مىدهد و جار و مجرور متعلق به « احتملوا » مىشود .\r\n\r\nشرح و تفسير\r\nپيش از اين درباره باور به وجود بيش از يك خدا و دلايل بطلان آن سخن گفتيم . امام در اين‌جا به دو دليل در اين‌باره اشاره مىكند . دليل نخست : ( لو كان لربّك شريك لأتتك رسله ) همه پيامبران در طول تاريخ به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nپرستش خداى يگانه دعوت كرده‌اند و شرك را باطل شمرده‌اند . دليل دوم : ( و لرأيت آثار ملكه و سلطانه . . . ) همه آثار و نشانه‌ها نيز بر وجود آفريدگار واحد دلالت مىكنند ؛ از جمله ، قوانين دقيق و منظم طبيعت نشانگر آن است كه پروردگارى واحد به تدبير همه اين جهان مىپردازد .\r\n( و لكنّه إله واحد كما وصف نفسه لا يضادّه في ملكه أحد ) خداوند در آيات بسيارى از يگانگى خود ياد كرده است و سوره اخلاص را به‌طور كامل به اين موضوع اختصاص داده است : « بگو اوست خداى يگانه . خداى صمد [ ثابت متعالى 
  ] . [ كسى را 
  ] نزاده و زاده نشده است . و هيچ كس او را همتا نيست . » « 1 » ملاصدرا در شرح اصول كافى به بيست نام براى اين سوره اشاره مىكند . همچنين به برخى ويژگىها و خصوصيات منحصر به فرد اين سوره پرداخته است : واژه « اللّه » خود به تنهايى و بدون نياز به هيچ قرينه‌اى بر يگانگى خداوند دلالت دارد و كلمه « احد » براى توضيح بيشتر آمده است تا يگانگى خداوند را از هرجهت تبيين كرده و او را منزه از هرگونه تغيير و خواص مادى و نياز به غير بشمرد . او توانا و دانا و ابدى و ازلى و آغازگر همه هستى است و در يك سخن ، يگانگى خداوند منبع همه كمالات از جهات مختلف است . « 2 »\r\n( فإذا عرفت ذلك فافعل كما ينبغي لمثلك أن يفعله في صغر خطره . . . ) پرستش خداوند بايد تا حد امكان در شأن بزرگى و عظمتش باشد . اين پرستش در\r\n\r\n\r\n","description":"","footnote":"\r\n( 1 ) .      بِسْمِ اللَّهِ الرَّحْمنِ الرَّحِيمِ * قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ      سوره اخلاص / 112 .\r\n( 2 ) . تفسير ملاصدرا : 7 / 157 و نيز نك : شرح اصول كافى : 3 / 139 .\r\n","page_name":" 216 ","page_number":216},
  {"content":"\r\n\r\nاطاعت مطلق از خداوند در همه كارها و در سرتاسر زندگى جلوه مىكند .\r\nاطاعت از خداوند به انسان هويت مىدهد و آدمى بدون آن هيچ ارزشى ندارد . خداوند تنها به انجام كارهايى فرمان مىدهد كه سودشان به خود انسان مىرسد و از كارهايى نهى مىكند كه براى انسان زيانبار هستند . بنابراين هر كارى كه از جهتى به سود انسان و مردم باشد ، از مصاديق دستورات و فرمان‌هاى خداوند به شمار مىرود . در يكى از سخنان حكمت‌آميز امام مىخوانيم : « حكمت گمشده مومن است ؛ پس حكمت را حتى از منافقان برگير . » « 1 »\r\n( لتعتبر بها و تحذو عليها ) ضمير « بها » و « عليها » به « امثال » بازمىگردد . واژه « تعتبر » به معناى اندرز گرفتن و « تحذو » به معناى الگو گرفتن است . امام مىفرمايد كه حقيقت دنيا و آخرت را برايت آشكار ساختم تا دومى را بر اولى برگزينى ؛ زيرا كمى رنج و سختى در كنار آخرت ، شادى و سرور ابدى را در خود دارد و شادى اندك بدون آخرت به معناى گرفتارى در عذاب سخت و دائمى است . سپس امام براى هريك از اهل دنيا و آخرت ، مثل و تشبيهى مىآورد :\r\n1 - ( كمثل قوم سفر نبا بهم منزل جديب . . . ) اين مثل براى اهل آخرت است .\r\nامام مىگويد كه اهل آخرت مانند مسافرانى هستند كه راه سخت و دشوارى را مىپيمايند و سرانجام به منزلگاهى با همه امكانات راحتى و آرامش مىرسند و از سعادت و خوشى مطلق برخوردار\r\n\r\n\r\n","description":"","footnote":"\r\n( 1 ) . « الحكمة ضالّة المؤمن فخذ الحكمة و لو من أهل النّفاق » نهج البلاغه : حكمت 78 .\r\n","page_name":" 217 ","page_number":217},
  {"content":"\r\n\r\nمىشوند . آنان اندكى بر سختى و رنج راه صبر كردند و حال به راحتى ابدى رسيدند . اهل آخرت در دنيا زهد ورزيده و تلخىهاى آن را تاب مىآورند ؛ ولى همه چيز به سرعت مىگذرد و آنان سرانجام به نعمت‌هاى پايدار و آسايش پيوسته درمىآيند .\r\n2 - ( و مثل من اغترّ بها كمثل قوم كانوا به منزل خصيب فنبا بهم إلى منزل جديب ) اين مثل براى فرزندان دنيا است كه برعكس اهل آخرت ، از شادىهاى زودگذر به آتش جهنم درمىآيند : « [ اين 
  ] كالاى ناچيز [ و برخوردارى اندكى 
  ] است ، سپس جايگاهشان دوزخ است و چه بد قرارگاهى است . » « 1 »\r\n\r\nمحبت ( 13 - 14 )\r\n« يا بنيّ اجعل نفسك ميزانا فيما بينك و بين غيرك فأحبب لغيرك ما تحبّ لنفسك و اكره له ما تكره لها و لا تظلم كما لا تحبّ أن تظلم و أحسن كما تحبّ أن يحسن إليك و استقبح من نفسك ما تستقبحه من غيرك و ارض من النّاس بما ترضاه لهم من نفسك و لا تقل ما لا تعلم و إن قلّ ما تعلم و لا تقل ما لا تحبّ أن يقال لك . و اعلم أنّ الإعجاب ضدّ الصّواب و آفة الألباب فاسع في كدحك و لا تكن خازنا لغيرك و إذا أنت هديت لقصدك فكن أخشع ما تكون لربّك ( 13 ) .\r\n\r\n\r\n","description":"","footnote":"\r\n( 1 ) .  مَتاعٌ قَلِيلٌ ثُمَّ مَأْواهُمْ جَهَنَّمُ وَ بِئْسَ الْمِهادُ  آل عمران / 3 : 197 .\r\n","page_name":" 218 ","page_number":218},
  {"content":"\r\n\r\nو اعلم أنّ أمامك طريقا ذا مسافة بعيدة و مشقّة شديدة و أنّه لا غنى بك فيه عن حسن الارتياد و قدر بلاغك من الزّاد مع خفّة الظّهر فلا تحملنّ على ظهرك فوق طاقتك فيكون ثقل ذلك و بالا عليك و إذا وجدت من أهل الفاقة من يحمل لك زادك إلى يوم القيامة فيوافيك به غدا حيث تحتاج إليه فاغتنمه و حمّله إيّاه و أكثر من تزويده و أنت قادر عليه فلعلّك تطلبه فلا تجده و اغتنم من استقرضك في حال غناك ليجعل قضاءه لك في يوم عسرتك .\r\nو اعلم أنّ أمامك عقبة كئودا المخفّ فيها أحسن حالا من المثقل و المبطئ عليها أقبح حالا من المسرع و أنّ مهبطك بها لا محالة إمّا على جنّة أو على نار فارتد لنفسك قبل نزولك و وطّئ المنزل قبل حلولك فليس بعد الموت مستعتب و لا إلى الدّنيا منصرف . ( 14 ) »\r\n\r\nترجمه\r\nاى پسرم نفس خود را ميزان ميان خود و ديگران قرار ده . پس آن‌چه را كه براى خود دوست دارى ، براى ديگران نيز دوست بدار و آن‌چه را كه براى خود نمىپسندى ، براى ديگران مپسند ، ستم روا مدار ، همان‌گونه كه دوست ندارى به تو ستم شود . نيكوكار باش ؛ آن‌گونه كه دوست دارى به تو نيكى كنند و آن‌چه را كه براى ديگران زشت مىدارى ، براى خود نيز زشت بشمار و چيزى را براى مردم رضايت بده كه براى خود مىپسندى . آن‌چه نمىدانى نگو ؛ گرچه آن‌چه را مىدانى اندك است . آن‌چه را دوست ندارى به تو نسبت دهند ، درباره ديگران مگو . بدان كه خودبزرگ‌بينى و غرور ، مخالف\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nراستى و آفت عقل است . نهايت كوشش را در زندگى داشته باش و در فكر ذخيره‌سازى براى ديگران مباش . آن‌گاه كه به راه راست هدايت شدى ، در برابر پروردگارت از هرفروتنى خاضع‌تر باش .\r\nبدان راهى پرمشقّت و بس طولانى در پيش رو دارى و در اين راه بدون كوشش بايسته و تلاش فراوان و اندازه‌گيرى زاد و توشه و سبك كردن بار گناه ، موفّق نخواهى بود . بيش از تحمّل خود ، بار مسئوليّت‌ها بر دوش منه كه سنگينى آن براى تو عذاب‌آور است . اگر مستمندى را ديدى كه توشه‌ات را تا قيامت مىبرد و فردا كه به آن نياز دارى به تو بازمىگرداند ، كمك او را غنيمت بشمار و زاد و توشه را بر دوش او بگذار و اگر قدرت مالى دارى بيشتر انفاق كن و همراه او بفرست ؛ زيرا ممكن است روزى در رستاخيز در جستجوى چنين فردى باشى و او را نيابى . به هنگام بىنيازى ، اگر كسى از تو وام خواهد ، غنيمت بشمار تا در روز سختى و تنگدستى به تو بازگرداند .\r\nبدان كه در پيش روى تو ، گردنه‌هاى صعب العبورى وجود دارد كه حال سبكباران به مراتب بهتر از سنگين‌باران است و آن‌كه كند رود حالش بدتر از شتاب‌گيرنده مىباشد و سرانجام حركت ، بهشت و يا دوزخ خواهد بود . پس براى خويش قبل از رسيدن به آخرت وسائلى مهيّا ساز و جايگاه خود را پيش از آمدنت آماده كن ؛ زيرا پس از مرگ ، عذرى پذيرفته نمىشود و راه باز گشتى وجود ندارد .\r\n\r\nواژه‌شناسى\r\nالآفة : بيمارى .\r\nالالباب : خردها .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nقصدك : رشد و كمال تو .\r\nالارتياد : طلب .\r\nبلاغك : كفايت تو .\r\nالوبال : هلاكت .\r\nالكئود : سخت .\r\nالمخفّ : سبكبار .\r\nمستعتب : جلب رضايت .\r\n\r\nساختار ادبى\r\nفاغتنمه : جواب شرط « اذا وجدت » است .\r\nحالا : تمييز است .\r\nاما على جنة او على نار : در برخى نسخه‌ها « اما » در اين جمله نيامده است و اين شيوه درست‌تر است ؛ زيرا « اما » در اين موارد بايد بر سر هردو گزينه درآمده و تكرار شود و يا آن‌كه جمله اساسا بدون « اما » بيايد .\r\n\r\nشرح و تفسير\r\n( فأحبب لغيرك ما تحبّ لنفسك . . . ) اين اندرز يا وصيت از ديرباز در همه اديان به نوعى مطرح شده است . مىگويند كه يكى از شاگردان كونفوسيوس از جمله زير به عنوان پايه همه كارهاى انسان در زندگى ياد كرده است : « با ديگران به‌گونه‌اى رفتار نكن كه دوست ندارى آنان با تو اين‌گونه رفتار كنند . » تاريخچه اين سخن طلايى و گوينده نخست آن آشكار نيست . به هر رو اين سخن از آن همه مردم و انسانيت است ؛ زيرا ارزش‌هاى برادرى و هميارى و مهرورزى را تبليغ مىكند . زندگى بدون مهرورزى بدون معنى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاست و دشمنى ، جز به جنگ و تفرقه و عقب‌ماندگى نمىانجامد . محبت ، منشأ همه نيكىها و فضيلت‌ها است و بدون آن هيچ خانواده و جامعه‌اى شكل نمىگيرد . خداوند ما را آفريد تا يكديگر را دوست بداريم . برتراند راسل مىگويد : « ديدگاه اخلاقى خود را در اين سخن خلاصه مىكنم كه زندگى نيك ، از محبت ، الهام مىگيرد و از معرفت ، هدايت . » « 1 » بنابراين همه واجبات و محرمات برپايه نظريه محبت استوار گشته‌اند و كسى كه به حقوق مردم تجاوز كند و با آنان بدرفتارى نمايد ، حيوانى درنده‌خو است .\r\n( و لا تقل ما لا تعلم ) اين عبارت بدون هيچ تغييرى در بخش سوم از اين وصيت‌نامه تكرار و شرح شد . ( و إن قلّ ما تعلم ) اگر تو را به اندكى علم و دانش توصيف كنند ، باز نبايد در مواردى سخن بگويى كه نمىدانى . ( و اعلم أنّ الإعجاب ضدّ الصّواب و آفة الألباب ) خودشيفتگى نوعى مستى است كه همانند شراب ، خرد را زايل مىكند . ( فاسع في كدحك ) تلاش و كوشش كن و سربار ديگران نباش كه تنبلى آفت زندگى است و انسان بدون كار و تلاش از هيچ ارزشى برخوردار نيست . بهترين مردم كسى است كه ديگران را بر دوش گيرد و نه آن‌كه خود بر دوش ديگران باشد . اگر تلاش پيوسته انسان‌ها در طول تاريخ نبود ، آنها هنوز همانند جانوران در جنگل‌ها مىزيستند .\r\n( و لا تكن خازنا لغيرك ) دارايى افزون بر نياز خود را بين نيازمندان تقسيم كن و نيازشان را برآورده ساز . ( و إذا أنت هديت لقصدك فكن أخشع ما تكون لربّك ) اگر فرصت كار و تلاش در اختيار تو نهاده شده است ، خدا را سپاس گو\r\n\r\n\r\n","description":"","footnote":"\r\n( 1 ) . السلطان : 156 ، ترجمه : خيرى حماد ، چاپ اول ، 1962 .\r\n","page_name":" 222 ","page_number":222},
  {"content":"\r\n\r\nو گفتار و كردارت را راست گردان كه رهايى از تنبلى خود نعمت بزرگى است و سزاوار سپاس و فرمانبردارى از خداوند است . ( أنّ أمامك طريقا ذا مسافة بعيدة ) دنيا ، در اين بند به راهى توصيف شده است كه از آن گذشته و عبور مىكنيم . سختى اين راه همان گرفتارىها و مشكلات زندگى دنيا است و اين زندگى بدون صبر بر گرفتارىها و توشه گرفتن از تقوا ارزشى ندارد . ( مع خفّة الظّهر ) بايد از بار گناهان كاست و سبكبار گشت . ( فلا تحملنّ على ظهرك فوق طاقتك ) بارهاى سنگينى بر دوش خود قرار نده كه تو را خوار و زمين‌گير گرداند .\r\n( و إذا وجدت من أهل الفاقة من يحمل لك زادك إلى يوم القيامة ) توشه رهايى ساز از عذاب روز قيامت ، از نوع دانش و سخنورى يا ذكر و تسبيح و يا مال و مقام نيست . اين توشه را نيكوكارى انسان به همنوعان خود در زندگى دنيا مىسازد . انسان نيكوكار به همنوعان خود در دنيا كمك مىكند و خود را نيز در آخرت از عذاب خداوند رهايى مىبخشد . امام در جاى ديگرى مىفرمايد : « بدترين توشه براى روز ديگر ، دشمنى به بندگان خداوند است . » « 1 » بنابراين از اين عبارت چنين برداشت مىكنيم كه بهترين توشه براى روز ديگر ، نيكى كردن به بندگان خداوند است . ( و اغتنم من استقرضك في حال غناك ليجعل قضاءه لك في يوم عسرتك ) تهيدستان در دنيا چيزى را از تو مىگيرند كه تو به آن نياز ندارى و خداوند در برابر آن پاداشى چند برابر به تو در قيامت مىدهد كه تو در آن روز به آن پاداش بىاندازه نيازمندى . ابن ابى\r\n\r\n\r\n","description":"","footnote":"\r\n( 1 ) . « بئس الزّاد إلى المعاد العدوان على العباد » نهج البلاغه : حكمت 221 .\r\n","page_name":" 223 ","page_number":223},
  {"content":"\r\n\r\nالحديد مىگويد كه روزى از حاتم اصم خواستند كه كمى قرآن بخواند . او نيز چنين خواند : « الم ، اين كتاب از هرگونه شك و ترديدى تهى و هدايتگر پرهيزكارانى است كه به غيب ايمان دارند و نماز به پا مىدارند و آن‌چه را به آنها بخشيده‌ايم ، گنجينه مىكنند . » به او گفتند كه اين آيات را نادرست خواندى ! او گفت كه درست مىگوييد ؛ ولى اين توصيف حال شما است . « 1 »\r\n( أنّ أمامك عقبة كئودا المخفّ فيها أحسن حالا من المثقل ) انجام كارهاى نيك به كوشش و بردبارى نياز دارد . ازاين‌رو از آنها با عنوان تنگه سخت ياد شده است . سبكبار نيز كسى است كه گناهان و آلودگىهايى در خود نداشته باشد و كسى كه كار نيك با خود نداشته باشد ، در اين راه عقب مىماند . تعبير « اقبح » در اين‌جا به معناى مطلق زشتى است و مفهوم برترى در آن نيست ؛ زيرا شتاب در راه رسيدن به خشنودى و بخشايش خداوند از هرگونه زشتى تهى است . ( و ان مهبطك بها لا محالة امّا على جنّة ) اگر بهشت را هدف خود قرار دهى ، خداوند نيز آن را براى تو مهيا خواهد ساخت . ( أو على نار ) گرفتارى در آتش جهنم در صورتى است كه راه دشمنى و نافرمانى در پيش گيرى . ( فارتد لنفسك قبل نزولك ) راه رهايى را براى خود برگزين . ( و وطّئ المنزل قبل حلولك ) زمينه را براى راحتى و آسايش ابدى خود فراهم ساز . ( فليس بعد الموت مستعتب ) پس از مرگ ديگر راهى براى درخواست بخشش و گذشت نيست ( و لا إلى الدّنيا منصرف ) و فرصتى براى كار دوباره و جبران گذشته نيست .\r\nخلاصه آن‌كه انسان به هدف خود در زندگى بدون جهاد و بردبارى و\r\n\r\n\r\n","description":"","footnote":"\r\n( 1 ) . سير اعلام النبلا : 11 / 484 ؛ الرسالة القشيرية : 379 ، چاپ بيروت ؛ طبقات الاوليا : 178 ؛ النجوم الزاهرة : 2 / 291 ؛ تاريخ بغداد : 8 / 241 ؛ اللباب : 1 / 75 .\r\n","page_name":" 224 ","page_number":224},
  {"content":"\r\n\r\nفداكارى نمىرسد و خداوند هيچ پيوند خويشاوندى با بندگانش ندارد و تنها نيكوكارى براى نزديكى به خدا سودمند است .\r\n\r\nنيايش ( 15 - 16 )\r\n« و اعلم أنّ الّذي بيده خزائن السّماوات و الأرض قد أذن لك في الدّعاء و تكفّل لك بالإجابة و أمرك أن تسأله ليعطيك و تسترحمه ليرحمكو لم يجعل بينك و بينه من يحجبك عنه و لم يلجئك إلى من يشفع لك إليه و لم يمنعك إن أسأت من التّوبة و لم يعاجلك بالنّقمة و لم يعيّرك بالإنابة و لم يفضحك حيث الفضيحة بك أولى و لم يشدّد عليك في قبول الإنابة و لم يناقشك بالجريمة و لم يؤيسك من الرّحمة بل جعل نزوعك عن الذّنب حسنة و حسب سيّئتك واحدة و حسب حسنتك عشرا و فتح لك باب المتاب و باب الاستعتاب فإذا ناديته سمع نداك و إذا ناجيته علم نجواك ( 15 ) فأفضيت إليه بحاجتك و أبثثته ذات نفسك و شكوت إليه همومك و استكشفته كروبك و استعنته على أمورك و سألته من خزائن رحمته ما لا يقدر على إعطائه غيره من زيادة الأعمار و صحّة الأبدان و سعة الأرزاق ثمّ جعل في يديك مفاتيح خزائنه بما أذن لك فيه من مسألته فمتى شئت استفتحت بالدّعاء أبواب نعمته و استمطرت شآبيب رحمته فلا يقنّطنّك إبطاء إجابته فإنّ العطيّة على قدر النّيّة و ربّما أخّرت عنك الإجابة ليكون ذلك أعظم لأجر السّائل و أجزل لعطاء الآمل و ربّما سألت الشّيء فلا تؤتاه و أوتيت\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nخيرا منه عاجلا أو آجلا أو صرف عنك لما هو خير لك فلربّ أمر قد طلبته فيه هلاك دينك لو أوتيته فلتكن مسألتك فيما يبقى لك جماله و ينفى عنك وباله فالمال لا يبقى لك و لا تبقى . ( 16 ) »\r\n\r\nترجمه\r\nبدان خدايى كه گنج‌هاى آسمان و زمين در دست اوست ، به تو اجازه درخواست داده و اجابت آن را به عهده گرفته است . تو را فرمان داده كه از او بخواهى تا عطا كند ، درخواست رحمت كنى تا ببخشايد و خداوند بين تو و خودش كسى را قرار نداده تا حجاب و فاصله ايجاد كند و تو را مجبور نساخته كه به شفيع و واسطه‌اى پناه ببرى و در صورت ارتكاب گناه ، در توبه را مسدود نكرده است . در كيفر تو شتاب نداشته و در توبه و بازگشت بر تو عيب نگرفته است . در آن‌جا كه رسوايى سزاوار توست ، رسوا نساخته و براى بازگشت به خويش شرائط سنگينى مطرح نكرده است . در گناهان تو را به محاكمه نكشيده و از رحمت خويش نااميدت نكرده ؛ بلكه بازگشت تو را از گناهان نيكى شمرده است . هرگناه تو را يكى و هرنيكى تو را ده به حساب آورده و راه بازگشت و توبه را به روى تو گشوده است . هرگاه او را بخوانى ، ندايت را مىشنود و چون با او راز دل گويى ، راز تو را مىداند . پس حاجت خود را با او بگو ، و آن‌چه در دل دارى ، نزد او بازگو . غم و اندوه خود را در پيشگاه او مطرح كن تا غم‌هاى تو را بر طرف كند و در مشكلات تو را يارى رساند .\r\nاز گنجينه‌هاى رحمت او چيزهايى را درخواست كن كه جز او كسى نمىتواند عطا كند ؛ مانند عمر بيشتر ، تندرستى بدن و گشايش در روزى .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nسپس خداوند كليدهاى گنجينه‌هاى خود را در دست تو قرار داده كه به تو اجازه دعا كردن داد . پس هرگاه اراده كردى مىتوانى با دعا ، درهاى نعمت خدا را بگشايى تا باران رحمت الهى بر تو ببارد . هرگز از تأخير اجابت دعا نااميد مباش ؛ زيرا بخشش الهى به اندازه نيّت است . گاه در اجابت دعا تأخير مىشود تا پاداش درخواست‌كننده بيشتر و جزاى آرزومند كامل‌تر شود .\r\nگاهى درخواست مىكنى ، امّا پاسخ داده نمىشود ؛ زيرا بهتر از آن‌چه خواستى به زودى يا در وقت مشخّص به تو خواهد بخشيد يا به جهت اعطاء بهتر از آن‌چه خواستى . دعا به اجابت نمىرسد ؛ زيرا چه‌بسا خواسته‌هايى دارى كه اگر داده شود ، مايه هلاكت دين تو خواهد بود . پس خواسته‌هاى تو به‌گونه‌اى باشد كه جمال و زيبايى تو را تأمين ، و رنج و سختى را از تو دور كند . پس نه مال دنيا براى تو پايدار و نه تو براى مال دنيا باقى خواهى ماند .\r\n\r\nواژه‌شناسى\r\nالانابة ، النزوع : توبه و بازگشت .\r\nالنجوى : سخن پنهانى .\r\nافضيت : انتقال دادى و ابراز كردى .\r\nابثثت : آشكار ساختى .\r\nشآبيب : ريزش چندباره باران .\r\nالقنوط : نوميدى .\r\n\r\nساختار ادبى\r\nان تسأله : تاويل به مصدر مىرود و حرف جر مقدر ( باء ) به آن جر مىدهد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nعاجلا او آجلا : ظرف مكان و منصوب است و نيز ممكن است ظرف زمان به معناى امروز و فردا باشد .\r\n\r\nشرح و تفسير\r\n( قد أذن لك في الدّعاء و تكفّل لك بالإجابة و أمرك أن تسأله ليعطيك ) خداوند به ما فرمان داده كه او را بخوانيم و او نيز وعده داده كه درخواست توبه و بخشايش را از ما مىپذيرد و ديگر نيازهاى ما را نيز برآورده مىسازد . اجابت دعا از سوى خداوند در چارچوب دانش و حكمت بىپايان خداوند صورت مىگيرد و الزاما به تحقق خواسته افراد نمىانجامد . فرمان خداوند مبنى بر دعا و نيايش به درگاه خداوند ممكن است از روى آزمايش و امتحان باشد تا مؤمنان حقيقى آشكار شوند و اين‌كه چه كسانى پس از عدم اجابت برخى دعاهايشان باز به خداوند اعتماد كامل داشته و به درگاهش نيايش مىكنند . به هر رو بهترين نوع نيايش ، پرهيز از گناهان است . ( و لم يلجئك إلى من يشفع لك إليه ) اسلام هيچ واسطه و مانعى بين خداوند و انسان‌ها قرار نمىدهد . آدميان مىتوانند مستقيما بدون واسطه روحانيان يا هركس ديگرى ، با خداى خود سخن گويند و از او هرچه دوست دارند بخواهند . ( و لم يمنعك إن أسأت من التّوبة ) خداوند هرگز كسى را - چه نيكوكار و چه بدكار - از درگاه خود نمىراند . ( و لم يعاجلك بالنّقمة ) خداوند در فرستادن عذاب ، شتاب نمىكند تا شايد بدكاران به راه درست بازگردند . ( و لم يعيّرك بالإنابة ) خداوند پس از توبه به بندگان خود ، بزرگى نمىفروشد و بر آنها منت نمىگذارد .\r\n( و لم يفضحك حيث الفضيحة بك أولى ) خداوند ، گنهكار را هنگام انجام گناه رسوا نمىكند ؛ حال چه رسد به زمانى كه گنهكار از گناه خود توبه كرده باشد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر روايتى ديگر از امام على عليه السّلام آمده است : « برحذر باشيد كه خداوند گاه آن قدر شما را مىپوشاند كه گويا شما را بخشيده است . » « 1 » ( و لم يشدّد عليك في قبول الإنابة ) خداوند پس از توبه بر گناهان گذشته بازخواست نمىكند و آنها را به رخ گنهكار نمىكشد و نعمت‌هاى خود را پياپى يادآور نمىشود . اين ويژگىها در آدميان يافت مىشود و اما خداوند با توبه‌كار گونه‌اى رفتار مىكند كه گويا هيچ گناهى از آغاز نداشته است . « 2 » ( و حسب سيّئتك واحدة ) خداوند هرگز از راه عدالت خارج نمىشود و بر گناهى بيش از آن كيفر نمىدهد و شايد نيز به كلى آن را ببخشايد . ( و حسب حسنتك عشرا ) پاداش خداوند بر كارهاى نيك از روى احسان و مهربانىاش چندين برابر است . ( و فتح لك باب المتاب ) انسان به‌طور طبيعى ممكن است خطا كند و توبه او را از تكرار و پافشارى بر راه ناصواب بازمىدارد . بنابراين خوددارى از توبه خود نوعى ستمكارى و نافرمانى است . به عبارت ديگر خداوند ، انسان‌ها را آفريد و به آنان امر و نهى كرد و حال عدل الهى اقتضا مىكند كه توبه خطاكاران را بپذيرد .\r\n( ثمّ جعل في يديك مفاتيح خزائنه بما أذن لك فيه من مسألته ) ظاهر اين عبارت نشان مىدهد كه دعا سبب فزونى روزى مىشود . ظاهر گزاره‌هاى دينى نزد\r\n\r\n\r\n","description":"","footnote":"\r\n( 1 ) . « الحذر الحذر فو اللّه لقد ستر حتّى كأنّه قد غفر » نهج البلاغه : حكمت 29 .\r\n( 2 ) . نك : الكافى : 2 / 435 ح 10 ؛ الاقناع : 2 / 185 ؛ وسائل الشيعة : 11 / 358 ح 8 و 14 ؛ اعانة الطالبين :\r\n4 / 170 ؛ الجامع الصغير : 1 / 519 ح 3358 ؛ مجمع الزوائد : 10 / 199 ؛ فتح البارى : 13 / 393 ؛ المعجم الكبير : 10 / 150 ح 10281 و 22 / 306 ؛ مسند الشهاب : 1 / 97 ح 107 ؛ كشف القناع :\r\n6 / 196 ؛ سنن ابن ماجه : 2 / 1420 ح 4250 ؛ السنن الكبرى : 10 / 154 ؛ كنز العمال : 3 / 311 ح 6705 و 4 / 207 ح 10174 ؛ كشف الخفا : 1 / 296 ح 944 .\r\n","page_name":" 229 ","page_number":229},
  {"content":"\r\n\r\nفقيهان حجت و معتبر است ؛ مگر آن‌كه قرينه‌اى بر خلاف آن موجود باشد .\r\nامام در فقره بعدى به اين قرينه اشاره دارد : ( فلا يقنّطنّك إبطاء إجابته فإنّ العطيّة على قدر النّيّة ) خداوند گاه دعاى كسى را برآورده نمىسازد ؛ زيرا او را به دلايلى شايسته آن نمىبيند و او از هرچيزى آگاه است . ( و ربّما أخّرت عنك الإجابة ليكون ذلك أعظم لأجر السّائل ) گاهى نيز دعاكننده سزاوار استجابت دعا است ؛ ولى مصلحت اقتضا مىكند كه خواسته‌اش ديرتر برآورده شود . پس بايد صبر كند و نوميد نشود و بر نيايش و دعايش بيفزايد . در يك سخن ، خداوند بنا به حكمت و دانايىاش حاجت‌ها را برآورده مىسازد ؛ نه آن‌گونه كه افراد خود بخواهند .\r\n( و ربّما سألت الشّيء فلا تؤتاه و أوتيت خيرا منه عاجلا أو آجلا ) گاهى آدمى ، خواسته‌اى را به خير و مصلحت خويش مىپندارد و از خدا مىخواهد كه آن را برآورده سازد ؛ ولى خداوند مىداند كه آن به زيانش است و خداوند بهتر از آدمى از سود و زيانش آگاه است . ازاين‌رو چنين خواسته‌هايى را برآورده نساخته و بهتر و نيكوتر از آن را برايش در نظر مىگيرد . نمونه‌هايى از اين گونه موارد براى همگان در زندگىشان رخ داده است .\r\n\r\nآخرت هدف است ، نه دنيا ( 17 - 18 )\r\n« و اعلم يا بنيّ أنّك إنّما خلقت للآخرة لا للدّنيا و للفناء لا للبقاء و للموت لا للحياة و أنّك في قلعة و دار بلغة و طريق إلى الآخرة و أنّك طريد الموت الّذي لا ينجو منه هاربه و لا يفوته طالبه و لا بدّ أنّه مدركه فكن منه على حذر أن يدركك و أنت على حال سيّئة قد كنت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nتحدّث نفسك منها بالتّوبة فيحول بينك و بين ذلك فإذا أنت قد أهلكت نفسك ( 17 ) .\r\nيا بنيّ أكثر من ذكر الموت و ذكر ما تهجم عليه و تفضي بعد الموت إليه حتّى يأتيك و قد أخذت منه حذرك و شددت له أزرك و لا يأتيك بغتة فيبهرك و إيّاك أن تغترّ بما ترى من إخلاد أهل الدّنيا إليها و تكالبهم عليها فقد نبّأك اللّه عنها و نعت هي لك عن نفسها و تكشّفت لك عن مساويها فإنّما أهلها كلاب عاوية و سباع ضارية يهرّ بعضها على بعض و يأكل عزيزها ذليلها و يقهر كبيرها صغيرها نعم معقّلة و أخرى مهملة قد أضلّت عقولها و ركبت مجهولها سروح عاهة بواد وعثليس لها راع يقيمها و لا مسيم يسيمها سلكت بهم الدّنيا طريق العمى و أخذت بأبصارهم عن منار الهدى فتاهوا في حيرتها و غرقوا في نعمتها و اتّخذوها ربّا فلعبت بهم و لعبوا بها و نسوا ما وراءها . ( 18 ) »\r\n\r\nترجمه\r\nپسرم ، بدان تو براى آخرت آفريده شدى ، نه دنيا ؛ براى رفتن از دنيا ، نه پايدار ماندن در آن ؛ براى مرگ ، نه زندگى جاودانه در دنيا كه هرلحظه ممكن است از دنيا كوچ كنى و به آخرت درآيى . تو شكار مرگى هستى كه فراركننده آن نجاتى ندارد و هركه را بجويد به آن مىرسد و سرانجام او را مىگيرد .\r\nپس ، از مرگ بترس ! نكند زمانى سراغ تو را گيرد كه در حال گناه يا در انتظار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nتوبه كردن باشى و مرگ مهلت ندهد و بين تو و توبه فاصله اندازد كه در اين حال خود را تباه كرده‌اى . پسرم فراوان به ياد مرگ باش و به ياد آن‌چه كه به سوى آن مىروى و پس از مرگ در آن قرار مىگيرى . تا هنگام ملاقات با مرگ از هرنظر آماده باش ؛ نيروى خود را افزون و كمر همّت را بسته نگهدار كه ناگهان نيايد و تو را مغلوب سازد . مبادا دلبستگى فراوان دنياپرستان و تهاجم حريصانه آنان به دنيا تو را مغرور كند ؛ چرا كه خداوند تو را از حالات دنيا آگاه كرده و دنيا نيز از وضع خود تو را خبر داده و از زشتىهاى روزگار پرده برداشته است .\r\nهمانا دنياپرستان چونان سگ‌هاى درنده ، عوعوكنان براى دريدن صيد درشتابند . برخى به برخى ديگر هجوم آورند و نيرومندشان ، ناتوان را مىخورد و بزرگ‌ترها كوچك‌ترها را . يا چونان شترانى هستند كه برخى از آنها پا بسته و برخى ديگر در بيابان رها شده كه راه گم كرده و در جاده‌هاى نامعلومى درحركتند و در وادى پر از آفت‌ها و در شنزارى گرفتارند كه حركت با كندى صورت مىگيرد . نه چوپانى دارند كه به كارشان برسد و نه چراننده‌اى كه به چراگاهشان ببرد . دنيا آنها را به راه كورى كشاند و ديدگانشان را از چراغ هدايت بپوشاند . در بيراهه سرگردان و در نعمت‌ها غرق شده‌اند كه نعمت‌ها را پروردگار خود قرار دادند . هم دنيا آنها را به بازى گرفته و هم آنها با دنيا به بازى پرداخته و آخرت را فراموش كرده‌اند .\r\n\r\nواژه‌شناسى\r\nالقلعة : سفر و كوچ .\r\nالبلغة : كفايت .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nالازر : قوت و نيرو . در آيه‌اى نيز آمده است :  اشْدُدْ بِهِ أَزْرِي  « 1 »\r\nيبهرك : حيرت و دهشت در تو مىآفريند .\r\nيهرّ : دوست ندارد و بيزار است .\r\nمعقّلة : در قيدوبند است .\r\nسروح عاهلة : غرق در تباهى و گمراهى هستند .\r\nالمسيم : چوپان .\r\n\r\nساختار ادبى\r\nانه مدركه : تاويل به مصدر مىرود و حرف جر مقدر ( من ) به آن جر مىدهد .\r\nفاذا انت : « اذا » از نوع فجائيه است .\r\nنعم : خبر براى مبتداى محذوف و در اصل چنين بوده است : « هم اهل الدنيا نعم »\r\nسروح : مانند قبلى است .\r\n\r\nشرح و تفسير\r\n( و اعلم يا بنيّ أنّك إنّما خلقت للآخرة لا للدّنيا . . . ) همه مردم به‌ويژه دردمندان از هدف آفرينش خويش مىپرسند . برخى مىگويند كه خداوند ما را براى مهرورزى آفريده است و برخى ديگر مىگويند كه ما براى نيايش و كرنش به درگاه خدا آفريده شده‌ايم و گروهى ديگر بر اين باورند كه خلقت ما براى كار كردن در زمين بوده است . امام مىگويد كه انسان‌ها آفريده شده‌اند كه در دنيا\r\n\r\n\r\n","description":"","footnote":"\r\n( 1 ) . « پشتم را به او استوار كن » طه / 20 : 31 .\r\n","page_name":" 233 ","page_number":233},
  {"content":"\r\n\r\nبه كار نيك بپردازند و سود آن را در آخرت برگيرند . قرآن نيز همين هدف را مطرح كرده است : « هركس كار شايسته كند چه مرد باشد يا زن درحالىكه ايمان داشته باشد در نتيجه آنان داخل بهشت مىشوند و در آنجا بىحساب روزى مىيابند . » « 1 » در آيه ديگر آمده است : « و جن و انس را نيافريدم جز براى آنكه مرا بپرستند . » « 2 » منظور از پرستش در اين آيه همان انجام كارهاى نيك است ؛ زيرا نيكوكارى از همه عبادات ديگر مانند نماز و روزه برتر است .\r\nاين مضمون در آيات بسيارى آمده و قرآن نيز آن را تأييد مىكند : « آن‌چه به مردم سود مىرساند ، در زمين مىماند ؛ خداوند مثلها را چنين مىزند . » « 3 »\r\n( فكن منه على حذر ) مرگ را در نظر گيريد ؛ چرا كه شما را از آمدنش خبر نمىكند و بايد پيش از آن خود را براى مرگ و حوادث پس از آن آماده كنيد .\r\n( يا بنيّ أكثر من ذكر الموت و ذكر ما تهجم عليه . . . ) هنگامىكه جسد بىجان خود را به هنگام مرگ تصور مىكنى ، دلت آكنده از خشوع و فروتنى گشته و به آفريدگارت رو آورده و براى آخرت به كار و تلاش مىپردازى .\r\n( و إيّاك أن تغترّ بما ترى من إخلاد أهل الدّنيا إليها . . . ) دنيا بسان مردارى است كه دنياخواهان همانند سگان بر آن گرد آمده و بر سر آن مىجنگند . « 4 » ( فقد\r\n\r\n\r\n","description":"","footnote":"\r\n( 1 ) .  وَ مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  غافر / 40 :\r\n40 .\r\n( 2 ) .  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 51 : 56 .\r\n( 3 ) .  وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ كَذلِكَ يَضْرِبُ اللَّهُ الْأَمْثالَ  رعد / 13 : 17 .\r\n( 4 ) . اين مضمون در روايات بسيارى آمده است ؛ از جمله : « انما الدنيا جيفة و المتواخون عليها اشباه الكلاب » نك : فيض القدير شرح الجامع الصغير : 1 / 147 ؛ مصباح الشريعة المنسوب للامام\r\n","page_name":" 234 ","page_number":234},
  {"content":"\r\n\r\nنبّأك اللّه عنها ) خداوند در آيات چندى از حقيقت دنيا پرده برداشته است ؛ از جمله : « در حقيقت مثل زندگى دنيا بسان آبى است كه آن را از آسمان فرو ريختيم پس گياه زمين از آنچه مردم و دامها مىخورند با آن درآميخت تا آن گاه كه زمين پيرايه خود را برگرفت و آراسته گرديد و اهل آن پنداشتند كه آنان بر آن قدرت دارند شبى يا روزى فرمان [ ويرانى 
  ] ما آمد و آن را چنان درو كرديم كه گويى ديروز وجود نداشته است اين‌گونه نشانه‌ها [ ى خود 
  ] را براى مردمى كه انديشه مىكنند به روشنى بيان مىكنيم . » « 1 »\r\n( و نعت هي لك عن نفسها و تكشّفت لك عن مساويها ) دنيا نيز با رخدادهاى گذشته‌اش به تو درس عبرت مىدهد و يادآور مىشود كه تو حلقه‌اى از سير گذار در آن هستى و اين سير همچنان ادامه دارد و تو توان متوقف كردن آن را ندارى . كسى در برابر امام به نكوهش دنيا پرداخته بود ، امام به وى فرمود :\r\n« اى نكوهش‌كننده دنيا كه خود به غرور دنيا مغرورى و با باطل‌هاى آن فريب خوردى ؛ خود فريفته دنيايى و آن را نكوهش مىكنى ؟ آيا تويى كه در دنيا مرتكب جرم مىشوى يا دنيا نسبت به تو گناه كرده است ؟ كى دنيا تو را سرگردان كرد و چه زمان تو را فريب داد ؟ آيا با گورهاى پدرانت كه پوسيده‌اند [ تو را فريفت 
  ] يا آرامگاه مادرانت كه در زير خاك آرميده‌اند ؟ چه\r\n\r\n\r\n","description":"","footnote":"\r\n- الصادق عليه السّلام : 138 ؛ عيون الحكم و المواعظ : 178 ؛ كنز العمال : 3 / 719 ح 8564 ؛ كشف الخفا :\r\n1 / 409 ح 1313 ؛ الدر المنثور : 3 / 301 ؛ اسد الغابة : 4 / 23 ؛ سبل الهدى و الرشاد : 11 / 301 .\r\n( 1 ) .  إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ  يونس / 10 : 24 .\r\n","page_name":" 235 ","page_number":235},
  {"content":"\r\n\r\nبسيار با دو دست خويش بيماران را درمان و از آنان پرستارى كرده و در بسترشان خوابانده‌اى . درخواست شفاى آنان را كرده و از طبيبان داروى آنها را تقاضا كرده‌اى . » « 1 » ( فإنّما أهلها كلاب عاوية و سباع ضارية يهرّ بعضها على بعض . . . ) اين امر جاى شگفتى فراوان دارد كه مرگ از هرسو همگان را در بر گرفته و همه مىدانند كه ناگزير خواهند مرد و با اين حال باز در جنگ و درگيرى پيوسته بر سر بهره‌هاى اندك آن هستند .\r\n( و يأكل عزيزها ذليلها و يقهركبيرها صغيرها ) زورمندان همواره ستمگر و بهره‌كش هستند و راه مهرورزى و خيرخواهى و عدالت را نمىشناسند . آنان به‌ندرت ، سخن حق مىگويند و به آن تن درمىدهند و ضعيفان نزدشان بسان حشراتى بىارزش هستند . درمان اين بيمارى تنها از دو راه امكان‌پذير است : راه نخست آن است كه همه تفاوت‌ها از جهات گوناگون برچيده شده و همه مردم يكسان و مساوى شوند كه اين امر ناممكن است . راه دوم آن است كه نيرويى دادگر به برخورد با تجاوزها و ستمكارىها بپردازد كه اين امر امكان‌پذير است ؛ اما مركز قدرت معمولا در اختيار زورمندان و ثروتمندان قرار مىگيرد و در نتيجه جوامع به دو طبقه فراتر و فروتر تقسيم مىشوند .\r\nامام در بند گذشته به اين دو طبقه اشاره مىكند كه يكى از آنها به ديگرى ستم روا داشته و حقوقش را پايمال مىكند . درجاى ديگرى از خطبه‌هاى امام على عليه السّلام آمده است : « به هرسو بنگر ؛ آيا جز تهيدستى در چنگال فقر و يا\r\n\r\n\r\n","description":"","footnote":"\r\n( 1 ) . « أيّها الذّامّ للدّنيا المغترّ بغرورها المنخدع بأباطيلها أتغترّ بالدّنيا ثمّ تذمّها أنت المتجرّم عليها أم هي المتجرّمة عليك متى استهوتك أم متى غرّتك أ بمصارع آبائك من البلى أم بمضاجع أمّهاتك تحت الثّرى كم علّلت بكفّيك و كم مرّضت بيديك تبتغي لهم الشّفاء و تستوصف لهم الأطبّاء » نهج البلاغه : حكمت 130 .\r\n","page_name":" 236 ","page_number":236},
  {"content":"\r\n\r\nثروتمندى ناسپاس مىبينى . » « 1 » ( نعم معقّلة ) ستمديدگان بسان حيواناتى هستند كه توسط ستمگران به اسارت درآمده و غل و زنجير شده‌اند و هيچ راه و تدبيرى فراروى خود نمىبينند . ( و أخرى مهملة قد أضلّت عقولها و ركبت مجهولها ) گروه نيرومند و ثروتمند نيز در تباهى و گمراهى خود غرق است .\r\n( سلكت بهم الدّنيا طريق العمى و أخذت بأبصارهم عن منار الهدى فتاهوا في حيرتها و غرقوا في نعمتها و اتّخذوها ربّا فلعبت بهم و لعبوا بها و نسوا ما وراءها ) ويژگىهاى مذكور در اين بند به‌طور كامل بر حاكمان امروز صدق مىكند كه ثروت‌ها و رسانه‌ها را از آن خود كرده و فساد و تباهى را گسترش مىدهند و تسليحات كشتارجمعى براى چيرگى بر ملت‌هاى ستمديده توليد مىكنند . در روزنامه « الاهرام المصرية » خواندم : « كنگره آمريكا صد و پنج ميليارد دلار براى ساخت زيردريايىهاى جنگى هسته‌اى اختصاص داده است . » « 2 » اين بودجه و تسليحات جز براى تجاوز به ملت‌هاى ديگر و پشتيبانى از هم‌پيمانان ستمگر آمريكاييان است ؟ ! چرا اين اموال براى خدمت به مردم و پيشرفت زندگى و رفع نيازهاى آنان هزينه نمىشود ؟ گويا امام به آنان مىنگرد و مىگويد : شما دنيا را خداى خويش ساخته و دنيا نيز شما را به بازى گرفته است و خود سرگرم آن شده و جهان ديگر را فراموش كرديد .\r\n\r\n\r\n","description":"","footnote":"\r\n( 1 ) . « اضرب بطرفك حيث شئت من الناس ، فهل تبصر الا فقيرا يكابد فقرا ، او غنيا بدل نعمة اللّه كفرا » نهج البلاغه :\r\nخطبه 129 .\r\n( 2 ) . روزنامه الاهرام المصرية ، تاريخ 1 / 12 / 1972 .\r\n","page_name":" 237 ","page_number":237},
  {"content":"\r\n\r\n\r\nكرامت نفس ( 19 - 20 )\r\n« رويدا يسفر الظّلام كأن قد وردت الأظعان يوشك من أسرع أن يلحق و اعلم يا بنيّ أنّ من كانت مطيّته اللّيل و النّهار فإنّه يسار به و إن كان واقفا و يقطع المسافة و إن كان مقيما وادعا .\r\nو اعلم يقينا أنّك لن تبلغ أملك و لن تعدو أجلك و أنّك في سبيل من كان قبلك فخفّض في الطّلب و أجمل في المكتسب فإنّه ربّ طلب قد جرّ إلى حرب و ليس كلّ طالب بمرزوق و لا كلّ مجمل بمحروم و أكرم نفسك عن كلّ دنيّة و إن ساقتك إلى الرّغائب فإنّك لن تعتاض بما تبذل من نفسك عوضا و لا تكن عبد غيرك و قد جعلك اللّه حرّا و ما خير خير لا ينال إلّا بشرّ و يسر لا ينال إلّا بعسر ( 19 ) .\r\nو إيّاك أن توجف بك مطايا الطّمع فتوردك مناهل الهلكة و إن استطعت ألّا يكون بينك و بين اللّه ذو نعمة فافعل فإنّك مدرك قسمك و آخذ سهمك و إنّ اليسير من اللّه سبحانه أعظم و أكرم من الكثير من خلقه و إن كان كلّ منه .\r\nو تلافيك ما فرط من صمتك أيسر من إدراكك ما فات من منطقك و حفظ ما في الوعاء بشدّ الوكاء و حفظ ما في يديك أحبّ إليّ من طلب ما في يدي غيرك و مرارة اليأس خير من الطّلب إلى النّاس و الحرفة مع العفّة خير من الغنى مع الفجور و المرء أحفظ لسرّه و ربّ ساع فيما يضرّه من أكثر أهجر و من تفكّر أبصر . ( 20 ) »\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nترجمه\r\nاندكى مهلت ده ؛ به زودى تاريكى بر طرف مىشود ؛ گويا مسافران به منزل رسيده‌اند و آن كس كه شتاب كند ، به كاروان خواهد رسيد . پسرم بدان آن‌كس كه مركبش شب و روز آماده است ، همواره در حركت خواهد بود ؛ هر چند خود را ساكن پندارد و همواره راه مىپيمايد ؛ هرچند در جاى خود ايستاده و راحت باشد . به يقين بدان كه تو به همه آرزوهاى خود نخواهى رسيد و تا زمان مرگ بيشتر زندگى نخواهى كرد و بر راه كسى مىروى كه پيش از تو مىرفت . پس در به دست آوردن دنيا آرام باش و در مصرف آن چه به دست آوردى ، نيكو عمل كن ؛ زيرا چه بسا تلاش بىاندازه براى دنيا كه به تاراج رفتن اموال كشانده شد . پس هرتلاشگرى به روزى دلخواه نخواهد رسيد و هرمداراكننده‌اى محروم نخواهد شد . نفس خود را از هر گونه پستى بازدار ؛ هرچند تو را به اهدافت رساند ؛ زيرا نمىتوانى به اندازه آبرويى كه از دست مىدهى ، بهايى به دست آورى . برده ديگرى مباش كه خدا تو را آزاد آفريد . آن نيك كه جز با شر به دست نيايد ، نيكى نيست و آن راحتى كه با سختىهاى فراوان به دست آيد ، آسايش نخواهد بود . بپرهيز از آن‌كه مركب طمع‌ورزى تو را به سوى هلاكت به پيش راند و اگر توانستى كه بين تو و خدا صاحب نعمتى قرار نگيرد ، چنين باش ؛ زيرا تو روزى خود را دريافت مىكنى و سهم خود برمىدارى و مقدار اندكى كه از طرف خداى سبحان به دست مىآورى ، بزرگ و گرامىتر از ( مال ) فراوانى است كه از دست بندگان دريافت مىدارى ؛ گرچه همه از طرف خداست . آن‌چه با سكوت از دست مىدهى ، آسان‌تر از آن است كه با سخن از دست برود ؛ چرا\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكه نگهدارى آن‌چه در مشك است ، با محكم بستن دهانه آن امكان‌پذير است . و نگهدارى آن‌چه كه در دست دارى ، پيش من بهتر است از آن‌كه چيزى از ديگران بخواهى . و تلخى نااميدى بهتر از درخواست كردن از مردم است . شغل همراه با پاكدامنى ، بهتر از ثروت فراوانى است كه با گناهان به دست آيد . مرد براى پنهان نگاه داشتن اسرار خويش سزاوارتر است . چه بسا تلاش‌كننده‌اى كه به زيان خود مىكوشد . هركس پرحرفى كند ، ياوه مىگويد و آن كس كه بينديشد ، آگاهى يابد .\r\n\r\nواژه‌شناسى\r\nمهلا : شكيب كن .\r\nيسفر : آشكار مىكند .\r\nالاضعان : جمع « ظعينة » به معناى محمل كه بر پشت شتر نهاده مىشود .\r\nوادعا : سكونت گزيده .\r\nحرب : غارت اموال .\r\nتوجف : شتاب مىكند .\r\nتلافيك : تو را تعقيب مىكند .\r\nفرط : رفت و درگذشت .\r\nالوكاء : گره .\r\nالحرفة : محروميت يا تنگى روزى .\r\nاهجر : هذيان گفت .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nساختار ادبى\r\nرويد : چهار نقش براى آن گفته شده است : نخست آن‌كه اسم فعل باشد و دوم آن‌كه صفت قرار گيرد و در فرض سوم حال است و چهارم آن است كه مفعول مطلق باشد .\r\nكأنّ قد : « كأن » از حروف مشبهة بالفعل است كه مخفف شده و اسم آن ضميرشان محذوف است .\r\nيقينا : مفعول مطلق است .\r\nربّ : حرف جر است و نياز به متعلق ندارد ؛ زيرا نقش نحوى ندارد .\r\nطلب : مبتدا و مرفوع است .\r\nاياك : مفعول براى فعل محذوف است كه در آغاز به صورت ضمير پيوسته بوده و با حذف شدن فعل ، به شكل گسسته درآمده .\r\n\r\nشرح و تفسير\r\n( رويدا يسفر الظّلام كأن قد وردت الأظعان . . . ) هيچ‌چيز مانند مرگ به آدمى نزديك نيست . هركس امروز از آن برهد ، فردا يا فردايى ديگر به آن خواهد رسيد و آن‌گاه حقايق براى غافلان آشكار گشته و حسرت و پشيمانى ، آنان را در بند مىگيرد . ( أنّ من كانت مطيّته اللّيل و النّهار فإنّه يسار به و إن كان واقفا ) همه انسان‌ها به سوى خانه گور در سفر هستند و دنيا گذرگاه رسيدن به اين خانه تاريك و آرام است . حركت آدمى در اين سفر در خواب نيز ادامه دارد و مرگ ، عمر آدمى را روزبه‌روز مىخورد تا آن‌كه هنگام نفس آخر رسيده و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nسفر به پايان مىرسد . در روايتى ديگر آمده است : « شب و روز در تو اثر مىكنند ؛ پس تو نيز از آنها توشه برگير . » « 1 »\r\n( و اعلم يقينا أنّك لن تبلغ أملك و لن تعدو أجلك . . . ) هيچ اندازه‌اى براى طمع‌كارى آدمى نيست و اگر همه جهان را نيز به او بدهند ، باز در پى دستيابى به جهان دوم و سومى است . ( فخفّض في الطّلب و أجمل في المكتسب . . . ) در پى روزى باش و براى دستيابى به آن بكوش ؛ ولى بين دنيا و آخرت خود تعادل برقرار كن و نگذار يكى تو را از ديگرى غافل كند ؛ چنان‌چه خداوند فرمود :\r\n« مال و پسران زيور زندگى دنيايند و نيكىهاى ماندگار ، از نظر پاداش نزد پروردگارت بهتر و از نظر اميد [ نيز بهتر است . » « 2 » ( ربّ طلب قد جرّ إلى حرب ) گاه به روزى خود بسنده نمىكنى و در پى روزى بيشترى هستى و در اين راه مىكوشى ؛ اما نتيجه‌اى معكوس مىگيرى و روزى پيشين را نيز از كف مىدهى و اندوهگين و خوار مىشوى .\r\n( و ليس كلّ طالب بمرزوق ) روزى آدمى از آسمان فرونمىآيد ؛ بلكه در دل زمين نهاده شده و براى دستيابى به آن بايد كار و تلاش كرد و بر خدا توكل نمود و از او يارى خواست كه او همه هستى را در دست خود دارد و هرگونه كه بخواهد و حكمتش اقتضا كند ، مىبخشايد . ( و لا كلّ مجمل بمحروم ) واژه « مجمل » در اين‌جا به معناى شخص ميانه‌رو است . اين بند مىگويد كه گاه\r\n\r\n\r\n","description":"","footnote":"\r\n( 1 ) . « ان الليل و النهار يعملان فيك فاعمل فيهما » . مكارم الاخلاق ، ابن ابى الدنيا : 29 ح 47 ؛ كنز الفوائد :\r\n271 ؛ معدن الجواهر : 23 ؛ عيون الحكم و المواعظ : 144 ؛ منية المريد : 231 ؛ ارشاد القلوب :\r\n1 / 51 ؛ غرر الحكم : 3705 .\r\n( 2 ) .  الْمالُ وَ الْبَنُونَ زِينَةُ الْحَياةِ الدُّنْيا وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا  كهف / 18 : 46 .\r\n","page_name":" 242 ","page_number":242},
  {"content":"\r\n\r\nثروتمندى راه ميانه‌روى در پيش مىگيرد و گاه تهيدستى در پى كسب روزى به افراط و زياده‌روى مىگرايد . هررخدادى در اين جهان از تدبيرى حكيمانه پيروى مىكند و تلاش تنها ، براى دستيابى به هدف كافى نيست ؛ همان‌گونه كه توكل به خدا نيز به تنهايى بسنده نيست و بايد كار و تلاش كرد .\r\n( و أكرم نفسك عن كلّ دنيّة و إن ساقتك إلى الرّغائب . . . عوضا ) ثروت را از هر راهى جستجو نكن و كرامت خود را براى آن از دست نده كه كرامت به هيچ بهايى فروخته نمىشود و انسان بدون آن فاقد ارزش است . برخى مردم كرامت را كالايى فروختنى مىانگارند و پول و ثروت را از هرراهى مىجويند . ( و لا تكن عبد غيرك و قد جعلك اللّه حرّا ) اين بند به شرح و تفسير عبارت « اكرم نفسك » پرداخته است . كرامت و آزادگى هردو حقيقتى يكسان و برخواسته از ذات انسانيت آدمى است . كرامت و آزادگى از راه خريد يا تلاش به دست نيامده است تا آن را به شيوه‌اى مشابه از دست دهيم ؛ بلكه در راه آن بايد از جان نيز درگذريم . آزادگى به معناى آزادى مطلق و بىبندو بارى نيست ؛ بلكه به معناى هميارى و همبستگى همه افراد جامعه در راه نيكوكارى است و اين‌كه هركس در اين دايره ، اجازه فعاليت و اختيار گزينش را دارد و تنها با نقض آن است كه زمينه مقابله و برخورد با او از سوى نيرويى بازدارنده و دادگر فراهم مىآيد .\r\n( و ما خير خير لا ينال إلّا بشرّ ) « ما » در اين‌جا از نوع استفهام انكارى است .\r\nامام مىگويد كه همه آثار و لوازم كار حرام نيز حرام است . بنابراين هدف هرگز وسيله را توجيه نمىكند . ( و يسر لا ينال إلّا بعسر ) ثروت وسيله آسايش زندگى و تهيدستى ، مايه سختى آن است ؛ اما سختى تهيدستى بسى كمتر از\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nپيامدهاى سخت و ناگوار كارهاى حرامى مانند دزدى و خيانت است . ( و إيّاك أن توجف بك مطايا الطّمع فتوردك مناهل الهلكة ) طمع جز زيان و هلاكت در پى نمىآورد . در برخى روايات آمده است : « دنيا شراب دست‌ساخته شيطان است كه هركس از آن مست شود ، جز به هنگام مرگ به هوش نمىآيد و آن هنگام خود را زيانكار در بين مردگان خواهد يافت . » « 1 » ( و إن استطعت ألّا يكون بينك و بين اللّه ذو نعمة فافعل . . . ) هميارى با همنوعان برپايه عدالت و مساوات از مصاديق خير و نيكى است ؛ اما اگر اين هميارى به نوعى رابطه بهره‌كشى بيانجامد و يكى بر ديگرى چيره شود ، ديگر نيكو نيست و بايد از آن دست كشيد . مؤمن واقعى جز از خدايش يارى نمىطلبد و جز از او نيكى و بخشش نمىپذيرد و به دارايىهاى ديگران چشم نمىدوزد .\r\n( فإنّك مدرك قسمك و آخذ سهمك ) خداوند سهم روزى هركس را به‌طور كامل به او مىدهد . بنابراين نبايد براى به دست آوردن آن به ذلت و خوارى تن در داد . صبر و بردبارى و تحمل سختىها نيكوتر و بهتر از زير بار منت ديگران رفتن است . ( و إنّ اليسير من اللّه سبحانه أعظم و أكرم من الكثير من خلقه ) بخشش اندكى از سوى خداوند از بخشش‌هاى فراوان آفريده‌هايش نيكوتر و سودمندتر و ماندگارتر است ؛ چه اين‌كه هستى از خدا و براى خداست . شيخ\r\n\r\n\r\n","description":"","footnote":"\r\n( 1 ) . « الدنيا خمر الشيطان من سكر منها لا يفيق الا فى عسكر الموتى نادما بين الخاسرين » جامع العلوم و الحكم : 1 / 382 ؛ صفوة الصفوة : 4 / 98 ح 674 ؛ فيض القدير : 3 / 368 ؛ مصباح الشريعة : 105 ؛ بحار الانوار : 70 / 169 ؛ مستدرك الوسائل : 12 / 69 .\r\n","page_name":" 244 ","page_number":244},
  {"content":"\r\n\r\nمحمد عبده مىگويد : « هيچ سخنى در رويگردانى از دنيا مؤثرتر از اين سخن نيست كه خواننده بلافاصله با خواندن آن از دنيا احساس بريدگى مىكند . » « 1 »\r\n( و تلافيك ما فرط من صمتك أيسر من إدراكك ما فات من منطقك ) اگر فرصت گفتن سخنى را از دست دادى ، زيان نكرده‌اى ؛ زيرا مىتوانى دوباره آن را بر زبان‌آورى و فرصت از دست‌رفته را جبران كنى ؛ اما لغزش‌هاى زبانى همانند آب بر زمين ريخته‌اى هستند كه جبران آنها به سادگى ممكن نيست . ( و حفظ ما في يديك أحبّ إليّ من طلب ما في يدي غيرك ) قناعت بسيار بهتر از دراز كردن دست نزد ديگران است . ( و مرارة اليأس خير من الطّلب إلى النّاس ) قناعت خود نوعى گنج و بىنيازى است و نوميدى از دارايىهاى مردم ، روح عزت و كرامت در انسان مىآفريند و به او شهامت گفتن حق را مىدهد ؛ چه اين‌كه هركس به خدا پناه برده و از ديگران دست كشد ، خداوند او را اكرام كرده و به او از نعمت‌هايش مىبخشد . امام در جاى ديگرى در اين‌باره مىفرمايد :\r\n« بزرگ‌ترين ثروت ، نوميدى از دارايىهاى مردم است . » « 2 »\r\n( و الحرفة مع العفّة خير من الغنى مع الفجور ) سختى به همراه پاكدامنى بهتر از آسايش در كنار انجام حرام و بخل است . ( و المرء أحفظ لسرّه ) هركس راز خود را به ديگرى بگويد ، نبايد براى افشاى آن جز خود را سرزنش كند . امام در جاى ديگرى مىفرمايد : « هركس رازش را پنهان كند ، حق گزينش را براى خويش محفوظ داشته است . » « 3 » ( و ربّ ساع فيما يضرّه ) اگر منظور از زيان در\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 53 .\r\n( 2 ) . « الغنى الأكبر الياس عمّا في أيدي النّاس » نهج البلاغه : حكمت 341 .\r\n( 3 ) . « من كتم سرّه كانت الخيرة بيده » نهج البلاغه : حكمت 161 .\r\n","page_name":" 245 ","page_number":245},
  {"content":"\r\n\r\nاين بند شامل زيان‌هاى اخروى نيز باشد ، در اين صورت « رب » به معناى « چه بسيار » و نه « چه اندك » است . از برخى حكيمان نقل شده است : « هيچ سودى در پيروزى و موفقيتى نيست كه زيانى در پى داشته باشد . » « 1 » ( من أكثر أهجر ) سخن گفتن اندازه و مقدارى دارد كه اگر از آن بيشتر شود به گزافه‌گويى و بيهوده‌گويى مىانجامد . امام مىفرمايد : « زياده‌گو فراوان اشتباه مىكند و آن ، از شرم و حيا مىكاهد . در نتيجه ، پرهيزكارى او نيز اندك خواهد بود و كسى كه پرهيزكارىاش اندك است دلش مرده و آن كس كه دلش مرده باشد ، در آتش جهنّم سقوط خواهد كرد . » « 2 » ( و من تفكّر أبصر ) انديشه وسيله رهايى از تاريكى نادانى به روشنايى و شناخت است و هركس بدون انديشه ، به كارى دست زند ناگزير گرفتار اشتباه مىشود .\r\n\r\nدرمان كاذب ( 21 - 22 )\r\n« قارن أهل الخير تكن منهم و به اين أهل الشّرّ تبن عنهم بئس الطّعام الحرام و ظلم الضّعيف أفحش الظّلم إذا كان الرّفق خرقا كان الخرق رفقا ربّما كان الدّواء داء و الدّاء دواء و ربّما نصح غير النّاصح و غشّ المستنصح و إيّاك و الاتّكال على المنى فإنّها بضائع النّوكى و العقل حفظ التّجارب و خير ما جرّبت ما وعظك ( 21 ) بادر الفرصة قبل أن تكون غصّة ليس كلّ طالب يصيب و لا كلّ غائب يئوب و من\r\n\r\n\r\n","description":"","footnote":"\r\n( 1 ) . « لا خير فى ظفر يصاب به ضرر » مجمع الامثال : 1 / 3 / 267 .\r\n( 2 ) . « من كثر كلامه كثر خطؤه و من كثر خطؤه قلّ حياؤه و من قلّ حياؤه قلّ ورعه و من قلّ ورعه مات قلبه و من مات قلبه دخل النّار » نهج البلاغه : حكمت 348 .\r\n","page_name":" 246 ","page_number":246},
  {"content":"\r\n\r\nالفساد إضاعة الزّاد و مفسدة المعاد و لكلّ أمر عاقبة سوف يأتيك ما قدّر لك التّاجر مخاطر و ربّ يسير أنمى من كثير لا خير في معين مهين و لا في صديق ظنين ساهل الدّهرما ذلّ لك قعوده و لا تخاطر بشيء رجاء أكثر منه و إيّاك أن تجمح بك مطيّة اللّجاج . ( 22 ) »\r\n\r\nترجمه\r\nبا نيكان نزديك شو و از آنان باش و از بدان دور شو و از آنان دورى كن .\r\nبدترين غذاها ، لقمه حرام و بدترين ستم‌ها ، ستمكارى به ناتوان است . جايى كه مدارا كردن درشتى به حساب آيد ، به جاى مدارا درشتى كن . چه بسا كه دارو بر درد افزايد و بيمارى ، درمان باشد و چه بسا آن كس كه اهل اندرز نيست ، اندرز دهد و نصيحت‌كننده ، دغل‌كار باشد . هرگز بر آرزوها تكيه نكن كه سرمايه احمقان است و حفظ عقل ، پند گرفتن از تجربه‌هاست و بهترين تجربه آنست كه تو را پند آموزد . پيش از آن‌كه فرصت از دست برود و اندوه به بار آورد ، از فرصت‌ها استفاده كن .\r\nهر تلاشگرى به خواسته‌هاى خود نرسد و هرپنهان شده‌اى بازنمىگردد .\r\nاز نمونه‌هاى تباهى ، نابود كردن زاد و توشه آخرت است . هركارى پايانى دارد و به زودى آن‌چه براى تو مقدّر گرديده خواهد رسيد . هربازرگانى خويش را به مخاطره افكند و چه بسا اندكى كه از فراوانى بهتر است . نه در يارى دادن انسان پست ، چيزى وجود دارد و نه در دوستى با دوست متّهم .\r\nحال كه روزگار در اختيار تو است آسان گير و براى آن‌كه بيشتر به دست آورى ، خطر نكن . از سوار شدن بر مركب ستيزه‌جويى بپرهيز .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nواژه‌شناسى\r\nالخرق : در صورت مفتوح بودن خاء به معناى سوراخ و شكاف است و در صورت مكسور بودن به معناى جوان بخشنده و بانزاكت و در صورت مضموم بودن به معناى خشونت و جهالت است . در اين‌جا معناى سوم مورد نظر است .\r\nالمستنصح : كسى كه از او اندرز خواسته شده باشد .\r\nظنين : متهم .\r\nقعوده : فرود آمدن از پشت شتر .\r\nاللجاج : پافشارى بر خصومت و دشمنى .\r\n\r\nساختار ادبى\r\nتكن : جواب شرط و مجزوم است .\r\nاياك : مفعول براى فعل محذوف و در اصل چنين بوده است : « احذرك » .\r\nما ذلّ : « ما » از نوع مصدرى است .\r\nرجاء : مفعول‌له براى « تخاطر » است .\r\nاكثر : به دليل وصف بودن و داشتن وزن فعل ، غير منصرف است .\r\n\r\nشرح و تفسير\r\n( قارن أهل الخير ) جان و مال خود را در راه يارى حق و نابودى باطل به كار گير ( تكن منهم ) و در گفتار و كردار از نيكوكاران باش . ( و به اين أهل الشّرّ ) با همه توان خود با بدكاران مبارزه كن . ( تبن عنهم ) اگر از روى راحت‌طلبى از بدكاران كناره گرفتى و به گوشه محراب پناه بردى ، در اين صورت تو بنا به تعبير پيامبر صلّى اللّه عليه و آله شيطانى گنگ هستى . در روايت ديگر از پيامبر آمده است : « هر\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكس به احوال مسلمانان اهميت ندهد از آنان نيست . » « 1 » ( بئس الطّعام الحرام ) چه گناهى بالاتر از آن‌كه زندگى خود را از دسترنج مستضعفان و ستمديدگان بسازيم . ( و ظلم الضّعيف أفحش الظّلم ) ستم كردن به انسان ضعيف مانند آن است كه دست خود را بر دهان ستمديده‌اى گذاريم و او را از اعتراض و شورش عليه ستمگر باز داريم . گوهرحقيقى انسان ، از نگاه نگارنده ، در قيام عليه ظلم و ظالم است . در اين‌باره پيش از اين سخن گفته شد . « 2 » ( إذا كان الرّفق خرقا كان الخرق رفقا ) آشتى و سازش با اشرار خود نوعى شرارت است ؛ زيرا آنان را به شرارت بيشتر تشويق مىكند . راه برخورد درست با آنان در صورت سودمند نبودن سخن و اندرز نيكو ، مقابله و برخورد سخت و شديد است . امام در جاى ديگرى مىفرمايد : « وفادارى به پيمان‌شكنان خود نزد خداوند پيمان‌شكنى به حساب مىآيد . » « 3 »\r\n( ربّما كان الدّواء داء ) گاه پزشك در تشخيص بيمارى اشتباه مىكند و دارويى را تجويز مىكند كه موجب تقويت بيشتر بيمارى مىشود . ( و الدّاء دواء ) گاه نيز درمان ، رنج‌آور و سخت است ؛ مانند آن‌كه عضوى از بدن براى پيشگيرى از سرايت بيمارى به اعضاى ديگر بريده مىشود كه در اين صورت\r\n\r\n\r\n","description":"","footnote":"\r\n( 1 ) . « من لا يهتم بامر المسلمين فليس منهم » كشف الخفا : 2 / 297 ح 2379 ؛ مجمع الزوائد : 1 / 78 و 10 / 248 ؛ المعجم الصغير : 2 / 131 ح 907 ؛ المستدرك على الصحيحين : 4 / 352 ح 7889 و 7902 ؛ المعجم الاوسط : 1 / 151 ح 471 و 7 / 270 ح 7473 ؛ جامع العلوم و الحكم : 1 / 77 ؛ شعب الايمان : 7 / 361 ح 10586 ؛ الترغيب و الترهيب : 2 / 342 ح 2645 ؛ ميزان الاعتدال : 1 / 337 ح 740 .\r\n( 2 ) . نك : شرح خطبه 176 .\r\n( 3 ) . « الوفاء لأهل الغدر غدر عند اللّه و الغدر بأهل الغدر وفاء عند اللّه » نهج البلاغه : حكمت 258 .\r\n","page_name":" 249 ","page_number":249},
  {"content":"\r\n\r\nبه زيان اندكى براى رهايى از زيان بزرگتر تن درمىدهيم . ( و ربّما نصح غير النّاصح و غشّ المستنصح ) سخن خيانتكار و امانتدار را يكسان بشنو و سپس با به كارگيرى قواعد استوار خرد ، بين آنها داورى كن و نظرى را برگزين كه به درستى آن اطمينان دارى . پيامبر مىفرمايد : « نيكى آن است كه جان و قلب به آن مطمئن و خوشنود مىگردد و گناه آن است كه شك و ترديد در جان و سينه مىفشاند . » « 1 »\r\n( و إيّاك و الاتّكال على المنى فإنّها بضائع النّوكى ) تفاوت بين اندوه بر گذشته و آرزوهاى خيال‌پردازانه نيست . هيچ آسايشى بدون زحمت و تلاش به دست نمىآيد . انسان تا زمانى كه به آرزوهاى باطل بسنده مىكند ، گرفتار درد تنبلى است . ( و العقل حفظ التّجارب ) تجربه از نظر امام ، يكى از منابع شناخت است ؛ اما كامل‌ترين منبع نيست و انسان به وحى و عقل نيز نيازمند است .\r\nامام در جاى ديگرى مىفرمايد : « انديشيدن همانند ديدن نيست ، زيرا گاهى چشم‌ها دروغ مىنماياند ، ولى آن كس كه از عقل نصيحت خواهد به او خيانت نمىكند . » « 2 » ( و خير ما جرّبت ما وعظك ) بهترين تجربه ، سودمندترين آن است و سودمندترين شناخت‌ها آن است كه انجام كارهاى نيك را شتاب دهد و از انجام بدى بازدارد .\r\n\r\n\r\n","description":"","footnote":"\r\n( 1 ) . « البر ما اطمانت اليه النفس ، و اطمان اليه القلب ، و الاثم ما حاك فى النفس ، و تردد فى الصدر ، و ان افتاك الناس و افتوك » المجموع : 9 / 150 ؛ وسائل الشيعة : 27 / 166 ح 33502 ؛ سنن الدارمى : 2 / 246 ؛ الخرائج و الجرائح : 1 / 106 ؛ مجمع الزوائد : 1 / 175 ؛ مسند احمد : 4 / 228 ؛ مسند ابى يعلى : 3 / 161 ح 1586 ؛ الاذكار النووية : 408 ح 1249 ؛ البداية و النهاية : 6 / 202 .\r\n( 2 ) . « ليست الرّويّة كالمعاينة مع الإبصار فقد تكذب العيون أهلها و لا يغشّ العقل من استنصحه » نهج البلاغه :\r\nحكمت 281 .\r\n","page_name":" 250 ","page_number":250},
  {"content":"\r\n\r\n( بادر الفرصة قبل أن تكون غصّة ) فرصت‌ها همانند ابر درگذرند و اگر آنها را به موقع غنيمت نشمريم ، ندامت و پشيمانى در پيش خواهد داشت . ( ليس كلّ طالب يصيب ) بسيار رخ مىدهد كه در جستجوى خواسته‌اى هستيم و به آن دست نمىيابيم . اين حالت در زندگى همگان رخ داده است . مهم آن است كه خود را براى به دست آوردن خواسته‌مان به هلاكت نيندازيم . ( و لا كلّ غائب يئوب ) هرچيز از دست رفته‌اى ، قابل جبران و بازگشت نيست . ( و من الفساد إضاعة الزّاد و مفسدة المعاد ) كاهلى در فراهم آوردن توشه ، به از دست رفتن آن مىانجامد . ( و لكلّ أمر عاقبة ) انسان خردمند به پيامد كارهايش مىانديشد و پس از تأمل و انديشه در آنها به هركارى دست مىزند . ( سوف يأتيك ما قدّر لك ) روزى هرانسانى ، پس از كار و تلاش به دست مىآيد و آرزوهاى باطل در اين روند تأثيرى ندارند . ( التّاجر مخاطر ) بازرگان با به كارگيرى سرمايه‌اش خطر را مىپذيرد و چه بسا سود يا زيان كند كه ناشى از ميزان دقت و احتياط او است .\r\n( و ربّ يسير أنمى من كثير ) اندكى كه در جاى خود به كار گرفته شود ، سودمندتر از فراوانى است كه در جاى غيرمناسب به كار گرفته شود . ( لا خير في معين مهين ) نيكوكار با گفتن كلمه‌اى يا انجام حركتى ، كار نيك خود را تباه مىسازد . خداوند مىفرمايد : « اى كسانى كه ايمان آورده‌ايد ، صدقه‌هاى خود را با منّت و آزار ، باطل مكنيد » « 1 » ( و لا في صديق ظنين ) سودى در دوست رياكار و نيرنگباز نيست . ( ساهل الدّهرما ذلّ لك قعوده ) با مشكلات و\r\n\r\n\r\n","description":"","footnote":"\r\n( 1 ) .  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى  بقره / 2 : 264 .\r\n","page_name":" 251 ","page_number":251},
  {"content":"\r\n\r\nگرفتارىها مدارا كن و ناشكيبايى مكن . ( و لا تخاطر بشيء رجاء أكثر منه ) در جايى كه اميد موفقيت ندارى ، خطرپذيرى نكن . ضرب المثلى مىگويد :\r\n« فزونىخواهى سبب از دست رفتن دارايى گذشته مىشود . » « 1 » ( و اياك ان تجمح بك مطية اللجاج ) تعصب و لجبازى از جهالت و تبهكارى ناشى مىشود و پافشارى بر دشمنى به عقل و دين آسيب مىرساند . امام در جاى ديگرى مىفرمايد : « كسى كه دشمنى را از حد گذراند ، گنهكار ، و آن كس كه در آن كوتاهى ورزد ، ستمكار است ، و هركس كه بىدليل دشمنى كند ، نمىتواند پرهيزگار باشد . » « 2 »\r\n\r\nدوستى ( 23 - 24 )\r\n« احمل نفسك من أخيك عند صرمه على الصّلة و عند صدوده على اللّطف و المقاربة و عند جموده على البذل و عند تباعده على الدّنوّ و عند شدّته على اللّين و عند جرمه على العذر حتّى كأنّك له عبد و كأنّه ذو نعمة عليك و إيّاك أن تضع ذلك في غير موضعه أو أن تفعله به غير أهله لا تتّخذنّ عدوّ صديقك صديقا فتعادي صديقك و امحض أخاك النّصيحة حسنة كانت أو قبيحة و تجرّع الغيظ فإنّي لم أر جرعة أحلى منها عاقبة و لا ألذّ مغبّة ( 23 ) و لن لمن غالظك فإنّه\r\n\r\n\r\n","description":"","footnote":"\r\n( 1 ) . « من طلب الفضل ، حرم الاصل » شرح نهج البلاغة ، ابن ابى الحديد : 16 / 106 و نيز با اندكى تفاوت در سير اعلام النبلا : 12 / 79 .\r\n( 2 ) . « من بالغ في الخصومة أثم و من قصّر فيها ظلم و لا يستطيع أن يتّقي اللّه من خاصم » نهج البلاغه : حكمت 298 .\r\n","page_name":" 252 ","page_number":252},
  {"content":"\r\n\r\nيوشك أن يلين لك و خذ على عدوّك بالفضل فإنّه أحلى الظّفرين و إن أردت قطيعة أخيك فاستبق له من نفسك بقيّة يرجع إليها إن بدا له ذلك يوما ما و من ظنّ بك خيرا فصدّق ظنّه و لا تضيعنّ حقّ أخيك اتّكالا على ما بينك و بينه فإنّه ليس لك بأخ من أضعت حقّه و لا يكن أهلك أشقى الخلق بك و لا ترغبنّ فيمن زهد عنك و لا يكوننّ أخوك أقوى على قطيعتك منك على صلته و لا تكوننّ على الإساءة أقوى منك على الإحسان و لا يكبرنّ عليك ظلم من ظلمك فإنّه يسعى في مضرّته و نفعك و ليس جزاء من سرّك أن تسوءه . ( 24 ) »\r\n\r\nترجمه\r\nچون برادرت از تو جدا گردد ، تو پيوند دوستى را برقرار كن . اگر رو برگرداند ، تو مهربانى كن و چون بخل ورزد ، تو بخشنده باش . هنگامىكه دورى مىگزيند ، تو نزديك شو و چون سخت مىگيرد ، تو آسان گير و به هنگام گناهش عذر او بپذير ؛ چنان‌كه گويا بنده او مىباشى و او صاحب نعمت تو مىباشد . مبادا دستورات ياد شده را با غير دوستانت انجام دهى يا با انسان‌هايى كه سزاوار آن نيستند به جا آورى . دشمن دوست خود را ، دوست مگير تا با دوست ، دشمنى نكنى . در پند دادن دوست بكوش ؛ خوب باشد يا بد ، و خشم را فروخور كه من جرعه‌اى شيرين‌تر از آن ننوشيدم و پايانى گواراتر از آن نديده‌ام . با آن كس كه با تو درشتى كرده ، نرم باش كه اميد است به زودى در برابر تو نرم شود . با دشمن خود با بخشش رفتار كن ؛ زيرا پيروزى بخشش شيرين‌تر از پيروزى انتقام است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاگر خواستى از برادرت جدا شوى ، جايى براى دوستى باقى گذار تا اگر روزى خواست به سوى تو بازگردد بتواند . كسى كه به تو گمان نيك برد ، او را تصديق كن و هرگز حق برادرت را به اعتماد دوستى كه با او دارى ضايع نكن ؛ زيرا آن كس كه حقّش را ضايع مىكنى با تو برادر نخواهد بود . و افراد خانواده‌ات بدبخت‌ترين مردم نسبت به تو نباشند و به كسى كه به تو علاقه‌اى ندارد ، دل مبند . مبادا برادرت براى قطع پيوند دوستى ، دليلى محكم‌تر از برقرارى پيوند با تو داشته باشد و يا در بدى كردن ، بهانه‌اى قوىتر از نيكى كردن به تو بياورد . ستمكارى كسى كه بر تو ستم مىكند ، در ديده‌ات بزرگ جلوه نكند ؛ چه او به زيان خود و سود تو كوشش دارد و سزاى آن كس كه تو را شاد مىكند ، بدى كردن نيست .\r\n\r\nواژه‌شناسى\r\nصرم : بريدن و جدايى .\r\nصدود : دورى .\r\nالجمود : بخل .\r\n\r\nساختار ادبى\r\nعاقبة : تمييز .\r\nمغبة : تمييز .\r\nيوما : ظرف و منصوب است .\r\nاتكالا : مفعول‌له براى « تضيعن » است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nشرح و تفسير\r\nامام در اين بخش به حقوق دوستان اشاره مىكند . دوستى را مىتوان به محبت و وفادارى و اعتماد متقابل تعريف كرد « 1 » كه از تناسب و انسجام روحى و روانى افراد نشأت مىگيرد . پيامبر اكرم مىفرمايد : « ارواح آدميان همانند سربازانى هستند كه هريك در كنار كسى قرار مىگيرد كه او را مىشناسد و از كسى كه نمىشناسد ، دور مىشود . » « 2 » لذت‌هاى زندگى فراوان و ناشمردنى هستند و دوستى ، همه آنها را در خود دارد . هنگامىكه انسان از رازها و دردهاى خود براى دوستش مىگويد ، احساس مىكند كه همه بارها از دوشش برداشته شده است . مهمترين نشانه بر وفادارى و اعتماد به دوست آن است كه شايعات را درباره او نپذيريد و او را بدون دليل و برهان محكم متهم نسازيد . دوستى بين دو نفر هنگامى پديد مىآيد كه صفاتى در هريك پديد آيد كه براى ديگرى ارزشمند و گرانسنگ باشد .\r\n( احمل نفسك من أخيك عند صرمه على الصّلة و عند صدوده على اللّطف ) گاهى ممكن است يكى از دوستانت بپندارد كه تو در حقوق دوستى كاهلى كرده‌اى و تو را به سبب آن نكوهش كند . در اين موارد بايد اين رفتارش را ناديده\r\n\r\n\r\n","description":"","footnote":"\r\n( 1 ) . نك : مختار الصحاح : 1 / 151 ؛ الغريب ابن سلام : 2 / 247 ؛ النهاية فى غريب الحديث : 2 / 72 ؛ لسان العرب : 10 / 194 .\r\n( 2 ) . « الارواح جنود مجندة ما تعارف منها ائتلف ، و ما تناكر منها اختلف » صحيح مسلم : 4 / 2031 ح 2638 ؛ صحيح بخارى : 3 / 1213 ح 3158 ؛ صحيح ابن حبان : 14 / 42 ح 6168 ؛ المستدرك على الصحيحين : 4 / 466 ح 8296 ؛ سنن ابى داود : 4 / 260 ح 4834 ؛ المعجم الاوسط : 2 / 161 ح 1577 ؛ مجمع الزوائد : 2 / 314 و 8 / 87 ؛ مسند احمد : 2 / 295 ح 7922 ؛ مسند ابى يعلى : 1 / 130 ؛ الفردوس بماثور الخطاب : 1 / 123 ح 423 ؛ تفسير ابن كثير : 3 / 75 .\r\n","page_name":" 255 ","page_number":255},
  {"content":"\r\n\r\nبگيرى و با او مقابله به مثل نكنى كه اگر چنين كنى ، دوستى را با دست خود به پايان رسانده‌اى ؛ هرچند او آغازگر اين جريان باشد . اگر برخورد او را ناديده گرفته و با او مدارا و مهربانى كنى ، نگرانىهاى او با گذر زمان از بين رفته و همه‌چيز به روز اول بازمىگردد . ( و عند جموده على البذل و عند تباعده على الدّنوّ ) خود را با او يكسان در نظر بگير و نسبت به او بخيل نباش ؛ هر چند او خود بخيل باشد . ( و عند جرمه على العذر ) لغزش‌هايش را ناديده بگير و او را تاب بياور كه اگر در پى يافتن دوستى بدون هيچ عيب و ايرادى مىگردى ، چنين كسى را هرگز نخواهى يافت . آيا به راستى از عدل و انصاف است كه خود معصوم نباشى و از ديگرى درخواست معصوم بودن داشته باشى . ( حتّى كأنّك له عبد ) اين تعبير كنايه از برخورد نيكو و مدارا كردن با دوستان است . ( و إيّاك أن تضع ذلك في غير موضعه ) مدارا و فروتنى در برابر كسانى سزاوار است كه آن را ارج نهند و فروتنى در برابر كسانى جايز نيست كه آن را ضعف و سستى مىانگارند . در ضرب المثلى آمده است : « بخشى از خود را در اختيارم بگذار تا همه وجودم را در اختيارت نهم . » « 1 »\r\n( لا تتّخذنّ عدوّ صديقك صديقا فتعادي صديقك ) دوستى با فردى و دشمن او ، در يك زمان ممكن نيست . مردى به امام گفت كه من ، تو و معاويه را دوست دارم . امام به او فرمود كه يك چشم تو مىبيند و چشم ديگر نمىبيند و سرانجام يا به كلى كور و يا بينا خواهى شد . « 2 » ( و امحض أخاك النّصيحة حسنة\r\n\r\n\r\n","description":"","footnote":"\r\n( 1 ) . « كن لى ببعضك حتى اكون به كلى لك » مجمع الامثال : 1 / 8 / 267 .\r\n( 2 ) . « انت اعور الان ، اما ان تعمى ، و اما ان تبصر » السرائر : 3 / 640 ؛ بحار الانوار : 27 / 58 ح 17 ؛ عوالى اللئالى : 1 / 296 .\r\n","page_name":" 256 ","page_number":256},
  {"content":"\r\n\r\nكانت أو قبيحة ) دوست خود را در هرشرايطى نصيحت كن ؛ هرچند بر او سنگين و گران باشد . حق را در اندرزهايت همواره در نظر بگير و تا زمانى كه هدفى جز خيرخواهى ندارى نگران نباش . ( و تجرّع الغيظ فإنّي لم أر جرعة أحلى منها عاقبة ) گاهى ممكن است انسان سفيهى تو را با سخن يا كارى ناراحت كند كه در اين موارد بايد خودنگهدار باشى و تسليم خشم و احساساتت نشوى ؛ چه اين‌كه خشم به بدترين پيامدها مىانجامد . ( و لن لمن غالظك فإنّه يوشك أن يلين لك ) اگر اميد بازگشت و اصلاح را نسبت به كسى دارى كه با تو بدرفتارى كرده است ، با او مدارا و نرمى كن . ( و خذ على عدوّك بالفضل فإنّه أحلى الظّفرين ) پيروزى بخشش و گذشت بسيار بزرگتر و غيرقابل مقايسه با قصاص و انتقام است . گذشت سبب مىشود كه نيكىهاى انسان چند برابر گشته و بدىهاى او كاهش يابند . خداوند مىفرمايد : « گذشت كردن شما به تقوا نزديكتر است . » « 1 » امام نيز در جاى ديگرى مىفرمايد : « به هنگام خشم ، چه زمانى آن را فرونشانم ؟ آن هنگام كه قدرت انتقام ندارم و به من بگويند : « اگر صبر كنى بهتر است ! » ، يا آن‌گاه كه توان كيفر دارم و به من بگويند : اگر ببخشايى ، خوب است ! » « 2 »\r\n( و إن أردت قطيعة أخيك فاستبق له من نفسك بقيّة . . . ) شرح اين بند در سخن ديگرى از امام آمده است : « در دوستى با دوست ميانه‌رو باش ؛ شايد روزى دشمنت گردد ، و در دشمنى نيز مدارا كن ، زيرا ممكن است روزى دوست تو\r\n\r\n\r\n","description":"","footnote":"\r\n( 1 ) .  أَنْ تَعْفُوا أَقْرَبُ لِلتَّقْوى  بقره / 2 : 237 .\r\n( 2 ) . « متى أشفي غيظي إذا غضبت ؟ أ حين أعجز عن الانتقام فيقال لي : لو صبرت ! أم حين أقدر عليه فيقال لي : لو عفوت ! » نهج البلاغه : حكمت 193 .\r\n","page_name":" 257 ","page_number":257},
  {"content":"\r\n\r\nگردد . » « 1 » گاه پيش مىآيد كه دو دوست از هم جدا شده و پس از مدتى رابطه دوستى محكم‌ترى بين آنها برقرار مىشود ؛ البته اين در صورتى است كه در دوران جدايى از چارچوب عقل و منطق خارج نشده باشند . ( و من ظنّ بك خيرا فصدّق ظنّه ) كسى كه به تو اعتماد كند و تو را داراى صفتى ببيند ، سعى كن كه اعتماد او را تباه نسازى و عكس اين نيز صحيح است ؛ يعنى اگر كسى صفتى زشت در تو ديد ، سعى كن كه نظر او را نادرست گردانى .\r\n( و لا تضيعنّ حقّ أخيك اتّكالا على ما بينك و بينه ) دوستى از حرمتى برخوردار است و دوست ، حقوقى دارد كه نبايد آنها را ناديده گرفت و اگر چنين كنى حرمت دوستى را زير پا گذاشته‌اى و خود را در موضع نكوهش قرار داده‌اى . در روايتى از پيامبر آمده است : « دوستى بين دو نفر جز با انجام گناهى از سوى يكى از آنها به جدايى نمىانجامد . » « 2 » ( و لا يكن أهلك أشقى الخلق بك ) كسى كه نسبت به نزديكان خود بدى كند ، ديگر مردم از خير او نوميد مىشوند و از شر او مىهراسند و كسى كه به نزديكان خود نيكى مىكند ، ديگر مردم نيز به نيكى او اميدوار مىشوند . پيامبر مىفرمايد : « بهترين شما بهترينتان براى خانواده‌اش است و من بهترين شما براى خانواده‌ام\r\n\r\n\r\n","description":"","footnote":"\r\n( 1 ) . « أحبب حبيبك هونا ما ؛ عسى أن يكون بغيضك يوما ما ، و أبغض بغيضك هونا ما ؛ عسى أن يكون حبيبك يوما ما » نهج البلاغه : حكمت 268 .\r\n( 2 ) . « ما تواد اثنان ففرق بينهما الا بذنب يحدثه احدهما » . اين گفته روايتى نبوى است . نك : مسند احمد :\r\n2 / 68 و 5 / 71 ؛ مجمع الزوائد : 8 / 184 و 10 / 275 ؛ مسند ابن مبارك : 8 ؛ مسند ابن راهويه :\r\n1 / 405 ؛ الادب المفرد : 92 ؛ الجامع الصغير : 2 / 491 ح 7879 ؛ العهود المحمدية : 510 ؛ كنز العمال : 9 / 5 ح 24652 و 24877 ؛ فيض القدير : 5 / 559 ح 7879 ؛ كشف الخفا : 2 / 301 ح 2730 .\r\n","page_name":" 258 ","page_number":258},
  {"content":"\r\n\r\nهستم . » « 1 » افزون بر آن ، سرپرست خانواده ، بيشترين تأثير را بر محيط آن و خوشبختى يا بدبختى اعضاى آن دارد .\r\n( و لا ترغبنّ فيمن زهد عنك ) به كسى كه از تو روى گردانده ، چشم اميد نداشته باش ؛ هرچند همه دنيا در دست او باشد . يارى خواستن از غير خداوند جز به خوارى نمىانجامد . ( و لا يكوننّ أخوك أقوى على قطيعتك منك على صلته ) اگر دوست تو در بريدن و جدايى از تو جلوتر باشد ، تو سعى كن در نيكى و پيوند از او جلوتر باشى ؛ البته اين در صورتى است كه خير و صلاحى در اين شيوه رفتار تو باشد و گرنه گسست و جدايى نيكوتر است . ( و لا يكبرنّ عليك ظلم من ظلمك فإنّه يسعى في مضرّته و نفعك ) روز دادخواهى بر ستمگر بسى سخت‌تر از روز ستمكارى او نسبت به ستمديدگان است . « 2 » امام نمىگويد كه در برابر ظلم و ستم ، سر فرود آورده و با ظالمان مبارزه نكنيد و حق مظلومان را از آنان نستانيد ؛ بلكه مىخواهد به ستمديدگان آرامش ببخشد و پيامد ناگوار كارهايشان را به ستمديدگان يادآور شود . ( و ليس جزاء من سرّك أن تسوءه ) اين بند جداى از بقيه مقاطع اين بخش است و ارتباطى به بخش‌هاى قبلى ندارد . برخى از شارحان پنداشته‌اند كه اين بند نيز در ادامه سخنان قبلى است و آن را چنين تفسير كرده‌اند : جزاى بدكار آن نيست كه با\r\n\r\n\r\n","description":"","footnote":"\r\n( 1 ) . « خيركم خيركم لاهله و انا خيركم لاهلى » صحيح ابن حبان : 9 / 484 ح 4177 ؛ موارد الظمان : 1 / 318 ح 1312 ؛ سنن الترمذى : 5 / 709 ح 3895 ؛ السنن الكبرى ، بيهقى : 7 / 468 ح 15477 ؛ سنن ابن ماجه : 1 / 636 ح 1977 ؛ معتصر المختصر : 1 / 303 ؛ مسند بزار : 3 / 240 ح 1028 ؛ الاحاد و المثانى : 4 / 465 ح 2519 ؛ تحفة الاحوذى : 4 / 273 ؛ كشف الخفا : 1 / 463 ح 1234 .\r\n( 2 ) . « يوم العدل على الظّالم أشدّ من يوم الجور على المظلوم » نهج البلاغه : حكمت 340 .\r\n","page_name":" 259 ","page_number":259},
  {"content":"\r\n\r\nاو به بدى رفتار كنى ؛ زيرا او به پاداش تو نزد خداوند افزوده است . « 1 » اين برداشت نادرست است ؛ زيرا با وجوب جهاد بر ضد ستمگران ناسازگار است و نيز سكوت در برابر ستمگران به تشويق بيشتر آنان مىانجامد .\r\n\r\nروزى ( 25 - 26 )\r\n« و اعلم يا بنيّ أنّ الرّزق رزقان رزق تطلبه و رزق يطلبك فإن أنت لم تأته أتاك ما أقبح الخضوع عند الحاجة و الجفاء عند الغنى إنّما لك من دنياك ما أصلحت به مثواك و إن كنت جازعا على ما تفلّت من يديك فاجزع على كلّ ما لم يصل إليك استدلّ على ما لم يكن بما قد كان فإنّ الأمور أشباه و لا تكوننّ ممّن لا تنفعه العظة إلّا إذا بالغت في إيلامه فإنّ العاقل يتّعظ بالآداب و البهائم لا تتّعظ إلّا بالضّرب . ( 25 ) اطرح عنك واردات الهموم بعزائم الصّبر و حسن اليقين من ترك القصد جار و الصّاحب مناسب و الصّديق من صدق غيبه و الهوى شريك العمى و ربّ بعيد أقرب من قريب و قريب أبعد من بعيد و الغريب من لم يكن له حبيب من تعدّى الحقّ ضاق مذهبه و من اقتصر على قدره كان أبقى له و أوثق سبب أخذت به سبب بينك و بين اللّه سبحانه و من لم يبالك فهو عدوّك قد يكون اليأس إدراكا إذا كان الطّمع هلاكا\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 16 / 106 و 111 .\r\n","page_name":" 260 ","page_number":260},
  {"content":"\r\n\r\nليس كلّ عورة تظهرو لا كلّ فرصة تصاب و ربّما أخطأ البصير قصده و أصاب الأعمى رشده . ( 26 ) »\r\n\r\nترجمه\r\nپسرم بدان كه روزى دو قسم است : يكى آن‌كه تو آن را مىجويى و ديگر آن‌كه او تو را مىجويد و اگر تو به سوى آن نروى ، خود به سوى تو خواهد آمد . چه زشت است فروتنى به هنگام نياز و ستمكارى به هنگام بىنيازى ! همانا سهم تو از دنيا آن اندازه خواهد بود كه با آن سراى آخرت را اصلاح كنى . اگر براى چيزى كه از دست دادى ناراحت مىشوى ، پس براى هرچيزى كه به دست تو نرسيده نيز نگران باش . با آن‌چه در گذشته ديده يا شنيده‌اى ، براى آن‌چه كه هنوز نيامده ، استدلال كن ؛ زيرا تحوّلات و امور زندگى همانند يكديگرند . از كسانى مباش كه اندرز سودشان ندهد ؛ مگر با آزردن فراوان ؛ زيرا عاقل با اندرز و آداب پند گيرد و حيوانات با زدن . غم و اندوه را با نيروى صبر و نيكويى يقين از خود دور ساز . كسى كه ميانه‌روى را ترك كند ، از راه حق منحرف مىگردد .\r\nيار و همنشين ، چونان خويشاوند است . دوست آن است كه در نهان آيين دوستى را رعايت كند . هواپرستى همانند كورى است . چه بسا دور كه از نزديك ، نزديك‌تر و چه بسا نزديك كه از دور ، دور تر است . انسان تنها ، كسى است كه دوستى ندارد . كسى كه از حق تجاوز كند ، زندگى بر او تنگ مىگردد . هركس قدر و منزلت خويش بداند ، حرمتش باقى است .\r\nاستوارترين وسيله‌اى كه مىتوانى به آن چنگ زنى ، رشته‌اى است كه بين تو و خداى تو قرار دارد . كسى كه به كار تو اهتمام نمىورزد ، دشمن توست .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nگاهى نااميدى ، خود رسيدن به هدف است ؛ آن‌جا كه طمع‌ورزى هلاكت باشد . چنان نيست كه هرعيبى آشكار ، و هرفرصتى ، دست يافتنى باشد . چه بسا كه بينا به خطا مىرود و كور به مقصد رسد .\r\n\r\nواژه‌شناسى\r\nمثواك : منزلگاه و محل اقامت تو .\r\nما تفلّت : آن‌چه از دست رفته است .\r\nعزائم الصبر : نيروى اراده .\r\nالقصد : ميانه‌روى .\r\nالمناسب : همراه و سازگار .\r\nلم يبالك : به تو اهميتى نمىدهد .\r\nالعورة : نقص و خلل .\r\n\r\nساختار ادبى\r\nرزق : بدل مفصل از مجمل است و « رزقان » مبدل‌منه است .\r\nما اقبح الخضوع : « ما » مبتدا و « اقبح » خبر است . « اقبح » فعل ماضى و فاعل آن مستتر است كه به « ما » برمىگردد .\r\nالخضوع : مفعول است .\r\n\r\nشرح و تفسير\r\n( و اعلم يا بنيّ أنّ الرّزق رزقان رزق تطلبه ) روزى از راه تجارت يا صنعت يا كشاورزى و يا كارهاى خدماتى به دست مىآيد . كسب روزى از اين راه‌ها بر اساس تدبير از پيش تعيين شده خداوند صورت مىگيرد ؛ گرچه اين تدبير در\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nقالب نظام علّى جهان هستى صورت مىگيرد . ( و رزق يطلبك ) گاه نيز روزى بدون زحمت و ناخواسته به دست مىآيد ؛ مانند به دست آوردن ارث يا هديه و يا راه‌هاى مشابه ديگر . امام در اين‌جا به توصيف راه‌هاى به دست آوردن روزى پرداخته و به فلسفه آن نپرداخته است . پيش از اين در اين‌باره سخن گفته شد . « 1 »\r\n( ما أقبح الخضوع عند الحاجة ) هيچ نشانه‌اى بر پستى و ناچيزى انسان مانند درندگى در حال توانايى و خوارى به هنگام ناتوانى نيست . انسان با كرامت در هردو حال توانايى و ناتوانى يكسان است . امام در اين‌باره مىفرمايد :\r\n« چه نيكو است فروتنى توانگران در برابر مستمندان ، براى به دست آوردن پاداش الاهى ! و نيكوتر از آن غرور مستمندان در مقابل توانگران ، و توكل بر خداوند است . » « 2 » ( إنّما لك من دنياك ما أصلحت به مثواك ) آدمى به اندازه معينى مىتواند غذا بخورد و به اندازه محدودى به لباس نياز دارد و عمر ، كوتاه و زندگى رو به پايان است . بنابراين هيچ تفاوتى بين داشتن ثروت فراوان و كم نيست . پس اين همه درگيرى و دشمنى براى تصاحب مال دنيا براى چيست ؟ ( و إن كنت جازعا على ما تفلّت من يديك . . . ) ثروت‌هاى هستى پايان‌ناپذيرند و نيازها و توانايى ما محدود است و با اين همه باز در پى جمع‌آورى بيشتر هستيم . بنابراين حال كه نمىتوانيم همه ثروت‌هاى هستى را از آن خود كنيم ، پس چرا خود را براى داشتن ثروت بيشتر به آب و آتش\r\n\r\n\r\n","description":"","footnote":"\r\n( 1 ) . نك : شرح خطبه 23 .\r\n( 2 ) . « ما أحسن تواضع الأغنياء للفقراء طلبا لما عند اللّه و أحسن منه تيه الفقراء على الأغنياء اتّكالا على اللّه » نهج البلاغه : حكمت 400 .\r\n","page_name":" 263 ","page_number":263},
  {"content":"\r\n\r\nمىزنيم . ( استدلّ على ما لم يكن بما قد كان فإنّ الأمور أشباه ) زندگى گذشتگان را جستجو كنيد كه با آن همه تلاش و كوشش براى داشتن ثروت بيشتر ، سرانجام مانند همگان مردند و اين جهان و ثروت‌هايش را پشت سر گذاشتند و رفتند . ثروت‌ها و دارايىهاى تو نيز همين‌گونه هستند .\r\n( و لا تكوننّ ممّن لا تنفعه العظة إلّا إذا بالغت في إيلامه ) اگر به پيامدها و عواقب مىانديشى ، از ديگران عبرت بگير و از عبرت‌ها پند بياموز . ( اطرح عنك واردات الهموم بعزائم الصّبر و حسن اليقين ) هيچ راه فرارى از گرفتارىها و مصائب دنيا نيست و با اين همه بايد در حد امكان از بيمارى و گرفتارى پيشگيرى و درمان كرد و اگر پيشگيرى و درمان به جايى نرسيد ، بايد بر خدا توكل كرد و به كار خود ادامه داد و سرانجام همه‌چيز آن‌گونه خواهد شد كه به صلاح است . اگر خود را به انديشه و تفكر در گرفتارىها مشغول كنى ، از ادامه زندگى و كار و تلاش بازداشته مىشوى و اندوه و نگرانى تو را فرا مىگيرد . امام در اين‌باره مىفرمايد : « اگر صبر كنى ، قضا و قدر بر تو محقق مىشود و تو پاداش خواهى داشت و اگر نابردبارى كنى باز هم قضا و قدر بر تو محقق مىشود و اما اين بار گنهكار خواهى بود . » « 1 »\r\n( من ترك القصد جار ) زياده‌روى در هركارى به شكستن حدود و مرزها مىانجامد و كم‌روى سبب كوتاهى در انجام مسؤوليت‌ها و انجام تكاليف مىشود . بنابراين ميانه‌روى در هركارى ، راه خير و رهايى است .\r\n\r\n\r\n","description":"","footnote":"\r\n( 1 ) . « إن صبرت جرى عليك القدر و أنت مأجور و إن جزعت جرى عليك القدر و أنت مأزور » نهج البلاغه :\r\nحكمت 291 .\r\n","page_name":" 264 ","page_number":264},
  {"content":"\r\n\r\n( و الصّاحب مناسب ) هيچ دوستى و همراهى بدون سازگارى و شباهت بين دو نفر ممكن نيست . ( و الصّديق من صدق غيبه ) بدترين مردم كسى است كه از روى دروغ و ريا با تو دوستى كند و تو را پيش رويت بستايد و در پنهانى نكوهش كند و بدگويان تو را تأييد كند ؛ با آن‌كه خود مىداند كه آنان دروغ مىگويند . ( و الهوى شريك العمى ) چيرگى هواى نفس به كورى عقل آدمى مىانجامد . ( و ربّ بعيد أقرب من قريب ) گاه نزديكى و شباهت اخلاق سبب دوستى و آشنايى دو نفر از فاصله مكانى بسيار زياد مىشود . در واقع هركس كه به تو نيكى كند ، به نوعى به تو نزديك شده است ؛ هرچند جسم و بدنش از تو دور باشد . ( و قريب أبعد من بعيد ) ناسازگارى اخلاقى دو نفر يا درگيرى بر سر موضوعى ممكن است دو شخص بسيار نزديك را از هم دور كند .\r\n( و الغريب من لم يكن له حبيب ) انسان پست و حسود و متكبر و ستمگر نمىتواند دوستى براى خود فراهم آورد . ( من تعدّى الحقّ ضاق مذهبه ) كسى كه از راه حق روگرداند ، خود را از هرگونه حجت و فضيلت تهى ساخته است و تنها از راه زور و خشونت بايد او را بازداشت . ( و من اقتصر على قدره كان أبقى له ) مردم كسى را دوست دارند كه ادعاى داشتن صفاتى را نكند كه در حقيقت آنها را دارا نيست . اگر از محدوده خود پا فراتر نهى و ادعاى گزاف كنى ، سخنانت را با نگاه شك و ترديد مىنگرند و تو را از حق طبيعى خويش بازمىدارند . ( و أوثق سبب أخذت به سبب بينك و بين اللّه سبحانه ) آشنايى و عمل به احكام خداوند تنها راه پيوند بين خدا و بندگان است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( و من لم يبالك فهو عدوّك ) ابن ابى الحديد مىگويد كه خطاب اين بند تنها به زمامداران است ؛ زيرا بىمبالاتى به ساير مردم الزاما به معناى دشمنى نيست و تنها بىتوجهى به زمامداران است كه مفهوم دشمنى را دارد . « 1 »\r\n( قد يكون اليأس إدراكا إذا كان الطّمع هلاكا ) منظور از « ادراك » رسيدن به هدف و مقصود است و « هلاك » نيز به معناى محروميت و ناكامى آمده است .\r\nاين بند مىگويد كه گاه انسان از روى نادانى در پى هدف شرّى مىافتد و آن را براى خود خير مىپندارد . آن‌گاه حقيقت به هنگام رسيدن به آن هدف روشن مىشود . ( ليس كلّ عورة تظهر ) هركس در خود عيب‌هايى دارد كه گفتن آنها ضرورتى ندارد . ( و لا كلّ فرصة تصاب ) هرانسانى بايد بخشى از وقت خود را براى شنيدن حكمت يا خواندن مطالب سودمند و يا انديشه در آخرت و سرنوشت و ذكر خداوند در نظر گيرد . وقت كالاى گرانبهاست كه هركس آن را از دست دهد در عمل با مردگان تفاوتى ندارد . ( و ربّما أخطأ البصير قصده و أصاب الأعمى رشده ) حوادث و رخدادهاى روزگار گاه غير قابل پيش‌بينى هستند و ممكن است همه برنامه‌ها را دگرگون كنند .\r\n\r\nزمامدار و دگرگونى روزگار ( 27 - 28 )\r\n« أخّر الشّرّ فإنّك إذا شئت تعجّلته و قطيعة الجاهل تعدل صلة العاقل من أمن الزّمان خانه و من أعظمه أهانه ليس كلّ من رمى أصاب إذا تغيّر السّلطان تغيّر الزّمان سل عن الرّفيق قبل الطّريق و عن\r\n\r\n\r\n","description":"","footnote":"\r\n( 1 ) . شرح نهج البلاغه ، 16 / 119 .\r\n","page_name":" 266 ","page_number":266},
  {"content":"\r\n\r\nالجار قبل الدّار إيّاك أن تذكر من الكلام ما يكون مضحكا و إن حكيت ذلك عن غيرك ( 27 ) .\r\nو إيّاك و مشاورة النّساء فإنّ رأيهنّ إلى أفن و عزمهنّ إلى وهن و اكفف عليهنّ من أبصارهنّ بحجابك إيّاهنّ فإنّ شدّة الحجاب أبقى عليهنّ و ليس خروجهنّ بأشدّ من إدخالك من لا يوثق به عليهنّ و إن استطعت ألّا يعرفن غيرك فافعل و لا تملّك المرأة من أمرها ما جاوز نفسها فإنّ المرأة ريحانة و ليست بقهرمانة و لا تعد بكرامتها نفسها و لا تطمعها في أن تشفع لغيرها و إيّاك و التّغاير في غير موضع غيرة فإنّ ذلك يدعو الصّحيحة إلى السّقم و البريئة إلى الرّيب و اجعل لكلّ إنسان من خدمك عملا تأخذه به فإنّه أحرى ألّا يتواكلوا في خدمتك و أكرم عشيرتك فإنّهم جناحك الّذي به تطير و أصلك الّذي إليه تصير و يدك الّتي بها تصول .\r\nاستودع اللّه دينك و دنياك و اسأله خير القضاء لك في العاجلة و الآجلة و الدّنيا و الآخرة و السّلام . ( 28 ) »\r\n\r\nترجمه\r\nبدىها را به تأخير انداز ، زيرا هروقت بخواهى مىتوانى انجام دهى .\r\nبريدن از جاهل ، پيوستن به عاقل است . كسى كه از نيرنگ‌بازى روزگار ايمن باشد ، به او خيانت خواهد كرد و كسى كه روزگار فانى را بزرگ بشمارد ، او را خوار خواهد كرد . چنين نيست كه هرتيراندازى به هدف بزند . هرگاه\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nانديشه سلطان تغيير كند ، زمانه دگرگون شود . پيش از حركت ، از همسفر بپرس و پيش از خريدن منزل ، همسايه را بشناس . از سخنان بىارزش و خنده‌آور بپرهيز ؛ گرچه آن را از ديگرى نقل كرده باشى .\r\nدر امور سياسى كشور از مشورت با زنان بپرهيز كه رأى آنان زود سست مىشود و تصميم آنان ناپايدار است . در پرده حجاب نگاهشان دار تا نامحرمان را ننگرند ؛ زيرا كه سخت‌گيرى در پوشش ، عامل سلامت و استوارى آنان است . بيرون رفتن زنان بدتر از آن نيست كه افراد غير صالح را در ميانشان آورى و اگر بتوانى به‌گونه‌اى زندگى كنى كه غير تو را نشناسند چنين كن . كارى كه برتر از توانايى زن است ، به او وامگذار كه زن گل بهارى است ، نه پهلوانى سخت‌كوش . مبادا در گرامى داشتن زن زياده‌روى كنى كه او را به طمع‌ورزى كشانده ، براى ديگران به ناروا شفاعت كند . بپرهيز از غيرت نشان دادن بى جا كه درستكار را به بيمار دلى و پاكدامن را به بدگمانى رساند . كار هركدام از خدمتكارانت را معيّن كن كه او را در برابر آن كار مسئول بدانى كه تقسيم درست كار سبب مىشود كارها را به يكديگر وا نگذارند و در خدمت سستى نكنند .\r\nخويشاوندانت را گرامى دار ؛ زيرا آنها پر و بال تو مىباشند كه با آن پرواز مىكنى و ريشه تو هستند كه به آنها بازمىگردى و دست نيرومند تو مىباشند كه با آن حمله مىكنى . دين و دنياى تو را به خدا مىسپارم و بهترين خواسته الهى را در آينده و هم‌اكنون در دنيا و آخرت براى تو مىخواهم . با درود .\r\n\r\nواژه‌شناسى\r\nالافن ، الوهن : سستى و ضعف .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nالتغاير : اظهار غيرت .\r\nيتواكلوا : برخى از آنان بر گروهى ديگر تكيه مىكنند .\r\n\r\nساختار ادبى\r\nبأشدّ ، بقهرمانة : باء در اين موارد زايد است .\r\n\r\nشرح و تفسير\r\n( أخّر الشّرّ فإنّك إذا شئت تعجّلته ) انسان‌ها در اين جهان ، حق گزينش دارند و مىتوانند خوب يا بد را انتخاب كنند . امكان انجام بدى بسيار بيشتر از نيكوكارى است ؛ زيرا شر و بدى انواع و گونه‌هاى مختلفى دارد كه حتى ضعيف‌ترين مردم مىتوانند گونه‌هايى از آن را انجام دهند و اما نيكى به شرايط و قواعدى نياز دارد كه در هرجا و هرزمان پديد نمىآيد . تعبير « اخر الشر » به معناى دور شدن از بدى و پرهيز از هلاكت است . ( و قطيعة الجاهل تعدل صلة العاقل ) انسان عاقل تنها پس از تفكر در پيامدها و عواقب امور به كارى دست مىزند يا سخنى مىگويد و از روى احساسات و هيجانات تصميمى نمىگيرد ؛ اما انسان نادان به سرعت مىشورد و بدون انديشه در عواقب و پيامدهاى امور به كارى دست مىزند و يا سخنى مىگويد . ( من أمن الزّمان خانه ) به هنگام روى آوردن دنيا از حوادث غافلگيركننده‌اش در هراس باش كه هرحادثه‌اى ممكن است براى تو رخ دهد . ( و من أعظمه أهانه ) منظور از تعظيم زمان ، تعظيم گردنكشان و قدرتمندان است ؛ چرا كه زمان امرى محسوس نيست تا بتوان آن را بزرگ يا كوچك شمرد . بزرگ شمردن گردنكشان به خوار شدن نزد آنها مىانجامد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n( ليس كلّ من رمى أصاب ) هرچند در انجام كارى ماهرباشى ، باز ممكن است به اشتباه افتى . انسان عاقل در هرحال ، احتمال خطا به خود مىدهد و انتقادات ديگران را مىپذيرد و كسى جز انسان نادان ، خود را هميشه بر حق نمىپندارد .\r\n( إذا تغيّر السّلطان تغيّر الزّمان ) تغيير زمامداران به تغيير حوادث روزگار مىانجامد . زمامدار نيك ، جامعه‌اش را نيك و شايسته مىگرداند و زمامدار بدكردار ، جامعه‌اش را مانند خويش مىسازد . اگر زمام امور مردم به دست زمامدارانى امين و پاك قرار گيرد ، مصالح عمومى جامعه تأمين مىشود و اگر به دست دزدانى غارتگر افتد ، جامعه را به هلاكت و تباهى مىكشند . اين سخن مشهور است كه رعيت در زمان حاكم شايسته به نيكى مىگرايند و در زمان حاكم فاسد به فساد كشيده مىشوند . « 1 » پيش از اين در شرح خطبه دويست و شانزده در اين‌باره سخن گفته شد .\r\n( سل عن الرّفيق قبل الطّريق ) اخلاق واقعى انسان‌ها به هنگام سفر آشكار مىشود . از اين‌رو مسافرت با انسان نادان ، سختى و آزار فراوان در پى دارد .\r\nپيامبر به هنگام سفر مىفرمود : « هركس بداخلاق و ناسازگار است ، در سفر با ما همراه نشود . » « 2 » ( إيّاك أن تذكر من الكلام ما يكون مضحكا ) سخن طنز و شوخى به اندازه و در حدود شرعى آن مناسب است .\r\n\r\n\r\n","description":"","footnote":"\r\n( 1 ) . « الرعية تصلح بصالح الملك ، و تفسد بفساده » . فيض القدير شرح الجامع الصغير : 3 / 563 .\r\n( 2 ) . « من كان سيى الخلق و الجوار فلا يصحبنا » مكارم الاخلاق ، طبرسى : 251 ؛ بحار الانوار : 73 / 273 .\r\n","page_name":" 270 ","page_number":270},
  {"content":"\r\n\r\n\r\nمشورت با زنان\r\n( و إيّاك و مشاورة النّساء فإنّ رأيهنّ إلى أفن و عزمهنّ إلى وهن ) در كتاب صحيح بخارى از پيامبر نقل شده است : « هيچ كم‌خرد و كم‌دينى مانند شما را نديدم كه عقل مرد را چنين از بين ببرد . آنان به پيامبر گفتند : نقصان دين و عقل ما در چيست ؟ پيامبر فرمود : مگر چنين نيست كه شهادت يك زن برابر نيمى از شهادت مرد است ؟ فرمود : اين نشانه نقصان عقل شما است و مگر چنين نيست كه به هنگام عادت ماهيانه نماز نمىگذاريد و روزه نمىگيريد .\r\nگفتند : آرى فرمود : اين نشانه نقصان دين شما است . » « 1 » سخنان امام درباره زنان تفاوتى با ديدگاه پيامبر ندارد . پيش از اين در اين‌باره سخن گفته شد . « 2 » مشورت كردن با هركسى - چه زن و چه مرد - در صورت برخوردارى از شرايط مشورت ، نيكو و بدون مانع است . نهى پيامبر از مشورت با زنان به شرايط تاريخى آن دوره بازمىگردد كه بيشتر زنان از دانش و تجربه كافى برخوردار نبودند . زنان و مردان از جهت مسؤوليت در يك رتبه قرار دارند و تربيت و محيط است كه يكى را بر ديگرى برترى مىبخشد .\r\n( و اكفف عليهنّ من أبصارهنّ بحجابك إيّاهنّ ) امام به آيه زير اشاره دارد : « و به زنان باايمان بگو ديدگان خود را [ از هرنامحرمى 
  ] فروبندند و پاكدامنى\r\n\r\n\r\n","description":"","footnote":"\r\n( 1 ) . « يا معشر النسا : ما رأيت من ناقصات عقل ، و دين اذهب للب الرجل الحازم من احداكن . قلن له : و ما نقصان ديننا ، و عقلنا يا رسول اللّه ؟ قال صلّى اللّه عليه و آله : اليس شهادة المراة مثل نصف شهادة الرجل ؟ قلن : بلى . قال صلّى اللّه عليه و آله : فذلك من نقصان عقلها . اليس اذا حاضت لم تصل ، و لم تصم ؟ قلن : بلى . قال صلّى اللّه عليه و آله : فذلك من نقصان دينها » صحيح بخارى : 1 / 145 ح 299 ، باب 6 ترك الحائض الصوم ؛ فتح البارى : 1 / 406 ؛ المسند المستخرج على صحيح ، الامام مسلم : 1 / 158 ح 239 .\r\n( 2 ) . نك : شرح خطبه 80 .\r\n","page_name":" 271 ","page_number":271},
  {"content":"\r\n\r\nورزند و زيورهاى خود را آشكار نگردانند مگر آنچه كه طبعا از آن پيداست و بايد روسرى خود را بر سينه خويش [ فرو 
  ] اندازند و زيورهايشان را جز براى شوهرانشان يا پدرانشان يا پدران شوهرانشان يا پسرانشان يا پسران شوهرانشان يا برادرانشان يا پسران برادرانشان يا پسران خواهرانشان يا زنان [ همكيش 
  ] خود يا كنيزانشان يا خدمتكاران مرد كه [ از زن 
  ] بىنيازند يا كودكانى كه بر عورتهاى زنان وقوف حاصل نكرده‌اند آشكار نكنند و پاهاى خود را [ به گونه‌اى به زمين 
  ] نكوبند تا آنچه از زينتشان نهفته مىدارند معلوم گردد . اى مؤمنان همگى [ از مرد و زن 
  ] به درگاه خدا توبه كنيد اميد كه رستگار شويد . » « 1 » ( و ليس خروجهنّ بأشدّ من إدخالك من لا يوثق به عليهنّ ) حضور بىبندوبارانه زنان در هرجا و هرمكانى به ناپاكى آنان و جامعه مىانجامد .\r\n( و لا تملّك المرأة من أمرها ما جاوز نفسها ) مذاهب اسلامى درباره امكان به حكومت رسيدن زنان و يا قاضى شدن آنان بحث و گفتگو كرده‌اند . « 2 » ( فإنّ المرأة ريحانة ) زنان از رقّت و مهربانى برخوردار بوده و سبب آرامش و\r\n\r\n\r\n","description":"","footnote":"\r\n( 1 ) .  وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ وَ لا يُبْدِينَ زِينَتَهُنَّ إِلَّا ما ظَهَرَ مِنْها وَ لْيَضْرِبْنَ بِخُمُرِهِنَّ عَلى جُيُوبِهِنَّ وَ لا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبائِهِنَّ أَوْ آباءِ بُعُولَتِهِنَّ أَوْ أَبْنائِهِنَّ أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ بَنِي إِخْوانِهِنَّ أَوْ بَنِي أَخَواتِهِنَّ أَوْ نِسائِهِنَّ أَوْ ما مَلَكَتْ أَيْمانُهُنَّ أَوِ التَّابِعِينَ غَيْرِ أُولِي الْإِرْبَةِ مِنَ الرِّجالِ أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ وَ لا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ »  نور : 31 .\r\n( 2 ) . براى آگاهى بيشتر نك : الهداية المطبوع مع شرح فتح القدير : 5 / 485 ؛ اللباب : 3 / 211 ؛ الاحكام السلطانية ، ماوردى : 65 ؛ نيل الاوطار : 9 / 168 ؛ الميزان الكبرى : 2 / 189 ؛ المحلى : 9 / 429 ؛ المغنى : 11 / 381 ؛ الشرح الكبير : 11 / 378 ؛ بداية المجتهد : 2 / 449 ؛ المجموع : 20 / 150 ؛ حلية العلماء : 8 / 114 ؛ الحاوى الكبير : 16 / 156 ؛ تبيين الحقائق : 4 / 717 .\r\n","page_name":" 272 ","page_number":272},
  {"content":"\r\n\r\nآسايش زندگى هستند . ( و ليست بقهرمانة ) برخى كارهاى سخت و دشوار براى زنان مناسب نيست . ( و لا تعد بكرامتها نفسها ) كرامت زن در حفظ ويژگىهاى زنانه وى است .\r\n( و إيّاك و التّغاير في غير موضع غيرة ) زياده‌روى در غيرت و بدگمانى به زنان به گرايش آنان به بدكارى مىانجامد و زن پاك و شايسته را نيز آلوده مىسازد ؛ چرا كه اين زن با خود مىگويد : حال كه در عفت و امانتدارى من شك و ترديد است ، ديگر چيزى براى از دست دادن ندارم و در اين صورت ممكن است به هركارى دست زند .\r\n( و اجعل لكلّ إنسان من خدمك عملا تأخذه به ) امام به تقسيم وظايف بين همكاران و كارمندان و خدمتكاران اشاره مىكند كه بدون آن آشوب و بىنظمى حاكم مىشود و ديگر هيچ‌كس پاسخگوى كارش نيست و هريك تقصير را بر عهده ديگرى مىاندازد . در عهدنامه مالك اشتر در اين‌باره بيشتر سخن گفته خواهد شد . « 1 »\r\n( و أكرم عشيرتك فإنّهم جناحك الّذي به تطير . . . ) اين بند به همراه شرح آن در خطبه بيست و پنج گذشت .\r\n( استودع اللّه دينك و دنياك و اسأله خير القضاء لك في العاجلة و الآجلة و الدّنيا و الآخرة ) در پرستش خدا اخلاص داشته باش و در برخورد با مردم به راستى و درستى عمل كن و از خداوند در جلب خشنوديش يارى بخواه .\r\n\r\n\r\n","description":"","footnote":"\r\n( 1 ) . نهج البلاغه : نامه 53 ، فقره 18 .\r\n","page_name":" 273 ","page_number":273},
  {"content":"\r\n\r\n\r\nنامه 32\r\n\r\nبه معاويه\r\n« و أرديت جيلا من النّاس كثيرا خدعتهم بغيّك و ألقيتهم في موج بحرك تغشاهم الظّلمات و تتلاطم بهم الشّبهات فجازوا عن وجهتهم و نكصوا على أعقابهم و تولّوا على أدبارهم و عوّلوا على أحسابهم إلّا من فاء من أهل البصائر فإنّهم فارقوك بعد معرفتك و هربوا إلى اللّه من موازرتك إذ حملتهم على الصّعب و عدلت بهم عن القصد فاتّق اللّه يا معاوية في نفسك و جاذب الشّيطان قيادك فإنّ الدّنيا منقطعة عنك و الآخرة قريبة منك و السّلام . »\r\n\r\nترجمه\r\nاى معاويه ، گروهى بسيار از مردم را به هلاكت كشاندى و با گمراهى خود فريبشان دادى و در موج سركش درياى جهالت خود غرقشان كردى كه تاريكىها آنان را فراگرفت و در امواج انواع شبهات غوطه‌ور گرديدند پس از راه حق به بيراهه افتادند و به دوران جاهليت گذشتگانشان روى آوردند و به ويژگىهاى جاهلى خاندانشان نازيدند ؛ جز اندكى از آگاهان كه مسير خود را\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nتغيير دادند و پس از آن‌كه تو را شناختند از تو جدا شدند و از يارى كردن تو به سوى خدا گريختند ؛ زيرا تو آنان را به كار دشوارى واداشتى و از راه راست منحرفشان ساختى . اى معاويه در كارهاى خود از خدا بترس و اختيارت را از كف شيطان درآور كه دنيا از تو بريده و آخرت به تو نزديك شده است .\r\n\r\nواژه‌شناسى\r\nارديت : هلاك ساختى .\r\nوجيلا : گروه و صنف .\r\nالوجهة : راه راست .\r\nنكصوا : بازگشتند .\r\nعولوا : تكيه كردند .\r\nاحسابهم : جمع « حسب » به معناى شرف و كرامت خانوادگى .\r\nوفاء : بازگشت .\r\nموازرتك : يارى دادن تو .\r\nالقياد : افسار حيوان .\r\n\r\nساختار ادبى\r\nكثيرا : صفت براى « جيل » است .\r\nاذ : ظرف و محلا منصوب است .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nشرح و تفسير\r\nامام به معاويه نامه‌اى نوشت كه فقرات زير در ضمن آن آمده بود . ( و أرديت جيلا من النّاس كثيرا خدعتهم بغيّك ) مردم شيفته ثروت هستند و معاويه اموال فراوانى را در اختيار داشت و آن را در اختيار دين‌فروشان مىگذاشت .\r\nبازار معاويه گرم بود و افراد فراوانى به او مراجعه مىكردند . طبرى نقل مىكند : « حتات مجاشعى به همراه گروهى از بزرگان قبايل نزد معاويه رفتند .\r\nمعاويه به هريك از آنها صد هزار دينار داد و به حتات ، هفتاد هزار داد . . .\r\nحتات از معاويه گله‌مند شده و دليل اين كار را از او جويا شد . معاويه به او گفت كه از آنان دينشان را خريده است . حتات گفته كه دين مرا نيز بخر .\r\nسرانجام معاويه سى هزار درهم ديگر به او داد و صد هزار درهم كامل شد . » « 1 » ( و عوّلوا على أحسابهم ) ياران و همراهان معاويه براى دستيابى به ثروت يا حكومت و يا به انگيزه غرور و تعصب جاهلى با او بودند . ( إلّا من فاء من أهل البصائر ) معاويه در آغاز توانسته بود برخى مؤمنان را نيز از راه عوام‌فريبى به خود جلب كند ؛ ولى هنگامىكه آنان را به انجام برخى گناهان واداشت ، حقيقت برايشان آشكار شد .\r\n( و جاذب الشّيطان قيادك ) منظور از شيطان در اين‌جا هواى نفس است .\r\nامام مىگويد كه بايد عقل و دين خود را از اسارت هواى نفس به درآورى .\r\n( فإنّ الدّنيا منقطعة عنك ) تو ناگزير روزى از اين دنيا خواهى رفت ( و الآخرة قريبة منك ) و در آخرت از تو حسابرسى كرده و مجازاتت مىكنند .\r\n\r\n\r\n","description":"","footnote":"\r\n( 1 ) . نك : تاريخ طبرى : 6 / 135 ؛ الغارات : 2 / 393 ؛ الاستيعاب : 1 / 396 ، شماره 607 ؛ اسد الغابة :\r\n1 / 379 ؛ جمهرة انساب العرب : 219 ؛ ابن الاثير : 3 / 201 ؛ تاريخ دمشق : 10 / 271 و 277 و 279 ؛ على بن ابى طالب عليه السّلام بقية النبوة و خاتم الخلافة ، عبد الكريم خطيب : 444 .\r\n","page_name":" 276 ","page_number":276},
  {"content":"\r\n\r\n\r\nنامه 33\r\n\r\nبه قثم بن عباس\r\n« أمّا بعد فإنّ عيني بالمغرب كتب إليّ يعلمني أنّه وجّه إلى الموسم أناس من أهل الشّام العمي القلوب الصّمّ الأسماع الكمه الأبصار الّذين يلبسون الحقّ بالباطل و يطيعون المخلوق في معصية الخالق و يحتلبون الدّنيا درّها بالدّين و يشترون عاجلها بآجل الأبرار المتّقين و لن يفوز بالخير إلّا عامله و لا يجزى جزاء الشّرّ إلّا فاعله فأقم على ما في يديك قيام الحازم الصّليب و النّاصح اللّبيب التّابع لسلطانه المطيع لإمامه و إيّاك و ما يعتذر منه و لا تكن عند النّعماء بطرا و لا عند البأساء فشلا و السّلام . »\r\n\r\nترجمه\r\n( نامه به فرماندار مكه قثم بن عبّاس ، پسر عموى پيامبر در سال 39 هجرى كه عوامل معاويه قصد توطئه در شهرمكه را داشتند : ) پس از ياد خدا و درود ، همانا مأمور اطلاعاتى من در شام به من اطلاع داده است كه گروهى از مردم شام براى مراسم حج به مكه مىآيند ؛ مردمى كوردل ، گوش‌هايشان\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدر شنيدن حق ناشنوا و ديده‌هايشان نابينا كه حق را از راه باطل مىجويند و بنده را در نافرمانى از خدا ، فرمان مىبرند ؛ دين خود را به دنيا مىفروشند و دنيا را به بهاى سراى جاودانه نيكان و پرهيزكاران مىخرند ؛ درحالىكه در نيكىها ، انجام‌دهنده آن پاداش گيرد و در بدىها جز بدكار كيفر نشود . پس در اداره امور خود هشيارانه و سرسختانه استوار باش . نصيحت‌دهنده‌اى عاقل ، پيرو حكومت و فرمانبردار امام خود باش . مبادا كارى انجام دهى كه به عذرخواهى روى آورى ؛ نه به هنگام نعمت‌ها شادمان و نه هنگام مشكلات سست باشى . با درود .\r\n\r\nواژه‌شناسى\r\nالعين : جاسوس .\r\nالمغرب : در اين‌جا منظور سرزمين شام است كه از سرزمين‌هاى غربى جهان اسلام به شمار مىرفت . « 1 »\r\nالموسم : زمان به جا آوردن حج .\r\nكمه : جمع « اكمه » به معناى كور مادرزاد .\r\nالدرّ : شير خوردنى .\r\nالصليب : سخت و شديد .\r\nالبطر : سركشى و طغيان در اثر فراوانى ثروت و آسايش .\r\n\r\nساختار ادبى\r\nاناس : نائب فاعل « وجه » است .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 16 / 138 .\r\n","page_name":" 278 ","page_number":278},
  {"content":"\r\n\r\nالعمى الصم الكمه : صفات اهل شام است .\r\nدرّها : بدل اشتمال از دنيا است .\r\n\r\nشرح و تفسير\r\nقثم برادر عبد اللّه بن عباس و پسرعموى پيامبر صلّى اللّه عليه و آله و امام على عليه السّلام است .\r\nوى از سوى امام ، حاكم مكه شد و تا زمان شهادت امام در اين منصب بود و سرانجام در زمان خلافت معاويه در سمرقند به شهادت رسيد . « 1 » امام ، جاسوسانى براى اطلاع از اوضاع و احوال معاويه گماشته بود . يكى از آنها به امام خبر داد كه معاويه كسانى را در ايام حج براى شايعه‌پراكنى و تشويش افكار مردم عليه امام و يارانش به مكه فرستاده است . از اين‌رو امام نامه‌اى به قثم نوشت و او را به احتياط و هوشيارى در برخورد با اين ترفند دشمن سفارش كرد .\r\n( أمّا بعد فإنّ عيني بالمغرب كتب إليّ يعلمني . . . ) امام به والى مكه خبر مىدهد كه معاويه گروهى از شاميان را براى دروغ‌پراكنى به مكه فرستاده است و آنان با تمام توان از اين راه به جلب خشنودى معاويه مىپردازند . ( و لن يفوز بالخير إلّا عامله و لا يجزى جزاء الشّرّ إلّا فاعله ) خير از ديدگاه امام برپايه جزا و پاداش آن نزد خداوند اندازه‌گيرى مىشود و اندازه هرشرى نيز به ميزان خشم و عذاب خداوند بستگى دارد . امام هرگز خوشى و آسايش دنيوى را ملاك خير\r\n\r\n\r\n","description":"","footnote":"\r\n( 1 ) . تاريخ مدينة دمشق : 37 / 472 و 491 ؛ ذخائر العقبى : 239 ؛ الاستيعاب : 551 ؛ طبقات خليفة : 404 .\r\n","page_name":" 279 ","page_number":279},
  {"content":"\r\n\r\nو شر نمىانگارد . آن حضرت در جاى ديگرى مىفرمايد : « هرنعمتى بىبهشت ناچيز و هربلايى بىجهنّم ، عافيت است . » « 1 »\r\n( فأقم على ما في يديك قيام الحازم الصّليب و النّاصح اللّبيب ) محل حكومت خود در مكه و مناطق پيرامونى آن را با تمام تلاش و كوشش پاسبانى كن و به اين شيوه ، حق خدا و پيامبر و امام و رعيت را ايفا كن . ( و لا تكن عند النّعماء بطرا ) هنگام نعمت ، سپاسگذار و فروتن باش . ( و لا عند البأساء فشلا ) خود را هنگام سختى نباز و سست و شكننده نباش .\r\n\r\n\r\n","description":"","footnote":"\r\n( 1 ) . « كلّ نعيم دون الجنّة فهو محقور و كلّ بلاء دون النّار عافية » نهج البلاغه : حكمت 386 .\r\n","page_name":" 280 ","page_number":280},
  {"content":"\r\n\r\n\r\nنامه 34\r\n\r\nبه محمد بن ابى بكر\r\n« أمّا بعد فقد بلغني موجدتك من تسريح الأشتر إلى عملك و إنّي لم أفعل ذلك استبطاء لك في الجهد و لا ازديادا لك في الجدّ و لو نزعت ما تحت يدك من سلطانك لولّيتك ما هو أيسر عليك مئونة و أعجب إليك ولاية .\r\nإنّ الرّجل الّذي كنت ولّيته أمر مصر كان رجلا لنا ناصحا و على عدوّنا شديدا ناقما فرحمه اللّه فلقد استكمل أيّامه و لاقى حمامه و نحن عنه راضون أولاه اللّه رضوانه و ضاعف الثّواب له فأصحر لعدوّك و امض على بصيرتك و شمّر لحرب من حاربك و ادع إلى سبيل ربّك و أكثر الاستعانة باللّه يكفك ما أهمّك و يعنك على ما ينزل بك إن شاء اللّه . »\r\n\r\nترجمه\r\n( پس از عزل محمد بن ابى بكر در سال 38 هجرى و نصب مالك اشتر به فرماندارى مصر ، براى دلجويى از محمّد بن ابى بكر نوشت : ) پس از ياد\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nخدا و درود ، به من خبر داده‌اند كه از فرستادن اشتر به سوى محلّ فرماندارىات ، ناراحت شده‌اى . اين كار را به دليل كند شدن و سهل‌انگارىات يا انتظار كوشش بيشترى از تو انجام ندادم . اگر تو را از فرماندارى مصر عزل كردم ، فرماندار جايى قرار دادم كه اداره آن‌جا بر تو آسان‌تر و حكومت تو در آن سامان ، خوش‌تر است . همانا مردى را فرماندار مصر قرار دادم كه نسبت به ما خيرخواه و به دشمنان ما سخت‌گير و درهم كوبنده بود . خدا او را رحمت كند كه ايّام زندگى خود را كامل و مرگ خود را ملاقات كرد . درحالىكه ما از او خشنود بوديم ، خداوند خشنودى خود را نصيب او گرداند و پاداش او را چند برابر عطا كند . پس براى مقابله با دشمن ، سپاه را بيرون بياور و با آگاهى لازم به سوى دشمن حركت كن و با كسى كه با تو در جنگ است ، آماده پيكار باش . مردم را به راه پروردگارت بخوان و از خدا فراوان يارى خواه كه تو را در مشكلات كفايت مىكند و در سختىهايى كه بر تو فرود مىآيد يارىات مىدهد . ان شاء اللّه .\r\n\r\nواژه‌شناسى\r\nموجدتك : خشم تو .\r\nالجهد : در صورت مفتوح بودن جيم به معناى سختى و مشقت و نيز گشايش و توان است و در صورت مضموم بودن ، معناى توان و روزى اندك مىدهد .\r\nالجدّ : تلاش و كوشش .\r\nجمام : مرگ .\r\nاصحر : ابراز كن .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nساختار ادبى\r\nاستبطاء : مفعول‌له براى « افعل » است .\r\nمئونة ، ولاية : تمييز هستند .\r\nناصحا : صفت براى « رجل » است .\r\nلنا : جار و مجرور متعلق به « ناصح » است .\r\n\r\nشرح و تفسير\r\nمحمد بن ابو بكر چند ماه پيش از وفات پيامبر به دنيا آمد . مادرش اسماء دختر عميس خثعمى بود . وى در آغاز همسر جعفر بن ابو طالب بود و از او فرزندانى به دنيا آورد كه مشهورترين آنها عبد اللّه است . وى پس از شهادت جعفر به همسرى ابو بكر درآمد و از او محمد را به دنيا آورد . سپس بعد از مرگ ابو بكر با امام على عليه السّلام ازدواج كرد و يحيى از او به دنيا آمد . « 1 » محمد بن ابو بكر در آغوش و خانواده امام پرورش يافته و امام او را فراوان دوست داشته و مىستود . امام او را به حكومت مصر گماشت و سپس تصميم گرفت كه مالك اشتر را به جايش گذارد تا مصر پايگاهى محكم در برابر نفوذ معاويه و عمروعاص گردد . محمد از اين تصميم امام دلگير و رنجيده شد و مالك اشتر نيز پيش از رسيدن به مصر توسط مزدوران معاويه مسموم شد و از دنيا رفت . در نتيجه محمد در حكومت مصر ماند و امام اين نامه را برايش نوشت .\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 16 / 142 ؛ مقاتل الطالبيين : 11 ؛ شرح معانى الاثار : 1 / 48 ؛ لسان الميزان : 7 / 522 ؛ تقريب التهذيب : 2 / 629 ؛ انساب الاشراف : 392 ؛ سبل الهدى و الرشاد : 2 / 52 ؛ تحفة الاحوذى : 7 / 120 و 8 / 52 .\r\n","page_name":" 283 ","page_number":283},
  {"content":"\r\n\r\n( أمّا بعد فقد بلغني موجدتك من تسريح الأشتر إلى عملك . . . ) چرا از جايگزينى مالك اشتر به جاى تو دلگير شده‌اى ؟ آيا مىپندارى كه او نزد من گرامىتر از تو است و يا من تو را به تقصير و كاهلى متهم مىكنم ؟ نه ، چنين نيست ! بلكه حكمت و مصلحت چنين اقتضا كرده است . به علاوه من تو را به كلى عزل نكردم ؛ بلكه قصد داشتم تو را به امارت منطقه ديگرى برگزينم كه تو را خشنود و راضى گرداند و نيز تو را از سختىها و مشقت امارت مصر برهانم .\r\n( إنّ الرّجل الّذي كنت ولّيته أمر مصر كان رجلا لنا ناصحا . . . ) مالك اشتر از ياران مخلص خداوند و من است و تو نيز چنين هستى . معاويه به دليل رشادت‌هاى مالك اشتر در صفين از او مىهراسد و اگر مصحف‌ها را بر سر نيزه نمىكرد ، مالك در صفين بر او چيره مىگشت و معاويه از ترس شهامت و نيروى مالك ، او را زهرداد . ( فرحمه اللّه فلقد استكمل أيّامه و لاقى حمامه . . . و ضاعف الثّواب له ) ابن ابى الحديد مىگويد كه مالك اشتر بدون شك و ترديد در اثر اين دعاى امام از بخشايش كامل خداوند برخوردار شده و گناهانش همگى زدوده خواهند شد و به بهشت درخواهد آمد ؛ چرا كه تفاوتى بين دعاى پيامبر و امام نيست و خوشا به حال كسى كه على عليه السّلام درباره او چنين دعايى كند . « 1 »\r\n( فأصحر لعدوّك و امض على بصيرتك . . . ) آماده جنگ با دشمن باش و از نيرنگ او برحذر باش و بر دين و ايمانت پافشارى كن و مردم را به جهاد فراخوان و از خدا يارى بخواه كه او ياريگر و بسنده تو است .\r\n\r\n\r\n","description":"","footnote":"\r\n( 1 ) . شرح نهج البلاغه : 16 / 144 .\r\n","page_name":" 284 ","page_number":284},
  {"content":"\r\n\r\n\r\nنامه 35\r\n\r\nبه عبد اللّه بن عباس\r\n« أمّا بعد فإنّ مصر قد افتتحت و محمّد بن أبي بكر رحمه اللّه قد استشهد فعند اللّه نحتسبه ولدا ناصحا و عاملا كادحا و سيفا قاطعا و ركنا دافعا و قد كنت حثثت النّاس على لحاقه و أمرتهم بغياثه قبل الوقعة و دعوتهم سرّا و جهرا و عودا و بدءا فمنهم الآتي كارها و منهم المعتلّ كاذبا و منهم القاعد خاذلا أسأل اللّه تعالى أن يجعل لي منهم فرجا عاجلا فو اللّه لو لا طمعي عند لقائي عدوّي في الشّهادة و توطيني نفسي على المنيّة لأحببت ألّا ألقى مع هؤلاء يوما واحدا و لا ألتقي بهم أبدا . »\r\n\r\nترجمه\r\n( نامه به عبد اللّه بن عباس پس از شهادت محمد بن ابى بكر در مصر كه در سال 38 هجرى نوشته شد : ) پس از ياد خدا و درود ، همانا مصر سقوط كرد و فرماندارش محمد بن ابى بكر - كه خدا او را رحمت كند - شهيد گرديد . او را در پيشگاه خداوند ، فرزندى خيرخواه و كارگزارى كوشا ، و\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nشمشيرى برنده ، و ستونى بازدارنده مىشماريم . همواره مردم را براى پيوستن به او برانگيختم و فرمان دادم تا قبل از اين حوادث ناگوار به ياريش بشتابند . مردم را نهان و آشكار از آغاز تا انجام فراخواندم . عده‌اى با ناخوشايندى آمدند و برخى به دروغ بهانه آوردند و بعضى خوار و ذليل بر جا ماندند . از خدا مىخواهم به زودى مرا از اين مردم نجات دهد . به خدا سوگند كه اگر آرزوى من در پيكار با دشمن ، شهادت نبود و خود را براى مرگ آماده نكرده بودم ، دوست مىداشتم حتّى يكى روز با اين مردم نباشم و هرگز آنان را ديدار نكنم .\r\n\r\nواژه‌شناسى\r\nنحتسبه : از خداوند براى تحمل اين مصيبت پاداش مىخواهيم .\r\nبدءا : آغاز .\r\nعودا : بازگشت .\r\n\r\nساختار ادبى\r\nولدا : حال است و نيز ممكن است بدل از ضمير « ها » در « نحتسبه » باشد .\r\nناصحا : صفت براى « ولد » است .\r\nسرّا : مفعول مطلق است .\r\nكارها : حال است .\r\nطمعى : مبتدا كه خبر آن محذوف و در اصل چنين بوده است : طمعى كائن .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nشرح و تفسير\r\nمسعودى در كتاب « مروج الذهب » مىنويسد : معاويه در سال سى و هشت هجرى عمروعاص را با چهارهزار سرباز به مصر گسيل داشت كه معاويه بن خديج و ابو اعور سلمى در بين آنان بودند . « 1 » آنان در منطقه‌اى به نام « مسناة » با محمد بن ابو بكر و سپاهيانش رودررو شدند و سرانجام سپاهيان محمد پا به فرار گذاشتند و فرمانده خود را تنها نهادند . او در مكانى در مصر پنهان گشت . عمروعاص از جاى وى آگاه شده و سربازانى را براى گرفتنش فرستاد . محمد پس از محاصره محل پنهان شدنش ، از آن‌جا بيرون آمد و با آنان جنگيد تا كشته شد . معاويه بن خديج و عمروعاص او را در پوست الاغى نهاده و در آتش سوزاندند . برخى نيز گفته‌اند كه وى در اين حال هنوز رمقى از حيات داشت . « 2 » على عليه السّلام در مرگ وى بسيار اندوهگين شد و معاويه شادمان گشت . امام در اين‌باره فرمود : ناراحتى ما به اندازه شادى آنان است . او فرزندخوانده من و بسان فرزند حقيقىام بود . سپس امام اين نامه را به ابن عباس نگاشت و او را از كشته شدن محمد خبردار كرد . ابن عباس در آن هنگام كارگزار امام در بصره بود .\r\n\r\n\r\n","description":"","footnote":"\r\n( 1 ) . تاريخ طبرى : 3 / 571 ، و 5 / 115 ؛ البداية و النهاية : 7 / 196 ؛ مروج الذهب : 2 / 385 .\r\n( 2 ) . مروج الذهب ، مسعودى : 2 / 39 ؛ تاريخ ابن كثير : 7 / 314 ؛ تاريخ طبرى : 6 / 58 - 61 ؛ الكامل فى التاريخ ، ابن الاثير : 3 / 154 ؛ النجوم الزاهرة : 1 / 110 ؛ تذكرة خواص الامة : 114 چاپ نجف ؛ التمهيد و البيان : 209 ؛ الاغانى : 21 / 9 ؛ الاشتقاق : 371 ؛ الاستيعاب : 3 / 328 ؛ الفتوح ابن اعثم :\r\n1 / 472 ؛ الامامة و السياسة : 1 / 55 به بعد ؛ تهذيب الكمال : 24 / 541 شماره 5097 ؛ شرح نهج البلاغه ، ابن ابى الحديد : 3 / 190 .\r\n","page_name":" 287 ","page_number":287},
  {"content":"\r\n\r\n( أمّا بعد فإنّ مصر قد افتتحت . . . ) امام بر از دست دادن محمد بن ابو بكر اندوهگين است و از خداوند براى او درخواست رحمت و مغفرت مىكند و براى خود در تحمل اين مصيبت ، پاداش مىخواهد . آن حضرت به ستايش ايمان و اخلاص و شجاعت محمد پرداخته است . ( و قد كنت حثثت النّاس على لحاقه . . . ) مردم را از هرراهى به يارى محمد و جهاد در كنارش فراخواندم ؛ ولى آنان سستى كرده و بهانه‌هاى بىپايه مطرح كردند . ( أسأل اللّه تعالى أن يجعل لي منهم فرجا عاجلا ) از خداوند مىخواهم كه مرا - هرچند با مرگ - از نفاق و بىوفايى مردم عراق رهايى دهد . ( لو لا طمعي عند لقائي عدوّي في الشّهادة ) امام در رسيدن به شهادت شتاب دارد و بردبارانه انتظارش را مىكشد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nنامه 36\r\n\r\nبه برادرش عقيل\r\n« فسرّحت إليه جيشا كثيفا من المسلمين فلمّا بلغه ذلك شمّر هاربا و نكص نادما فلحقوه ببعض الطّريق و قد طفّلت الشّمس للإياب فاقتتلوا شيئا كلا و لا فما كان إلّا كموقف ساعة حتّى نجا جريضا بعد ما أخذ منه بالمخنّق و لم يبق منه غير الرّمق فلأيا بلأي ما نجا فدع عنك قريشا و تركاضهم في الضّلال و تجوالهم في الشّقاق و جماحهم في التّيه فإنّهم قد أجمعوا على حربي كإجماعهم على حرب رسول اللّه ص قبلي فجزت قريشا عنّي الجوازي فقد قطعوا رحمي و سلبوني سلطان ابن أمّي .\r\nو أمّا ما سألت عنه من رأيي في القتال فإنّ رأيي قتال المحلّين حتّى ألقى اللّه لا يزيدني كثرة النّاس حولي عزّة و لا تفرّقهم عنّي وحشة و لا تحسبنّ ابن أبيك و لو أسلمه النّاس متضرّعا متخشّعا و لا مقرّا للضّيم واهنا و لا سلس الزّمام للقائد و لا وطيء الظّهرللرّاكب المتقعّد و لكنّه كما قال أخو بني سليم :\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n فإن تسأليني كيف أنت فإنّني * صبور على ريب الزّمان صليب\r\nيعزّ عليّ أن ترى بي كآبة * فيشمت عاد أو يساء حبيب » \r\n\r\nترجمه\r\n( نامه به برادرش عقيل نسبت به كوچ دادن لشكر به سوى دشمن كه در سال 39 هجرى نوشته شد : ) لشكرى انبوه از مسلمانان را به سوى بسر بن ارطاة ( كه به يمن يورش برد ) فرستادم . هنگامىكه اين خبر به او رسيد ، دامن برچيد و فرار كرد و پشيمان بازگشت ؛ اما در سر راه به او رسيدند و اين به هنگام غروب آفتاب بود ، لحظه‌اى نبرد كردند ، گويا ساعتى بيش نبود كه جان خويش را بىرمق با دشوارى از ميدان نبرد بيرون برد . برادر ! قريش را بگذار تا در گمراهى بتازند و در جدايى سرگردان باشند و با سركشى و دشمنى زندگى كنند . همانا آنان در جنگ با من متّحد شدند ؛ آن‌گونه كه پيش از من در نبرد با رسول خدا صلّى اللّه عليه و آله هماهنگ بودند . خدا قريش را به كيفر زشتىهايشان عذاب كند . آنها پيوند خويشاوندى مرا بريدند و حكومت فرزند مادرم ( پيامبر ) را از من ربودند .\r\nامّا آن‌چه را كه از تداوم جنگ پرسيدى و خواستى رأى مرا بدانى ، همانا رأى من پيكار با پيمان‌شكنان است تا آن‌گاه كه خدا را ملاقات كنم . نه فراوانى مردم مرا توانمند مىكند و نه پراكندگى آنان مرا هراسناك مىسازد .\r\nهرگز گمان نكنى كه فرزند پدرت ، اگر مردم او را رها كنند ، خود را زار و فروتن خواهد داشت و يا در برابر ستم سست مىشود و يا مهار اختيار خود را به دست هركسى مىسپارد و يا از دستور هركسى اطاعت مىكند ؛ بلكه تصميم من آن‌گونه است كه آن شاعر قبيله بنى سليم سروده : « اگر از من\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبپرسى چگونه‌اى ، بدان كه من در برابر مشكلات روزگار شكيبا هستم . بر من دشوار است كه مرا با چهره‌اى اندوهناك بنگرند تا دشمن سرزنش كند و دوست ناراحت شود . »\r\n\r\nواژه‌شناسى\r\nطفّلت الشمس : خورشيد رو به غروب گذاشت .\r\nآبت الشمس : خورشيد غروب كرد .\r\nالجريض : اندوهگين .\r\nالمخنّق : محل خفگى .\r\nالرمق : رمقى از جان .\r\nلأيا : گرفتارى و سختى .\r\nالتركاض : اسم مبالغه از « ركض » به معناى دويدن .\r\nالتجوال : اسم مبالغه « جولان » .\r\nالشقاق : اختلاف و تفرقه .\r\nجماح : شتاب كردن .\r\nاجمعوا : عزيمت كردند و مصمم شدند .\r\nالجوازى : مكافات .\r\nالمحلّين : پيمان‌شكنان .\r\nالسلس : آسان و روان .\r\nالمتقعّد : كسى كه سوار بر حيوانى است .\r\n\r\nساختار ادبى\r\nهاربا ، نادما : حال هستند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nشيئا : مفعول مطلق براى « اقتتلوا » است .\r\nو كلا و لا : كاف براى تشبيه و به معناى مثل است . نقش كاف در اين‌جا صفت براى شى و محلا منصوب است . تعبير « و لا و لا » كنايه از سرعت و اندكى است و محلا در اثر اضافه شدن كاف مجرور مىشود .\r\nو لأيا : مفعول مطلق است .\r\nو ما نجا : « ما » از نوع مصدرى است .\r\nالجوازى : فاعل « جزت » است .\r\nعزّة : تمييز است .\r\nمتضرّعا : مفعول دوم « تحسبن » است .\r\n\r\nشرح و تفسير\r\nمعاويه از هرسو به مناطق تحت سرپرستى امام يورش مىآورد . سربازان معاويه به كشتار و غارت مىپرداختند . عقيل به امام نامه‌اى نوشته و از اين يورش‌ها و جنايات سربازان معاويه سخن مىگويد . امام به وى پاسخ مىدهد : ( فسرّحت إليه جيشا كثيفا من المسلمين فلمّا بلغه ذلك شمّر هاربا ) ضمير « اليه » به فرمانده‌اى بازمىگردد كه از سوى معاويه به غارت و خرابكارى مشغول بود . شريف رضى و شارحان نهج البلاغه ، او را بسر بن ارطاة دانسته‌اند . راوندى نيز او را معاويه دانسته است و ابن ابى الحديد اين نظر را به تمسخر گرفته و شگفت‌آميز دانسته است . « 1 » به هررو معناى اين بند روشن است و امام مىگويد كه گروهى از مجاهدان را براى برخورد با خرابكاران\r\n\r\n\r\n","description":"","footnote":"\r\n( 1 ) . نك : شرح نهج البلاغه : 16 / 152 .\r\n","page_name":" 292 ","page_number":292},
  {"content":"\r\n\r\nفرستاده و آنان پس از جنگ كوتاهى پا به فرار گذاشته‌اند . ( فدع عنك قريشا و تركاضهم في الضّلال ) قريش از روز نخست ، راه دشمنى و گمراهى را در برخورد با پيامبر و سپس امام على عليه السّلام در پيش گرفتند . پيش از اين در اين‌باره سخن گفته شد . « 1 » ( و أمّا ما سألت عنه من رأيي في القتال ) من در جهاد با پيمان‌شكنان و دين‌ستيزان و شورشيان و خرابكاران مصمم هستم و در هيچ صورتى از اين اقدام بازنمىگردم .\r\n\r\nامام و مردم\r\n( لا يزيدني كثرة النّاس حولي عزّة و لا تفرّقهم عنّي وحشة ) كمى و فراوانى مردم در من اثرى ندارد كه من تنها مراعات خداوند را نموده و به خشنودى و خشم وى توجه دارم . خداوند از آفريده‌هايش بىنياز مىكند و هيچ‌چيز از او بىنيازكننده نيست . قرآن درباره چنين كسانى مىفرمايد : « آيا از آنان مىترسيد با اين‌كه اگر مؤمنيد خدا سزاوارتر است كه از او بترسيد . » « 2 » و در آيه ديگرى نيز آمده است : « پس از مردم نترسيد و از من بترسيد و آيات مرا به بهاى ناچيزى مفروشيد . » « 3 » پيامبر خطاب به پروردگارش مىفرمايد : « اگر تو بر من خشم نگرفته باشى ، نگران هيچ چيز نيستم ؛ اما عافيت از سوى تو برايم دلنشين‌تر است . . . به نور جلوه‌گر تو پناه مىبرم كه تاريكىها را روشن كرد و كار دنيا و آخرت را بهبود ساخت ؛ پناه مىبرم كه خشم تو بر من فرو\r\n\r\n\r\n","description":"","footnote":"\r\n( 1 ) . نك : شرح خطبه : 33 و 172 و 217 .\r\n( 2 ) .  أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ  توبه / 9 : 13 .\r\n( 3 ) .  فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلًا  مائده / 5 : 44 .\r\n","page_name":" 293 ","page_number":293},
  {"content":"\r\n\r\nنيايد . . . حق هرگونه اعتراض تا جلب خشنوديت از آن تو است . . . هيچ توان و نيرويى جز به واسطه تو نيست . » « 1 »\r\n( و لا تحسبنّ ابن أبيك . . . ) چگونه ممكن است كه امام نسبت به حفظ زندگى خود حريص باشد ؛ درحالىكه او تمام دنيا را سه طلاقه كرده بود . « 2 » امام تنها نسبت به ستيز با باطل و دفاع از حق حريص است . انسانيت تنها با وجود اين روحيه به پيش مىرود و زندگى مردم بهبود مىيابد . پيشرفت‌هاى مادى با وجود بهره‌كشى و ظلم ، هيچ سودى ندارند .\r\n\r\n\r\n","description":"","footnote":"\r\n( 1 ) . « ان لم يكن بك على غضب ، فلا ابالى ! و لكن عافيتك هى اوسع لى . . . انى اعوذ بنور وجهك ، الذى اشرقت به الظلمات ، و صلح عليه امر الدنيا و الااخرة ، من ان ينزل بى غضبك ، او يحل على سخطك . . . لك العتبى حتى ترضى . . . لا حول ، و لا قوة ، الا بك . . . » تاريخ طبرى : 2 / 81 ؛ تاريخ ابن عساكر : 1 / 284 ؛ مجمع الزوائد : 6 / 3 ؛ شرح نهج البلاغة ، ابن ابى الحديد : 14 / 98 ؛ كنز العمال : 2 / 699 ح 5120 ؛ تفسير قرطبى : 16 / 211 ؛ تفسير ابن كثير : 3 / 301 ؛ تاريخ ابن خلدون : ق 2 / ج 2 / 10 ؛ سيرة ابن هشام :\r\n2 / 281 ؛ سبل الهدى و الرشاد : 2 / 439 ؛ مستدرك حاكم : 2 / 622 ؛ تاريخ ابن كثير : 3 / 122 ؛ فتح البارى : 7 / 153 .\r\n( 2 ) . « يا دنيا يا دنيا إليك عنّي ، أبي تعرّضت أم إليّ تشوّقت ؟ لا حان حينك هيهات غرّي غيري لا حاجة لي فيك قد طلّقتك ثلاثا لا رجعة فيها » نهج البلاغه : حكمت 75 .\r\n","page_name":" 294 ","page_number":294},
  {"content":"\r\n\r\n\r\nنامه 37\r\n\r\nبه معاويه\r\n« فسبحان اللّه ما أشدّ لزومك للأهواء المبتدعة و الحيرة المتّبعة مع تضييع الحقائق و اطّراح الوثائق الّتي هي للّه طلبة و على عباده حجّة فأمّا إكثارك الحجاج على عثمان و قتلته فإنّك إنّما نصرت عثمان حيث كان النّصر لك و خذلته حيث كان النّصر له و السّلام . »\r\n\r\nترجمه\r\nخدا را سپاس ، معاويه چه سخت به هوس‌هاى بدعت‌زا و سرگردانى پايدار ، وابسته‌اى ! حقيقت‌ها را تباه كرده و پيمان‌ها را شكسته‌اى ، پيمان‌هايى كه خواسته خدا و حجّت خدا بر بندگان او بود . امّا جواب پرگويى تو نسبت به عثمان و كشندگان او آن است كه تو عثمان را هنگامى يارى دادى كه انتظار پيروزى او را داشتى و آن‌گاه كه يارى تو به سود او بود ، او را خوار گذاشتى .\r\nبا درود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nواژه‌شناسى\r\nالطلبة : خواسته .\r\nالحجاج : جدال .\r\n\r\nشرح و تفسير\r\n( فسبحان اللّه ما أشدّ لزومك للأهواء المبتدعة ) پش از اين به نقل از مورخان و پژوهشگران گذشت كه معاويه در زمان حيات عثمان به يارى او برنخاست و تنها از شعار خونخواهى او بهره برد و حتى در موارد لزوم از قاتلان عثمان نيز استقبال كرده و به آنان پاداش مىداد . « 1 » امام ، اين حقيقت را براى معاويه فاش مىكند و با صراحت مىگويد : ( إنّما نصرت عثمان حيث كان النّصر لك و خذلته حيث كان النّصر له ) شيخ محمد عبده در شرح اين بند مىگويد كه معاويه به هنگام نياز عثمان از يارى او دريغ داشت و سپس از نيروى طرفداران وى براى پيشبرد اهداف خويش در بين مردم ، بهره گرفت . « 2 » ابن ابى الحديد در شرح اين نامه از بلاذرى نقل مىكند : « عثمان به معاويه پيام داد و از او يارى خواست . معاويه نيز يزيد بن اسد قسرى را با سپاهى به ياريش فرستاد و به او گفت كه در منطقه « ذا خشب » « 3 » بمان و از آن در نگذر و نگو كه تو چيزى را مىبينى كه من نمىبينم . يزيد در آن منطقه ماند تا آن‌كه عثمان كشته شد و\r\n\r\n\r\n","description":"","footnote":"\r\n( 1 ) . نك : معاوية بن ابى سفيان ، عقّاد : 150 ، چاپ سوم ، 1966 .\r\n( 2 ) . شرح نهج البلاغه : 3 / 62 .\r\n( 3 ) . نام منطقه‌اى در نزديكى مدينه . نك : النهاية : 2 / 32 .\r\n","page_name":" 296 ","page_number":296},
  {"content":"\r\n\r\nمعاويه او را به شام فراخواند . هدف از اين كار آن بود كه عثمان كشته شود و معاويه از اين راه خود را خليفه بخواند . » « 1 » همه شواهد و نشانه‌ها در زندگى معاويه ، درستى اين روايت را تأييد مىكند .\r\n\r\n\r\n","description":"","footnote":"\r\n( 1 ) . اسد الغابة : 5 / 103 ؛ تهذيب التهذيب : 3 / 101 ؛ تاريخ طبرى : 5 / 115 ؛ شرح نهج البلاغة : 16 / 154 ؛ وقعة صفين : 210 ؛ الكامل ابن الاثير : 3 / 123 .\r\n","page_name":" 297 ","page_number":297},
  {"content":"\r\n\r\n\r\nنامه 38\r\n\r\nبه مردم مصر\r\n« من عبد اللّه عليّ أمير المؤمنين إلى القوم الّذين غضبوا للّه حين عصي في أرضه و ذهب بحقّه فضرب الجور سرادقه على البرّ و الفاجر و المقيم و الظّاعن فلا معروف يستراح إليه و لا منكر يتناهى عنه .\r\nأمّا بعد فقد بعثت إليكم عبدا من عباد اللّه لا ينام أيّام الخوف و لا ينكل عن الأعداء ساعات الرّوع أشدّ على الفجّار من حريق النّار و هو مالك بن الحارث أخو مذحج فاسمعوا له و أطيعوا أمره فيما طابق الحقّ فإنّه سيف من سيوف اللّه لا كليل الظّبة و لا نابي الضّريبة فإن أمركم أن تنفروا فانفروا و إن أمركم أن تقيموا فأقيموا فإنّه لا يقدم و لا يحجم و لا يؤخّر و لا يقدّم إلّا عن أمري و قد آثرتكم به على نفسي لنصيحته لكم و شدّة شكيمته على عدوّكم . »\r\n\r\nترجمه\r\n( نامه به مردم مصر در سال 38 هجرى ، آن‌گاه كه مالك اشتر را به فرماندارى آنان برگزيد . ) از بنده خدا ، على امير مؤمنان به مردمى كه براى خدا\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبه خشم آمدند ؛ آن هنگام كه ديگران خدا را در زمين نافرمانى و حق او را نابود كردند ؛ پس ستم ، خيمه خود را بر سر نيك و بد ، مسافر و حاضر ، و بر همگان برافراشت ؛ نه معروفى ماند كه در پناه آن آرامش يابند و نه كسى از زشتىها نهى مىكرد . پس از ستايش پروردگار ، من بنده‌اى از بندگان خدا را به سوى شما فرستادم كه در روزهاى وحشت نمىخوابد و در لحظه‌هاى ترس از دشمن روى نمىگرداند . بر بدكاران از شعله‌هاى آتش تندتر است . او مالك پسر حارث مذحجى است . آن‌جا كه با حق است ، سخن او را بشنويد و از او اطاعت كنيد . او شمشيرى از شمشيرهاى خداست كه نه تيزى آن كند مىشود و نه ضربت آن بىاثر است . اگر شما را فرمان كوچ كردن داد ، كوچ كنيد و اگر گفت بايستيد ، بايستيد كه او در پيش‌روى و عقب‌نشينى و حمله ، بدون فرمان من اقدام نمىكند . مردم مصر ، من شما را بر خود برگزيدم كه او را براى شما فرستادم ؛ زيرا او را خيرخواه شما ديدم و سرسختى او را در برابر دشمنانتان پسنديدم .\r\n\r\nواژه‌شناسى\r\nالسرادق : خيمه .\r\nيستراح اليه : به آن عمل مىشود .\r\nلا ينكل : بازنمىگردد .\r\nالروع : ترس و هراس .\r\nالظبّة : تيزى شمشير .\r\nنبا السيف : كندى شمشير به گونه‌اى كه زخم برجاى نمىگذارد .\r\nالضريبة : كسى كه به او ضربه وارد شده باشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nالشكيمة : شدت سختى و گرفتارى .\r\n\r\nساختار ادبى\r\nاشدّ : صفت براى « عبد » است .\r\nاخو مذحج : بدل از « مالك » است .\r\n\r\nشرح و تفسير\r\nعبد اللّه بن سعد بن ابى سرح برادر رضاعى عثمان بود . او براى پيامبر ، وحى مىنوشت و گاهى سعى در تحريف گفته‌هاى پيامبر داشت . خداوند او را بنا به گفته طبرى در آيه زير رسوا ساخت : « و كيست ستمكارتر از آن كس كه بر خدا دروغ مىبندد يا مىگويد به من وحى شده ؛ درحالىكه چيزى به او وحى نشده باشد و آن كس كه مىگويد به زودى نظير آن‌چه را خدا نازل كرده است ، نازل مىكنم و كاش ستمكاران را در گردابهاى مرگ مىديدى كه فرشتگان [ به سوى آنان 
  ] دستهايشان را گشوده‌اند [ و نهيب مىزنند 
  ] جانهايتان را بيرون دهيد ؛ امروز به [ سزاى 
  ] آن‌چه به ناحق بر خدا دروغ مىبستيد و در برابر آيات او تكبر مىكرديد ، به عذاب خواركننده كيفر مىيابيد . » « 1 » آن‌گاه وى مرتد گشته و به آيين شرك بازگشت تا آن‌كه پيامبر صلّى اللّه عليه و آله در زمان فتح مكه ، فرمان كشتن وى و ابن اخطل « 2 » و مقيس\r\n\r\n\r\n","description":"","footnote":"\r\n( 1 ) .  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  انعام / 6 : 93 .\r\n( 2 ) . وى عبد اللّه بن اخطل از تيره بنىتيم بن غالب است . او در آغاز مسلمان بود . پيامبر صلّى اللّه عليه و آله او را به همراه يكى از انصار براى انجام كارى فرستاد . وى در بين راه به آن مرد انصارى گفت كه غذايى\r\n","page_name":" 300 ","page_number":300},
  {"content":"\r\n\r\nبن صبابة « 1 » را داد ؛ هرچند به پرده كعبه پناه برده باشند . عثمان ابتدا برادرش را پنهان ساخت و سپس به همراه او نزد پيامبر آمد و از او برايش امان خواست . پيامبر ابتدا از عثمان رو برگردانيد و عثمان خواسته‌اش را سه بار تكرار كرد . آن‌گاه پيامبر مدتى طولانى سكوت كرد و هيچ نگفت و سرانجام به او امان داد . آن‌گاه به حاضران گفت : دربار نخست و دوم سكوت گزيدم تا يكى از شما برخاسته و حكم اعدام را بر عبد اللّه بن سعد اجرا كند . يكى از انصار به پيامبر گفت : اى پيامبر خدا ، چرا به من اشاره نكردى تا فرمانت را به جا آورم ؟ آن حضرت فرمود : براى پيامبران جايز نيست كه مخفيانه و پنهانى\r\n\r\n\r\n","description":"","footnote":"\r\n- برايش آماده كند و خود خوابيد و چون برخواست و غذا را آماده نيافت ، آن مرد انصارى را كشت و خود نيز مرتد گشت . ازاين‌رو پيامبر صلّى اللّه عليه و آله فرمان كشتنش را داد . نك : السيرة النبوية ، ابن هشام :\r\n3 / 544 ؛ تاريخ دمشق : 5 / 411 ؛ تفسير ثعالبى : 4 / 318 ؛ تفسير قرطبى : 2 / 352 ؛ تاريخ طبرى :\r\n2 / 336 ؛ البداية و النهاية : 4 / 334 ؛ تاريخ يعقوبى : 2 / 60 ؛ شرح نهج البلاغة ، ابن ابى الحديد :\r\n17 / 276 و 18 / 15 ؛ صحيح بخارى : 2 / 216 ؛ صحيح مسلم : 4 / 111 ؛ سنن ترمذى : 3 / 119 ؛ كنز العمال : 10 / 521 ؛ ميزان الاعتدال : 1 / 50 ح 155 .\r\n( 1 ) . وى مقيس بن صبابة بن حزن بن يسار كنانى قريشى است . وى از شاعران مشهور دوره جاهليت بود و در مكه مىزيست . او از مكه به مدينه نزد پيامبر صلّى اللّه عليه و آله آمده و اظهار اسلام كرد و ديه برادرش را خواست كه به خطا كشته شده بود . پيامبر صلّى اللّه عليه و آله نيز فرمان داد كه ديه او را بدهند . آن‌گاه پس از مدت كوتاهى ، قاتل برادرش را كشت و از اسلام برگشت و به مكه فرار كرد . نك : مسند ابى يعلى : 2 / 100 ؛ الطبقات الكبرى : 4 / 272 ؛ تفسير مجمع البيان : 3 / 159 ؛ زاد المسير ، ابن الجوزى :\r\n2 / 173 ؛ تفسير الجلالين : 266 ؛ الاصابة : 2 / 477 ؛ فتح القدير : 1 / 501 ؛ تاريخ دمشق : 29 / 31 ؛ اسد الغابة : 4 / 5 .\r\n","page_name":" 301 ","page_number":301},
  {"content":"\r\n\r\nبا چشم خود به ديگران اشاره كنند . « 1 » سرانجام عثمان در دوره خلافتش ، عبد اللّه را والى مصر ساخت و عبد اللّه در آن‌جا ظلم و ستم فراوان كرد . در نتيجه گروهى از مصريان عليه او شوريدند و از عثمان خواستند كه حاكم عادلى را به جاى او برگزيند . امام در آغاز اين نامه به اين ماجرا اشاره دارد .\r\n( الّذين غضبوا للّه حين عصي في أرضه و ذهب بحقّه . . . ) منظور از عصيان در اين بند ، پافشارى بر كارهاى بد و رويگردانى از نيكى است كه عبد اللّه بن سعد چنين خصلتى داشت و اين موجب شورش مصريان عليه خليفه گشت .\r\n( فقد بعثت إليكم عبدا من عباد اللّه لا ينام أيّام الخوف ) امام در اين بند به توصيف مالك اشتر پرداخته است . او در تدبير و شجاعت و دين و ايمان و اخلاص در گفتار و كردار ، شهره و معروف بود . ( فاسمعوا له و أطيعوا أمره فيما طابق الحقّ فإنّه سيف من سيوف اللّه ) ابن ابى الحديد درباره لقب « سيف اللّه » به معناى شمشير خدا مىنويسد : « اين لقب از آن خالد بن وليد است و در اين‌باره اختلاف شده كه چه كسى او را به اين نام خواند . برخى گفته‌اند كه اين نام را پيامبر بر او نهاد ؛ اما نظر درست آن است كه ابو بكر پس از جنگ خالد با مرتدان و كشتن مسيلمة به او اين لقب را داد . » « 2 » سخن ديگر مورخان نيز نظر ابن ابى الحديد را تأييد مىكند . ابن اثير در جلد دوم كتاب « الكامل »\r\n\r\n\r\n","description":"","footnote":"\r\n( 1 ) . نك : سنن ابى داود : 2 / 220 ؛ انساب الاشراف : 5 / 49 ؛ مستدرك الحاكم : 3 / 100 ، الاستيعاب :\r\n1 / 381 و 3 / 918 ؛ الاصابة : 2 / 370 ؛ تفسير قرطبى : 7 / 40 و 15 / 303 ؛ اسد الغابة : 3 / 173 ؛ الاصابة : 2 / 317 ؛ تفسير شوكانى : 2 / 134 ؛ الدر المنثور : 7 / 282 ؛ السنن الكبرى ، بيهقى : 8 / 205 ح 16656 ؛ سنن نسائى : 7 / 106 ؛ معتصر المختصر : 1 / 219 .\r\n( 2 ) . شرح نهج البلاغه : 16 / 158 .\r\n","page_name":" 302 ","page_number":302},
  {"content":"\r\n\r\nمىنويسد : خالد ، مالك بن نويره را كشت و با همسرش آميزش كرد . عمر از اين كار خالد به خشم آمد و به او گفت كه چگونه مسلمانى را كشتى و به همسرش تجاوز كردى ! به خدا سوگند كه تو را سنگسار خواهم كرد و در اين باره به ابو بكر فشار آورد . ابو بكر گفت كه خالد ناخواسته اشتباه كرده است و من اين شمشير را در غلاف نمىكنم كه خداوند او را عليه كافران برافراشته است . بنابراين سبب نامگذارى خالد به شمشير خدا به ماجراى جنگ‌هاى وى با مرتدان پس از پيامبر بازمىگردد . « 1 »\r\n\r\n\r\n","description":"","footnote":"\r\n( 1 ) . نك : تاريخ يعقوبى : 2 / 110 ؛ تاريخ ابى الفدا : 1 / 158 ؛ تاريخ طبرى : 3 / 280 ؛ الاصابة : 3 / 336 ؛ كنز العمال : 3 / 132 ؛ وفيات الاعيان : 5 / 66 ؛ فوات الوفيات : 2 / 627 .\r\n","page_name":" 303 ","page_number":303},
  {"content":"\r\n\r\n\r\nنامه 39\r\n\r\nبه عمروعاص\r\n« فإنّك قد جعلت دينك تبعا لدنيا امرئ ظاهرغيّه مهتوك ستره يشين الكريم بمجلسه و يسفّه الحليم بخلطته فاتّبعت أثره و طلبت فضله اتّباع الكلب للضّرغام يلوذ بمخالبه و ينتظر ما يلقى إليه من فضل فريسته فأذهبت دنياك و آخرتك و لو بالحقّ أخذت أدركت ما طلبت فإن يمكّنّي اللّه منك و من ابن أبي سفيان أجزكما بما قدّمتما و إن تعجزا و تبقيا فما أمامكما شرّ لكما و السّلام . »\r\n\r\nترجمه\r\nتو دين خود را پيرو دنياى كسى قرار دادى كه گمراهىاش آشكار است ؛ پرده‌اش دريده و افراد بزرگوار در همنشينى با او لكه‌دار ، و در معاشرت با او به سبك مغزى متّهم مىگردند . تو در پى او مىروى و چونان سگى گرسنه به دنبال پس‌مانده شكار شير هستى . به بخشش او نظر دوختى كه قسمت‌هاى اضافى شكارش را به سوى تو افكند . پس دنيا و آخرت خود را تباه كردى ؛ درحالىكه اگر به حق مىپيوستى ، به خواسته‌هاى خود مىرسيدى . اگر خدا مرا بر تو و پسر ابو سفيان مسلّط گرداند ، سزاى زشتىهاى شما را خواهم داد ؛\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nاما اگر قدرت آن را نيافتم و باقى مانديد ، آن‌چه در پيش روى داريد ، براى شما بدتر است . با درود .\r\n\r\nواژه‌شناسى\r\nيشين : خرده و عيب مىگيرد .\r\nيسفه : نسبت سفاهت و نادانى به او مىدهد .\r\nلغوه : اباطيل و كارهاى لغوش .\r\nالضرغام : شير درنده .\r\nالاضفار : چنگال .\r\n\r\nساختار ادبى\r\nغيه : فاعل « ظاهر » است .\r\nستره : نائب فاعل « مهتوك » است .\r\nاتباع : مفعول مطلق براى « اتبعت » است .\r\n\r\nشرح و تفسير\r\n( فإنّك قد جعلت دينك تبعا لدنيا امرئ ظاهرغيّه مهتوك ستره ) اين بند خطاب به عمروعاص است كه دين خود را به امارت مصر فروخت . مرد ديگرى كه در اين بند از او سخن گفته مىشود ، معاويه است كه گمراهيش براى همگان آشكار گشته است . عقاد مىنويسد : « ابو سفيان در آغاز خلافت عثمان نزدش رفت و به او گفت كه حال خلافت ، پس از ابو بكر و عمر به تو رسيده است .\r\nپس آن را همچون كره‌اى در بين بنىاميه قرار ده كه اصل ماجرا همان\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nپادشاهى است و از بهشت و جهنم خبرى نيست . » « 1 » اين ديدگاه را معاويه از پدرش به ارث برد . عقاد در اين‌باره مىنويسد : « معاويه در پى پادشاهى براى خود و فرزندانش بود . . . مردم در آن زمان بين زمامدار خدمتگذار و امانتدار و زمامدار مستبد و دنياخواه تفاوت مىگذاشتند . . . ازاين‌رو گاهى خيرخواهان در برخورد با معاويه ، او را به پادشاهى و نه خلافت مىخواندند . او نيز گاه در پاسخ مىگفت : آرى من سرآغاز پادشاهانم . » « 2 »\r\n( يشين الكريم بمجلسه و يسفّه الحليم بخلطته ) ناسزاگويى به امام و گسترش آن در بين همه مردم از كوچك و بزرگ يكى از اباطيل معاويه بود . ( فأذهبت دنياك و آخرتك ) منظور از دنيا روزى حلالى است كه خداوند به عمروعاص بخشيده بود و او از آن دست كشيده و روزى ناپاك و زيان دنيا و آخرت را به جايش برگزيد . ( و لو بالحقّ أخذت أدركت ما طلبت ) تو در پى عزت و مقام هستى و اين جز از راه پرهيزكارى و يارى حق و عمل به آن به دست نمىآيد . هركس از غير خداوند عزت بخواهد ، ذليل مىشود و هيچ عزتى بالاتر از تقوا و هيچ گنجى ارزشمندتر از قناعت نيست : « عزت از آن خدا و از آن پيامبر او و از آن مؤمنان است ؛ ليكن اين دورويان نمىدانند . » « 3 »\r\n( فإن يمكنّي اللّه منك و من ابن أبي سفيان أجزكما بما قدّمتما ) ابن ابى الحديد مىنويسد : « به گمان بسيار ، اگر امام بر معاويه و عمروعاص پيروز مىشد ،\r\n\r\n\r\n","description":"","footnote":"\r\n( 1 ) . نك : الاستيعاب : 4 / 1679 ؛ شرح الاخبار : 2 / 528 ؛ شرح نهج البلاغة ، ابن ابى الحديد : 2 / 45 و 9 / 53 و 15 / 175 ؛ تاريخ طبرى : 11 / 357 ؛ مروج الذهب : 6 / 407 ؛ تاريخ ابن عساكر : 6 / 407 .\r\n( 2 ) . معاوية بن ابى سفيان : 134 - 135 .\r\n( 3 ) .  لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ  منافقون / 63 : 8 .\r\n","page_name":" 306 ","page_number":306},
  {"content":"\r\n\r\nآنان را نمىكشت ؛ زيرا او كريم و بردبار بود . او آنان را زندانى مىساخت تا ريشه فساد را بركند . » « 1 » امام بدون شك نسبت به حقوق خود ، اهل گذشت و بخشايش بود . وى حتى درباره قاتلش نيز سفارش به نيكى كرد و به نزديكانش گفت : « غذاى پاك و خوب و بستر نرم به او بدهيد و اگر گذشت كنيد ، به پرهيزكارى نزديكتر است . » با اين همه ، امام نسبت به حق خدا و مردم ، اهل مدارا نبود و هيچ وساطت و شفاعتى را در اين‌باره نمىپذيرفت .\r\n( و إن تعجزا و تبقيا فما أمامكما شرّ لكما ) سرانجام شما آتش جهنم است كه همه كافران و ستمگران به آن درخواهند آمد .\r\n\r\n\r\n","description":"","footnote":"\r\n( 1 ) . شرح نهج البلاغة : 16 / 160 .\r\n","page_name":" 307 ","page_number":307},
  {"content":"\r\n\r\n\r\nنامه 40\r\n\r\nبه برخى از كارگزارانش\r\n« أمّا بعد فقد بلغني عنك أمر إن كنت فعلته فقد أسخطت ربّك و عصيت إمامك و أخزيت أمانتك . بلغني أنّك جرّدت الأرض فأخذت ما تحت قدميك و أكلت ما تحت يديك فارفع إليّ حسابك و اعلم أنّ حساب اللّه أعظم من حساب النّاس و السّلام . »\r\n\r\nترجمه\r\nپس از ياد خدا و درود ، از تو خبرى رسيده است كه اگر چنان كرده باشى ، پروردگار خود را به خشم آورده و امام خود را نافرمانى و در امانت خود خيانت كرده‌اى . به من خبر رسيده كه كشت زمينها را برداشته و آن‌چه را كه مىتوانستى گرفته و آن‌چه در اختيار داشتى به خيانت خورده‌اى . پس هرچه زودتر حساب اموال را براى من بفرست و بدان كه حسابرسى خداوند از حسابرسى مردم سخت‌تر است . با درود .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nشرح و تفسير\r\nبرخى از شارحان به شرح اين نامه نپرداخته‌اند . ابن ابى الحديد نيز تنها به نقل برخى از نكات جالب توجه درباره كارگزاران و قاضيان پرداخته است .\r\nيكى از آن موارد به اين شرح است كه روزى مردى چراغى را به مغيرة بن شعبه هديه داد و مرد ديگرى نيز به او استرى بخشيده بود تا آن‌كه روزى اختلافى بين آن دو پيش آمد و آنان نزد مغيرة رفتند . مرد نخست به وى گفت كه ادعاى من از چراغ روشن‌تر است و اين سخن را چند بار تكرار كرد تا آن كه مغيره به وى پاسخ داد كه استر با پاى خود به چراغ ضربه زد و آن را شكست . « 1 » شيخ محمد عبده مىنويسد : « منظور از كارگزار در اين نامه همان كارگزاريست كه نامه بعدى نيز خطاب به اوست و او عبد اللّه بن عباس است . » « 2 » ( و اخزيت امانتك ) تو پيش از اين نزد ما امانتدار بودى و با اين كار خود ، ديگر به تو اطمينانى نيست و اكنون خائن گشته‌اى . ( بلغني أنّك جرّدت الأرض فأخذت ما تحت قدميك ) بيت المال را از آن خود كردى و آن را به نادرستى مصرف كردى .\r\n\r\n\r\n","description":"","footnote":"\r\n( 1 ) . شرح نهج البلاغه : 16 / 165 .\r\n( 2 ) . شرح نهج البلاغه : 3 / 64 .\r\n","page_name":" 309 ","page_number":309},
  {"content":"\r\n\r\n\r\nنامه 41\r\n\r\nپيمان‌شكنى ( 1 - 2 )\r\n« أمّا بعد فإنّي كنت أشركتك في أمانتي و جعلتك شعاري و بطانتي و لم يكن رجل من أهلي أوثق منك في نفسي لمواساتي و موازرتي و أداء الأمانة إليّ فلمّا رأيت الزّمان على ابن عمّك قد كلب و العدوّ قد حرب و أمانة النّاس قد خزيت و هذه الأمّة قد فنكت و شغرت قلبت لابن عمّك ظهرالمجنّ ففارقته مع المفارقين و خذلته مع الخاذلين و خنته مع الخائنين فلا ابن عمّك آسيت و لا الأمانة أدّيت ( 1 ) و كأنّك لم تكن اللّه تريد بجهادك و كأنّك لم تكن على بيّنة من ربّك و كأنّك إنّما كنت تكيد هذه الأمّة عن دنياهم و تنوي غرّتهم عن فيئهم فيئهم فلمّا أمكنتك الشّدّة في خيانة الأمّة أسرعت الكرّة و عاجلت الوثبة و اختطفت ما قدرت عليه من أموالهم المصونة لأراملهم و أيتامهم اختطاف الذّئب الأزلّ دامية المعزى الكسيرة فحملته إلى الحجاز رحيب الصّدر بحمله غير متأثّم من أخذه كأنّك لا أبا لغيرك حدرت إلى أهلك تراثك من\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nأبيك و أمّك فسبحان اللّه أ ما تؤمن بالمعاد أ و ما تخاف نقاش الحساب . ( 2 ) »\r\n\r\nترجمه\r\nپس از ياد خدا و درود ، همانا من تو را در امانت خود شركت دادم و همراز خود گرفتم و هيچ‌يك از افراد خاندانم براى يارى و مددكارى و امانت دارى ، چون تو مورد اعتمادم نبود . آن هنگام كه ديدى روزگار بر پسر عمويت سخت گرفته و دشمن به او هجوم آورده و امانت مسلمانان تباه گرديده و امّت ، اختيار از دست داده و پراكنده شدند ، پيمان خود را با پسر عمويت دگرگون ساختى و همراه با ديگرانى كه از او جدا شدند ، فاصله گرفتى . تو هماهنگ با ديگران دست از يارىاش كشيدى و با ديگر خيانت‌كنندگان ، خيانت كردى . نه پسر عمويت را يارى كردى و نه امانت‌ها را رساندى . گويا تو در راه خدا جهاد نكردى و برهان روشنى از پروردگارت ندارى و گويا براى تجاوز به دنياى اين مردم نيرنگ مىزدى و هدف تو آن بود كه آنها را بفريبى و غنائم و ثروت‌هاى آنان را در اختيار گيرى .\r\nپس آن‌گاه كه فرصت خيانت يافتى ، شتابان حمله‌ور شدى و با تمام توان اموال بيت المال را كه سهم بيوه‌زنان و يتيمان بود ، چونان گرگ گرسنه‌اى كه گوسفند زخمى يا استخوان شكسته‌اى را مىربايد ، به يغما بردى و آنها را به سوى حجاز با خاطرى آسوده ، روانه كردى ؛ بى آن‌كه در اين كار احساس گناهى داشته باشى . دشمنت بىپدر باد ! گويا ميراث پدر و مادرت را به خانه مىبرى . سبحان اللّه ! آيا به معاد ايمان ندارى و از حسابرسى دقيق قيامت نمىترسى ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nواژه‌شناسى\r\nالشعار : پيراهن چسبان .\r\nبطانتى : نزديكانم .\r\nالمواساة : يكى شمردن ديگران با خويشتن .\r\nالموازرة : يارى كردن .\r\nكلب الزمان : سختى روزگار .\r\nحرب العدو : شير شدن دشمن .\r\nفنكت : دروغ گفت .\r\nشغرت : رها شده است .\r\nالمجن : سپر .\r\nآسيت : يارى كردى .\r\nغرتهم : غفلتشان .\r\nالشدة : قدرت و نيرو .\r\nالذئب الازل : تندپا .\r\nالكسيرة : كسى كه دست يا پايش شكسته باشد .\r\nغير متأثم : كسى كه نسبت به انجام گناهان بىمبالات باشد .\r\nحدرت : شتاب كرد .\r\n\r\nساختار ادبى\r\nابن عمك : مفعول « آسيت » است .\r\nرحيب ، غير متأثم : حال براى ضمير مخاطب در « حملته » است .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nلا ابا لغيرك : « لا » از نوع نفس جنس است و « ابا » اسم آن است و « لغيرك » خبر آن است . اين شيوه تعبير براى نكوهش غير مستقيم افراد است .\r\n\r\nشرح و تفسير\r\nبيشتر پژوهشگران گفته‌اند كه امام اين نامه را به پسر عمويش عبد اللّه بن عباس نوشته است . امام او را به امارت بصره گماشته بود . معاويه پيش از اين به مصر حمله كرده و آن را اشغال نموده و محمد بن ابو بكر كارگزار امام را كشته بود . به نظر مىرسد كه ابن عباس از تكرار اين ماجرا در بصره نگران بود و ازاين‌رو همه دارايى بيت المال را با خود برداشت و به مكه روان شد .\r\nامام در بند زير به اين ماجرا اشاره مىكند : ( فلمّا رأيت الزّمان على ابن عمّك قد كلب . . . قلبت لابن عمك ظهرالمجن ) . اين تعبير به كسى گفته مىشود كه پس از دوره‌اى از دوستى به دشمنى گرايد . در اين شكى نيست كه ابن عباس از دانشمندان زمان خود بود ؛ ولى در هرحال معصوم نبود . « 1 » شيوه زندگى زاهدانه امام جز در توان شخص معصوم يا شبيه به معصوم نيست ؛ به‌ويژه آن كه كارگزاران معاويه همگى غرق در ناز و نعمت بودند . به هررو ابن عباس\r\n\r\n\r\n","description":"","footnote":"\r\n( 1 ) . عبد اللّه بن عباس بن عبد المطلب بن هاشم در سال سوم پيش از هجرت به دنيا آمد و در سال 68 هجرى در طائف از دنيا رفت . او در جنگ جمل و صفين و نهروان در كنار امام على عليه السّلام حضور داشت . او از ياران وفادار پيامبر صلّى اللّه عليه و آله و امام على عليه السّلام بود و در تفسير و حديث و شعر و . . . شهره بود . براى آگاهى بيشتر از شرح حال وى نك : معجم الحموى : 5 / 103 ؛ اسد الغابة : 3 / 192 ؛ الاصابة : 2 / 322 ؛ بحار الانوار : 9 / 635 ، تاريخ الاسلام ، ذهبى : 5 / 148 ؛ المعجم الكبير : 10 / 232 و 236 ؛ طبقات ابن سعد : 2 / 365 ؛ تهذيب الكمال : 15 / 154 شماره 3358 ؛ التبيين فى انساب القرشيين : 156 .\r\n","page_name":" 313 ","page_number":313},
  {"content":"\r\n\r\nتلاش فراوانى در يارى امام در صحنه‌هاى مختلف داشت و خداوند ، او و تعداد اندكى را براى برافراشتن حق برگزيده بود .\r\n( أمّا بعد فإنّي كنت أشركتك في أمانتي و جعلتك شعاري و بطانتي ) خداوند مرا امانتدار بندگان خود قرار داده و من تو را شريك و يار خود در اداى اين امانت ساختم و تو را والى بصره نهادم . ( و لم يكن رجل من أهلي أوثق منك في نفسي لمواساتي و موازرتي و أداء الأمانة إليّ ) تو يار و ياور من و امين راز من بودى و به همين دليل از بين خويشاوندان و نزديكان به تو اعتماد كردم . ( فلمّا رأيت الزّمان على ابن عمّك قد كلب و العدوّ قد حرب . . . أدّيت ) تو با من مهربان و از من فرمان مىبردى . حال كه روزگار از من برگشته ، تو نيز راه نافرمانى و ستم در پيش گرفته‌اى . ( و كأنّك لم تكن اللّه تريد بجهادك و كأنّك لم تكن على بيّنة . . . الكسيرة ) اين كار تو شبيه كسانى است كه دين خدا را نمىشناسند و يا رياكارانه در پى فرصتى براى صيد شكار خود هستند . ( فحملته إلى الحجاز رحيب الصّدر بحمله . . . ) اموال مسلمانان را با خود بردى تا خود و خويشانت در سرزمينت ، روزگار به خوشى بگذرانيد و گويا اين اموال را با زحمت و دسترنج خود به دست آورده‌اى و يا از خويشاوندى به ارث گرفته‌اى ؛ پس ترس تو از خدا و حسابرسى روز قيامت به كجا رفت ؟ !\r\n\r\nنداى حسرت ستمكار ( 3 - 4 )\r\n« أيّها المعدود كان عندنا من أولي الألباب كيف تسيغ شرابا و طعاما و أنت تعلم أنّك تأكل حراما و تشرب حراما و تبتاع الإماء و تنكح النّساء من أموال اليتامى و المساكين و المؤمنين و المجاهدين\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nالّذين أفاء اللّه عليهم هذه الأموال و أحرز بهم هذه البلاد فاتّق اللّه و اردد إلى هؤلاء القوم أموالهم فإنّك إن لم تفعل ثمّ أمكنني اللّه منك لأعذرنّ إلى اللّه فيك و لأضربنّك بسيفي الّذي ما ضربت به أحدا إلّا دخل النّار ( 3 ) و و اللّه لو أنّ الحسن و الحسين فعلا مثل الّذي فعلت ما كانت لهما عندي هوادة و لا ظفرا منّي بإرادة حتّى آخذ الحقّ منهما و أزيح الباطل عن مظلمتهما و أقسم باللّه ربّ العالمين ما يسرّني أنّ ما أخذته من أموالهم حلال لي أتركه ميراثا لمن بعدي فضحّ رويدا فكأنّك قد بلغت المدى و دفنت تحت الثّرى و عرضت عليك أعمالك بالمحلّ الّذي ينادي الظّالم فيه بالحسرة و يتمنّى المضيّع فيه الرّجعة و لات حين مناص . ( 4 ) »\r\n\r\nترجمه\r\nاى كسى كه در نزد ما از خردمندان به شمار مىآمدى ، چگونه نوشيدن و خوردن را بر خود گوارا كردى ؛ درحالىكه مىدانى حرام مىخورى و حرام مىنوشى ؟ چگونه با اموال يتيمان و مستمندان و مؤمنان و مجاهدان راه خدا ، كنيزان مىخرى و با زنان ازدواج مىكنى كه خدا اين اموال را به آنان وا گذاشته و اين شهرها را به دست ايشان امن فرموده است . پس از خدا بترس ! و اموال آنان را بازگردان و اگر چنين نكنى و خدا مرا فرصت دهد تا بر تو دست يابم ، تو را كيفر خواهم كرد كه نزد خدا عذرخواه من باشد و با شمشيرى تو را مىزنم كه به هركس زدم ، وارد دوزخ گرديد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nسوگند به خدا ، اگر حسن و حسين چنان مىكردند كه تو انجام دادى ، از من روى خوش نمىديدند و به آرزو نمىرسيدند تا آن‌كه حق را از آنان باز پس ستانم و باطلى را كه به دستم پديد آمده ، نابود سازم . به پروردگار جهانيان سوگند ، اگر آن‌چه كه تو از اموال مسلمانان به ناحق بردى ، بر من حلال بود ، خشنود نبودم كه آن را ميراث بازماندگانم قرار دهم . پس دست نگهدار و انديشه نما ! فكر كن كه به پايان زندگى رسيده‌اى و در زير خاك‌ها پنهان شده و اعمال تو را بر تو عرضه داشتند . آن‌جا كه ستمكار با حسرت فرياد مىزند و تباه‌كننده عمر و فرصت‌ها ، آرزوى بازگشت دارد ؛ امّا « راه فرار و چاره مسدود است . »\r\n\r\nواژه‌شناسى\r\nتسيغ لك شرابا : به گوارايى مىنوشى .\r\nافاء المال عليه : آن اموال را غنيمت خويش شمرد .\r\nالهوادة : نرمى و مدارا .\r\nفضحّ : چارپايان را در ميانه روز به چرا برد . در اين‌جا منظور مكث كردن و تأمل كردن است .\r\nالمدى : غايت و مقصد .\r\nالمناص : راه فرار .\r\n\r\nساختار ادبى\r\nكان عندنا : « كان » زايد است و تنها دلالت بر زمان گذشته دارد .\r\nكيف تسيغ : حال است .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nانّ الحسن و الحسين : تأويل به مصدر مىرود و فاعل فعل محذوف قرار مىگيرد : « لو ثبت كون الحسن و الحسين » .\r\nمثل : مفعول مطلق يا صفت مفعول مطلق محذوف است .\r\nحين : اسم « لات » است و خبر آن حذف شده است .\r\n\r\nشرح و تفسير\r\n( أيّها المعدود كان عندنا من أولي الألباب ) اين بند ، تعبير ديگرى از سخن گذشته امام ( و لم يكن رجل من اهلى اوثق فى نفسى ) است . ( كيف تسيغ شرابا و طعاما . . . و أحرز بهم هذه البلاد ) ثروتى را كه غارت كرده‌اى از آن تو يا پدرت نيست ؛ بلكه از آن بيوه‌زنان و يتيمان و تهىدستان و بيچارگان و مجاهدان و مرزداران است . پس چگونه از آن استفاده مىكنى و هزينه خود و خانواده و خدمتكارانت مىكنى . ( فاتّق اللّه و اردد إلى هؤلاء القوم أموالهم ) اين اموال را به صاحبانش بازگردان تا از كيفر من در امان بمانى . ( و لأضربنّك بسيفي الّذي ما ضربت به أحدا إلّا دخل النّار ) شمشير على عليه السّلام جز بر مشركان و ستمگران برافراشته نشده است و براى همين هركس به اين شمشير كشته شود ، ناگزير به جهنم درمىآيد .\r\n( و و اللّه لو أنّ الحسن و الحسين فعلا مثل الّذي فعلت . . . ) هيچ فرقى بين دور و نزديك و بزرگ و كوچك در اجراى حق نيست . پيامبر خدا با آن عظمت مقامش به هنگام نزديكى مرگ در حضور مردم چنين فرمود : « اى مردم ، خدا را در حضور شما سپاس مىگويم كه هيچ خدايى جز او نيست . حقوقى از شما بر گردن من است ؛ پس هركس را تازيانه‌اى بر پشتش زده‌ام ، بيايد و تازيانه‌اى بر پشتم زند و به هركس بدگويى كرده‌ام ، بيايد و مانند آن به من\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nبگويد و از هركس مالى به ناحق گرفته‌ام ، بيايد و از اموال من برگيرد . هيچ كس از شما نگويد كه من از شوكت و هيبت پيامبر مىهراسم كه اين از عادات من نيست . » « 1 » و همچنين آن حضرت فرمود : « اگر فاطمه نيز سرقت كند ، دستش را مىبرم . » « 2 » گفته‌هاى پيامبر از روى فروتنى و تعارف نيست ؛ بلكه اين همان اخلاق اسلامى و شريعت قرآنى است كه در پافشارى و صلابت امام بر پايبندى به حق نيز ديده مىشود .\r\n( و أقسم باللّه ربّ العالمين ما يسرّني أنّ ما أخذته من أموالهم حلال لي . . . بعدي ) ايثار و فداكارى از صفات بارز امام بود . او بيشتر دارايىاش را به نيازمندان مىبخشيد و تنها هزينه ضرورى زندگى را براى خود و خانواده‌اش وامىگذاشت . آن حضرت به فرمايش پيامبر عمل مىكرد كه فرمود : « چقدر دوست دارم كه طلايى به اندازه كوه احد داشته باشم و همه آن را در راه خدا\r\n\r\n\r\n","description":"","footnote":"\r\n( 1 ) . « ايها الناس فانى احمد اللّه اليكم الذى لا إله الا هو ، و انه قد دنا منى حقوق من بين اظهركم فمن كنت جلدت له ظهرا فهذا ظهرى فليستقد منه ، و من كنت شتمت له عرضا فهذا عرضى فليستقد منه ، و من كنت اخذت له مالا فهذا مالى فلياخذ منه ، و لا يقول رجل انى اخشى الشحنا من قبل رسول اللّه صلى اللّه عليه و آله ، الا و ان الشحنا ليست من طبيعتى و لا من شانى » ميزان الاعتدال : 3 / 382 ؛ لسان الميزان : 4 / 468 ؛ تاريخ طبرى : 2 / 433 ؛ البداية و النهاية : 5 / 251 ؛ السيرة النبوية : 4 / 457 ؛ سبل الهدى و الرشاد : 12 / 242 ؛ شرح نهج البلاغة ، ابن ابى الحديد : 13 / 28 ؛ تاريخ دمشق : 48 / 323 ؛ الاحاديث الطوال : 106 ؛ المعجم الاوسط : 3 / 104 ؛ ذخائر العقبى : 225 ، مجمع الزوائد : 9 / 26 .\r\n( 2 ) . « لو سرقت فاطمة لقطعت يدها » صحيح بخارى : 4 / 151 و 5 / 97 ؛ صحيح مسلم : 5 / 114 ؛ سنن دارمى :\r\n2 / 173 ؛ سنن نسائى : 8 / 73 ؛ سنن ابى داود : 2 / 332 ؛ سنن كبرى : 8 / 254 ؛ سنن ترمذى : 2 / 442 ؛ مسند ابن راهويه : 2 / 336 ؛ السنن الكبرى : 4 / 333 ؛ صحيح ابن حبان : 10 / 248 ؛ كنز العمال :\r\n3 / 269 . اين حديث از روى تاكيد بر ضرورت اجراى حق بدون هيچ ملاحظه‌اى بيان شده است و بديهى است كه حضرت زهرا عليها السّلام در طول عمر خود هيچ خطا و اشتباهى نكرده است .\r\n","page_name":" 318 ","page_number":318},
  {"content":"\r\n\r\nانفاق كنم و چون بميرم ، تنها دو پول سياه از خود به ارث گذارم . » « 1 » . فرموده امام و پيامبر ، درباره دسترنج پاك و حلال است ؛ حال اگر اموالى همانند اموال اين كارگزار از راه حرام به دست آمده باشد ، در آن صورت ، دادن آن به صاحبانش ضرورى است و امتناع از آن سبب افتادن به آتش جهنم است .\r\n( فضحّ رويدا فكأنّك قد بلغت المدى و دفنت تحت الثّرى . . . ) اندكى مهلت در اختيار دارى و انتظار مىكشى و سرانجام به گورى تاريك و آرام پا خواهى نهاد و حسابى سخت در پيش خواهى داشت و هيچ راه فرارى پيش رويت نيست .\r\n\r\n\r\n","description":"","footnote":"\r\n( 1 ) . « ما احب ان يكون لى مثل احد ذهبا انفقه فى سبيل اللّه ، اموت و اترك منه قيراطين » پيامبر صلّى اللّه عليه و آله به هنگام مرگ هيچ ثروتى برجاى نگذاشت و بلكه زره خود را براى گرفتن مقدارى جو نزد مردى يهودى به گرو گذاشته بود . نك : مجمع الزوائد : 3 / 120 ؛ كنز العمال : 6 / 356 ح 16038 ؛ مسند احمد :\r\n1 / 300 ؛ السنن الكبرى : 4 / 7 ؛ البداية و النهاية : 5 / 305 .\r\n","page_name":" 319 ","page_number":319},
  {"content":"\r\n\r\n\r\nنامه 42\r\n\r\nبه عمر مخزومى\r\n« أمّا بعد فإنّي قد ولّيت النّعمان بن عجلان الزّرقيّ على البحرين و نزعت يدك بلا ذمّ لك و لا تثريب عليك فلقد أحسنت الولاية و أدّيت الأمانة فأقبل غير ظنين و لا ملوم و لا متّهم و لا مأثوم فلقد أردت المسير إلى ظلمة أهل الشّام و أحببت أن تشهد معي فإنّك ممّن أستظهربه على جهاد العدوّ و إقامة عمود الدّين إن شاء اللّه »\r\n\r\nترجمه\r\n( نامه به عمر بن ابى سلمه مخزومى فرماندار بحرين ، پس از نصب نعمان بن عجلان زرقى در سال 36 هجرى : ) پس از ياد خدا و درود ، همانا من نعمان بن عجلان زرقى را به فرماندارى بحرين نصب كردم ؛ بىآن‌كه سرزنشى و نكوهشى براى تو وجود داشته باشد ، فرماندارى آن سامان را تو از گرفتم . به راستى تاكنون زمامدارى را به نيكى انجام دادى و امانت را پرداختى . پس به سوى ما حركت كن ؛ بىآن‌كه مورد سوءظن قرار گرفته يا سرزنش شده يا متّهم بوده و يا گناهكار باشى كه تصميم دارم به سوى ستمگران شام حركت كنم . دوست دارم در اين جنگ با من باشى ؛ زيرا تو از\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nدلاورانى هستى كه در جنگ با دشمن و برپا داشتن ستون دين از آنان يارى مىطلبم . ان شاء اللّه .\r\n\r\nواژه‌شناسى\r\nلا تثريب : سرزنشى نيست .\r\nالظنين : متهم .\r\nالمأثوم : گنهكار .\r\nاستظهر : يارى مىجويد .\r\n\r\nساختار ادبى\r\nغير : حال براى فاعل « اقبل » است .\r\nان تشهد : تأويل به مصدر مىرود و مفعول « احببت » قرار مىگيرد .\r\n\r\nشرح و تفسير\r\nاين نامه به موضوعى جزئى اشاره داشته و به باورها و مفاهيم اشاره‌اى ندارد تا نياز به شرح و تفسير داشته باشد . خلاصه اين نامه آن است كه امام پيش از اين ، عمر بن ابى سلمه « 1 » را والى بحرين ساخته بود . پس از مدتى براى جنگ با معاويه به وى نيازمند شده و نعمان عجلان را به جايش\r\n\r\n\r\n","description":"","footnote":"\r\n( 1 ) . وى عمر بن ابى سلمه بن عبد الاسد مخزومى قريشى است . او در سال دوم هجرت در حبشه به دنيا آمد و مادرش ام سلمه است كه بعدها به همسرى پيامبر صلّى اللّه عليه و آله درآمد . نك : شرح نهج البلاغة ، محمد عبده : 3 / 67 ؛ اسد الغابة : 4 / 79 ؛ تهذيب التهذيب : 7 / 401 شماره 759 ؛ تاريخ بغداد :\r\n1 / 194 شماره 32 ؛ تهذيب الكمال : 14 / 83 ؛ ميزان الاعتدال : 3 / 201 ؛ التاريخ الكبير : 6 / 166 ؛ الجرح و التعديل : 6 / 117 ؛ سير اعلام النبلا : 6 / 133 .\r\n","page_name":" 321 ","page_number":321},
  {"content":"\r\n\r\nمىگمارد و والى سابق را براى يارى حق و دين نزد خود فرامىخواند . عمر فرزند ابو سلمه است و در سال دوم هجرت در حبشه به دنيا آمد . مادرش ام سلمه پس از مرگ همسرش با پيامبر ازدواج كرد . وى در زمان خلافت عبد الملك بن مروان از دنيا رفت . نعمان نيز از انصار و از قبيله بنو زريق است و از شاعران و ياران نزديك امام على عليه السّلام است . از جمله شعرهاى وى در ستايش امام على عليه السّلام : « مهرو محبت ما نسبت به على عليه السّلام است ؛ و او از هر جهت سزاوار خلافت است . » « 1 »\r\n\r\n\r\n","description":"","footnote":"\r\n( 1 ) . الاستيعاب : 3 / 550 ؛ انساب الاشراف : 2 / 163 ؛ اسد الغابة : 5 / 26 ؛ جمهرة انساب العرب : 327 ؛ الاصابة : 3 / 532 ؛ شرح نهج البلاغة ، ابن ابى الحديد : 6 / 31 .\r\n","page_name":" 322 ","page_number":322},
  {"content":"\r\n\r\n\r\nنامه 43\r\n\r\nبه مصقله بن هبيره\r\n« بلغني عنك أمر إن كنت فعلته فقد أسخطت إلهك و عصيت إمامك أنّك تقسم فيء المسلمين الّذي حازته رماحهم و خيولهم و أريقت عليه دماؤهم فيمن اعتامك من أعراب قومك فو الّذي فلق الحبّة و برأ النّسمة لئن كان ذلك حقّا لتجدنّ لك عليّ هوانا و لتخفّنّ عندي ميزانا فلا تستهن بحقّ ربّك و لا تصلح دنياك بمحق دينك فتكون من الأخسرين أعمالا . ألا و إنّ حقّ من قبلك و قبلنا من المسلمين في قسمة هذا الفيء سواء يردون عندي عليه و يصدرون عنه . »\r\n\r\nترجمه\r\n( نامه به مصقلة بن هبيره شيبانى ، فرماندار اردشير خرّه « فيروزآباد » از شهرهاى فارس ايران كه در سال 38 هجرى نوشته شد : ) گزارشى از تو به من دادند كه اگر چنان كرده باشى ، خداى خود را به خشم آورده‌اى و امام خويش را نافرمانى كرده‌اى . خبر رسيد كه تو غنيمت مسلمانان را كه با نيزه‌ها و اسب‌هايشان گرد آمده و با ريخته شدن خون‌هايشان به دست آمده ، به اعرابى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nكه خويشاوندانت هستند و تو را برگزيدند ، مىبخشى . به خدايى كه دانه را شكافت و پديده‌ها را آفريد ، اگر اين گزارش درست باشد ، در نزد من خوار شده و منزلت تو سبك گرديده است . پس حق پروردگارت را سبك مشمار و دنياى خود را با نابودى دين آباد نكن كه زيانكارترين انسانى . آگاه باش ، حق مسلمانانى كه نزد من يا پيش تو هستند ، در تقسيم بيت المال مساوى است .\r\nهمه بايد به نزد من آيند و سهم خود را از من گيرند .\r\n\r\nواژه‌شناسى\r\nاعتامك : تو را برگزيد .\r\nقبلك : از نزد تو .\r\nيردون : نزد كسى درمىآيند .\r\nيصدرون : بازمىگردند .\r\n\r\nساختار ادبى\r\nانك تقسم : تأويل به مصدر مىرود و بدل « امر » مىشود .\r\nميراثا ، اعمالا : تمييز هستند .\r\nسواء : خبر « ان » است .\r\n\r\nشرح و تفسير\r\nامام براى مراقبت از كارگزارانش ، جاسوسانى را بر آنها گماشته بود و هر گاه تخلفى از آنها سرمىزد ، به امام اطلاع داده مىشد . آن‌گاه امام به آن كارگزار ، نامه‌اى نگاشته و او را به شدت بازخواست مىكرد . اين امر سبب شد كه برخى از كارگزاران امام از آن حضرت رميده و به معاويه بپيوندند و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبرخى نيز به امام طعنه مىزدند . در شرح خطبه چهل و چهار اشاره شد كه مصقلة بن هبيرة از اين دسته افراد بود . او كارگزار آن حضرت در سرزمينى به نام « اردشير خرّه » « 1 » بود . امام خبردار شد كه وى اموال مسلمانان را از آنان بازداشته و بين خويشاوندان و افراد قبيله‌اش تقسيم مىكرد . آن حضرت برايش نامه‌اى نوشت و به او يادآور شد كه اين اموال از آن مسلمانان است كه آن را با تلاش و زحمت به دست آورده‌اند و تو كارگزار آنان بر اين اموال هستى و نبايد در محافظت از آنها كاهلى كنى و همچنين بايد نسبت به امنيت و دفاع از آنان حريص باشى . اموال مسلمانان را بايد برپايه حق و عدل و نه شهوت و هواى نفس تقسيم كنى و نبايد خويشاوندان و اطرافيان خود را بر مجاهدان و تلاشگران برگزينى .\r\n( لئن كان ذلك حقّا لتجدنّ لك عليّ هوانا . . . ) تو را كيفرى به اندازه گناهت خواهم داد كه هرضعيفى نزد من گرامى است تا آن‌جا كه حق او را باز پس گيرم و هرقدرتمندى نزد من ضعيف است تا حق را از او بستانم . « 2 » ( و لا تصلح دنياك بمحق دينك فتكون من الأخسرين أعمالا ) چگونه از راه ستم و حرام در پى كسب ثروت و مقام هستى و خشم و عذاب خداوند را ناديده گرفته‌اى ؟\r\n( ألا و إنّ حقّ من قبلك و قبلنا من المسلمين في قسمة هذا الفيء سواء . . . ) بهره مسلمانان از اموال عمومى همانند بهره‌شان از آب است كه همه از بزرگ و\r\n\r\n\r\n","description":"","footnote":"\r\n( 1 ) . اين منطقه در فارس قرار دارد و شامل شهرهاى بزرگى مانند شيراز مىشد . نك : معجم البلدان :\r\n1 / 146 ، فتوح البلدان : 2 / 476 .\r\n( 2 ) . « الذليل عندى عزيز حتى اخذ الحق له ، و القوى عندى ضعيف حتى اخذ الحق منه » نك : شرح خطبه : 37 .\r\n","page_name":" 325 ","page_number":325},
  {"content":"\r\n\r\nكوچك و سياه و سفيد از آن ، حق استفاده دارند . امام در اين‌باره مىفرمايد :\r\n« اگر اين اموال از آن من بود ، همه را بين مردم به‌طور مساوى تقسيم مىكردم ؛ چه رسد به اين‌كه اين اموال از آن خداوند است . » « 1 »\r\n\r\n\r\n","description":"","footnote":"\r\n( 1 ) . « لو كان المال لى لسويت بينهم ، فكيف ، و انما المال مال اللّه » نهج البلاغه : خطبه 126 .\r\n","page_name":" 326 ","page_number":326},
  {"content":"\r\n\r\n\r\nنامه 44\r\n\r\nبه زياد بن ابيه\r\n« و قد عرفت أنّ معاوية كتب إليك يستزلّ لبّك و يستفلّ غربك فاحذره فإنّما هو الشّيطان يأتي المرء من بين يديه و من خلفه و عن يمينه و عن شماله ليقتحم غفلته و يستلب غرّته .\r\nو قد كان من أبي سفيان في زمن عمر بن الخطّاب فلتة من حديث النّفس و نزغة من نزغات الشّيطان لا يثبت بها نسب و لا يستحقّ بها إرث و المتعلّق بها كالواغل المدفّع و النّوط المذبذب . »\r\n\r\nترجمه\r\n( نامه به زياد بن ابيه در سال 39 هجرى آن هنگام كه امام با خبر شد ، معاويه نامه‌اى به او نوشته و به بهانه اين‌كه زياد برادر معاويه است ، مىخواهد او را فريب دهد . )\r\nاطلاع يافتم كه معاويه براى تو نامه‌اى نوشته تا عقل تو را بلغزاند و اراده تو را سست كند . از او بترس كه شيطان است و از پيش‌رو ، و پشت‌سر ، و از راست و چپ به سوى انسان مىآيد تا در حال فراموشى ، او را تسليم خود سازد و شعور و دركش را بربايد . آرى ابو سفيان در زمان عمر بن خطّاب ،\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nادّعايى بدون انديشه و با وسوسه شيطان كرد كه نه نسبى را درست مىكند و نه كسى با آن سزاوار ارث مىشود . ادّعاكننده چونان شترى بيگانه است كه در جمع شتران يك گله وارد شده تا از آبشخور آب آنان بنوشد كه ديگر شتران او را از خود ندانسته و از جمع خود دور كنند يا چونان ظرفى كه بر پالان مركبى آويزان و پيوسته از اين‌سو بدان سو لرزان باشد .\r\n\r\nواژه‌شناسى\r\nيستزل : ديگرى را به لغزش و انجام گناه وامىدارد .\r\nاللب : عقل و خرد .\r\nيستفل : مخدوش مىكند .\r\nغربك : نشاط و اراده مصمم .\r\nالغرة : غفلت و سادگى .\r\nالفلتة : هرچه بدون تدبير و تأمل رخ دهد .\r\nالنزغة : وسوسه و انديشه شيطانى .\r\nالواغل : طفيلى .\r\nالمدفّع : ممنوع .\r\nالنوط : زينى كه به پشت مركب بسته نشود .\r\n\r\nشرح و تفسير\r\nمعاويه در پيشبرد اهداف شيطانى خود هرگز نوميد نمىشد . او به كسانى مانند عبد اللّه بن عمر و سعد بن ابى وقاص كه از جنگ كنار كشيده بودند ، نامه نگاشته و از آنان در جنگ با امام على عليه السّلام يارى خواست و حتى چنين نامه‌هايى به نزديك‌ترين و وفادارترين ياران امام مانند قيس بن سعد بن عباده\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nانصارى نوشت . بنابراين‌جاى هيچ شگفتى نيست كه نامه‌اى به زياد بن ابيه بنويسد و او را به پول و مقام فريفته و نزد خويش فراخواند . زياد والى امام بر فارس بود . « 1 » امام پس از آگاهى از نامه معاويه ، اين نامه را به زياد نگاشت .\r\n( و قد عرفت أنّ معاوية كتب إليك يستزلّ لبّك ) معاويه تو را فريفته و وعده‌هاى شيطانى به تو مىدهد . ( و قد كان من أبي سفيان في زمن عمر بن الخطّاب فلتة من حديث النّفس ) امام به سخن ابو سفيان در ماجراى زير اشاره دارد . زياد در زمان عمر و در سن نوجوانى سخنى در محضر خليفه گفت .\r\nحاضران از اين سخن به شگفتى آمده و آن را تحسين كردند . عمروعاص گفت كه سوگند به خدا ، اگر اين نوجوان قريشى بود ، بر همه عرب چيره مىشد . ابو سفيان در همان‌جا گفت : من او را در زهدان مادرش نهاده‌ام .\r\nچنين سخنى بدون شك هيچ‌گونه اصل و نسبى را ثابت نمىكند . در شرح ابن ابى الحديد آمده است : « زياد فرزند عبيد بود و مردم به دليل بىبند و بارى پدرش ، او را زياد بن ابيه مىخواندند تا آن‌كه معاويه او را برادر خويش خواند و از آن‌گاه به بعد بيشتر مردم به او زياد بن ابى سفيان مىگفتند ؛ چرا كه مردم معمولا پيرو شاهان خود بوده و كمتر كسى همواره در پيروى از دين پايدار مىماند . » « 2 » ( كالواغل المدفّع و النّوط المذبذب ) امام مىگويد كه اگر زياد فرزند ابو سفيان خوانده شود ، در اين صورت نسبش گم گشته و در انتسابش به عبيد يا ابو سفيان ترديد مىشود .\r\n\r\n\r\n","description":"","footnote":"\r\n( 1 ) . نك : شرح نهج البلاغه ، ابن ابى الحديد : 16 / 177 .\r\n( 2 ) . شرح نهج البلاغه : 16 / 177 و نيز نك : 2 / 925 .\r\n","page_name":" 329 ","page_number":329},
  {"content":"\r\n\r\nعقاد درباره برخى شخصيت‌هاى زيرك عرب سخن گفته و به بحث درباره زياد و مغيرة بن شعبه و عمروعاص پرداخته است . وى در ضمن نوشته‌هايش آورده است : « زيركى معاويه سبب شد كه شخصيت‌هاى زيرك ديگرى مانند عمروعاص و مغيرة بن شعبه و زياد را نزدش گرد آورد . آنان در زيركى در بين مردم عرب شهرت داشتند . معاويه آنان را فريفته و از زيركىشان بهره جست و آنان نيز او را فريفته و از قدرت و ثروت او بهره‌مند شدند . منظور از زيركى در اين‌جا توانايى چيرگى بر مردم و پيرو ساختن آنان است . . . آنان به خوبى دانسته بودند كه خواسته خود را بايد نزد معاويه جستجو كنند و در جاى ديگر نمىتوانند به آن برسند . آنان اگر توانايى هماوردى با معاويه در دستيابى به خلافت را داشتند ، بدون ترديد از او فرمان نمىبردند . . . عمروعاص و مغيرة در آغاز درگيرى بنىهاشم و بنىاميه از مردمان عادى بودند و سپاه و ثروتى در اختيار نداشتند و نيروى قبيله آنان نيز به اندازه هاشميان و امويان نبود . ازاين‌رو خود را بين دو مركز قدرت مىديدند كه بايد نزديك‌ترين را براى خود برمىگزيدند و معاويه به‌ويژه پس از شهادت على عليه السّلام نزديك‌ترين كس به آنان بود . » « 1 »\r\nمغيرة از سوى معاويه به امارت كوفه رسيد و چون قدرت معاويه پايدار گشت ، خواست او را عزل كند . مغيرة از اين امر آگاه شد و ترفندى به كار بست تا معاويه را ناگزير به حفظ او در منصبش كند . او يزيد را وسوسه كرد كه پدرش را به نصب وى به ولايتعهدى برانگيزاند . يزيد نزد پدرش رفته و\r\n\r\n\r\n","description":"","footnote":"\r\n( 1 ) . معاوية بن ابى سفيان : 30 به بعد .\r\n","page_name":" 330 ","page_number":330},
  {"content":"\r\n\r\nسخن مغيرة را به وى رساند . معاويه با شتاب ، مغيرة را فراخواند و راه تحقق اين هدف را از او جويا شد . مغيرة گفت كه كار آسان است . من از كوفه براى يزيد بيعت مىگيرم و زياد از بصره بيعت مىگيرد و شام در اختيار تو است و بقيه سرزمين‌ها پيرو هستند . معاويه او را دوباره در منصب خويش ابقاء كرد . « 1 »\r\nمعاويه در زمان حيات امام على عليه السّلام نتوانست زياد را به سمت خود بكشاند . او در آن هنگام والى امام بود و چون نامه معاويه به وى رسيد ، در بين مردم خطبه خواند و چنين گفت : « شگفتا از فرزند خورنده جگرها و سركرده نفاق كه مىخواهد بين من و عموزاده پيامبر خدا شكاف اندازد و مرا به خود جلب كند . » « 2 » مغيرة پس از صلح امام حسن از سوى معاويه نزد زياد رفت و او را به پيوستن به معاويه فراخواند و در برابر به او وعده امارت هر سرزمينى به دلخواه خود را داد . زياد با اين شرط پذيرفت و كارگزار بصره گشت . اين شيوه همه دنيازدگان مانند مغيرة و عمروعاص است كه تنها زبان خريد و فروش را مىفهمند . سپس عقاد درباره اين سه تن مىافزايد : « آنان سه نابغه معروف عرب هستند كه هيچ‌يك نتوانست بر زيركى معاويه فائق آيد و آنان بيش از آن‌كه از معاويه استفاده كنند ، معاويه از آنان استفاده كرد . » « 3 »\r\n\r\n\r\n","description":"","footnote":"\r\n( 1 ) . تاريخ يعقوبى : 2 / 96 ؛ تاريخ ابن خلدون : 3 / 16 .\r\n( 2 ) . تاريخ دمشق : 19 / 175 ؛ النصائح الكافية لمن يتولى معاوية : 81 ؛ الغدير : 10 / 520 ؛ نهج السعادة :\r\n5 / 358 .\r\n( 3 ) . معاوية بن ابى سفيان : 38 به بعد .\r\n","page_name":" 331 ","page_number":331},
  {"content":"\r\n\r\n\r\nنامه 45\r\n\r\nبه عثمان بن حنيف انصارى ( 1 - 4 )\r\n« أمّا بعد يا ابن حنيف فقد بلغني أنّ رجلا من فتية أهل البصرة دعاك إلى مأدبة فأسرعت إليها تستطاب لك الألوان و تنقل إليك الجفان و ما ظننت أنّك تجيب إلى طعام قوم عائلهم مجفوّ و غنيّهم مدعوّ فانظر إلى ما تقضمه من هذا المقضم فما اشتبه عليك علمه فالفظه و ما أيقنت بطيب وجوهه فنل منه ( 1 ) .\r\nألا و إنّ لكلّ مأموم إماما يقتدي به و يستضيء بنور علمه ألا و إنّ إمامكم قد اكتفى من دنياه بطمريه و من طعمه بقرصيه ألا و إنّكم لا تقدرون على ذلك و لكن أعينوني بورع و اجتهاد و عفّة و سداد فو اللّه ما كنزت من دنياكم تبرا و لا ادّخرت من غنائمها وفرا و لا أعددت لبالي ثوبي طمرا ( 2 ) و لا حزت من أرضها شبرا و لا أخذت منه إلّا كقوت أتان دبرة و لهي في عيني أوهى و أوهن من عفصة مقرة بلى كانت في أيدينا فدك من كلّ ما أظلّته السّماء فشحّت عليها نفوس قوم و سخت عنها نفوس قوم آخرين و نعم الحكم اللّه و ما أصنع\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبفدك و غير فدك و النّفس مظانّها في غد جدث تنقطع في ظلمته آثارها و تغيب أخبارها و حفرة لو زيد في فسحتها و أوسعت يدا حافرها لأضغطها الحجر و المدر و سدّ فرجها التّراب المتراكم و إنّما هي نفسي أروضها بالتّقوى لتأتي آمنة يوم الخوف الأكبر و تثبت على جوانب المزلق ( 3 ) و لو شئت لاهتديت الطّريق إلى مصفّى هذا العسل و لباب هذا القمح و نسائج هذا القزّ و لكن هيهات أن يغلبني هواي و يقودني جشعي إلى تخيّر الأطعمة و لعلّ بالحجاز أو اليمامة من لا طمع له في القرص و لا عهد له بالشّبع أو أبيت مبطانا و حولي بطون غرثى و أكباد حرّى أو أكون كما قال القائل :\r\n و حسبك داء أن تبيت ببطنة * و حولك أكباد تحنّ إلى القدّ . ( 4 ) » \r\n\r\nترجمه\r\nپس از ياد خدا و درود ، اى پسر حنيف به من گزارش دادند كه مردى از سرمايه‌داران بصره ، تو را به مهمانى خويش فراخواند و تو به سرعت به سوى آن شتافتى . خوردنىهاى رنگارنگ براى تو آوردند و كاسه‌هاى پر از غذا پىدرپى جلوى تو نهادند . گمان نمىكردم مهمانى مردمى را بپذيرى كه نيازمندانشان با ستم محروم شده و ثروتمندانشان بر سر سفره دعوت شده‌اند .\r\nانديشه كن در كجايى و بر سر كدام سفره مىخورى ! پس آن غذايى كه حلال و حرام بودنش را نمىدانى ، دور بيفكن و آن‌چه را به پاكيزگى و حلال بودنش يقين دارى مصرف كن .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nآگاه باش هرپيروى را امامى است كه از او پيروى مىكند و از نور دانشش روشنى مىگيرد . آگاه باش امام شما از دنياى خود به دو جامه فرسوده و دو قرص نان رضايت داده است . بدانيد كه شما توانايى چنين كارى را نداريد ؛ امّا با پرهيزكارى و تلاش فراوان و پاكدامنى و راستى ، مرا يارى دهيد . پس سوگند به خدا من از دنياى شما طلا و نقره‌اى نيندوخته و از غنيمت‌هاى آن چيزى ذخيره نكرده‌ام . بر دو جامه كهنه‌ام جامه‌اى نيفزودم و از زمين دنيا حتى يك وجب در اختيار نگرفتم و دنياى شما در چشم من از دانه تلخ درخت بلوط ناچيزتر است . آرى ، از آن‌چه آسمان بر آن سايه افكنده ، فدك در دست ما بود كه مردمى بر آن بخل ورزيده و مردمى ديگر سخاوتمندانه از آن چشم پوشيدند و بهترين داور خداست . مرا با فدك و غير فدك چه كار ! درحالىكه جايگاه فرداى آدمى گور است كه آثار انسان در تاريكى آن ، نابود و اخبارش پنهان مىگردد . گودالى كه هرچه بر وسعت آن بيفزايند و دست‌هاى گوركن فراخش نمايد ، سنگ و كلوخ آن را پر كرده و خاك انباشته ، رخنه‌هايش را مسدود كند . من نفس خود را با پرهيزكارى مىپرورانم تا در روز قيامت كه هراسناك‌ترين روزهاست ، در امان و در لغزشگاه‌هاى آن ثابت‌قدم باشد . من اگر مىخواستم ، مىتوانستم از عسل پاك و از مغز گندم و بافته‌هاى ابريشم ، براى خود غذا و لباس فراهم آورم ؛ امّا هيهات كه هواى نفس بر من چيره گردد و حرص و طمع مرا وادارد كه طعامهاى لذيذ برگزينم ؛ درحالىكه در حجاز يا يمامه كسى باشد كه به قرص نانى نرسد و يا هرگز شكمى سير نخورد يا من سير بخوابم و پيرامونم شكم‌هايى كه از گرسنگى به پشت چسبيده و جگرهاى سوخته وجود داشته\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nباشد يا چنان باشم كه شاعر گفت : « اين درد تو را بس كه شب را با شكم سير بخوابى و در اطراف تو شكم‌هايى گرسنه و به پشت چسبيده باشند . »\r\n\r\nواژه‌شناسى\r\nالجفان : جمع « جفنة » به معناى سينى غذا .\r\nعائل : فقير و تهيدست .\r\nتقضمه : با گوشه‌هاى دندانهايت غذا مىخورى .\r\nالمقضم : خوردنى .\r\nطيب وجوهه : غذاى حلال .\r\nطمريه : دو پيراهن كهنه .\r\nالتبر : براده‌هاى طلا .\r\nالوفر : ثروت فراوان .\r\nالجدث : گور .\r\nالمدر : گل .\r\nالمزلق : لغزشگاه .\r\nالجشع : طمع و حرص شديد .\r\nاليمامة : شهرى در يمن كه مسيلمه كذاب از آن‌جا بود .\r\nالمبطان : شكم پر .\r\nغرثى : شكم گرسنه .\r\nالبطنة : پرخورى .\r\nالقدّ : پوست بز .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nساختار ادبى\r\nلهى : ضمير هى به دنيا بازمىگردد و لام از نوع ابتدا است كه براى تأكيد بر سر آن درآمده است .\r\nو اللّه : مبتدا است و خبر آن جمله « نعم الحكم » است .\r\nو النفس مظانها . . . جدث : واژه نفس مبتدا است و ادامه عبارت خبر آن است و خبر نيز خود از مبتدا و خبر ديگرى تشكيل شده است .\r\nآمنة : حال است .\r\nهيهات : اسم فعل به معناى « دور باد » است .\r\nمبطانا : حال است .\r\nحسبك : مصدر به معناى « تو را بس » است . اين واژه مبتدا است و خبر آن مصدر تأويل‌يافته از « ان تبيت » است .\r\nداء : تميز است .\r\n\r\nشرح و تفسير\r\nعثمان بن حنيف از ياران گرانسنگ پيامبر اكرم بود . وى از انصار و از قبيله اوس است . ابن عبد البر در كتاب « الاستيعاب » درباره‌اش مىنويسد :\r\n« عمر بن خطاب از صحابه پيامبر مشورت خواست كه چه كسى را به سرپرستى عراق بفرستم . آنان همگى بر عثمان بن حنيف اتفاق‌نظر كردند و گفتند كه اگر او را به مكان مهم‌تر از آن بفرستى ، باز توانايى آن را خواهد داشت ؛ چرا كه او از عقل و بصيرت و شناخت و تجربه برخوردار است . عمر\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nنيز او را سرپرست سرزمين عراق و ماليات و جزيه‌هاى آن ساخت . » « 1 » امام على عليه السّلام نيز وى را والى بصره ساخت تا آن‌كه طلحه و زبير به آن شهرپا گذاشته و ابن حنيف را آزار فراوان دادند . وى پس از شهادت امام در كوفه سكونت گزيد . ابن ابى الحديد در شرح اين نامه گفته است كه وى در زمان معاويه از دنيا رفت . « 2 »\r\nهنگامىكه عثمان والى بصره بود ، امام اين نامه را به او نوشت . ( أمّا بعد يا ابن حنيف فقد بلغني أنّ رجلا من فتية أهل البصرة دعاك إلى مأدبة فأسرعت إليها . . . و غنيّهم مدعوّ ) امام به نام خدا و اسلام حكومت مىكرد . بنابراين‌جاى شگفتى نيست كه كارگزارانش را نسبت به خوردن غذاهاى اشرافى توبيخ كند .\r\nخوردن اين نوع غذاها براى عموم مردم ايرادى ندارد ؛ اما براى حاكم و زمامدار زشت و ناپسند است و تا زمانى كه تهيدستى در بين رعيت باشد ، نبايد زمامداران از اين غذاها بخورند ؛ زيرا خداوند بر زمامداران عدالت‌پيشه مقرر ساخته است كه زندگى خود را همسان ضعيف‌ترين مردم قرار دهند تا تهيدستان از فقر خود به رنج نيايند . « 3 » عقاد در كتاب « نبوغ امام » مىنويسد :\r\n« امام تا آن‌جا كارگزارانش را حسابرسى مىكرد كه حتى از آنان نسبت به حضور در مهمانىهاى اشرافى بازخواست مىكرد . امام به عثمان بن حنيف انصارى نوشت كه چرا مهمانى يكى از ثروتمندان بصره را پذيرفته و در آن\r\n\r\n\r\n","description":"","footnote":"\r\n( 1 ) . الاستيعاب : 3 / 89 ؛ التاريخ الكبير : 1 / 209 ؛ الجرح و التعديل : 6 / 146 ؛ الاصابة : 2 / 459 ؛ تهذيب التهذيب : 7 / 103 ؛ اسد الغابة : 3 / 371 ؛ تاريخ طبرى : 3 / 465 .\r\n( 2 ) . شرح نهج البلاغه : 16 / 207 .\r\n( 3 ) . « فرض على ائمة العدل ان يقدروا انفسهم بضعفة الناس كيلا يتبيغ بالفقير فقره » نهج البلاغه : خطبه 209 .\r\n","page_name":" 337 ","page_number":337},
  {"content":"\r\n\r\nشركت كرده است و شريح قاضى را بازخواست كرد كه چگونه با حقوق پانصد درهم توانسته است خانه‌اى به هشتاد دينار بسازد و در موارد كمتر از اين نيز از افرادى در سطح پايين‌تر از شريح حسابرسى و بازخواست مىكرد . » « 1 »\r\nعبد الكريم خطيب مىنويسد : « هنگامىكه خبر حضور عثمان بن حنيف در مهمانى يكى از اشراف بصره به گوش امام رسيد ، آن‌چنان شوريد كه گويا جنگى عليه ابن حنيف به پا كرده بود . » « 2 » ( فانظر إلى ما تقضمه من هذا المقضم فما اشتبه عليك علمه فالفظه ) منظور از « قضم » و « مقضم » در اين‌جا خوردن و خوردنى است . امام با اين تعبيرات يادآور مىشود كه هدف از غذا خوردن تنها حفظ حيات است و حتى غذاى ضرورى بدن نيز بايد از راه حلال به دست آيد و كوچكترين شبهه‌اى در آن نباشد . ازاين‌رو فقها گفته‌اند : « اصل در اموال ، حرمت است و حليت آنها بايد به اثبات برسد . » « 3 »\r\n( ألا و إنّ لكلّ مأموم إماما يقتدي به و يستضيء بنور علمه ) تو اى ابن حنيف ، تابع و پيرو هستى و من پيشوا و رهبر تو هستم . پس بايد به من اقتدا كنى و هدايت برگيرى . من همان‌گونه كه مىبينى ، بدن خود را با دو پيراهن كهنه مىپوشانم و به خدا سوگند كه اين پيراهنم را تا آن‌جا پينه زده‌ام كه ديگر از\r\n\r\n\r\n","description":"","footnote":"\r\n( 1 ) . عبقرية الامام : 95 و نيز نك : شرح نهج البلاغة ، ابن ابى الحديد : 14 / 27 ؛ نظم درر السمطين : 169 ؛ روضة الواعظين : 446 ؛ امالى صدوق : 388 ؛ شرح نهج البلاغة ، محمد عبده : 3 / 4 .\r\n( 2 ) . على بن ابى طالب عليهما السّلام بقية النبوة و خاتم الخلافة : 265 .\r\n( 3 ) . براى نمونه نك : تذكرة الفقها : 2 / 211 ؛ مجمع الفائدة : 10 / 348 ؛ جامع المدارك : 3 / 266 ؛ المجموع : 10 / 22 .\r\n","page_name":" 338 ","page_number":338},
  {"content":"\r\n\r\nپينه‌زننده آن شرم مىكنم و كسى به من گفت كه چرا آن را دور نمىاندازم ؟ به او پاسخ دادم كه از من دور شو كه رستگاران در پايان آشكار مىشوند . « 1 » غذاى من نيز دو قرص نان جو پوست‌نكنده است . روزى برخى ياران امام به خدمتكارش گفتند كه چرا مراعات اين پيرمرد را نمىكنى و چرا آرد غذايش را الك نمىكنيد تا نخاله‌ها از آن خارج شوند ؟ او گفت كه امام چنين دستور داده است . « 2 » ( ألا و إنّكم لا تقدرون على ذلك ) اين نوع از زهد تنها از تعداد اندكى برمىآيد كه هدف زندگى خود را آخرت و نه دنيا ساخته‌اند . ( و لكن أعينوني بورع و اجتهاد ) مرا از راه پرهيز از گناه و سركوب شهوات يارى رسانيد . بدن‌هاى شما بدون شك بر شما حقوقى دارند كه بايد آنها را به جا آوريد ؛ ولى پا را فراتر از حد نگذاريد .\r\n( فو اللّه ما كنزت من دنياكم تبرا و لا ادّخرت من غنائمها وفرا ) من نيز همانند شما خانواده و فرزندانى دارم و قادر به جمع مال و ثروت هستم و با اين حال باز همه ثروتم را در بين نيازمندان تقسيم مىكنم و جز اندكى هيچ براى خود و خانواده‌ام برجا نمىگذارم . هرزمامدار دادگرى بايد خود را همسان ضعيفان رعيتش گرداند و همانند امام به دو لباس كهنه و دو قرص نان در روز بسنده كند تا تهيدستان از فقر خود به تنگ نيايند . « 3 » در حديثى درباره پيامبر\r\n\r\n\r\n","description":"","footnote":"\r\n( 1 ) . « و اللّه لقد رقعت مدرعتى هذه حتى استحييت من راقعها . و لقد قال لى قائل : ا لا تنبذها عنك ؟ فقلت : اغرب عنى ، فعند الصباح يحمد القوم السرى » نك : شرح خطبه 160 .\r\n( 2 ) . فرائد السمطين : 1 / 352 ؛ كشف الغمة : 1 / 163 ؛ المناقب خوارزمى : 118 ؛ كشف اليقين : 87 ؛ ارشاد القلوب : 215 ؛ الغارات : 1 / 87 ؛ وسائل الشيعة : 24 / 389 ح 30855 .\r\n( 3 ) . نهج البلاغه : خطبه 209 .\r\n","page_name":" 339 ","page_number":339},
  {"content":"\r\n\r\nخدا نيز آمده است : « پيامبر خدا هرگز از هرچيزى دو نمونه آن را نداشت و بيش از يك پيراهن و عبا و كفش و . . . نداشت . او را هرگز فارغ از انجام كارى در منزل نديدم . وى همواره در حال پينه‌زدن كفش بيچاره‌اى يا دوختن پيراهن بيوه‌زنى بود . » « 1 »\r\n( بلى كانت في أيدينا فدك من كلّ ما أظلّته السّماء . . . ) فدك نام روستايى در حجاز است كه در آغاز از آن گروهى از يهود بود . آنان اين باغ را در مصالحه با پيامبر به وى بخشيدند و آن حضرت برمبناى آيه زير ، مالك آن گشت :\r\n« [ اى پيامبر 
  ] از تو درباره غنايم جنگى مىپرسند بگو غنايم جنگى اختصاص به خدا و فرستاده [ او 
  ] دارد پس از خدا پروا داريد و با يكديگر سازش نماييد و اگر ايمان داريد از خدا و پيامبرش اطاعت كنيد . » « 2 » آن‌گاه پيامبر آن را به دخترش فاطمه بخشيد و او نيز در طول حيات پيامبر از آن استفاده مىكرد .\r\nهنگامىكه پيامبر خدا از دنيا رفت ، ابو بكر آن را بازپس گرفته و گفت كه اين باغ از آن همه مسلمانان است . « 3 » امام نيز اين ماجرا را ناديده گرفته و براى بازپس‌گيرى فدك به جنگ و درگيرى روى نياورد ؛ چرا كه آن حضرت به قاعده زير عمل مىكرد : « تا زمانى كه امور مسلمانان درست و استوار باشد و تنها نسبت به من ستمى روا شود ، در پى احقاق حقوق خود برنخواهم\r\n\r\n\r\n","description":"","footnote":"\r\n( 1 ) . تاريخ دمشق : 4 / 101 ؛ صفوة الصفوة : 1 / 200 ؛ سبل الهدى و الرشاد : 7 / 85 و 93 ؛ حلية الابرار :\r\n1 / 241 ؛ الوفا ، ابن جوزى : 2 / 476 .\r\n( 2 ) .   يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ   انفال / 8 : 1 .\r\n( 3 ) . نك : صحيح البخارى : 12 / 7 ؛ صحيح مسلم ، كتاب الجهاد ، روايات شماره 51 و 53 و 54 و 56 ؛ مسند احمد : 1 / 4 و 6 .\r\n","page_name":" 340 ","page_number":340},
  {"content":"\r\n\r\nخاست و با اين كار اميد پاداش خداوند را دارم و از دنياى شما رومىگردانم . » « 1 » بنابراين منظور از كسانى كه نسبت به برخوردارى امام و همسرش از فدك بخيل بودند ، خليفه نخست و ياران و همراهانش است و ديگرانى كه از آن باغ روگردانده و غصب آن را ناديده گرفتند ، امام و همسرش فاطمه است . پيش از اين به تفصيل درباره فدك سخن گفته شد . « 2 » ( و ما أصنع بفدك و غير فدك . . . ) زمين و اموال به چه كار من مىآيد و حال آن كه من سرانجام بر چوب‌هايى به سوى گورى تاريك و تنگ كشانده خواهم شد .\r\n( و إنّما هي نفسي أروضها بالتّقوى لتأتي آمنة يوم الخوف الأكبر ) اسلام و قرآن به تقوا فراخوانده‌اند : « اى مردم از پروردگارتان كه شما را از نفس واحدى آفريد و جفتش را [ نيز 
  ] از او آفريد و از آن دو مردان و زنان بسيارى پراكنده كرد پروا داريد و از خدايى كه به [ نام 
  ] او از همديگر درخواست مىكنيد پروا نماييد و زنهار از خويشاوندان مبريد كه خدا همواره بر شما نگهبان است . » « 3 » تعبير « من نفس واحدة » در اين آيه نشانگر آن است كه تقوا به معناى مساوى ساختن خويش با ديگران است و اين‌كه هيچ فضيلتى براى خود نسبت به ديگران قرار ندهى و پرورش نفس به معناى تهى ساختن آن از دشمنى و\r\n\r\n\r\n","description":"","footnote":"\r\n( 1 ) . « و اللّه لا سلمن ما سلمت امور المسلمين ، و لم يكن فيها جور الا على خاصة ، التماسا لاجر ذلك و فضله ، و زهدا فيما تنافستموه من زخرفه ، و زبرجه » نهج البلاغه : خطبه 74 .\r\n( 2 ) . نك : شرح خطبه 202 .\r\n( 3 ) .   يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالًا كَثِيراً وَ نِساءً وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً   نساء / 4 : 1 .\r\n","page_name":" 341 ","page_number":341},
  {"content":"\r\n\r\nدروغ و حسد است . در نتيجه تقوا در يك سخن به معناى عادت دادن خويش به خيرخواهى نسبت به همه مردم است . ( و لو شئت لاهتديت الطّريق إلى مصفّى هذا العسل و لباب هذا القمح و نسائج هذا القزّ ) پيامبر خدا بر همه سرزمين شبه‌جزيره عربى حكومت مىكرد و اموال و ثروت‌ها از هرسو به نزدش فرستاده مىشد و با اين حال خود و خانواده‌اش به آب و خرمايى بسنده كرده و هزينه ديگرى نمىكردند . اين نوع زندگى تهيدستانه از عهده هيچ كس جز پيامبر برنمىآيد . « 1 » امام نيز از همه ثروت‌هاى سرزمين بزرگ اسلامى در زمان خلافتش برخوردار بود و در عين حال در زندگى شخصى خود به اندكى پول براى بهبود غذا يا پوشاك نياز داشت . آن حضرت بر خود نمىپسنديد كه زندگى خوب و مرفهى داشته و ديگران در فقر و تهيدستى به سر برند . آن حضرت مىفرمود : در قساوت و بىرحمى افراد همين بس كه خود در راحتى باشند و ديگران حتى نان شب خود را نيز نداشته باشند . افراد پست‌تر از اين گروه نيز كسانى هستند كه زندگى خود را برپايه دسترنج تهيدستان و بيچارگان مىسازند .\r\n\r\n\r\n","description":"","footnote":"\r\n( 1 ) . براى آگاهى بيشتر نك : شرح نهج البلاغة ، ابن ابى الحديد : 19 / 189 ؛ صحيح مسلم : 8 / 218 ؛ صحيح بخارى : 3 / 129 ؛ سنن ابن ماجه : 2 / 1388 ؛ سنن ترمذى : 5 / 118 ؛ مجمع الزوائد : 7 / 142 ؛ مسند احمد : 2 / 298 ؛ اقبال الاعمال : 1 / 241 ؛ كافى : 1 / 480 ؛ مجموعة ورام : 39 ؛ تلخيص الحبير :\r\n1 / 480 ؛ سبل السلام : 2 / 155 ؛ تهذيب الاحكام : 4 / 198 .\r\n","page_name":" 342 ","page_number":342},
  {"content":"\r\n\r\n\r\nدرخت بيابان ( 5 - 9 )\r\n« أ أقنع من نفسي بأن يقال هذا أمير المؤمنين و لا أشاركهم في مكاره الدّهرأو أكون أسوة لهم في جشوبة العيش فما خلقت ليشغلني أكل الطّيّبات كالبهيمة المربوطة همّها علفها أو المرسلة شغلها تقمّمها تكترش من أعلافها و تلهو عمّا يراد بها أو أترك سدى أو أهمل عابثا أو أجرّ حبل الضّلالة أو أعتسف طريق المتاهة و كأنّي بقائلكم يقول إذا كان هذا قوت ابن أبي طالب فقد قعد به الضّعف عن قتال الأقران و منازلة الشّجعان ألا و إنّ الشّجرة البرّيّة أصلب عودا و الرّواتع الخضرة أرقّ جلودا و النّابتات العذية أقوى وقودا و أبطأ خمودا ( 5 ) . و أنا من رسول اللّه كالضّوء من الضّوء و الذّراع من العضد و اللّه لو تظاهرت العرب على قتالي لما ولّيت عنها و لو أمكنت الفرص من رقابها لسارعت إليها و سأجهد في أن أطهّر الأرض من هذا الشّخص المعكوس و الجسم المركوس حتّى تخرج المدرة من بين حبّ الحصيد ( 6 ) .\r\nإليك عنّي يا دنيا فحبلك على غاربك قد انسللت من مخالبك و أفلتّ من حبائلك و اجتنبت الذّهاب في مداحضك أين القرون الّذين غررتهم بمداعبك أين الأمم الّذين فتنتهم بزخارفك فها هم رهائن القبور و مضامين اللّحود و اللّه لو كنت شخصا مرئيّا و قالبا حسّيّا لأقمت عليك حدود اللّه في عباد غررتهم بالأمانيّ و أمم ألقيتهم في\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nالمهاوي و ملوك أسلمتهم إلى التّلف و أوردتهم موارد البلاء إذ لا ورد و لا صدر هيهات من وطئ دحضك زلق و من ركب لججك غرق و من ازورّ عن حبائلك وفّق و السّالم منك لا يبالي إن ضاق به مناخه و الدّنيا عنده كيوم حان انسلاخه ( 7 ) .\r\nاعزبي عنّي فو اللّه لا أذلّ لك فتستذلّيني و لا أسلس لك فتقوديني و ايم اللّه يمينا أستثني فيها بمشيئة اللّه لأروضنّ نفسي رياضة تهشّ معها إلى القرص إذا قدرت عليه مطعوما و تقنع بالملح مأدوما و لأدعنّ مقلتي كعين ماء نضب معينها مستفرغة دموعها أ تمتلئ السّائمة من رعيها فتبرك و تشبع الرّبيضة من عشبها فتربض و يأكل عليّ من زاده فيهجع قرّت إذا عينه إذا اقتدى بعد السّنين المتطاولة بالبهيمة الهاملة و السّائمة المرعيّة ( 8 ) .\r\nطوبى لنفس أدّت إلى ربّها فرضها و عركت بجنبها بؤسها و هجرت في اللّيل غمضها حتّى إذا غلب الكرى عليها افترشت أرضها و توسّدت كفّها في معشر أسهرعيونهم خوف معادهم و تجافت عن مضاجعهم جنوبهم و همهمت بذكر ربّهم شفاههم و تقشّعت به طول استغفارهم ذنوبهم أولئك حزب اللّه ألا إنّ حزب اللّه هم المفلحون فاتّق اللّه يا ابن حنيف و لتكفف أقراصك ليكون من النّار خلاصك . ( 9 ) »\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nترجمه\r\nآيا به همين رضايت دهم كه مرا امير مؤمنان خوانند و در تلخىهاى روزگار با مردم شريك نباشم و در سختىهاى زندگى ، الگوى آنان نگردم .\r\nآفريده نشده‌ام كه غذاهاى لذيذ و پاكيزه مرا سرگرم سازد ؛ چونان حيوان پروارى كه تمام همّت او علف ، و يا چون حيوان رها شده كه شغلش چريدن و پر كردن شكم بوده و از آينده خود بىخبر است . آيا مرا بيهوده آفريدند ، آيا مرا به بازى گرفته‌اند ، آيا ريسمان گمراهى در دست گيرم و يا در راه سرگردانى قدم بگذارم . گويا مىشنوم كه شخصى از شما مىگويد : « اگر غذاى فرزند ابى طالب همين است ، پس سستى او را فراگرفته و از نبرد با هماوردان و شجاعان بازمانده است . » آگاه باشيد درختان بيابانى ، چوبشان سخت‌تر ، و درختان كناره جويبار پوستشان نازك‌تر است . درختان بيابانى كه با باران سيراب مىشوند ، آتش چوبشان شعله‌ورتر و پردوام‌تر است . من و رسول خدا صلّى اللّه عليه و آله چونان روشنايى يك چراغيم ، يا چون آرنج به يك بازو پيوسته‌ايم . به خدا سوگند ، اگر عرب در نبرد با من پشت‌به‌پشت يكديگر بدهند ، از آن‌رو برنتابم و اگر فرصت داشته باشم ، به پيكار همه مىشتابم و تلاش مىكنم كه زمين را از اين شخص مسخ شده ( معاويه ) و اين جسم كج‌انديش ، پاك سازم تا سنگ و شن از ميان دانه‌ها جدا گردد .\r\nاى دنيا از من دور شو ، مهارت را بر پشت تو نهاده و از چنگال‌هاى تو رهايى يافتم و از دام‌هاى تو نجات يافته و از لغزشگاه‌هايت دورى گزيده‌ام .\r\nكجايند بزرگانى كه به بازيچه‌هاى خود فريبشان داده‌اى . كجايند امت‌هايى كه با زر و زيورت ، آنها را فريفتى كه اكنون در گورها گرفتارند و درون لحدها\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nپنهان شده‌اند . اى دنيا به خدا سوگند اگر شخصى ديدنى بودى و قالب محسوس داشتى ، حدود خدا را بر تو جارى مىكردم ؛ به جهت بندگانى كه آنها را با آرزوهايت فريب دادى و ملّت‌هايى كه آنها را به هلاكت افكندى و قدرتمندانى كه آنها را تسليم نابودى كردى و هدف انواع بلاها قرار دادى كه ديگر راه پس و پيش ندارند ؛ امّا هيهات كسى كه در لغزشگاه تو قدم گذارد ، سقوط خواهد كرد و آن كس كه بر امواج تو سوار شد ، غرق گرديد . كسى كه از دام‌هاى تو رهايى يافت ، پيروز شد . آن كس كه از تو به سلامت گذشت ، نگران نيست كه جايگاهش تنگ است ؛ زيرا دنيا در پيش او چونان روزى است كه گذشت . از برابر ديدگانم دور شو ، سوگند به خدا ، رام تو نگردم كه خوارم سازى و مهارم را به دست تو ندهم كه هركجا خواهى مرا بكشانى . به خدا سوگند كه تنها اراده خدا در آن است .\r\nچنان نفس خود را به رياضت وادارم كه به يك قرص نان ، هرگاه بيابم شاد شود و به نمك به جاى نان خورش قناعت كند و آن قدر از چشم‌ها اشك ريزم كه چونان چشمه‌اى خشك درآيد و اشك چشمم پايان پذيرد . آيا سزاوار است كه چرندگان ، فراوان بخورند و راحت بخوابند و گله گوسفندان پس از چرا كردن به آغل رو كنند و على نيز [ همانند آنان 
  ] از زاد و توشه خود بخورد و استراحت كند . چشمش روشن باد كه پس از ساليان دراز ، چهارپايان رها شده و گله‌هاى گوسفندان را الگو قرار دهد . خوشا به حال آن كس كه مسئوليّت‌هاى واجب را در پيشگاه خدا به انجام رسانده و در راه خدا هرگونه سختى و تلخى را به جان خريده و به شب زنده‌دارى پرداخته است و اگر خواب بر او چيره شده ، بر روى زمين خوابيده و كف دست را بالين\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nخود قرار داده و در گروهى است كه ترس از معاد خواب را از چشمانشان ربوده و پهلو از بسترها گرفته و لبهايشان به ياد پروردگار در حركت و گناهان را با استغفار طولانى زدوده‌اند : « آنان حزب خداوند هستند و همانا حزب خدا رستگار است . » پس ، از خدا بترس اى پسر حنيف و به قرص‌هاى نان خودت قناعت كن تا تو را از آتش دوزخ رهايى بخشد .\r\n\r\nواژه‌شناسى\r\nالجشوبة : سختى و ناگوارى .\r\nتقمّمها : خوردن بازمانده غذاى مردم .\r\nتكترش : معده و روده خود را پر از غذا مىكنى .\r\nاعتسف الطريق : بدون آگاهى و هدايت در راهى پا گذاشت .\r\nالمتاهة : مكان حيرت و سرگشتگى .\r\nالوقود : در صورت مفتوح بودن به معناى مواد اشتعال‌زا مىآيد و حالت مضموم آن نيز مصدر به معناى اشتعال است .\r\nالصنو : برادر و دوست صميمى .\r\nالصنوان : دو شاخه از يك اصل و تنه .\r\nالذراع : ساعد كه از آرنج تا نوك انگشتان را شامل مىشود .\r\nالعضد : بازو كه از آرنج تا كتف را شامل مىشود .\r\nتظاهرت على قتالى : در جنگ با من همديگر را يارى كردند .\r\nالمعكوس : دگرگون .\r\nحبّ الحصيد : دانه‌هاى گياهان درو شده .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nالغارب : گردن و بخش فوقانى كمر كه به گردن منتهى مىشود و نيز به قسمت بالاى هرچيزى گفته مىشود .\r\nمداعب : جمع « مدعبة » به معناى شوخى و بازى .\r\nالورد : درآمدن به محل برگرفتن آب .\r\nالصدر : بيرون آمدن و بازگشتن از محل برگرفتن آب .\r\nالزلق : محلى كه پاها در آن ليز مىخورد .\r\nازورّ : منحرف شد .\r\nانسلاخ : رفتن .\r\nاعزبى : از من دور شو .\r\nاسلس : نرم شد .\r\nهشّ : خندان و آسوده گشت .\r\nالمأدوم : هرچيزى كه به همراه نان خورده مىشود .\r\nالربيضة : گوسفندانى كه به همراه چوپانشان در مرتع گرد آمده‌اند .\r\nتربض : حيوان بر زمين مىنشيند .\r\nيهجع : آرام مىشود .\r\nقرّت عينه : چشمش روشن گشت .\r\nالبهيمة الهاملة : حيوانى كه بدون چوپان رها شده باشد .\r\nعركت بجنبها بؤسها : اين تعبير كنايه از صبر بر ناراحتى است .\r\nالغمض و الكرى : خواب .\r\nالهمهمة : صداى آهسته .\r\nتقشّعت : آشكار گشت .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nساختار ادبى\r\nكالبهيمة : كاف به معناى مثل است و نقش حال را براى مفعول « يشغلنى » دارد .\r\nسدى ، عابثا : حال براى مفعول « يشغلنى » هستند .\r\nعودا ، جلودا ، وقودا ، خمودا : تمييز هستند .\r\nاليك عنّى : « اليك » اسم فعل به معناى « دور باش » است .\r\nمطعوما ، مأدوما : حال هستند .\r\nطوبى : مصدر به معناى « نيكو بودن » است و در اين‌جا مبتدا قرار گرفته و « لنفس » خبر آن است .\r\n\r\nشرح و تفسير\r\n( أ أقنع من نفسي بأن يقال هذا أمير المؤمنين و لا أشاركهم في مكاره الدّهر ) امام از همه زمامداران مىپرسد كه هدف از حكومت چيست ؟ آيا تنها القاب و عناوين پوچ و تهى و مظاهرو نماهاى دروغين ، هدف از حكومت است ؟\r\nپاسخ هرزمامدارى به اين پرسش ، شخصيت حقيقى او را نشان مىدهد . امام خود نيز به اين پرسش پاسخ داده و هدف از حكومت را برقرارى مساوات در همه زمينه‌ها دانسته است . بديهى است كه مساوات تنها راه تضمين آزادى براى همگان و هميارى در راه جلب مصلحت همه مردم است .\r\n( و كأنّي بقائلكم يقول إذا كان هذا قوت ابن أبي طالب . . . ) قهرمانى و شجاعت به خوراك و غذايى نيست كه خورده مىشود ؛ بلكه بردبارى و پايدارى ، نشانه ايمان است . انسان قهرمان و دلير ، خود را آماده مرگ ساخته و از نيروى بدن و روحش براى آفريدن صحنه‌هاى ماندگار تاريخ يارى مىجويد . تاريخ\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nگواهى مىدهد كه امام در طول زندگى خود صحنه‌هاى قهرمانى و دليرى فراوانى آفريده و او قهرمان مطلق اسلام و عرب است . ( ألا و إنّ الشّجرة البرّيّة أصلب عودا ) درخت بيابانى از درخت اهلى نيرومندتر است ؛ زيرا درخت اهلى از راه شخم‌زنى و كودپاشى و آبيارى پيوسته و رسيدگى مداوم پديد آمده و درخت بيابانى به‌طور طبيعى و بدون هيچ‌گونه رسيدگى رشد مىكند . ( و الرّواتع الخضرة أرقّ جلودا ) گياهان سبز و آبدار كه نما و منظرى نيكو و دلپسند دارند ، سست‌تر و ضعيف‌تر هستند ( و النّابتات العذية أقوى وقودا ) و گياهان سخت و خشن از نيرو و قدرت بيشترى برخوردارند . منظور امام آن است كه سختى و دشوارى زندگى به نيرومندى و صلابت آدمى منجر مىشود و آسايش و رفاه به سستى و ضعف افراد مىانجامد .\r\n( و أنا من رسول اللّه كالضّوء من الضّوء و الذّراع من العضد ) پيامبر صلّى اللّه عليه و آله و على عليه السّلام از يك اصل و ريشه پديد آمده‌اند و پيامبر خود مردى سخت‌كوش و نيرومند بود و على عليه السّلام نيز شمشير و بازوى ياريگر او بود . « 1 » در آيه مباهله از افرادى ياد شده كه همراه پيامبر در مباهله شركت كردند : « پس هركه در اين [ باره 
  ] پس از دانشى كه تو را [ حاصل 
  ] آمده با تو محاجه كند ، بگو بياييد پسرانمان و پسرانتان و زنانمان و زنانتان و خويشان نزديك خود را فراخوانيم ، سپس\r\n\r\n\r\n","description":"","footnote":"\r\n( 1 ) . نك : الارشاد ، شيخ مفيد : 1 / 44 ؛ امالى ، شيخ مفيد : 77 ؛ امالى ، شيخ طوسى : 2 / 71 ؛ اعلام الورى :\r\n1 / 319 ؛ بشارة المصطفى صلّى اللّه عليه و آله : 37 و 45 و 155 ؛ تاريخ بغداد : 6 / 56 ؛ الفتوح ابن اعثم : 1 / 269 ؛ النزاع و التخاصم : 128 ؛ ينابيع المودة : 3 / 211 ؛ مناقب امير المؤمنين عليه السّلام ، سليمان كوفى : 1 / 469 ؛ كنز العمال : 11 / 608 ، ح 32944 ؛ الخصال : 21 ؛ الاحتجاج : 1 / 208 ؛ الصراط المستقيم : 1 / 228 ؛ بحار الانوار : 21 / 280 ؛ مستدرك حاكم : 2 / 242 ؛ مجمع الزوائد : 9 / 100 ؛ تاريخ مدينة دمشق :\r\n42 / 64 ؛ ميزان الاعتدال : 2 / 306 .\r\n","page_name":" 350 ","page_number":350},
  {"content":"\r\n\r\nمباهله كنيم و لعنت خدا را بر دروغگويان قرار دهيم . » « 1 » مفسران در تفسير « و انفسنا » منظور از جان پيامبر را امام على عليه السّلام دانسته‌اند . « 2 » ( و اللّه لو تظاهرت العرب على قتالي لما ولّيت عنها ) امام از مرگ ترسى ندارد و خود نيز فرموده است كه فرزند ابو طالب بيش از انس فرزند به سينه مادرش به مرگ مأنوس است . « 3 » عقاد نيز در اين‌باره مىگويد : « على عليه السّلام از آغاز در نهايت شجاعت آفريده شده بود و فرد شجاع به زندگى بهايى نمىدهد . » « 4 » ( و لو أمكنت الفرص من رقابها لسارعت إليها ) اگر فرصت ريشه‌كنى همه گمراهان را داشتم ، درنگ نكرده و در انجام اين كار شتاب مىكردم . ( و سأجهد في أن أطهّر الأرض من هذا الشّخص المعكوس ) امام از معاويه با تعبير واژگون ياد مىكند ؛ زيرا دين و اعتقادات وى واژگون و تباه گشته است و تعبير « مركوس » نيز به معناى آن است كه معاويه در شهوات و گناهان غرق گشته است . ( و حتّى تخرج المدرة ) واژه « مدرة » به معناى گل خشك يا هرچيزى شبيه آن است . ( من بين حبّ الحصيد ) امام مىگويد كه او تلاش مىكند تا كلوخ و سنگريزه و ديگر نخاله‌ها\r\n\r\n\r\n","description":"","footnote":"\r\n( 1 ) .  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  آل عمران / 3 : 61 .\r\n( 2 ) . نك : فتح القدير ، شوكانى : 1 / 316 ؛ تفسير ابن كثير : 1 / 370 و 371 و 376 ؛ تفسير الكشاف ، زمخشرى : 1 / 268 ؛ جامع البيان ، طبرى : 3 / 297 - 299 ؛ اسباب النزول واحدى : 59 و 74 ؛ تاريخ دمشق ابن عساكر : 1 / 255 ؛ صحيح ترمذى : 4 / 293 / 3085 و 5 / 638 / 3724 و 301 / 3808 باب فضائل امير المؤمنين عليه السّلام ؛ مسند احمد : 1 / 185 .\r\n( 3 ) . « و اللّه ابن ابى طالب انس بالموت من الطفل بثدى امه » خطبه : 5\r\n( 4 ) . عبقرية الامام : فصل آخر .\r\n","page_name":" 351 ","page_number":351},
  {"content":"\r\n\r\nرا از بين ميوه‌ها و محصولات سودمند جدا كند . منظور امام از اين تعبير آن است كه وى درصدد آسوده ساختن انسانيت از شر معاويه است .\r\n( إليك عنّي يا دنيا فحبلك على غاربك ) امام در جاى ديگرى درباره دنيا فرموده است : « نيازى به تو ندارم كه من تو را سه طلاقه كرده و بازگشتى در اين طلاق نيست . » « 1 » ( قد انسللت من مخالبك و أفلتّ من حبائلك . . . ) من خويشتن را از لذت‌ها و شهوات دنيا رها ساخته و بر آخرت و پاداش اخروى وقف كرده‌ام . ( أين القرون الّذين غررتهم بمداعبك . . . ) همه چيز در زمين رو به فنا است و تنها خداوند مقتدر و گرامى باقى خواهد ماند . شبيه اين تعبير بارها پيش از اين گذشت . ( من وطئ دحضك زلق و من ركب لججك غرق ) امام با دنيا سخن مىگويد . ( و السّالم منك لا يبالي إن ضاق به مناخه . . . ) كسى كه از فتنه‌ها و نيرنگ‌هاى دنيا رهايى يابد به آسودگى زندگى خود توجه چندانى ندارد .\r\nانسان عاقل به دنيا و خوشىها و رنج‌هايش بهايى نمىدهد ؛ زيرا دنيا رو به زوال است و آخرت خانه پايدار است . پيش از اين بارها در اين‌باره سخن گفته شد .\r\n( فو اللّه لا أذلّ لك فتستذلّيني ) به هيچ‌يك از جلوه‌هاى دنيا طمع ندارم ؛ زيرا طمع ، آدمى را به خوارى مىكشاند و من در برابر هيچ كس ، ابراز خوارى و كوچكى نمىكنم ؛ مگر در برابر خداوند كه عزت و بلندى حقيقى از اوست .\r\n( و لا أسلس لك فتقوديني ) امام در برابر بزرگ‌ترين بهره و جلوه دنيا نيز نرم و فرمانبردار نمىشود . ( لأروضنّ نفسي رياضة تهشّ معها إلى القرص إذا قدرت عليه\r\n\r\n\r\n","description":"","footnote":"\r\n( 1 ) . « لا حاجة لي فيك قد طلّقتك ثلاثا لا رجعة فيها » نهج البلاغه : حكمت 75 .\r\n","page_name":" 352 ","page_number":352},
  {"content":"\r\n\r\nمطعوما ) كسى كه مانند على عليه السّلام دنيا را اين‌چنين خوار ساخته و زير پا نهاده است ، بايد خود را بر محروميت از بهره‌هاى دنيا عادت دهد و آماده ناگوارىهايش باشد . از اين‌رو امام ، راه قناعت در پيش گرفته و از دنيا تنها به قرص نان جو و اندكى نمك بسنده كرده و آماده هرگونه فداكارى گشته است . امام پيوسته در حال جهاد و مبارزه بوده است . آن حضرت گاه به جهاد اصغر و جنگ عليه شرك و ستم پرداخته و گاه در حال جهاد اكبر و مبارزه با نفس و سركوبى شهوات بوده است . در حديث قدسى آمده است : « برخى مردم تنها يك‌بار مىميرند و برخى ديگر در هرروز و در راه مبارزه با نفس و سركوبى شهوات هفتاد بار مىميرند . » « 1 » دردهاى دنيا پايان‌ناپذيرند و راه رهايى از همه رنج‌هاى دنيا وجود ندارد . انسان عاقل از دنيا رومىگرداند و فرار مىكند و با تمام وجود به خدا رومىآورد . فرار از دنيا به معناى فرار از هواهاى نفسانى و گناهان و زشتىها است و رو آوردن به خدا به معناى پرهيزكارى در گفتار و كردار و مبارزه با خويشتن در راه خدمت به خلق خداوند است .\r\n( طوبى لنفس أدّت إلى ربّها فرضها ) اداى فرايض به معناى برجاى گذاشتن آثارى نيك از خويشتن در بين مردم است و يا دست كم برچيدن آزار و اذيت خويش از مردم و پرهيز از فساد در زمين است . پيامبر خدا مىفرمايد : « پرهيز\r\n\r\n\r\n","description":"","footnote":"\r\n( 1 ) . « يموت الناس مرة ، و يموت احدهم فى كل يوم سبعين مرة من مجاهدة انفسهم و مخالفة هواهم » بحار الانوار :\r\n74 : 24 ح 6 .\r\n","page_name":" 353 ","page_number":353},
  {"content":"\r\n\r\nاز آزار مردم ، خود نوعى صدقه است كه به خويشتن روا مىدارى . » « 1 » بنابراين پرهيز از آزاررسانى ، خود در دين اسلام نوعى كار نيك به حساب مىآيد . ( و عركت بجنبها بؤسها ) در پيمودن راه حق ، بردبارى كرده و جهاد فراوان در اين راه نموده و سختىهاى فراوان از سوى اشرار متحمل شده‌ام تا خشنودى خداوند و آسودگى وجدان را به دست آورم . ( و هجرت في اللّيل غمضها ) از خطر كاهلى و تقصير در اداى واجبات و تكاليف خداوند هراس داشته‌ام . امام خود در اين‌باره مىفرمايد : « خوشا به حال كسى كه واجبات و تكاليف خويش را به‌طور كامل در درگاه خداوند به جا آورد . » ( حتّى إذا غلب الكرى عليها افترشت أرضها و توسّدت كفّها ) اين تعبير كنايه از قناعت نفس در حد امكان است . در حديثى آمده است : « پيامبر خدا در طول روز بر حصيرى مىنشست و در شب نيز بر آن مىخوابيد تا آن‌جا كه آثار آن بر اطراف بدن مباركش مانده بود . . . و با اين حال او از فقر بيزار بود و تهيدستى را براى ديگران نيكو نمىشمرد و از آن به خدا پناه مىبرد . » « 2 » در دعايى از پيامبر نيز آمده است : « خدايا از فقر و ندارى و خوارى به تو پناه مىبرم . . . و نيز از اين\r\n\r\n\r\n","description":"","footnote":"\r\n( 1 ) . « كف اذاك عن الناس ، فانه صدقة تتصدق بها على نفسك » مسند احمد : 5 / 150 ؛ كنز العمال : 15 / 950 ح 43651 ؛ سبل الهدى و الرشاد : 9 / 288 ؛ نوادر راوندى : 3 .\r\n( 2 ) . نك : المبسوط للطوسى : 8 / 90 ؛ المجموع : 6 / 195 ؛ المهذب : 2 / 594 ؛ تذكرة الفقها : 2 / 566 ؛ مكارم الاخلاق ، طبرسى : 25 ؛ سنن ترمذى : 5 / 94 ؛ مغنى المحتاج : 3 / 108 ؛ تفسير قرطبى :\r\n8 / 169 ؛ بحار الانوار : 16 / 385 .\r\n","page_name":" 354 ","page_number":354},
  {"content":"\r\n\r\nكه ستم به كسى روا دارم و يا كس ديگرى به من ستم كند . » « 1 » در حديثى ديگر نيز آمده است : « فقر به كفر بسيار نزديك است . » « 2 »\r\n( في معشر أسهرعيونهم خوف معادهم و تجافت عن مضاجعهم جنوبهم ) جان پاك و پرهيزكار امام با مردان خدا زيست ؛ كسانى كه « پهلوهايشان از خوابگاه‌ها جدا مىگردد [ و 
  ] پروردگارشان را از روى بيم و طمع مىخوانند و از آن‌چه روزيشان داده‌ايم ، انفاق مىكنند . » « 3 »\r\n( فاتّق اللّه يا ابن حنيف و لتكفف أقراصك ليكون من النّار خلاصك ) اين بند در بسيارى از نسخه‌ها با واژه « لتكفف » آمده است ؛ اما به نظر مىرسد اين تعبير نادرست بوده و تعبير درست « لتكفك » باشد . معناى عبارت در اين صورت چنين خواهد بود كه به چند قرص نانى كه در اختيار دارى بسنده كن و از پذيرش دعوت‌هاى آن‌چنانى بپرهيز و به اين شيوه ، خود را از آتش جهنم برهان .\r\n\r\n\r\n","description":"","footnote":"\r\n( 1 ) . « اللهم انى اعوذ بك من الفقر و القلة و الذلة . . . و من ان اظلم او اظلم » صحيح ابن حبان : 3 / 305 ؛ كتاب الدعا ، طبرانى : 399 ؛ الجامع الصغير : 1 / 234 ح 1546 ؛ كنز العمال : 2 / 189 ح 3688 ؛ سنن نسائى : 8 / 261 ؛ مسند احمد : 2 / 305 .\r\n( 2 ) . « كاد الفقر ان يكون كفرا » مسند شهاب : 1 / 342 ح 581 ؛ فيض القدير : 4 / 542 و 5 / 458 ؛ الكافى :\r\n2 / 307 ح 4 ؛ الخصال : 12 ح 40 ؛ الجامع الصغير : 2 / 266 ح 6199 ؛ كنز العمال : 6 / 492 ح 16682 .\r\n( 3 ) .  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ  سجده / 32 : 16 .\r\n","page_name":" 355 ","page_number":355},
  {"content":"\r\n\r\n\r\nنامه 46\r\n\r\nمدارا با رعيت\r\n« أمّا بعد فإنّك ممّن أستظهربه على إقامة الدّين و أقمع به نخوة الأثيم و أسدّ به لهاة الثّغر المخوف فاستعن باللّه على ما أهمّك و اخلط الشّدّة بضغث من اللّين و ارفق ما كان الرّفق أرفق و اعتزم بالشّدّة حين لا تغني عنك إلّا الشّدّة و اخفض للرّعيّة جناحك و ابسط لهم وجهك و ألن لهم جانبك و آس بينهم في اللّحظة و النّظرة و الإشارة و التّحيّة حتّى لا يطمع العظماء في حيفك و لا ييأس الضّعفاء من عدلك و السّلام . »\r\n\r\nترجمه\r\nپس از ياد خدا و درود ، همانا تو از كسانى هستى كه در يارى دين از آنها كمك مىگيرم و سركشى و غرور گناهكاران را درهم مىكوبم و مرزهاى كشور اسلامى را كه در تهديد دشمن قرار دارند ، حفظ مىكنم . پس در مشكلات از خدا يارى جوى و درشتخويى را با اندك نرمى بياميز . در آن‌جا كه مدارا كردن بهتر است ، مدارا كن و در جايى كه جز با درشتى كار انجام\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nنگيرد ، درشتى كن . پروبالت را برابر رعيّت بگستران . با مردم ، گشاده‌رو و فروتن باش و در نگاه و اشاره چشم ، در سلام كردن و اشاره كردن با همگان يكسان باش تا زورمندان در ستم تو طمع نكنند و ناتوانان از عدالت تو مأيوس نگردند . با درود .\r\n\r\nواژه‌شناسى\r\nاستظهر : يارى مىجويم .\r\nاقمع : سركوب مىكنم .\r\nالنخوة : غرور و تكبر .\r\nاللهاة : گوشتى در سقف حلق .\r\nالثغر : سنگر دشمن .\r\nالضغث : آميخته .\r\nآس : مساوات و عدالت برقرار كن .\r\n\r\nساختار ادبى\r\nما كان : « ما » از نوع مصدرى و ظرف است .\r\nارفق : خبر « كان » و منصوب . در برخى نسخه‌ها به صورت مرفوع آمده كه غلط است .\r\nآس : فعل امر است .\r\nلا ييأس : عطف بر « لا يطمع » شده است .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nشرح و تفسير\r\nهيچ‌يك از شارحان به نام كارگزارى كه اين نامه خطاب به او است ، اشاره نكرده‌اند . دانستن نام او نيز فايده چندانى ندارد تا به تلاش در اين‌باره بپردازيم . از عبارات امام به دست مىآيد كه اين نامه خطاب به يكى از بندگان نيكوكار خداوند و شخصى شجاع و مصمم نگاشته شده است . ( فإنّك ممّن أستظهربه على إقامة الدّين ) امام همه شب و روز خود را به رسيدگى به مصالح مردم اختصاص داده و اين‌چنين اخبار كارگزارانش را پيگيرى مىكند و نيكوكاران را ستوده و بدكاران را نكوهش مىكند .\r\n( و اخلط الشّدّة بضغث من اللّين ) در برخورد با مردم ، راه ميانه‌روى در پيش گير و با آنان نه با شدت و سختى فراوان و نه با مدارا و مهربانى بيش از اندازه برخورد كن ؛ بلكه راهى در بين اين دو در پيش گير و بدان كه راه مدارا براى دين و دنياى تو از راه خشونت مناسب‌تر است . پيامبر خدا مىفرمايد : « مدارا در هرجايى زينت‌بخش است و ترك آن در هرجايى مايه زشتى است . » « 1 » خشونت تنها در برخورد با خشونت سزاوار است و آن هم در جايى كه هيچ راه ديگرى براى برخورد با آن وجود نداشته باشد . مىگويند در زمان‌هاى قديم پادشاهى بود كه در بين مردم مىنشست و نوشته‌اى پشت سرش نصب كرده كه در آن آمده بود : اين‌جا قاطعيت بدون خشونت و نرمى بدون سستى\r\n\r\n\r\n","description":"","footnote":"\r\n( 1 ) . « ان الرفق لم يوضع على شى الا زانه ، و لا نزع من شى الا شانه » الكافى : 2 / 119 ح 6 ، و 648 ح 1 ؛ وسائل الشيعة : 2 / 498 ح 2741 ؛ بحار الانوار : 16 / 258 ح 43 .\r\n","page_name":" 358 ","page_number":358},
  {"content":"\r\n\r\nيافت مىشود و نيكوكار ، پاداش و بدكار ، كيفر مىبيند و هيچ حجاب و پوششى در برابر كسى قرار داده نمىشود . « 1 »\r\n( و اخفض للرّعيّة جناحك و ابسط لهم وجهك ) فروتنى به بزرگى و رفعت تو نزد خدا و مردم مىانجامد . ( و آس بينهم في اللّحظة و النّظرة ) بين همگان حتى در نگاه‌هايت مساوات برقرار كن تا افراد ضعيف در پناه تو آسوده‌خاطر باشند و مطمئن گردند كه در هرحال حقشان را از متجاوزان خواهى ستاند و نيز قدرتمندان در محدوده خويش بمانند و به تجاوز به مستضعفان طمع نكنند .\r\nعبارتى شبيه اين قبلا گذشت . « 2 »\r\n\r\n\r\n","description":"","footnote":"\r\n( 1 ) . الفائق فى غريب الحديث : 3 / 168 ؛ كنز العمال : 5 / 765 ح 14319 ؛ تاريخ دمشق : 44 / 439 ؛ تاريخ المدينة : 3 / 879 ؛ النزاع و التخاصم : 42 ؛ الايضاح : 163 .\r\n( 2 ) . نك : آغازنامه 26 .\r\n","page_name":" 359 ","page_number":359},
  {"content":"\r\n\r\n\r\nنامه 47\r\n\r\nهنگام ضربت خوردن\r\n« أوصيكما بتقوى اللّه و ألّا تبغيا الدّنيا و إن بغتكما و لا تأسفا على شيء منها زوي عنكما و قولا بالحقّ و اعملا للأجر و كونا للظّالم خصما و للمظلوم عونا .\r\nأوصيكما و جميع ولدي و أهلي و من بلغه كتابي بتقوى اللّه و نظم أمركم و صلاح ذات بينكم فإنّي سمعت جدّكما ص يقول صلاح ذات البين أفضل من عامّة الصّلاة و الصّيام .\r\nاللّه اللّه في الأيتام فلا تغبّوا أفواههم و لا يضيعوا بحضرتكم . و اللّه اللّه في جيرانكم فإنّهم وصيّة نبيّكم ما زال يوصي بهم حتّى ظننّا أنّه سيورّثهم . و اللّه اللّه في القرآن لا يسبقكم بالعمل به غيركم . و اللّه اللّه في الصّلاة فإنّها عمود دينكم . و اللّه اللّه في بيت ربّكم لا تخلّوه ما بقيتم فإنّه إن ترك لم تناظروا . و اللّه اللّه في الجهاد بأموالكم و أنفسكم و ألسنتكم في سبيل اللّه . و عليكم بالتّواصل و التّباذل و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nإيّاكم و التّدابر و التّقاطع لا تتركوا الأمر بالمعروف و النّهي عن المنكر فيولّى عليكم شراركم ثمّ تدعون فلا يستجاب لكم .\r\nثمّ قال يا بني عبد المطّلب لا ألفينّكم تخوضون دماء المسلمين خوضا تقولون قتل أمير المؤمنين ألا لا تقتلنّ بي إلّا قاتلي . انظروا إذا أنا متّ من ضربته هذه فاضربوه ضربة بضربة و لا تمثّلوا بالرّجل فإنّي سمعت رسول اللّه ص يقول إيّاكم و المثلة و لو بالكلب العقور . »\r\n\r\nترجمه\r\nشما را به ترس از خدا سفارش مىكنم ؛ به دنياپرستى روى نياوريد ؛ گر چه به سراغ شما آيد و برآن‌چه از دنيا از دست مىدهيد ، اندوهناك مباشيد .\r\nحق را بگوييد و براى پاداش الهى عمل كنيد و دشمن ستمگر و ياور ستمديده باشيد . شما را و تمام فرزندان و خاندانم را و كسانى را كه اين وصيّت به آنها مىرسد ، به ترس از خدا و نظم در امور زندگى و ايجاد صلح و آشتى در ميانتان سفارش مىكنم ؛ زيرا من از جدّ شما پيامبر صلّى اللّه عليه و آله شنيدم كه مىفرمود : « اصلاح ميان مردم از نماز و روزه يك سال برتر است » . خدا را خدا را درباره يتيمان ؛ نكند آنان گاهى سير و گاه گرسنه بمانند و حقوقشان ضايع گردد . خدا را خدا را درباره همسايگان ؛ حقوقشان را رعايت كنيد كه وصيّت پيامبر صلّى اللّه عليه و آله شماست ؛ همواره به خوشرفتارى با همسايگان سفارش مىكرد تا آنجا كه گمان برديم براى آنان ارثى معيّن خواهد كرد . خدا را خدا را درباره قرآن ؛ مبادا ديگران در عمل كردن به دستوراتش از شما پيشى گيرند .\r\nخدا را خدا را درباره نماز ؛ چرا كه ستون دين شماست . خدا را خدا را درباره\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nخانه خدا ، تا هستيد آن را خالى مگذاريد ؛ زيرا اگر كعبه خلوت شود ، مهلت داده نمىشويد . خدا را خدا را درباره جهاد با اموال و جانها و زبان‌هاى خويش در راه خدا . بر شما باد به پيوستن با يكديگر و بخشش همديگر ؛ مبادا از هم روى گردانيد و پيوند دوستى را از بين ببريد . امر به معروف و نهى از منكر را ترك نكنيد كه بدهاى شما بر شما مسلّط مىگردند . آن‌گاه هرچه خدا را بخوانيد ، جواب ندهد .\r\nاى فرزندان عبد المطلب ، مبادا پس از من دست به خون مسلمين فرو بريد [ و دست به كشتار بزنيد 
  ] و بگوييد : امير مؤمنان كشته شد ؛ بدانيد جز كشنده من كسى ديگر نبايد كشته شود . درست بنگريد اگر من از ضربت او مردم ، او را تنها يك ضربت بزنيد و دست و پا و ديگر اعضاى او را مبريد .\r\nمن از رسول خدا صلّى اللّه عليه و آله شنيدم كه فرمود : « بپرهيزيد از بريدن اعضاى مرده ، هر چند سگ ديوانه باشد . »\r\n\r\nواژه‌شناسى\r\nالّا تبغيا : نمىخواهيد .\r\nزوى : منع شد .\r\nذات بينكم : احوالتان .\r\nفلا تغبّوا افواههم : آنان را گرسنه نگه نداريد . « 1 »\r\nلم تناظروا : كسى با احترام به شما نمىنگرد .\r\nالتباذل : عطا .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 17 / 7 .\r\n","page_name":" 362 ","page_number":362},
  {"content":"\r\n\r\nالتقاطع ، التدابر : گسست و بريدن .\r\nمثله : مثله كردن و مشوه ساختن .\r\n\r\nساختار ادبى\r\nجميع : مفعول‌معه براى « اوصيكما » است . همچنين ممكن است بر ضمير منصوب تثنيه در « اوصيكما » عطف شده باشد .\r\nو اللّه : فعل مقدر تحذير به آن نصب داده است .\r\nاياكم : مفعول فعل محذوفى است كه هميشه حذف مىگردد .\r\nالتدابر : حرف جر « من » پيش از آن در تقدير است .\r\n\r\nشرح و تفسير\r\n( أوصيكما بتقوى اللّه ) اين بند خطاب به امام حسن و امام حسين است .\r\nامام اين وصيت را پس از ضربت خوردن از ابن ملجم نگاشت . ( و ألّا تبغيا الدّنيا و إن بغتكما ) در پى حرام‌هاى دنيا نباشيد . منظور از نكوهش دنيا در روايات ، پرهيز از حرام‌هاى آن است . در روايتى از پيامبر آمده است : « هر كس بگويد : خدا چهره دنيا را زشت گرداند ، دنيا نيز به او مىگويد : خدا چهره گنه‌كار از بين ما دو تن را زشت گرداند . » « 1 » ( و لا تأسفا على شيء منها زوي عنكما ) تأسف بر گذشته سبب بازگشت چيزهاى از دست رفته نمىشود .\r\n( و كونا للظّالم خصما و للمظلوم عونا ) اين دو وظيفه به يك اندازه ، واجب و\r\n\r\n\r\n","description":"","footnote":"\r\n( 1 ) . « من قال قبح اللّه الدنيا قالت له : قبح اللّه اعصانا لربه » كنز العمال : 3 / 239 ح 6341 ؛ كنز الفوائد : 271 ؛ فيض القدير شرح الجامع الصغير : 2 / 414 ؛ تفسير ثعالبى : 5 / 390 ؛ وسائل الشيعة : 7 / 509 ح 9989 ؛ شرح اصول كافى : 7 / 46 .\r\n","page_name":" 363 ","page_number":363},
  {"content":"\r\n\r\nحتمى هستند . پس ستمديده را بايد يارى رساند و از ستم بايد پرهيز داشت و ستمكار را يارى نرساند . هركس ستمگرى را يارى كند ، شريك ستم‌هايش مىشود . ستم گناهى است كه هيچ كار نيكى با وجود آن پذيرفته نمىشود و ترك ستم ، كار نيكى است كه هيچ گناهى با وجود آن آسيب نمىرساند . پيامبر خدا مىفرمايد : « هركس ستم خود را از همگان بازدارد ، خداوند ديگر گناهانش را مىبخشد . » « 1 »\r\n( و صلاح ذات بينكم فإنّي سمعت جدّكما ص يقول صلاح ذات البين أفضل من عامّة الصّلاة و الصّيام ) برقرارى آشتى بين مردم ، بهترين كار نزد خداوند است و از نماز و روزه و ذكر ، ارزشمندتر است . عبادت ، رابطه خاص بين انسان و خدايش است ؛ ولى آثار نزاع و درگيرى در همه‌جا فراگير است و به ظلم و فساد و انحطاط مىانجامد و در نتيجه از بين بردن آن نيز به همين اندازه بزرگ و مهم است .\r\n( و اللّه اللّه في القرآن ) اين تعبير بارها در بخش خطبه‌ها گذشت . « 2 » ( و اللّه اللّه في الصّلاة ) اين تعبير نيز در برخى از خطبه‌ها گذشت . « 3 » ( و اللّه اللّه في بيت\r\n\r\n\r\n","description":"","footnote":"\r\n( 1 ) . « من اصبح لا يهم بظلم احد غفر اللّه ما اجترم » الكافى : 2 / 332 ح 8 ؛ بحار الانوار : 72 / 315 ح 33 و 62 ؛ الجامع الصغير : 2 / 572 ح 8451 ؛ كنز العمال : 3 / 504 ح 7630 ؛ تاريخ ابن عساكر : 53 / 273 ح 6462 و نيز براى مطالعه بيشتر در نكوهش ستمكارى و ديدگاه اسلام در اين‌باره نك : شرح خطبه 176 .\r\n( 2 ) . نك : شرح خطبه 18 و 110 و 176 .\r\n( 3 ) . نك : شرح خطبه 199 .\r\n","page_name":" 364 ","page_number":364},
  {"content":"\r\n\r\nربّكم ) اين تعبير نيز در برخى خطبه‌ها آمده بود . « 1 » ( لا تتركوا الأمر بالمعروف و النّهي عن المنكر فيولّى عليكم شراركم . . . ) اين تعبير نيز تكرار شده است . « 2 »\r\n( ألا لا تقتلنّ بي إلّا قاتلي . . . ) عبد الكريم خطيب مىنويسد : « از امام درباره سرنوشت ابن ملجم پرسيدند ؟ امام فرمود : اگر زنده ماندم ، خود مىدانم چه كنم و اگر مردم ، اختيار به دست شماست . پس اگر خواستيد او را قصاص كنيد ، تنها يك ضربه به او بزنيد و اگر راه بخشش در پيش گرفتيد ، به پرهيزكارى نزديكتر است . . . همچنين آن حضرت فرمود : غذاى نيكو به او دهيد و بستر نرم در اختيارش نهيد و اگر او را ببخشيد به پرهيزكارى نزديك‌تر است . » « 3 » جرج جرداق مىنويسد : « هنگامىكه پزشك امام به وى گفت كه اين ضربت به عمق سر رسيده و درمان ديگر سودى ندارد ، امام اندوهگين نشده و آه نكشيد ؛ بلكه تسليم خداوند گشته و به حسن و حسين چنين وصيت كرد : مراقب باشيد كه فتنه‌اى به سبب كشته شدن من در نگيرد و خونى ريخته نشود و اگر ببخشيد به تقوا نزديك‌تر است . » عقاد نيز در كتاب « نبوغ امام » مىنويسد : « او در كعبه به دنيا آمد و در مسجد ضربت خورد .\r\nآغاز و پايان زندگى او چه بسيار به هم نزديك و شبيه بود ! » « 4 » امام در تمام زندگى خود تنها براى خدا زيست و تنها خدا را در نظر گرفت .\r\n\r\n\r\n","description":"","footnote":"\r\n( 1 ) . نك : شرح خطبه 27 .\r\n( 2 ) . نك : شرح خطبه 156 .\r\n( 3 ) . على بن ابى طالب عليهما السّلام بقية النبوة و خاتم الخلافة ، فصل آخر .\r\n( 4 ) . عبقرية الامام : 43 .\r\n","page_name":" 365 ","page_number":365},
  {"content":"\r\n\r\n\r\nنامه 48\r\n\r\nبه معاويه\r\n« و إنّ البغي و الزّور يوتغان المرء في دينه و دنياه و يبديان خلله عند من يعيبه و قد علمت أنّك غير مدرك ما قضي فواته و قد رام أقوام أمرا به غير الحقّ فتألّوا على اللّه فأكذبهم فاحذر يوما يغتبط فيه من أحمد عاقبة عمله و يندم من أمكن الشّيطان من قياده فلم يجاذبه .\r\nو قد دعوتنا إلى حكم القرآن و لست من أهله و لسنا إيّاك أجبنا و لكنّا أجبنا القرآن في حكمه و السّلام . »\r\n\r\nترجمه\r\nهمانا ستمگرى و دروغ‌پردازى ، انسان را در دين و دنيا رسوا مىكند و عيب او را نزد عيب‌جويان آشكار مىسازد و تو مىدانى آن‌چه كه از دست رفت ، بازنمىگردد . گروهى باطل طلبيدند و خواستند با تفسير دروغين ، حكم خدا را دگرگون سازند و خدا آنان را دروغگو خواند . معاويه ، از روزى بترس كه صاحبان كارهاى پسنديده خوشحالند و تأسف مىخوردند كه چرا عملشان اندك است ؛ آن روز كسانى كه مهار خويش در دست شيطان دادند ، سخت پشيمانند . تو ما را به داورى قرآن خواندى ؛ درحالىكه خود اهل\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nقرآن نيستى و پاسخ مثبت ما نيز به دعوت تو نبود ؛ بلكه داورى قرآن را گردن نهاديم . با درود .\r\n\r\nواژه‌شناسى\r\nيوتغان المرء : او را رسوا مىكنند . در برخى نسخه‌ها نيز « يذيعان » آمده است كه چنين معنا مىدهد : او را هلاك مىسازند .\r\nتألوا : تفسير كردند . شيخ محمد عبده مىگويد كه اين واژه در اين‌جا به معناى دست‌اندازى كردن است . « 1 » ابن ابى الحديد نيز گفته است كه معناى سوگند خوردن مىدهد . « 2 »\r\nيغتبط : شاد مىشود .\r\n\r\nساختار ادبى\r\nيغتبط : صفت براى « يوم » است .\r\nاياك : مفعول گسسته « أجبنا » است . همه جمله نيز خبر « لسنا » است .\r\n\r\nشرح و تفسير\r\n( و إنّ البغي و الزّور يوتغان المرء في دينه و دنياه ) امام با زبان دين و اخلاق و عقل و وجدان با معاويه سخن مىگويد . معاويه با اين زبان آشنا نيست و او تنها زبان سودجويى و قدرت‌طلبى را مىداند . امام به او مىگويد كه ستم و دروغ ، تو را نزد خدا و مردم رسوا مىسازد و معاويه مىگويد كه اينها براى\r\n\r\n\r\n","description":"","footnote":"\r\n( 1 ) . شرح نهج البلاغة : 3 / 78 .\r\n( 2 ) . شرح نهج البلاغة : 17 / 12 .\r\n","page_name":" 367 ","page_number":367},
  {"content":"\r\n\r\nمن اهميتى ندارد و من تنها در پى رسيدن به قدرت و حكومت هستم و به خدا و مردم اهميتى نمىدهم . معاويه به خوبى مىدانست كه با رسيدن به قدرت مىتواند مردم را با اموال و هداياى خود همچون گوسفند به هرسو بكشاند . گردنكشان و سركشان هرچند بر ستم خود بيشتر بيفزايند ، تشويق‌كنندگان آنها نيز بيشتر خواهد شد . امام در اين‌باره مىفرمايد : « . . .\r\nموجوداتى خرد و ناچيز كه در پى هرفريادى به راه مىافتند و هربادى آنان را به سوى خود مىگرايد . آنان از نور علم ، روشنايى برنگرفته و به پايه‌اى محكم و استوار تكيه نكرده‌اند . » « 1 »\r\n( و قد علمت أنّك غير مدرك ما قضي فواته ) عثمان با طلب خونخواهى تو زنده نمىشود و تو دروغ و نفاق خود را در پس اين شعار پنهان ساخته‌اى . ( و قد رام أقوام أمرا به غير الحقّ فتألّوا على اللّه فأكذبهم ) منظور از اقوام در اين‌جا اصحاب جمل است كه خون عثمان را به دروغ ، بهانه ساخته و در حقيقت در پى خلافت بودند . خداوند سرانجام آنان را نزد همگان رسوا ساخت . ( فاحذر يوما يغتبط فيه من أحمد عاقبة عمله . . . ) هريك از انسان‌ها در روز ديگر پاداش نيكىها و كيفر بدىهايشان را خواهند ديد . ( و قد دعوتنا إلى حكم القرآن و لست من أهله . . . ) ما در هرحالى پيرو قرآن بوده و دعوت بازگشت به قرآن را اجابت مىكنيم ؛ اما تو نسبتى با قرآن ندارى تا شعار حكميت قرآن را از تو بپذيريم . عبد الرحمان بن جوزى مىنويسد : « چگونه مسلمانى مىتواند امير مؤمنان را به انجام كارى نادرست متهم كند . . . او از روى دليل و برهان به\r\n\r\n\r\n","description":"","footnote":"\r\n( 1 ) . « و همج رعاع ؛ أتباع كلّ ناعق يميلون مع كلّ ريح لم يستضيئوا بنور العلم و لم يلجئوا إلى ركن وثيق » نهج البلاغه : حكمت 146 .\r\n","page_name":" 368 ","page_number":368},
  {"content":"\r\n\r\nجنگ با كسانى شتافت كه ناچار به جنگ با آنها بود . او همواره بر حق بود .\r\nدانشمندان در اين امر اختلاف ندارند كه على عليه السّلام در همه جنگ‌هايش بر حق بود ؛ چه اين‌كه پيامبر درباره‌اش فرموده بود : خدايا حق را با على عليه السّلام به هر سويى كه مىچرخد بگردان . » « 1 »\r\n\r\n\r\n","description":"","footnote":"\r\n( 1 ) . صيد الخاطر : 385 ، دار الفكر ، دمشق .\r\n","page_name":" 369 ","page_number":369},
  {"content":"\r\n\r\n\r\nنامه 49\r\n\r\nمشغله دنيا\r\n« أمّا بعد فإنّ الدّنيا مشغلة عن غيرها و لم يصب صاحبها منها شيئا إلّا فتحت له حرصا عليها و لهجا بها و لن يستغني صاحبها بما نال فيها عمّا لم يبلغه منها و من وراء ذلك فراق ما جمع و نقض ما أبرم و لو اعتبرت بما مضى حفظت ما بقي و السّلام . »\r\n\r\nترجمه\r\nپس از ياد خدا و درود ، همانا دنيا انسان را به خود سرگرم و از ديگر چيزها بازمىدارد . دنياپرستان چيزى از دنيا به دست نمىآوردند ؛ جز آن‌كه درى از حرص به رويشان گشوده و آتش عشق آنان تندتر مىگردد . كسى كه به دنياى حرام برسد ، از آن‌چه به دست آورده ، راضى و بىنياز نمىشود و در فكر آنهايى است كه به دست نياورده ؛ امّا سرانجام آن ، جدا شدن از فراهم آورده‌ها و به هم ريختن بافته شده‌ها است . اگر از آن‌چه گذشته عبرت‌گيرى ، آن‌چه را كه باقى مانده ، مىتوانى حفظ كنى . با درود .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nواژه‌شناسى\r\nالمشغلة : هرچه تو را مشغول مىكند .\r\nلهجا : حريص .\r\nنقض : ويران ساختن و گسستن .\r\nابرم : محكم كردن .\r\n\r\nشرح و تفسير\r\nهركس همه همت خود را مشغول دنيا گرداند ، دنيا او را از ديدن حقايق ديگر كور مىسازد و گرفتار درد طمع و حرص خواهد شد . هرچه بيشتر به دنيا دست يابيم ، بيشتر نسبت به نداشته‌هايمان از دنيا اندوه مىخوريم . امام در جاى ديگرى در اين‌باره مىفرمايد : « دو گرسنه هرگز سير نشوند : جوينده علم و جوينده مال . » « 1 » ثروتمندان دنياخواه همه تلاش خود را براى سودجويى بيشتر متمركز مىكنند و به پيامدهاى كارهايشان براى ديگران هيچ توجهى ندارند . ( فراق ما جمع و نقض ما أبرم ) آفات زندگى يا مرگ سبب بريدن آدمى از همه داشته‌هايش مىشود . امام در اين‌باره مىفرمايد : « هركس در مال خود دو شريك دارد : وارث و حوادث . » « 2 » و « كسى كه به دنبال آخرت رود ، دنيا در پى او است تا روزىاش را به تمام بپردازد . » « 3 » ( و لو اعتبرت بما مضى حفظت ما بقي ) عبرت گرفتن از گذشته‌ها سبب مىشود روزهاى آينده عمر را غنيمت شمرده و به جبران گذشته بپردازيم .\r\n\r\n\r\n","description":"","footnote":"\r\n( 1 ) . « منهومان لا يشبعان طالب علم و طالب دنيا » نهج البلاغه : حكمت 449 .\r\n( 2 ) . « لكلّ امرئ في ماله شريكان الوارث و الحوادث » نهج البلاغه : حكمت 335 .\r\n( 3 ) . « من طلب الآخرة طلبته الدّنيا حتّى يستوفي رزقه منها » نهج البلاغه : حكمت 425 .\r\n","page_name":" 371 ","page_number":371},
  {"content":"\r\n\r\n\r\nنامه 50\r\n\r\nبه مرزداران\r\n« من عبد اللّه عليّ بن أبي طالب أمير المؤمنين إلى أصحاب المسالح :\r\nأمّا بعد فإنّ حقّا على الوالي ألّا يغيّره على رعيّته فضل ناله و لا طول خصّ به و أن يزيده ما قسم اللّه له من نعمه دنوّا من عباده و عطفا على إخوانه . ألا و إنّ لكم عندي ألّا أحتجز دونكم سرّا إلّا في حرب و لا أطوي دونكم أمرا إلّا في حكم و لا أؤخّر لكم حقّا عن محلّه و لا أقف به دون مقطعه و أن تكونوا عندي في الحقّ سواء فإذا فعلت ذلك وجبت للّه عليكم النّعمة و لي عليكم الطّاعة و ألّا تنكصوا عن دعوة و لا تفرّطوا في صلاح و أن تخوضوا الغمرات إلى الحقّ فإن أنتم لم تستقيموا لي على ذلك لم يكن أحد أهون عليّ ممّن اعوجّ منكم ثمّ أعظم له العقوبة و لا يجد عندي فيها رخصة فخذوا هذا من أمرائكم و أعطوهم من أنفسكم ما يصلح اللّه به أمركم و السّلام . »\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nترجمه\r\nاز بنده خدا ، على بن ابى طالب ، امير مؤمنان به نيروهاى مسلّح و مرز داران كشور : پس از ياد خدا و درود ، همانا بر زمامدار واجب است كه اگر اموالى به دست آورد يا نعمتى مخصوص او شد ، دچار دگرگونى نشود و با آن اموال و نعمت‌ها ، بيشتر به بندگان خدا نزديك گردد و به برادرانش مهربانى بيشترى روا دارد . آگاه باشيد حق شما بر من آن است كه جز اسرار جنگى هيچ رازى را از شما پنهان ندارم و كارى را جز حكم شرع ، بدون مشورت با شما انجام ندهم و در پرداخت حق شما كوتاهى نكرده و در وقت تعيين‌شده آن بپردازم و با همه شما به‌گونه‌اى مساوى رفتار كنم . پس وقتى من مسئوليّت‌هاى ياد شده را انجام دهم ، بر خداست كه نعمت‌هاى خود را بر شما ارزانى دارد و اطاعت من بر شما لازم است و نبايد از فرمان من سرپيچى كنيد و در انجام آن‌چه صلاح است ، سستى ورزيد و بايد براى رسيدن به حق تلاش كنيد . حال اگر شما پايدارى نكنيد ، انسان كج‌رفتار ، خوارترين افراد نزد من است كه او را به سختى كيفر خواهم داد و هيچ راه فرارى نخواهد داشت . پس دستور العمل‌هاى ضرورى را از فرماندهانتان دريافت داشته و از فرماندهان خود در آن‌چه كه خدا امور شما را اصلاح مىكند ، اطاعت كنيد .\r\nبا درود .\r\n\r\nواژه‌شناسى\r\nالمسالح : جايگاه به كارگيرى سلاح كه منظور سنگرها و مرزها است .\r\nالطول : قدرت و ثروت .\r\nاحتجز : كتمان كرد و بازداشت .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمقطع الحق : حقى كه راه باطل را بگسلد و برچيند .\r\nلا تنكصوا : در پذيرش آن تأخير نكنيد .\r\nالغمرات : سختىها و شدايد .\r\n\r\nساختار ادبى\r\nلا يغيره : تأويل به مصدر مىرود و خبر « ان حقا » قرار مىگيرد .\r\nدنوا : تميز است .\r\nان لا احتجز : تأويل به مصدر مىرود و اسم « ان لكم » قرار مىگيرد .\r\nفان انتم لم تستقيموا : « ان » شرطى كه فعل شرط آن حذف شده و فعل مذكور آن را تفسير مىكند .\r\n\r\nشرح و تفسير\r\nامام اين نامه را به فرماندهان سپاه نگاشته است . ( فإنّ حقّا على الوالي ألّا يغيّره على رعيّته فضل ناله ) ولايت و حكومت ، نوعى وظيفه و تكليف است .\r\nفضيلت حاكم تنها در وفادارى و اخلاص وى و تدبير درست امور رعيت و دفع ستم و آزار از ديگران است . ( ألا و إنّ لكم عندي ألّا أحتجز دونكم سرّا إلّا في حرب ) شما برادران من و همياران من در راه حفظ مصالح اسلام و مسلمانان هستيد . من هيچ رازى را از شما پنهان نمىكنم ؛ مگر آن‌كه ضرورت و مصلحت اقتضا كند . براى مثال اگر نقشه جنگ را به‌طور كامل آشكار كنم ، ممكن است دشمن از آن آگاه شده و شما و كشور به خطر افتيد . پيامبر نيز در اين موارد چنين رفتار مىكرد . جندب بن عبد اللّه از پيامبر نقل مىكند كه آن حضرت ، گروهى را براى برخورد با برخى كاروان‌هاى قريش گسيل داشت و ابو عبيده را بر آنان گماشت . . . آن‌گاه پيامبر نامه‌اى را به عبد اللّه بن جحش\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاسدى داد و به او گفت كه اين نامه را دو روز پس از دور شدن از مدينه باز كند . « 1 » اين گزارش نشان مىدهد كه رازدارى و پنهانكارى در برنامه‌ريزى و عمليات جنگى از صدر اسلام وجود داشته است .\r\n( و لا أطوي دونكم أمرا إلّا في حكم ) قاضى حق ندارد كه داورى خود را پيش از پايان جلسات دادگاه اعلام كند و در صورتى كه قاضى چنين كند ، هر يك از طرفين دعوا حق دارند ، نسبت به حكم قاضى اعتراض كنند . ( و لا أؤخّر لكم حقّا عن محلّه ) حقوق و مواجب شما و هرگونه مستحقى ديگر را از شما دريغ نمىكنم ( و لا أقف به دون مقطعه ) و آنها را بدون تأخير و پشت گوش انداختن به شما مىدهم . ( و أن تكونوا عندي في الحقّ سواء ) همه شما نزد من يكسان هستيد و يكى را به دليل قدرت و رابطه ترجيح نمىدهم . ( فإذا فعلت ذلك ) حق هرصاحب حقى را به‌طور كامل و بدون تأخير به او مىدهم .\r\n( وجبت للّه عليكم النّعمة ) هيچ نعمتى بالاتر از وجود حاكم دادگر نيست كه انسان بىگناه از خطر او در امان باشد و مجرمان از او در هراس باشند و ستمديده صاحب حق از او نيرو گيرد و نيرومند اهل باطل به دست او ضعيف شود . ( و لي عليكم الطّاعة ) فرمانبردارى از زمامدار دادگر ، فرمانبردارى از خداوند است و اين به معناى خوارى در برابر شخص حاكم يا قدرتش نيست . ( و ألّا تنكصوا عن دعوة ) من به راه خدا و حق دعوت مىكنم . ( و لا تفرّطوا في صلاح ) در امر جهاد و پاسبانى از مرزها در برابر دشمن كوتاهى\r\n\r\n\r\n","description":"","footnote":"\r\n( 1 ) . مجمع الزوائد : 6 / 198 ؛ الطبقات الكبرى : 2 / 10 و 50 ؛ السيرة النبوية : 2 / 366 و 4 / 692 ؛ الاستيعاب : 1 / 43 .\r\n","page_name":" 375 ","page_number":375},
  {"content":"\r\n\r\nنكنيد . ( و أن تخوضوا الغمرات إلى الحقّ ) در راه دفاع از كشور به هرخطرى تن دردهيد .\r\n( فإن أنتم لم تستقيموا لي على ذلك لم يكن أحد أهون عليّ ممّن اعوجّ منكم ) اين بند ، تهديدى به كسانى است كه در انجام جهاد و مسئوليت‌هاى سربازى كوتاهى مىكنند . امام آنان را به سخت‌ترين كيفر تهديد مىكند ؛ زيرا اين كارشان سبب به خطر افتادن جان‌ها و اموال مردم مىشود . ( فخذوا هذا من أمرائكم و أعطوهم من أنفسكم ما يصلح اللّه به أمركم ) انتظار حق و عدل از پيشواى خود داشته باشيد و خيرخواهى و اطاعت خود را در اختيارش نهيد كه به اين‌گونه وضع شما به راستى گراييده و مردم در آرامش و خوشى خواهند زيست . رهبر دادگر كسى است كه هواى نفس خود را سركوب كند و همه مردم را دوست بدارد و نسبت به آنها وفادار باشد و براى خود هيچ مزيتى نبيند و خود را با ضعيف‌ترين مردم همسان سازد و هيچ كس را به جز در موارد تخلف ، كيفر ندهد . اگر زمامدارى از اين صفات برخوردار بود ، بايد از او فرمان برد و در غير اين صورت بنا به وظيفه امر به معروف و نهى از منكر بايد بر او شوريد و او را بر كنار ساخت .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nنامه 51\r\n\r\nبه مأموران ماليات\r\n« من عبد اللّه عليّ أمير المؤمنين إلى أصحاب الخراج :\r\nأمّا بعد فإنّ من لم يحذر ما هو صائر إليه لم يقدّم لنفسه ما يحرزها و اعلموا أنّ ما كلّفتم به يسير و أنّ ثوابه كثير و لو لم يكن فيما نهى اللّه عنه من البغي و العدوان عقاب يخاف لكان في ثواب اجتنابه ما لا عذر في ترك طلبه فأنصفوا النّاس من أنفسكم و اصبروا لحوائجهم فإنّكم خزّان الرّعيّة و وكلاء الأمّة و سفراء الأئمّة و لا تحشموا أحدا عن حاجته و لا تحبسوه عن طلبته و لا تبيعنّ للنّاس في الخراج كسوة شتاء و لا صيف و لا دابّة يعتملون عليها و لا عبدا و لا تضربنّ أحدا سوطا لمكان درهم و لا تمسّنّ مال أحد من النّاس مصلّ و لا معاهد إلّا أن تجدوا فرسا أو سلاحا يعدى به على أهل الإسلام فإنّه لا ينبغي للمسلم أن يدع ذلك في أيدي أعداء الإسلام فيكون شوكة عليه و لا تدّخروا أنفسكم نصيحة و لا الجند حسن سيرة و لا الرّعيّة معونة و لا دين اللّه قوّة و أبلوا في سبيل اللّه ما استوجب عليكم فإنّ اللّه سبحانه قد\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاصطنع عندنا و عندكم أن نشكره بجهدنا و أن ننصره بما بلغت قوّتنا و لا قوّة إلّا باللّه العليّ العظيم . »\r\n\r\nترجمه\r\nاز بنده خدا على امير مؤمنان به كارگزاران جمع‌آورى ماليات : پس از ياد خدا و درود ، همانا كسى كه از روز قيامت نترسد ، زاد و توشه‌اى از پيش نخواهد فرستاد . بدانيد مسئوليّتى را كه به عهده گرفته‌ايد ، اندك امّا پاداش آن فراوان است . اگر براى آن‌چه كه خدا نهى كرد ، كيفرى نبود ، براى رسيدن به پاداش در ترك آن نيز عذرى وجود نداشت . در روابط خود با مردم انصاف داشته باشيد و در برآوردن نيازهايشان شكيبا باشيد . همانا شما خزانه‌داران مردم و نمايندگان ملّت و سفيران پيشوايان هستيد . هرگز كسى را از نيازمندى او بازنداريد و از خواسته‌هاى مشروعش محروم نسازيد و براى گرفتن ماليات از مردم ، لباس‌هاى تابستانى يا زمستانى و مركب‌سوارى و برده‌كارى او را نفروشيد و براى گرفتن درهمى ، كسى را با تازيانه نزنيد و به مال كسى - چه نمازگزار باشد يا غير مسلمانى كه در پناه اسلام است - دست‌اندازى نكنيد ؛ جز اسب يا اسلحه‌اى كه براى تجاوز به مسلمان‌ها به كار گرفته مىشود ؛ زيرا براى مسلمان جايز نيست آنها را در اختيار دشمنان اسلام بگذارد تا نيرومندتر از سپاه اسلام گردند . از پند دادن به نفس خويش هيچ گونه كوتاهى نداشته ، از خوشرفتارى با سپاهيان و كمك به رعايا و تقويت دين خدا غفلت نكنيد و آن‌چه در راه خدا بر شما واجب است ، انجام دهيد .\r\nهمانا خداى سبحان از ما و شما خواسته است كه در شكرگزارى كوشا بوده و با تمام قدرت او را يارى كنيم و نيرويى جز از جانب خدا نيست .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nواژه‌شناسى\r\nيحرزها : او را حفظ مىكند .\r\nالسفراء : نمايندگان .\r\nتحشموا : به خشم مىآوريد . در برخى نسخه‌ها نيز « لا تحسموا » به معناى « منع نكنيد » آمده است .\r\nيعتملون عليها : حيوانى كه چندين نفر از آن استفاده مىكنند .\r\nالشوكة : نيرو .\r\nابلوا : انجام دهيد .\r\n\r\nساختار ادبى\r\nمصلّ و لا معاهد : بدل از « الناس » است .\r\nان يدع : تأويل به مصدر مىرود و فاعل « ينبغى » قرار مىگيرد .\r\nان نشكره : تأويل به مصدر مىرود و مفعول « اصطنع » قرار مىگيرد .\r\n\r\nشرح و تفسير\r\nامام اين نامه را به گردآورندگان ماليات نوشته است . ( أمّا بعد فإنّ من لم يحذر ما هو صائر إليه لم يقدّم لنفسه ما يحرزها ) هركس پيش از انجام كارى به پيامدهايش توجه كند و در آنها تدبر و انديشه كند ، از آن كار سود برده و از زيان‌هايش دور خواهد ماند ؛ اما كسى كه بدون انديشه به كارى دست مىزند ، خود را به هلاكت و گرفتارى مىاندازد . ( و اعلموا أنّ ما كلّفتم به يسير و أنّ ثوابه كثير ) آبادانى دنيا و قدرت‌هاى اين جهان از راه مال و ثروت به دست مىآيد .\r\nتلاش‌هاى گردآوردندگان ماليات - هرچند سخت و بسيار باشد - در مقايسه با خوشنودى و پاداش خداوند ، هيچ است . ( و لو لم يكن فيما نهى اللّه عنه من\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nالبغي و العدوان عقاب يخاف . . . ) اگر فرض كنيم كه كيفرى براى انجام كارهاى زشت تعيين نشده و تنها ترك آنها نيكو و پسنديده است ، باز ترك آنها سزاوار بود ؛ چه رسد به حالى كه كيفر انجام كار زشت ، سخت و سنگين شمرده شده است . امام در جاى ديگرى در اين‌باره مىفرمايد : « اگر خدا بر گناهان وعده عذاب نمىداد ، لازم بود براى سپاسگزارى از نعمت‌هايش نافرمانى نشود . » « 1 » ( فإنّكم خزّان الرّعيّة و وكلاء الأمّة و سفراء الأئمّة ) مأموران ماليات بايد سه ويژگى داشته باشند : اموال را براى هزينه كردن در راه خدمت به خلق گرد آورند ؛ نمايندگانى از سوى جامعه و مردم باشند ؛ نمايندگانى از سوى امامان باشند .\r\nهريك از اين سه صفت خود به اخلاص و امانتدارى نياز دارد . اگر مأمور ماليات ، امانتدار نباشد اوضاع از اختيار حاكم خارج شده و فساد همه جا را فرامىگيرد .\r\n( و لا تحشموا أحدا عن حاجته ) همه انسان‌ها در زندگى دنيا نيازهايى دارند و براى رسيدن به هرنيازى ، راه‌حل مناسب آن وجود دارد . بنابراين اگر رفع نياز كسى تنها به دست شما بود ، آن را دريغ نكنيد . در حديثى درباره پيامبر آمده است : « به خدا سوگند كه وى در برآورده ساختن نيازهاى مؤمنان از خودشان كوشاتر بود . » « 2 » ( و لا تبيعنّ للنّاس في الخراج كسوة شتاء و لا صيف و لا دابّة يعتملون عليها ) ماليات از نيازهاى ضرورى انسان مانند غذا و پوشاك\r\n\r\n\r\n","description":"","footnote":"\r\n( 1 ) . « لو لم يتوعّد اللّه على معصيته لكان يجب ألّا يعصى شكرا لنعمه » نهج البلاغه : حكمت 290 .\r\n( 2 ) . « و اللّه لرسول اللّه صلى اللّه عليه و آله اسر به قضا حاجة المؤمن اذا وصلت اليه من صاحب الحاجة » الكافى :\r\n2 / 195 ح 10 ؛ وسائل الشيعة : 16 / 359 ح 21758 ؛ بحار الانوار : 71 / 28 ح 399 ؛ شرح اصول كافى : 9 / 80 ح 10 .\r\n","page_name":" 380 ","page_number":380},
  {"content":"\r\n\r\nگرفته نمىشود و نيز بدهكارى افراد از اين‌گونه نيازها كسر نمىشود و بايد به بدهكارى كه دستش تنگ است ، فرصت داد . فقيهان نيز گفته‌اند كه بدهكار بايد همه دارايى خود را به جز محل سكونت و خوراك و پوشاك خود و خانواده‌اش و نيز كتاب و ديگر ابزارهاى تحصيل علم بفروشد . بدهى به بيت المال نيز مانند ديگر بدهىها به شمار رفته و احكام آنها يكسان است . « 1 »\r\n( و لا تضربنّ أحدا سوطا لمكان درهم و لا تمسّنّ مال أحد من النّاس ) در جمع‌آورى ماليات بايد مدارا كرد و نبايد از خشونت استفاده كرده و كسى را مورد ضرب‌وشتم قرار داد . منظور از « مصلى » در اين نامه ، عموم مسلمانان است و « معاهد » نيز به اهل ذمه و ديگر كافرانى گفته مىشود كه با اجازه حكومت اسلامى در سرزمين مسلمانان زندگى مىكنند . ( إلّا أن تجدوا فرسا أو سلاحا يعدى به على أهل الإسلام ) البته اگر كافرى در سرزمين مسلمانان بدون اجازه وارد شود و به خرابكارى بپردازد ، در اين صورت مىتوان اموالى را كه براى خرابكارى به كار مىگيرد ، مصادره نمود . اين قانون از ديرباز تاكنون در بين همه ملت‌ها وجود داشته است .\r\n( و لا تدّخروا أنفسكم نصيحة و لا الجند حسن سيرة و لا الرّعيّة معونة ) يكديگر را به پيروى از حق اندرز دهيد و به پرهيزكارى سفارش كنيد و واجبات خداوند را انجام دهيد و از او فرمان بريد و او را با جهاد و يارى حق ، سپاس گوييد . گردآورى ماليات ، وظيفه دشوارى است كه به بردبارى و مدارا و امانت‌دارى و آشنايى با احكام شرعى نياز دارد . گردآورندگان بايد بدانند كه\r\n\r\n\r\n","description":"","footnote":"\r\n( 1 ) . نك : رسائل كركى : 2 / 241 ؛ الجامع للشرائع : 363 ؛ تذكرة الفقها : 2 / 3 ؛ تحرير الاحكام : 2 / 525 ؛ تبصرة المتعلمين : 152 ؛ مسالك الافهام : 2 / 129 .\r\n","page_name":" 381 ","page_number":381},
  {"content":"\r\n\r\nماليات را از چه كسى بگيرند و بر چه اموالى ماليات تعيين كنند و در صورت امتناع يا ناتوانى افراد ، با آنان چگونه برخورد كنند و . . . يادآور مىشوم كه اين مسئله ( گردآورى ماليات ) يكى از دلايل جنگ‌هاى رده در دوره ابو بكر بوده است .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nنامه 52\r\n\r\nاوقات نماز\r\n« أمّا بعد فصلّوا بالنّاس الظّهرحتّى تفيء الشّمس من مربض العنز و صلّوا بهم العصر و الشّمس بيضاء حيّة في عضو من النّهار حين يسار فيها فرسخان و صلّوا بهم المغرب حين يفطر الصّائم و يدفع الحاجّ إلى منّى و صلّوا بهم العشاء حين يتوارى الشّفق إلى ثلث اللّيل و صلّوا بهم الغداة و الرّجل يعرف وجه صاحبه و صلّوا بهم صلاة أضعفهم و لا تكونوا فتّانين »\r\n\r\nترجمه\r\nپس از ياد خدا و درود ، نماز ظهررا با مردم وقتى بخوانيد كه آفتاب به طرف مغرب رفته ، سايه آن به اندازه ديوار آغل گسترده شود و نماز عصر را با مردم هنگامى بخوانيد كه خورشيد سفيد است و جلوه دارد و پاره‌اى از روز مانده كه تا غروب مىتوان دو فرسخ راه را پيمود و نماز مغرب را با مردم زمانى بخوانيد كه روزه‌دار افطار و حاجى از عرفات به سوى منى كوچ مىكند و نماز عشاء را با مردم وقتى بخوانيد كه شفق پنهان و يك سوّم از شب بگذرد\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nو نماز صبح را با مردم هنگامى بخوانيد كه شخص ، چهره همراه خويش را بشناسد و نماز جماعت را در حد ناتوان آنان بگزاريد و فتنه‌گر مباشيد .\r\n\r\nواژه‌شناسى\r\nتفىء : خورشيد به سمت غرب مىگرايد . اين امر از طريق برپا ساختن شاخصى در زمين و سايه آن شناخته مىشود .\r\nمربض العنز : اندازه يك بز در حال دراز كشيدن .\r\nبيضاء حية : هنوز به زردى نگراييده است .\r\nعضو النهار : بخشى از روز .\r\nالفرسخ : معادل 5760 متر .\r\nالشفق : سرخى خورشيد در افق به هنگام غروب .\r\nفتّانين : فتنه‌انگيزان .\r\n\r\nساختار ادبى\r\nالظهر : مفعول مطلق « صلوا » است .\r\nحية : صفت براى « بيضاء » است .\r\n\r\nشرح و تفسير\r\n( فصلّوا بالنّاس الظّهرحتّى تفيء الشّمس من مربض العنز ) وقت نماز ظهردر آيه زير تعيين شده است : « نماز را از زوال آفتاب تا نهايت تاريكى شب برپادار و [ نيز 
  ] نماز صبح را زيرا نماز صبح همواره [ مقرون با 
  ] حضور\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n[ فرشتگان 
  ] است . » « 1 » در حديثى نيز آمده است : « نماز ظهرنخستين نمازى است كه در اسلام تعيين گرديد و سپس ديگر نمازها برپايه آن معين شدند . » « 2 » ( و صلّوا بهم العصر و الشّمس بيضاء حيّة في عضو من النّهار حين يسار فيها فرسخان ) وقت تعيين شده در اين بند ، زمان استحباب نماز عصر است .\r\nوقت خواندن نماز عصر به استناد آيه پيش‌گفته تا غروب خورشيد است . ( و صلّوا بهم المغرب حين يفطر الصّائم . . . ) وقت خواندن نماز مغرب بعد از غروب آفتاب است . ( و صلّوا بهم العشاء حين يتوارى الشّفق إلى ثلث اللّيل ) وقت استحباب نماز عشاء نيز پس از رفتن سرخى خورشيد در افق است ؛ گرچه پيش از آن نيز خواندن نماز عشاء به فاصله سه ركعت بعد از غروب آفتاب جايز است . ( و صلّوا بهم الغداة و الرّجل يعرف وجه صاحبه . . . ) نماز صبح نيز بعد از طلوع فجر خوانده مىشود . « 3 »\r\n\r\n\r\n","description":"","footnote":"\r\n( 1 ) .  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً  اسراء / 17 : 78 .\r\n( 2 ) . « ان صلاة الظهراول صلاة فرضها اللّه عز و جل فى الاسلام ، ثم رتب عليها غيرها » شرح الازهار : 1 / 204 ، فتح الوهاب : 1 / 54 ؛ الاقناع : 1 / 97 ؛ مغنى المحتاج : 1 / 121 ؛ الفقيه : 1 / 200 ؛ علل الشرائع :\r\n2 / 323 ؛ وسائل الشيعة : 7 / 329 ؛ امالى طوسى : 695 ؛ مناقب امير المؤمنين عليه السّلام ، ابن شهراشوب :\r\n1 / 43 ؛ بحار الانوار : 1 / 43 و 80 / 137 .\r\n( 3 ) . براى آگاهى بيشتر درباره اوقات نماز نك : الخلاف : 1 / 267 ؛ المبسوط سرخسى : 1 / 141 ؛ الروضة البهية : 1 / 179 ؛ الانصاف : 1 / 438 ؛ المدونة الكبرى : 1 / 56 و 93 ؛ بداية المجتهد : 1 / 97 ؛ المحلى :\r\n3 / 191 ؛ الفقه على المذاهب الاربعة : 1 / 185 .\r\n","page_name":" 385 ","page_number":385},
  {"content":"\r\n\r\n\r\nنامه 53\r\n\r\nعهدنامه مالك اشتر ( 1 - 2 )\r\n« هذا ما أمر به عبد اللّه عليّ أمير المؤمنين مالك بن الحارث الأشتر في عهده إليه حين ولّاه مصر جباية خراجها و جهاد عدوّها و استصلاح أهلها و عمارة بلادها . أمره بتقوى اللّه و إيثار طاعته و اتّباع ما أمر به في كتابه من فرائضه و سننه الّتي لا يسعد أحد إلّا باتّباعها و لا يشقى إلّا مع جحودها و إضاعتها و أن ينصر اللّه سبحانه بقلبه و يده و لسانه فإنّه جلّ اسمه قد تكفّل بنصر من نصره و إعزاز من أعزّه .\r\nو أمره أن يكسر نفسه من الشّهوات و يزعها عند الجمحات فإنّ النّفس أمّارة بالسّوء إلّا ما رحم اللّه ( 1 ) . ثمّ اعلم يا مالك أنّي قد وجّهتك إلى بلاد قد جرت عليها دول قبلك من عدل و جور و أنّ النّاس ينظرون من أمورك في مثل ما كنت تنظر فيه من أمور الولاة قبلك و يقولون فيك ما كنت تقول فيهم و إنّما يستدلّ على الصّالحين بما يجري اللّه لهم على ألسن عباده فليكن أحبّ الذّخائر إليك ذخيرة\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nالعمل الصّالح فاملك هواك و شحّ بنفسك عمّا لا يحلّ لك فإنّ الشّحّ بالنّفس الإنصاف منها فيما أحبّت أو كرهت . ( 2 ) »\r\n\r\nترجمه\r\nاين فرمان بنده خدا على امير مؤمنان به مالك اشتر پسر حارث در عهدى است كه با او در گماردنش به فرماندارى مصر دارد : خراج آن ديار را جمع آورد و با دشمنانش نبرد كند و كار مردم را اصلاح و شهرهاى مصر را آباد سازد . او را به ترس از خدا فرمان مىدهد و اين‌كه اطاعت خدا را بر ديگر كارها مقدّم دارد و آن‌چه در كتاب خدا آمده ، از واجبات و سنّت‌ها را پيروى كند ؛ دستوراتى كه جز با پيروى آن ، رستگار نخواهد شد و جز با نشناختن و ضايع كردن آن ، جنايتكار نخواهد گرديد . به او فرمان مىدهد كه خدا را با دل و دست و زبان يارى كند ؛ زيرا خداوند پيروزى كسى را تضمين كند كه او را يارى دهد و آن كس را كه او را بزرگ شمارد ، بزرگ دارد و به او فرمان مىدهد تا نفس خود را از پيروى آرزوها بازدارد و به هنگام سركشى رامش كند كه : « همانا نفس همواره به بدى وامىدارد ؛ جز آن‌كه خدا رحمت آورد . »\r\nپس اى مالك بدان من تو را به سوى شهرهايى فرستادم كه پيش از تو دولت‌هاى عادل يا ستمگرى بر آن حكم راندند و مردم در كارهاى تو چنان مىنگرند كه تو در كارهاى حاكمان پيش از خود مىنگرى و درباره تو آن مىگويند كه تو نسبت به زمامداران گذشته مىگويى و همانا نيكوكاران را به نام نيكى توان شناخت كه خدا از آنان بر زبان بندگانش جارى ساخت . پس نيكوترين اندوخته تو بايد اعمال صالح و درست باشد . هواى نفس را در\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاختيار گير و از آن‌چه حلال نيست ، خويشتن‌دارى كن ؛ زيرا بخل ورزيدن به نفس خويش ، آن است كه در آن‌چه دوست دارد يا براى او ناخوشايند است ، راه انصاف پيمايى .\r\n\r\nواژه‌شناسى\r\nيكسر نفسه : خود را كنترل نموده و رام مىسازد .\r\nوزع : بازداشت .\r\nالجمحات : اسبى كه سواره‌اش را به زمين بزند .\r\n\r\nساختار ادبى\r\nجباية : بدل اشتمال از « مصر » است .\r\nان ينصر اللّه : تأويل به مصدر مىرود و حرف جر محذوف ( باء ) به آن جر مىدهد .\r\n\r\nشرح و تفسير\r\nامام اين نامه را پس از تعيين مالك اشتر به فرماندارى مصر به او نوشت .\r\nاين نامه به عهدنامه مالك اشتر معروف است و بحث و گفتگوى فراوان از ديرباز تاكنون درباره‌اش شده است . برخى خاورشناسان درباره آن پژوهش كرده و بسيارى از نويسندگان ، فقراتى از آن را در نوشته‌هاى خود آورده‌اند .\r\nگروهى نيز آن را به زبان عربى شرح كرده‌اند كه نام ده عنوان از آنها را سيد\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nهبة الدين شهرستانى در مقدمه كتاب « الراعى و الرعية » نوشته فكيكى ، آورده است . « 1 »\r\nمالك اشتر از بزرگان و شجاعان عرب بود و در بين شيعيان اهل بيت نيز از رهبران و بزرگانشان به حساب مىآمد . امام ، خود درباره‌اش فرموده است :\r\n« او مردى خيرخواه برايمان بود و بر دشمنانمان سخت‌گير و شديد بود . » « 2 » و نيز : « هرگز از كاهلى و لغزش او هراسى نبود . » « 3 » سخنان امام درباره اين شخصيت نشانگر آن است كه وى خرد و اخلاص و شجاعت و كارآمدى را يك‌جا در خود گردآورده بود .\r\nامام در اين عهدنامه به اختيارات مالك اشتر در حكومت مصر اشاره مىكند كه عبارتند از : گردآورى ماليات ؛ جهاد با دشمن ؛ رسيدگى به حال شهروندان و برقرارى امنيت و بهداشت و ديگر خدمات ضرورى اجتماعى ؛ آبادانى سرزمين از راه گسترش كشاورزى و صنعت و بازرگانى و . . . آن‌گاه امام او را در هرحالى به پرهيزكارى سفارش مىكند . ( أمره بتقوى اللّه و إيثار طاعته و اتّباع ما أمر به في كتابه ) اين سفارش براى همه زمامداران در همه دوره‌ها ضرورى است . دانش بدون پرهيزكارى نه تنها مشكلات زندگى را\r\n\r\n\r\n","description":"","footnote":"\r\n( 1 ) . براى نمونه : شرح عهد مالك الاشتر ، على بن محمد رشتى گيلانى ؛ شرح عهد مالك الاشتر ، محمد باقر بن ميرزا يوسف بن بيكلر سلطان خان قمى تفرشى ؛ شرح عهد مالك الاشتر ، شيخ هادى بيرجندى ؛ دراسات النهج فى شرح عهد مالك الاشتر ، شيخ محمد مهدى عاملى ؛ قائد القوات العلوية فى شرح عهد مالك الاشتر ، شيخ عبد الواحد مظفرى ؛ السياسة العلوية فى شرح عهد مالك الاشتر ؛ التحفة السليمانية فى شرح عهد مالك الاشتر ، سيد ماجد بحرانى .\r\n( 2 ) . « كان رجلا لنا ناصحا ، و على عدونا شديدا ناقما » نهج البلاغه : نامه 34 .\r\n( 3 ) . « ممن لا يخاف وهنه و لا سقطته » نهج البلاغة : نامه 13 .\r\n","page_name":" 389 ","page_number":389},
  {"content":"\r\n\r\nبر طرف نمىكند ، بلكه بر آنها مىافزايد . گرفتارى انسان جديد در همين است كه علىرغم پيشرفت فراوان در زندگى خود ، جنايات و خرابى فراوان به بار آورده است . آبادانى سرزمين و خوشبختى مردم جز از راه پرهيزكارى و اخلاص ميسر نيست .\r\n( أنّي قد وجّهتك إلى بلاد قد جرت عليها دول قبلك من عدل و جور ) همه سرزمين‌ها از زمامداران خود سود يا زيان ديده‌اند ؛ اما بيشتر زمامداران از اشرار بوده و به مردم خود بدى مىرسانند و زمامداران نيك ، بسيار اندك هستند . ( و أنّ النّاس ينظرون من أمورك في مثل ما كنت تنظر فيه من أمور الولاة قبلك . . . تقول فيهم ) پادشاهان و اميران هيچ سلطه‌اى بر جان‌ها و نيت‌ها و زبان و انديشه آدميان ندارند . مردم از ظلم و ستم زمامداران سخن مىگويند و بر آنها خرده مىگيرند و تو نيز اى مالك در گذشته چنين مىكردى . پس همه تلاش خود را انجام ده تا هيچ زمينه ضعف و نكوهش در كار تو نباشد . ( و إنّما يستدلّ على الصّالحين بما يجري اللّه لهم على ألسن عباده ) خشنودى ضعيفان از زمامداران ، نشانه عدالت‌پيشگى زمامداران است . ( فاملك هواك و شحّ بنفسك عمّا لا يحلّ لك ) نفس خود را از بدى بازدار و به خوبى وادار و به اين‌گونه در راه نجات و امان گام بردار .\r\n\r\nهمه مردم از خاكند ! ( 3 - 5 )\r\n« و أشعر قلبك الرّحمة للرّعيّة و المحبّة لهم و اللّطف بهم و لا تكوننّ عليهم سبعا ضاريا تغتنم أكلهم فإنّهم صنفان إمّا أخ لك في الدّين و إمّا نظير لك في الخلق يفرط منهم الزّلل و تعرض لهم العلل و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nيؤتى على أيديهم في العمد و الخطإ فأعطهم من عفوك و صفحك مثل الّذي تحبّ و ترضى أن يعطيك اللّه من عفوه و صفحه فإنّك فوقهم و والي الأمر عليك فوقك و اللّه فوق من ولّاك و قد استكفاك أمرهم و ابتلاك بهم ( 3 ) و لا تنصبنّ نفسك لحرب اللّه فإنّه لا يد لك بنقمته و لا غنى بك عن عفوه و رحمته و لا تندمنّ على عفو و لا تبجحنّ بعقوبة و لا تسرعنّ إلى بادرة وجدت منها مندوحة و لا تقولنّ إنّي مؤمّر آمر فأطاع فإنّ ذلك إدغال في القلب و منهكة للدّين و تقرّب من الغير و إذا أحدث لك ما أنت فيه من سلطانك أبّهة أو مخيلة فانظر إلى عظم ملك اللّه فوقك و قدرته منك على ما لا تقدر عليه من نفسك فإنّ ذلك يطامن إليك من طماحك و يكفّ عنك من غربك و يفيء إليك بما عزب عنك من عقلك ( 4 ) .\r\nإيّاك و مساماة اللّه في عظمته و التّشبّه به في جبروته فإنّ اللّه يذلّ كلّ جبّار و يهين كلّ مختال . أنصف اللّه و أنصف النّاس من نفسك و من خاصّة أهلك و من لك فيه هوى من رعيّتك فإنّك إلّا تفعل تظلم و من ظلم عباد اللّه كان اللّه خصمه دون عباده و من خاصمه اللّه أدحض حجّته و كان للّه حربا حتّى ينزع أو يتوب و ليس شيء أدعى إلى تغيير نعمة اللّه و تعجيل نقمته من إقامة على ظلم فإنّ اللّه سميع دعوة المضطهدين و هو للظّالمين بالمرصاد . ( 5 ) »\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nترجمه\r\nمهربانى با مردم را پوشش دل خويش قرار ده و با همه دوست و مهربان باش . مبادا هرگز ، چونان حيوان شكارى باشى كه خوردن آنان را غنيمت دانى ؛ زيرا مردم دو دسته‌اند : دسته‌اى برادر دينى تو و دسته ديگر همانند تو در آفرينش مىباشند . اگر گناهى از آنان سرمىزند يا علّت‌هايى بر آنان عارض مىشود ، يا خواسته و ناخواسته ، اشتباهى مرتكب مىگردند ، آنان را ببخشاى و بر آنان آسان‌گير ؛ آن‌گونه كه دوست دارى خدا تو را ببخشايد و بر تو آسان گيرد . همانا تو از آنان برتر و امام تو از تو برتر و خدا بر آن كس كه تو را فرماندارى مصر داد ، والاتر است كه انجام امور مردم مصر را به تو واگذارده و آنان را وسيله آزمودن تو قرار داده است . هرگز با خدا مستيز كه تو را از كيفر او نجاتى نيست و از بخشش و رحمت او بىنياز نخواهى بود . از بخشش ديگران پشيمان مباش و بر كيفر كردن شادى مكن و به خشمى كه توان رهايى از آن را دارى ، شتاب نداشته باش . به مردم نگو : به من فرمان دادند و من نيز فرمان مىدهم ، پس بايد اطاعت شود كه اين‌گونه خودبزرگ‌بينى ، دل را فاسد و دين را پژمرده و موجب زوال نعمت‌هاست .\r\nاگر با مقام و قدرتى كه دارى ، دچار تكبّر يا خودبزرگ‌بينى شدى ، به بزرگى حكومت پروردگار كه برتر از تو است بنگر كه تو را از آن سركشى نجات مىدهد و تندروى تو را فرومىنشاند و عقل و انديشه‌ات را به جايگاه اصلى بازمىگرداند .\r\nبپرهيز كه خود را در بزرگى ، همانند خداوند پندارى و در شكوه خداوندى همانند او دانى ؛ زيرا خداوند هرسركشى را خوار مىسازد و هر\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nخودپسندى را بىارزش مىكند . با خدا و با مردم و با خويشاوندان نزديك و با افرادى از رعيّت خود كه آنان را دوست دارى ، انصاف را رعايت كن كه اگر چنين نكنى ستم روا داشتى و كسى كه به بندگان خدا ستم روا دارد ، خدا به جاى بندگانش دشمن او خواهد بود و آن را كه خدا دشمن شود ، دليل او را نپذيرد كه با خدا سر جنگ دارد تا آن‌گاه كه بازگردد يا توبه كند و چيزى چون ستمكارى ، نعمت خدا را دگرگون نمىكند و كيفر او را نزديك نمىسازد كه خدا دعاى ستمديدگان را مىشنود و در كمين ستمكاران است .\r\n\r\nواژه‌شناسى\r\nسبعا ضاريا : درنده وحشى .\r\nاستكفاك : از او خواست كه حالشان را بهبود سازى .\r\nتبجحنّ : شاد و خوشحال مشو .\r\nالمندوحة : گشايش و فراخى .\r\nالابّهة : تكبر و بزرگ‌بينى .\r\nالمخيلة : عجب و غرور .\r\nيطامن : آرام مىسازد و مىكاهد .\r\nطماحك : بلندپروازى .\r\nغربك : شدت و تندى .\r\nيفىء : بازمىگردد .\r\nعزب : پنهان مىشود .\r\nالمساماة : مسابقه و رقابت در عظمت و بزرگى .\r\nادحض : باطل ساخت .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nساختار ادبى\r\nما انت فيه : « ما » فاعل « احدث » است . « انت فيه » مبتدا و خبر است و همه جمله ، صله « ما » است .\r\nابهة : مفعول است .\r\nاياك : مفعول فعل حذف شده است .\r\n\r\nشرح و تفسير\r\n( و أشعر قلبك الرّحمة للرّعيّة و المحبّة لهم و اللّطف بهم ) حاكم بايد مردم خود را دوست بدارد ؛ همان‌گونه كه بايد بين آنها عدالت برقرار كند . حاكمى كه به شيوه محبت و عدالت حكومت مىكند ، محبوب مردم خويش مىگردد . در اين صورت همه امور كشور استوار شده و امنيت و آرامش در همه جا حكمفرما مىشود ؛ چرا كه همه افراد مردم ، خود را سرباز و محافظ زمامدارشان مىشمرند . خداوند در توصيف حكومت پيامبر مىفرمايد : « قطعا براى شما پيامبرى از خودتان آمد كه بر او دشوار است شما در رنج بيفتيد . به [ هدايت 
  ] شما حريص و نسبت به مؤمنان دلسوز مهربان است . » « 1 » زمامدارى كه تنها از راه زور ، فرمان برده مىشود ، در دنيا و آخرت از زيانكاران است .\r\n( فإنّهم صنفان إمّا أخ لك في الدّين و إمّا نظير لك في الخلق ) انسان نبايد به همنوع خود ستم و تجاوز كند و بايد او را همانند خويش بشمرد و او را در برخورد با ستمگران يارى كند ؛ حتى اگر هم‌كيش او نباشد . امام جعفر صادق به شيعيان خود مىفرمايد : « امانت را به صاحبانش بازگردانيد ؛ هرچند از\r\n\r\n\r\n","description":"","footnote":"\r\n( 1 ) .  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  توبه / 9 : 128 .\r\n","page_name":" 394 ","page_number":394},
  {"content":"\r\n\r\nمجوس باشند . » « 1 » يكى از ياران حضرت نيز روزى به ايشان گفت : « فردى يهودى پولى را از من گرفته و از دادن آن امتناع كرد و سوگند خورد كه چنين پولى نزدش نيست . پس از مدتى پولى از او نزد من افتاد . حال آيا من مىتوانم اين پول را در عوض پول خود بردارم ؟ » امام فرمود : « اگر او به تو خيانت كرد ، تو با او چنين مكن . » « 2 »\r\n\r\nمسلمان و دولت‌هاى اسلامى\r\nزمامداران مسلمان در آغاز با هركسى كه به سرزمينشان پا مىگذاشت ، همچون يك شهروند برخورد مىكردند و همه حقوق و تكاليف ديگر شهروندان را درباره او نيز اجرا مىكردند . ازاين‌رو ، گاه مسلمان هندى و ترك و عرب و ايرانى با آزادى تمام از جايى به جاى ديگر منتقل گشته و از همه حقوق سياسى و اجتماعى و طبيعى خود برخوردار بود . وظايف و تكاليف ديگر شهروندان نيز درباره او اجرا مىشد و حاكم مىتوانست او را براى دفاع از مسلمانان به جهاد وادارد . « 3 »\r\n( يفرط منهم الزّلل و تعرض لهم العلل . . . عفوه و صفحه ) همه مردم ممكن است اشتباه كنند و به راستى چه كسى بدون هيچ خطا و لغزشى يافت مىشود . كسانى نيز كه در خلوت و دور از مردم زندگى مىكنند ، باز ممكن\r\n\r\n\r\n","description":"","footnote":"\r\n( 1 ) . « ردوا الامانة الى اهلها و ان كانوا مجوسا » الكافى : 5 / 132 ح 2 ؛ التهذيب : 6 / 351 ح 993 ؛ تذكرة الفقهاء : 2 / 196 ؛ وسائل الشيعة : 13 / 222 ح 53 .\r\n( 2 ) . « اذا خانك فلا تخنه ، و لا تدخل فيما عبته عليه » الكافى : 5 / 98 ح 1 ؛ الفقيه : 3 / 113 ح 482 ؛ الاستبصار :\r\n3 / 52 ح 171 ؛ وسائل الشيعة : 12 / 204 ح 7 ؛ تهذيب الاحكام : 6 / 348 ح 980 .\r\n( 3 ) . نك : نظام الحكم ، محمود حلمى .\r\n","page_name":" 395 ","page_number":395},
  {"content":"\r\n\r\nاست دچار لغزش و خطا شوند و حقوق خداوند را به‌طور كامل به جا نياورند . كسانى كه از خداوند درخواست بخشش كنند ، خدا نيز آنان را مىبخشايد : « بگو اى بندگان من كه بر خويشتن زياده‌روى روا داشته‌ايد از رحمت خدا نوميد مشويد . در حقيقت خدا همه گناهان را مىآمرزد كه او خود ، آمرزنده مهربان است . » « 1 » انسان‌ها نيز سزاوار است كه بدكاران را ببخشند و با مردم به‌گونه‌اى برخورد كنند كه گويا هيچ دشمن و حسودى در بين آنان نيست . غلبه و چيرگى بدون شك از آن افراد حليم و بخشايشگر است .\r\n( فإنّك فوقهم ) تو امير و سرپرست آنان هستى . ( و والي الأمر عليك فوقك ) تو را ولىامر برگزيده و ناظر و سرپرست تو است . ( و اللّه فوق من ولّاك ) همگى در دست قدرت خداوند هستيم و از جهت بندگى و نياز به رحمت و عنايت خداوند يكسان هستيم ؛ پس چرا بايد تكبر نموده و بزرگى بفروشيم .\r\n( و قد استكفاك أمرهم و ابتلاك بهم ) مردم ، امانتى از سوى خداوند نزد زمامداران هستند و خداوند زمامداران را به واسطه مردم مىآزمايد . اگر زمامداران با مردم به نيكى رفتار كنند ، خدا به آنان پاداش مىدهد و در غير اين صورت آنان را مجازات مىكند .\r\n( و لا تنصبنّ نفسك لحرب اللّه فإنّه لا يد لك بنقمته . . . وجدت منها مندوحة ) در انجام گناه ، انديشه نكن كه به دام خشم و كيفر خداوند مىافتى و تاب تحمل آن را ندارى . هيچ ثروت و مقامى نمىتواند تو را از عفو و رحمت خداوند\r\n\r\n\r\n","description":"","footnote":"\r\n( 1 ) .  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  زمر / 39 : 53 .\r\n","page_name":" 396 ","page_number":396},
  {"content":"\r\n\r\nبىنياز سازد . اگر بدكاران به خود را بخشيدى ، پشيمان نباش كه بخشش در هرحال نيكو و فضيلت است . اگر از دشمن خود نيز انتقام گرفتى شاد نشو كه خداوند فرموده است : « گذشت كردن شما به تقوا نزديكتر است . » « 1 » به هيچ آفريده‌اى تجاوز و تعدّى مكن ؛ حتى اگر او به تو چنين كرده باشد ؛ مگر آن‌كه بخشش تو به گستاخى بيشتر او در دشمنى و تجاوز به ديگران بينجامد .\r\n( و لا تقولنّ إنّي مؤمّر آمر فأطاع فإنّ ذلك إدغال في القلب و منهكة للدّين ) واژه « ادغال » به معناى فسادانگيزى و خرابكارى است و « منهكة » نيز به معناى ضعف و سستى است . امام مىگويد كه به منصب رياست غره مشو و خود را فرمانده مردم و مردم را مطيع خويش ننگر كه اين غرور به تباهى قلب و سستى دين تو انجاميده ، سرانجام تو را به هلاكت مىاندازد . ( و إذا أحدث لك ما أنت فيه من سلطانك أبّهة أو مخيلة . . . من عقلك ) شيطان از راه كبر در جان تو مىدمد و به تو چنين وانمود مىكند كه انسانى بزرگ و بىهمتا هستى .\r\nشاعرى در اين‌باره مىگويد : « القاب و عناوينى كه در جايى نامناسب به كار روند ؛ گربه را به چهره شير نمايش مىدهند . » « 2 »\r\nهرگاه غرور و تكبر به تو دست داد ، به خداوند پناه ببر و عظمت و بزرگى او را به ياد آور و بدان‌كه تو در دست قدرت او هستى و هيچ سود و زيانى از خويش ندارى . در اين هنگام است كه شيطان از تو دست كشيده و\r\n\r\n\r\n","description":"","footnote":"\r\n( 1 ) .  أَنْ تَعْفُوا أَقْرَبُ لِلتَّقْوى  بقره / 2 : 237 .\r\n( 2 ) . اين بيت به ابن شرف نسبت داده شده و برخى نيز آن را به حسن بن رشيق يا محمد بن عمار مهرى اندلسى نسبت داده‌اند . نك : ديوان مهرى اندلسى : 59 و 60 ؛ نفح الطيب : 1 / 214 و 4 / 255 ؛ وفيات الاعيان : 4 / 428 ؛ تاريخ ابن خلدون : 1 / 155 و 229 ؛ سير اعلام النبلا : 17 / 144 .\r\n","page_name":" 397 ","page_number":397},
  {"content":"\r\n\r\nعقل و خرد تو به جاى خويش بازمىگردد . تنها راه رياضت نفس و عادت دادن آن به تواضع و فروتنى آن است كه انسان همواره به قدرت و عظمت بىكران خداوند بينديشد . شناخت خداوند تنها راه درمان بيمارى دل‌ها است .\r\n( إيّاك و مساماة اللّه في عظمته و التّشبّه به في جبروته ) خودبزرگ‌بينى نوعى جهالت و نادانى است و عظمت تنها شايسته خداوند است . پس هركس در بزرگى با خداوند رقابت كند ، خدا او را ذليل و خوار مىسازد و هركس خود را در برابر خداوند كوچك كند ، خدا نيز او را نزد خويش و در برابر مردم بزرگ مىكند .\r\n( أنصف اللّه و أنصف النّاس من نفسك و من خاصّة أهلك ) انصاف به معناى پذيرش حق و عمل به آن در رابطه با خدا و مردم است . ( فإنّك إلّا تفعل تظلم و من ظلم عباد اللّه كان اللّه خصمه دون عباده ) خداوند بدون شك دادگر است و هر كس راه ستم در پيش گيرد ، با خداوند درافتاده است و خشم خداوند و خوارى دنيا و آخرت شامل حالش مىشود .\r\n\r\nخشنودى رعيت ( 6 - 7 )\r\n« و ليكن أحبّ الأمور إليك أوسطها في الحقّ و أعمّها في العدل و أجمعها لرضى الرّعيّة فإنّ سخط العامّة يجحف برضى الخاصّة و إنّ سخط الخاصّة يغتفر مع رضى العامّة و ليس أحد من الرّعيّة أثقل على الوالي مئونة في الرّخاء و أقلّ معونة له في البلاء و أكره للإنصاف و أسأل بالإلحاف و أقلّ شكرا عند الإعطاء و أبطأ عذرا عند المنع و أضعف صبرا عند ملمّات الدّهرمن أهل الخاصّة و إنّما عماد الدّين و\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nجماع المسلمين و العدّة للأعداء العامّة من الأمّة فليكن صغوك لهم و ميلك معهم ( 6 ) و ليكن أبعد رعيّتك منك و أشنأهم عندك أطلبهم لمعايب النّاس فإنّ في النّاس عيوبا الوالي أحقّ من سترها فلا تكشفنّ عمّا غاب عنك منها فإنّما عليك تطهير ما ظهرلك و اللّه يحكم على ما غاب عنك فاستر العورة ما استطعت يستر اللّه منك ما تحبّ ستره من رعيّتك أطلق عن النّاس عقدة كلّ حقد و اقطع عنك سبب كلّ وتر و تغاب عن كلّ ما لا يضح لك و لا تعجلنّ إلى تصديق ساع فإنّ السّاعي غاشّ و إن تشبّه بالنّاصحين . ( 7 ) »\r\n\r\nترجمه\r\nدوست‌داشتنىترين چيزها نزد تو ، در حق ميانه‌ترين و در عدل فراگيرترين و در جلب خشنودى مردم گسترده‌ترين باشد كه همانا خشم عمومى مردم ، خشنودى خواص ( نزديكان ) را از بين مىبرد ؛ امّا خشم خواص را خشنودى همگان بىاثر مىكند . خواصّ جامعه ، همواره بار سنگينى را بر حكومت تحميل مىكنند ؛ زيرا در روزگار سختى ياريشان كمتر و در اجراى عدالت از همه ناراضىتر و در خواسته‌هايشان پافشارتر و در عطا و بخشش‌ها كم‌سپاس‌تر و به هنگام منع خواسته‌ها دير عذرپذيرتر و در برابر مشكلات كم‌استقامت‌تر مىباشند . در صورتى كه ستون‌هاى استوار دين و اجتماعات پرشور مسلمانان و نيروهاى ذخيره دفاعى ، عموم مردم مىباشند .\r\nپس به آنها گرايش داشته و اشتياق تو با آنان باشد .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nاز رعيّت ، آنان را كه عيب‌جوترند از خود دور كن ؛ زيرا مردم عيوبى دارند كه رهبر امّت در پنهان داشتن آن از همه سزاوارتر است . پس مبادا آن چه بر تو پنهان است ، آشكار گردانى و آن‌چه كه هويداست بپوشانى كه داورى در آن‌چه از تو پنهان است ، با خداى جهان مىباشد . پس چندان‌كه مىتوانى زشتىها را بپوشان تا آن را كه دوست دارى بر رعيّت پوشيده ماند ، خدا بر تو بپوشاند . گره هركينه‌اى را در مردم بگشاى و رشته هرنوع دشمنى را قطع كن و از آن‌چه كه در نظر روشن نيست كناره گير . در تصديق سخن‌چين شتاب مكن ؛ زيرا سخن‌چين گرچه در لباس اندرزدهنده ظاهر مىشود ، امّا خيانتكار است .\r\n\r\nواژه‌شناسى\r\nالاجحاف : كاستن زياد .\r\nالالحاف : اصرار و پافشارى .\r\nالملمّات : سختىها و شدايد .\r\nجماع المسلمين : اكثريت مسلمانان .\r\nاشنأهم : بدترين و دشمن‌ترين .\r\nالوتر : حقد و كينه .\r\nتغاب : ناديده گرفتن .\r\nالساعى : سخن‌چين .\r\n\r\nساختار ادبى\r\nمئونة ، معونة ، شكرا ، عذرا ، صبرا : تمييز هستند .\r\nمن اهل الخاصة : جار و مجرور متعلق به « اثقل » است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nالعامة : خبر « عماد الدين » است .\r\nتغاب عليه : فعل امر است .\r\n\r\nشرح و تفسير\r\n( و ليكن أحبّ الأمور إليك أوسطها في الحقّ ) واژه « اوسط » در اين‌جا به معناى ميانه‌رو است . اعتدال و ميانه‌روى به معناى به كارگيرى حق هر شخصى در جاى خويش است و اين‌كه انسان بين حقوق خود و ديگران تعادل برقرار كند . بنابراين حاكم ، حق دارد كه مردم را به اطاعت وادارد ؛ اما در زمينه‌هايى كه به سود و نفع عمومى آنها مرتبط است . حاكم همچنين بايد درخواست‌هاى معقول مردم را اجابت كند و درعين‌حال اين درخواست‌ها نيز نبايد قدرت و سلطه او را نقض كنند . اين‌گونه است كه توازن و تعادل بين حقوق مختلف برقرار مىشود .\r\n( و أعمّها في العدل ) حاكم بايد بنا به مصلحت همه افراد جامعه عمل كند و اگر نتواند ، دست كم بايد مصلحت اكثريت را در نظر گيرد . ( فإنّ سخط العامّة يجحف برضى الخاصّة ) اگر اقليتى از حاكم بخواهند كه حقوق اكثريت را نقض كرده و به آنان بدهد ، او نبايد بپذيرد . اين كار از منظر دينى ستم و ظلم به شمار رفته و از منظر سياسى نيز به خشم عمومى مردم و سقوط حكومت مىانجامد . خشنودى گروه اندكى از مردم ، مانع اعتراض و شورش اكثريت نيست ؛ اما ناخشنودى اين گروه اندك در كنار رضايت عمومى آسيبى به حكومت نمىرساند : ( و إنّ سخط الخاصّة يغتفر مع رضى العامّة ) .\r\nمنتسكيو در كتاب « روح القوانين » به تقسيم انواع حكومت‌ها پرداخته است . حكومت‌ها از منظر او به دسته‌هاى زير تقسيم مىشوند :\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n1 - حكومت مستبد كه يك فرد بدون قانون و نظام بر آن حكومت مىكند و همگان را به پذيرش خواسته‌هايش وامىدارد .\r\n2 - حكومت پادشاهى كه يك نفر برمبناى قوانينى مشخص و ثابت حكومت مىكند .\r\n3 - حكومت نخبگان كه گروهى خاص در رأس آن هستند .\r\n4 - حكومت مردم‌سالار كه ملت طى سازوكارى در حكومت شريك هستند .\r\nهمه ملت‌ها خواهان حكومت مردم‌سالار هستند و همه فيلسوفان و خيرخواهان بشريت به آن ايمان دارند و در همه قوانين اساسى كشورها در شرق و غرب به آن تصريح شده است . امام نيز در اين بند از سخنانشان به اين شيوه حكومت اشاره دارند : « فإنّ سخط العامّة يجحف برضى الخاصّة و إنّ سخط الخاصّة يغتفر مع رضى العامّة » . معناى اين عبارت آن است كه حاكم در حقيقت وكيل و نماينده مردم در تأمين اهداف و نيازهايشان است . او نماينده قدرت مردم و نه مالك آن است و او تا زمانى در منصب حكومت مىماند كه امين و مخلص باشد .\r\nامام در ادامه نامه به بدىها و عيوب اشراف مردم اشاره مىكند . آنان از راه وراثت يا مقام و يا ثروت بر ديگران چيره مىشوند و آنان را زيردست خود مىشمارند . ( و ليس أحد من الرّعيّة أثقل على الوالي مئونة في الرّخاء . . . ) اين گروه هيچ سودى ندارند و تنها با اصرار بر خواسته‌هاى پايان‌ناپذيرشان به حاكم فشار وارد مىكنند . رعيت از نظر آنان بردگانى هستند كه بايد در نهايت بدبختى و بيچارگى بمانند و شب و روز كار كنند تا آنان ثروت بيشتر اندوخته\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو نزد خود احتكار كنند . هيچ سخنى براى آنان سنگين‌تر از عدل و مساوات نيست . امروز نيز اين‌گونه افراد در بين ما فراوانند .\r\nامام سپس به فوايد در نظر گرفتن اكثريت مىپردازد . ( و إنّما عماد الدّين و جماع المسلمين و العدّة للأعداء . . . ) دين به اكثريت مردم توجه دارد ؛ چه اين‌كه اگر دين به گروه اشراف اختصاص يابد ، آن را پيرو خواسته‌هاى خويش ساخته و از آن براى پيشبرد اهداف خود بهره مىبرند : « و اگر حق از هوس‌هاى آنها پيروى مىكرد ، قطعا آسمان‌ها و زمين و هركه در آنهاست تباه مىشد ؛ بلكه يادنامه‌شان را به آنان داده‌ايم ولى آنها از [ پيروى 
  ] يادنامه خود رويگردانند . » « 1 » مستضعفان و ستمديدگان ، زمينه مناسب رشد و گسترش اسلام هستند ؛ چرا كه آنان شيفته زندگى در سايه حق و عدالت و مساوات هستند و اسلام ضامن تحقق اين آرزوهايشان است . آنان معمولا اكثريت هر ملت و جامعه‌اى را تشكيل مىدهند . ازاين‌رو امام از آنان با عنوان عموم مردم و اكثريت مسلمانان ياد كرده است . تاريخ از جنايات و فجايع فراوانى حكايت مىكند كه اشراف و بزرگان به نام دين انجام داده‌اند . آنان خود را دارنده آسمان و زمين مىشمرند و به خود اجازه انجام هركارى را مىدهند .\r\nكارهاى زشت آنان سبب شد كه ماركس از دين به عنوان افيون توده‌ها ياد كند . برخى فيلسوفان قرون وسطى نيز گفته بودند كه بايد حق را از دين جدا ساخت و همه مظاهرقدرت را از آن گرفت و به گروه اندكى از جامعه اجازه نداد كه به نمايندگى از خدا بر همگان چيره شده و به آنان ستم روا دارند .\r\n\r\n\r\n","description":"","footnote":"\r\n( 1 ) .  وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ بَلْ أَتَيْناهُمْ بِذِكْرِهِمْ فَهُمْ عَنْ ذِكْرِهِمْ مُعْرِضُونَ  مؤمنون / 23 : 17 .\r\n","page_name":" 403 ","page_number":403},
  {"content":"\r\n\r\nاگر دين از حق و ارزش‌ها جدا گردد ، فاجعه‌اى بزرگ در جهان پديد مىآيد كه نمونه‌هايى مانند فاشيسم و صهيونيسم از آن جمله است . اگر اسلام به درستى شناخته شود ، آن را تنها دين نجات‌بخش توده‌ها خواهند ديد و ديگر از دين با عنوان افيون توده‌ها ياد نخواهد شد . اسلام همه امتيازات و ويژگىهاى افراد و گروه‌ها را حذف كرده و هيچ حق مقدسى براى شخص يا گروه خاصى تعيين نكرده و همگان را از جهت حقوق و تكاليف يكسان شمرده است . خداوند به پيامبرش مىفرمايد : « پس تذكر ده كه تو تنها تذكردهنده‌اى ؛ بر آنان تسلطى ندارى . » « 1 » نيز « از حساب تو [ نيز 
  ] چيزى بر عهده آنان نيست تا ايشان را برانى و از ستمكاران باشى . » « 2 » و نيز « ما تو را بر ايشان نگهبان نكرده‌ايم و تو وكيل آنان نيستى . » « 3 »\r\nامام از اكثريت مردم با عنوان نيروى مخالف مستكبران و گردنكشان ياد كرده است و اين نهايت ستايش و مدح است . توده مردم ستون فقرات هر جامعه‌اى به شمار رفته و پيشرفت و شكوفايى هرجامعه‌اى به آنان وابسته است و در نتيجه ناديده گرفتن آنان به زيان ملت و وطن و دولت مىانجامد .\r\n( و ليكن أبعد رعيّتك منك و أشنأهم عندك أطلبهم لمعايب النّاس ) كسى كه پيوسته از مردم به بدى ياد مىكند و در جستجوى لغزش‌هايشان است ، از بيمارى حقارت و سفاهت رنج برده و هركه از او پيروى كند مانند اوست . ( فإنّ في النّاس عيوبا الوالي أحقّ من سترها ) در جستجوى عيوب مردم نباش و اگر\r\n\r\n\r\n","description":"","footnote":"\r\n( 1 ) .   فَذَكِّرْ إِنَّما أَنْتَ مُذَكِّرٌ * لَسْتَ عَلَيْهِمْ بِمُصَيْطِرٍ   غاشيه / 88 : 21 - 22 .\r\n( 2 ) .  وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ  انعام / 6 : 52 .\r\n( 3 ) .  وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ  انعام / 6 : 107 .\r\n","page_name":" 404 ","page_number":404},
  {"content":"\r\n\r\nعيب‌هايى را نيز ديدى ، ناديده بگير و كسى را با شتاب متهم مكن كه تنها خداوند به حسابرسى و كيفر خواهد پرداخت . ( فإنّ السّاعي غاشّ ) سخن‌چين در بين مردم دشمنى و كينه مىآفريند . ( و إن تشبّه بالنّاصحين ) او گاه از روى ريا خود را خيرخواه و امين معرفى مىكند و لباس نيكوكاران به تن مىكند .\r\n\r\nبا راستگويان ( 8 - 9 )\r\n« و لا تدخلنّ في مشورتك بخيلا يعدل بك عن الفضل و يعدك الفقر و لا جبانا يضعفك عن الأمور و لا حريصا يزيّن لك الشّره بالجور فإنّ البخل و الجبن و الحرص غرائز شتّى يجمعها سوء الظّنّ باللّه .\r\nإنّ شرّ وزرائك من كان للأشرار قبلك وزيرا و من شركهم في الآثام فلا يكوننّ لك بطانة فإنّهم أعوان الأثمة و إخوان الظّلمة و أنت واجد منهم خير الخلف ممّن له مثل آرائهم و نفاذهم و ليس عليه مثل آصارهم و أوزارهم و آثامهم ممّن لم يعاون ظالما على ظلمه و لا آثما على إثمه أولئك أخفّ عليك مئونة و أحسن لك معونة و أحنى عليك عطفا و أقلّ لغيرك إلفا فاتّخذ أولئك خاصّة لخلواتك و حفلاتك ( 8 ) ثمّ ليكن آثرهم عندك أقولهم بمرّ الحقّ لك و أقلّهم مساعدة فيما يكون منك ممّا كره اللّه لأوليائه واقعا ذلك من هواك حيث وقع و الصق بأهل الورع و الصّدق ثمّ رضهم على ألّا يطروك و لا يبجحوك بباطل لم تفعله فإنّ كثرة الإطراء تحدث الزّهو و تدني من العزّة\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو لا يكوننّ المحسن و المسيء عندك بمنزلة سواء فإنّ في ذلك تزهيدا لأهل الإحسان في الإحسان و تدريبا لأهل الإساءة على الإساءة و ألزم كلّا منهم ما ألزم نفسه و اعلم أنّه ليس شيء بأدعى إلى حسن ظنّ راع برعيّته من إحسانه إليهم و تخفيفه المئونات عليهم و ترك استكراهه إيّاهم على ما ليس له قبلهم فليكن منك في ذلك أمر يجتمع لك به حسن الظّنّ برعيّتك فإنّ حسن الظّنّ يقطع عنك نصبا طويلا و إنّ أحقّ من حسن ظنّك به لمن حسن بلاؤك عنده و إنّ أحقّ من ساء ظنّك به لمن ساء بلاؤك عنده . ( 9 ) »\r\n\r\nترجمه\r\nبخيل را در مشورت كردن دخالت نده كه تو را از نيكوكارى بازمىدارد و از تنگدستى مىترساند . ترسو را در مشورت كردن دخالت نده كه در انجام كارها روحيه تو را سست مىكند . حريص را در مشورت كردن دخالت نده كه حرص را با ستمكارى در نظرت زينت مىدهد . همانا بخل و ترس و حرص ، غرائز گوناگونى هستند كه ريشه آنها بدگمانى به خداى بزرگ است . بدترين وزيران تو كسى است كه پيش از تو وزير بدكاران بوده و در گناهان آنان شركت داشته است . پس مبادا چنين افرادى محرم راز تو باشند ؛ زيرا كه آنان ياوران گناهكاران و يارىدهندگان ستمكارانند . تو بايد جانشينانى بهتر از آنان داشته باشى كه قدرت فكرى امثال آنها را داشته ، امّا گناهان و كردار زشت آنها را نداشته باشند : كسانى كه ستمكارى را بر ستمى يارى نكرده و گناهكارى را در گناهى كمك نرسانده باشند . هزينه اين‌گونه از افراد بر تو سبك‌تر و\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nياريشان بهتر و مهربانيشان بيشتر و دوستى آنان با غير تو كمتر است . آنان را از خواص و دوستان نزديك و رازداران خود قرار ده . سپس از ميان آنان افرادى را كه در حق‌گويى از همه صريح‌ترند و در آن‌چه كه خدا براى دوستانش نمىپسندد ؛ تو را مددكار نباشند ، انتخاب كن ؛ چه خوشايند تو باشد يا ناخوشايند .\r\nتا مىتوانى با پرهيزكاران و راستگويان بپيوند و آنان را چنان پرورش ده كه تو را فراوان نستايند و تو را براى اعمال زشتى كه انجام نداده‌اى ، تشويق نكنند كه ستايش بىاندازه ، خودپسندى مىآورد و انسان را به سركشى وا مىدارد . هرگز نيكوكار و بدكار در نظرت يكسان نباشند ؛ زيرا نيكوكاران در نيكوكارى بىرغبت و بدكاران در بدكارى تشويق مىگردند . پس هركدام از آنان را براساس كردارشان پاداش ده . بدان اى مالك هيچ وسيله‌اى براى جلب اعتماد والى به رعيّت بهتر از نيكوكارى به مردم و تخفيف ماليات و عدم اجبار مردم به كارى كه دوست ندارند ، نمىباشد . پس در اين راه آن‌قدر بكوش تا به وفادارى رعيّت ، خوشبين شوى كه اين خوشبينى رنج طولانى مشكلات را از تو برمىدارد . پس به آنان كه بيشتر احسان كردى بيشتر خوشبين باش ، و به آنان كه بدرفتارى كردى بدگمان‌تر باش .\r\n\r\nواژه‌شناسى\r\nالفضل : نعمت .\r\nالبطانة : نزديكان و اطرافيان .\r\nالآصار : بار گناه .\r\nالمؤونة : سنگينى و سختى .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nالفا : از روى محبت .\r\nيبجحوك : تو را شاد مىكنند .\r\nالزهو : عجب و خودبينى .\r\nالعزة : تكبر و بزرگ‌بينى .\r\nالتزهيد ، التدريب : عادت دادن .\r\nحسن البلاء : نيكى كردن .\r\nسوء البلاء : بدى كردن .\r\n\r\nساختار ادبى\r\nخير الحلف : مفعول « واجد » است .\r\nمؤونة : تمييز است .\r\nواقعا : حال براى « مما كره » است .\r\nما الزم : « ما » منصوب به نزع خافض است .\r\nبأدعى : « باء » زايد است .\r\nنصبا : مفعول براى « يقطع » است .\r\n\r\nمشورت\r\n( و لا تدخلنّ في مشورتك بخيلا يعدل بك عن الفضل . . . ) منظور از مشورت در اين‌جا نظام مردم‌سالارى در برابر استبداد و ديكتاتورى نيست بلكه تنها به گرفتن نظر و مشورت از كسانى نظر دارد كه صلاحيت آن را دارند . امام از گرفتن نظر انسان بزدل و بخيل و حريص نهى مىكند . بخيل و حريص هردو از جهت شيوه گرفتن و دادن اموال يكسان هستند ؛ ولى دومى حرص بيشترى از اولى دارد و همه شب و روز خود را براى رسيدن به بهره بيشترى از دنيا\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمصرف مىكند و اما بخيل ممكن است تنبل باشد و تلاش چندانى براى دستيابى به اموال بيشتر از خود نشان ندهد . انسان‌ها همه چيز را از منظر ذات و شخصيت خود مىبينند ؛ همانند مورچه‌اى كه شاخك‌هايى براى خداوند تصور مىكند و قورباغه‌اى كه آسمان را به اندازه دهانه چاهى مىپندارد كه در آن قرار دارد . به همين‌ترتيب ، انسان بخيل به شدت از دارايىهاى خود محافظت كرده و انسان بزدل براى حفظ زندگى به هركارى دست زده و انسان حريص با همه وجود براى گردآورى اموال بيشتر تلاش مىكند . برخى دانشمندان نيز از منظر آزمايشگاه كوچك خود به همه جهان نگريسته و تنها فرضيات و نظريات خود را درست و بدون خطا مىپندارند . دانشمندان نيز مانند هر انسان ديگرى ممكن است دچار خطاى در نظر شوند و حتى در حس و تجربه خود نيز ممكن است اشتباه كنند .\r\n( إنّ شرّ وزرائك من كان للأشرار قبلك وزيرا ) بيشتر مردم در برابر حاكمان و زمامداران از روى ريا و تصنع برخورد مىكنند و آنان را به صفاتى مىستايند كه در آنها نيست ؛ به‌ويژه اگر حاكمان از نوع گردنكشان و اشرار باشند .\r\nبديهى است كه همراهان و نزديكان انسان‌هاى شرور مانند خودشان هستند .\r\nازاين‌رو امام از نزديكان و ياران ستمگران و گردنكشان برحذر مىدارد . آن حضرت به كارگزارش توصيه مىكند كه گذشته هريك از ياران و نزديكانش را بررسى كرده و از اهداف و مقاصد آنان آگاهى يافته و تنها نيكان و پاكانشان را براى خود برگزيند .\r\n( و أنت واجد منهم خير الخلف ممّن له مثل آرائهم و نفاذهم ) امام به مالك مىگويد كه از مجرمان و سابقه‌داران دورى كند ؛ هرچند در نهايت هوش و\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nذكاوت باشند . آنان به فريب و گمراهى ديگران مشغولند و عقل و هوش خود را ابزارى براى دزدى و جنايت ساخته‌اند . پس خود را با اهل دين و صلاح همراه ساز كه آنان در نصيحت و مشورت به نيرنگ رو نمىآورند و خود را همسان ديگران شمرده ، براى خود برترى قايل نمىشوند . در بين اين‌گونه افراد نيز اهل خرد و مشورت فراوان يافت مىشود . سزاوار به يادآورى است كه امام از كمك گرفتن از مجرمان در موارد لازم نهى نمىكند بلكه از اعتماد و اطمينان كردن به آنها برحذر مىدارد . بديهى است كه هر انسانى از جهاتى داراى خير و از جهات ديگرى داراى شر است و نبايد وجود جهات بدى در فردى ، مانع استفاده از او در جهات نيكى شود .\r\n( ثمّ ليكن آثرهم عندك أقولهم بمرّ الحقّ لك ) حق براى هواپرستان تلخ و سنگين است و براى عالمان دادگر ، گمشده‌اى است كه در هرجا آن را مىجويند . پس هرگاه كسى از آنان را يافتى ، او را به خود نزديك ساز و مقامش را بلند گردان . ( و أقلّهم مساعدة فيما يكون منك ممّا كره اللّه لأوليائه ) كسانى را به خود نزديك كن كه براى منافع دنيوى به يارى باطل برنمىخيزند و كارهاى زشت تو را نيكو جلوه نمىدهند . ( ثمّ رضهم ) آنان را عادت بده كه تو را از روى باطل نستايند . ( على ألّا يطروك و لا يبجحوك بباطل لم تفعله ) فرصت‌طلبان از روى نفاق و ريا به مدح و ستايش قدرتمندان مىپردازند .\r\nزمامدار آگاه و با بصيرت بايد از اهداف حقيقىشان آگاه گشته و جايگاه مناسب را برايشان قرار دهد . انسان‌هاى نادان و ناچيز هستند كه به تشويق و مدح اطرافيان فريفته شده و ستايش خيانتكاران در آنان اثر مىگذارد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n( و لا يكوننّ المحسن و المسيء عندك بمنزلة سواء . . . نفسه ) خداوند به بندگانش فرمان داده كه با مهربانى و رحمت با يكديگر برخورد كنند و خود نيز با آنان همين‌گونه رفتار مىكند و همچنين دستور به بخشش داده و خود نيز به مردم بخشش مىكند . خداوند در برخورد با كار نيك و بد يكسان عمل نمىكند : « پس هركه هم‌وزن ذره‌اى نيكى كند [ نتيجه 
  ] آن را خواهد ديد ؛ و هر كه هم‌وزن ذره‌اى بدى كند [ نتيجه 
  ] آن را خواهد ديد . » « 1 » خداوند به مردم نيز فرمان داده كه بر همين مبنا با ديگران برخورد كنند . ( و اعلم انه ليس شىء بأدعى الى حسن ظن راع برعيّته من احسانه ) پيامبر خدا مىفرمايد : « كار نيك آن است كه جان و دل با انجام آن آرام گردد و گناه آن است كه تو را نگران ساخته و ترديد در دلت بيفكند . » « 2 » بنابراين هر حاكم و زمامدارى ، خود از ديگران بهتر مىداند كه مردم او را دوست دارند و يا از او بيزار هستند ؛ زيرا دوستى و بيزارى مردم از شيوه رفتار و برخورد او ناشى شده است .\r\n\r\nطبقات مردم ( 10 )\r\n« و لا تنقض سنّة صالحة عمل بها صدور هذه الأمّة و اجتمعت بها الألفة و صلحت عليها الرّعيّة و لا تحدثنّ سنّة تضرّ بشيء من ماضي تلك السّنن فيكون الأجر لمن سنّها و الوزر عليك بما نقضت منها . و\r\n\r\n\r\n","description":"","footnote":"\r\n( 1 ) .   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزال / 99 : 7 - 8 .\r\n( 2 ) . « البر ما اطمانت اليه النفس ، و اطمان اليه القلب ، و الاثم ما حاك فى النفس ، و تردد فى الصدر ، و ان افتاك الناس و افتوك » المجموع : 9 / 150 ؛ وسائل الشيعة : 27 / 166 ح 33502 ؛ سنن دارمى : 2 / 246 ؛ الخرائج و الجرائح : 1 / 106 ؛ مجمع الزوائد : 1 / 175 ؛ مسند احمد : 4 / 228 ؛ مسند ابى يعلى : 3 / 161 ح 1586 ؛ الاذكار النووية : 408 ح 1249 ؛ البداية و النهاية : 6 / 202 .\r\n","page_name":" 411 ","page_number":411},
  {"content":"\r\n\r\nأكثر مدارسة العلماء و مناقشة الحكماء في تثبيت ما صلح عليه أمر بلادك و إقامة ما استقام به النّاس قبلك .\r\nو اعلم أنّ الرّعيّة طبقات لا يصلح بعضها إلّا ببعض و لا غنى ببعضها عن بعض فمنها جنود اللّه و منها كتّاب العامّة و الخاصّة و منها قضاة العدل و منها عمّال الإنصاف و الرّفق و منها أهل الجزية و الخراج من أهل الذّمّة و مسلمة النّاس و منها التّجّار و أهل الصّناعات و منها الطّبقة السّفلى من ذوي الحاجة و المسكنة و كلّ قد سمّى اللّه له سهمه و وضع على حدّه فريضة في كتابه أو سنّة نبيّه ص عهدا منه عندنا محفوظا . ( 10 ) »\r\n\r\nترجمه\r\nآداب پسنديده‌اى را كه بزرگان اين امّت به آن عمل كردند و ملّت اسلام با آن پيوند خورده و رعيّت با آن اصلاح شدند ، برهم مزن و آدابى كه به سنّت‌هاى خوب گذشته زيان وارد مىكند ، پديد نياور كه پاداش آن براى آورنده سنّت و كيفر آن براى تو باشد كه آنها را درهم شكستى . با دانشمندان ، فراوان گفتگو كن و با حكيمان فراوان بحث كن كه مايه آبادانى و اصلاح شهرها و برقرارى نظم و قانونى است كه در گذشته نيز وجود داشت .\r\nاى مالك بدان ، مردم از گروه‌هاى گوناگونى مىباشند كه اصلاح هريك ، جز با ديگرى امكان ندارد و هيچ‌يك از گروه‌ها از گروه ديگر بىنياز نيست .\r\nاز آن قشرها ، لشكريان خدا و نويسندگان عمومى و خصوصى ، قضات دادگستر ، كارگزاران عدل و نظم اجتماعى ، جزيه‌دهندگان ، پرداخت‌كنندگان\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nماليات ، تجّار و بازرگانان ، صاحبان صنعت و پيشه‌وران و نيز طبقه پايين جامعه ، يعنى نيازمندان و مستمندان مىباشند كه براى هريك خداوند سهمى مقرّر داشته ، و مقدار واجب آن را در قرآن يا سنّت پيامبر صلّى اللّه عليه و آله تعيين كرده كه پيمانى از طرف خداست و نگهدارى آن بر ما لازم است .\r\n\r\nواژه‌شناسى\r\nالسنة : روش و منش .\r\nالمدارسة : بحث علمى .\r\nالمناقشة : جدل و گفتگو .\r\n\r\nساختار ادبى\r\nفريضة ، عهدا : مفعول مطلق و منصوب هستند .\r\nمحفوظا : صفت براى عهد است .\r\n\r\nشرح و تفسير\r\n( و لا تنقض سنّة صالحة عمل بها صدور هذه الأمّة و اجتمعت بها الألفة ) سنت به معناى كار مشهورى است كه همه يا گروهى از مردم آن را پذيرفته و قبول دارند و بدعت در نقطه مقابل آن و به معناى كارهايى است كه وحدت مردم را برهم زده و ناشناخته و غريب تلقى شود . سنت در اصطلاح شرع به معناى گفته‌ها و كرده‌ها و تأييدات پيامبر است كه به مجموعه آن حديث گفته مىشود . سنت در اين‌جا به معناى لغوى و عرفى آن و نه شرعى به كار رفته است . سنت به معناى عرفى شامل دو گونه است . گونه نخست ، سنت‌هاى نيك است كه سود و خير آن به مردم بازمىگردد و گونه دوم ، سنت‌هاى\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nزشت است كه به همه يا گروهى از مردم آسيب مىزند . پيامبر در اين روايت به دو گونه سنت اشاره كرده است : « هركس سنت نيكى بر جاى گذارد ، پاداش همه عاملان به آن را خواهد داشت و هركس سنت زشتى بر جاى گذارد ، گناه همه عاملان به آن را خواهد داشت . » « 1 » امام كارگزارش را برحذر مىدارد كه عادات نيك در بين مردم را تغيير ندهد . فقها از اين نوع عادات با عنوان بناى عقلا ياد مىكنند و مىگويند كه شريعت خداوند همه موارد مصلحت را دربر مىگيرد . خداوند نيز در آيه زير به پيامبر فرمان مىدهد كه به همه كارهاى نيك مرسوم بين مردم فرمان دهد : « گذشت پيشه كن و به [ كار 
  ] پسنديده فرمان ده و از نادانان رخ برتاب . » « 2 »\r\nعرف و عادات مردم از ديرباز داراى قدرت و نيروى ويژه‌اى در جوامع بوده‌اند . امروزه نيز عرف يكى از منابع دانش حقوق و قضاوت در فقه اسلامى به شمار مىرود . اين منبع به‌ويژه در بخش معاملات مانند خريد و فروش و اجاره و . . . به كار مىآيد . ازاين‌رو مىتوان عرف و عادات مردم را مكمل قواعد شرع دانست و نزد حقوق‌دانان نيز منبعى براى قوانين عرفى جامعه به‌شمار رفته و دولت‌ها با زور و قدرت ، آنها را پياده و اجرا مىكنند .\r\nاسلام تنها در صورتى آنها را تأييد مىكند كه خير و مصلحت داشته باشند .\r\n\r\n\r\n","description":"","footnote":"\r\n( 1 ) . « من سن سنة حسنة كان له اجر من عمل بها ، و من سن سنة سيئة كان عليه مثل وزر من عمل بها » سنن دارمى : 1 / 140 ح 512 ؛ الكافى : 5 / 9 ح 1 ؛ مجمع الزوائد : 1 / 168 ؛ حاشية رد المختار : 1 / 62 ؛ السنن الكبرى ، بيهقى : 4 / 76 ح 17532 ؛ روضة الطالبين : 1 / 73 ؛ تهذيب الاحكام : 6 / 124 ؛ صحيح ابن خزيمة : 4 / 112 ح 2477 ؛ الهداية : 12 ؛ الفصول المختارة : 136 .\r\n( 2 ) .  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  اعراف / 7 : 199 .\r\n","page_name":" 414 ","page_number":414},
  {"content":"\r\n\r\n( و أكثر مدارسة العلماء و مناقشة الحكماء ) منظور از دانش در اين‌جا حفظ لغت و قواعد صرف و نحو و حتى شناخت فقه و اصول و علوم طبيعى نيست و منظور از حكمت نيز خواندن فلسفه و علم كلام نيست . منظور از علم و حكمت در اين‌جا هر امر مفيد براى پيشبرد زندگى و آبادانى سرزمين و آسايش بندگان خداست . ( في تثبيت ما صلح عليه أمر بلادك و إقامة ما استقام به النّاس قبلك ) علم و حكمت حقيقى ، خير و نيكى براى بشريت به ارمغان مىآورد .\r\nامام در ادامه اين نامه به بيان طبقات مردم در جامعه مىپردازد . اين طبقه‌بندى برمبناى ثروت يا مقام و يا فاميل و خويشاوندان و حتى دين و مذهب نيست ؛ بلكه برمبناى كارها و وظايفى است كه هر نسلى از نسل ديگر به ارث برده و به آنها مشغول مىشود . اين كاركردهاى اجتماعى در جامعه‌شناسى بحث مىشود . در بين گروهى از پژوهشگران معروف است كه ابن خلدون براى نخستين بار اين دانش را پايه‌گذارى كرد و از آن سخن گفت ؛ اما « اخوان الصفا » چهار سده پيش از ابن خلدون به اين مباحث پرداخته بودند و امام نيز پيش از آنها در عهدنامه مالك اشتر به اين بحث پرداخته است . امام در مجموعه سفارش‌ها و توصيه‌ها به اين موضوع پرداخته و اخوان الصفا در رساله‌اى از اين موضوع بحث كرده‌اند و ابن خلدون آن را به شكل دانشى درآورد . اين دانش پس از وى به فراموشى سپرده شد تا آن كه اوگوست‌كنت از نو آن را احيا كرد .\r\n( و اعلم أنّ الرّعيّة طبقات لا يصلح بعضها إلّا ببعض و لا غنى ببعضها عن بعض ) زندگى در هر جامعه‌اى - هرچند پيشرفته يا عقب‌مانده باشد - جز با\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nهمبستگى و تعاون در رسيدن به اهداف و مصالح مشترك استوار نمىگردد .\r\nجامعه همانند ساختمان بزرگى است كه هريك از افراد آن به منزله آجرها و هريك از خانواده‌ها به منزله ديوارها و هرگروهى به منزله اتاق‌هاى آن است . هر جامعه‌اى بدون تعاون و همبستگى به آشوب كشيده شده و خراب و ويران مىشود . هميارى گروه‌هاى اجتماعى به شكل‌هاى مختلف پديدار مىگردد . براى مثال ، كشاورزان و صنعت‌گران با يكديگر و هريك از آن دو با تاجران و هريك از آن سه گروه با مصرف‌كنندگان در ارتباط هستند و به همين ترتيب همه آن گروه‌ها با پزشكان و مهندسان و دانشمندان و معلمان مرتبطند . از سوى ديگر همه شهروندان بايد وظايف عمومى خود مانند خدمت سربازى ، پرداخت ماليات و ديگر وظايف را انجام دهند .\r\nامام پس از اشاره به ضرورت همبستگى طبقات اجتماعى و نياز هريك به ديگرى به ذكر هريك از اين طبقات مىپردازد :\r\n1 - ( جنود اللّه ) امام از سپاهيان با عنوان سربازان خدا ياد مىكند ؛ زيرا آنان در راه دفاع از دين و مسلمانان جهاد مىكنند .\r\n2 - ( كتّاب العامّة و الخاصّة ) كاتبان و ديوان‌سالاران گاه در زمينه امور عمومى مانند ماليات و غير آن كار مىكنند و گاه در امور خاصى مانند قضاوت و فرماندهى سپاه و . . . به وظايف ادارى مىپردازند .\r\n3 - ( قضاة العدل ) جان‌لاك ( م 1704 ) فيلسوف انگليسى ، انديشه تقسيم قوا را مطرح كرد . وى از دو قوه مقننه و مجريه ياد كرده بود . پس از او مونتسكيو قوه قضاييه را نيز بر آن دو افزود و پيشنهاد داد هرسه قوا از يكديگر تفكيك شوند تا آزادى و حقوق مردم تضمين شود . امام\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nنيز در اين بند از استقلال قوه قضاييه در كنار نيروى نظامى و قوه كارگزاران ياد كرده است . استقلال قوه قضاييه به حفظ و حمايت حقوق شهروندان از تجاوز و ستم مىانجامد . قانونگذارى در اسلام تنها از آن خداوند است و راه شناخت آن نيز در قرآن و سنت بيان شده است .\r\n4 - ( عمّال الإنصاف و الرّفق ) خليفه كارگزارانى را در مناطق مختلف سرزمين اسلامى تعيين مىكند تا بر مردم به انصاف حكومت كنند و با آنان مدارا نمايند .\r\n5 - ( أهل الجزية . . . من أهل الذّمّة ) در اين بند به اهل كتاب اشاره شده كه با پذيرش شروط جامعه اسلامى در آن زندگى مىكنند .\r\n6 - ( و الخراج . . . من مسلمة الامة ) طبقه ديگر عموم مسلمانان هستند كه خراج به دولت اسلامى مىدهند .\r\n7 - ( التّجّار ) بازرگانان نيز طبقه مستقل به شمار مىروند .\r\n8 - ( و أهل الصّناعات ) پيشه‌وران و صنعت‌گران از ديگر طبقات جامعه هستند .\r\n9 - ( الطّبقة السّفلى ) تهيدستان و بيچارگان طبقه زيرين جامعه به شمار مىروند . ( من ذوي الحاجة و المسكنة ) اين طبقه شامل بيوه‌زنان ، يتيمان ، ناتوانان و هركارگر و كشاورز و كاسب و شغل ديگرى مىشود كه توانايى به دست آوردن هزينه زندگى خود را ندارد .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nهريك از طبقات اجتماعى پيش‌گفته ، حكم شرعى و حق مشخصى دارند كه آن را قرآن و سنت پيامبر تعيين كرده است . تفصيل اين مسايل در ادامه نامه بيان شده است .\r\n\r\nرعيت در پناه سپاهيان ( 11 )\r\n« فالجنود بإذن اللّه حصون الرّعيّة و زين الولاة و عزّ الدّين و سبل الأمن و ليس تقوم الرّعيّة إلّا بهم ثمّ لا قوام للجنود إلّا بما يخرج اللّه لهم من الخراج الّذي يقوون به على جهاد عدوّهم و يعتمدون عليه فيما يصلحهم و يكون من وراء حاجتهم ثمّ لا قوام لهذين الصّنفين إلّا بالصّنف الثّالث من القضاة و العمّال و الكتّاب لما يحكمون من المعاقد و يجمعون من المنافع و يؤتمنون عليه من خواصّ الأمور و عوامّها و لا قوام لهم جميعا إلّا بالتّجّار و ذوي الصّناعات فيما يجتمعون عليه من مرافقهم و يقيمونه من أسواقهم و يكفونهم من التّرفّق بأيديهم ما لا يبلغه رفق غيرهم ثمّ الطّبقة السّفلى من أهل الحاجة و المسكنة الّذين يحقّ رفدهم و معونتهم و في اللّه لكلّ سعة و لكلّ على الوالي حقّ به قدر ما يصلحه و ليس يخرج الوالي من حقيقة ما ألزمه اللّه من ذلك إلّا بالاهتمام و الاستعانة باللّه و توطين نفسه على لزوم الحقّ و الصّبر عليه فيما خفّ عليه أو ثقل . ( 11 ) »\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nترجمه\r\nپس سپاهيان به فرمان خدا ، پناهگاه استوار رعيّت ، و زينت و وقار زمامداران ، شكوه دين ، و راههاى تحقّق امنيت كشورند . امور مردم جز با سپاهيان استوار نگردد ، و پايدارى سپاهيان جز به خراج و ماليات رعيّت انجام نمىشود كه با آن براى جهاد با دشمن تقويت گردند ، و براى اصلاح امور خويش به آن تكيه كنند ، و نيازمندىهاى خود را بر طرف سازند . سپس سپاهيان و مردم ، جز با گروه سوم نمىتوانند پايدار باشند ، و آن قضات ، و كارگزاران دولت ، و نويسندگان حكومتند ، كه قراردادها و معاملات را استوار مىكنند ، و آنچه به سود مسلمانان است فراهم مىآورند ، و در كارهاى عمومى و خصوصى مورد اعتمادند . و گروه‌هاى ياد شده بدون بازرگانان ، و صاحبان صنايع نمىتوانند دوام بياورند ، زيرا آنان وسائل زندگى را فراهم مىآورند ، و در بازارها عرضه مىكنند ، و بسيارى از وسايل زندگى را با دست مىسازند كه از توان ديگران خارج است . قشر ديگر ، طبقه پايين از نيازمندان و مستمندانند كه بايد به آنها بخشش و يارى كرد . براى تمام اقشار گوناگون ياد شده ، در پيشگاه خدا گشايشى است ، و همه آنان به مقدارى كه امورشان اصلاح شود بر زمامدار ، حقّى مشخّص دارند ، و زمامدار بر انجام آنچه خدا بر او واجب كرده است نمىتواند موفّق باشد جز آن‌كه تلاش فراوان نمايد ، و از خدا يارى بطلبد ، و خود را براى انجام حق آماده سازد ، و در همه كارها ، آسان باشد يا دشوار ، شكيبايى ورزد .\r\n\r\nواژه‌شناسى\r\nالمعاقد : معاملات .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمرافقهم : منافعشان .\r\nالطبقة السفلى : زيردستان .\r\nرفدهم : يارى كردنشان .\r\n\r\nساختار ادبى\r\nباذن اللّه : جار و مجرور متعلق به محذوف است و خبر براى مبتداى محذوف قرار گرفته كه در اصل چنين بوده است : « هم كائنون باذن اللّه » .\r\nجميعا : حال است .\r\nالذين يحقّ : صفت براى « اهل الحاجة » است .\r\n\r\nشرح و تفسير\r\nامام در فقرات پيشين از طبقات اجتماعى و ضرورت همبستگى بين آنها ياد كرد . حال در اين مقطع به تفسير و توضيح اين همبستگى مىپردازد .\r\n( فالجنود بإذن اللّه حصون الرّعيّة و زين الولاة و عزّ الدّين . . . ) زندگى بدون عدالت و مساوات بين همگان در حقوق و تكاليف ، استوار نمىشود . به هم خوردن توازن جامعه به ستم و فساد مىانجامد . بديهى است كه عدالت بدون قدرت به تحقق نمىپيوندد و قدرت بدون عدالت به استبداد كشيده مىشود . بنابراين قدرت و عدالت دو پايه اساسى زندگى پاك و نيكو هستند . سپاهيان منبع و پايه قدرت در هرحكومتى هستند و دين و وطن به واسطه آنان حفظ مىشود و نظم و امنيت در همه‌جا فراگير مىشود . عدالت خود مظاهرى دارد كه مهم‌ترين آنها عدالت قاضيان و كارگزاران و زمامداران است . قدرت دولت در گذشته برپايه عنصر بشرى سنجيده مىشد و هردولتى كه سربازان بيشترى در اختيار داشت ، قدرتمندتر به شمار مىرفت . امروزه با پيشرفت دانش‌ها و\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nتسليحات از اهميت نيروى انسانى كاسته شده و نوع و حجم اسلحه‌ها و بمب‌ها و موشك‌ها و هواپيماهاى جنگى و زيردريايىها و تانك‌ها و . . .\r\nملاك قدرتمندى دولت به شمار مىروند .\r\n( ثمّ لا قوام للجنود إلّا بما يخرج اللّه لهم من الخراج الّذي يقوون . . . حاجتهم ) هيچ دولتى بدون وجود بودجه كافى براى رفع نيازمندىهاى خود نمىتواند به حيات خود ادامه دهد . هرگروه ديگرى مانند سپاهيان و غير آنها نيز چنين هستند . بودجه اصلى دولت از راه دريافت ماليات و عوارض به دست مىآيد . آدام‌اسميت ، اقتصاددان مشهور انگليسى ، چهار شرط براى دريافت ماليات‌ها تعيين كرده است :\r\n1 - ماليات‌ها بايد به اندازه توانايى مردم تعيين شوند . اين شرط در اسلام نيز در پرداخت خمس و زكات و جزيه مورد توجه قرار گرفته است .\r\n2 - سهم افراد از ماليات به‌طور مشخص تعيين شود . اين شرط در همه نظام‌ها و شرايع مورد توجه بوده است ؛ زيرا عدم تعيين ماليات به آشوب و بىنظمى مىانجامد .\r\n3 - ماليات در زمانى و به شيوه‌اى گرفته شود كه كمترين دردسر و مشكل را براى مردم بيافريند . امام نيز به اين شرط اشاره كرده و در نامه‌هاى فراوانى به كارگزاران خود تأكيد مىكند كه در گرفتن ماليات به مردم فشار وارد نياورند . آن حضرت در يكى ديگر از نامه‌هايش به مأمور گردآورى ماليات مىگويد كه از مردم بپرس : « آيا خداوند در اموالتان\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nحقى دارد كه آن را بايد به ولىّ خدا پرداخت كنيد ؟ » « 1 » آن‌گاه امام مىفرمايد كه اگر كسى پاسخ منفى داد ، به او فشار وارد نكرده و او را ترك كنيد . در نامه ديگرى نيز آمده است : « خود را نزد رعيت فروتن كن و چهره‌ات را گشاده نما و با نرمى و مدارا با آنان برخورد كن . » « 2 » و نيز در نامه ديگرى : « مردم را در گردآورى ماليات به فروش لباس زمستانى و تابستانى خود و يا فروش مركب مورد نيازشان و يا بردگان و كنيزكانشان وادار مكن و براى گرفتن درهمى به كسى تازيانه نزن . » « 3 »\r\n4 - ماليات بايد به‌گونه‌اى تنظيم شود كه تنها نياز ضرورى دولت از مردم گرفته شود . گروهى از فقها نيز گفته‌اند : اگر حقوق شرعى مذكور در قرآن و سنت براى اداره امور جامعه كافى نبود ، خليفه مىتواند ماليات ويژه براى رفع نيازهاى بيت المال بر دارايىهاى ثروتمندان تعيين كند ؛ زيرا دولت از اموال و جان‌هاى مردم نگهبانى كرده و حداقل زندگى را براى تهيدستان و بيچارگان فراهم مىآورد . برخى نيز گفته‌اند كه امام مىتواند براى تأمين نيازهاى بيت المال قرض كند . اين مسئله به نظر نگارنده از نوع وجوب جهاد است كه در صورت وجود افراد كافى براى آن ، تكليف از ديگران ساقط مىشود\r\n\r\n\r\n","description":"","footnote":"\r\n( 1 ) . « فهل للّه فى اموالكم من حق فتودوه الى وليه » نهج البلاغه : نامه 25 .\r\n( 2 ) . « و اخفض للرعية جناحك ، و ابسط لهم وجهك ، و الن لهم جانبك » نهج البلاغه : نامه 46 .\r\n( 3 ) . « و لا تبيعن للناس فى الخراج كسوة شتا و لا صيف ، و لا دابة يعتملون عليها ، و لا عبدا ، و لا تضربن احدا سوطا لمكان درهم » نهج البلاغه : نامه 51 .\r\n","page_name":" 422 ","page_number":422},
  {"content":"\r\n\r\nو در غير اين صورت حاكم مىتواند نيازهاى حكومت را به اقتضاى شرايط فراهم آورد . همه مذاهب اسلامى در اين امر اتفاق‌نظر دارند كه در مواقع ضرورى بايد به اقتضاى موجود عمل كرد .\r\n( ثمّ لا قوام لهذين الصّنفين إلّا بالصّنف الثّالث من القضاة و العمّال . . . ) منظور از دو صنف ، سربازان و اهل خراج است . ( و في اللّه لكلّ سعة ) زندگى جامعه بدون هميارى كامل همه گروه‌هاى آن استوار نمىشود . هيچ فرد و گروهى نيز جز از خداوند يارى و توان نمىگيرد و خداوند به همگان لطف و عنايت دارد . ( و لكلّ على الوالي حقّ به قدر ما يصلحه . . . ) والى مسئول و سرپرست همه گروه‌ها و افراد است . اين مسئوليت چارچوبى دارد كه والى نبايد از آن پا فراتر نهد و در اين راه بايد تلاش و بردبارى نموده و مخلص و وفادار باشد .\r\n\r\nفرماندهان سپاه ( 12 - 14 )\r\n« فولّ من جنودك أنصحهم في نفسك للّه و لرسوله و لإمامك و أنقاهم جيبا و أفضلهم حلما ممّن يبطئ عن الغضب و يستريح إلى العذر و يرأف بالضّعفاء و ينبو على الأقوياء و ممّن لا يثيره العنف و لا يقعد به الضّعف . ثمّ الصق بذوي المروءات و الأحساب و أهل البيوتات الصّالحة و السّوابق الحسنة ثمّ أهل النّجدة و الشّجاعة و السّخاء و السّماحة فإنّهم جماع من الكرم و شعب من العرف ثمّ تفقّد من أمورهم ما يتفقّد الوالدان من ولدهما و لا يتفاقمنّ في نفسك شيء قوّيتهم به و لا تحقرنّ لطفا تعاهدتهم به و إن قلّ فإنّه داعية لهم إلى بذل النّصيحة لك و حسن الظّنّ بك و لا تدع تفقّد لطيف أمورهم اتّكالا\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nعلى جسيمها فإنّ لليسير من لطفك موضعا ينتفعون به و للجسيم موقعا لا يستغنون عنه ( 12 ) .\r\nو ليكن آثر رءوس جندك عندك من واساهم في معونته و أفضل عليهم من جدته بما يسعهم و يسع من وراءهم من خلوف أهليهم حتّى يكون همّهم همّا واحدا في جهاد العدوّ فإنّ عطفك عليهم يعطف قلوبهم عليك و إنّ أفضل قرّة عين الولاة استقامة العدل في البلاد و ظهور مودّة الرّعيّة و إنّه لا تظهرمودّتهم إلّا بسلامة صدورهم و لا تصحّ نصيحتهم إلّا بحيطتهم على ولاة الأمور و قلّة استثقال دولهم و ترك استبطاء انقطاع مدّتهم فافسح في آمالهم و و اصل في حسن الثّناء عليهم و تعديد ما أبلى ذوو البلاء منهم فإنّ كثرة الذّكر لحسن أفعالهم تهزّ الشّجاع و تحرّض النّاكل إن شاء اللّه ( 13 ) .\r\nثمّ اعرف لكلّ امرئ منهم ما أبلى و لا تضمّنّ بلاء امرئ إلى غيره و لا تقصّرنّ به دون غاية بلائه و لا يدعونّك شرف امرئ إلى أن تعظم من بلائه ما كان صغيرا و لا ضعة امرئ إلى أن تستصغر من بلائه ما كان عظيما . و اردد إلى اللّه و رسوله ما يضلعك من الخطوب و يشتبه عليك من الأمور فقد قال اللّه تعالى لقوم أحبّ إرشادهم  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  فالرّدّ إلى اللّه الأخذ بمحكم كتابه و الرّدّ إلى الرّسول الأخذ بسنّته الجامعة غير المفرّقة . ( 14 ) »\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nترجمه\r\nبراى فرماندهى سپاه كسى را برگزين كه خيرخواهى او براى خدا و پيامبر صلّى اللّه عليه و آله و امام تو بيشتر ، دامن او پاك‌تر و شكيبايى او برتر باشد ، از كسانى كه دير به خشم آيد ، و عذرپذيرتر باشد ، و بر ناتوان رحمت آورد ، و با قدرتمندان ، با قدرت برخورد كند ، درشتى ، او را به تجاوز نكشاند ، و ناتوانى ، او را از حركت باز ندارد . سپس در نظاميان با خانواده‌هاى ريشه‌دار ، داراى شخصيّت حساب شده ، خاندانى پارسا ، داراى سوابقى نيكو و درخشان ، كه دلاور و سلحشور و بخشنده و بلندنظرند ، روابط نزديك برقرار كن ، آنان همه بزرگوارى را در خود جمع كرده ، و نيكىها را در خود گرد آورده‌اند . پس در كارهاى آنان به‌گونه‌اى بينديش كه پدرى مهربان درباره فرزندش مىانديشد ، و مبادا آنچه كه آنان را بدان نيرومند مىكنى در نظرت بزرگ جلوه كند ، و نيكوكاريت نسبت به آنان را - هرچند اندك باشد - خوار مپندار ؛ زيرا نيكى ، آنان را به خيرخواهى تو خواند ، و گمانشان را نسبت به تو نيكو گرداند ، و رسيدگى به امور كوچك آنان را به خاطر رسيدگى به كارهاى بزرگشان وامگذار ؛ زيرا از نيكى اندك تو سود مىبرند ، و به نيكىهاى بزرگ تو بىنياز نيستند . برگزيده‌ترين فرماندهان سپاه تو ، كسى باشد كه از همه بيشتر به سربازان كمك رساند ، و از امكانات مالى خود بيشتر در اختيارشان گذارد ، به اندازه‌اى كه خانواده‌هايشان در پشت جبهه ، و خودشان در آسايش كامل باشند ، تا در نبرد با دشمن ، سربازان اسلام تنها به يك چيز بينديشند . همانا مهربانى تو نسبت به سربازان ، دل‌هايشان را به تو مىكشاند ، و همانا برترين روشنى چشم زمامداران ، برقرارى عدل در شهرها\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nو آشكار شدن محبّت مردم نسبت به رهبر است ، كه محبّت دلهاى رعيّت جز با پاكى قلب‌ها پديد نمىآيد ، و خيرخواهى آنان زمانى است كه با رغبت و شوق پيرامون رهبر را گرفته ، و حكومت بار سنگينى را بر دوش رعيّت نگذاشته باشد ، و طولانى شدن مدت زمامدارى بر ملّت ناگوار نباشد . پس آرزوهاى سپاهيان را برآور ، و همواره از آنان ستايش كن ، و كارهاى مهمّى كه انجام داده‌اند برشمار ، زيرا يادآورى كارهاى ارزشمند آنان ، شجاعان را بر مىانگيزاند ، و ترسوها را به تلاش وامىدارد ، انشاء اللّه . و در يك ارزشيابى دقيق ، رنج و زحمات هريك از آنان را شناسايى كن ، و هرگز تلاش و رنج كسى را به حساب ديگرى نگذاشته و ارزش خدمت او را ناچيز مشمار ، تا شرافت و بزرگى كسى موجب نگردد كه كار كوچكش را بزرگ بشمارى ، يا گمنامى كسى باعث شود كه كار بزرگ او را ناچيز بدانى . مشكلاتى كه در احكام نظاميان براى تو پديد مىآيد ، و امورى كه براى تو شبهه‌ناكند ، به خدا ، و رسول خدا صلّى اللّه عليه و آله بازگردان ، زيرا خدا براى مردمى كه علاقه داشته هدايتشان كند فرموده است : « اى كسانى كه ايمان آورديد ، از خدا و رسول و امامانى كه از شما هستند اطاعت كنيد ، و اگر در چيزى نزاع داريد ، آن را به خدا و رسولش بازگردانيد » پس بازگرداندن چيزى به خدا ، يعنى عمل كردن به قرآن ، و بازگرداندن به پيامبر صلّى اللّه عليه و آله يعنى عمل كردن به سنّت او كه وحدت‌بخش است ، نه عامل پراكندگى .\r\n\r\nواژه‌شناسى\r\nانقاهم جيبا : اين تعبير كنايه از اخلاص و پاكدامنى است .\r\nينبو : از كسانى دورى مىگزيند و بر آنان سخت مىگيرد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nالنجدة : شجاعت و دليرى .\r\nالسخاء : بخشش و گذشت .\r\nجماع : مجموعه و تركيب .\r\nشعب : جمع « شعبة » به معناى شاخه‌اى از چيزى .\r\nالعرف : كار نيك .\r\nتفاقم الخطب : مشكل بزرگ گشت .\r\nآثر : بهتر و برتر .\r\nحيطتهم : حوزه مسئوليت و تعهدشان .\r\nذوو البلاء : كسانى كه آزموده شده و سربلند از آن بيرون آمده‌اند .\r\nيضلعك : برداشتن آن بر تو سنگين و دشوار است .\r\nمحكم الكتاب : نص صريح قرآن .\r\nالسنة الجامعة : سنت و عادتى كه به اجماع پذيرفته شده باشد .\r\n\r\nساختار ادبى\r\nجيبا ، حلما : تمييز هستند .\r\nاتكالا : مفعول‌له براى « تدع » است .\r\nما كان صغيرا : « ما » مفعول براى « تعظم » است .\r\n\r\nشرح و تفسير\r\nامام پس از اشاره به ضرورت همبستگى بين طبقات اجتماعى و ذكر تك‌تك آنها حال به بيان و توضيح هرطبقه و شروط رهبران و فرماندهان آن مىپردازد . ابتدا به فرماندهان سپاه پرداخته شده است . ( فولّ من جنودك أنصحهم في نفسك للّه و لرسوله و لإمامك و أنقاهم جيبا ) فرمانده سپاه بايد\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nخيرخواه مردم و امين و وفادار باشد و نيز بايد حليم و بردبار بوده و عذر اهل تقصير را بپذيرد و به ضعيفان رحم كند و بر قدرتمندان سخت گيرد تا به ستمكارى نگرايند . ( و ممّن لا يثيره العنف ) او بايد به هنگام شنيدن سخنان تند و سخت ، بردبارى كرده و در پيامدهاى كارهايش تدبّر كند و به مقتضاى عقل و خرد عمل كند . ( و لا يقعد به الضّعف ) سكوت او از روى ناتوانى نيست ؛ بلكه مقتضاى حكمت و تدبّر است . نرم‌خويى او نيز از روى سستى نيست و سختگيرى او نيز همراه با خشونت و تجاوز نيست .\r\nفرماندهى ارتش ، وظيفه سنگين و بىاندازه مهمى است ؛ زيرا سرنوشت همه مردم و جامعه به ارتش و فرماندهانشان بستگى دارد . بنابراين كم‌ترين خطايى از آنان ممكن است پيامد سنگينى در پى داشته باشد . ازاين‌رو همه شهروندان در طول سال براى ارتشيان هزينه مىكنند و دولت‌ها بودجه‌هاى سنگينى براى اداره امور ارتش و آسودگى سربازان تعيين مىكنند . حال اگر فرمانده ارتش كاهلى و ضعف از خود نشان دهد و نبوغ خود را به كار نگيرد ، همه اين زحمات و تلاش‌ها به باد فنا مىرود . بزرگ‌ترين فرمانده كسى است كه بداند چه هنگام بايد متوقف شود و چه هنگام بايد به پيش رود و جز در موارد ضرورى از جنگ‌افروزى بپرهيزد و از خشونت جز براى سركوبى آن استفاده نكند ؛ چه اين‌كه طبيعت جنگ و خشونت شر است و جز براى دفع شر از آنها استفاده نمىشود .\r\n( ثمّ الصق بذوي المروءات و الأحساب و أهل البيوتات الصّالحة . . . ) كسانى را به خود نزديك كن كه سابقه نيكو در بين مردم دارند و به اخلاق و كردار نيكو مانند راستى و دليرى و بخشش شهره‌اند . امروزه نيز براى گزينش افراد در\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nمناصب و پست‌هاى رسمى توجه مىشود كه آنان سوابق سوء در گذشته خود نداشته باشند . چندى پيش نويسنده‌اى به نام عبد الوهاب حموده در مقاله‌اى با عنوان « انديشه‌هاى اجتماعى در نهج البلاغه » به اين موضوع پرداخته بود .\r\nاين مقاله در مجله « رسالة الاسلام » و سپس در « دعوة التقرير » منتشر شد .\r\nنويسنده اين مقاله پس از نقل بند اخير از نامه امام به مالك چنين مىنويسد :\r\n« امام توصيه مىكند كه از افراد داراى سابقه نيكو و روشن و معروف به خير و نيكى استفاده شود . اين افراد ممكن است در هرطبقه يافت شوند ؛ گرچه گاه در خانواده‌هاى معروف و شناخته شده بيشتر ديده مىشوند . »\r\n( ثمّ تفقّد من أمورهم ما يتفقّد الوالدان من ولدهما ) پيوسته به تأمين نيازهاى سربازان بپرداز و به امور آنان رسيدگى كن و حد كفايت زندگى را براى آنان فراهم آور و با كردار و رفتار خود به آنان ثابت كن كه به وضع و حالشان توجه دارى . ( و لا يتفاقمنّ في نفسك شيء قوّيتهم به ) همه تلاش خود را براى تقويت سربازان و بالا بردن روحيه آنان به كار گير و اين را از وظايف واجب خود بشمار . ( و لا تحقرنّ لطفا تعاهدتهم به و إن قلّ . . . ) در رفع نيازهاى سربازان از خود زهد نشان نده . ( و لا تدع تفقّد لطيف أمورهم اتّكالا على جسيمها . . . ) مهم‌ترين چيز براى سپاهيان تأمين تسليحات و امرار معاش است . امام به كارگزار خود توصيه مىكند كه به تأمين اين نيازها و نيز مژدگانىها و تشويقىها و . . . پرداخته و از آنها غافل نشود .\r\n( و ليكن آثر رءوس جندك عندك من واساهم في معونته . . . قلوبهم عليك ) اگر فرمانده سپاه خواهان فرمانبردارى سپاهيان باشد ، بايد به آنان نيكى كند و همه نيازهايشان را برآورده سازد تا آنان همه وقت خود را به امر جهاد بپردازند و\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nنگران چيز ديگرى نباشند . ( و إنّ أفضل قرّة عين الولاة استقامة العدل في البلاد . . . ) عدل يكى از صفات خداوند است و پيامبران و فرستادگان خود را نيز به آن فرمان داده است . عدالت آرزوى اكثريت مردم در هرجامعه و دين و مذهبى است . زمامدارى كه عادلانه حكومت كند و مساوات بين مردم در حقوق و تكاليف برقرار كند ، توده مردم از چنين رهبرى پيروى كرده و نسبت به او وفادار خواهند بود ؛ اما حاكمانى كه قدرت را از پدران خويش به ارث گرفته و به ظلم و ستم حكومت مىكنند ، نزد مردم ناپسند و دشمن شمرده مىشوند . انتخابات در بسيارى از كشورها از راه خشونت و زور انجام گرفته و تزوير و خيانت فراوانى در آن صورت مىگيرد . احزاب نيز براى جلب آراى مردم و رسيدن به قدرت به هنگام انتخابات با يكديگر سازش كرده و سپس قدرت را بين يكديگر تقسيم مىكنند . امام مىگويد كه عدالت زمامداران سبب مىشود كه مردم آنان را دوست بدارند و نسبت به آنان وفادار باشند و در انجام دستوراتشان كاهلى و سستى نكنند و آرزوى انقراض قدرت و حكومتشان را نداشته باشند .\r\n( فافسح في آمالهم ) همه تلاش خود را براى تحقق امنيت و آسايش رعيت به كار گير . ( و و اصل في حسن الثّناء عليهم ) كسانى را ستايش كن كه سزاوار آن هستند . ( و تعديد ما ابلى ذوو البلاء منهم . . . ) هنگامىكه سربازى از خود شجاعت و اخلاص و فداكارى نشان داد ، او را تشويق كن تا روح قهرمانى در او استوار گردد و سربازان تنبل و ترسو نيز به خود آيند و تغيير يابند . ( و لا تضمّنّ بلاء امرئ إلى غيره و لا تقصّرنّ به دون غاية بلائه ) جايگاه و مقام افراد نبايد سبب شود كه آنان را بدون دليل مورد ستايش و پاداش قرار دهى . همچنين\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nضعف و ناتوانى انسانى نبايد سبب خورده شدن حقش شود . در يك سخن بايد به گفته‌ها و كرده‌ها و نه گوينده و كننده توجه داشت . امام مىگويد كه اگر تعدادى از سربازان از خود شجاعت و يا فداكارى نشان دادند ، هريك را جداگانه نام ببر و تشويق كن تا سرور و شادى در بين همه آنها فراگير شود .\r\n( و اردد إلى اللّه و رسوله ما يضلعك من الخطوب . . . ) اگر حكم حلال و حرام بر تو مشتبه شد ، به آيات صريح و روشن قرآن و نيز سخنان قطعى پيامبر خدا مراجعه كن . اگر حكمى براى برخورد با شبهه‌اى نيافتى ، از آن شبهه پرهيز كن تا در دام حرام نيفتى .\r\n\r\nقضات ( 15 )\r\n« ثمّ اختر للحكم بين النّاس أفضل رعيّتك في نفسك ممّن لا تضيق به الأمور و لا تمحّكه الخصوم و لا يتمادى في الزّلّة و لا يحصر من الفيء إلى الحقّ إذا عرفه و لا تشرف نفسه على طمع و لا يكتفي بأدنى فهم دون أقصاه و أوقفهم في الشّبهات و آخذهم بالحجج و أقلّهم تبرّما بمراجعة الخصم و أصبرهم على تكشّف الأمور و أصرمهم عند اتّضاح الحكم ممّن لا يزدهيه إطراء و لا يستميله إغراء و أولئك قليل ثمّ أكثر تعاهد قضائه و افسح له في البذل ما يزيل علّته و تقلّ معه حاجته إلى النّاس و أعطه من المنزلة لديك ما لا يطمع فيه غيره من خاصّتك ليأمن بذلك اغتيال الرّجال له عندك فانظر في ذلك نظرا بليغا فإنّ هذا الدّين قد كان أسيرا في أيدي الأشرار يعمل فيه بالهوى و تطلب به الدّنيا . ( 15 ) »\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nترجمه\r\nسپس از ميان مردم ، برترين فرد نزد خود را براى قضاوت انتخاب كن ؛ كسانى كه مراجعه فراوان ، آنها را به ستوه نياورد و برخورد مخالفان با يكديگر او را خشمناك نسازد . بر اشتباهاتش پافشارى نكند ، و بازگشت به حق پس از آگاهى براى او دشوار نباشد ، طمع را از دل ريشه‌كن كند و در شناخت مطالب با تحقيقى اندك رضايت ندهد ، و در شبهات از همه با احتياطتر عمل كند ، و در يافتن دليل اصرار او از همه بيشتر باشد ، و در مراجعه پياپى شاكيان خسته نشود ، در كشف امور از همه شكيباتر ، و پس از آشكار شدن حقيقت ، در فصل خصومت از همه برنده‌تر باشد ، كسى كه ستايش فراوان او را فريب ندهد ، و چرب‌زبانى او را منحرف نسازد و چنين كسانى بسيار اندكند . پس از انتخاب قاضى ، هرچه بيشتر در قضاوت‌هاى او بينديش ، و آنقدر به او ببخش كه نيازهاى او بر طرف گردد ، و به مردم نيازمند نباشد ، و از نظر مقام و منزلت آنقدر او را گرامى دار كه نزديكان تو ، به نفوذ در او طمع نكنند ، تا از توطئه آنان در نزد تو در امان باشد . در دستوراتى كه دادم نيك بنگر كه همانا اين دين در دست بدكاران اسير گشته بود ، كه با نام دين به هواپرستى پرداخته ، و دنياى خود را به دست مىآوردند .\r\n\r\nواژه‌شناسى\r\nلا تمحكه : او را خشمگين نكن .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nلا يحصر من الفىء : از بازگشت به حق و پذيرش آن به تنگ نمىآيد . شيخ محمد عبده و ديگران گفته‌اند كه اين تعبير به معناى توانايى داشتن در سخن‌گويى است . « 1 » معناى نخست با ظاهرعبارت سازگارتر است .\r\nلا يزدهيه : از ريشه « زهو » به معناى عجب و خودبينى .\r\nالاغتيال : در اين‌جا به معناى سخن‌چينى آمده است .\r\n\r\nساختار ادبى\r\nتبرّما : تمييز است .\r\nليأمن : « ان » مقدر بعد از لام به آن نصب داده است . اين فعل به مصدر تأويل مىرود و متعلق به « اعطه » است .\r\n\r\nشرح و تفسير\r\nامام پس از سخن از سپاهيان به بحث از قوه قضائيه و ضرورت استقلال آن از ديگر قوا مىپردازد . امروزه قاضى حق قانونگذارى و اجراى قوانين را ندارد ؛ چرا كه براى هريك از اين دو كار قوه مستقلى در نظر گرفته شده است . بسيارى از فقيهان و حقوقدانان گفته‌اند كه قاضى نبايد برمبناى اطلاع شخصى خود قضاوت كند تا متهم به سوءاستفاده شخصى نگردد . « 2 » به هررو قانونگذار به قاضى اختيار كامل داده كه موضوع داورى را به‌طور دقيق\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 94 .\r\n( 2 ) . نك : الانتصار ، شريف مرتضى : 487 ؛ المبسوط ، سرخسى : 16 / 105 ، بداية المجتهد : 2 / 507 ؛ حلية الاولياء : 8 / 142 ؛ الوجيز : 2 / 241 ؛ الحاوى الكبير : 16 / 322 ؛ كتاب الام : 6 / 216 ؛ المدونة الكبرى : 5 / 148 ، الخلاف ، طوسى : 6 / 243 ؛ المغنى : 11 / 402 .\r\n","page_name":" 433 ","page_number":433},
  {"content":"\r\n\r\nشناخته و حكم مناسب آن را به دست آورده و داورى خود را به‌طور صريح و بدون تزوير به انجام رساند .\r\n( ثمّ اختر للحكم بين النّاس أفضل رعيّتك في نفسك ) هدف از قضاوت ، رفع اختلاف و درگيرى در حقوق است . اين هدف در صورتى محقق مىشود كه صفات زير در قاضى فراهم آيد :\r\n1 - قاضى به‌طور انتصابى تعيين شده و از راه انتخابات برگزيده نشود .\r\nامروزه بيشتر كشورهاى جهان از اين شيوه پيروى مىكنند . تعيين قاضيان به استقلال آنها لطمه‌اى نمىزند ؛ زيرا حاكم پس از انتخاب قاضيان ديگر در امورشان دخالت نمىكند و آنان در انجام وظايف خود مستقل هستند . شيوه انتخاباتى در تعيين قضات نيز در برخى كشورها مانند آمريكا و برخى كشورهاى سابق سوسياليستى رايج است . اين شيوه ، مشكلات فراوانى به بار مىآورد . بيشتر شهروندان از ويژگىها و شرايط ضرورى براى تعيين قاضى آگاهى ندارند و انتخابات نيز غالبا متأثر از ابزارهاى تهديدى و تشويقى هستند و درگيرىهاى احزاب نيز در انتخابات اثر مىگذارد . به هررو قضات ، انسان‌هايى غير معصوم هستند و طبيعى است كه به سمت طرفداران و حمايت‌كنندگان خود متمايل شوند .\r\n2 - قاضى بايد احكام شريعت را به درستى شناخته و در موارد مناسب آن به كار گيرد : ( ممّن لا تضيق به الأمور ) .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n3 - در تفسير اين بند ، اختلاف نظر شده است : ( لا تمحّكه الخصوم ) به نظر مىرسد كه امام به ضرورت شرح صدر قاضى و تحمل درگيرىها و مشاجرات طرفين دعوا اشاره دارد .\r\n4 - قاضى در موارد آگاهى از صدور حكم اشتباهى بايد آن را تصحيح كند و بر خطاى خود پافشارى نكند . ( و لا يتمادى في الزّلّة و لا يحصر من الفيء إلى الحقّ إذا عرفه ) بازگشت از اشتباه و جبران آن خود فضيلتى به شمار مىرود .\r\n5 - قاضى بايد عفيف و پاك باشد و به هواى نفس عمل نكند و رشوه نپذيرد . ( و لا تشرف نفسه على طمع ) در روايتى آمده است : « قاضى بايد خودنگهدار و ديندار باشد و با هواى نفس خود مخالفت ورزيده و از فرمان‌هاى خداوند اطاعت كند . » « 1 »\r\n6 - قاضى بايد پس از بررسىهاى دقيق و آگاهى كامل از همه جهات موضوع مورد اختلاف ، حكم نهايى را صادر كند . ( و لا يكتفي بأدنى فهم دون أقصاه ) قاضى همه جهات مربوط به پرونده را از جهت حكم و موضوع ، بررسى كامل مىكند و تا به اطمينان كامل نرسيده ، حكم نهايى را صادر نمىكند .\r\n7 - قاضى برمبناى شبهه‌ها داورى نمىكند . ( و أوقفهم في الشّبهات ) منظور از توقف در جايگاه شبهات ، امتناع از دادن حكم و داورى نيست ؛ چرا كه قاضى در هرحال ملزم به داورى و بستن پرونده مورد\r\n\r\n\r\n","description":"","footnote":"\r\n( 1 ) . « ان يكون صائنا لنفسه ، حافظا لدينه ، مخالفا لهواه ، مطيعا لامر مولاه » الاحتجاج : 2 / 263 ؛ القضاء و الشهادات : 241 ؛ وسائل الشيعة : 18 / 94 ح 20 .\r\n","page_name":" 435 ","page_number":435},
  {"content":"\r\n\r\nاختلاف است و اگر چنين نشود ، هدف از قضاوت محقق نمىگردد .\r\nمنظور از آن ، مراعات احتياط نيز نيست ؛ زيرا احتياط در عبادات و ديگر احكام شرعى نيز پسنديده است . بنابراين منظور آن است كه قاضى بايد همواره به اصول صحيح داورى مراجعه كرده و برپايه آنها داورى كند . اين اصول را حقوقدانان از داورىهاى گذشته دادگاه‌هاى عالى در موارد مشابه به دست مىآورند و نيز عرف و سنت‌هاى رايج در منطقه نيز مبناى استنباط اين اصول است . در صورتى كه هيچ‌يك از اين دو منبع نتوانند براى حل اختلاف به قاضى كمك كنند ، قاضى بنا به استنباط شخصى خود در چارچوب قواعد عمومى عدالت عمل مىكند كه فقيهان اصطلاحا به آن استحسان مىگويند .\r\nفقيهان در امر قضاوت به شناسايى قواعد و اصول شرعى فراوانى پرداخته‌اند كه هريك در جاى مناسب خود به كار مىآيد . برخى از اين قواعد به شرح زير هستند : حدود در موارد شبهه اجرا نمىشوند . « 1 » اين قاعده در قوانين جديد نيز وجود دارد و به اين صورت ارائه مىشود كه قانون در موارد شك به سود متهم است ؛ زيرا هرانسانى تا پيش از اثبات گناهش بىگناه به حساب مىآيد . « 2 » هركس مالك آن چيزى است كه در دست دارد و مدعى\r\n\r\n\r\n","description":"","footnote":"\r\n( 1 ) . براى آگاهى بيشتر نك : المبسوط ، سرخسى : 7 / 98 ؛ الخلاف : 2 / 146 ؛ الفقيه : 4 / 74 ؛ سنن ابن ماجه : 2 / 850 ؛ السنن الكبرى : 7 / 360 ؛ كنز العمال : 5 / 305 ؛ مجمع الزوائد : 10 / 295 .\r\n( 2 ) . نك : المعجم القانونى : 1 / 254 و 389 و 754 ؛ المصنف ابن ابى شيبة : 6 / 489 ح 33 / 5 و 171 / 1 .\r\n","page_name":" 436 ","page_number":436},
  {"content":"\r\n\r\nمالكيت آن چيز بايد اثبات بكند كه دارنده آن مالكش نيست . « 1 » قواعد فراوان ديگرى نيز مانند قاعده اهم و مهم « 2 » ، قرعه « 3 » ، قدر متيقن « 4 » و . . . وجود دارد كه به تفصيل در كتاب‌هاى فقهى آمده است .\r\n8 - قاضى بايد بنا به شواهد قضاوت كند . ( و آخذهم بالحجج ) اين شواهد ممكن است اعتراف متهم يا وجود گواهان و يا قرائن قطعى و امثال آن باشد .\r\n9 - قاضى بايد فرصت كافى را در اختيار متهم بگذارد تا از خود به‌طور كامل دفاع كند و بايد دفاعياتش را با شرح صدر و اخلاق نيكو بشنود . ( و أقلّهم تبرّما بمراجعة الخصم ) .\r\n10 - قاضى بايد در جستجو و پيگيرى حكم مناسب ، تلاش كافى كند و تنبلى و خستگى به خود راه ندهد . ( و أصبرهم على تكشّف الأمور ) .\r\n11 - هنگامىكه حقيقت آشكار گشت ، ديگر نبايد دست روى دست گذاشت و انتظار چيز ديگرى را كشيد . ( و أصرمهم عند اتّضاح الحكم ) حق بايد در هرشرايطى اجرا شود هرچند سخت و سنگين باشد .\r\n\r\n\r\n","description":"","footnote":"\r\n( 1 ) . نك : الكافى : 7 / 387 ح 1 ؛ تهذيب الاحكام : 6 / 261 ح 695 ؛ وسائل الشيعة : 27 / 292 ؛ مصباح الفقاهة : 1 / 769 ؛ بلغة الفقيه ، بحر العلوم : 300 .\r\n( 2 ) . نك : القواعد الفقهية : 1 / 460 ؛ اوائل المقالات : 372 ؛ تهذيب الاصول : 1 / 336 ؛ نهاية الاصول :\r\n203 ؛ الرياض : 2 / 473 .\r\n( 3 ) . ذخيرة المعاد : 1 / 139 ؛ كشف اللثام : 2 / 456 ؛ دعائم الاسلام : 1 / 174 ؛ وسائل الشيعة : 18 / 189 ؛ قاعدة القرعة ، حسين كريمى : 47 .\r\n( 4 ) . نك : مستمسك العروة الوثقى : 13 / 387 ؛ مصباح الفقاهة : 1 / 277 ؛ فقه الصادق عليه السّلام : 13 / 300 .\r\n","page_name":" 437 ","page_number":437},
  {"content":"\r\n\r\n12 - قاضى نبايد از ستايش و مدح ديگران اثر پذيرد . ( لا يزدهيه إطراء ) تنها انسان‌هاى نادان و ناچيز هستند كه از شنيدن مدح ديگران به طرب مىآيند .\r\n13 - قاضى نبايد تحت تأثير فشارهاى ديگران قرار گيرد . ( و لا يستميله إغراء ) او حق ندارد با طرف قدرتمند عليه ضعيف همدست شود ؛ بلكه حق ضعيف را بايد از قدرتمند بگيرد و عدل را برقرار سازد .\r\n( أولئك قليل ) اين‌چنين قاضيانى بسيار كم هستند و با اين حال حاكم بايد جستجوى كامل كرده و شايسته‌ترين و آگاه‌ترين افراد را براى قضاوت برگزيند . ( ثمّ أكثر تعاهد قضائه ) امام در اين بند به ضرورت بازرسى از قاضيان اشاره مىكند . قاضى بايد بداند كه در هرحال زير نظر بوده و از همه رفتارها و كارهايش بازرسى مىشود . امروزه در همه حكومت‌ها نظام بازرسى وجود داشته و سازمانى براى انجام آن اختصاص يافته است .\r\n( و افسح له في البذل ما يزيل علّته ) پيامبر روزى مردى را شنيد كه مىگفت :\r\n« خدايا من از تو صبر و بردبارى مىخواهم » پيامبر به او فرمود : « تو از خدا درخواست بلا كردى ؛ از او عافيت و سلامت بخواه . » « 1 » داشتن ثروت كافى براى اداره امور زندگى ، خود يكى از مصاديق عافيت و سلامت است . امام در\r\n\r\n\r\n","description":"","footnote":"\r\n( 1 ) . « سمع النبى صلّى اللّه عليه و آله رجلا يقول : اللهم انى اسالك الصبر . فقال له : لقد سالت اللّه البلاء فاسأله العافية » . سنن ترمذى : 5 / 541 ح 3527 ؛ مسند بزار : 7 / 82 ح 2635 ؛ تاريخ بغداد : 3 / 126 ؛ حلية الاولياء :\r\n6 / 204 ؛ الادب المفرد : 1 / 253 ح 725 ؛ المعجم الكبير : 20 / 55 ح 97 و 98 ؛ مسند عبد بن حميد :\r\n1 / 66 ح 107 ؛ مسند احمد : 5 / 231 ح 2207 و 22109 ؛ المصنف ابن ابى شيبة : 6 / 46 ح 29356 .\r\n","page_name":" 438 ","page_number":438},
  {"content":"\r\n\r\nيكى از دعاهايش مىگويد : « خدايا به من به اندازه نيازم روزى حلال ده . . . و گرفتار فقر نكن كه در اثر آن به شقاوت گرفتار مىشوم . » « 1 » بزرگترين نوع شقاوت و بدبختى ، معصيت خداوند است كه فقر و تهىدستى به آن مىانجامد . پيامبر مىفرمايد : « فقر چه بسيار به كفر نزديك است . » « 2 » منظور آن است كه فقر آدمى را به كفر مىكشاند . ازاين‌رو امام به ضرورت تأمين وسايل زندگى كريمانه براى قاضيان و سربازان اشاره كرده است تا كسى از آنان بهانه‌اى براى لغزش در مسئوليت سنگينش نداشته باشد . تعبير « ما يزيل علته » به همين معنا اشاره دارد .\r\n( و أعطه من المنزلة لديك ما لا يطمع فيه غيره من خاصّتك ) مقام قاضى دانشمند و پاكدامن را بزرگ گردان و به اين وسيله از مقام علم و اخلاق نيك تجليل به عمل آورده‌اى . ( ليأمن بذلك اغتيال الرّجال له عندك ) هنگامىكه مردم احترام و بزرگداشت تو نسبت به چنين قاضيانى را ببينند ، از آنان هراسيده و فرمانشان را به جا مىآورند و ديگر از آنان نزد تو شكايت بىجا نمىآورند .\r\n( فإنّ هذا الدّين قد كان أسيرا في أيدي الأشرار ) ابن ابى الحديد مىگويد كه امام در اين بند به قاضيان و حاكمان در دوره عثمان اشاره مىكند كه برمبناى هواى نفس و نه حق ، داورى مىكردند . « 3 »\r\n\r\n\r\n","description":"","footnote":"\r\n( 1 ) . « اللهم ارزقنى رزقا حلالا يكفينى . . . و لا تبتلنى به فقر اشقى به » اقبال الاعمال : 1 / 108 ؛ شرح اصول كافى : 10 / 487 ؛ بحار الانوار : 94 / 379 ؛ تهذيب الاحكام : 3 / 77 ؛ مصباح المتهجد : 549 ح 54 .\r\n( 2 ) . « كاد الفقر ان يكون كفرا » مسند شهاب : 1 / 342 ح 581 ؛ فيض القدير : 4 / 542 و 5 / 458 ؛ الكافى :\r\n2 / 307 ح 4 ؛ الخصال : 12 ح 40 ؛ الجامع الصغير : 2 / 266 ح 6199 ؛ كنز العمال : 6 / 492 ح 16682 .\r\n( 3 ) . شرح نهج البلاغه : 17 / 60 .\r\n","page_name":" 439 ","page_number":439},
  {"content":"\r\n\r\n\r\nكارگزاران ( 16 )\r\n« ثمّ انظر في أمور عمّالك فاستعملهم اختبارا و لا تولّهم محاباة و أثرة فإنّهما جماع من شعب الجور و الخيانة و توخّ منهم أهل التّجربة و الحياء من أهل البيوتات الصّالحة و القدم في الإسلام المتقدّمة فإنّهم أكرم أخلاقا و أصحّ أعراضا و أقلّ في المطامع إشراقا و أبلغ في عواقب الأمور نظرا ثمّ أسبغ عليهم الأرزاق فإنّ ذلك قوّة لهم على استصلاح أنفسهم و غنى لهم عن تناول ما تحت أيديهم و حجّة عليهم إن خالفوا أمرك أو ثلموا أمانتك .\r\nثمّ تفقّد أعمالهم و ابعث العيون من أهل الصّدق و الوفاء عليهم فإنّ تعاهدك في السّرّ لأمورهم حدوة لهم على استعمال الأمانة و الرّفق بالرّعيّة و تحفّظ من الأعوان فإن أحد منهم بسط يده إلى خيانة اجتمعت بها عليه عندك أخبار عيونك اكتفيت بذلك شاهدا فبسطت عليه العقوبة في بدنه و أخذته بما أصاب من عمله ثمّ نصبته بمقام المذلّة و وسمته بالخيانة و قلّدته عار التّهمة . ( 16 ) »\r\n\r\nترجمه\r\nسپس در امور كارمندانت بينديش و پس از آزمايش به كارشان بگمار و با ميل شخصى و بدون مشورت با ديگران آنان را به كارهاى مختلف وادار نكن ؛ زيرا نوعى ستمگرى و خيانت است . كارگزاران دولتى را از ميان مردمى با تجربه و با حيا ، از خاندان‌هاى پاكيزه و با تقوى كه در مسلمانى سابقه\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nدرخشانى دارند انتخاب كن ، زيرا اخلاق آنان گرامىتر ، و آبرويشان محفوظتر ، و طمع و روزىشان كمتر و آينده‌نگرى آنان بيشتر است . سپس روزى فراوان بر آنان ارزانى دار ، كه با گرفتن حقوق كافى در اصلاح خود بيشتر مىكوشند ، و با بىنيازى ، دست به اموال بيت المال نمىزنند و اتمام حجّتى است بر آنان اگر فرمانت را نپذيرند يا در امانت تو خيانت كنند . سپس رفتار كارگزاران را بررسى كن ، و جاسوسانى راستگو ، و وفا پيشه بر آنان بگمار ، كه مراقبت و بازرسى پنهانى تو از كار آنان ، سبب امانت‌دارى ، و مهربانى با رعيّت خواهد بود . و از همكاران نزديكت سخت مراقبت كن ، و اگر يكى از آنان دست به خيانت زد ، و گزارش جاسوسان تو هم آن خيانت را تأييد كرد ، به همين مقدار گواهى قناعت كرده او را با تازيانه كيفر كن ، و آنچه از اموال كه در اختيار دارد از او بازپس گير ، سپس او را خوار دار ، و خيانتكار بشمار ، و طوق بدنامى به گردنش بيفكن .\r\n\r\nواژه‌شناسى\r\nالمحاباة : رابطه نزديكى .\r\nالاثرة : استبداد .\r\nالاعراض : جمع « عرض » به معناى شرف و آبرو .\r\nاشراقا : رو آوردن . در برخى نسخه‌ها به صورت « اشرافا » آمده كه غلط است .\r\nالاغلب فى عواقب الامور : كارآزموده و باتجربه .\r\nاسبغ : فزونى ده .\r\nثلموا : خيانت كردند .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nالحدوة : اصرار .\r\n\r\nساختار ادبى\r\nاختيارا : مفعول‌له هستند .\r\nاخلاقا ، اعراضا ، اشراقا : تمييز هستند .\r\nاحد : فاعل فعل محذوف است : « فان بسط احد منهم » .\r\nشاهدا : حال است .\r\n\r\nشرح و تفسير\r\nدولت ، سازمانى بشرى است كه قدرت خود را به نمايندگى از ملت دارد و اين قدرت را براى حفظ مصالح مردم به كار مىگيرد . ازاين‌رو به اعضاى اين سازمان ، مأمور و كارگزار گفته مىشود . دولت از سازمان و نظامى برخوردار است كه وظيفه هريك از افراد آن را تعيين مىكند و شخصيتى قراردادى براى همه مجموعه اعضايش پديد مىآورد و به هريك سمتى قانونى مىبخشد . بنابراين هريك از افراد دولت از دو شخصيت برخوردارند : شخصيت حقيقى كه ويژگىهاى شخصى و طبيعى هرفرد را نشان مىدهد و شخصيت حقوقى كه ويژگىهاى قراردادى و اعتبارى افراد را نشان مىدهد . هرحاكم و زمامدارى براى اداره امور دولت به مجموعه‌اى از كارمندان و كارگزاران نياز دارد كه به واسطه آنها كارهاى مختلف دولت و اداره امور و حفظ حقوق شهروندان و . . . انجام مىشود . امام در اين مقطع از اين گروه سخن مىگويد .\r\n( ثمّ انظر في أمور عمّالك ) اين بند خطاب به مالك اشتر است كه نامه به وى نوشته شده است . بنابراين امام درباره كارگزاران هروالى سخن مىگويد كه\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nخود ، كارگزار امام است ؛ گرچه سخنان امام قابل تعميم بوده و درباره همه كارگزاران در هررده‌اى صدق مىكند . ( فاستعملهم اختبارا و لا تولّهم محاباة و أثرة ) كارگزاران دولت ، اجير و نماينده مردم هستند و بايد نسبت به حفظ مصالح آنان امين و قابل اطمينان باشند . براى همين بايد آنان برپايه صلاحيت و توانايى ذاتى و نه صرف دوستى و رابطه نزديكى برگزيده شوند . اين سفارش‌ها از روى تأكيد گفته شده است ؛ زيرا كارگزاران امام خود افرادى امين و معتمد هستند و بديهى است كه آنان نيز كارگزارانى با همين ويژگىها انتخاب مىكنند . از سوى ديگر براى اداره درست امور دولت ، راهى جز انتخاب افرادى امين و قابل اطمينان نيست . امام در جاى ديگرى مىفرمايد :\r\n« امور رعيت جز با وجود واليانى صالح به نيكى نمىگرايد و حكومت جز از راه استوارى رعيت به ثبات و استقرار نمىگرايد . » « 1 » ارسطو نيز به اسكندر گفته بود : « هيچ راهى براى استوارى امور مردم جز از راه اصلاح واليان نيست و هيچ چيزى براى فساد امور مردم مانند فساد واليان نيست . والى در بين مردم همانند روح در جسد است و نقش سر در بدن را ايفا مىكند . پيشوايان ، پيروان خود را به راستى مىگرايند ؛ ولى پيروان چنين تأثيرى بر پيشوايان ندارند . » « 2 » در ريشه‌يابى علل عقب‌ماندگى و فساد جامعه همواره به فساد زمامداران و حاكمان برمىخوريم .\r\n( فإنّهما جماع من شعب الجور و الخيانة ) ضمير تثنيه در « انهما » به « المحاباة و الأثرة » بازمىگردد . در برخى نسخه‌ها به صورت « انهم » آمده كه اشتباه است .\r\n\r\n\r\n","description":"","footnote":"\r\n( 1 ) . « فليست تصلح الرعية الا بصلاح الولاة ، و لا تصلح الولاة الا باستقامة الرعية » نك : شرح خطبه : 216 .\r\n( 2 ) . نك : شرح نهج البلاغة ، ابن ابى الحديد : 17 / 55 به بعد .\r\n","page_name":" 443 ","page_number":443},
  {"content":"\r\n\r\nشكى نيست كه انتخاب افراد در مناصب دولتى براساس رابطه دوستى و نزديكى ، نوعى خيانت است كه از هواى نفس ناشى مىشود . بديهى است كه شايستگى افراد در آگاهى و امانتدارى آنها است كه جز از راه امتحان آشكار نمىشود . ( و توخّ منهم أهل التّجربة و الحياء من أهل البيوتات الصّالحة . . . المتقدّمة ) منظور از تجربه در اين بند ، آگاهى و شناخت است كه شرط نخست شايستگى است . شرط دوم ، امانتدارى است كه واژه « حياء » به آن دلالت دارد .\r\nحياء سبب مىشود كه افراد از دست زدن به كارهاى زشت و خيانت شرم و از آنها دورى كنند . پيامبر خدا مىفرمايد : « هركس فردى را از بين گروهى براى كارى برگزيند و شخص ديگرى شايسته‌تر از او در بين آنان باشد ، به خدا و پيامبرش و مؤمنان خيانت كرده است . » « 1 » امام در ادامه به انتخاب مأموران دولت از خانواده‌هاى سرشناس اشاره مىكند : ( فإنّهم أكرم أخلاقا و أصحّ أعراضا و أقلّ في المطامع إشراقا ) . اين توصيه تنها از اين جهت است كه اين افراد معمولا براى حفظ آبروى خانوادگى به خيانت رو نمىآورند . به هررو ملاك انتخاب افراد ، شايستگى ذاتى آنها است كه تنها از راه آزمودن به دست مىآيد و روابط خانوادگى و سرشناسى در آن نقشى ندارد .\r\n( ثمّ أسبغ عليهم الأرزاق فإنّ ذلك قوّة لهم على استصلاح أنفسهم . . . ) ضمير « عليهم » به كارگزاران بازمىگردد . اين بند واضح و روشن است و نيازى به توضيح بيشتر ندارد . تنها يادآور مىشوم كه توصيه به تأمين نيازهاى\r\n\r\n\r\n","description":"","footnote":"\r\n( 1 ) . « من استعمل رجلا من عصابة و فى تلك العصابة من هو ارضى للّه منه فقد خان اللّه و رسوله ، و خان المؤمنين » المستدرك على الصحيحين : 4 / 104 ح 7023 ؛ مجمع الزوائد : 5 / 211 ؛ المعجم الكبير : 11 / 114 ح 11216 ؛ السنن الكبرى ، بيهقى : 10 / 118 ح 20151 .\r\n","page_name":" 444 ","page_number":444},
  {"content":"\r\n\r\nكارگزاران و كارمندان دولت و بهبود زندگى آنها در زمانى ارائه شده كه با اين افراد به صورت موجوداتى غير بشرى برخورد شده و فقر و بدبختى بر همه زندگى آنها خيمه بسته بود . امروزه نيز كارگران و كارمندان دولت در همه كشورها در اعتراض به ظلم و تبعيض ، به اعتصاب و اعتراض مىگرايند تا حقوق از دست رفته خود را بازگردانند و بسيارى از آنها در اين اعتصابات و اعتراضات كشته شده و يا آسيب فراوان مىبينند . امام على عليه السّلام صدها سال پيش به اين نكته توجه كرده و به واليان توصيه مىكند كه به امور زندگى كارمندان و كارگزارانشان رسيدگى كنند .\r\n( ثمّ تفقّد أعمالهم و ابعث العيون من أهل الصّدق و الوفاء عليهم . . . ) امام در اين بند به ضرورت بازرسى كارمندان دولت اشاره دارد ؛ همان‌گونه كه در بخش قاضيان نيز به اين سفارش اشاره شده بود . كارگزار و كارمند دولت اگر خود را تحت مراقبت و بازرسى ببيند ، احتياط كامل به خرج داده و دست از پا خطا نمىكند . ( و تحفّظ من الأعوان فإن أحد منهم بسط يده إلى خيانة اجتمعت بها عليه عندك أخبار عيونك ) امام توصيه مىكند كه همه افراد دولت از جهات مختلف زيرنظر قرار گرفته و پاداش نيكوكار و كيفر بدكار از چشم فرونيفتد . بنابراين هرگاه همه بازرسان به خطاكارى كسى نظر دادند و حاكم از آن امر اطمينان يافت ، آن‌گاه كيفر مناسب برمبناى قرآن و سنت بر فرد خطاكار اجرا شود تا عبرتى براى ديگران گردد . شايسته ذكر است كه كيفر جرايم در شريعت اسلامى سه گونه است : قصاص ، حد و تعزير . قصاص در تعدى به حقوق شخصى افراد كه منتهى به مردن يا آسيب جسمانى كسى مىشود ، اجرا مىگردد . حد در خصوص جرايمى است كه در شريعت اسلامى از آنها به\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nطور خاص ياد شده است . تعزير در مواردى است كه جرمى در شريعت ياد نشده و قاضى برمبناى قواعد و نوع و اندازه جرم ، كيفرش را تعيين مىكند .\r\nكيفرى كه امام در بند آخر از آن ياد مىكند ، از نوع تعزير است . « 1 »\r\n\r\nماليات ( 17 )\r\n« و تفقّد أمر الخراج بما يصلح أهله فإنّ في صلاحه و صلاحهم صلاحا لمن سواهم و لا صلاح لمن سواهم إلّا بهم لأنّ النّاس كلّهم عيال على الخراج و أهله و ليكن نظرك في عمارة الأرض أبلغ من نظرك في استجلاب الخراج لأنّ ذلك لا يدرك إلّا بالعمارة و من طلب الخراج به غير عمارة أخرب البلاد و أهلك العباد و لم يستقم أمره إلّا قليلا فإن شكوا ثقلا أو علّة أو انقطاع شرب أو بالّة أو إحالة أرض اغتمرها غرق أو أجحف بها عطش خفّفت عنهم بما ترجو أن يصلح به أمرهم و لا يثقلنّ عليك شيء خفّفت به المئونة عنهم فإنّه ذخر يعودون به عليك في عمارة بلادك و تزيين ولايتك مع استجلابك حسن ثنائهم و تبجّحك باستفاضة العدل فيهم معتمدا فضل قوّتهم بما ذخرت عندهم من إجمامك لهم و الثّقة منهم بما عوّدتهم من عدلك عليهم و رفقك بهم فربّما حدث من الأمور ما إذا عوّلت فيه عليهم من بعد احتملوه طيّبة أنفسهم به فإنّ العمران محتمل ما حمّلته و إنّما يؤتى خراب الأرض\r\n\r\n\r\n","description":"","footnote":"\r\n( 1 ) . براى آگاهى بيشتر درباره تعزير نك : الفائق : 1 / 228 ؛ معجم الفاظ الفقه الجعفرى ، الدكتور احمد فتح اللّه : 294 .\r\n","page_name":" 446 ","page_number":446},
  {"content":"\r\n\r\nمن إعواز أهلها و إنّما يعوز أهلها لإشراف أنفس الولاة على الجمع و سوء ظنّهم بالبقاء و قلّة انتفاعهم بالعبر . ( 17 ) »\r\n\r\nترجمه\r\nماليات و بيت المال را به‌گونه‌اى وارسى كن كه صلاح ماليات‌دهندگان باشد ، زيرا بهبودى ماليات و ماليات‌دهندگان ، عامل اصلاح امور ديگر اقشار جامعه مىباشد ، و تا امور ماليات‌دهندگان اصلاح نشود كار ديگران نيز سامان نخواهد گرفت زيرا همه مردم نان‌خور ماليات و ماليات‌دهندگانند . بايد تلاش تو در آبادانى زمين بيشتر از جمع‌آورى خراج باشد كه خراج جز با آبادانى فراهم نمىگردد ، و آن‌كس كه بخواهد خراج را بدون آبادانى مزارع به دست آورد ، شهرها را خراب ، و بندگان خدا را نابود ، و حكومتش جز اندك مدّتى دوام نياورد .\r\nپس اگر مردم شكايت كردند ، از سنگينى ماليات ، يا آفت‌زدگى ، يا خشك شدن آب چشمه‌ها ، يا كمى باران ، يا خراب شدن زمين در سيلاب‌ها ، يا خشكسالى ، در گرفتن ماليات به ميزانى تخفيف ده تا امورشان سامان گيرد ، و هرگز تخفيف دادن در خراج تو را نگران نسازد زيرا آن ، اندوخته‌اى است كه در آبادانى شهرهاى تو ، و آراستن ولايت‌هاى تو نقش دارد ، و رعيّت ، تو را مىستايند و تو از گسترش عدالت ميان مردم خشنود خواهى شد ، و به افزايش قوّت آنان تكيه خواهى كرد ، بدانچه در نزدشان اندوختى و به آنان بخشيدى ، و با گسترش عدالت در بين مردم ، و مهربانى با رعيّت ، به آنان اطمينان خواهى داشت ، آنگاه اگر در آينده كارى پيش آيد و به عهده‌شان بگذارى ، با شادمانى خواهند پذيرفت ، زيرا عمران و آبادى ، قدرت تحمّل\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمردم را زياد مىكند . همانا ويرانى زمين به جهت تنگدستى كشاورزان است ، و تنگدستى كشاورزان ، به جهت غارت اموال از طرف زمامدارانى است كه به آينده حكومتشان اعتماد ندارند ، و از تاريخ گذشتگان عبرت نمىگيرند .\r\n\r\nواژه‌شناسى\r\nالعلة : آفت گياهان اعم از حشرات زيانبار و بيمارىهاى گياهى .\r\nانقطاع شرب : آبيارى از هرراهى ناممكن گشته است .\r\nالبالّة : هرچيزى كه سطح زمين را خيس مىكند .\r\nاحالة الارض : وضع زمينى نسبت به گذشته‌اش تغيير يافته است .\r\nالمؤونة : نفقه .\r\nتبجحك : شادى تو .\r\nمعتمدا : تكيه‌كننده .\r\nاجماحك : آسايش تو .\r\n\r\nساختار ادبى\r\nقليلا : صفت براى موصوف محذوف است : « زمنا قليلا » .\r\nمعتمدا : حال است .\r\nفضل : مفعول براى « معتمدا » است .\r\nالثقة : عطف بر « فضل » شده است .\r\nفربّما : « ربّ » حرف جر است و « ما » از نوع كافة بوده و مانع عمل « ربّ » شده است .\r\nطيبة انفسهم : منصوب به نزع خافض است : « من طيبة انفسهم » .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nشرح و تفسير\r\n( و تفقّد أمر الخراج بما يصلح أهله ) امام پس از پرداختن به قاضيان و سپاهيان و كارگزاران دولت به موضوع ماليات و گردآورندگان آن اشاره مىكند . منظور از پيگيرى امور خراج ، آن است كه ماليات به‌طور كامل و دقيق گردآورى شده و كم و زيادى در آن صورت نگيرد . اهمال در گردآورى ماليات سبب ظلم به رعيت مىشود و سخت‌گيرى بيش از حد در آن ، ستم به پرداخت‌كنندگان ماليات است . امام توصيه مىكند كه با پرداخت‌كنندگان ماليات مدارا شود و خواسته‌هايشان شنيده شود و مشكلاتشان برچيده شود و اموالشان بدون سبب مصادره نشود .\r\n( فإنّ في صلاحه و صلاحهم صلاحا لمن سواهم ) اصلاح امور جامعه جز از راه گردآورى ماليات و خراج فراهم نمىشود . منظور از خراج هرگونه پولى است كه به بيت المال واريز مىشود و براى رفع نيازهاى عمومى و حفظ مصالح جامعه مانند پرداخت حقوق سپاهيان و قضات و . . . هزينه مىشود . از اين‌رو به آن ، اموال مسلمانان يا اموال خدا گفته مىشود . واژه خراج در لغت به معناى اجرت است و در واقع اجرت دولت در اداره امور جامعه به شمار مىرود . اين واژه شامل هرگونه ماليات ، عوارض ، جزيه و . . . مىشود كه به دولت پرداخت مىگردد . « 1 » اين مجموعه اموال در شريعت اسلامى بر گونه‌هاى چندى هستند : زكات كه صدقه واجبه نيز به آن گفته مىشود ؛ خمس كه به آن غنيمت نيز گفته مىشود ؛ عوارض زمين ؛ جزيه غير\r\n\r\n\r\n","description":"","footnote":"\r\n( 1 ) . مجمع البحرين ، طريحى : 1 / 632 .\r\n","page_name":" 449 ","page_number":449},
  {"content":"\r\n\r\nمسلمانان ؛ اموالى كه بدون جنگ از غير مسلمانان گرفته شده است . در فقه به اموالى كه از راه جنگ از غير مسلمانان ستانده مىشود ، غنيمت گفته شده و به اموالى كه بدون جنگ به دست آيد ، فىء گفته مىشود . « 1 » ماليات‌هايى كه در اسلام تعيين شده ، موارد پيش‌گفته هستند . ماليات‌هايى كه امروزه بر كالاها و جاده‌هاى مسافرتى و قراردادها و . . . تعيين مىشود ، در گذشته شناخته شده نبود و دولت اسلامى آنها را دريافت نمىكرد . شايسته ذكر است كه همه درآمدهاى بيت المال بايد براى تأمين نيازمندىها و حفظ مصالح عمومى مسلمانان هزينه شود و حتى پيامبر نيز سهم خاص خود را براى رسيدگى به نيازمندان استفاده مىكرد .\r\n( لأنّ النّاس كلّهم عيال على الخراج و اهله ) همه افراد جامعه اعم از ثروتمند و تهيدست از خراج و ماليات بهره مىگيرند . اين اموال براى ساخت پروژه‌هاى عام المنفعه مانند : مدارس ، بيمارستان‌ها ، جاده‌ها و تأمين حقوق سپاهيان و قاضيان و كارمندان دولت هزينه مىشود . منتسكيو در كتاب روح القوانين مىگويد : « شهروندان هزينه دولت را از اموال خود تأمين مىكنند تا به آسودگى و آرامش در زندگى دست يابند . » بنابراين دولت از راه دريافت ماليات و خراج مىتواند به وظايف خود عمل كند و سطح مناسب زندگى را براى عموم افراد جامعه فراهم آورد .\r\n\r\n\r\n","description":"","footnote":"\r\n( 1 ) . نك : تذكرة الفقها : 9 / 119 ، مسأله 75 ؛ الاحكام السلطانية ، ماوردى : 1 / 147 ؛ روضة الطالبين :\r\n5 / 327 ؛ كتاب الام : 4 / 147 ؛ المجموع : 19 / 354 ؛ مغنى المحتاج : 3 / 93 ؛ المدونة الكبرى : 2 / 10 ؛ جواهرالعقود : 1 / 379 ؛ حاشية رد المختار : 4 / 314 .\r\n","page_name":" 450 ","page_number":450},
  {"content":"\r\n\r\n( و ليكن نظرك في عمارة الأرض أبلغ من نظرك في استجلاب الخراج ) زندگى اجتماعى بدون وجود اعتماد متقابل بين زمامداران و رعيت استوار نمىشود .\r\nمردم هنگامى به زمامدارانشان اعتماد و اطمينان مىكنند كه آنان را در حال تلاش براى افزايش توليد و ثروت عمومى جامعه و بهبود درآمدهاى همه افراد ببينند . يكى از منابع اصلى تأمين ثروت به‌ويژه در گذشته ، زمين بوده است . زمين در گذشته براى كشاورزى به كار گرفته مىشد و بهره‌بردارى از آن بدون تلاش و به كارگيرى ابزارآلات ميسر نبود . امام به آبادانى زمين سفارش مىكند تا توليد رو به افزايش گراييده و بازارها شكوفاتر گشته و وضعيت عمومى جامعه بهبود يابد . بنابراين عمل به توصيه مذكور در نهايت به گسترش عدالت و مساوات بين همه افراد جامعه مىانجامد .\r\n( و من طلب الخراج به غير عمارة أخرب البلاد و أهلك العباد ) ماليات و عوارض به‌طور دلبخواهى و براساس سليقه حاكمان تعيين نمىشود ؛ بلكه اندازه آن در متون فقهى تعيين شده و در صورت عدم تعيين ، برمبناى مصلحت و نياز ضرورى دولت گرفته مىشود . اگر حاكمان تنها به گردآورى اين اموال مشغول گشته و از آبادانى زمين و رسيدگى به رعيت روىگردانند ، در اين صورت كار دولت را بسان تجارتى ساخته‌اند كه از آن قصد سودجويى شخصى دارند و در نتيجه ، دولت رو به خرابى و ويرانى گذاشته و آشفتگى همه جا را فرامىگيرد . براى نمونه در برخى دوره‌هاى امپراطورى عثمانى گاه برخى صاحبان زمين به دليل ناتوانى از پرداخت ماليات از زمين خود دست كشيده و آن را رها مىساختند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n( فإن شكوا ثقلا أو علّة أو انقطاع شرب أو بالّة . . . رفقك بهم ) ضمير جمع در فعل « شكوا » به رعيت بازميگردد . واژه « ثقل » به معناى ماليات و عوارض است . امام مىفرمايد كه كشاورزى ممكن است دچار آفات و آسيب‌هايى مانند خشكسالى ، حشرات موذى ، خرابى محصول و . . . شود و براى همين در صورت شكايت مردم از چنين آفاتى ، حاكم بايد همه تلاش خود را براى كمك به آنها و كاستن از ماليات‌ها و يا حذف آنها انجام دهد . حاكم بنا به مصلحت و شرايط به يكى از كارهاى فوق و يا همه آنها دست مىزند . اين كار بدون شك سبب مىشود مردم به حاكمان اعتماد كرده و نسبت به حكومت وفادار باشند . امروزه بسيارى از دولت‌ها بودجه‌هايى براى رسيدگى به حوادث غير مترقبه اختصاص مىدهند .\r\n( فربّما حدث من الأمور ما إذا عوّلت فيه عليهم من بعد احتملوه طيّبة أنفسهم به ) خوش‌رفتارى زمامداران با مردم خود سبب افزايش نيروى حكومت در برخورد با بيگانگان مىشود و بدرفتارى آنان سبب اعتراض و شورش مردم عليه‌شان مىشود . از اين‌رو امام با تأكيد فراوان از رسيدگى به امور مردم و محبت به آنها ياد مىكند تا سربازانى در اختيار دولت و قلعه‌اى محكم در محافظت از آن گردند . ( فإنّ العمران محتمل ما حمّلته ) منظور از آبادانى در اين بند ، برقرارى عدالت و امنيت و افزايش توليد است . هرگاه دولت بتواند اين سه عنصر را فراهم آورد ، مردم نسبت به آن اعتماد يافته و با همه وجود به دفاع از آن برمىخيزند . در غير اين صورت ، افراد خود را در سرزمين خود ، غريب و بيگانه خواهند يافت . ( و إنّما يؤتى خراب الأرض من إعواز أهلها . . . ) زمين يكى از منابع توليد است . بهره‌ورى از زمين با كار و تلاش و به كار\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nگيرى ابزارآلات و خريد بذر و كود و . . . ممكن مىشود . بنابراين اگر ثروت‌ها در احتكار گروهى از مردم قرار گيرد ، ديگر امكان آبادانى زمين فراهم نبوده و كشاورزى رو به فنا و خرابى مىگذارد .\r\n\r\nديوان سالاران ( 18 )\r\n« ثمّ انظر في حال كتّابك فولّ على أمورك خيرهم و اخصص رسائلك الّتي تدخل فيها مكايدك و أسرارك بأجمعهم لوجوه صالح الأخلاق ممّن لا تبطره الكرامة فيجترئ بها عليك في خلاف لك بحضرة ملإ و لا تقصر به الغفلة عن إيراد مكاتبات عمّالك عليك و إصدار جواباتها على الصّواب عنك فيما يأخذ لك و يعطي منك و لا يضعف عقدا اعتقده لك و لا يعجز عن إطلاق ما عقد عليك و لا يجهل مبلغ قدر نفسه في الأمور فإنّ الجاهل به قدر نفسه يكون به قدر غيره أجهل ثمّ لا يكن اختيارك إيّاهم على فراستك و استنامتك و حسن الظّنّ منك فإنّ الرّجال يتعرّضون لفراسات الولاة بتصنّعهم و حسن خدمتهم و ليس وراء ذلك من النّصيحة و الأمانة شيء و لكن اختبرهم بما ولّوا للصّالحين قبلك فاعمد لأحسنهم كان في العامّة أثرا و أعرفهم بالأمانة وجها فإنّ ذلك دليل على نصيحتك للّه و لمن ولّيت أمره و اجعل لرأس كلّ أمر من أمورك رأسا منهم لا يقهره كبيرها و لا يتشتّت عليه كثيرها و مهما كان في كتّابك من عيب فتغابيت عنه ألزمته . ( 18 ) »\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nترجمه\r\nسپس در امور نويسندگان و منشيان به درستى بينديش ، و كارهايت را به بهترين آنان واگذار ، و نامه‌هاى محرمانه را كه دربردارنده سياست‌ها و اسرار تو است ، از ميان نويسندگان به كسى اختصاص ده كه صالح‌تر از ديگران باشد ، كسى كه گرامى داشتن ، او را به سركشى و تجاوز نكشاند تا در حضور ديگران با تو مخالفت كند ، و در رساندن نامه كارگزارانت به تو ، يا رساندن پاسخ‌هاى تو به آنان كوتاهى نكند ، و در آنچه براى تو مىستاند يا از طرف تو به آنان تحويل مىدهد ، فراموشكار نباشد . و در تنظيم هيچ قراردادى سستى نورزد ، و در برهم زدن قراردادى كه به زيان توست كوتاهى نكند ، و منزلت و قدر خويش را بشناسد ، همانا آن‌كه از شناخت قدر خويش عاجز باشد ، در شناخت قدر ديگران جاهل‌تر است .\r\nمبادا در گزينش نويسندگان و منشيان ، بر تيزهوشى و اطمينان شخصى و خوش‌باورى خود تكيه نمايى ، زيرا افراد زيرك با ظاهرسازى و خوش خدمتى ، نظر زمامداران را به خود جلب مىنمايند ، كه در پس اين ظاهرسازىها ، نه خيرخواهى وجود دارد ، و نه از امانت‌دارى نشانى يافت مىشود لكن آنها را با خدماتى كه براى زمامداران شايسته و پيشين انجام داده‌اند بيازماى ، به كاتبان و نويسندگانى اعتماد داشته باش كه در ميان مردم آثارى نيكو گذاشته ، و به امانت‌دارى از همه مشهورترند ، كه چنين انتخاب درستى نشان‌دهنده خيرخواهى تو براى خدا ، و مردمى است كه حاكم آنانى .\r\nبراى هريك از كارهايت سرپرستى برگزين كه بزرگى كار بر او چيرگى نيابد ، و فراوانى كار او را درمانده نسازد ، و بدان‌كه هرگاه در كار نويسندگان و\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nمنشيان تو كمبودى وجود داشته باشد كه تو بىخبر باشى خطرات آن دامنگير تو خواهد بود .\r\n\r\nواژه‌شناسى\r\nمكائد : ترفندهاى پنهان براى مقابله با دشمن .\r\nالفراسة : پيش‌گويى امور پنهانى از راه پيگيرى قرائن .\r\nالاستنامة : تكيه كردن .\r\nالزمته : بر تو لازم و واجب گرديد .\r\n\r\nساختار ادبى\r\nاياهم : مفعول دوم « اختيارك » است .\r\nشىء : اسم مؤخر « ليس » است و خبر مقدم آن « وراء » است .\r\nكان فى العامة : « كان » زايد است . هم‌چنين ممكن است آن را غير زايد به حساب آورده و در اين صورت ، ضمير مستتر اسم آن و « اثرا » خبر آن است .\r\nوجها : تمييز است .\r\n\r\nشرح و تفسير\r\n( ثمّ انظر في حال كتّابك ) امام در اين بخش از نامه به سخن درباره ديوان‌سالاران پرداخته است . بسيارى از شارحان ، منظور از آنان را وزرا و مشاوران والى دانسته‌اند كه چندان دور از نظر نيست ؛ زيرا امام از آگاهى آنان از ترفندها و نقشه‌هاى والى بر ضد دشمن ياد كرده و بديهى است كه هيچ كس جز وزرا و نزديكان والى از نقشه‌هايش اطلاع نمىيابد . وزير در آن دوره نقش مشاور را ايفا مىكرد و گاه حاكمان از آنان براى انجام برخى كارها\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاستفاده مىكردند . قواعد وزارت و مسئوليت‌هاى وزير در تاريخ اسلام براى نخستين بار در دوره عباسى پديد آمد . « 1 » ابن ابى الحديد مىگويد : « اصطلاح كاتب در اين بخش از نامه امام به معناى وزير است كه در آن دوره به كارهاى امير رسيدگى مىكرد و جانشين و قائم‌مقام او به شمار مىرفت . » « 2 »\r\nامام در اين بخش به بيان شرايط وزيران مىپردازد :\r\n1 - ( على أمورك خيرهم ) امام در بحث از سمت‌هاى قبلى به ضرورت امتحان و آزمودن آنها اشاره كرد تا صلاحيت آنها براى آن سمت‌ها به اثبات رسد ؛ اما در اين‌جا از امتحان ياد نكرده و تنها به ضرورت شايستگى و نيكوكارى آنها اشاره كرده‌اند . امروزه نيز همه دولت‌ها در شرق و غرب ، پست‌هاى وزارت را بدون امتحان و براساس حسن سابقه افراد به آنان واگذار مىكنند . امام در اين‌باره در كلمات قصار خود مىفرمايند : « گروهى ، منكر را با دست و زبان و قلب انكار مىكنند . آنان تمامى خصلت‌هاى نيكو را در خود گرد آورده‌اند ؛ گروهى ديگر ، منكر را با زبان و قلب انكار كرده ، ولى دست به كارى نمىبرند . چنين كسانى دو خصلت از خصلت‌هاى نيكو را گرفته و ديگرى را تباه كرده‌اند . برخى منكر را تنها با قلب انكار كرده و با دست و زبان خويش كارى نمىكنند . اينان دو ويژگى را كه شريف‌تر است ، تباه ساخته‌اند و يك خصلت را به دست\r\n\r\n\r\n","description":"","footnote":"\r\n( 1 ) . نك : مبادئ نظام الحكم فى الاسلام ، عبد الحميد متولى : 279 و نيز براى آگاهى بيشتر نك : نظام الحكم فى الاسلام ، محمد مهدى شمس الدين .\r\n( 2 ) . شرح نهج البلاغه : 17 / 79 .\r\n","page_name":" 456 ","page_number":456},
  {"content":"\r\n\r\nآورده‌اند . برخى ديگر ، منكر را با زبان و دل و دست رها ساخته‌اند كه چنين كسى ، مرده‌اى در ميان زندگان است . » « 1 » بنابراين وزير بايد براى هرستم و آزارى در هرگوشه‌اى از دنيا به رنج آمده و خود را با تمام وجود در كنار ستمديدگان قرار دهد و با تمام توان براى دفاع از آنان مبارزه كند .\r\n2 - ( و اخصص رسائلك الّتي تدخل فيها مكايدك و أسرارك بأجمعهم . . . ) اگر براى اجراى نقشه‌اى محرمانه به همكارى نياز داشتى ، فردى آگاه و زيرك و ديندار و امين را برگزين تا اسرار تو فاش نگردد و در تحقق اهدافت به مشكلى برنخورى .\r\n3 - ( ممّن لا تبطره الكرامة ) اگر او را گرامى بدارى و برادر خود بخوانى ، مغرور نشده و پا از گليم خود فراتر نمىگذارد .\r\n4 - ( و لا تقصر به الغفلة عن إيراد مكاتبات عمّالك عليك . . . ) وظايف و مسئوليت‌هاى خود را به بهترين شكل انجام دهد و در رسيدگى به نامه‌هاى ادارى ، كاهلى و سستى نمىكند و همه تلاش خود را براى شهرت تو به خوش‌رفتارى و رفع زمينه‌هاى انتقاد و اعتراض به تو ، مبذول مىدارد . ( فيما يأخذ لك ) اعتراضات و انتقادات عليه تو را از راه منطق و حكمت پاسخ مىگويد و بر طرف مىسازد . ( و يعطي\r\n\r\n\r\n","description":"","footnote":"\r\n( 1 ) . « فمنهم المنكر للمنكر بيده و لسانه و قلبه فذلك المستكمل لخصال الخير ؛ و منهم المنكر بلسانه و قلبه و التّارك بيده فذلك متمسّك بخصلتين من خصال الخير و مضيّع خصلة ؛ و منهم المنكر بقلبه و التّارك بيده و لسانه فذلك الّذي ضيّع أشرف الخصلتين من الثّلاث و تمسّك بواحدة ؛ و منهم تارك لإنكار المنكر بلسانه و قلبه و يده فذلك ميّت الأحياء » نهج البلاغه : حكمت 373 .\r\n","page_name":" 457 ","page_number":457},
  {"content":"\r\n\r\nمنك ) كارگزاران و كارمندان و ديگر افراد زيردست تو را ، نصيحت و اندرز مىدهد تا كار خود را به خوبى انجام دهند .\r\n5 - ( و لا يضعف عقدا اعتقده لك . . . ) اگر او را براى گفتگو با دشمنت بفرستى ، او با همه توان مىكوشد كه وظايف طرف مقابل را نسبت به تو محكم و تضمين شده گرداند و وظايف تو نسبت به او را به شرايط مختلفى مقيد ساخته و زمينه رهايى از آنها را براى تو فراهم آورد . آيا به راستى با وجود همه اين توصيه‌هاى حكيمانه و سياست‌مدارانه باز مىتوان گفت كه امام على عليه السّلام از سياست چيزى نمىدانست ؟ « 1 »\r\n6 - ( و لا يجهل مبلغ قدر نفسه في الأمور . . . ) ادعاى گزاف نمىكند و احتمال خطا به خود مىدهد و انتقادات ديگران را مىپذيرد و گوشى شنوا دارد و مهلت كافى به گوينده مىدهد كه سخنش را كامل كند .\r\n7 - ( ثمّ لا يكن اختيارك إيّاهم على فراستك و استنامتك و حسن الظّنّ منك ) حدس و پيشگويى راهى علمى و مطمئن براى شناخت نيست ؛ به ويژه در امور مهم و مصالح عمومى جامعه كه تصميم‌گيرى در آنها آثار فراوانى بر افراد و سرنوشت جامعه دارد . ( و لكن اختبرهم بما ولّوا للصّالحين قبلك . . . ) براى شناخت هريك از حقايق ، شيوه مناسب آن وجود دارد . حقايق دينى از راه وحى شناخته مىشوند و حقايق فلسفى از راه انديشه و تأمل و حقايق عرفى از راه بررسى عادات\r\n\r\n\r\n","description":"","footnote":"\r\n( 1 ) . نك : الامام على عليه السّلام صوت العدالة الانسانية ، جرج جرداق : 4 / 775 .\r\n","page_name":" 458 ","page_number":458},
  {"content":"\r\n\r\nمردم و حقايق علمى از راه تجربه و آزمايش به دست مىآيند .\r\nشايستگى افراد نيز از راه آزمودن آنها در انجام كارها روشن مىشود . براى مثال ، مهارت پزشك در توانايىاش بر درمان بيمارىها و مهارت مهندس در توانايىاش بر ساختمان‌سازى روشن مىشود . وزيران و كارمندان دولت نيز چنين هستند و شايستگى آنان پس از مدتى كار و تجربه به دست مىآيد . بنابراين اگر شايستگى آنان پس از مدتى كار به اثبات رسيد ، در پست خود مىمانند و حاكمان به آنان تكيه كرده و آنان را بر ديگران برترى مىدهند . امام در جاى ديگرى مىفرمايد : « كسى كه نهان خود را اصلاح كند ، خدا آشكار او را نيكو گرداند و كسى كه براى دين خود بكوشد ، خدا دنيايش را درست مىنمايد و آن كس كه بين خود و خدا به شايستگى عمل كند ، خدا امر بين او و مردم را اصلاح خواهد نمود . » « 1 » ( فإنّ ذلك دليل على نصيحتك للّه و لمن ولّيت أمره ) انتخاب افرادى امين و با تجربه براى رسيدگى به نيازها و مصالح مردم به معناى خيرخواهى نسبت به خدا و پيامبرش است و پاداشى ويژه از سوى خدا در پى دارد .\r\n( و اجعل لرأس كلّ أمر من أمورك رأسا منهم لا يقهره كبيرها ) اين بخش از نامه به خصوص وزيران و رسيدگى به نامه‌هاى ادارى اختصاص ندارد و شامل همه كارها مىشود ؛ همان‌گونه كه ابن ابى الحديد و ديگران به آن اشاره\r\n\r\n\r\n","description":"","footnote":"\r\n( 1 ) . « من أصلح سريرته أصلح اللّه علانيته و من عمل لدينه كفاه اللّه أمر دنياه و من أحسن فيما بينه و بين اللّه أحسن اللّه ما بينه و بين النّاس » نهج البلاغه : حكمت 417 .\r\n","page_name":" 459 ","page_number":459},
  {"content":"\r\n\r\nكرده‌اند . « 1 » ازاين‌رو امام در بند اخير از تعبير هركارى و نه هرنامه‌اى استفاده كرده است . كارهاى دولت فراوان و متنوع هستند و رسيدگى به آنها به كارگزاران و كارمندان فراوانى نياز دارد . بنابراين اداره درست امور اقتضا مىكند كه كارهاى مختلف به‌طور منظم در گروه‌هايى دسته‌بندى شده و هر كسى در كار مناسب خود گمارده شود . تقسيم و توزيع مسئوليت‌ها به استوارى و بهبود اوضاع مىانجامد . امام در پايان وصيت‌نامه‌اش به امام حسن عليه السّلام مىفرمايد : « براى هريك از خدمتكاران خود كارى مشخص برگزين تا بتوانى از او در اين‌باره بازخواست به عمل آورى كه اين شيوه براى پرهيز از بهانه‌جويى در انجام مسئوليت‌ها پسنديده‌تر است . » « 2 » ( و مهما كان في كتّابك من عيب فتغابيت عنه ألزمته ) حاكم بايد اخبار كارگزاران و كارمندان خود را جويا شود و از كار آنها به‌طور كامل آگاه باشد تا بدكارى و نيكوكارىشان آشكار گردد . اگر حاكم چنين نكند در برابر خداوند مسئول بوده و به سختى كيفر مىشود .\r\n\r\nپيشه‌وران و بازرگانان ( 19 )\r\n« ثمّ استوص بالتّجّار و ذوي الصّناعات و أوص بهم خيرا المقيم منهم و المضطرب بماله و المترفّق ببدنه فإنّهم موادّ المنافع و أسباب المرافق و جلّابها من المباعد و المطارح في برّك و بحرك و سهلك و جبلك و حيث لا يلتئم النّاس لمواضعها و لا يجترءون عليها فإنّهم سلم\r\n\r\n\r\n","description":"","footnote":"\r\n( 1 ) . شرح نهج البلاغه : 17 / 76 .\r\n( 2 ) . « و اجعل لكل انسان من خدمك عملا تأخذه به فانه احرى الا يتواكلوا فى خدمتك » نهج البلاغه : نامه 31 .\r\n","page_name":" 460 ","page_number":460},
  {"content":"\r\n\r\nلا تخاف بائقته و صلح لا تخشى غائلته و تفقّد أمورهم بحضرتك و في حواشي بلادك و اعلم مع ذلك أنّ في كثير منهم ضيقا فاحشا و شحّا قبيحا و احتكارا للمنافع و تحكّما في البياعات و ذلك باب مضرّة للعامّة و عيب على الولاة فامنع من الاحتكار فإنّ رسول اللّه ص منع منه و ليكن البيع بيعا سمحا بموازين عدل و أسعار لا تجحف بالفريقين من البائع و المبتاع فمن قارف حكرة بعد نهيك إيّاه فنكّل به و عاقبه في غير إسراف . ( 19 ) »\r\n\r\nترجمه\r\nسپس سفارش مرا به بازرگانان و صاحبان صنايع بپذير ، و آنها را به نيكوكارى سفارش كن ، بازرگانانى كه در شهرساكنند ، يا آنان كه همواره در سير و كوچ كردن مىباشند ، و بازرگانانى كه با نيروى جسمانى كار مىكنند ، چرا كه آنان منابع اصلى منفعت ، و پديدآورندگان وسايل زندگى و آسايش ، و آورندگان وسايل زندگى از نقاط دوردست و دشوار مىباشند ، از بيابان‌ها و درياها ، و دشت‌ها و كوهستان‌ها ، جاهاى سختى كه مردم در آن اجتماع نمىكنند ، يا براى رفتن به آنجاها شجاعت ندارند . بازرگانان مردمى آرامند و از ستيزه‌جويى آنان ، ترسى وجود نخواهد داشت ، مردمى آشتىطلبند كه فتنه انگيزى ندارند .\r\nدر كار آنها بينديش چه در شهرى باشند كه تو به سر مىبرى ، يا در شهرهاى ديگر ، با توجه به آنچه كه تذكر دادم . اين را هم بدان كه در ميان بازرگانان ، كسانى هم هستند كه تنگ‌نظر و بد معامله و بخيل و احتكار\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nكننده‌اند ، كه تنها با زورگويى به سود خود مىانديشند . و كالا را به هرقيمتى كه مىخواهند مىفروشند ، كه اين سودجويى و گران‌فروشى براى همه افراد جامعه زيانبار ، و عيب بزرگى بر زمامدار است . پس ، از احتكار كالا جلوگيرى كن ، كه رسول خدا صلّى اللّه عليه و آله از آن جلوگيرى مىكرد ، بايد خريدوفروش در جامعه اسلامى ، به سادگى و با موازين عدالت انجام گيرد ، با نرخ‌هايى كه بر فروشنده و خريدار زيانى نرساند . كسى كه پس از منع تو احتكار كند ، او را كيفر ده تا عبرت ديگران شود ، امّا در كيفر او اسراف نكن .\r\n\r\nواژه‌شناسى\r\nاضطرب التاجر بماله : بازرگان سرمايه خود را از شهرى به شهرديگر منتقل مىكند .\r\nالمترفق ببدنه : كسى كه كار بدنى به عهده دارد .\r\nالمرافق : منافع .\r\nالمباعد ، المطارح : مكان‌هاى دور .\r\nالبائقة ، الغائلة : فتنه و شر .\r\nضيقا : سختگير در برخورد .\r\nالمبتاع : مشترى .\r\n\r\nساختار ادبى\r\nاستوص : مفعول آن حذف شده و در اصل چنين بوده است : « اوص نفسك »\r\nالمقيم : بدل مفصل از مجمل است و ضمير « بهم » مبدل‌منه است .\r\nبموازين : جار و مجرور متعلق به محذوف و خبر « ليكن » است .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبيعا : مفعول مطلق « البيع » است .\r\n\r\nشرح و تفسير\r\nامام پيش از اين به پنج گروه سپاهيان ، قاضيان ، كارگزاران ، مأموران ماليات و ديوان‌سالاران پرداخت و حال به بازرگانان و پيشه‌وران مىپردازد .\r\nهرنوع رابطه بين دو فرد يا فردى و گروهى يا دو گروه به يكى از دو شيوه زير است : رابطه روحى و دوستى كه جنبه اقتصادى نداشته و در بين برادران و خويشاوندان و دوستان ديده مىشود و رابطه اقتصادى كه در بين توليدكنندگان و بازرگانان و مصرف‌كنندگان وجود دارد . همه مردم به نوعى با اين سه گروه در ارتباط هستند ؛ زيرا زندگى بدون كشاورزى و صنعت و تجارت به پيش نمىرود . ازاين‌رو فقها اين مشاغل را واجب كفايى شمرده‌اند .\r\nاوصاف مذكور براى بازرگانان و پيشه‌وران در نامه امام نشان مىدهد كه آنان در آن دوره ، اهل تلاش و كوشش بوده و تنها در پى رفع نيازهاى زندگى خود بودند ؛ چرا كه ابزارهاى توليد در آن دوره بسيار ابتدايى و دستى بود . از اين‌رو امام در توصيف آنان عبارت « المترفق ببدنه » به معناى استفاده‌كننده از بدنش را به كار بسته است . در آن دوره شركت‌هاى تجارى چندمليتى وجود نداشت كه بر همه زمينه‌هاى سياسى و اقتصادى جامعه سيطره داشته باشند .\r\nتاجران آن دوره ، كالاهاى خود را در دكه‌هاى كوچك خود عرضه مىكردند و يا آنها را از شهرى به شهرديگر با خود مىبردند . تعبير « المقيم منهم » به نوع نخست و « المضطرب بماله » به نوع دوم اشاره دارد . به هررو امام در اين بخش\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاز نامه به بازرگانان جزء و خرده‌فروش اشاره دارد ؛ زيرا شركت‌هاى بزرگ تجارى و چندمليتى در آن دوره وجود نداشتند .\r\n( ثمّ استوص بالتّجّار و ذوي الصّناعات و أوص بهم خيرا ) پيشه‌وران كالاهاى مورد نياز مانند پوشاك و اسلحه و لوازم خانگى و كشاورزى را توليد مىكنند و بازرگانان ، اين كالاها را به دست مصرف‌كنندگان مىرسانند . حاكم بايد به هردو گروه توجه نشان دهد زيرا جامعه از آنها بىنياز نيست و بهبود كار آنان به گسترش آسايش در بين مردم مىانجامد . امروزه صنعت از بزرگ‌ترين معيارهاى نيرومندى جامعه به شمار رفته و عامل پيشرفت ديگر بخش‌هاى اقتصادى مانند كشاورزى و بازرگانى نيز است . بنابراين تشويق و گسترش صنعت ، به افزايش توليد در همه زمينه‌ها مىانجامد .\r\n( فإنّهم موادّ المنافع و أسباب المرافق و جلّابها من المباعد و المطارح . . . ) بازرگانان كالاهاى افزون بر نياز مردم هرشهرى را به شهرهاى ديگر مىبرند تا كالاى مورد نياز هرمنطقه‌اى را به مردم آن رسانده و خود نيز از اين راه سود برند . بنابراين آنان فاصله بين توليدكننده و مصرف‌كننده را از ميان برمىدارند . امام در فقره بعدى به اين مطلب اشاره دارد : ( و حيث لا يلتئم النّاس لمواضعها ) . بازرگانان در كنار انتقال كالاها ، دين و عقيده و فرهنگ خود را نيز به جاهاى ديگر مىبرند . اسلام در بسيارى سرزمين‌ها به همين شيوه گسترش يافت . عقاد در اين‌باره مىنويسد : « امروزه صد ميليون مسلمان در آفريقا هستند و همين تعداد در سوماترا و جاوه زندگى مىكنند و نزديك به همين عدد در پاكستان هستند و در چين و كشورهاى مجاور آن نيز به همين تعداد\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمسلمان وجود دارد . اسلام در همه اين مناطق بدون فشار دولت و سياست رواج يافت . » « 1 »\r\n( فإنّهم سلم لا تخاف بائقته و صلح لا تخشى غائلته ) بازرگانان و پيشه‌وران معمولا اهل فتنه‌انگيزى و همدستى با دشمنان وطن نيستند . ازاين‌رو امام آنان را اهل آشتى و صلح مىنامد . ( و تفقّد أمورهم بحضرتك و في حواشي بلادك ) اخبار آنان را از دور و نزديك پيگيرى كن و براى تحقق مصالح عمومى آنان با تمام توان تلاش كن . ( و اعلم مع ذلك أنّ في كثير منهم ضيقا فاحشا و شحّا قبيحا . . . ) بازرگانان همانند ساير گروه‌هاى ديگر انواع مختلفى هستند و كوچك و بزرگ و بخيل و كريم و پاك و ناپاك در بين‌شان يافت مىشود پس اگر برخى از آنان خواستند به راه نامشروع گراييده و ربا و نيرنگ و احتكار انجام دهند ، با آنان به شدت برخورد كن و تأديبشان نما . احتكار از گناهان كبيره بوده و به صراحت در متون دينى حرام شمرده شده است . احتكار در خصوص برخى كالاهاى معين نبوده و شامل هركالاى ضرورى مردم مىشود . حاكم مىتواند محتكر را مجبور به عرضه كالاهايش در بازار كند ؛ اما كنترل قيمت‌ها و تعيين دقيق آنها تنها در موارد ضرورى جايز است . شهيد ثانى در اين‌باره مىنويسد : « اگر فروشنده مواد خوراكى بخواهد كه غذا را گران‌تر از قيمتش بفروشد و مشترى نياز اضطرارى به آن غذا داشته باشد ، مىتواند با او بجنگد . اگر مشترى در اثر درگيرى كشته شود ، مظلوم به حساب\r\n\r\n\r\n","description":"","footnote":"\r\n( 1 ) . الاسلام فى القرن العشرين ، عقاد .\r\n","page_name":" 465 ","page_number":465},
  {"content":"\r\n\r\nآمده و اگر فروشنده كشته شود خونش هدر است . » « 1 » درباره احتكار به تفصيل در كتاب « فقه الامام جعفر الصادق عليه السّلام » سخن گفته شده است . « 2 »\r\n( و ليكن البيع بيعا سمحا ) كالا به بهايى مناسب فروخته شود . ( بموازين عدل ) حق هيچ‌يك از فروشنده و خريدار ضايع نشود . ( و أسعار لا تجحف بالفريقين من البائع و المبتاع ) انسان حق تصرف مطلق در مال و جان خويش ندارد و هر گونه تصرف در حقوق شخصى مشروط به عدم ضرررسانى به ديگران است .\r\n( فمن قارف حكرة بعد نهيك إيّاه فنكل به و عاقبه ) احتكار گناهى بزرگ است و حاكم مىتواند محتكران را برمبناى مجازات شرعى كيفر دهد و اگر كيفر مناسب در متون شرعى بيان نشده ، حاكم مىتواند محتكر را بنا به تشخيص خود و به شرط عدم مخالفت با قرآن و سنت مجازات كند . عبارت زير در نامه امام به همين شرط اشاره دارد : ( في غير اسراف ) . اسلام به تنظيم روابط مردم پرداخته و در اين امر ، مصلحت عمومى را مدنظر قرار داده است و در صورت عدم امكان تأمين مصلحت همگى ، مصلحت اكثريت مبنا قرار مىگيرد .\r\n\r\n\r\n","description":"","footnote":"\r\n( 1 ) . مسالك الافهام : 12 / 121 و نيز نك : المبسوط ، طوسى : 6 / 286 ؛ جواهرالفقه ، ابن البراج : 208 ؛ مختلف الشيعة : 8 / 338 ؛ مجمع الفائدة : 11 / 327 ؛ جواهرالكلام : 36 / 437 ؛ الشرح الكبير :\r\n11 / 104 ؛ كشف القناع : 6 / 251 ؛ المغنى : 1 / 180 .\r\n( 2 ) . اين كتاب از آن نويسنده است كه در شش جلد از همين ناشر منتشر شده است . براى آگاهى بيشتر درباره احتكار نك : النهاية ، شيخ طوسى : 374 ؛ المبسوط ، شيخ طوسى : 2 / 196 ؛ قواعد الاحكام :\r\n2 / 11 ؛ مختلف الشيعة : 5 / 38 ؛ منتهى المطلب : 2 / 1007 ؛ تذكرة الفقها : 1 / 585 ؛ المقنع : 372 ؛ نهاية الاحكام : 2 / 513 .\r\n","page_name":" 466 ","page_number":466},
  {"content":"\r\n\r\n\r\nفرودستان ( 20 - 21 )\r\n« ثمّ اللّه اللّه في الطّبقة السّفلى من الّذين لا حيلة لهم من المساكين و المحتاجين و أهل البؤسى و الزّمنى فإنّ في هذه الطّبقة قانعا و معترّا و احفظ للّه ما استحفظك من حقّه فيهم و اجعل لهم قسما من بيت مالك و قسما من غلّات صوافي الإسلام في كلّ بلد فإنّ للأقصى منهم مثل الّذي للأدنى و كلّ قد استرعيت حقّه و لا يشغلنّك عنهم بطر فإنّك لا تعذر بتضييعك التّافه لإحكامك الكثير المهمّ فلا تشخص همّك عنهم و لا تصعّر خدّك لهم و تفقّد أمور من لا يصل إليك منهم ممّن تقتحمه العيون و تحقره الرّجال ففرّغ لأولئك ثقتك من أهل الخشية و التّواضع فليرفع إليك أمورهم ثمّ اعمل فيهم بالإعذار إلى اللّه يوم تلقاه فإنّ هؤلاء من بين الرّعيّة أحوج إلى الإنصاف من غيرهم و كلّ فأعذر إلى اللّه في تأدية حقّه إليه ( 20 ) و تعهّد أهل اليتم و ذوي الرّقّة في السّنّ ممّن لا حيلة له و لا ينصب للمسألة نفسه و ذلك على الولاة ثقيل و الحقّ كلّه ثقيل و قد يخفّفه اللّه على أقوام طلبوا العاقبة فصبّروا أنفسهم و وثقوا بصدق موعود اللّه لهم .\r\nو اجعل لذوي الحاجات منك قسما تفرّغ لهم فيه شخصك و تجلس لهم مجلسا عامّا فتتواضع فيه للّه الّذي خلقك و تقعد عنهم جندك و أعوانك من أحراسك و شرطك حتّى يكلّمك متكلّمهم غير متتعتع فإنّي سمعت رسول اللّه ص يقول في غير موطن لن تقدّس أمّة لا يؤخذ\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nللضّعيف فيها حقّه من القويّ غير متتعتع ثمّ احتمل الخرق منهم و العيّ و نحّ عنهم الضّيق و الأنف يبسط اللّه عليك بذلك أكناف رحمته و يوجب لك ثواب طاعته و أعط ما أعطيت هنيئا و امنع في إجمال و إعذار . ( 21 ) »\r\n\r\nترجمه\r\nسپس خدا را خدا را در خصوص طبقات پايين و محروم جامعه ، كه هيچ چاره‌اى ندارند ، [ و عبارتند 
  ] از زمين‌گيران ، نيازمندان ، گرفتاران ، دردمندان .\r\nهمانا در اين طبقه محروم گروهى خويشتن‌دارى كرده ، و گروهى به گدايى دست نياز برمىدارند ، پس براى خدا پاسدار حقّى باش كه خداوند براى اين طبقه معيّن فرموده است : بخشى از بيت المال ، و بخشى از غله‌هاى زمين‌هاى غنيمتى اسلام را در هرشهرى به طبقات پايين اختصاص ده ، زيرا براى دورترين مسلمانان همانند نزديك‌ترين آنان سهمى مساوى وجود دارد و تو مسئول رعايت آن مىباشى . مبادا سرمستى حكومت ، تو را از رسيدگى به آنان بازدارد ، كه هرگز انجام كارهاى فراوان و مهم عذرى براى ترك مسئوليّت‌هاى كوچك‌تر نخواهد بود . همواره در فكر مشكلات آنان باش ، و از آنان روى برمگردان ، به‌ويژه امور كسانى را از آنان بيشتر رسيدگى كن كه از كوچكى به چشم نمىآيند و ديگران آنان را كوچك مىشمارند و كمتر به تو دسترسى دارند .\r\nبراى اين گروه ، از افراد مورد اطمينان خود كه خداترس و فروتنند فردى را انتخاب كن ، تا پيرامونشان تحقيق و مسائل آنان را به تو گزارش كند . سپس در رفع مشكلاتشان به‌گونه‌اى عمل كن كه در پيشگاه خدا عذرى داشته\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nباشى ، زيرا اين گروه در ميان رعيّت بيشتر از ديگران به عدالت نيازمندند ، و حق آنان را به‌گونه‌اى بپرداز كه در نزد خدا معذور باشى ، از يتيمان خردسال ، و پيران سالخورده كه راه چاره‌اى ندارند و دست نياز برنمىدارند ، پيوسته دلجويى كن كه مسئوليّتى سنگين بر دوش زمامداران است ، اگرچه حق ، تمامش سنگين است امّا خدا آن را بر مردمى آسان مىكند كه آخرت را مىطلبند ، نفس را به شكيبايى وا مىدارند ، و به وعده‌هاى پروردگار اطمينان دارند . پس بخشى از وقت خود را به كسانى اختصاص ده كه به تو نياز دارند ، تا شخصا به امور آنان رسيدگى كنى ، و در مجلس عمومى با آنان بنشين و در برابر خدايى كه تو را آفريده فروتن باش ، و سربازان و ياران و نگهبانان خود را از سر راهشان دور كن تا سخنگوى آنان بدون اضطراب در سخن گفتن ، با تو گفتگو كند .\r\nمن از رسول خدا صلّى اللّه عليه و آله بارها شنيدم كه مىفرمود : « ملّتى كه حق ناتوانان را از زورمندان ، بىاضطراب و بهانه‌اى بازنستاند ، رستگار نخواهد شد . » پس درشتى و سخنان ناهموار آنان را بر خود هموار كن ، و تنگ‌خويى و خود بزرگ‌بينى را از خود دور ساز تا خدا درهاى رحمت خود را به روى تو بگشايد ، و تو را پاداش اطاعت ببخشايد ، آنچه به مردم مىبخشى بر تو گوارا باشد ، و اگر چيزى را از كسى بازمىدارى با مهربانى و پوزش‌خواهى همراه باشد .\r\n\r\nواژه‌شناسى\r\nالطبقة السفلى : توده و اكثريت ملت كه تهيدستان و بيچارگان را در خود جاى مىدهد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nالبؤسى : شدت تنگدستى .\r\nالزمنى : جمع « زمين » به معناى معلول .\r\nالقانع : كسى كه به دارايى خود بسنده كرده و در پى گدايى برنمىخيزد .\r\nالمعترّ : كسى كه درخواست كمك از ديگران مىكند .\r\nصوافى الاسلام : اموالى كه از آن همه مسلمانان است .\r\nلا تصعّر خدّك : تكبر و خودبينى را فروگذار .\r\nتقتحمه العيون : او را حقير و ناچيز مىانگارند .\r\nثقتك : كسى كه به او اعتماد مىكنى .\r\nالاعذار : ضعف و ناتوانى .\r\nتقعد عنهم جندك : به سربازان دستور مىدهى كه به آنان تعرض نكنند .\r\nالمتتعتع : نگرانى و سرافكندگى .\r\nتقدس : پاك نمىشود .\r\nالضيق : صفت كسى است كه شرح صدر ندارد .\r\nالانف : استنكاف .\r\n\r\nساختار ادبى\r\nاللّه اللّه : مفعول فعل محذوف بوده و در اصل چنين است : « اتقوا اللّه » يا « اللّه اللّه احذروا » . تكرار « اللّه » نيز از باب تأكيد است .\r\nغير متتعتع : حال براى « متكلمهم » است .\r\n\r\nشرح و تفسير\r\n( ثمّ اللّه اللّه في الطّبقة السّفلى من الّذين لا حيلة لهم . . . ) طبقه فرودست جامعه از گروه سپاهيان و قاضيان و كارمندان دولت و صنعت‌گران نيستند . آنان\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمعمولا كارگرانى هستند كه در ازاى دستمزد در كارهاى كشاورزى و برخى صنايع به كار گرفته مىشوند و يا به خدمتكارى در خانه‌ها و محلات عمومى مىپردازند . برخى از آنان نيز كهن‌سالانى ناتوان هستند . آنان معمولا اكثريت هرجامعه‌اى را تشكيل داده و در طول تاريخ نيز پيروان اصلى پيامبران و ديگر مصلحان بوده‌اند . مظاهربزرگ تمدن مانند كاخ‌ها و سدها و قلعه‌ها و . . . به دست همين افراد پديد آمده و زندگى ، بدون آنان به پيش نمىرود . با اين همه آنان معمولا از سوى ديگر اصناف و طبقات به بهره‌كشى گرفته شده و حقوقشان به‌طور كامل داده نمىشود و در هرگرفتارى و بلايى نيز بيش و پيش از ديگران آسيب مىبينند . خداوند در آيات بسيارى از آنان ياد كرده است . گاه آنان را شريك اموال ثروتمندان قرار داده : « و همانان كه در اموالشان حقى معلوم است ؛ براى سائل و محروم » « 1 » و گاه به نيكى كردن به آنها سفارش كرده : « و به پدر و مادر احسان كنيد و درباره خويشاوندان و يتيمان و مستمندان و همسايه خويش و همسايه بيگانه و همنشين و در راه‌مانده و بردگان خود [ نيكى كنيد 
  ] كه خدا كسى را كه متكبر و فخرفروش است دوست نمىدارد . » « 2 » و نيز دستور جهاد براى دفاع از آنان داده است :\r\n« چرا شما در راه خدا [ و در راه نجات 
  ] مردان و زنان و كودكان مستضعف نمىجنگيد . همانان كه مىگويند پروردگارا ما را از اين شهرى كه مردمش\r\n\r\n\r\n","description":"","footnote":"\r\n( 1 ) .   وَ الَّذِينَ فِي أَمْوالِهِمْ حَقٌّ مَعْلُومٌ * لِلسَّائِلِ وَ الْمَحْرُومِ   معارج / 70 : 24 - 25 .\r\n( 2 ) .  وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالًا فَخُوراً  نساء / 4 : 36 .\r\n","page_name":" 471 ","page_number":471},
  {"content":"\r\n\r\nستم‌پيشه‌اند بيرون ببر و از جانب خود براى ما سرپرستى قرار ده و از نزد خويش ياورى براى ما تعيين فرما » « 1 »\r\n( و اجعل لهم قسما من بيت مالك ) امام فرمان مىدهد كه بودجه‌اى مخصوص براى رسيدگى به امور نيازمندان اختصاص يابد و آنان نيز سهمى معين در بودجه كشور همانند سپاهيان ، قضات و كارمندان داشته باشند . امروزه رسيدگى دولت به امور نيازمندان در بسيارى از حكومت‌ها مرسوم شده است ؛ اما اين امر در دوره امام على عليه السّلام بىسابقه بوده است . ( و قسما من غلّات صوافي الإسلام في كلّ بلد ) منظور از « صوافي الاسلام » اموال عموم مسلمانان است كه همه آنها در آن حق دارند . واژه « صوافي » به اموالى گفته مىشود كه پادشاهان آنها را براى خود برمىگزينند . اين اموال در جنگ‌ها به مالكيت همه مسلمانان درمىآيد . بنابراين برداشت ابن ابى الحديد از اين بند كه آن را به معناى اموال اختصاصى پيامبر دانسته ، نادرست است . امام مىگويد كه تهيدستان بايد سهم مشخص در بودجه كشور داشته باشند و از اموال عمومى مسلمانان محروم نشوند . ( فإنّ للأقصى منهم مثل الّذي للأدنى و كلّ قد استرعيت حقّه . . . ) همه نيازمندان در استفاده از ثروت‌هاى عمومى ، يكسان هستند و هيچ فرقى بين سياه و سفيد و آشنا و غريب و روستايى و شهرى و . . . نيست .\r\n( و لا يشغلنّك عنهم بطر ) به مال و مقام غره نشو و آنان را فراموش نكن .\r\n( فإنّك لا تعذر بتضييعك التّافه لإحكامك الكثير المهمّ ) تو در برابر هركار خرد و كلانى مسئول هستى و بايد به امور رعيت رسيدگى كنى و حالشان را بهبود\r\n\r\n\r\n","description":"","footnote":"\r\n( 1 ) .  وَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً  نساء / 4 : 75 .\r\n","page_name":" 472 ","page_number":472},
  {"content":"\r\n\r\nسازى و نبايد با انجام كارهاى بزرگتر از كارهاى كوچكتر غافل شوى . امام تأكيد مىكند كه هيچ‌يك از احتياجات نيازمندان نبايد ناديده گرفته شود ؛ چرا كه گاه نياز كسى در نزد ديگرى ، ناچيز و كوچك شمرده مىشود و اما براى او بسيار ضرورى و مسئله مرگ و زندگى است . براى مثال ، تكه‌نانى ممكن است نيازمندى را از مرگ نجات دهد . امام در اين‌باره مىفرمايد : « كار نيك به‌جا آوريد و آن را هرمقدار كه باشد ، كوچك نشماريد ؛ زيرا كوچك آن بزرگ ، و اندك آن فراوان است . كسى از شما نگويد : ديگرى در انجام كار نيك از من سزاوارتر است كه به خدا سوگند چنين مىشود . خوب و بد اهلى دارد كه هرگاه آن را واگذاريد ، اهلش آن را انجام خواهند داد . » « 1 »\r\n( فلا تشخص همّك عنهم و لا تصعّر خدّك لهم ) از خدمتگذارى به بيچارگان استنكاف نكن و در انجام هرچه در توان دارى ، بخل نورز و اين كار را وظيفه و تكليف خود بشمار . ( و تفقّد أمور من لا يصل إليك منهم ممّن تقتحمه العيون ) بسيارى از ضعيفان و نيازمندان هيچ آشنا و خويشاوندى در بين مناصب عاليه ندارند كه براى حل مشكلاتشان از آنان كمك گيرند . امام ، واليان را از ناديده گرفتن اين گروه برحذر مىدارد و آنان را در صورت اهمال‌كارى به بدترين كيفر تهديد مىكند . آن‌گاه امام سفارش مىكند كه والى ، اشخاصى را از مردم نيكوكار و معتمد برگزيند تا همه وقت خود را به بررسى وضع نيازمندان و رفع احتياجاتشان اختصاص دهند . امام على عليه السّلام خود نيز در همه عمر چنين زيست و همواره درد و رنج بيچارگان را با خود\r\n\r\n\r\n","description":"","footnote":"\r\n( 1 ) . « افعلوا الخير و لا تحقروا منه شيئا فإنّ صغيره كبير و قليله كثير و لا يقولنّ أحدكم إنّ أحدا أولى بفعل الخير منّي فيكون و اللّه كذلك إنّ للخير و الشّرّ أهلا فمهما تركتموه منهما كفاكموه أهله » نهج البلاغه : حكمت 416 .\r\n","page_name":" 473 ","page_number":473},
  {"content":"\r\n\r\nداشت و براى همين تا به امروز محبوب توده‌ها است . پيامبر نيز وجود اين صفت را در امام ستوده است : « اى على ، خداوند تو را به صفاتى زينت داده كه ديگر بندگان را صفاتى به اين نيكويى نبخشيده است : زهد در دنيا . . .\r\nمحبت بيچارگان . خداوند تو را گونه‌اى ساخت كه از پيروى آنان خشنود باشى و آنان نيز از پيشوايى تو خشنود باشند . » « 1 » احمد عباس صالح در اين باره مىنويسد : « على عليه السّلام بيش از هركس ديگرى در بين توده‌ها طرفدار داشت . » « 2 »\r\n( و تعهّد أهل اليتم و ذوي الرّقّة في السّنّ ممّن لا حيلة له . . . ) امام ابتدا به رسيدگى به امور همه نيازمندان اشاره كرده و سپس از خصوص يتيمان و كهن‌سالان ياد مىكند ؛ زيرا آنان به‌ويژه گروهى از ايشان كه اهل گدايى نيستند ، بيش از ديگران نيازمند رسيدگى هستند . ( و ذلك على الولاة ثقيل ) انجام اين امور به‌ويژه رسيدگى به بيوه‌زنان و يتيمان و بيچارگان ، كارى دشوار و سنگين بر واليان است و تنها كسانى از عهده آن برمىآيند كه قلبى سرشار از ايمان داشته و جوياى خشنودى و پاداش خداوند باشند . ( و اجعل لذوي\r\n\r\n\r\n","description":"","footnote":"\r\n( 1 ) . « يا على ان اللّه عز و جل قد زينك بزينة لم يتزين العباد بزينة احب اليه منها ، الزهد فى الدنيا . . . و وهب لك حب المساكين ، فجعلك ترضى بهم اتباعا ، و يرضون بك اماما » . مجمع الزوائد : 9 / 121 ؛ فرائد السمطين :\r\n1 / 136 ح 100 ؛ شرح نهج البلاغه ، خوئى : 2 / 408 ؛ كفاية الطالب : 66 و 199 ؛ شرح نهج البلاغة ، ابن ابى الحديد : 9 / 166 و 11 / 232 ؛ المعجم الاوسط : 2 / 337 ؛ كنز العمال : 6 / 158 ؛ تاريخ دمشق :\r\n2 / 212 و 42 / 282 ؛ المعيار و الموازنة : 227 ؛ المناقب خوارزمى : 116 ؛ مناقب ال ابى طالب عليهم السّلام :\r\n1 / 364 ؛ امالى طوسى : 181 ؛ شرح الاخبار : 1 / 151 ؛ روضة الواعظين : 437 ؛ المحاسن : 1 / 291 ؛ اسد الغابة : 4 / 23 .\r\n( 2 ) . اليمين و اليسار ، 128 .\r\n","page_name":" 474 ","page_number":474},
  {"content":"\r\n\r\nالحاجات منك قسما تفرّغ لهم فيه شخصك ) بخشى از وقت خود را براى رسيدگى به امور نيازمندان اختصاص ده كه اين كار رحمتى از سوى خداوند و توشه‌اى براى روز حسابرسى تو است .\r\n( و تقعد عنهم جندك و أعوانك من أحراسك و شرطك . . . ) همه درها را به روى آنان گشوده نگهدار و نگهبان و دربان بين خود و آنان قرار نده تا مانع ارتباط با تو نگردند . ( لن تقدّس أمّة لا يؤخذ للضّعيف فيها حقّه من القويّ غير متتعتع ) هيچ جامعه‌اى از زشتىها و پليدىها پاك نمىشود ، مگر آن‌كه قدرتمندان در آن ، تا پيش از پرداخت حق ضعيفان ، خوار باشند و ضعيفان تا هنگام دريافت حق خود قوى باشند . در يك سخن هيچ سودى در ملتى نيست كه بىگناهان در آن بترسند و مجرمان در آن ايمن باشند . ( ثمّ احتمل الخرق منهم و العيّ . . . ) از سخن گزنده افراد تندخو و رفتار ناپسند جاهلان دلگير نشو ؛ زيرا تو در كانون قدرت و آنان در نهايت ضعف هستند . افزون بر آن ، اخلاق كريمانه سبب بلندى و رفعت انسان نزد خدا و مردم مىشود . ( و أعط ما أعطيت هنيئا ) بدون منت و آزار به آنان كمك كن . ( و امنع في إجمال و إعذار ) اگر به دلايلى نتوانستى نياز كسى را بر طرف كنى ، با او مهربان باش و از او پوزش بخواه تا از سختى مشكلات بر دوش او بكاهى .\r\n\r\nنيازهاى مردم و مسئوليت الهى ( 22 - 23 )\r\n« ثمّ أمور من أمورك لا بدّ لك من مباشرتها منها إجابة عمّالك بما يعيا عنه كتّابك و منها إصدار حاجات النّاس يوم ورودها عليك بما تحرج به صدور أعوانك . و أمض لكلّ يوم عمله فإنّ لكلّ يوم ما فيه :\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nو اجعل لنفسك فيما بينك و بين اللّه أفضل تلك المواقيت و أجزل تلك الأقسام و إن كانت كلّها للّه إذا صلحت فيها النّيّة و سلمت منها الرّعيّة .\r\nو ليكن في خاصّة ما تخلص به للّه دينك إقامة فرائضه الّتي هي له خاصّة فأعط اللّه من بدنك في ليلك و نهارك و وفّ ما تقرّبت به إلى اللّه من ذلك كاملا غير مثلوم و لا منقوص بالغا من بدنك ما بلغ و إذا قمت في صلاتك للنّاس فلا تكوننّ منفّرا و لا مضيّعا فإنّ في النّاس من به العلّة و له الحاجة و قد سألت رسول اللّه ص حين وجّهني إلى اليمن كيف أصلّي بهم فقال صلّ بهم كصلاة أضعفهم و كن بالمؤمنين رحيما . ( 22 )\r\nو أمّا بعد فلا تطوّلنّ احتجابك عن رعيّتك فإنّ احتجاب الولاة عن الرّعيّة شعبة من الضّيق و قلّة علم بالأمور و الاحتجاب منهم يقطع عنهم علم ما احتجبوا دونه فيصغر عندهم الكبير و يعظم الصّغير و يقبح الحسن و يحسن القبيح و يشاب الحقّ بالباطل و إنّما الوالي بشر لا يعرف ما توارى عنه النّاس به من الأمور و ليست على الحقّ سمات تعرف بها ضروب الصّدق من الكذب و إنّما أنت أحد رجلين إمّا امرؤ سخت نفسك بالبذل في الحقّ ففيم احتجابك من واجب حقّ تعطيه أو فعل كريم تسديه أو مبتلى بالمنع فما أسرع كفّ النّاس عن مسألتك إذا أيسوا من بذلك مع أنّ أكثر حاجات النّاس إليك ممّا لا مئونة فيه عليك من شكاة مظلمة أو طلب إنصاف في معاملة . ( 23 ) »\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nترجمه\r\nبخشى از كارها به‌گونه‌اى است كه خود بايد انجام دهى ، مانند پاسخ دادن به كارگزاران دولتى ، در آنجا كه منشيان تو از پاسخ دادن به آنها درمانده‌اند ، و ديگر ، برآوردن نياز مردم در همان روزى كه به تو عرضه مىدارند ، و يارانت در رفع نياز آنان ناتوانند ، كار هرروز را در همان روز انجام ده ، زيرا هرروزى ، كارى مخصوص به خود دارد . نيكوترين وقت‌ها و بهترين ساعات شب و روزت را براى خود و خداى خود انتخاب كن ، اگرچه همه وقت براى خداست ، اگر نيّت درست و رعيّت در آسايش قرار داشته باشد . از كارهايى كه به خدا اختصاص دارد و بايد با اخلاص انجام دهى ، انجام واجباتى است كه ويژه پروردگار است ، پس در بخشى از شب و روز ، وجود خود را به پرستش خدا اختصاص ده ، و آنچه تو را به خدا نزديك مىكند بىعيب و نقصانى انجام ده ، اگرچه دچار خستگى جسم شوى .\r\nهنگامىكه نماز به جماعت مىخوانى ، نه با طولانى كردن نماز ، مردم را بپراكن و نه آن‌كه ، آن را تباه سازى ، زيرا در ميان مردم ، بيمار يا صاحب حاجتى وجود دارد . آنگاه كه پيامبر صلّى اللّه عليه و آله مرا به يمن مىفرستاد ، از او پرسيدم ، با مردم چگونه نماز بخوانم فرمود : « در حد توان ناتوانان نماز بگذار و بر مؤمنان مهربان باش » هيچ‌گاه خود را فراوان از مردم پنهان مدار ، كه پنهان بودن رهبران ، نمونه‌اى از تنگ‌خويى و كم‌اطّلاعى از امور جامعه مىباشد .\r\nنهان شدن از رعيّت ، زمامداران را از دانستن آنچه بر آنان پوشيده است باز مىدارد ، پس كار بزرگ ، اندك ، و كار اندك بزرگ جلوه مىكند ، زيبا زشت ، و زشت زيبا مىنمايد ، و باطل به لباس حق درآيد . همانا زمامدار ، آنچه را كه\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمردم از او پوشيده دارند نمىداند ، و حق را نيز نشانه‌اى نباشد تا با آن راست از دروغ شناخته شود و تو به‌هرحال يكى از آن دو نفر مىباشى : يا خود را براى جانبازى در راه حق آماده كرده‌اى كه در اين حال ، نسبت به حقّ واجبى كه بايد بپردازى يا كار نيكى كه بايد انجام دهى ترسى ندارى ، پس چرا خود را پنهان مىدارى و يا مردى بخيل و تنگ‌نظرى ، كه در اين صورت نيز مردم چون تو را بنگرند مأيوس شده از درخواست كردن بازمانند . با اين‌كه بسيارى از نيازمندىهاى مردم ، رنجى براى تو نخواهد داشت ، كه شكايت از ستم دارند يا خواستار عدالتند ، يا در خريد و فروش خواهان انصافند .\r\n\r\nواژه‌شناسى\r\nيعيا : ناتوان مىشود .\r\nصدر عن الشىء : از او بازگشت .\r\nصدر الى الشىء : به سويش رفت .\r\nصدر منه الشىء : آن كار را انجام داد .\r\nتحرج : از ريشه « حرج » به معناى دشوارى .\r\nاجزل : بزرگ‌تر و بيشتر .\r\nالشعبة : گروه و طايفه .\r\nالسمات : نشانه‌ها .\r\n\r\nساختار ادبى\r\nامور : مبتدا است و خبر آن حذف شده و در اصل چنين بوده است :\r\n« هناك امور » .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nما فيه : « ما » موصول است و اسم « ان لكل » قرار گرفته است و « فيه » صله آن است .\r\nكاملا : حال است .\r\nغير مثلوم : صفت براى « كامل » است .\r\nبالغا : حال است .\r\nما بلغ : مفعول براى « بالغ » است .\r\nكصلاة اضعفهم : كاف به معناى مثل و صفت براى مفعول مطلق محذوف است .\r\n\r\nشرح و تفسير\r\n( ثمّ أمور من أمورك لا بدّ لك من مباشرتها . . . صدور أعوانك ) وظايف و مسئوليت‌هاى بزرگى بر عهده والى است كه نبايد در انجام آنها كاهلى و سستى كند و براى انجام درست آنها به عقل و صبر نياز دارد . گاه در حين انجام كار مهمى ، مشكل بزرگ ديگرى پديد آمده كه والى را به خود مشغول مىكند و در اين موارد جز صبر و تأمل ، كار ديگرى سودى ندارد . برخى از كارها را نيز والى خود بايد به تنهايى انجام دهد و نمىتواند به وزيران و مديران ، اعتماد كند .\r\n( و أمض لكلّ يوم عمله ) كارهاى امروز را به فردا نسپار و در انجام آنها سستى نكن كه در غير اين صورت ، كارها بر دوش تو تلنبار شده و زمان را براى انجام به موقع آنها از دست مىدهى . اگر چندين كار يك‌باره بر دوش تو جمع شد ، از كار مهم‌تر شروع كن . ( فإنّ لكلّ يوم ما فيه ) برخى كارها حتما\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nبايد در زمان خود به انجام رسند و با گذشت زمان از دست مىروند . هيچ راه حلى براى انجام به موقع كارها همانند برنامه‌ريزى دقيق روزانه نيست .\r\n( و اجعل لنفسك فيما بينك و بين اللّه أفضل تلك المواقيت و أجزل تلك الأقسام ) هريك از روزهاى هفته براى انجام كارهاى خاصى مناسب هستند و بلكه هر بخشى از روز نيز چنين است و گاه به عقب انداختن اين كارها سزاوار نيست .\r\nبراى نمونه نمازهاى پنج‌گانه را حتما بايد در وقت مناسب آنها به جا آورد .\r\nاوقات انجام نمازهاى پنج‌گانه به‌طور مفصل در كتاب‌هاى فقه بيان شده است و پيش از اين نيز امام در يكى از نامه‌ها به اين موضوع اشاره كردند . « 1 » امام سفارش مىكند كه نمازها را در اول وقت به جا آوريم كه ثواب و ارزش بيشترى دارد . در حديثى آمده است : « هرنمازى را مىتوان در فرصتى به جا آورد كه بهترين و ارزشمندترين آن نزد خدا ، آغاز آن است . » « 2 » ( و إن كانت كلّها للّه إذا صلحت فيها النّيّة و سلمت منها الرّعيّة ) همه كارها اعم از نماز و روزه و يارى رساندن به ستم‌ديدگان و بلكه حتى ترك آزار ديگران تنها براى خدا بايد انجام شوند . در حديثى آمده است : « ترك آزار مردم ، كار نيكى است كه نسبت به خود روا مىدارى . » « 3 » نيز : « ترك آزار مردم نوعى صدقه است . » « 4 » و\r\n\r\n\r\n","description":"","footnote":"\r\n( 1 ) . نامه 52 .\r\n( 2 ) . « لكل صلاة وقتان ، و اولهما افضلهما ، و احبهما الى اللّه » من لا يحضره الفقيه : 1 / 140 ح 651 ؛ الكافى :\r\n3 / 273 ح 1 و 5 ؛ التهذيب : 2 / 40 ح 125 ؛ الاستبصار : 1 / 244 ح 871 ؛ وسائل الشيعة : 1 / 373 ح 2 و 4 / 119 ح 4 .\r\n( 3 ) . « كف اذاك عن الناس ، فانه صدقة تتصدق بها على نفسك » مسند احمد : 5 / 150 ؛ كنز العمال : 15 / 950 ح 43651 ؛ سبل الهدى و الرشاد : 9 / 288 ؛ نوادر راوندى : 3 .\r\n( 4 ) . « كف الاذى عن الناس صدقة » الكافى : 3 / 488 ؛ الفقيه : 1 / 472 ح 1360 ؛ الوسائل : 5 / 269 ح 3 .\r\n","page_name":" 480 ","page_number":480},
  {"content":"\r\n\r\nنيز : « به خدا سوگند كه پيامبر خدا در رفع حاجت مؤمنان بيش از خود آنها تلاش مىكرد . » « 1 » از سوى ديگر نيت‌هاى آدميان ، راه رفتن آنها به بهشت و جهنم است . « 2 »\r\n( و ليكن في خاصّة ما تخلص به للّه دينك . . . ) انواع و گونه‌هاى مختلفى از حق وجود دارد . حق در نسبت با خدا و مردم به سه‌گونه تقسيم مىشود :\r\n1 - حقوقى كه تنها از آن خداوند است ؛ مانند عبادت كه تنها براى خدا انجام مىشود : ( إقامة فرائضه الّتي هي له خاصّة ) .\r\n2 - برخى حقوق تنها براى مردم است ؛ مانند حق لغو معامله‌اى در صورت وجود مشكلى .\r\n3 - حقوقى كه براى خدا و مردم به‌طور يكسان وجود دارد ؛ مانند حقى كه در برابر دزدى ، براى خدا و مردم پديد مىآيد . خدا فرمان به اجراى حد داده است و فرد مال‌باخته نيز حق پس گرفتن مال خود را دارد . حقوق رعيت بر والى نيز از اين نوع است ؛ زيرا خداوند ، خود اين حقوق را وضع كرده است و از سوى ديگر خير و مصلحت بندگان خدا در اين حقوق است .\r\n\r\n\r\n","description":"","footnote":"\r\n( 1 ) . نك : الكافى : 2 / 195 ح 10 ؛ وسائل الشيعة : 16 / 359 ح 21758 ؛ بحار الانوار : 71 / 28 ح 399 ؛ شرح اصول كافى : 9 / 80 ح 10 .\r\n( 2 ) . « بالنيات يدخل اهل الجنة الى الجنة ، و اهل النار الى النار و بها يخلدون » اعانة الطالبين : 4 / 159 ؛ مجمع الزوائد : 10 / 398 ؛ كنز العمال : 2 / 229 ؛ فتح البارى : 11 / 360 ؛ كتاب السنة ، ابن ابى عاصم : 391 ؛ صحيح ابن حبان : 1 / 410 ؛ كنز العمال : 14 / 505 ؛ تفسير ابن كثير : 2 / 229 .\r\n","page_name":" 481 ","page_number":481},
  {"content":"\r\n\r\nامام پس از دستور به اداى واجبات الهى در خصوص حقوق مردم به والى خود مىگويد كه حقوق خاص خداوند را نيز به جا آورد . ( فأعط اللّه من بدنك في ليلك و نهارك . . . بالغا من بدنك ما بلغ ) عبادات واجب نيز بر چند دسته هستند : برخى از آنها مانند نماز و روزه ، بدنى هستند و برخى ديگر مانند خمس و زكات ، مالى هستند و برخى ديگر مانند حج به تلاش بدنى و هزينه اموال نياز دارند . انجام هرسه گونه عبادات بر ما واجب است . تأكيد امام بر واجبات بدنى شايد از آن‌رو باشد كه آنان معمولا به دليل فشار كار و تنگى وقت در انجام اين واجبات مانند نماز كاهلى مىكنند .\r\n( و إذا قمت في صلاتك للنّاس فلا تكوننّ منفّرا ) امام جماعت نبايد نماز را طولانى كند كه موجب خستگى و بيزارى مردم از نماز مىشود . در حديثى آمده است : « اين دين ، راست و استوار است ؛ پس آن را با مدارا اجرا كنيد . » « 1 » ( و لا مضيّعا ) از سوى ديگر نقص و خللى نيز به نماز وارد نكنيد . ( فإنّ في النّاس من به العلّة ) برخى از مردم به دليل بيمارى يا كهن‌سالى ، طاقت تحمل نماز طولانى را ندارند . ( و له الحاجة ) برخى ديگر نيز ممكن است كارهاى ضرورى داشته باشند كه قابل تأخير نيست . ( صلّ بهم كصلاة أضعفهم و كن بالمؤمنين رحيما ) اين عبارت به همين شكل در نامه‌هاى سابق گذشت . « 2 »\r\n\r\n\r\n","description":"","footnote":"\r\n( 1 ) . « ان هذا الدين متين ، فاوغلوا فيه برفق ، فان المنبت لا ارضا قطع ، و لا ظهرا ابقى » مسند احمد : 3 / 198 ح 13074 ؛ مسند شهاب : 2 / 184 ح 1146 و 1147 ؛ مجمع الزوائد : 1 / 62 ؛ السنن الكبرى ، بيهقى :\r\n3 / 18 ح 4520 و 4521 ؛ فتح البارى : 11 / 297 ؛ التمهيد ابن عبد البر : 1 / 195 ؛ صفوة الصفوة :\r\n1 / 208 ؛ فيض القدير : 2 / 544 ؛ شعب الايمان : 3 / 402 ح 3885 و 3886 .\r\n( 2 ) . نامه 52 .\r\n","page_name":" 482 ","page_number":482},
  {"content":"\r\n\r\n( و أمّا بعد فلا تطوّلنّ احتجابك عن رعيّتك . . . يشاب الحقّ بالباطل ) والى ممكن است براى انجام برخى كارها يا استراحت ، از چشم مردم پنهان شود و از آنان فاصله گيرد ؛ اما او حق ندارد همه اوقات از مردم فاصله گرفته و اين جز نشانه تكبر و بدرفتارى وى نيست . افزون بر آن جلوگيرى از ارتباط مردم با والى سبب مىشود كه دربانان و نديمان ، خردمندان و نخبگان مردم را از رسيدن به والى و سخن گفتن با وى منع كنند و اين به معناى تحقير افراد بزرگ و بزرگداشت افراد كوچك است . ( و إنّما الوالي بشر لا يعرف ما توارى عنه النّاس به من الأمور . . . ) در صورتى كه والى در مدت زمانى طولانى از چشم مردم دور بماند ، آنان به او گمان بد خواهند كرد . ( و ليست على الحق سمات تعرف بها ضروب الصّدق من الكذب ) نشانه‌اى براى توجيه تأخير طولانى والى و غيبت وى وجود ندارد .\r\n( و إنّما أنت أحد رجلين إمّا امرؤ سخت نفسك بالبذل في الحقّ . . . ) انسان نيكوكار آرزو مىكند كه جايگاه نيكى نزد خدا و مردم داشته باشد و از انجام هرخدمتى به بندگان خدا شاد گشته و آن را نعمتى از سوى خدا مىشمرد .\r\nبرخى نيز در نقطه مقابل با نيازمندان بدرفتارى كرده و علاقه‌اى به نيكوكارى ندارند . مردم به‌طور طبيعى به افراد گونه نخست توجه كرده و به سراغشان مىروند و از مراجعه به افراد دسته دوم گريزان و فرارى هستند . ( مع أنّ أكثر حاجات النّاس إليك ممّا لا مئونة فيه عليك . . . ) برآورده ساختن بسيارى از نيازهاى مردم به زحمت و تلاش زيادى نياز ندارد و حاكم نيز نيروى كافى براى احقاق حقوق مردم و رفع نيازهايشان را دارد . بنابراين بهانه‌اى براى امتناع از\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nحضور در بين مردم و شنيدن خواسته‌هايشان و تلاش براى برآوردن آنان وجود ندارد .\r\n\r\nنزديكان و اطرافيان والى ( 24 - 25 )\r\n« ثمّ إنّ للوالي خاصّة و بطانة فيهم استئثار و تطاول و قلّة إنصاف في معاملة فاحسم مادّة أولئك بقطع أسباب تلك الأحوال و لا تقطعنّ لأحد من حاشيتك و حامّتك قطيعة و لا يطمعنّ منك في اعتقاد عقدة تضرّ به من يليها من النّاس في شرب أو عمل مشترك يحملون مئونته على غيرهم فيكون مهنأ ذلك لهم دونك و عيبه عليك في الدّنيا و الآخرة .\r\nو ألزم الحقّ من لزمه من القريب و البعيد و كن في ذلك صابرا محتسبا واقعا ذلك من قرابتك و خاصّتك حيث وقع و ابتغ عاقبته بما يثقل عليك منه فإنّ مغبّة ذلك محمودة . و إن ظنّت الرّعيّة بك حيفا فأصحر لهم بعذرك و اعدل عنك ظنونهم بإصحارك فإنّ في ذلك رياضة منك لنفسك و رفقا برعيّتك و إعذارا تبلغ به حاجتك من تقويمهم على الحقّ . ( 24 )\r\nو لا تدفعنّ صلحا دعاك إليه عدوّك و للّه فيه رضا فإنّ في الصّلح دعة لجنودك و راحة من همومك و أمنا لبلادك و لكن الحذر كلّ الحذر من عدوّك بعد صلحه فإنّ العدوّ ربّما قارب ليتغفّل فخذ بالحزم و اتّهم في ذلك حسن الظّنّ و إن عقدت بينك و بين عدوّك عقدة أو ألبسته\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nمنك ذمّة فحط عهدك بالوفاء و ارع ذمّتك بالأمانة و اجعل نفسك جنّة دون ما أعطيت فإنّه ليس من فرائض اللّه شيء النّاس أشدّ عليه اجتماعا مع تفرّق أهوائهم و تشتّت آرائهم من تعظيم الوفاء بالعهود و قد لزم ذلك المشركون فيما بينهم دون المسلمين لما استوبلوا من عواقب الغدر فلا تغدرنّ بذمّتك و لا تخيسنّ بعهدك و لا تختلنّ عدوّك فإنّه لا يجترئ على اللّه إلّا جاهل شقيّ و قد جعل اللّه عهده و ذمّته أمنا أفضاه بين العباد برحمته و حريما يسكنون إلى منعته و يستفيضون إلى جواره فلا إدغال و لا مدالسة و لا خداع فيه . ( 25 ) »\r\n\r\nترجمه\r\nهمانا زمامداران را خواص و نزديكانى است كه خودخواه و چپاولگرند ، و در معاملات انصاف ندارند ، ريشه ستمكاريشان را با بريدن اسباب آن بخشكان ، و به هيچ‌كدام از اطرافيان و خويشاوندانت زمين را واگذار مكن ، و به‌گونه‌اى با آنان رفتار كن كه قراردادى به سودشان منعقد نگردد كه به مردم زيان رساند ، مانند آبيارى مزارع ، يا زراعت مشترك ، كه هزينه‌هاى آن را بر ديگران تحميل كنند ، در آن صورت سودش براى آنان ، و عيب و ننگش در دنيا و آخرت براى تو خواهد ماند . حق را به صاحب حق ، هركس كه باشد ، نزديك يا دور ، بپرداز ، و در اين كار شكيبا باش ، و اين شكيبايى را به حساب خدا بگذار ، گرچه اجراى حق مشكلاتى براى نزديكانت فراهم آورد ، تحمّل سنگينى آن را به ياد قيامت بر خود هموار ساز . و هرگاه رعيّت بر تو بدگمان گردد ، عذر خويش را آشكارا با آنان در ميان بگذار ، و با اين كار از بدگمانى\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nنجاتشان ده ، كه اين كار رياضتى براى خودسازى تو ، و مهربانى كردن نسبت به رعيّت است ، و اين پوزش‌خواهى تو ، آنان را به حق وامىدارد .\r\nهرگز پيشنهاد صلح از طرف دشمن را كه خشنودى خدا در آن است رد مكن كه آسايش رزمندگان ، و آرامش فكرى تو ، و امنّيت كشور در صلح تأمين مىگردد . لكن زنهار زنهار از دشمن خود پس از آشتى كردن ، زيرا گاهى دشمن نزديك مىشود تا غافلگير كند ، پس دورانديش باش ، و خوشبينى خود را متّهم كن . حال اگر پيمانى بين تو و دشمن منعقد گرديد ، يا در پناه خود او را امان دادى ، به عهد خويش وفادار باش ، و برآنچه بر عهده گرفتى امانت‌دار باش ، و جان خود را سپر پيمان خود گردان ، زيرا هيچ‌يك از واجبات الهى همانند وفاى به عهد نيست كه همه مردم جهان با تمام اختلافاتى كه در افكار و تمايلات دارند ، در آن اتّفاق‌نظر داشته باشند . تا آنجا كه مشركين زمان جاهليّت به عهد و پيمانى كه با مسلمانان داشتند وفادار بودند ، زيرا كه آينده ناگوار پيمان‌شكنى را آزمودند . پس هرگز پيمان‌شكن مباش ، و در عهد خود خيانت مكن ، و دشمن را فريب مده ، زيرا كسى جز نادان بدكار ، بر خدا گستاخى روا نمىدارد ، خداوند عهد و پيمانى را كه با نام او شكل مىگيرد با رحمت خود مايه آسايش بندگان ، و پناهگاه امنى براى پناه آورندگان قرار داده است ، تا همگان به حريم امن آن روى بياورند . پس فساد ، خيانت ، فريب ، در عهد و پيمان راه ندارد .\r\n\r\nواژه‌شناسى\r\nخاصة ، بطانة : نزديكان .\r\nالتطاول : تجاوز .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nاحسم : قطع كن .\r\nالقطيعة : در صورت مفتوح بودن قاف به معناى زمين‌هاى خراج و در صورت مضموم بودن به معناى قطعه‌اى از زمين و در صورت مكسور بودن به معناى سهمى از هرچيزى است .\r\nاعتقاد عقدة : مالك شدن زمينى كه غله از آن برداشت مىشود .\r\nالمغبة : عاقبت .\r\nالدعة : آسايش .\r\nالذمّة : پيمان .\r\nالجنة : سپر .\r\nاستوبلوا : آن را سخت و سنگين يافتند .\r\nلا تخيسن : پيمان‌شكنى نكن .\r\nلا تختلن : نيرنگ نزن .\r\nافضاه : گستراند و فاش ساخت .\r\nيستفيضون : پناه مىبرم .\r\nالادغال : فسادكارى .\r\n\r\nساختار ادبى\r\nالحذر : مفعول مطلق و منصوب است .\r\nشىء : اسم « ليس » است .\r\nمن فرائض اللّه : جار و مجرور متعلق به محذوف و حال براى « من شىء » است .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nالناس اشد : مبتدا و خبر است . همه جمله نيز خبر براى « ليس » قرار مىگيرد .\r\nاجتماعا : تمييز است .\r\nدون : ظرف و متعلق به محذوف بوده و حال براى « المشركون » قرار مىگيرد .\r\n\r\nشرح و تفسير\r\n( ثمّ إنّ للوالي خاصّة و بطانة فيهم استئثار و تطاول و قلّة إنصاف في معاملة ) هر حاكمى در پيرامون خود نزديكان و اطرافيانى دارد كه قدرت او را قدرت خويش مىشمرند و خود را ارباب مردم پنداشته ، به آنان امر و نهى مىكنند .\r\nدر نتيجه اگر حاكم ، شخصيتى ضعيف داشته باشد ، بر او چيره گشته و فرمان را از دست او مىگيرند . امام در نامه ديگرى مىفرمايد : « من نگرانم كه سفيهان و ستمگران بر اين امت چيره شوند و اموال خداوند را بازيچه خود سازند و بندگانش را به بردگى كشند و با نيكان بجنگند و بدكاران را يار خويش سازند . » « 1 » رفتار بد اطرافيان و نزديكان سبب دشمنى و بيزارى مردم از والى مىشود ؛ همان‌گونه كه براى عثمان رخ داد . امام كارگزارش را نسبت به هريك از نزديكانش برحذر مىدارد و به او توضيح مىدهد كه چگونه بايد با آنها رفتار كند و عدالت را عادتشان سازد .\r\n\r\n\r\n","description":"","footnote":"\r\n( 1 ) . « ولكننى اسى ان يلى امر هذه الامة سفهاؤها ، و فجارها ، فيتخذوا مال اللّه دولا ، و عباده خولا ، و الصالحين حربا ، و الفاسقين حزبا » نهج البلاغه : نامه 62 .\r\n","page_name":" 488 ","page_number":488},
  {"content":"\r\n\r\n( فاحسم مادّة أولئك بقطع أسباب تلك الأحوال ) همه اسباب و زمينه‌هاى ستمكارى و كبرفروشى نزديكان و اطرافيانت را برچين . از آنان تنها براى مشورت يارى بخواه و منصبى به آنان نبخش و زمين يا ملك ديگرى در اختيارشان نگذار تا از راه آن به آزار ديگران نپردازند . ( في شرب ) منابع آب را در اختيارشان نگذار تا از راه احتكار آن به آزار ديگران نپردازند . ( أو عمل مشترك ) اختيار دارايىهاى مشترك مانند قنات و چاه و راه و هرگونه خدمات عام المنفعه را در اختيارشان نگذار . ( يحملون مئونته على غيرهم ) ضمير در فعل « يحملون » و نيز ضميرهاى بعدى به كشاورزان همسايه بازمىگردد . ضمير « مئونته » نيز به اموال عمومى بازمىگردد . منظور از « بالغير » نيز دولت يا هر فرد نيكوكارى است . امام مىگويد كه راه‌هاى عمومى و جاده‌هاى روستايى و ديگر منافع مشترك بين همه مردم ، از اموال عام المنفعه به شمار مىروند .\r\nبنابراين اگر والى قطعه زمينى به اطرافيان و نزديكان خود ببخشد ، آنان اموال عمومى را به انحصار خود درآورده و ديگران را از آنها منع مىكنند . ( فيكون مهنأ ذلك لهم دونك ) اطرافيان و نزديكان والى خود به تنهايى از اين اموال بهره برده و هيچ سودى به والى نمىرسانند .\r\n( و ألزم الحقّ من لزمه من القريب و البعيد و كن في ذلك صابرا محتسبا . . . ) حق را از غاصب آن بازپس گير و در اين كار مراعات هيچ‌كس را نكن و اگر در اين راه ، آزار ديدى ، بردبار باش و پاداش خود را از خدا بخواه . ( و إن ظنّت الرّعيّة بك حيفا فأصحر لهم بعذرك و اعدل عنك ظنونهم بإصحارك ) با مردم در همه چيز به صراحت سخن بگو و چيزى را از آنان پنهان نكن و اگر تو را متهم كردند ، دلايل بىگناهى خود را بيان كن . اين شيوه سبب مىشود كه دل‌هاى\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nمردم آرام گشته و به تو اعتماد كنند و نيز تو خود را به فروتنى در برابر حق و عدل عادت مىدهى . حاكم از ديدگاه امام ، نماينده امينى است كه بايد وفادار و درستكار باشد و مردم نيز اربابان او به شمار مىروند . بنابراين اگر مردم او را به تقصير و كاهلى متهم كردند ، بايد با ارائه دلايل از خود دفاع كند و بىگناهى خود را به اثبات رساند .\r\nامام خود در يكى از خطبه‌ها از مردم مىخواهد كه انتقادات خود را با صراحت با او در ميان گذارند : « پس با من چنان‌كه با پادشاهان سركش سخن مىگويند ، حرف نزنيد و چنان‌كه از آدم‌هاى خشمگين كناره مىگيرند ، دورى نجوييد و با ظاهرسازى با من رفتار نكنيد و گمان مبريد كه اگر حقّى به من پيشنهاد دهيد ، بر من گران آيد يا در پى بزرگ نشان دادن خويشم ؛ زيرا كسى كه شنيدن حق يا عرضه شدن عدالت بر او مشكل باشد ، عمل كردن به آن براى او دشوارتر خواهد بود . پس ، از گفتن حق يا مشورت در عدالت خوددارى نكنيد ؛ زيرا خود را برتر از آن‌كه اشتباه كنم و از آن ايمن باشم نمىدانم ؛ مگر آن‌كه خداوند مرا حفظ فرمايد . پس همانا من و شما بندگان و مملوك پروردگاريم كه جز او پروردگارى نيست . » « 1 » بنابراين تنها سلطه حق است كه بزرگ و كوچك و حاكم و محكوم همگى بايد از آن پيروى كنند .\r\n\r\n\r\n","description":"","footnote":"\r\n( 1 ) . « و لا تتحفّظوا منّي بما يتحفّظ به عند أهل البادرة و لا تخالطوني بالمصانعة و لا تظنّوا بي استثقالا في حقّ قيل لي و لا التماس إعظام لنفسي فإنّه من استثقل الحقّ أن يقال له أو العدل أن يعرض عليه كان العمل بهما أثقل عليه فلا تكفّوا عن مقالة بحقّ أو مشورة بعدل فإنّي لست في نفسي بفوق أن أخطئ و لا آمن ذلك من فعلي إلّا أن يكفي اللّه من نفسي ما هو أملك به منّي فإنّما أنا و أنتم عبيد مملوكون لربّ لا ربّ غيره » نهج البلاغه :\r\nخطبه 216 .\r\n","page_name":" 490 ","page_number":490},
  {"content":"\r\n\r\nسياست حكومتى على عليه السّلام چنين است كه او خود همه سختىها را بر دوش مىگيرد و حق نظارت و حسابرسى را به مردم مىدهد . نمونه واقعى مردم‌سالارى در حكومت امام على عليه السّلام ديده مىشود و ديگر نمونه‌ها جز پندارهايى فريبنده نيستند .\r\n( و لا تدفعنّ صلحا دعاك إليه عدوّك و للّه فيه رضا فإنّ في الصّلح دعة لجنودك ) شرط اساسى هرپيمان صلحى آن است كه خشنودى خدا را در پى داشته باشد ؛ چه اين‌كه هردزد و قاتلى نيز به شرط برخوردارى از آزادى عمل ، خواهان صلح است . نمونه بارز اين مطلب در استعمار نوين ديده مىشود كه حكومتى مزدور را در كشورهاى مستعمره گمارده و اقتصاد آن كشورها را به سمت حفظ منافع استعمارگران گردانده و خود از آن كشور بيرون مىروند .\r\nخشنودى خدا در عقد پيمان‌هاى صلح به معناى ضمانت امنيت و آزادى و ديگر حقوق مردم است . ( فان فى الصلح دعة لجنودك و راحة من همومك و أمنا لبلادك ) آسايش سپاهيان و گسترش امنيت در كشور بدون وجود صلحى كه بر پايه حق و عدل استوار گشته و خشنودى خداوند را در پى داشته باشد ، ممكن نيست .\r\n( و لكن الحذر كلّ الحذر من عدوّك بعد صلحه . . . ) پيدايش تفاهم بين تو و دشمن سبب نشود كه به او اعتماد كنى و از او برحذر نباشى ؛ هرچند شرايط صلح ، عادلانه و درست باشند . دشمن در هرفرصتى به جستجوى پيمان‌شكنى برآمده و قصد ضربه زدن به تو را دارد ؛ پس او را در هرحال زير نظر گير و با او به احتياط رفتار كن . ( و إن عقدت بينك و بين عدوّك عقدة أو ألبسته منك . . . ) اگر پيمانى را امضاء كردى ، ديگر امكان رهايى از آن وجود\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nندارد و بايد در هرحال به آن وفا كنى . ( و اجعل نفسك جنّة دون ما أعطيت ) پيامبر خدا مىگويد : « هركس به خدا و روز ديگر ايمان دارد ، بايد به وعده‌اش وفا كند . » « 1 » بنابراين پيمان دو نفر به معناى پيمان هريك از آنها با خدا است و هركس آن را بگسلد ، پيمان خود با خدايش را گسسته است .\r\n( فإنّه ليس من فرائض اللّه شيء النّاس أشدّ عليه اجتماعا ) واجبات الهى فراوان هستند و مردم در بسيارى از آنها با يكديگر اختلاف‌نظر دارند ؛ اما هيچ‌يك در درستى وفاى به عهد و ضرورت آن اختلاف ندارند . ( و قد لزم ذلك المشركون فيما بينهم دون المسلمين . . . ) مشركان نيز كه دين و ايمان ندارند ، باز به وعده‌هاى خود وفا مىكنند و پيمان‌شكنى را زشت مىشمرند . بنابراين مسلمانان بايد به طريق اولى به وعده‌هاى خود وفا كنند . سپس امام به ضرورت وفاى به عهد و راست‌منشى در هرحال و حتى با دشمنان مىپردازد و از دروغ و خيانت و نيرنگ برحذر مىدارد ؛ چرا كه آنها صفاتى زشت از نظر عقل و شرع و عرف هستند .\r\nهرجامعه‌اى بايد برپايه نظم و قانونى عمل كند . اين نظام سبب نزديكى مردم با يكديگر و هميارى و همبستگى افراد جامعه مىشود و سپرى در برابر ظلم و ستم‌كارى به شمار مىرود . تمدن بشرى بر همين پايه پديد آمده و گسترش يافته است . زندگى انسان بدون وجود نظام و قانون به آشوب كشيده شده و ترس و نگرانى پيوسته بر او حكم‌فرما مىگشت . در چنين فضايى ستم‌ديدگان همواره خوراك قدرتمندان خواهند بود و هيچ راه دفاعى از\r\n\r\n\r\n","description":"","footnote":"\r\n( 1 ) . « من كان يؤمن باللّه و اليوم الاخر فليف اذا وعد » الكافى : 2 / 364 ح 2 ؛ شرح اصول كافى : 10 / 24 ح 1 و 2 ؛ وسائل الشيعة : 12 / 65 ح 12 ؛ تحف العقول : 45 ؛ بحار الانوار : 74 / 149 ح 77 .\r\n","page_name":" 492 ","page_number":492},
  {"content":"\r\n\r\nخويش نخواهند يافت . ( و قد جعل اللّه عهده و ذمّته أمنا أفضاه بين العباد برحمته و حريما يسكنون إلى منعته و يستفيضون إلى جواره فلا إدغال و لا مدالسة و لا خداع فيه ) خداوند اين ارزش‌هاى انسانى را وسيله برقرارى امنيت و ضمانت حقوق مردم ساخته است . اين ارزش‌ها تجاوزكاران را از تعدّى بازمىدارند و پناهى براى ستم‌ديدگان فراهم مىآورند . خداوند از اين ارزش‌ها با عنوان واجباتى الهى ياد كرده و در آيه زير آنها را ، راه راست خداوند شمرده است : « و راه راست پروردگارت همين است ما آيات [ خود 
  ] را براى گروهى كه پند مىگيرند به روشنى بيان نموده‌ايم . » « 1 »\r\n\r\nپرهيز از خونريزى ( 26 )\r\n« و لا تعقد عقدا تجوّز فيه العلل و لا تعوّلنّ على لحن قول بعد التّأكيد و التّوثقة و لا يدعونّك ضيق أمر لزمك فيه عهد اللّه إلى طلب انفساخه به غير الحقّ فإنّ صبرك على ضيق أمر ترجو انفراجه و فضل عاقبته خير من غدر تخاف تبعته و أن تحيط بك من اللّه فيه طلبة لا تستقيل فيها دنياك و لا آخرتك .\r\nإيّاك و الدّماء و سفكها به غير حلّها فإنّه ليس شيء أدعى لنقمة و لا أعظم لتبعة و لا أحرى بزوال نعمة و انقطاع مدّة من سفك الدّماء به غير حقّها و اللّه سبحانه مبتدئ بالحكم بين العباد فيما تسافكوا من الدّماء يوم القيامة فلا تقوّينّ سلطانك بسفك دم حرام فإنّ ذلك ممّا يضعفه و\r\n\r\n\r\n","description":"","footnote":"\r\n( 1 ) .  وَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ  انعام / 6 : 126 .\r\n","page_name":" 493 ","page_number":493},
  {"content":"\r\n\r\nيوهنه بل يزيله و ينقله و لا عذر لك عند اللّه و لا عندي في قتل العمد لأنّ فيه قود البدن و إن ابتليت بخطإ و أفرط عليك سوطك أو سيفك أو يدك بالعقوبة فإنّ في الوكزة فما فوقها مقتلة فلا تطمحنّ بك نخوة سلطانك عن أن تؤدّي إلى أولياء المقتول حقّهم . ( 26 ) »\r\n\r\nترجمه\r\nمبادا قراردادى را امضاء كنى كه در آن براى دغلكارى و فريب راه‌هايى وجود دارد ، و پس از محكم‌كارى و دقّت در قراردادنامه ، دست از بهانه‌جويى بردار ، مبادا مشكلات پيمانى كه بر عهده‌ات قرار گرفته ، و خدا آن را بر گردنت نهاده ، تو را به پيمان‌شكنى وا دارد ، زيرا شكيبايى تو در مشكلات پيمان‌ها كه اميد پيروزى در آينده را به همراه دارد ، بهتر از پيمان‌شكنى است كه از كيفر آن مىترسى ، و در دنيا و آخرت نمىتوانى پاسخ‌گوى پيمان‌شكنى باشى .\r\nاز خونريزى بپرهيز ، و از خون ناحق پروا كن كه هيچ‌چيز همانند خون ناحق ، كيفر الهى را نزديك و مجازات را بزرگ نمىكند ، و نابودى نعمت‌ها را سرعت نمىبخشد و زوال حكومت را نزديك نمىگرداند ، و روز قيامت خداى سبحان قبل از رسيدگى اعمال بندگان ، نسبت به خون‌هاى به ناحق ريخته شده داورى خواهد كرد ، پس با ريختن خونى حرام ، حكومت خود را تقويت مكن ؛ زيرا خون ناحق ، پايه‌هاى حكومت را سست ، و پست مىكند و بنياد آن را بركنده به ديگرى منتقل سازد ، و تو ، نه در نزد من ، و نه در پيشگاه خداوند ، عذرى در خون ناحق نخواهى داشت چرا كه كيفر آن قصاص است و از آن گريزى نيست . اگر به خطا خون كسى ريختى يا تازيانه يا شمشير ، يا\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nدستت دچار تندروى شد - كه گاه مشتى سبب كشتن كسى مىگردد ، چه رسد به بيش از آن - مبادا غرور قدرت ، تو را از پرداخت خونبها به بازماندگان مقتول بازدارد .\r\n\r\nواژه‌شناسى\r\nالعلل : ترفندهايى كه يكى از دو طرف قرارداد براى رهايى از آن به كار مى بندند .\r\nلحن القول : سخنى كه قابل توجيه باشد .\r\nالتبعة : مسئوليت .\r\nالطلبة : بازخواست .\r\nالقود : قصاص .\r\nافرط : زياده‌روى كرد .\r\n\r\nساختار ادبى\r\nاياك : مفعول براى فعل محذوف « احذرك » است .\r\n\r\nشرح و تفسير\r\n( و لا تعقد عقدا تجوّز فيه العلل ) در عقد هرپيمان و قراردادى ، واژه‌ها و تعابير كاملا واضح و روشنى به كار ببر تا زمينه اختلاف و درگيرى پيش نيايد .\r\n( و لا تعوّلنّ على لحن قول بعد التّأكيد و التّوثقة ) اگر پيمانى را پذيرفتى و آن را محكم ساختى ، ديگر در پى بهانه‌جويى و بازى با الفاظ براى فرار از آن نباش كه اين نوعى ريا و نفاق است . ظاهرعبارات در قراردادها حجت و معتبر است و هرگونه ادعايى بر خلاف آنها پذيرفته شده نيست . ازاين‌رو حدود\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nشرعى در موارد مشتبه و غير قطعى الغا مىشوند . پيامبر خدا فرمود : « حدود را در موارد شبهه برچينيد . . . كه خطاى حاكم در موارد گذشت بهتر از خطاى او در موارد كيفر است . » « 1 »\r\n( و لا يدعونّك ضيق أمر لزمك فيه عهد اللّه إلى طلب انفساخه به غير الحقّ ) بر راه حق استوار باش و از آن نگريز كه پيامد بىتوجهى به حق زيانبار و سخت است ؛ هرچند تلخ و سنگين باشد . ( و أن تحيط بك من اللّه فيه طلبة ) ضمير « فيها » به « ضيق الامر » بازمىگردد . هيچ راه فرارى از كيفر بىتوجهى به حق وجود ندارد و به راستى چگونه و به كجا مىتوان از خدا فرار كرد . ( لا تستقيل فيها دنياك و لا آخرتك ) ضمير « فيها » به « طلبة » بازمىگردد . اين بند در برخى نسخه‌ها به صورت « لا تستقبل » آمده كه اشتباه است . خداوند درباره پايبندى به حق بازخواست مىكند و در صورت مخالفت با آن كيفر مىدهد . بنابراين بهتر است كه در هرحال از حق رو نگردانى و با شهامت در هرحال از راه اطاعت درآيى .\r\n( إيّاك و الدّماء و سفكها به غير حلّها فإنّه ليس شيء أدعى لنقمة . . . ) نهى از كشتن انسان‌ها نياز به دليل و برهان ندارد و همه مردم در زشتى اين كار اتفاق‌نظر دارند . بنابراين آيات و رواياتى كه از اين كار نهى مىكنند ، درصدد يادآورى\r\n\r\n\r\n","description":"","footnote":"\r\n( 1 ) . « ادراوا الحدود بالشبهات ما استطعتم . . . فان الامام يخطى فى العفو خير من ان يخطى فى العقوبة » المبسوط سرخسى : 7 / 98 ؛ مسالك الافهام : 14 / 391 ؛ الخلاف : 2 / 146 ؛ الفقيه : 4 / 74 ؛ سنن ابن ماجه :\r\n2 / 850 ح 2545 ؛ سنن ترمذى : 2 / 439 ح 1747 و 4 / 25 ح 1424 ؛ السنن الكبرى : 7 / 360 و 8 / 238 و 10 / 250 ؛ المستدرك حاكم : 4 / 384 ؛ كنز العمال : 5 / 305 ح 12971 ؛ مجمع الزوائد :\r\n10 / 295 ؛ المصنف ابن ابى شيبة : 5 / 511 ح 28493 ؛ فتح البارى : 12 / 262 ؛ عون المعبود :\r\n12 / 65 ؛ تحفة الاحوذى : 4 / 573 و 574 ؛ فيض القدير : 1 / 227 و 6 / 453 .\r\n","page_name":" 496 ","page_number":496},
  {"content":"\r\n\r\nآموزه‌هاى اخلاقى عقل هستند . البته كشتن برخى انسان‌ها براى دفاع از جان انسان‌هاى ديگر در موارد خاص خود جايز و بلكه ضرورى است . ازاين‌رو حكم قصاص در شريعت اسلامى آمده است : « اى خردمندان ، شما را در قصاص ، زندگانى است ، باشد كه به تقوا گراييد . » « 1 » بنابراين كشتن هيچ‌يك از انسان‌ها جز بنابر حق و عدل جايز نيست . امام بيش از هرچيز ديگرى از خونريزى بيزار است و تنها در موارد ضرورى از كشتن براى مقابله با خشونت و جنايت استفاده مىكند . ازاين‌رو امام به كارگزار خود توصيه مىكند كه كيفر قتل را پس از بررسى دقيق جرم و سنجش آن با ترازوى عدالت تعيين كند . ( و اللّه سبحانه مبتدئ بالحكم بين العباد فيما تسافكوا من الدّماء يوم القيامة ) داورى خداوند و پاداش كيفرهايش در جهان ديگر همانند اين جهان نيست كه بتوان آن را به تأخير انداخت و يا ملغى كرد ؛ بلكه حكم خداوند در آن جهان در يك لحظه آشكار مىشود . . . كه خدا زودشمار است . « 2 » بنابراين تعبير « مبتدئ بالحكم » به معناى شروع زمانى نيست و تنها گوياى اهميت ويژه گناه آدم‌كشى در شريعت اسلامى است .\r\n( فلا تقوّينّ سلطانك بسفك دم حرام ) راه‌هاى چندى براى دستيابى به حكومت وجود دارد : وراثت يا تعيين از سوى حاكم سابق ، انتخابات ، انقلاب ، فشار افكار عمومى و احزاب و نهادهاى اقتصادى و . . . اما پايدارى و استمرار حكومت تنها از راه رضايت عمومى مردم از حاكمان به دست مىآيد . مردم از حاكمى رضايت دارند كه رنج‌هايشان را احساس كرده و در\r\n\r\n\r\n","description":"","footnote":"\r\n( 1 ) .  وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ  بقره / 2 : 179 .\r\n( 2 ) .  إِنَّ اللَّهَ سَرِيعُ الْحِسابِ  مائده / 5 : 4 .\r\n","page_name":" 497 ","page_number":497},
  {"content":"\r\n\r\nرفع آنها تلاش كند . ( فإنّ ذلك ممّا يضعفه و يوهنه بل يزيله و ينقله ) ستم و خونريزى سبب تزلزل پايه‌هاى حكومت مىشود . حاكمان ستمگر براساس هواهاى نفسانى خود حكومت مىكنند و قدرت حق را ناديده مىگيرند ؛ اما حق از قدرت و اسلحه‌اى برخوردار است كه با چشم ديده نمىشود .\r\nملت‌هاى ستم‌ديده در بند ظلم و ستم نخواهند ماند و غل و زنجير را روزى از دست و پاى خود خواهند گسست . نمونه‌هاى فراوانى از اين سنت در طول تاريخ ديده مىشود .\r\n( و لا عذر لك عند اللّه و لا عندي في قتل العمد لأنّ فيه قود البدن ) قتل ممكن است به صورت عمد يا از روى خطا و يا شبه عمد باشد . فقيهان در توضيح قتل عمد ، آن را تصميم به كشتن فردى از روى آگاهى و قصد و نيت دانسته‌اند . كيفر اين‌گونه قتل ، قصاص است : « و در [ تورات 
  ] بر آنان مقرر كرديم كه جان در مقابل جان و چشم در برابر چشم و بينى در برابر بينى و گوش در برابر گوش و دندان در برابر دندان مىباشد و زخمها [ نيز به همان ترتيب 
  ] قصاصى دارند و هركه از آن [ قصاص 
  ] درگذرد پس آن كفاره [ گناهان 
  ] او خواهد بود و كسانى كه به موجب آنچه خدا نازل كرده داورى نكرده‌اند آنان خود ستمگرانند . » « 1 » ( و إن ابتليت بخطإ و أفرط عليك سوطك أو سيفك أو يدك بالعقوبة ) امام پس از اشاره به قتل عمد كه كيفر آن قصاص است ، از قتل‌هايى ياد مىكند كه كيفرشان ديه است . فقيهان اين نوع قتل را به دو دسته « قتل خطا » و « قتل شبه عمد » تقسيم كرده‌اند . گونه نخست در جايى است كه قاتل\r\n\r\n\r\n","description":"","footnote":"\r\n( 1 ) .  وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ »  مائده / 5 : 45 .\r\n","page_name":" 498 ","page_number":498},
  {"content":"\r\n\r\nبدون هيچ قصد و نيتى و كاملا تصادفى به قتل دست زند ؛ مثلا به قصد شكار حيوانى ، تيرى به سويش پرتاب كند و تير از روى اشتباه به انسانى اصابت كند . قتل شبه عمد نيز در جايى است كه قاتل بدون قصد قتل ، ضربه‌اى به مقتول بزند كه به‌طور طبيعى منجر به قتل كسى نمىشود و مقتول در اثر اين ضربه بميرد . كيفر اين دو گونه ، ديه است . ( أن تؤدّي إلى أولياء المقتول حقّهم ) منظور از حق اولياى مقتول همان ديه است كه به تفصيل در كتاب‌هاى فقه از آن ياد شده است . « 1 »\r\n\r\nشروط رهبرى ( 27 )\r\n« و إيّاك و الإعجاب بنفسك و الثّقة بما يعجبك منها و حبّ الإطراء فإنّ ذلك من أوثق فرص الشّيطان في نفسه ليمحق ما يكون من إحسان المحسنين .\r\nو إيّاك و المنّ على رعيّتك بإحسانك أو التّزيّد فيما كان من فعلك أو أن تعدهم فتتبع موعدك بخلفك فإنّ المنّ يبطل الإحسان و التّزيّد يذهب بنور الحقّ و الخلف يوجب المقت عند اللّه و النّاس قال اللّه تعالى  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  . و إيّاك و العجلة بالأمور قبل أوانها أو التّسقّط فيها عند إمكانها أو اللّجاجة فيها إذا\r\n\r\n\r\n","description":"","footnote":"\r\n( 1 ) . براى نمونه نك : الام : 6 / 24 ؛ المقنع ، صدوق : 403 ؛ المجموع : 18 / 397 ؛ المقنعة ، مفيد : 737 ؛ مغنى المحتاج : 4 / 54 ؛ النهاية : 753 ؛ الخلاف : 6 / 289 ؛ المدونة الكبرى : 6 / 336 ؛ المهذب :\r\n2 / 163 ؛ شرائع الاسلام : 3 / 634 ؛ المبسوط سرخسى : 30 / 49 ؛ قواعد الاحكام : 3 / 648 ؛ مختلف الشيعة : 9 / 278 ؛ المحلى : 11 / 2 ؛ نيل الاوطار : 6 / 194 .\r\n","page_name":" 499 ","page_number":499},
  {"content":"\r\n\r\nتنكّرت أو الوهن عنها إذا استوضحت فضع كلّ أمر موضعه و أوقع كلّ أمر موقعه .\r\nو إيّاك و الاستئثار بما النّاس فيه أسوة و التّغابي عمّا تعنى به ممّا قد وضح للعيون فإنّه مأخوذ منك لغيرك و عمّا قليل تنكشف عنك أغطية الأمور و ينتصف منك للمظلوم املك حميّة أنفك و سورة حدّك و سطوة يدك و غرب لسانك و احترس من كلّ ذلك بكفّ البادرة و تأخير السّطوة حتّى يسكن غضبك فتملك الاختيار و لن تحكم ذلك من نفسك حتّى تكثر همومك بذكر المعاد إلى ربّك . ( 27 ) »\r\n\r\nترجمه\r\nمبادا هرگز دچار خودپسندى گردى و به خوبىهاى خود اطمينان كنى ، و ستايش را دوست داشته باشى ، كه اينها همه از بهترين فرصت‌هاى شيطان براى هجوم آوردن به توست ، و كردار نيك نيكوكاران را نابود سازد . مبادا هرگز با خدمت‌هايى كه انجام دادى بر مردم منّت گذارى ، يا آنچه را انجام داده‌اى بزرگ بشمارى يا مردم را وعده‌اى داده ، سپس خلف وعده نمايى .\r\nمنّت نهادن ، پاداش نيكوكارى را از بين مىبرد ، و كارى را بزرگ شمردن ، نور حق را خاموش گرداند ، و خلاف وعده عمل كردن ، خشم خدا و مردم را بر مىانگيزاند كه خداى بزرگ فرمود : « دشمنى بزرگ نزد خدا آن‌كه بگوييد و عمل نكنيد »\r\nمبادا هرگز در كارى كه وقت آن فرانرسيده شتاب كنى يا در كارى كه وقت آن رسيده سستى ورزى و يا در چيزى كه ( حقيقت آن ) روشن نيست\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nستيزه‌جويى نمايى و يا در كارهاى واضح و آشكار كوتاهى كنى ، تلاش كن تا هركارى را در جاى خود ، و در زمان مخصوص به خود ، انجام دهى . مبادا هرگز در آنچه كه با مردم مساوى هستى امتيازى خواهى ، از امورى كه بر همه روشن است ، غفلت كنى ، زيرا به‌هرحال نسبت به آن در برابر مردم مسئولى ، و به زودى پرده از كارها يك‌سو رود ، و انتقام ستمديده را از تو بازمىگيرند .\r\nباد غرورت ، جوشش خشمت ، تجاوز دستت ، تندى زبانت را در اختيار خود گير ، و با پرهيز از شتابزدگى ، و فروخوردن خشم ، خود را آرامش ده تا خشم فرونشيند و اختيار نفس در دست تو باشد . و تو بر نفس مسلّط نخواهى شد مگر با ياد فراوان قيامت ، و بازگشت به سوى خدا .\r\n\r\nواژه‌شناسى\r\nالتزيّد : انجام كارى بيش از حد لازم .\r\nمنّ عليه : خدماتش را برشمرد .\r\nالتسقّط : كاهلى .\r\nاللجاجة : نهايت سركشى .\r\nالاستئثار : استبداد .\r\nالتغابى : تجاهل .\r\nالحمية : تعصب .\r\nالسورة : شدت و تندى .\r\nغرب اللسان : تيزى زبان .\r\nبادرة اللسان : لغزش‌هاى زبان .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n\r\nساختار ادبى\r\nمقتا : تمييز است .\r\nان تقولوا : تأويل به مصدر مىرود و فاعل « كبر » است .\r\nعما قليل : « ما » زايد است .\r\n\r\nشرح و تفسير\r\n( و إيّاك و الإعجاب بنفسك و الثّقة بما يعجبك منها و حبّ الإطراء . . . ) از خويشتن همانند شيطان به خدا پناه ببر و هرگاه از كارى يا صفتى در خود به خودپسندى گرفتار شدى ، بدان كه در دام شيطان افتاده‌اى . همچنين خودنمايى و خودستايى ، نكوهش مردم را در پى دارد . ( و إيّاك و المنّ على رعيّتك بإحسانك أو التّزيّد فيما كان من فعلك . . . ) منت گذاردن بر ديگران به سبب انجام كارى براى آنها سبب بر باد رفتن همه نيكىها مىشود . اگر در مواردى نيز ذكر برخى از كارهاى نيك ضرورى گشت ، به اندازه لازم از آنها ياد كن و در اين امر زياده‌روى نكن ؛ چرا كه زياده‌روى به دروغگويى انجاميده و خاصيت كارهاى نيك را از بين مىبرد . ( و إيّاك و العجلة بالأمور قبل أوانها أو التّسقّط فيها عند إمكانها . . . ) در انجام كارهاى مدت‌دار شتاب نكن و در انجام كارهايى كه فرصت آنها از دست مىرود ، كاهلى نكن . ( أو اللّجاجة فيها إذا تنكرت ) ضمير « فيها » و ضمير مستتر در « تنكرت » به « الامور » بازمىگردد .\r\n« تنكر » در اين بند به قرينه بند بعدى به معناى پنهان شدن است . ( أو الوهن عنها إذا استوضحت ) بر انجام كارى كه عاقبتش آشكار نيست ، اصرار نكن و در انجام كارى كه سودش روشن است ، كاهلى و تنبلى نكن .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n( و إيّاك و الاستئثار بما النّاس فيه أسوة ) زمامداران نبايد خود را سرور و مردم را برده بپندارند و بايد همه تلاش خود را براى تأمين نيازهاى مردم به كار بندند و خود را همسان ضعيف‌ترين مردم سازند . امام در جاى ديگرى مىفرمايد : « خداوند بر پيشوايان حق ، واجب كرده كه خود را با مردم ناتوان همسو كنند تا فقر و ندارى ، تنگدست را به هيجان نياورد و به طغيان نكشاند . » « 1 » بنابراين حاكمى كه ويژگىهايى براى خود تعيين كرده و خود را از مردم جدا سازد ، گردنكش و دشمن خدا و انسانيت به شمار مىرود . ( و التّغابي عمّا تعنى به ممّا قد وضح للعيون . . . للمظلوم ) منظور از « عما تعنى به » آن است كه تو در برابر خدا و مردم مسئول هستى . امام مىگويد كه اگر ستمى از سوى كارمندان تو نسبت به مردم رخ دهد و تو از آن آگاه شوى و به روى خود نياورى ، تو در برابر آن مسئول هستى و خداوند از تو بازخواست خواهد كرد . ( املك حميّة أنفك ) تكبر و بزرگ‌بينى ناشى از مقام و منصب را ترك كن . ( و سورة حدّك ) خشم خود را فروگير و در اين مواقع خودنگهدار باش . ( و سطوة يدك ) آزار خود را از ديگران بازدار . ( و غرب لسانك ) زبان خود را در گفتن هرسخنى آزاد و رها نساز . ( حتّى يسكن غضبك فتملك الاختيار . . . ) هيچ‌كارى به هنگام خشم نكن ؛ زيرا نادانى و گمراهى در اين مواقع بر عقل تو چيره مىشود و بىگناهان را كيفر داده و سخنان گزاف به زبان آورده و پا از حد خود فراتر نهاده و راه آسيب دشمن را به خود مىگشايى و در هرحال به ياد زمان بازخواست خدا از خويش در قيامت باش .\r\n\r\n\r\n","description":"","footnote":"\r\n( 1 ) . « إنّ اللّه تعالى فرض على أئمّة - العدل أن يقدّروا أنفسهم بضعفة النّاس - كيلا يتبيّغ بالفقير فقره » خطبه 205 .\r\n","page_name":" 503 ","page_number":503},
  {"content":"\r\n\r\n\r\nالگوى نيك ( 28 )\r\n« و الواجب عليك أن تتذكّر ما مضى لمن تقدّمك من حكومة عادلة أو سنّة فاضلة أو أثر عن نبيّنا ص أو فريضة في كتاب اللّه فتقتدي بما شاهدت ممّا عملنا به فيها و تجتهد لنفسك في اتّباع ما عهدت إليك في عهدي هذا و استوثقت به من الحجّة لنفسي عليك لكيلا تكون لك علّة عند تسرّع نفسك إلى هواها : و أنا أسأل اللّه بسعة رحمته و عظيم قدرته على إعطاء كلّ رغبة أن يوفّقني و إيّاك لما فيه رضاه من الإقامة على العذر الواضح إليه و إلى خلقه مع حسن الثّناء في العباد و جميل الأثر في البلاد و تمام النّعمة و تضعيف الكرامة و أن يختم لي و لك بالسّعادة و الشّهادة إنّا إليه راجعون و السّلام على رسول اللّه صلّى اللّه عليه و آله و سلّم الطّيّبين الطّاهرين و سلّم تسليما كثيرا و السّلام . ( 28 ) »\r\n\r\nترجمه\r\nآن‌چه بر تو لازم است آن‌كه حكومت‌هاى دادگستر پيشين ، سنّت‌هاى با ارزش گذشتگان ، روش‌هاى پسنديده رفتگان ، و آثار پيامبر صلّى اللّه عليه و آله و واجباتى كه در كتاب خداست ، را همواره به ياد آورى ، و به آنچه ما عمل كرده‌ايم پيروى كنى ، و براى پيروى از فرامين اين عهدنامه كه براى تو نوشته‌ام ، و با آن حجّت را بر تو تمام كرده‌ام ، تلاش كن ، زيرا اگر نفس سركشى كرد و بر تو چيره شد عذرى نزد من نداشته باشى . از خداوند بزرگ ، با رحمت گسترده ، و قدرت برترش در انجام تمام خواسته‌ها ، درخواست مىكنيم كه به آنچه\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nموجب خشنودى اوست ما و تو را موفّق فرمايد ، كه نزد او و خلق او ، داراى عذرى روشن باشيم ، برخوردار از ستايش بندگان ، يادگار نيك در شهرها ، رسيدن به همه نعمت‌ها ، و كرامت‌ها بوده ، و اينكه پايان عمر من و تو را به شهادت و رستگارى ختم فرمايد ، كه همانا ما به سوى او بازمىگرديم . با درود به پيامبر اسلام صلّى اللّه عليه و آله و اهل بيت پاكيزه و پاك او ، درودى فراوان و پيوسته .\r\nبا درود .\r\n\r\nواژه‌شناسى\r\nالأثر : اين واژه به معناى حديث ، عادات و ميراث گذشتگان به كار مىرود .\r\nاستوثقت عليه : حجت را بر او تمام و محكم ساختى .\r\n\r\nساختار ادبى\r\nان تتذكر : تأويل به مصدر مىرود و خبر « الواجب » قرار مىگيرد .\r\nان يوفقنى : تأويل به مصدر مىرود و مفعول « اسأل » است .\r\n\r\nشرح و تفسير\r\n( و الواجب عليك أن تتذكّر ما مضى لمن تقدّمك من حكومة عادلة . . . ) عهدنامه امام اختصاصى به مالك اشتر نداشته و آئين‌نامه‌اى براى همه حاكمان و زمامداران در همه دوره‌ها به شمار مىرود . امام در پايان آن توصيه مىكند كه در عمل به اين عهدنامه و نيز كتاب خدا و سنت پيامبرش و هرگفته و سخن نيكوى ديگر كوشا باشد و در راه نيكان و پاكان گام بردارد ؛ چرا كه پيروى از حق و خير در هرحال نيكو و پسنديده است . ( و استوثقت به من الحجّة لنفسي\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nعليك لكيلا تكون لك علّة عند تسرّع نفسك إلى هواها ) اين عهدنامه را براى تو نوشتم و وظايف تو را در آن بيان كردم تا حجت بر تو تمام شود و عذر من نزد خداوند پذيرفته گردد .\r\n( و أنا أسأل اللّه بسعة رحمته و عظيم قدرته على إعطاء كلّ رغبة . . . ) امام در پايان به درگاه خداوند روى آورده و رحمت بىپايانش را مىطلبد . آن حضرت از ذات بىكران الهى مىخواهد كه او را در انجام حقوق خداوند و بندگانش يارى رساند و او را نزد خويش و آنان سربلند و پسنديده گرداند و شهادت را نصيبش سازد . خداوند نيز دعايش را مستجاب كرده و سرانجام آن حضرت در محراب به شهادت رسيد . « 1 » سال‌هاى درازى از مرگ آن حضرت مىگذرد ؛ اما ياد او همچنان بر سر زبان‌ها است و ميليون‌ها تن از دوستدارانش با ابراز محبت به وى به خدا تقرب مىجويند . پيامبر اكرم صلّى اللّه عليه و آله درباره على عليه السّلام فرموده بود : « مهرعلى عليه السّلام برات رهايى از آتش است . » « 2 » و نيز : « مهرعلى عليه السّلام همچون آتش نسبت به هيزم ، گناهان را مىسوزاند . » « 3 »\r\n\r\n\r\n","description":"","footnote":"\r\n( 1 ) . نك : تاريخ طبرى : 5 / 143 ؛ مقاتل الطالبيين : 29 و 47 ؛ طبقات ابن سعد : 3 / 35 ؛ انساب الاشراف :\r\n2 / 489 - 499 و 524 ؛ الامامة و السياسة : 1 / 159 .\r\n( 2 ) . « حب على عليه السّلام براة من النار » . مئة منقبة ، محمد بن احمد : 66 ؛ مناقب آل ابى طالب عليهم السّلام : 3 / 4 ؛ الصراط المستقيم : 2 / 50 ؛ كتاب الاربعين : 463 ؛ بحار الانوار : 7 / 222 ح 133 و 39 / 305 ح 118 ؛ مودة القربى : 60 ح 2 ؛ كنوز الحقائق : 26 ؛ بشارة المصطفى صلّى اللّه عليه و آله : 71 و 196 ؛ نهج الايمان ، ابن جبر :\r\n27 ؛ تاويل الايات : 2 / 864 ؛ ينابيع المودة : 2 / 75 ح 55 و ص 291 ح 836 ؛ كنز العمال : 11 / 621 ح 33021 ؛ مستدرك الحاكم : 2 / 241 .\r\n( 3 ) . « حب على عليه السّلام ياكل الذنوب كما تاكل النار الحطب » . تاريخ بغداد : 2 / 194 ، چاپ 1349 ه مصر ؛ مناقب آل ابى طالب عليهم السّلام : 3 / 3 ؛ ذخائر العقبى : 91 و 92 ؛ كنز العمال : 11 / 621 ح 33021 ؛ تاريخ دمشق :\r\n13 / 52 و 42 / 244 ؛ جواهرالمطالب : 1 / 252 ؛ ينابيع المودة : 2 / 75 ح 56 و ص 180 ح 519 و ص 241 ح 676 و ص : 291 ح 835 ؛ كفاية الطالب : 325 ؛ مودة القربى : 20 .\r\n","page_name":" 506 ","page_number":506},
  {"content":"\r\n\r\nروشن است كه منظور از محبت تنها احساس قلبى يا گفته زبانى نيست و شامل پيروى عملى نيز مىباشد . خداوند مىفرمايد : « پس هركس به لقاى پروردگار خود اميد دارد بايد به كار شايسته بپردازد و هيچ كس را در پرستش پروردگارش شريك نسازد . » « 1 » پيامبر روزى قريش را گرد آورد و خطاب به آنها چنين فرمود : « اى فرزندان كعب بن لؤى ، خود را از آتش برهانيد . اى فرزندان عبد مناف ، خود را از آتش برهانيد . اى فرزندان عبد المطلب ، خود را از آتش برهانيد . اى فاطمه ، خود را از آتش برهان . بدانيد كه من هيچ اختيارى از سوى خدا ندارم و شما تنها رابطه خويشاوندى با من داريد كه ممكن است كمى از رطوبت آن شما را فراگيرد . » « 2 » امام على عليه السّلام نيز در كلمات قصارش مىفرمايد : « از كسانى مباش كه . . . نيكوكاران را دوست دارد ولى مانند آنان رفتار نمىكند . با گناهكاران دشمن است و خود يكى از آنها است . » « 3 »\r\n\r\n\r\n","description":"","footnote":"\r\n( 1 ) .  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  كهف / 18 : 110 .\r\n( 2 ) . « يا بنى كعب بن لؤى انقذوا انفسكم من النار ، يا بنى عبد مناف انقذوا انفسكم من النار ، يا بنى هاشم انقذوا انفسكم من النار ، يا بنى عبد المطلب انقذوا انفسكم من النار ، يا فاطمة انقذى نفسك من النار ، فانى لا املك لكم من اللّه شيئا غير ان لكم رحما سابلها ببلالها » السنن الكبرى : 4 / 107 و 6 / 280 و 423 ؛ سنن النسائى : 4 / 108 ح 6473 و 6474 و 6 / 248 ؛ فتح البارى : 2 / 440 و 8 / 385 و 10 / 423 ؛ مسند اسحاق بن راهويه : 1 / 261 ؛ ذخائر العقبى : 8 ؛ جامع البيان ، ابن جرير طبرى : 19 / 144 ؛ صحيح بخارى : 3 / 191 و 6 / 17 و 8 / 7 ؛ مجمع الزوائد : 1 / 50 ؛ الطبقات الكبرى : 2 / 256 ؛ مسند احمد :\r\n2 / 350 و 390 و 519 ؛ كنز العمال : 6 / 229 و 16 / 9 ح 43701 و 43753 ؛ صحيح ابن حبان :\r\n2 / 412 و 14 / 486 ، مسند ابى عوانه : 1 / 89 و 2 / 93 ؛ سنن ترمذى : 8 / 338 ؛ سنن دارمى : 2 / 305 .\r\n( 3 ) . « لا تكن ممّن . . . يحبّ الصّالحين و لا يعمل عملهم و يبغض المذنبين و هو أحدهم » نهج البلاغه : حكمت 149 .\r\n","page_name":" 507 ","page_number":507},
  {"content":"\r\n\r\n\r\nنامه 54\r\n\r\nبه طلحه و زبير\r\n« أمّا بعد فقد علمتما و إن كتمتما أنّي لم أرد النّاس حتّى أرادوني و لم أبايعهم حتّى بايعوني و إنّكما ممّن أرادني و بايعني و إنّ العامّة لم تبايعني لسلطان غالب و لا لعرض حاضر فإن كنتما بايعتماني طائعين فارجعا و توبا إلى اللّه من قريب و إن كنتما بايعتماني كارهين فقد جعلتما لي عليكما السّبيل بإظهاركما الطّاعة و إسراركما المعصية و لعمري ما كنتما بأحقّ المهاجرين بالتّقيّة و الكتمان و إنّ دفعكما هذا الأمر من قبل أن تدخلا فيه كان أوسع عليكما من خروجكما منه بعد إقراركما به .\r\nو قد زعمتما أنّي قتلت عثمان فبيني و بينكما من تخلّف عنّي و عنكما من أهل المدينة ثمّ يلزم كلّ امرئ به قدر ما احتمل فارجعا أيّها الشّيخان عن رأيكما فإنّ الآن أعظم أمركما العار من قبل أن يتجمّع العار و النّار و السّلام . »\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n\r\nترجمه\r\nپس از ياد خدا و درود ، شما مىدانيد - گرچه پنهان مىداريد - كه من براى حكومت در پى مردم نرفته تا آنان به سوى من آمدند و من قول بيعت نداده تا آن‌كه آنان با من بيعت كردند و شما دو نفر از كسانى بوديد كه مرا خواستند و بيعت كردند . همانا بيعت عموم مردم با من نه از روى ترس قدرتى مسلّط بود و نه براى به دست آوردن متاع دنيا . اگر شما دو نفر از روى ميل و انتخاب بيعت كرديد تا دير نشده [ از راهى كه در پيش گرفته‌ايد 
  ] باز گرديد و در پيشگاه خدا توبه كنيد . و اگر در دل با اكراه بيعت كرديد خود دانيد ، زيرا اين شما بوديد كه مرا در حكومت بر خويش راه داديد ، اطاعت از من را ظاهر ، و نافرمانى را پنهان داشتيد . به جانم سوگند شما از ساير مهاجران سزاوارتر به پنهان داشتن عقيده و پنهان‌كارى نيستيد . اگر در آغاز بيعت ، كنار مىرفتيد [ و بيعت نمىكرديد 
  ] آسان‌تر بود كه بيعت كنيد و سپس به بهانه‌اى سرباز زنيد . شما پنداشته‌ايد كه من كشنده عثمان مىباشم ، بياييد تا مردم مدينه بين من و شما داورى كنند ، آنان كه نه از من طرفدارى كرده و نه به يارى شما برخاسته ، سپس هركدام به اندازه جرمى كه در آن حادثه داشته ، مسؤوليّت آن را پذيرا باشد . اى دو پيرمرد ، از آنچه در انديشه داريد باز گرديد ، هم‌اكنون بزرگ‌ترين مسئله شما ، عار است ، پيش از آن‌كه عار و آتش خشم پروردگار ، دامنگيرتان گردد . با درود .\r\n\r\nواژه‌شناسى\r\nالسلطان الغالب : ترس و هراس .\r\nالعرض الحاضر : رغبت و تشويق .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nساختار ادبى\r\nطائعين : حال هستند .\r\nباحقّ : باء زايد است .\r\n\r\nشرح و تفسير\r\nشريف رضى به نقل از ابو جعفر اسكافى در كتاب « المقامات » مىگويد كه امام اين نامه را براى طلحه و زبير نوشت و آن را به دست عمران بن حصين خزاعى داد كه به آن دو برساند . اسكافى از بزرگان معتزله است و هفتاد كتاب تأليف كرده كه يكى از آنها كتاب « المقامات فى مناقب امير المومنين على بن ابى طالب عليهما السّلام » است . او معاصر جاحظ بوده و از اهالى شهراسكاف در منطقه‌اى بين نهروان و بصره است . « 1 » عمران بن حصين نيز از فقهاى صحابه است كه در سال جنگ خيبر به اسلام درآمد و در دوره معاويه از دنيا رفت . « 2 »\r\n\r\n\r\n","description":"","footnote":"\r\n( 1 ) . او ابو جعفر محمد بن عبد اللّه اسكافى است كه از بزرگ‌ترين متكلمان معتزلى بغداد به شمار رفته و فرقه‌اى به نام « اسكافيه » به وى منتصب است . وى در اصل از اهالى سمرقند بود كه در بغداد مىزيست . او كتاب‌هاى فراوانى تاليف كرده است كه يكى از آنها كتاب « نقض العثمانية » در رد جاحظ است . وى از مواليان و شيفتگان شديد امام على عليه السّلام بود . براى آگاهى بيشتر نك : لسان الميزان : 5 / 221 ؛ النزاع و التخاصم : 25 ؛ الانساب : 1 / 151 ؛ لب اللباب فى تحرير الانساب ، جلال الدين السيوطى : 14 ؛ تاريخ بغداد : 5 / 416 ؛ جواهرالمطالب : 1 / 281 ؛ تاريخ ابن عساكر : 82 .\r\n( 2 ) . او ابو نجيد عمران بن حصين بن عبيد بن خلف خزاعى كعبى است كه از ياران پيامبر صلّى اللّه عليه و آله بود . وى در جنگ جمل با هيچ‌يك از دو گروه همراه نگشته و از جنگ كناره گرفت و سرانجام در سال 52 يا 53 در بصره از دنيا رفت . روايات فراوانى از او نقل شده و عمر او را براى آموزش دين به مردم بصره به آن‌جا فرستاد . نك : تذكرة الحفاظ : 29 ؛ الاصابة : 3 / 27 ؛ الاستيعاب : 3 / 22 ؛ اسد الغابة :\r\n4 / 137 ؛ الثقات ابن حبان : 3 / 389 ؛ طبقات ابن سعد : 7 / 9 .\r\n","page_name":" 510 ","page_number":510},
  {"content":"\r\n\r\nمردم ، حتى ثروتمندان از سياست‌هاى عثمان به تنگ آمدند ازاين‌رو كسانى مانند طلحه و زبير نيز بر ضد عثمان قرار گرفته و پس از كشتنش با امام بيعت كردند ؛ ولى ديرى نپاييد كه بيعت شكسته و بر امام شوريدند . « 1 »\r\n( أمّا بعد فقد علمتما و إن كتمتما أنّي لم أرد النّاس حتّى أرادوني ) صحابه و ديگران از امام خواستند كه خلافت را پس از كشته شدن عثمان بپذيرد . امام به آنان فرمود : « مرا واگذاريد و ديگرى را به دست آريد ؛ زيرا ما به استقبال حوادث و امورى مىرويم كه رنگارنگ و فتنه‌آميز است و چهره‌هاى گوناگون دارد و دل‌ها بر اين بيعت ثابت و عقل‌ها بر اين پيمان استوار نمىماند ، چهره افق حقيقت را ( در دوران خلافت سه خليفه ) ابرهاى تيره فساد گرفته و راه مستقيم حق ناشناخته ماند . آگاه باشيد ، اگر دعوت شما را بپذيرم ، براساس آن‌چه كه مىدانم با شما رفتار مىكنم و به گفتار اين و آن ، و سرزنش سرزنش‌كنندگان گوش فرانمىدهم . اگر مرا رها كنيد چون يكى از شما هستم كه شايد شنواتر ، و مطيع‌تر از شما نسبت به رييس حكومت باشم ، درحالى كه من وزير و مشاورتان باشم بهتر است كه امير و رهبر شما گردم . » « 2 » اما آنان\r\n\r\n\r\n","description":"","footnote":"\r\n( 1 ) . نك : تاريخ طبرى : 5 / 153 ؛ انساب الاشراف ، بلاذرى : 2 / 205 ح 250 و 272 و 275 ، چاپ بيروت ؛ المستدرك حاكم : 3 / 114 ؛ المعيار و الموازنة ، اسكافى : 22 و 51 ؛ تذكرة الخواص : 57 ؛ الطبقات الكبرى ، ابن سعد : 3 / 31 ؛ الكامل ابن الاثير : 3 / 98 ؛ مروج الذهب ، مسعودى : 2 / 364 ؛ تاريخ ابن اعثم : 170 ؛ العقد الفريد : 4 / 313 ؛ تاريخ يعقوبى : 2 / 157 ؛ كنز العمال : 1 / 163 ح 2471 .\r\n( 2 ) . « دعوني و التمسوا غيري فإنّا مستقبلون أمرا له وجوه و ألوان لا تقوم له القلوب و لا تثبت عليه العقول و إنّ الآفاق قد أغامت و المحجّة قد تنكّرت و اعلموا أنّي إن أجبتكم ركبت بكم ما أعلم و لم أصغ إلى قول القائل\r\n","page_name":" 511 ","page_number":511},
  {"content":"\r\n\r\nاصرار فراوان كرده و امام ناگزير پذيرفت و اين شرط را گذاشت كه هيچ درهمى را براى خود برنگزيند و خود را با ديگران كاملا يكسان قرار دهد . « 1 » شايد اين شرط در وهله نخست كمى شگفت به نظر آيد ؛ اما گويا امام مىخواست به طلحه و زبير بفهماند كه او هيچ‌گونه ويژگى و برترى براى خود قرار نداده و در نتيجه آنان نيز در صورت بيعت از هيچ‌گونه ويژگى و برترى برخوردار نخواهند شد . ( و إنّكما ممّن أرادني و بايعني ) شما با شرط پايبندى به مساوات بين همه مسلمانان در حقوق و تكاليف با من بيعت كرديد پس حال چه شده كه پيمان مىشكنيد . « 2 » همه مردم از روى باور و ايمان و نه ترس يا طمع با امام بيعت كردند .\r\nامام با طلحه و زبير چنين احتجاج مىكند . ( و إنّ العامّة لم تبايعني لسلطان غالب و لا لعرض حاضر ) چرا با من به عنوان خليفه بيعت كرديد ؟ و مگر اين بيعت از روى اختيار نبود ؟ پس چرا اكنون پيمان مىشكنيد و معصيت خدا را مىكنيد ؟ حال نيز دير نشده و مىتوانيد توبه كنيد و بخشش بخواهيد . ( فإن كنتما بايعتماني طائعين . . . بعد إقراركما به ) اگر ادعا مىكنيد كه از روى اجبار بيعت كرده‌ايد ، چه كسى شما را مجبور ساخته بود ؟ و اگر از ترس با من بيعت كرديد ، چه چيزى شما را ترسانده بود ؟ و چگونه اين مشكل تنها براى شما پيش آمده ؛ درحالىكه شما از ديگران نيرومندتر و بانفوذتر هستيد . به هررو\r\n\r\n\r\n","description":"","footnote":"\r\n- و عتب العاتب و إن تركتموني فأنا كأحدكم و لعلّي أسمعكم و أطوعكم لمن ولّيتموه أمركم و أنا لكم وزيرا خير لكم منّي أميرا » نهج البلاغه : خطبه 92 .\r\n( 1 ) . نك : تاريخ طبرى : 5 / 156 .\r\n( 2 ) . نك : نهج البلاغه : خطبه 31 .\r\n","page_name":" 512 ","page_number":512},
  {"content":"\r\n\r\nبيعت من بر گردن شما است و شما نمىتوانيد آن را بگسليد . شايان ذكر است كه گروهى مانند عبد اللّه بن عمر و حسان بن ثابت و سعد بن ابى وقاص از همان آغاز با امام بيعت نكردند و امام به هيچ‌يك از آنان گزندى نرساند . « 1 » عمار ياسر از امام خواست كه آنان را به بيعت فراخواند . امام به وى گفت :\r\nنيازى به كسى نداريم كه رغبتى به ما نشان نمىدهد . مالك اشتر به امام گفت كه آنان حق سرپيچى ندارند . امام به وى فرمود : بگذار به رأى و نظر خودشان عمل كنند . « 2 »\r\nطلحه و زبير پس از مدتى نزد امام آمده و از او اجازه خروج به مكه خواستند . امام با آن‌كه از نيتشان آگاه بود ، به آنان اجازه داد و به آنان گفت :\r\n« شما خواهان عمره نيستيد ؛ بلكه خواهان نيرنگ هستيد . » « 3 » امام مىتوانست آنها را زندان كند و يا مانع خروجشان شود ؛ ولى چنين نكرد . پس چگونه گفته مىشود كه آنان از روى اجبار و اكراه بيعت كرده‌اند . ( و قد زعمتما أنّي قتلت عثمان ) طلحه و زبير به كشتن عثمان فرامىخواندند و امام از عثمان دفاع مىكرد . آنان پس از كشتن عثمان با امام بيعت كردند و نزدش آمده به وى گفتند : بهاى بيعت ما را بده و ما را حاكم بصره و كوفه گردان . امام به آنان فرمود : « آيا به من دستور مىدهيد براى پيروزى خود ، از جور و ستم درباره\r\n\r\n\r\n","description":"","footnote":"\r\n( 1 ) . نك : الارشاد : 1 / 244 ، چاپ مؤسسة آل البيت عليهم السّلام ؛ شرح نهج البلاغه ، ابن ابى الحديد : 1 / 26 و 3 / 192 ؛ بحار الانوار : 8 / 397 ؛ الفتوح ابن اعثم : 2 / 163 .\r\n( 2 ) . الفتوح ابن اعثم : 163 .\r\n( 3 ) . « ما العمرة تريدان ، و انما تريدان الغدرة » . تاريخ طبرى : 1 / 369 و 5 / 153 - 158 ؛ شرح نهج البلاغه ، ابن ابى الحديد : 2 / 170 - 173 ؛ تاريخ يعقوبى : 2 / 180 .\r\n","page_name":" 513 ","page_number":513},
  {"content":"\r\n\r\nامّت اسلامى كه بر آنها ولايت دارم ، استفاده كنم به خدا سوگند ، تا عمر دارم ، و شب و روز برقرار است ، و ستارگان از پى هم طلوع و غروب مىكنند ، هرگز چنين كارى نخواهم كرد . اگر اين اموال از خودم بود به‌گونه‌اى مساوى در ميان مردم تقسيم مىكردم تا چه رسد كه جزو اموال خداست آگاه باشيد . » « 1 » امام نخواست دين خود را بفروشد و آنان عليه امام شوريدند و او را به ريختن خون كسى متهم ساختند كه خودشان كشته بودند . پيش از اين در بخش خطبه‌ها و نيز نامه‌ها در اين‌باره سخن گفته شد . ( فبيني و بينكما من تخلّف عنى و عنكما من اهل المدينة . . . ) امام براى اتمام حجت ، دو پيشنهاد به طلحه و زبير داد . پيشنهاد نخست آن‌كه امام و آنها نزد قاضى بىطرفى روند و او در بينشان داورى كند و پيشنهاد دوم آن‌كه توبه كرده ، از گناه خود بازگردند . اگر توبه و بازگشت مايه شرمسارى است ، عذاب و خوارى آخرت ، زيانبارتر و بيشتر مايه شرمسارى است .\r\n\r\n\r\n","description":"","footnote":"\r\n( 1 ) . « أ تأمرونّي أن أطلب النّصر بالجور فيمن ولّيت عليه و اللّه لا أطور به ما سمر سمير و ما أمّ نجم في السّماء نجما لو كان المال لي لسوّيت بينهم فكيف و إنّما المال مال اللّه » نهج البلاغه : خطبه 126 و نيز نك :\r\nالامامة و السياسة : 153 .\r\n","page_name":" 514 ","page_number":514},
  {"content":"\r\n\r\n\r\nنامه 55\r\n\r\nبه معاويه\r\n« أمّا بعد فإنّ اللّه سبحانه قد جعل الدّنيا لما بعدها و ابتلى فيها أهلها ليعلم أيّهم أحسن عملا و لسنا للدّنيا خلقنا و لا بالسّعي فيها أمرنا و إنّما وضعنا فيها لنبتلي بها و قد ابتلاني اللّه بك و ابتلاك بي فجعل أحدنا حجّة على الآخر فعدوت على الدّنيا بتأويل القرآن فطلبتني بما لم تجن يدي و لا لساني و عصيته أنت و أهل الشّام بي و ألّب عالمكم جاهلكم و قائمكم قاعدكم فاتّق اللّه في نفسك و نازع الشّيطان قيادك و اصرف إلى الآخرة وجهك فهي طريقنا و طريقك و احذر أن يصيبك اللّه منه بعاجل قارعة تمسّ الأصل و تقطع الدّابر فإنّي أولي لك باللّه أليّة غير فاجرة لئن جمعتني و إيّاك جوامع الأقدار لا أزال بباحتك حتّى يحكم اللّه بيننا و هو خير الحاكمين . »\r\n\r\nترجمه\r\nپس از ياد خدا و درود همانا خداوند سبحان ، دنيا را براى آخرت قرار داده ، و مردم را در دنيا به آزمايش گذاشت ، تا روشن شود كدام يك\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nنيكوكارتر است . ما را براى دنيا نيافريده‌اند ، و تنها براى دنيا به تلاش فرمان داده نشديم ، به دنيا آمديم تا در آن آزمايش گرديم . و همانا خداوند مرا به تو ، و تو را با من آزمود ، و يكى از ما را بر ديگرى حجّت قرار داد . تو با تفسير دروغين قرآن به دنيا روى آوردى ، و چيزى از من درخواست مىكنى كه دست و زبانم هرگز به آن نيالود ( قتل عثمان ) . تو و مردم شام ، آن دروغ را ساختيد و به من تهمت زديد تا آگاهان شما مردم ناآگاه را ، و ايستادگان شما زمينگيرشدگان را بر ضدّ من تحريك كنند . معاويه از خدا بترس ، و با شيطانى كه مهار تو را مىكشد ، مبارزه كن ، و به سوى آخرت كه راه من و تو است بازگرد ، و بترس از خدا كه به زودى با بلايى كوبنده ريشه‌ات را بركند ، و نسل تو را براندازد . همانا براى تو به خدا سوگند مىخورم ، سوگندى كه بر آن وفادارم ، اگر روزگار من و تو را در يك‌جا گرد آورد ، هم‌چنان بر سر راه تو خواهم ماند : « تا خدا ميان ما داورى كند و او بهترين داوران است . »\r\n\r\nواژه‌شناسى\r\nلنبتلى : آزموده مىشويم .\r\nعدوت : براى رسيدن به هدف ، خود را به هلاكت انداختى .\r\nتأويل القرآن : تحريف قرآن .\r\nعصبته : او را بستى .\r\nالبّ : برانگيخت .\r\nالقياد : افسار .\r\nالقارعة : بلا و مصيبت .\r\nالدابر : فرعى كه تابع اصل آن باشد .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nاليمين : سوگند .\r\nالباحة : محدوده و حريم .\r\n\r\nساختار ادبى\r\nلما بعدها : جار و مجرور متعلق به محذوف و مفعول دوم « جعل » است .\r\nغير فاجرة : صفت براى « أليّة » است .\r\n\r\nشرح و تفسير\r\nامام نامه‌هاى چندى به معاويه و زبير و طلحه نوشت كه موضوع همه آنها يكسان بود . امام در همه آنها از وحدت مسلمانان و ضرورت پرهيز از تفرقه سخن گفته بود . اين نامه‌ها تنها از جهت شيوه بيان و يا زمينه نگارش هريك ، تفاوت دارند . اين نامه نيز يكى از آن مجموعه نامه‌ها است . ( أمّا بعد فإنّ اللّه سبحانه قد جعل الدّنيا لما بعدها . . . خلقنا ) خداوند انسان را براى جهان جاودان آخرت آفريده است و دنيا تنها گذرگاه و محل آزمايش است تا نيت‌ها و اعمال تمييز داده شده و هريك از آدميان مستحق پاداش يا كيفر گردند .\r\nعبارتى شبيه اين قبلا گذشت . « 1 »\r\n( و لا بالسّعي فيها أمرنا و إنّما وضعنا فيها لنبتلي بها ) تلاش‌هاى ما در دنيا نبايد تنها براى رسيدن به اهداف دنيوى باشد ؛ بلكه آخرت را نيز بايد در نظر داشته باشيم : « و با آن‌چه خدايت داده سراى آخرت را بجوى و سهم خود را از دنيا فراموش مكن و همچنان كه خدا به تو نيكى كرده نيكى كن و در زمين\r\n\r\n\r\n","description":"","footnote":"\r\n( 1 ) . نك : شرح‌نامه 31 .\r\n","page_name":" 517 ","page_number":517},
  {"content":"\r\n\r\nفساد مجوى كه خدا فسادگران را دوست نمىدارد . » « 1 » پيامبر نيز مىفرمايد :\r\n« خداوند بنده خواب‌آلود و بيكار را دوست ندارد . » « 2 » و « خداوند مؤمن پركار را دوست دارد . » « 3 » و نيز : « هيچ غذايى نيكوتر از آن نيست كه از دسترنج آدمى به دست مىآيد . » « 4 » امام على عليه السّلام نيز مىفرمايد : « آن‌چنان براى دنياى خود تلاش كن كه گويا تا ابد زنده مىمانى و آن‌چنان براى آخرت تلاش كن كه گويا فردا مىميرى . » « 5 »\r\n( و قد ابتلاني اللّه بك ) جهاد با تو و مقابله با گمراهىهايت ، آزمايشى براى من است كه اگر من در اين امر كاهلى و كوتاهى كنم ، در برابر خداوند پاسخگو خواهم بود . ( و ابتلاك بي ) خداوند تو را به اطاعت از من فرمان داده است ؛ چرا كه من به حق و عدل فرامىخوانم و اگر تو از اين دعوت سرباز\r\n\r\n\r\n","description":"","footnote":"\r\n( 1 ) .  وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ  قصص / 28 : 77 .\r\n( 2 ) . « ان اللّه عز و جل يبغض العبد النوام الفارغ » . الكافى : 5 / 84 ح 2 ؛ وسائل الشيعة : 17 / 58 ح 3 و 4 ؛ الفقيه : 3 / 61 ح 5 ؛ عوالى اللئالى : 4 / 22 ح 66 .\r\n( 3 ) . « ان اللّه و يحب المؤمن المحترف » لسان الميزان : 4 / 117 ح 240 ؛ فتح القدير : 5 / 263 ؛ الدر المنثور :\r\n1 / 362 6 / 249 ؛ تفسير قرطبى : 11 / 321 ؛ فيض القدير شرح الجامع الصغير : 2 / 368 ح 1873 و 5477 .\r\n( 4 ) . « ما اكل احد طعاما قط ، خيرا من ان ياكل من عمل يده » المجموع : 9 / 59 و 16 / 406 ؛ اعانة الطالبين :\r\n2 / 404 ؛ الجامع الصغير : 2 / 486 ح 7833 ؛ كنز العمال : 4 / 8 ح 9223 ؛ فيض القدير شرح الجامع الصغير : 5 / 543 ح 7833 .\r\n( 5 ) . « اعمل لدنياك كانك تعيش ابدا و اعمل لاخرتك كانك تموت غدا » تفسير قرطبى : 4 / 35 ؛ من لا يحضره الفقيه : 3 / 94 ح 356 ؛ وسائل الشيعة : 17 / 76 ح 2 ؛ فيض القدير شرح الجامع الصغير : 2 / 16 ؛ كنز العمال : 5 / 581 ؛ تنبيه الخواطر : 2 / 234 .\r\n","page_name":" 518 ","page_number":518},
  {"content":"\r\n\r\nزنى ، از هلاك شدنگان خواهى بود . ( فعدوت على الدّنيا بتأويل القرآن ) معاويه زير پرچم پيراهن عثمان در پى رسيدن به قدرت بود و كتاب خداوند را وسيله‌اى براى رسيدن به اين هدف ساخته بود . او به آيه زير استشهاد مىكرد :\r\n« نفسى را كه خداوند حرام كرده است جز به حق مكشيد و هركس مظلوم كشته شود به سرپرست وى قدرتى داده‌ايم . پس [ او 
  ] نبايد در قتل زياده‌روى كند ؛ زيرا او [ از طرف شرع 
  ] يارى شده است . » « 1 » و خود را خونخواه عثمان مىخواند ؛ اما هنگامىكه خود به قدرت رسيد ، هيچ‌يك از قاتلان عثمان را مجازات نكرد و بلكه به برخى از آنها پاداش داده و از نزديكان خود ساخت .\r\nپيش از اين در نامه سى و هفت در اين‌باره سخن گفته شد . معاويه قرآن‌ها را در صفين از روى فريب و نيرنگ به نيزه‌ها كرد و تفرقه بين مسلمانان برانگيخت كه در نتيجه آن خوارج پديد آمدند . آيات قرآن بازيچه معاويه براى رسيدن به قدرت و استمرار آن بود . طمع‌هاى معاويه در رسيدن به قدرت سبب شد كه مسلمانان گروه‌گروه و پاره‌پاره شوند . عقاد در اين‌باره مىنويسد : « اگر معاويه مىتوانست هريك از مردان دولت خويش را بر ضد ديگرى برانگيزاند ، بدون ترديد چنين مىكرد . اگر تاريخ بخواهد زندگى معاويه را حسابرسى كند ، او را جز تفرقه‌افكن نخواهد يافت . » « 2 »\r\n( فطلبتني بما لم تجن يدي و لا لساني . . . ) من در ريختن خون عثمان هيچ دخالتى نداشتم . امام در نامه‌هاى گذشته نيز از بىگناهى خود نسبت به خون\r\n\r\n\r\n","description":"","footnote":"\r\n( 1 ) .  وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ إِنَّهُ كانَ مَنْصُوراً  اسراء / 17 : 33 .\r\n( 2 ) . معاوية بن ابى سفيان : 42 .\r\n","page_name":" 519 ","page_number":519},
  {"content":"\r\n\r\nعثمان و بلكه يارىهاى او به عثمان سخن گفته بود : « امّا جواب پرگويى تو نسبت به عثمان و كشندگان او آن است كه تو عثمان را هنگامى يارى دادى كه انتظار پيروزى او را داشتى و آن‌گاه كه يارى تو به سود او بود ، او را خوار گذاشتى . » « 1 » ( و ألّب عالمكم جاهلكم و قائمكم قاعدكم ) امام در اين بند به عالمان و خطيبانى اشاره دارد كه دين خود را به معاويه فروخته و قرآن و اسلام را موافق خواسته‌ها و شهواتش تحريف كردند . در كتاب « پيكار امويان با ارزش‌هاى اسلام » چنين آمده است : « طبرى نقل مىكند كه معاويه صد هزار دينار به سمرة بن جندب « 2 » داد تا آيه زير را در شأن على بن ابى طالب عليه السّلام معرفى كند : « از ميان مردم كسى است كه در زندگى اين دنيا سخنش تو را به تعجب وامىدارد و خدا را بر آن‌چه در دل دارد گواه مىگيرد و حال آن‌كه او سخت‌ترين دشمنان است . و چون برگردد [ يا رياستى يابد 
  ] كوشش مىكند كه در زمين فساد نمايد و كشت و نسل را نابود سازد و خداوند تباهكارى را دوست ندارد . » « 3 » هم‌چنين آيه زير را درباره ابن ملجم بشمرد : « از ميان مردم كسى است كه جان خود را براى طلب خشنودى خدا مىفروشد و خدا نسبت\r\n\r\n\r\n","description":"","footnote":"\r\n( 1 ) . « فأمّا إكثارك الحجاج على عثمان و قتلته فإنّك إنّما نصرت عثمان حيث كان النّصر لك و خذلته حيث كان النّصر له و السّلام » نهج البلاغه : نامه 37 .\r\n( 2 ) . وى سمرة بن جندب بن هلال بن جريح فزارى است كه از اصحاب پيامبر صلّى اللّه عليه و آله بود و پيامبر صلّى اللّه عليه و آله او را نكوهش كرده و از اهل جهنم شمرده است . براى آگاهى بيشتر نك : الاصابة : 2 / 78 ؛ اسد الغابة :\r\n2 / 354 ؛ الجرح و التعديل : 4 / 154 ؛ شذرات الذهب : 1 / 65 ؛ تهذيب التهذيب : 4 / 236 .\r\n( 3 ) .   وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ * وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ   بقره / 2 : 204 - 205 .\r\n","page_name":" 520 ","page_number":520},
  {"content":"\r\n\r\nبه [ اين 
  ] بندگان مهربان است . » « 1 » سمرة از اين كار پرهيز كرد و معاويه پاداش او را به چهارصدهزار رساند و آن‌گاه او پذيرفته و خواسته‌هاى معاويه را به انجام رسانيد . » « 2 » معاويه از راه افترا و دروغ بستن به خدا و پيامبرش توانست به دنيا و زيورهايش دست يابد ، ازاين‌رو دنياخواهان او را زيرك و سياستمدار خوانده و على عليه السّلام را ناآگاه به سياست شمرده‌اند . آرى ! معاويه از اين‌گونه سياست شيطانى كاملا به دور است . معاويه در پى دنيا بود و دين خود را براى آن فدا ساخت و امام در پى آخرت بود و دنياى خود را براى آن فدا ساخت . پس هريك به خواسته خود رسيد : « كسى كه كشت آخرت بخواهد براى وى در كشته‌اش مىافزاييم و كسى كه كشت اين دنيا را بخواهد به او از آن مىدهيم و [ لى 
  ] در آخرت او را نصيبى نيست . » « 3 »\r\n( فاتّق اللّه في نفسك و نازع الشّيطان قيادك . . . الدّابر ) خداوند به شيطان و حزبش مىگويد : « فرمود نكوهيده و رانده از آن [ مقام 
  ] بيرون شو كه قطعا هر كه از آنان از تو پيروى كند جهنم را از همه شما پر خواهم كرد . » « 4 » ابليس در پاسخ به وى گفت : « بىگمان از ميان بندگانت نصيبى معين [ براى خود 
  ] برخواهم گرفت و آنان را سخت گمراه و دچار آرزوهاى دور و دراز خواهم كرد و وادارشان مىكنم تا گوشهاى دامها را شكاف دهند و وادارشان مىكنم تا\r\n\r\n\r\n","description":"","footnote":"\r\n( 1 ) .  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  بقره / 2 : 207 .\r\n( 2 ) . الصراع بين الامويين و مبادئ الاسلام ، نورى جعفر : 65 .\r\n( 3 ) .  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  شورى / 42 : 20 .\r\n( 4 ) .  قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ  اعراف / 7 : 18 .\r\n","page_name":" 521 ","page_number":521},
  {"content":"\r\n\r\nآفريده خدا را دگرگون سازند و هركس به جاى خدا شيطان را دوست گيرد ، قطعا دستخوش زيان آشكارى شده است . » « 1 » امام از شيطان پرهيز مىدهد كه پيروى از او در دنيا به سوء عاقبت انجاميده و آتش جهنم را در آخرت در پى دارد . ( فإنّي أولي لك باللّه أليّة غير فاجرة لئن جمعتني و إيّاك جوامع الأقدار لا أزال بباحتك . . . ) امام سوگند مىخورد كه اگر فرصت دستش افتد ، با همه توان با او پيكار خواهد كرد و البته پيروزى در دنيا تنها به دست خداوند است . امام در نامه ديگرى خطاب به عمروعاص مىگويد : « اگر خدا مرا بر تو و پسر ابو سفيان مسلّط گرداند ، سزاى زشتىهاى شما را خواهم داد ؛ اما اگر قدرت آن را نيافتم و باقى مانديد ، آن‌چه در پيش روى داريد ، براى شما بدتر است . » « 2 »\r\n\r\n\r\n","description":"","footnote":"\r\n( 1 ) .   لَأَتَّخِذَنَّ مِنْ عِبادِكَ نَصِيباً مَفْرُوضاً * وَ لَأُضِلَّنَّهُمْ وَ لَأُمَنِّيَنَّهُمْ وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً   نساء / 4 : 117 - 119 .\r\n( 2 ) . « فإن يمكّنّي اللّه منك و من ابن أبي سفيان أجزكما بما قدّمتما و إن تعجزا و تبقيا فما أمامكما شرّ لكما » نهج البلاغه : نامه 39 .\r\n","page_name":" 522 ","page_number":522},
  {"content":"\r\n\r\n\r\nنامه 56\r\n\r\nبه شريح بن هانى\r\n« اتّق اللّه في كلّ صباح و مساء و خف على نفسك الدّنيا الغرور و لا تأمنها على حال و اعلم أنّك إن لم تردع نفسك عن كثير ممّا تحبّ مخافة مكروه سمت بك الأهواء إلى كثير من الضّرر فكن لنفسك مانعا رادعا و لنزوتك عند الحفيظة واقما قامعا . »\r\n\r\nترجمه\r\nدر هرصبح و شام از خدا بترس و از فريب‌كارى دنيا بر نفس خويش بيمناك باش و هيچ‌گاه از دنيا ايمن مباش . بدان‌كه اگر براى چيزهايى كه دوست مىدارى يا آن‌چه را كه خوشايند تو نيست ، خود را بازندارى ، هوس‌ها تو را به زيان‌هاى فراوانى خواهند كشيد ، پس نفس خود را بازدار و از آن نگهبانى كن و به هنگام خشم ، بر نفس خويش شكننده و حاكم باش .\r\n\r\nواژه‌شناسى\r\nالنزوة : شتاب .\r\nالحفيظة : خشم .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nالواقم ، القامع : سركوب‌گر .\r\n\r\nساختار ادبى\r\nمخافة : مفعول‌له براى « تردع » است .\r\nوسمت : جواب شرط براى « ان لم تردع » است .\r\n\r\nشرح و تفسير\r\nشريح يكى از اصحاب پيامبر و امام است . ابن عبد البر در كتاب « الاستيعاب » درباره‌اش مىنويسد : « شريح در هردو دوره جاهليت و اسلام زيسته است . كنيه‌اش ابو مقداد است و از بزرگان صحابه على عليه السّلام به شمار مىرفت . » « 1 » ابن ابى الحديد نيز مىنويسد : « شريح از بزرگان صحابه امام است كه با او در همه جنگ‌ها شركت كرده و سرانجام در زمان حجاج در سيستان كشته شد . » « 2 » شريف رضى نيز مىگويد : امام ، شريح را به فرماندهى پيشاهنگان سپاهش به سوى شام گسيل داشت و به او چنين وصيت كرد : ( اتّق اللّه في كلّ صباح و مساء و خف على نفسك الدّنيا الغرور . . . ) امام در آغاز همه نامه‌هايش از تقواى الهى و پرهيز از دنيا ياد مىكند . ( و اعلم أنّك إن لم تردع نفسك عن كثير ممّا تحبّ . . . ) نفس خود را با پرهيز از محرمات و پايبندى به شريعت استوار گردان و در دام شهوات قرار نگير كه تو را به هلاكت مىاندازند .\r\n\r\n\r\n","description":"","footnote":"\r\n( 1 ) . الاستيعاب : 2 / 149 .\r\n( 2 ) . شرح نهج البلاغه : 17 / 138 .\r\n","page_name":" 524 ","page_number":524},
  {"content":"\r\n\r\n\r\nنامه 57\r\n\r\nبه مردم كوفه\r\n« أمّا بعد فإنّي خرجت من حيّي هذا إمّا ظالما و إمّا مظلوما و إمّا باغيا و إمّا مبغيّا عليه و إنّي أذكّر اللّه من بلغه كتابي هذا لمّا نفر إليّ فإن كنت محسنا أعانني و إن كنت مسيئا استعتبني . »\r\n\r\nترجمه\r\nپس از ياد خدا و درود ، من از جايگاه خود ، مدينه بيرون آمدم يا ستمكارم يا ستم‌ديده يا سركشى كردم يا از فرمانم سرباز زدند . همانا من خدا را به ياد كسى مىآورم كه اين نامه به دست او رسد تا به سوى من كوچ كند :\r\nاگر مرا نيكوكار يافت يارى كند و اگر گناهكار بودم مرا به حق بازگرداند .\r\n\r\nواژه‌شناسى\r\nنفر من الشىء : از چيزى دور گشت .\r\nنفر الى الشىء : به سوى چيزى شتافت .\r\nاستعتبنى : گلايه كرد و خواست كه خشنودش سازم .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n\r\nساختار ادبى\r\nهذا : عطف بيان براى « حيى » است .\r\nظالما : حال است .\r\nو اللّه : مفعول دوم براى « اذكر » است . مفعول اول آن نيز « من بلغه » است .\r\n\r\nشرح و تفسير\r\nشريف رضى مىگويد كه امام اين نامه را هنگام خروج از مدينه به سوى بصره ، براى جنگ با اصحاب جمل به كوفيان نوشت . امام آنان را به پيوستن به خويش فرامىخواند و مىگويد كه اگر ظالم باشد او را از ظلم بازدارند و اگر مظلوم باشد او را يارى رسانند . اين شيوه تعبير ناشى از شك و ترديد امام در حقانيت خويش نيست ؛ بلكه شيوه‌اى براى اتمام حجت است . پيامبر در روايتى مىفرمايند : « برادر خود را چه ظالم و چه مظلوم يارى رسانيد ! » از ايشان پرسيدند كه چگونه برادر ظالم خود را يارى رسانيم ؟ پيامبر فرمود : « او را از ظلم بازداريد كه اين يارى رساندن حقيقى به او است . » « 1 » بنابراين هميارى و همبستگى در جامعه اسلامى حقيقى به اندازه‌اى است كه محبت و برادرى و امنيت و صميميت در همه جا حكمفرما است . ازاين‌رو مىتوان گفت كه امروزه هيچ نمونه حقيقى از جامعه اسلامى در سرتاسر شرق و غرب\r\n\r\n\r\n","description":"","footnote":"\r\n( 1 ) . « انصر اخاك ظالما او مظلوما . و لما قيل له : كيف ننصره ظالما ؟ قال : تردوه عن ظلمه ، فذلك نصرك اياه » صحيح بخارى : 10 / 369 ؛ صحيح ابن حبان : 11 / 571 ؛ تاريخ دمشق : 5 / 83 ؛ الجامع الصغير ، سيوطى : 1 / 420 ؛ فتح الوهاب : 2 / 291 ؛ المجموع : 13 / 103 ؛ مسند احمد : 3 / 99 ؛ سنن ترمذى :\r\n3 / 356 ؛ مجمع الزوائد : 7 / 264 ؛ فتح البارى : 5 / 71 ؛ المصنف عبد الرزاق صنعانى : 11 / 169 ؛ المغنى : 10 / 353 .\r\n","page_name":" 526 ","page_number":526},
  {"content":"\r\n\r\nجهان يافت نمىشود : « شما بهترين امتى هستيد كه براى مردم پديدار شده‌ايد ؛ به كار پسنديده فرمان مىدهيد و از كار ناپسند بازمىداريد و به خدا ايمان داريد و اگر اهل كتاب ايمان آورده بودند ، قطعا برايشان بهتر بود . برخى از آنان مؤمنند و بيشترشان نافرمانند . » « 1 »\r\n\r\n\r\n","description":"","footnote":"\r\n( 1 ) .  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ وَ لَوْ آمَنَ أَهْلُ الْكِتابِ لَكانَ خَيْراً لَهُمْ مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ  آل عمران / 3 : 110 .\r\n","page_name":" 527 ","page_number":527},
  {"content":"\r\n\r\n\r\nنامه 58\r\n\r\nبه مردم سرزمين‌هاى اسلامى\r\n« و كان بدء أمرنا أنّا التقينا و القوم من أهل الشّام و الظّاهرأنّ ربّنا واحد و نبيّنا واحد و دعوتنا في الإسلام واحدة و لا نستزيدهم في الإيمان باللّه و التّصديق برسوله و لا يستزيدوننا الأمر واحد إلّا ما اختلفنا فيه من دم عثمان و نحن منه براء فقلنا تعالوا نداو ما لا يدرك اليوم بإطفاء النّائرة و تسكين العامّة حتّى يشتدّ الأمر و يستجمع فنقوى على وضع الحقّ مواضعه فقالوا بل نداويه بالمكابرة فأبوا حتّى جنحت الحرب و ركدت و وقدت نيرانها و حمشت فلمّا ضرّستنا و إيّاهم و وضعت مخالبها فينا و فيهم أجابوا عند ذلك إلى الّذي دعوناهم إليه فأجبناهم إلى ما دعوا و سارعناهم إلى ما طلبوا حتّى استبانت عليهم الحجّة و انقطعت منهم المعذرة فمن تمّ على ذلك منهم فهو الّذي أنقذه اللّه من الهلكة و من لجّ و تمادى فهو الرّاكس الّذي ران اللّه على قلبه و صارت دائرة السّوء على رأسه . »\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nترجمه\r\nآغاز كار چنين بود كه ما با مردم شام ديدار كرديم كه در ظاهرپروردگار ما يكى و پيامبر ما يكى و دعوت ما در اسلام يكى بود و در ايمان به خدا و تصديق كردن پيامبرش ، هيچ‌كدام از ما بر ديگرى برترى نداشت و باهم وحدت داشتيم جز در خون عثمان كه ما از آن بركناريم . پس به آنان گفتيم :\r\nبياييد با خاموش ساختن آتش جنگ ، و آرام كردن مردم ، به چاره‌جويى و درمان بپردازيم ، تا كار مسلمانان استوار شود ، و به وحدت برسند ، و ما براى اجراى عدالت نيرومند شويم . امّا شاميان پاسخ دادند : « چاره‌اى جز جنگ نداريم » پس [ از پيشنهاد حق ما 
  ] سرباز زدند ، و جنگ در گرفت ، و تداوم يافت ، و آتش آن زبانه كشيد . پس آنگاه كه دندان جنگ در ما و آنان فرو رفت ، و چنگال آن سخت كارگر افتاد ، به دعوت ما ( صلح و گفتگو ) گردن نهادند ، و بر آنچه آنان را خوانديم ، پاسخ دادند . ما هم به درخواست آنان پاسخ داديم ، و آنچه را خواستند زود پذيرفتيم ، تا حجّت را بر آنان تمام كنيم ، و راه عذرخواهى را ببنديم . آنگاه ، آن‌كه بر پيمان خود استوار ماند ، از هلاكت نجات يافت ، و آن كس كه در لجاجت خود پا فشرد ، خدا پرده ناآگاهى بر جان او كشيد ، و بلاى تيره‌روزى گرد سرش گردانيد .\r\n\r\nواژه‌شناسى\r\nالنائرة : دشمنى و عداوت .\r\nالثائرة : آشوب و فتنه .\r\nركدت : توانا گشت .\r\nوقدت : آتش گرفت .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nحمشت : شدت گرفت .\r\nضرّستنا : به دندان گرفت .\r\nالراكس : بازنده و زيانكار .\r\nران : پوشاند .\r\nدائرة السوء : دايره شر و بدى .\r\n\r\nساختار ادبى\r\nانا التقينا : تأويل به مصدر مىرود و خبر « كان » قرار مىگيرد .\r\nالقوم : عطف بر ضمير متكلم در « التقينا » است . عطف كلمه بر ضمير پيوسته ايرادى ندارد و نمونه‌هايى از آن در قرآن نيز وجود دارد :  فَأَنْجَيْناهُ وَ أَصْحابَ السَّفِينَةِ وَ جَعَلْناها آيَةً لِلْعالَمِينَ  « 1 »\r\nباطفاء : جار و مجرور متعلق به « نداو » است .\r\n\r\nشرح و تفسير\r\nشريف رضى مىگويد كه اين نامه را امام به سرزمين‌هاى مختلف حكومتش فرستاد تا آنان را از حوادث جنگ صفين آگاه كند . ( و كان بدء أمرنا أنّا التقينا و القوم من أهل الشّام . . . براء ) دو سپاه در آغاز رويارويى هردو در زمره مسلمانان بودند و اختلاف بين آنها تنها در مسئله خون عثمان بود و اختلاف ديگرى در اصول يا فروع دين بين آنها وجود نداشت . امام بدون شك و ترديد در موضوع خون عثمان بىگناه بود و معاويه نيز آن را به خوبى\r\n\r\n\r\n","description":"","footnote":"\r\n( 1 ) . « و او را با كشتىنشينان برهانيديم و آن [ سفينه 
  ] را براى جهانيان عبرتى گردانيديم » عنكبوت / 29 :\r\n15 .\r\n","page_name":" 530 ","page_number":530},
  {"content":"\r\n\r\nمىدانست ؛ ولى او براى رسيدن به خواسته‌هاى شيطانىاش راه لجاجت و سركشى را در پيش گرفته بود . ابن ابى الحديد از عبارت « و الظّاهرأنّ ربّنا واحد » چنين استفاده مىكند كه امام به‌طور قاطع از مسلمانى معاويه و يارانش سخن نگفته و آنها را تنها در ظاهرمسلمان مىشمرد . « 1 »\r\n( فقلنا تعالوا نداو ما لا يدرك اليوم بإطفاء . . . مواضعه ) معاويه از امام مىخواست كه قصاص خون عثمان را بگيرد . امام به او مىگفت كه اجراى حق و قصاص از سوى خليفه رسمى و مشروع صورت مىپذيرد و تو هنوز با من بر امامت بيعت نكرده‌اى ؛ پس چگونه از من درخواستى را دارى كه در صلاحيت خليفه رسمى و پذيرفته شده است . اگر واقعا تو خواهان خونخواهى عثمان هستى پس با ديگر مردم همراه شو و با من بيعت كند و از قاتلان عثمان نزد من شكايت كن و من بين شما برپايه كتاب خداوند داورى خواهم كرد ؛ ولى خواسته تو جز نيرنگ نيست . « 2 » از سوى ديگر قصاص خون عثمان در اين شرايط فتنه‌انگيز ممكن نيست و ابتدا بايد امنيت و استقرار در جامعه فراگير شود و آن‌گاه قاتلان عثمان به قصاص سپرده شوند . خواسته تو و عمروعاص جز تفرقه‌افكنى و فتنه‌انگيزى نيست و درخواست قصاص تنها راهى براى رسيدن به اين اهداف است .\r\nامام در يكى از روزها در بين مردم از قصاص قاتلان عثمان سخن گفت .\r\nپس ده هزار سرباز ، نيزه‌هايشان را بلند كردند و فرياد برآوردند كه ما همگى\r\n\r\n\r\n","description":"","footnote":"\r\n( 1 ) . شرح نهج البلاغه : 17 / 142 .\r\n( 2 ) . « فادخل فيما دخل فيه النّاس ثمّ حاكم القوم إليّ أحملك و إيّاهم على كتاب اللّه تعالى و أمّا تلك الّتي تريد فإنّها خدعة الصّبيّ عن اللّبن في أوّل الفصال » نهج البلاغه : نامه 64 .\r\n","page_name":" 531 ","page_number":531},
  {"content":"\r\n\r\nاز كشندگان عثمان هستيم . امام در يكى از خطبه‌هايش از اين واقعه ياد كرده و مىگويد : « قدرت اجراى آن را چگونه به دست آورم ؟ آنان با سازوبرگ و نيرو به راه افتادند ، بر ما تسلّط دارند و ما بر آنها قدرتى نداريم . هم‌اكنون بردگان شما با آنها مىجوشند و باديه‌نشينان اطراف شما به آنها پيوسته‌اند . » « 1 » عقاد در كتاب « عبقرية الامام » در فصل « سياسته » به بهترين شكل در اين‌باره بحث كرده است . ( فقالوا بل نداويه بالمكابرة فأبوا حتّى جنحت الحرب و ركدت . . . ) آنان را به هميارى و همبستگى بر محور حق فراخوانده و آنان جز راه جنگ را برنگزيدند و ما را وادار به پذيرفتن آن كردند و آن‌گاه چون جنگ ، آنان را از پا افكند ، آنان قرآن بر سر نيزه كرده و خواهان عدل و انصاف شدند .\r\n( أجابوا عند ذلك إلى الّذي دعوناهم إليه فأجبناهم إلى ما دعوا . . . ) بديهى است كه تنها راه عدل و انصاف آن است كه معاويه با ديگر مسلمانان در بيعت امام در آيد و آن‌گاه از او درخواست قصاص قاتلان عثمان را كند .\r\n( فمن تمّ على ذلك منهم ) هركس از آنان راه حق را در پيش گيرد و از نيرنگ و فريب خويش بپرهيزد ، خداوند او را از هلاكت بازمىدارد . ( فهو الّذي أنقذه اللّه من الهلكة ) حكم كلى نسبت به فريبكارى و خيانت‌گرى همه افراد گروه ، حزب و ملتى نادرست و ناشايست است ؛ چرا كه بسيارى از افراد در بين آنان ، فريب رهبرانشان را خورده و سوء نيت ندارند . ازاين‌رو پس از آشكار شدن خيانت رهبران ، بسيارى از پيروانشان از آنان دست كشيده و به راه راست مىگرايند . معاويه نيز به هنگام برافراشتن قرآن‌ها به نيزه‌ها كاملا\r\n\r\n\r\n","description":"","footnote":"\r\n( 1 ) . « كيف لي بقوّة و القوم المجلبون على حدّ شوكتهم يملكوننا و لا نملكهم و هاهم هؤلاء قد ثارت معهم عبدانكم و التفّت إليهم أعرابكم » نهج البلاغه : خطبه 168 .\r\n","page_name":" 532 ","page_number":532},
  {"content":"\r\n\r\nرسوا گشت ؛ به‌ويژه پس از فاش شدن ماجراى بخشيدن مصر به عمروعاص در ازاى يارى رساندن او به معاويه . امام در اين‌باره فرموده بود : « دست فروشنده هرگز به پيروزى نرسد و سرمايه خريدار به رسوايى كشانده شود . » « 1 » ( و من لجّ و تمادى ) برخى نيز همچنان در پيروى از معاويه و عمروعاص پافشارى كرده و مانند بيشتر شاميان در كنار خليفه گمراه ماندند و يا مانند خوارج پيمان گسسته و از حكميت دست كشيدند . ( فهو الرّاكس الّذي ران اللّه على قلبه . . . ) كسى كه گمراهى و سركشى را به اوج خود رسانده و توده‌اى از شر و بدى را بر سر خود گرد آورده است .\r\n\r\n\r\n","description":"","footnote":"\r\n( 1 ) . « فلا ظفرت يد البائع و خزيت أمانة المبتاع » نهج البلاغه : خطبه 26 .\r\n","page_name":" 533 ","page_number":533},
  {"content":"\r\n\r\n\r\nنامه 59\r\n\r\nبه اسود بن قطبه\r\n« أمّا بعد فإنّ الوالي إذا اختلف هواه منعه ذلك كثيرا من العدل فليكن أمر النّاس عندك في الحقّ سواء فإنّه ليس في الجور عوض من العدل فاجتنب ما تنكر أمثاله و ابتذل نفسك فيما افترض اللّه عليك راجيا ثوابه و متخوّفا عقابه و اعلم أنّ الدّنيا دار بليّة لم يفرغ صاحبها فيها قطّ ساعة إلّا كانت فرغته عليه حسرة يوم القيامة و أنّه لن يغنيك عن الحقّ شيء أبدا و من الحقّ عليك حفظ نفسك و الاحتساب على الرّعيّة بجهدك فإنّ الّذي يصل إليك من ذلك أفضل من الّذي يصل بك و السّلام . »\r\n\r\nترجمه\r\nپس از ياد خدا و درود . اگر رأى و انديشه زمامدار دچار دگرگونى شود ، او را از اجراى عدالت بسيار بازمىدارد . پس بايد كار مردم در آن‌چه كه حق است ، نزد تو يكسان باشد ؛ زيرا در ستمكارى بهايى براى عدالت يافت نمىشود . از آن‌چه كه همانند آن را بر ديگران نمىپسندى ، پرهيز كن و نفس\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nخود را درحالىكه اميدوار به پاداش الهى بوده و از كيفر او هراسناكى ، به انجام آن‌چه خداوند بر تو واجب گردانيده است ، وادار ساز . و بدان كه دنيا سراى آزمايش است و دنياپرست ساعتى در آن نمىآسايد جز آن‌كه در روز قيامت از آن افسوس مىخورد ، و هرگز چيزى تو را از حق بىنياز نمىگرداند . و از جمله حقّى كه بر توست آن‌كه نفس خويش را نگهبان باشى ، و به اندازه توان در امور رعيّت تلاش كنى ، زيرا آنچه در اين راه نصيب تو مىشود ، برتر از آن است كه از نيروى بدنى خود از دست مىدهى .\r\nبا درود .\r\n\r\nواژه‌شناسى\r\nاختلف هواه : بر حالتى ثابت‌قدم و استوار نيست .\r\nما تنكر امثاله : كارهايى كه انجام آن را از ديگران نمىپسندى .\r\nيفرغ صاحبها : انسان تنبل و بىكار .\r\nيصل اليك : پاداشى كه از كار نيك به تو مىرسد .\r\nيصل بك : كار نيكى كه بر آن پاداش داده مىشود .\r\n\r\nساختار ادبى\r\nكثيرا : صفت براى مفعول مطلق محذوف و در اصل چنين بوده است :\r\n« منعا كثيرا » .\r\nراجيا : حال است .\r\nثوابه : مفعول « راجيا » است .\r\nقطّ : ظرف زمان است كه همه زمان گذشته را شامل مىشود و تنها در موارد نفى به كار مىرود .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n\r\nشرح و تفسير\r\nامام اين نامه را به اسود بن قطبة « 1 » كارگزارش در حلوان نگاشت . شيخ محمد عبده ، حلوان را يكى از ايالت‌هاى فارس شمرده است . « 2 » طريحى نيز در « مجمع البحرين » گفته است كه اين منطقه محلى معروف است و در آخرين نقطه از سرزمين عراق به سمت مشرق قرار دارد . « 3 » به هررو امام در اين نامه از برپايى عدل و مساوات و تلاش براى بهبودى زندگى به عنوان وظايف واليان و حاكمان ياد مىكند :\r\n1 - برپايى عدل از نخستين وظايف والى و حاكم است . ( فإنّ الوالي إذا اختلف هواه منعه ذلك كثيرا من العدل ) اگر والى از هواى نفس خود پيروى كند و اخلاق و رفتارش به تبع گرايش‌هاى نفسانىاش دگرگون شود ، در اين صورت آشوب و ظلم و ستم در همه جا فراگير شده و زندگى بر مردم دشوار مىگردد .\r\n2 - برقرارى مساوات نيز از ديگر وظايف كارگزاران است . ( فليكن أمر النّاس عندك في الحقّ سواء . . . ) مساوات در حقوق و تكاليف را بين همگان برقرار كن و هيچ امتيازى از رنگ و نژاد و طبقه اجتماعى\r\n\r\n\r\n","description":"","footnote":"\r\n( 1 ) . ابن ابى الحديد مىگويد كه نسب اين شخص را به دست نياورده است و در بسيارى از نسخه‌ها او را از بنى حارث بن كعب دانسته‌اند كه چندان معلوم نيست درست باشد . سپس وى حدس مىزند كه او اسود بن زيد بن قطبة بن غنم انصارى از بنى عبيد بن عدى باشد . ابن عبد البر نيز به نقل از موسى بن عقبه او را از شركت‌كنندگان در جنگ بدر شمرده است . نك : ابن ابى الحديد ، شرح نهج البلاغه : 17 / 145 .\r\n( 2 ) . شرح نهج البلاغه : 3 / 115 .\r\n( 3 ) . مجمع البحرين : 1 / 567 .\r\n","page_name":" 536 ","page_number":536},
  {"content":"\r\n\r\nو . . . براى كسى قرار نده و تنها انجام كارهاى نيك و سودمند را ملاك برترى بشمار .\r\n3 - تلاش براى بهبود زندگى نيز از ديگر وظايف واليان است . ( و ابتذل نفسك فيما افترض اللّه عليك . . . ) بدون هيچ غرور و تكبرى به مردم خدمت كن و همواره انتظار نقص و خلل در كارهايت داشته باش تا هميشه براى رسيدن به مرحله‌اى بالاتر و كامل‌تر تلاش كنى .\r\nتنبلى و اهمال‌كارى جز پشيمانى و انحطاط در پى ندارد . هيچ‌گاه به كارهاى نيك خود بسنده نكن و پيوسته در پى تحقق اهداف خود باش . آيا به راستى كارى شيرين‌تر از استمرار در راه نيكوكارى وجود دارد و آيا كسى تاكنون بدون تلاش و كوشش به خواسته‌هاى بلندى در دنيا و آخرت رسيده است ؟\r\n( و الاحتساب على الرّعيّة بجهدك ) با همه توان در راه تحقق مصالح مردم بكوش . مىگويند كه روزى از پادشاهى پرسيدند : چه چيزى سبب شد كه پادشاهىات را از كف دهى ؟ او گفت : غرور و شيفتگى به قدرت و بىتوجهى نسبت به مردم . ( فإنّ الّذي يصل إليك من ذلك أفضل من الّذي يصل بك ) پاداشى كه خداوند در برابر خدماتت به مردم به تو مىدهد ، چندين برابر خدمت‌هاى تو به آنان است . خداوند در قرآن وعده داده است كه پاداش كار نيك را چند برابر آن قرار دهد : « مثل ( صدقات ) كسانى كه اموال خود را در راه خدا انفاق مىكنند همانند دانه‌اى است كه هفت خوشه بروياند كه در هرخوشه‌اى صد دانه باشد ؛ و خداوند براى هركس كه بخواهد ( آن را ) چند برابر مىكند ، و\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nخداوند گشايشگر داناست . » « 1 » هدف از حكومت نزد امام تنها برقرارى امنيت و برپايى عدالت نيست ؛ بلكه آن حضرت يكى از وظايف زمامداران را تلاش براى دستيابى به زندگى برتر و نيكوتر براى همه افراد جامعه مىشمرد .\r\n\r\n\r\n","description":"","footnote":"\r\n( 1 ) .  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ  بقره / 2 : 261 .\r\n","page_name":" 538 ","page_number":538},
  {"content":"\r\n\r\n\r\nنامه 60\r\n\r\nسپاهيان و شهروندان\r\n« من عبد اللّه عليّ أمير المؤمنين إلى من مرّ به الجيش من جباة الخراج و عمّال البلاد .\r\nأمّا بعد فإنّي قد سيّرت جنودا هي مارّة بكم إن شاء اللّه و قد أوصيتهم بما يجب للّه عليهم من كفّ الأذى و صرف الشّذا و أنا أبرأ إليكم و إلى ذمّتكم من معرّة الجيش إلّا من جوعة المضطرّ لا يجد عنها مذهبا إلى شبعه فنكّلوا من تناول منهم شيئا ظلما عن ظلمهم و كفّوا أيدي سفهائكم عن مضارّتهم و التّعرّض لهم فيما استثنيناه منهم و أنا بين أظهرالجيش فارفعوا إليّ مظالمكم و ما عراكم ممّا يغلبكم من أمرهم و ما لا تطيقون دفعه إلّا باللّه و بي فأنا أغيّره بمعونة اللّه إن شاء اللّه . »\r\n\r\nترجمه\r\nاز بنده خدا ، على امير مؤمنان ، به گردآوران ماليات و فرمانداران شهرهايى كه لشكريان از سرزمين آنان مىگذرند . پس از ياد خدا و درود\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nهمانا من سپاهيانى فرستادم كه به خواست خدا بر شما خواهند گذشت و آن چه خدا بر آنان واجب كرده به ايشان سفارش كردم و بر آزار نرساندن به ديگران و پرهيز از هرگونه شرارتى تأكيد كرده‌ام و من نزد شما و پيمانى كه با شما دارم از آزار رساندن سپاهيان به مردم بيزارم ، مگر آن‌كه گرسنگى سربازى را ناچار گرداند و براى رفع گرسنگى چاره‌اى جز آن نداشته باشد .\r\nپس كسى را كه دست به ستمكارى زند كيفر كنيد ، و دست افراد سبك مغز خود را از زيان رساندن به لشكريان ، و زحمت دادن آنها جز در آنچه استثناء كردم بازداريد . من پشت سر سپاه در حركتم ، شكايت‌هاى خود را به من رسانيد ، و در امورى كه لشكريان بر شما چيره شده‌اند كه قدرت دفع آن را جز با كمك خدا و من نداريد . به من مراجعه كنيد كه با كمك خداوند آن را بر طرف خواهم كرد . ان شاء اللّه .\r\n\r\nواژه‌شناسى\r\nالشذى ، المعرّة : آزار و بدى .\r\nالجوعة : مصدر « جاع » و به معناى گرسنگى .\r\n\r\nساختار ادبى\r\nمن عبد اللّه : جار و مجرور متعلق به محذوف و خبر براى مبتداى محذوف كه در اصل چنين بوده است : « هذا كتاب مرسل من عبد اللّه » .\r\nظلما : صفت براى مفعول مطلق محذوف است . برخى نيز آن را عطف بيان شمرده‌اند كه نادرست است .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nشرح و تفسير\r\nبيشتر سپاهيان در گذشته پياده‌نظام بودند . آنان با پاى پياده از سرزمينى به سرزمين ديگر مىرفتند و به‌طور طبيعى از مناطق مسكونى فراوانى مىگذشتند . امام نگران بود كه آنان در بين راه به زمين‌ها و ممتلكات مردم آسيب رسانند . براى همين آنان را به مراعات عدالت و خوش‌رفتارى توصيه مىكند ؛ چه اين‌كه آنان براى برچيدن فساد به جهاد رفته‌اند و در نتيجه نبايد خود باعث فساد باشند . امام همچنين به كارگزارانش مىنويسد كه مراقب حال سپاهيان باشند و آنان را در موارد تخلف و آزاررسانى به ديگران - هر چند يهودى يا مسيحى - مجازات و تاديب كنند و اگر توانايى آن را نداشتند ، به امام اطلاع دهند كه خود مجازات متخلفان را به عهده گيرد .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n\r\nنامه 61\r\n\r\nبه كميل بن زياد\r\n« أمّا بعد فإنّ تضييع المرء ما ولّي و تكلّفه ما كفي لعجز حاضر و رأي متبّر و إنّ تعاطيك الغارة على أهل قرقيسيا و تعطيلك مسالحك الّتي ولّيناك ليس بها من يمنعها و لا يردّ الجيش عنها لرأي شعاع فقد صرت جسرا لمن أراد الغارة من أعدائك على أوليائك غير شديد المنكب و لا مهيب الجانب و لا سادّ ثغرة و لا كاسر لعدوّ شوكة و لا مغن عن أهل مصره و لا مجز عن أميره . »\r\n\r\nترجمه\r\nپس از ياد خدا و درود سستى انسان در انجام كارهايى كه بر عهده اوست و پافشارى در كارى كه از مسؤوليّت او خارج است ، نشانه ناتوانى آشكار ، و انديشه ويرانگر است . اقدام تو به تاراج مردم « قرقيسا » در مقابل رها كردن پاسدارى از مرزهايى كه تو را بر آن گمارده بوديم و كسى در آنجا نيست تا آنجا را حفظ كند ، و سپاه دشمن را از آن مرزها دور سازد ، انديشه‌اى باطل است . تو در آن‌جا پلى شده‌اى كه دشمنان تو از آن بگذرند و بر دوستانت تهاجم آورند ، نه قدرتى دارى كه با تو نبرد كنند ، و نه هيبتى دارى كه از تو\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nبترسند و بگريزند ، نه مرزى را مىتوانى حفظ كنى ، و نه شوكت دشمن را مىتوانى درهم بشكنى ، نه نيازهاى مردم ديارت را كفايت مىكنى ، و نه امام خود را راضى نگه مىدارى .\r\n\r\nواژه‌شناسى\r\nمتبرّ : هلاك‌كننده .\r\nقرقيسيا : نام سرزمينى است .\r\nمسالح : اماكن نگهدارى سلاح .\r\nالرأى الشعاع : نظر سست و تفرقه‌افكن .\r\nالشوكة : نيرو .\r\n\r\nساختار ادبى\r\nلعجز : خبر « انّ تضييع » است .\r\nلرأى : خبر « ان تعاطيك » است .\r\nغير شديد : صفت براى « جسر » يا حال براى ضمير مخاطب پيش از آن است .\r\n\r\nشرح و تفسير\r\nكميل بن زياد « 1 » از ياران ويژه امام بود . حجاج در زمان حكومتش بر كوفه خواست او را بكشد و او فرار كرده ، در جايى پنهان شد . حجاج نيز\r\n\r\n\r\n","description":"","footnote":"\r\n( 1 ) . او كميل بن زياد بن سهيل بن هيثم بن سعد بن مالك بن حارث بن صهبان بن سعد بن مالك بن نخع است كه از ياران و شيعيان ويژه امام على عليه السّلام بود و در جنگ صفين شركت داشت . وى از عابدان و بزرگان زمان خود بود و دعاى معروف كميل به وى نسبت دارد . او در سال دوازدهم\r\n","page_name":" 543 ","page_number":543},
  {"content":"\r\n\r\nسهم خاندانش از بيت المال را لغو كرد تا او را مجبور به تسليم كند . چون كميل از اين ماجرا آگاه شد ، گفت كه من مردى كهن‌سال هستم و عمرم رو به پايان است و سزاوار نيست كه سبب محروميت خاندانم گردم . ازاين‌رو خود را به حجاج تسليم كرد . حجاج به او گفت كه دوست داشتم بهانه‌اى براى گرفتار ساختن تو بيابم . كميل به وى پاسخ داد كه بيهوده همچون شتر ، دندان نساب و هرچه مىخواهى بكن كه وعده همه ما به سوى خداست و او پس از مردن ، حسابرسى خواهد كرد . حجاج به مزدورانش فرمان داد كه گردنش را بزنند و آنان چنين كردند و كميل شهيد شد .\r\nكميل كارگزار امام در منطقه هيت « 1 » بود . معاويه او را ضعيف شمرده و برخى از مزدورانش را براى غارت آن منطقه گسيل داشت . ابن ابى الحديد مىگويد : « كميل خواست شكست خود را جبران كند و براى همين به منطقه قرقيسيا « 2 » از شهرهاى تحت حكومت معاويه يورش برد . امام اين كار او را\r\n\r\n\r\n","description":"","footnote":"\r\n- هجرى به دنيا آمد و حجاج وى را در سال 82 يا 83 هجرى كشت . قبر وى بين كوفه و نجف قرار دارد . وى كارگزار امام عليه السّلام در منطقه هيت بود و كارگزار ضعيفى بود . از همين‌رو سپاهيان معاويه توانستند مناطق تحت حكومتش را غارت كنند و امام عليه السّلام براى همين او را در اين نامه نكوهش مىكند . براى آگاهى بيشتر نك : جامع الرواة : 2 / 31 ؛ رجال ابن داود : 281 ؛ رجال شيخ طوسى : 56 و 69 ؛ خلاصة الرجال : 94 ؛ الارشاد ، شيخ مفيد : 154 ؛ تهذيب التهذيب : 8 / 447 ؛ تاريخ دمشق : 46 / 1588 .\r\n( 1 ) . نام سرزمينى در ساحل رود فرات . نك : لسان العرب : 2 / 107 ؛ الغريب ابن قتيبة : 1 / 477 و 2 / 63 .\r\n( 2 ) . قرقيسيا نام شهرى در كناره رود خابور در محل اتصال آن به فرات است . نك : معجم البلدان :\r\n4 / 328 ؛ مراصد الاطلاع : 3 / 1080 .\r\n","page_name":" 544 ","page_number":544},
  {"content":"\r\n\r\nنپسنديد و او را بازخواست كرد . » « 1 » كميل همانند هرانسان ديگرى ممكن است تحت تاثير احساسات و عواطف خود اشتباه كند . مهم آن است كه انسان بر اشتباه خود اصرار نورزيده و به محض آگاهى از آن بازگردد و اشتباه خود را جبران كند و كميل نيز چنين كرد .\r\n\r\n\r\n","description":"","footnote":"\r\n( 1 ) . شرح نهج البلاغه : 17 / 149 .\r\n","page_name":" 545 ","page_number":545},
  {"content":"\r\n\r\n\r\nنامه 62\r\n\r\nبه مردم مصر\r\n« أمّا بعد فإنّ اللّه سبحانه بعث محمّدا ص نذيرا للعالمين و مهيمنا على المرسلين فلمّا مضى ع تنازع المسلمون الأمر من بعده فو اللّه ما كان يلقى في روعي و لا يخطر ببالي أنّ العرب تزعج هذا الأمر من بعده ص عن أهل بيته و لا أنّهم منحّوه عنّي من بعده فما راعني إلّا انثيال النّاس على فلان يبايعونه فأمسكت يدي حتّى رأيت راجعة النّاس قد رجعت عن الإسلام يدعون إلى محق دين محمّد ص فخشيت إن لم أنصر الإسلام و أهله أن أرى فيه ثلما أو هدما تكون المصيبة به عليّ أعظم من فوت ولايتكم الّتي إنّما هي متاع أيّام قلائل يزول منها ما كان كما يزول السّراب أو كما يتقشّع السّحاب فنهضت في تلك الأحداث حتّى زاح الباطل و زهق و اطمأنّ الدّين و تنهنه .\r\nإنّي و اللّه لو لقيتهم واحدا و هم طلاع الأرض كلّها ما باليت و لا استوحشت و إنّي من ضلالهم الّذي هم فيه و الهدى الّذي أنا عليه لعلى بصيرة من نفسي و يقين من ربّي و إنّي إلى لقاء اللّه لمشتاق و\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nحسن ثوابه لمنتظر راج و لكنّني آسى أن يلي أمر هذه الأمّة سفهاؤها و فجّارها فيتّخذوا مال اللّه دولا و عباده خولا و الصّالحين حربا و الفاسقين حزبا فإنّ منهم الّذي قد شرب فيكم الحرام و جلد حدّا في الإسلام و إنّ منهم من لم يسلم حتّى رضخت له على الإسلام الرّضائخ فلو لا ذلك ما أكثرت تأليبكم و تأنيبكم و جمعكم و تحريضكم و لتركتكم إذ أبيتم و ونيتم .\r\nأ لا ترون إلى أطرافكم قد انتقصت و إلى أمصاركم قد افتتحت و إلى ممالككم تزوى و إلى بلادكم تغزى انفروا رحمكم اللّه إلى قتال عدوّكم و لا تثّاقلوا إلى الأرض فتقرّوا بالخسف و تبوءوا بالذّلّ و يكون نصيبكم الأخسّ و إنّ أخا الحرب الأرق و من نام لم ينم عنه و السّلام . »\r\n\r\nترجمه\r\nپس از ياد خدا و درود ، خداوند سبحان محمّد صلّى اللّه عليه و آله را فرستاد تا بيم‌دهنده جهانيان ، و گواه پيامبران پيش از خود باشد . آنگاه كه پيامبر به سوى خدا رفت . مسلمانان پس از وى در كار حكومت با يكديگر درگير شدند . سوگند به خدا نه در فكرم مىگذشت و نه در خاطرم مىآمد كه عرب خلافت را پس از رسول خدا صلّى اللّه عليه و آله از اهل بيت او بگرداند يا مرا پس از وى از عهده‌دار شدن حكومت بازدارند . تنها چيزى كه نگرانم كرد ، شتافتن مردم به سوى فلان شخص بود كه با او بيعت كردند . من دست باز كشيدم تا آن‌جا كه ديدم گروهى از اسلام بازگشته ، مىخواهند دين محمّد صلّى اللّه عليه و آله را نابود سازند . پس\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nترسيدم كه اگر اسلام و طرفدارانش را يارى نكنم ، رخنه‌اى در آن بينم يا شاهد نابودى آن باشم كه مصيبت آن بر من سخت‌تر از رها كردن حكومت بر شماست كه كالاى چند روزه دنياست و به زودى ايّام آن مىگذرد چنان‌كه سراب ناپديد شود يا چونان پاره‌هاى ابر كه زود پراكنده مىگردد . پس در ميان آن آشوب و غوغا به پا خاستم تا آن‌كه باطل از ميان رفت و دين استقرار يافته ، آرام شد .\r\nبه خدا سوگند اگر تنها با دشمنان روبرو شوم ، درحالىكه آنان تمام روى زمين را پر كرده باشند ، نه باكى داشته و نه مىهراسم . من به گمراهى آنان و هدايت خود كه بر آن استوارم ، آگاهم و از طرف پروردگارم به يقين رسيده‌ام و همانا من براى ملاقات پروردگار مشتاق و به پاداش او اميدوارم . لكن از اين اندوهناكم كه بىخردان ، و تبهكاران اين امّت ، حكومت را به دست آورند . آن‌گاه مال خدا را دست به دست بگردانند و بندگان او را به بردگى كشند . با نيكوكاران در جنگ و با فاسقان همراه باشند ؛ زيرا از آنان كسى در ميان شماست كه شراب نوشيد و حد بر او جارى شد و كسى كه اسلام را نپذيرفت امّا بناحق بخشش‌هايى به او عطا گرديد .\r\nاگر اين‌گونه حوادث نبود ، شما را برنمىانگيختم و سرزنشتان نمىكردم و شما را به گردآورى تشويق نمىكردم و آن‌گاه كه سرباز مىزديد ، رهاتان مىكردم . آيا نمىبينيد كه مرزهاى شما را تصرّف كردند و شهرها را گشودند و دستاوردهاى شما را غارت كردند و در ميان شهرهاى شما آتش جنگ را بر افروختند . براى جهاد با دشمنان كوچ كنيد ، خدا شما را رحمت كند . در خانه‌هاى خود نمانيد ، كه به ستم گرفتار ، و به خوارى دچار خواهيد شد ، و\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nبهره زندگى شما از همه پست‌تر خواهد بود ، و همانا برادر جنگ ، بيدارى و هوشيارى است ، هرآن كس كه به خواب رود ، دشمن او نخواهد خوابيد . با درود .\r\n\r\nواژه‌شناسى\r\nمهيمنا : شاهد و گواه .\r\nالروع : قلب و عقل .\r\nالبال : خاطر و پندار .\r\nراعنى : مرا غافلگير ساخت يا هراساند .\r\nراجعة الناس : مرتدان و كسانى كه از جماعت مردم جدا شده ، به سمت ديگرى مىگرايند .\r\nثلما : شكاف .\r\nتنهنه : باطل را با زور و قدرت برچيد .\r\nطلاع الشىء : آكنده و سرشار .\r\nآسى : اندوه‌بارتر .\r\nدولا : در بين خود احتكار مىكنند و دست‌به‌دست مىگردانند .\r\nخولا : به بردگى مىكشند .\r\nالرضائح : هدايا و عطايا .\r\nتأليبكم : برانگيختنتان .\r\nتزوى : گرفته مىشود .\r\nالخسف : بدبختى .\r\nالأرق : شب‌بيدار .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n\r\nساختار ادبى\r\nنذيرا : حال براى « محمد » است .\r\nانّ العرب . . . : تاويل به مصدر مىرود و فاعل « يخطر » قرار مىگيرد .\r\nواحدا : حال است .\r\nما باليت : جواب قسم است .\r\nلمنتظر : خبر « انى » است .\r\nالى لقاء اللّه : جار و مجرور متعلق به « منتظر » است .\r\nذلك : مبتدا كه خبر آن حذف شده است .\r\n\r\nشرح و تفسير\r\nامام به هنگام نصب مالك اشتر به ولايت مصر ، نامه‌اى براى مردم مصر نوشت و آن را به دست كس ديگرى غير از مالك داد كه به آنان برساند . امام در آن نامه از مالك به خير و نيكى ياد كرده و در ضمن آن‌چنين آمده بود :\r\n« يكى از بندگان خدا را برايتان فرستاده‌ام كه به روزهاى ترس به خواب نمىرود و از دشمنان نمىهراسد . » « 1 » آن حضرت پس از شهادت مالك نيز در نامه‌اى به محمد بن ابو بكر از او به خير و نيكى ياد كرد : « او مردى خيرخواه براى من بود و سخت و قاطع عليه دشمنانمان بود . » « 2 » نامه كنونى را امام براى مردم مصر نگاشته و به دست خود مالك سپرد كه برايشان بخواند . شريف\r\n\r\n\r\n","description":"","footnote":"\r\n( 1 ) . « فقد بعثت إليكم عبدا من عباد اللّه لا ينام أيّام الخوف و لا ينكل عن الأعداء ساعات الرّوع » نهج البلاغه :\r\nنامه 389 .\r\n( 2 ) . « كان رجلا لنا ناصحا ، و على عدونا شديدا ناقما » نهج البلاغه : نامه 34 .\r\n","page_name":" 550 ","page_number":550},
  {"content":"\r\n\r\nرضى نيز در آغاز آن‌چنين گفته است : « نامه‌اى كه به هنگام ولايت مالك بر مصر براى مردم آن نگاشته شده و به دست مالك سپرده شد . »\r\n( أمّا بعد فإنّ اللّه سبحانه بعث محمّدا ص نذيرا للعالمين . . . فلان يبايعونه ) خداوند پيامبر را براى مژده دادن به فرمان‌برداران و بيم دادن به نافرمايان فرستاد و او شاهدى بر پيامبران پيش از خود بود : « اى پيامبر ما تو را گواه و بشارتگر و هشداردهنده فرستاديم و دعوت‌كننده به سوى خدا به فرمان او و چراغى تابناك . » « 1 » پس از رحلت پيامبر صلّى اللّه عليه و آله اختلافاتى بين صحابه ، پيرامون خلافت شكل گرفت . امام هرگز نمىپنداشت كه كسى از صحابه ، خليفه‌اى غير از او را برگزيند . از اين‌رو با شنيدن خبر رسيدن ابو بكر به خلافت در اثر فشارهاى عمر در سقيفه ، غافلگير شد . منظور از واژه « فلان » در سخنان امام ، ابو بكر است و « الناس » به عمر و پيروانش در سقيفه اشاره دارد . البته واژه « ناس » در قرآن بر يك نفر نيز اطلاق شده است . « 2 » به هررو ابو بكر بدون بيعت عمر نمىتوانست به خلافت برسد .\r\n\r\n\r\n","description":"","footnote":"\r\n( 1 ) .   يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً * وَ داعِياً إِلَى اللَّهِ بِإِذْنِهِ وَ سِراجاً مُنِيراً   احزاب / 33 : 45 - 46 .\r\n( 2 ) .  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  ( همان كسانى كه [ برخى از 
  ] مردم به ايشان گفتند : مردمان براى [ جنگ با 
  ] شما گرد آمده‌اند ، پس از آن بترسيد و [ لى اين سخن 
  ] بر ايمانشان افزود و گفتند خدا ما را بس است و نيكو حمايتگرى است ) .\r\nآل عمران / 3 : 173 . براى آگاهى بيشتر نك : تفسير الكشاف ، زمخشرى : 1 / 441 ؛ تفسير فخر رازى : 3 / 145 ؛ زاد المسير فى علم التفسير ، ابن جوزى : 1 / 504 ؛ التسهيل لعلوم التنزيل ، كلبى :\r\n1 / 124 ؛ فتح القدير ، شوكانى : 1 / 400 ؛ تفسير القرطبى : 4 / 279 .\r\n","page_name":" 551 ","page_number":551},
  {"content":"\r\n\r\nدر كتاب « شرح مواقف » در باب امامت آمده است : « پذيرش يك يا دو نفر از اهل حل‌وعقد براى اثبات امامت كسى كافى است و ديگر مسلمانان بايد از او پيروى كنند ؛ چرا كه صحابه به بيعت عمر با ابو بكر و بيعت عبد الرحمان بن عوف با عثمان بسنده كردند . » « 1 » بنابراين بيعت عمر ، عامل به خلافت رسيدن ابو بكر بود و بيعت عبد الرحمان بن عوف نيز چنين بود .\r\n( فأمسكت يدي ) از همگان كناره گرفتم و در خانه نشستم . ( حتّى رأيت راجعة النّاس قد رجعت عن الإسلام . . . ) امام به ماجراى طليحة « 2 » بن خويلد اسدى و همراهى مرتدان با وى براى حمله به مدينه اشاره مىكند . « 3 » ابن اثير در شرح حوادث سال يازدهم هجرى مىنويسد : « بسيارى از مردم عرب پس از رحلت پيامبر مرتد شدند و آشوب همه‌جا را فراگرفت و همه قبايل به جز\r\n\r\n\r\n","description":"","footnote":"\r\n( 1 ) . شرح مواقف : 3 / 265 .\r\n( 2 ) . او طليحة بن خويلد بن نوفل بن نضلة بن اشتر بن حجوان اسدى است كه در سال نهم هجرى به همراه قبيله‌اش به مدينه هجرت كرد و اسلام آورد . سپس از اسلام بازگشت و ادعاى نبوت كرد .\r\nپيامبر صلّى اللّه عليه و آله نيز ضرار بن ازور را براى سركوبى وى فرستاد . او ضربه‌اى با شمشير به وى زد ؛ ولى ضربه در وى كارگر نيفتاد . ازاين‌رو بين مردم شهرت يافت كه سلاح در طليحة اثر نمىگذارد .\r\nپيروانش پس از رحلت پيامبر صلّى اللّه عليه و آله رو به فزونى گذاشت و تصميم گرفت به مدينه حمله كند كه موفق نشد و سرانجام در دوره خلافت عمر از دنيا رفت . نك : سير اعلام النبلا : 1 / 316 ؛ الوافى بالوفيات : 16 / 495 ؛ جمهرة ابن حزم : 196 ؛ الاصابة : 2 / 234 ؛ اسد الغابة : 2 / 477 ؛ الاستيعاب :\r\n2 / 237 ؛ تاريخ دمشق : 25 / 149 ؛ اكمال الكمال : 1 / 81 ؛ الثقات ابن حبان : 2 / 168 ؛ كنز العمال :\r\n14 / 551 ح 39581 ؛ المعجم الكبير : 4 / 214 ؛ تحفة الاحوذى : 6 / 396 ؛ تاريخ طبرى : 2 / 433 و 3 / 50 ؛ شرح نهج البلاغة ابن ابى الحديد : 17 / 153 .\r\n( 3 ) . تاريخ طبرى : 2 / 431 ؛ تاريخ ابن اثير : 2 / 142 .\r\n","page_name":" 552 ","page_number":552},
  {"content":"\r\n\r\nقريش و ثقيف از اسلام خارج شدند و كار مسيلمة و طليحة بالا گرفت . » « 1 » مسلمانان با شنيدن خبر تصميم طليحة به غارت مدينه ، در كنار يكديگر قرار گرفته و همگى در جنگ با وى هم‌صدا شدند . امام نيز از كناره‌گيرى به درآمد و براى جنگ با طليحه از مدينه بيرون رفت . طليحة شبانه به مدينه يورش آورد و مسلمانان در كمين او بودند . در نتيجه او شكست خورده و سپاهيانش كشته و متفرق شدند . طليحة خود نيز به شام فرار كرد و در آن‌جا براى فرار از قتل دوباره اسلام آورد و پس از مرگ ابو بكر نزد عمر آمد و با وى بيعت كرد .\r\n( فخشيت إن لم أنصر الإسلام و أهله أن أرى فيه ثلما أو هدما تكون المصيبة به عليّ أعظم من فوت ولايتكم . . . ) امام در اين بند با همه مسلمانان و نه خصوص مصريان سخن مىگويد . امام مىفرمايد كه نگران حفظ دين محمد بود و براى همين از خانه بيرون آمد و در جنگ با مرتدان شركت كرد و از مدينه دفاع كرد و براى دفاع از دين از حق شخصى خود گذشت ؛ چرا كه دين از همگان بالاتر است و پيامبران همه چيزشان را در راه آن فدا كردند . امام نيز از خلافت و رهبرى براى حفظ دين گذشت . پيش از اين گذشت كه امام برمبناى مقام و منصب و فزونى يا كمى پيروان ، ارزش‌گذارى نمىكند ؛ بلكه خوشنودى و پاداش خداوند ، معيار خير از نظر امام است . امام در اين‌باره مىفرمايد : « هر نعمتى بىبهشت ناچيز ، و هربلايى بىجهنّم ، عافيت است . » « 2 » و نيز « فقر و\r\n\r\n\r\n","description":"","footnote":"\r\n( 1 ) . تاريخ ابن اثير : 2 / 144 و نيز نك : تاريخ ابن خلدون : 2 / 65 .\r\n( 2 ) . « كلّ نعيم دون الجنّة فهو محقور و كلّ بلاء دون النّار عافية » نهج البلاغه : حكمت 386 .\r\n","page_name":" 553 ","page_number":553},
  {"content":"\r\n\r\nبىنيازى ما پس از عرضه شدن بر خدا آشكار خواهد شد . » « 1 » از اين‌رو امام دنيا را خوار و كوچك شمرده و به عطسه بزى مانند كرده است : « دنياى شما نزد من از آب بينى بزغاله‌اى بىارزش‌تر است . » « 2 » و در جاى ديگرى به تكه برگى در دهان ملخ : « دنياى شما نزد من خوارتر و بىارزش‌تر از خاشاكى در دهان ملخى است . » « 3 » در اين‌جا نيز دنيا به سراب تشبيه شده است .\r\n( فنهضت في تلك الأحداث ) منظور از « احداث » ارتداد مردم و ديگر فتنه‌هاى پس از رحلت پيامبر است كه نزديك بود اسلام را به كلى از بين برند . ( حتّى زاح الباطل و زهق و اطمأنّ الدّين و تنهنه ) سرانجام همه چيز آرام شد و اسلام در شرق و غرب جهان گسترده گشت . ( إنّي و اللّه لو لقيتهم واحدا و هم طلاع الأرض كلّها ما باليت و لا استوحشت . . . ) ضمير « هم » به فتنه‌انگيزان مانند اهل رده و اصحاب جمل و شاميان بازمىگردد . على عليه السّلام مىگويد كه او با همه دسيسه‌چينان عليه اسلام دشمن است ؛ هرچند سرتاسر زمين از ايشان آكنده گردد . او تا زمانى در صلح و سازش است كه اسلام در امان باشد و تنها نسبت به او ظلم و ستم روا شده باشد : « همانا مىدانيد كه من سزاوارتر از ديگران به خلافت هستم . سوگند به خدا به آن‌چه انجام داده‌ايد گردن مىنهم تا هنگامى كه اوضاع مسلمين رو به راه باشد و از هم نپاشد و جز من به ديگرى ستم\r\n\r\n\r\n","description":"","footnote":"\r\n( 1 ) . « الغنى و الفقر بعد العرض على اللّه » نهج البلاغه : حكمت 445 .\r\n( 2 ) . « لألفيتم دنياكم هذه أزهد عندي من عفطة عنز » نهج البلاغه : خطبه 3 .\r\n( 3 ) . « و إنّ دنياكم عندي لأهون من ورقة في فم جرادة تقضمها » نهج البلاغه : خطبه 224 .\r\n","page_name":" 554 ","page_number":554},
  {"content":"\r\n\r\nنشود و پاداش اين گذشت و سكوت و فضيلت را از خدا انتظار دارم و از آن همه زر و زيورى كه به دنبال آن حركت مىكنيد ، پرهيز مىكنم . » « 1 »\r\nامام در مواضع چندى از سزاوارى خود به خلافت نسبت به ابو بكر ياد كرده است ؛ اما با اين حال در دفاع از اسلام به حمايت از ابو بكر پرداخت .\r\nبنابراين معاويه و طلحه و زبير نيز پس از بيعت مسلمانان با امام بايد در رسيدن به همين هدف با ايشان همكارى مىكردند و يا دست كم از فتنه‌انگيزى و خونريزى دست كشيده و راه سكوت برمىگزيدند ؛ چنان‌چه پيامبر خدا فرمود : « پس از من به كفر بازنگرديد و شمشير بر يكديگر نكشيد . » « 2 »\r\n( و إنّي إلى لقاء اللّه لمشتاق و حسن ثوابه لمنتظر راج ) اگر همه مردم زمين در جنگ با امام همدست شوند ، ترس و وحشتى به دل ايشان راه نمىيابد ؛ چرا كه او به حقانيت راه خود ايمان دارد و آرزوى شهادت در دل دارد . نگرانى امام تنها از آن است كه سفيهان و ستمگران پس از ايشان به حكومت رسند :\r\n\r\n\r\n","description":"","footnote":"\r\n( 1 ) . « لقد علمتم أنّي أحقّ النّاس بها من غيري ؛ و و اللّه لأسلمنّ ما سلمت أمور المسلمين ؛ و لم يكن فيها جور إلّا عليّ خاصّة ، التماسا لأجر ذلك و فضله ، و زهدا فيما تنافستموه من زخرفه و زبرجه » نهج البلاغه : خطبه 74 .\r\n( 2 ) . « لا ترجعوا بعدى كفارا يضرب بعضكم رقاب بعض » صحيح بخارى : 1 / 56 ح 121 و 2 / 619 ح 1652 و 1654 و 4 / 1598 ح 4141 و 8 / 198 ؛ صحيح مسلم : 1 / 81 ح 65 و 66 ؛ شواهد التنزيل : 1 / 528 ؛ السنن الكبرى : 2 / 319 ؛ مسند ابى يعلى : 3 / 39 ؛ صحيح ابن حبان : 1 / 416 ح 187 و 13 / 268 ح 5940 ؛ كنز العمال : 5 / 129 ، و 11 / 134 ح 30928 ؛ مجمع الزوائد : 1 / 156 و 6 / 283 ؛ سنن نسائى :\r\n7 / 127 ؛ مسند احمد : 4 / 363 ؛ مناقب آل ابى طالب عليهم السّلام : 3 / 20 ؛ سنن ترمذى : 4 / 486 ح 2193 ؛ سنن دارمى : 2 / 95 ح 1921 ؛ المستدرك على الصحيحين : 1 / 171 ح 318 .\r\n","page_name":" 555 ","page_number":555},
  {"content":"\r\n\r\n( و لكنّني آسى أن يلي أمر هذه الأمّة سفهاؤها و فجّارها فيتّخذوا مال اللّه دولا و عباده خولا . . . ) پيش‌بينى امام كاملا درست درآمد و همه اين حوادث ناگوار از سوى امويان رخ داد . برخى از شارحان در توضيح بند اخير گفته‌اند كه امام از جنگ با خلفاى نخستين دست كشيد تا خلافت به دست بنىاميه نيفتد . اين برداشت ، دور از ظاهرفرمايش امام است . امام با صراحت مىگويد كه او براى حفظ وحدت مسلمانان با خلفاى پيشين همكارى كرد و پس از آن از آرزوى شهادت ياد كرد و سپس بلافاصله فرمود كه نگران به خلافت رسيدن سفيهان و ستمگران هستم . بنابراين امام مىخواهد بگويد كه علىرغم عشق شهادت از عاقبت اسلام و مسلمانان در هراس هستم .\r\n( فإنّ منهم الّذي قد شرب فيكم الحرام و جلد حدّا في الإسلام . . . ) ضمير « منهم » به بنىاميه بازمىگردد . منظور از حرام نيز در اين‌جا شراب است . ابن ابى الحديد مىگويد : « امام به برادر مادرى عثمان ، وليد بن عقبة اشاره مىكند . او كارگزار كوفه بود و به زنا و مستى مشغول بود . روزى در مسجد ، نماز صبح را چهار ركعت خواند و شرابى را كه خورده بود در محراب بالا آورد و اشعارى عاشقانه در نماز خواند . » « 1 » ( و إنّ منهم من لم يسلم حتّى رضخت له على الإسلام الرّضائخ ) ابن ابى الحديد مىگويد : « امام به « مؤتلفة قلوبهم » اشاره\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد ، تحت عنوان « اخبار الوليد بن عقبة » : 17 / 327 به بعد و نيز نك :\r\nمسند احمد : 1 / 144 و 5 / 347 ؛ سنن بيهقى : 8 / 318 ؛ تاريخ يعقوبى : 2 / 142 ؛ الاصابة : 3 / 638 ؛ تاريخ الخلفا : 104 ؛ السيرة الحلبية : 2 / 314 ؛ العقد الفريد : 2 / 273 ؛ انساب الاشراف : 5 / 33 ؛ اسد الغابة : 5 / 91 و 92 ؛ تاريخ طبرى : 5 / 90 ؛ الجرح و التعديل : 9 / 12 ؛ تهذيب الكمال : 31 / 16 ؛ فتح البارى : 7 / 46 ؛ تاريخ دمشق : 63 / 220 ؛ نسب قريش : 138 ؛ تاريخ المدينة : 3 / 975 ؛ الطبقات الكبرى : 6 / 24 .\r\n","page_name":" 556 ","page_number":556},
  {"content":"\r\n\r\nمىكند كه پس از دريافت اموالى فراوان به اسلام گراييده و مسلمان شدند .\r\nكسانى مانند معاويه و برادرش يزيد و پدرشان ابو سفيان از اين گروه بودند و نيز ديگرانى مانند : صفوان بن اميه ، حكيم بن حزام ، سهيل بن عمرو ، حارث بن هشام ، حويطب بن عبد العزى ، اخنس بن شريق ، صفوان بن اميه ، عمير بن وهب جمحى ، عيينة بن حصين ، اقرع بن حابس و عباس بن مرداس . آنان از روى طمع به اسلام درآمدند و يقين و باورى به آن نداشتند . » « 1 » ( فلو لا ذلك ما أكثرت تأليبكم و تأنيبكم و جمعكم و تحريضكم . . . ) شما را به جنگ با دشمنان خدا فرامىخوانم تا پس از من به ذلت و خوارى گرفتار نشويد و آنان خون و اموال شما را به هدر ندهند ؛ ولى شما تكانى به خود نمىدهيد و دشمن در حالى شما را زيرنظر دارد كه شما خود به خواب رفته‌ايد . ( و من نام لم ينم عنه ) شبيه اين عبارت در خطبه‌هاى چندى گذشت . « 2 »\r\n\r\n\r\n","description":"","footnote":"\r\n( 1 ) . شرح نهج البلاغه : 17 / 225 و نيز نك : الغارات : 1 / 318 .\r\n( 2 ) . نك : خطبه 27 و 93 و 102 .\r\n","page_name":" 557 ","page_number":557},
  {"content":"\r\n\r\n\r\nنامه 63\r\n\r\nبه ابو موسى اشعرى\r\n« من عبد اللّه عليّ أمير المؤمنين إلى عبد اللّه بن قيس أمّا بعد فقد بلغني عنك قول هو لك و عليك فإذا قدم رسولي عليك فارفع ذيلك و اشدد مئزرك و اخرج من جحرك و اندب من معك فإن حقّقت فانفذ و إن تفشّلت فابعد و ايم اللّه لتؤتينّ من حيث أنت و لا تترك حتّى يخلط زبدك بخاثرك و ذائبك بجامدك و حتّى تعجل عن قعدتك و تحذر من أمامك كحذرك من خلفك و ما هي بالهوينى الّتي ترجو و لكنّها الدّاهية الكبرى يركب جملها و يذلّلّ صعبها و يسهّل جبلها فاعقل عقلك و املك أمرك و خذ نصيبك و حظّك فإن كرهت فتنحّ إلى غير رحب و لا في نجاة فبالحريّ لتكفينّ و أنت نائم حتّى لا يقال أين فلان و اللّه إنّه لحقّ مع محقّ و ما أبالي ما صنع الملحدون و السّلام . »\r\n\r\nترجمه\r\nاز بنده خدا على امير مؤمنان به عبد اللّه بن قيس ( ابو موسى اشعرى ) پس از ستايش پروردگار و درود سخنى از تو به من رسيده كه هم به سود و هم به\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nزيان تو است . چون فرستاده من پيش تو آيد ، دامن همّت به كمر زن ، كمرت را براى جنگ محكم ببند و از سوراخ خود بيرون آى و مردم را براى جنگ بسيج كن . اگر حق را در من ديدى ، بپذير و اگر دو دل ماندى كناره گير . به خدا سوگند هرجا كه باشى ، تو را بياورند و به حال خويش رها نكنند تا گوشت و استخوان و تر و خشكت درهم ريزد و در كنار زدنت از حكومت شتاب كنند . چنان‌كه از پيش روى خود همان‌گونه بترسى كه از پشت سرت هراسناكى . حوادث جارى كشور آن‌چنان آسان نيست كه تو فكر مىكنى ؛ بلكه حادثه بسيار بزرگى است كه بايد بر مركبش سوار شد و سختىهاى آن را هموار كرد و پيمودن راه‌هاى سخت و كوهستانى آن را آسان كرد . پس فكرت را به كار گير و مالك كار خويش باش و سهم و بهره‌ات را بردار . اگر همراهى با ما را خوش ندارى كناره گير ؛ بىآن‌كه مورد ستايش قرار گيرى يا رستگار شوى كه سزاوار است تو در خواب باشى و ديگران مسئوليّت‌هاى تو را بر آورند و از تو نپرسند كه كجا هستى و به كجا رفته‌اى . به خدا سوگند اين راه حق است و به دست مرد حق انجام مىگيرد و باكى ندارم كه خدانشناسان چه مىكنند . با درود .\r\n\r\nواژه‌شناسى\r\nجحرك : لانه .\r\nاندب : فرابخوان .\r\nحقّقت : تصميم گرفتى و عزم كردى .\r\nتفشلت : هراسيدى و زمين‌گير شدى .\r\nالخاثر : ماست .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nالزبد : كره .\r\nالقعدة : حالت نشستن .\r\nالهوينى : حالت مصغر « هونى » كه مونث « اهون » به معناى آسان‌تر است .\r\nاعقل عقلك : عقل خود را سنگين و بزرگ گردان .\r\n\r\nساختار ادبى\r\nو ايم اللّه : مبتدا است و خبر آن حذف شده است : « و ايم اللّه قسمى » .\r\nمن حيث انت : « انت » مبتدا و خبر آن حذف شده است : « من حيث انت فى مكانك » .\r\nبالهوينى : باء زايد است و « هوينى » خبر « هى » است .\r\nما صنع الملحدون : « ما » از نوع مصدرى است كه جمله بعد از خود را تاويل به مصدر برده و باء محذوف به آن جر مىدهد .\r\n\r\nشرح و تفسير\r\nابو موسى اشعرى والى كوفه بود . هنگامىكه امام براى جنگ با اصحاب جمل از مدينه بيرون رفت نامه‌اى به مردم كوفه نوشت و آنان را به جهاد فرا خواند . « 1 » ابو موسى اشعرى مردم را از پيوستن به امام بازمىداشت و چون خبر به امام رسيد اين نامه را برايش نوشت . ( أمّا بعد فقد بلغني عنك قول هو لك و عليك ) شارحان در تفسير « هو لك و عليك » سخنانى گفته‌اند كه چندان قابل اطمينان نيست . امام در اين بند به رد سخنان ابو موسى اشعرى مىپردازد كه مىگفت : « اى مردم ، ياران پيامبر كه در مواضع سخت و دشوار با او بودند ،\r\n\r\n\r\n","description":"","footnote":"\r\n( 1 ) . اين نامه ، نخستين نامه مذكور در اين كتاب است .\r\n","page_name":" 560 ","page_number":560},
  {"content":"\r\n\r\nبيش از ديگران به خدا و پيامبرش آگاهى دارند . . . حال انسان خواب در اين فتنه بهتر از بيدار است و از جنگ نشستن بهتر از شركت در آن است . . . پس شمشيرهايتان را به غلاف كشيد . » « 1 » امام در پاسخ به اين سخن مىگويد كه بخشى از آن حق است و ياران پيامبر از ديگران به دين آگاه‌ترند و بخش ديگرى باطل است و كناره‌گيرى از فتنه بهتر از تلاش براى دفع آن نيست .\r\nخداوند جنگ با فتنه‌انگيزان را واجب ساخته است : « با آنان بجنگيد تا ديگر فتنه‌اى نباشد و دين مخصوص خدا شود . پس اگر دست برداشتند تجاوز جز بر ستمكاران روا نيست » « 2 » و نيز « هركجا بر ايشان دست يافتيد ، آنان را بكشيد و همان‌گونه كه شما را بيرون راندند ، آنان را بيرون برانيد . فتنه از قتل بدتر است . » « 3 » پس چگونه از اطاعت فرمان خداوند بازمىدارى و در برابر فتنه سكوت مىگزينى و راه گسترش آن را هموار مىكنى . پيامبر خدا فرموده است : « هركس كار زشتى را ببيند ، با دست خود به مقابله با آن برخيزد و اگر نتوانست با زبانش چنين كند و باز اگر نتوانست با قلبش كه اين كمترين درجه ايمان است . » « 4 »\r\n\r\n\r\n","description":"","footnote":"\r\n( 1 ) . « ايها الناس ان اصحاب رسول اللّه صلى اللّه عليه و آله الذين صحبوه فى المواطن ، اعلم باللّه و رسوله ممن لم يصحبه . . . و ان هذه الفتنة النائم فيها خير من اليقظان ، و القاعد خير من القائم . . . فاغمدوا سيوفكم » مروج الذهب : 2 / 367 ؛ الكامل ابن الاثير : 3 / 221 و 2 / 327 ؛ تاريخ طبرى : 3 / 393 و 498 و 5 / 187 ؛ الامامة و السياسة ، ابن قتيبة : 1 / 85 .\r\n( 2 ) .  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ  بقره / 2 : 193 .\r\n( 3 ) .  وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ وَ الْفِتْنَةُ أَشَدُّ مِنَ الْقَتْلِ  بقره / 2 : 191 .\r\n( 4 ) . « من راى منكم منكرا فليغيره بيده ، فان لم يستطيع فبلسانه ، فان لم يستطع فبقلبه ، و ذلك اضعف الايمان ؟ » صحيح مسلم : 1 / 69 ح 48 ؛ صحيح ابن حبان : 1 / 540 ح 306 ؛ مسند ابى عوانة : 1 / 43 ح 97 ؛\r\n","page_name":" 561 ","page_number":561},
  {"content":"\r\n\r\n( فارفع ذيلك و اشدد مئزرك ) خود و همراهانت با شتاب به سويم آييد . ( فان حقّقت فانفذ ) اگر تصميم به فرمانبردارى دارى ، بر خدا توكل كن . ( و إن تفشّلت فابعد ) اگر كاهلى و سستى در پيش گرفتى ، به خانه برو و كناره بگير . ( و لا تترك حتّى يخلط زبدك بخاثرك . . . ) گمان مىكنى كه از اين فتنه رهايى مىيابى ؟ هرگز ! اين فتنه تو را از سوراخت بيرون خواهد كشيد و سرگردان و گمراهت خواهد ساخت . ( و حتّى تعجل عن قعدتك ) امام او را به بركنارى از پست و سمت خود تهديد مىكند . ( و تحذر من أمامك كحذرك من خلفك ) اين بند ، كنايه از اشراف كامل امام به وى و ناتوانى او از فرار است .\r\n( و ما هي بالهوينى الّتي ترجو و لكنّها الدّاهية الكبرى يركب جملها و يذلّلّ صعبها و يسهّل جبلها ) جايگاه تو آن‌چنان كه مىپندارى ، سهل و آسان نيست . تو در جايگاهى سخت و دشوار قرار دارى كه بر ما نيز چنين است ؛ ولى ما در آن پا گذاشته و سختىهايش را به يارى خداوند هموار مىكنيم و تو همچنان در سختى و حيرت خواهى ماند . ( فاعقل عقلك ) بر هواى نفس خود چيره شو . ( و املك أمرك ) اختيار خود را از كف نده و از روى انفعال و تعصب رفتار نكن كه جز شكست و خوارى در پيش نخواهى داشت . ( و خذ نصيبك و حظّك ) خود را بر انجام كارهاى نيك عادت بده و بيشترين بهره را از خويش ببر . ( فإن كرهت فتنحّ إلى غير رحب و لا في نجاة ) اگر راه خير و نيكى را نمىپسندى ، از اين\r\n\r\n\r\n","description":"","footnote":"\r\n- السنن الكبرى ، بيهقى : 6 / 94 ح 11293 ؛ سنن ابى داود : 1 / 296 ح 1140 و 4 / 123 ح 4340 ؛ سنن نسائى : 8 / 111 ح 5008 ؛ سنن ابن ماجه : 1 / 406 ح 1275 ؛ مسند احمد : 3 / 10 ح 11088 و 11166 و 11478 ؛ مسند ابى يعلى : 3 / 289 ح 1009 .\r\n","page_name":" 562 ","page_number":562},
  {"content":"\r\n\r\nپست كناره بگير و به سوى شيطان رهسپار شو . ( فبالحريّ لتكفينّ ) هيچ سودى از تو انتظار نمىرود و تو سزاوار فراموشى و اهمال هستى . ( و أنت نائم حتّى لا يقال أين فلان ) در آن صورت ديگر كسى تو را نخواهد شناخت و سراغت را نخواهد گرفت . ( و اللّه إنّه لحقّ مع محقّ و ما أبالي ما صنع الملحدون ) تا زمانى كه در راه حق باشم ، ترسى از هيچ سخنى ندارم و حق به گواهى پيامبر خدا با من و همراه من است . « 1 »\r\n\r\n\r\n","description":"","footnote":"\r\n( 1 ) . « الحق مع على ، و على مع الحق لن يفترقا حتى يردا على الحوض » صحيح ترمذى : 5 / 297 ح 3798 و 12 / 126 ؛ جامع الترمذى : 2 / 213 ؛ فيض القدير : 6 / 356 ؛ مجمع الزوائد : 7 / 235 و 9 / 134 ؛ تاريخ بغداد : 14 / 321 ؛ الامامة و السياسة : 1 / 78 ؛ شرح الاخبار ، قاضى نعمان مغربى : 2 / 60 ؛ فرائد السمطين : 1 / 177 ح 138 ؛ المناقب ابن مغازلى : 117 و 244 ؛ المستدرك : 3 / 19 و 124 ؛ العقد الفريد : 3 / 108 ؛ تاريخ ابن عساكر : ترجمة الامام على عليه السّلام : 3 / 119 ح 1162 و 42 / 449 ؛ كنز العمال : 11 / 603 ح 32912 .\r\n","page_name":" 563 ","page_number":563},
  {"content":"\r\n\r\n\r\nنامه 64\r\n\r\nبه معاويه\r\n« أمّا بعد فإنّا كنّا نحن و أنتم على ما ذكرت من الألفة و الجماعة ففرّق بيننا و بينكم أمس أنّا آمنّا و كفرتم و اليوم أنّا استقمنا و فتنتم و ما أسلم مسلمكم إلّا كرها و بعد أن كان أنف الإسلام كلّه لرسول اللّه ص حزبا . و ذكرت أنّي قتلت طلحة و الزّبير و شرّدت بعائشة و نزلت بين المصرين و ذلك أمر غبت عنه فلا عليك و لا العذر فيه إليك .\r\nو ذكرت أنّك زائري في المهاجرين و الأنصار و قد انقطعت الهجرة يوم أسر أخوك فإن كان فيه عجل فاسترفه فإنّي إن أزرك فذلك جدير أن يكون اللّه إنّما بعثني إليك للنّقمة منك و إن تزرني فكما قال أخو بني أسد :\r\nمستقبلين رياح الصّيف تضربهم بحاصب بين أغوار و جلمود\r\nو عندي السّيف الّذي أعضضته بجدّك و خالك و أخيك في مقام واحد و إنّك و اللّه ما علمت الأغلف القلب المقارب العقل و الأولى أن\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nيقال لك إنّك رقيت سلّما أطلعك مطلع سوء عليك لا لك لأنّك نشدت غير ضالّتك و رعيت غير سائمتك و طلبت أمرا لست من أهله و لا في معدنه فما أبعد قولك من فعلك و قريب ما أشبهت من أعمام و أخوال حملتهم الشّقاوة و تمنّي الباطل على الجحود بمحمّد ص فصرعوا مصارعهم حيث علمت لم يدفعوا عظيما و لم يمنعوا حريما بوقع سيوف ما خلا منها الوغى و لم تماشها الهوينى .\r\nو قد أكثرت في قتلة عثمان فادخل فيما دخل فيه النّاس ثمّ حاكم القوم إليّ أحملك و إيّاهم على كتاب اللّه تعالى و أمّا تلك الّتي تريد فإنّها خدعة الصّبيّ عن اللّبن في أوّل الفصال و السّلام لأهله . »\r\n\r\nترجمه\r\nپس از ياد خدا و درود ، چنان‌كه يادآور شدى ، ما و شما دوست بوديم و هم خويشاوند ؛ امّا ديروز ميان ما و شما بدان جهت جدايى افتاد كه ما ايمان آورديم و شما كافر شديد و امروز ما در اسلام استوار مانديم و شما آزمايش گرديديد ، اسلام‌آوردگان شما با ناخوشنودى ، آن هم زمانى به اسلام روى آوردند كه بزرگان عرب تسليم رسول خدا صلّى اللّه عليه و آله شدند و در گروه او قرار گرفتند .\r\nدر نامه‌ات نوشتى كه طلحه و زبير را كشته و عايشه را تبعيد كرده‌ام و در كوفه و بصره منزل گزيدم . اين امور ربطى به تو ندارد و لازم نيست از تو عذر خواسته شود ، و نوشتى كه با گروهى از مهاجران و انصار به نبرد من مىآيى .\r\nهجرت از روزى پايان يافت كه برادرت « يزيد » در فتح مكه اسير شد . پس اگر در ملاقات با من شتاب دارى ، دست نگهدار ؛ زيرا اگر من به ديدار تو بيايم\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nسزاوارتر است كه خدا مرا به سوى تو فرستاده تا از تو انتقام گيرم و اگر تو با من ديدار كنى چنان است كه شاعر اسدى گفت : « تندباد تابستانى سخت مىوزد و آنها را با سنگ‌ريزه‌ها ، و در ميان غبار و تخته سنگ‌ها ، درهم مىكوبند . »\r\nو در نزد من همان شمشيرى است كه در جنگ بدر بر پيكر جدّ و دايى و برادرت زدم . به خدا سوگند ، مىدانم تو مردى بىخرد و دل تاريك هستى .\r\nبهتر است درباره تو گفته شود از نردبانى بالا رفته‌اى كه تو را به پرتگاه خطرناكى كشانده و نه تنها سودى براى تو نداشته كه زيانبار است ؛ زيرا تو غير گمشده خود را مىجويى و غير گله خود را مىچرانى . منصبى را مىخواهى كه سزاوار آن نبوده و در شأن تو نيست . چقدر گفتار تو با كردارت فاصله دارد ! چقدر به عموها و دايىهاى كافرت شباهت دارى ! شقاوت و آرزوى باطل آنها را به انكار نبوّت محمّد صلّى اللّه عليه و آله وا داشت و چنان‌كه مىدانى در گورهاى خود غلتيدند ؛ نه در برابر مرگ توانستند دفاع كنند و نه آن‌گونه كه سزاوار بود ، از حريمى حمايت و نه در برابر زخم شمشيرها خود را حفظ كردند كه شمشيرها در ميدان جنگ فراوان و سستى در برابر آن شايسته نيست . تو درباره كشندگان عثمان ، فراوان حرف زدى ! ابتدا چون ديگر مسلمانان با من بيعت كن . سپس درباره آنان از من داورى بطلب كه شما و مسلمانان را به پذيرفتن دستورات قرآن وادارم ؛ امّا آن‌چه را كه تو مىخواهى ، چنان است كه به هنگام گرفتن كودك از شير ، او را بفريبند . سلام بر آنان كه سزاوار سلامند .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\n\r\nواژه‌شناسى\r\nانف الشىء : آغاز هرچيزى . در اين‌جا منظور از « انف الاسلام » صحابه نخست پيامبر است كه پيش از ديگران به اسلام گرويدند .\r\nالمصران : منظور از آن كوفه و بصره است .\r\nاسترفه : آسوده و خوش باش .\r\nالحاصب : تندبادى كه سنگريزه‌ها را با خود به هوا مىبرد .\r\nاغوار : جمع « غور » به معناى زمين پست و فروافتاده .\r\nالجلمود : صخره .\r\nالاغلف : كسى كه از درك امور ناتوان است . هم‌خانواده اين واژه در قرآن آمده است :  وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلًا ما يُؤْمِنُونَ  « 1 »\r\nالضالّة : گمشده .\r\nالسائمة : دامى كه به چرا برده مىشود .\r\nالوغى : جنگ .\r\nالهوينى : مونث « هيّن » به معناى آسان .\r\n\r\nساختار ادبى\r\nامس : اگر به معناى روز گذشته به كار رود ، ظرف زمان و مبنى بر كسره است و اگر به معناى يكى از روزهاى گذشته به كار رود و يا « ال » بر سر آن درآيد و يا مضاف قرار گيرد ، در اين صورت معرب مىشود .\r\n\r\n\r\n","description":"","footnote":"\r\n( 1 ) . « گفتند دلهاى ما در غلاف است [ نه چنين نيست 
  ] بلكه خدا به سزاى كفرشان لعنتشان كرده است پس آنان كه ايمان مىآورند چه اندك شماره‌اند . » بقره / 2 : 88 .\r\n","page_name":" 567 ","page_number":567},
  {"content":"\r\n\r\nانّا آمنّا : تاويل به مصدر مىرود و فاعل « فرق » قرار مىگيرد .\r\nكرها : حال است .\r\nبجدّك : باء زايد است و « جدك » مفعول « اعضضته » است .\r\nما علمت : « ما » اسم موصول و خبر « انك » است .\r\nالاغلف ، المقارب : عطف بيان براى اسم موصول « ما » است كه خود خبر براى « انك » قرار گرفته است .\r\nقريب ما اشبهت : خبر مقدم و مبتداى موخر است .\r\n\r\nشرح و تفسير\r\nاين نامه دوازدهمين نامه‌اى است كه خطاب به معاويه بوده و در بخش نامه‌ها آمده است . سه نامه ديگر نيز خطاب به معاويه در ادامه اين بخش خواهد آمد و در مجموع پانزده نامه مىشوند . مضمون همه اين نامه‌ها به هم نزديك است ؛ زيرا موضوع و هدف آنها يكى است . معاويه گاهى امام را به حسد و رشك از خليفه اول و دوم متهم مىساخت و گاهى او را مسئول خون عثمان مىشمرد . اين تلاش‌ها همگى تنها از آن‌رو بود كه امام ، شام را به وى نبخشيده بود ؛ همان‌گونه كه در شرح نامه هفده گذشت . امام به اتهامات او پاسخ مىدهد تا مانع گمراهى مردم ساده شام شود .\r\n( فإنّا كنّا نحن و أنتم على ما ذكرت من الألفة و الجماعة . . . ) بنىهاشم و بنىاميه از جهت اخلاق و گرايش‌ها با يكديگر تفاوت داشتند . آنان از دوره جاهليت بر سر رهبرى و پيشوايى رقابت داشتند . اميه و هاشم براى حل اختلافى نزد كاهنى رفته و شرط گذاشتند كه بازنده ، پنجاه شتر دهد و ده سال از مكه دور شود . كاهن به نفع هاشم داورى كرد و اختلاف آنها بدون درگيرى به پايان\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nرسيد . « 1 » امام در نامه‌هاى گذشته‌اش به معاويه گفته بود : « و اين‌كه ادّعا كردى ما همه فرزندان « عبد مناف » هستيم ، آرى چنين است ؛ امّا جدّ شما « اميه » چونان جدّ ما « هاشم » ، و « حرب » همانند « عبد المطلّب » ، و « ابو سفيان » مانند « ابو طالب » نخواهند بود . هرگز ارزش مهاجران چون اسيران آزاد شده نيست و حلال‌زاده همانند حرام‌زاده نمىباشد و آن‌كه بر حق است ، با آن‌كه بر باطل است ، قابل مقايسه نيست و مؤمن چون مفسد نخواهد بود و چه زشتند آنان كه از پدران گذشته خود در ورود به آتش پيروى كنند . » « 2 » ( ففرّق بيننا و بينكم أمس أنّا آمنّا و كفرتم . . . ) شما به دشمنى و جنگ با اسلام برخواستيد و ما به يارى و دفاع از آن پرداختيم . عبارتى شبيه اين در نامه بيست و هشتم گذشت . ( و ما أسلم مسلمكم إلّا كرها ) شما از ترس شمشير به اسلام درآمديد .\r\nعبارتى شبيه اين نيز در نامه هفدهم گذشت . شيخ محمد عبده مىگويد :\r\n« ابو سفيان يك شب پيش از فتح مكه از ترس كشته شدن به اسلام درآمد . » « 3 » ( و بعد أن كان أنف الإسلام كلّه لرسول اللّه حزبا ) شما هنگامى اسلام آورديد كه پيامبر خدا بر شرك و مشركان چيره گشته بود و شما چاره ديگرى نداشتيد .\r\n( و ذكرت أنّي قتلت طلحة و الزّبير و شرّدت بعائشة ) در نامه بيست و هشتم گذشت كه معاويه به امام گفته بود : تو حسد از خلفاى گذشته به دل دارى .\r\n\r\n\r\n","description":"","footnote":"\r\n( 1 ) . نك : النزاع و التخاصم ، مقريزى : 49 ؛ تاريخ طبرى : 2 / 13 ؛ البداية و النهاية : 8 / 52 ؛ المنمق ، محمد بن حبيب بغدادى : 99 و 200 ؛ سبل الهدى و الرشاد : 1 / 271 ؛ الطبقات الكبرى : 1 / 76 .\r\n( 2 ) . « و أمّا قولك إنّا بنو عبد مناف فكذلك نحن و لكن ليس أميّة كهاشم و لا حرب كعبد المطّلب و لا أبو سفيان كأبي طالب و لا المهاجر كالطّليق و لا الصّريح كاللّصيق و لا المحقّ كالمبطل و لا المؤمن كالمدغل و لبئس الخلف خلف يتبع سلفا هوى في نار جهنّم » .\r\n( 3 ) . شرح نهج البلاغه : 3 / 122 .\r\n","page_name":" 569 ","page_number":569},
  {"content":"\r\n\r\nامام به وى پاسخ داده بود : « اگر چنين شده باشد ، جنايتى بر تو نرفته كه از تو عذرخواهى كنم . » « 1 » ابن ابى الحديد مىنويسد : « امام در سخن كوتاهى به او پاسخ داده و مىگويد كه تو به هنگام آن حوادث حضور نداشتى و نسبت به تو ستمى روا نشده كه اكنون خواهان جبران آن باشى . جواب مفصل به معاويه نيز آن است كه طلحه و زبير خود با پيمان‌شكنى و ستمكارى زمينه كشتن خود را فراهم آوردند و اگر بر راه راست استوار مىماندند ، گزندى به آنان نمىرسيد . پس خون كسى كه به حق كشته شود هدر است . اين‌كه مىگويى آنان دو شخصيت بزرگ اسلام بودند ، پذيرفتنى نيست ؛ زيرا عيب و خطا از هركسى رخ مىدهد . » « 2 » به‌علاوه ، امام هيچ‌يك از آن دو را نكشت ؛ بلكه طلحه را مروان بن حكم به قصاص خون عثمان كشت و زبير را عمرو بن جرموز كشت .\r\n( و ذكرت أنّك زائري في المهاجرين و الأنصار ) معاويه تهديد مىكند كه به همراه مهاجران و انصار به جنگ على عليه السّلام خواهد رفت ؛ درحالىكه تنها دو نفر از انصار با معاويه بودند : نعمان بن بشير و مسلمة بن مخلد كه مانند عمروعاص در طمع دنيا در پى معاويه افتاده بودند . اين درحالى بود كه نهصد تن از انصار و هشتصد تن از مهاجران با امام بودند و هيچ‌يك از مهاجران با معاويه نبودند . افزون بر آن تعداد زيادى از منافقان با معاويه بودند\r\n\r\n\r\n","description":"","footnote":"\r\n( 1 ) . « فإن يكن ذلك كذلك فليست الجناية عليك فيكون العذر إليك » نهج البلاغه : نامه 28 .\r\n( 2 ) . شرح نهج البلاغه : 17 / 253 .\r\n","page_name":" 570 ","page_number":570},
  {"content":"\r\n\r\nكه سال‌ها زير پرچم ابو سفيان با پيامبر خدا جنگيده بودند . « 1 » در واقع هريك از آن دو پيرو گذشته خود بود و امام امتداد پيامبر خدا و معاويه امتداد ابو سفيان بود .\r\n( و قد انقطعت الهجرة يوم أسر أخوك ) ابن ابى الحديد در شرح نهج البلاغه مىنويسد : « اين عبارت ، ادعاى معاويه را تكذيب مىكند . بيشتر صحابه پيامبر در سپاه معاويه از فرزندان آزادشدگانى بودند كه پس از فتح مكه به اسلام گرويدند و پيامبر خدا فرموده بود كه ديگر هجرتى بعد از فتح مكه در كار نيست . بنابراين تو و يارانت هيچ‌كدام داراى سابقه‌اى در اسلام نيستيد . يزيد بن ابو سفيان برادر معاويه است كه در فتح مكه به همراه گروهى از قريش به مقابله با پيامبر برخواست تا او را از ورود به مكه بازدارد ؛ ولى گروهى از آنان كشته شدند و يزيد نيز به اسارت گرفته شد . » « 2 » معاويه و يارانش خود مىدانستند كه با اسلام در جنگ هستند و على عليه السّلام و يارانش از پيروان حقيقى دين و قرآن هستند و ليكن معاويه به خوبى مىدانست كه راهى براى رسيدن به اهدافش جز با فريب و نيرنگ ندارد .\r\n( فإن كان فيه عجل فاسترفه ) اگر به راستى در ديدار با من شتاب دارى ، پس همه لذت‌ها و بهره‌هايت را از دنيا برگير كه به زودى از آن رخت خواهى بست . ( فإنّي إن أزرك فذلك جدير أن يكون اللّه إنّما بعثني إليك للنّقمة منك ) اگر من\r\n\r\n\r\n","description":"","footnote":"\r\n( 1 ) . نك : معجم البلدان ، ذيل مدخل « صفين » ؛ وقعة صفين ، نصر بن مزاحم : 131 ؛ الفهرست ابن النديم : 137 و 144 ؛ تاريخ طبرى : 5 / 235 و 6 / 2 - 40 ؛ المعارف : 36 ؛ شرح نهج البلاغه ، ابن ابى الحديد : 1 / 287 .\r\n( 2 ) . شرح نهج البلاغه : 17 / 257 و نيز نك : الكامل فى التاريخ : 2 / 20 ؛ تاريخ طبرى : 2 / 449 .\r\n","page_name":" 571 ","page_number":571},
  {"content":"\r\n\r\nنزد تو آيم جانت را مىربايم و اگر تو نزدم آيى ، با شمشير و نيزه از تو استقبال مىكنم . ( و عندي السّيف الّذي أعضضته بجدّك ) امام شمشير خود را به ياد معاويه مىآورد كه با آن پدربزرگش عتبة بن ربيعة را كشته بود ( و خالك ) و دايىاش وليد بن عتبة ( و أخيك ) و برادرش حنظلة ( في مقام واحد ) كه همگى در جنگ بدر به دست امام كشته شدند . شبيه اين عبارت به همراه شرحش در نامه دهم و بيست و هشتم گذشت . ( و إنّك و اللّه ما علمت الأغلف القلب المقارب العقل ) تو را به خوبى مىشناسم و مىدانم كه گناه و حرام بر قلب تو زنگار بسته است . ( و الأولى أن يقال لك إنّك رقيت سلّما أطلعك مطلع سوء عليك لا لك ) از حد خود پا فراتر گذاشته‌اى .\r\n( و طلبت أمرا لست من أهله و لا في معدنه فما أبعد قولك من فعلك ) هوس حكومت و شهوت و قدرت بر تو چيره گشته و براى آن به هرفتنه‌اى دست مىآزى و خون مسلمانان را به زمين مىريزى و همه ارزش‌ها را زير پا مىگذارى . معاويه خود نيز پس از رسيدن به خلافت به اين امر اعتراف كرد .\r\nابن ابى الحديد به نقل از مدائنى مىنويسد : « معاويه پس از صلح در بين مردم كوفه خطبه خواند و گفت : آيا مىپنداريد كه من براى نماز يا زكات و يا حج با شما جنگيدم . من از پيش مىدانستم كه شما نماز به پا مىداريد و زكات مىدهيد و حج مىگذاريد . من با شما جنگيدم تا به شما فرمان دهم و بر جان‌هايتان چيره گردم . . . بدانيد كه همه شروط صلح را زير پايم نهادم . » « 1 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 16 / 46 و 47 ؛ مقاتل الطالبيين : 46 ؛ شرح الاخبار : 2 / 157 ؛ الارشاد ، شيخ مفيد : 2 / 14 ؛ مناقب ال ابى طالب عليهم السّلام : 3 / 196 ؛ المصنف ابن ابى شيبة كوفى :\r\n7 / 351 ح 23 ؛ تاريخ دمشق : 52 / 380 و 59 / 150 ؛ البداية و النهاية : 8 / 140 ؛ كشف الغمة : 2 / 164 .\r\n","page_name":" 572 ","page_number":572},
  {"content":"\r\n\r\nاين همان حقيت معاويه است كه امام او را به عمه‌اش ، ام جميل - كه در سوره مسد به هيزم‌كش توصيف شده است - و دايىاش ، وليد و ديگر خاندانش كه دشمن خدا و پيامبر بودند ، مانند مىكند . او با همه اين سابقه و روابط باز در پى رسيدن به خلافت است ! ( و قد أكثرت في قتلة عثمان فادخل فيما دخل فيه النّاس ثمّ حاكم القوم إليّ . . . ) درباره ماجراى قتل عثمان و پيشنهاد امام براى خونخواهى از آن ، پيش از اين بارها سخن گفته شد كه آخرين بار در نامه پنجاه و هشتم بود .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\n\r\nنامه 65\r\n\r\nبه معاويه\r\n« أمّا بعد فقد آن لك أن تنتفع باللّمح الباصر من عيان الأمور فقد سلكت مدارج أسلافك بادّعائك الأباطيل و اقتحامك غرور المين و الأكاذيب و بانتحالك ما قد علا عنك و ابتزازك لما قد اختزن دونك فرارا من الحقّ و جحودا لما هو ألزم لك من لحمك و دمك ممّا قد وعاه سمعك و ملئ به صدرك فما ذا بعد الحقّ إلّا الضّلال المبين و بعد البيان إلّا اللّبس فاحذر الشّبهة و اشتمالها على لبستها فإنّ الفتنة طالما أغدفت جلابيبها و أغشت الأبصار ظلمتها .\r\nو قد أتاني كتاب منك ذو أفانين من القول ضعفت قواها عن السّلم و أساطير لم يحكها منك علم و لا حلم أصبحت منها كالخائض في الدّهاس و الخابط في الدّيماس و ترقّيت إلى مرقبة بعيدة المرام نازحة الأعلام تقصر دونها الأنوق و يحاذى بها العيّوق . و حاش للّه أن تلي للمسلمين بعدي صدرا أو وردا أو أجري لك على أحد منهم عقدا أو عهدا فمن الآن فتدارك نفسك و انظر لها فإنّك إن فرّطت حتّى ينهد\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nإليك عباد اللّه أرتجت عليك الأمور و منعت أمرا هو منك اليوم مقبول و السّلام . »\r\n\r\nترجمه\r\nپس از ياد خدا و درود ، معاويه وقت آن رسيده است كه از حقائق آشكار پند گيرى . تو با ادّعاهاى باطل همان راه پدرانت را مىپيمايى . خود را در دروغ و فريب افكندى و خود را به آن‌چه برتر از شأن تو است نسبت مىدهى و به چيزى دست دراز مىكنى كه از تو بازداشته‌اند و به تو نخواهد رسيد . اين همه را براى فرار كردن از حق و انكار آن‌چه را كه از گوشت و خون تو لازم‌تر است ، انجام مىدهى ؛ حقايقى كه گوش تو آنها را شنيده و از آنها آگاهى دارى . آيا پس از روشن شدن راه حق ، جز گمراهى آشكار چيز ديگرى يافت خواهد شد و آيا پس از بيان حق ، جز اشتباه كارى وجود خواهد داشت ؟ از شبهه و حق‌پوشى بپرهيز ! فتنه‌ها دير زمانى است كه پرده‌هاى سياه خود را گسترانده و ديده‌هايى را كور كرده است .\r\nنامه‌اى از تو به دست من رسيد كه در سخن‌پردازى از هرجهت آراسته ، امّا از صلح و دوستى نشانه‌اى نداشت و آكنده از افسانه‌هايى بود كه هيچ نشانى از دانش و بردبارى در آن به چشم نمىخورد . در نوشتن اين نامه كسى را مانى كه پاى در گل فرورفته و در بيغوله‌ها سرگردان است . مقامى را مىطلبى كه از قدر و ارزش تو والاتر است و هيچ عقابى را توان پرواز بر فراز آن نيست و چون ستاره دوردست « عيّوق » از تو دور است . پناه بر خدا كه پس از من ولايت مسلمانان را بر عهده گيرى و سود و زيان آن را بپذيرى يا براى تو با يكى از مسلمانان پيمانى يا قراردادى را امضا كنم . از هم‌اكنون خود\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nرا درياب و چاره‌اى بينديش كه اگر كوتاهى كنى و براى درهم كوبيدنت بندگان خدا برخيزند ، درهاى نجات به روى تو بسته خواهد شد و آن‌چه را كه امروز از تو مىپذيرند ، فردا نخواهند پذيرفت . با درود .\r\n\r\nواژه‌شناسى\r\nباللمح الباصر : كنايه از وضوح و روشنى است .\r\nالمدارج : راه‌ها .\r\nالاقحام : وارد شدن به جايى با شتاب .\r\nالمين : دروغ .\r\nالانتحال : ادعاى داشتن صفتى به دروغ يا نسبت دادن گفتار و كردار ديگرى به خود .\r\nالابتزاز : غارت كردن .\r\nاختزن : منع شد .\r\nاللبس : ابهام و پيچيدگى و غموض .\r\nاغدقت : فرستاد .\r\nالجلابيب : نام نوعى پيراهن .\r\nاساطير : خرافات .\r\nالدهاس : زمين نرم .\r\nالديماس : مكان تاريك .\r\nالمرقبة : مكان بلند .\r\nالنازحة : دور .\r\nالانوق : نام پرنده‌اى است .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nالعيوق : نام ستاره‌اى است .\r\nينهد : برمىخيزد .\r\nارتجت : بسته شد .\r\n\r\nساختار ادبى\r\nان تنتفع : تاويل به مصدر مىرود و فاعل « آن » است .\r\nفرارا : مفعول‌له براى « ابتزازك » است .\r\nفماذا هنا : « ما » در اين‌جا به معناى شىء است و نقش مبتدا داشته و محلا مرفوع است .\r\nبعد : ظرف و متعلق به محذوفى است كه نقش خبر را دارد .\r\nالضلال : بدل است .\r\nطالما : فعل ماضى است كه « ما » بر سر آن آمده و مانع از عملش شده است .\r\nاساطير : عطف بر « أفانين » است . هردو كلمه غير منصرف بوده و به جاى كسره ، فتحه مىگيرد .\r\n\r\nشرح و تفسير\r\nاين سيزدهمين نامه به معاويه است . گفتگو و مذاكره به‌طور كلى سودمند و بلكه ضرورى است ؛ ولى تا آن‌جا به كار مىآيد كه اثرى در حل مشكلات داشته باشد . گفتگوى امام و معاويه از اين نوع نبود ؛ زيرا معاويه همه تلاش خود را براى حفظ حكومت و سلطنت به كار مىبست و امام اين را به خوبى مىدانست و تنها براى اتمام حجت و رسوا ساختن شعارهاى دروغينش به او\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nپاسخ مىداد تا از يك‌سو راه هدايت روشن گردد و از سوى ديگر مسئوليت‌هاى زمامداران در خلال اين نامه‌ها تبيين شود .\r\n( فقد آن لك أن تنتفع باللّمح الباصر ) چرا حق را انكار مىكنى و تو آن را به روشنى مىبينى ؛ چه اين‌كه هدف تو به جز نيرنگ و ريا نيست . تاريخ به ما مىگويد كه معاويه به خوبى از حق امام نسبت به خلافت آگاه بود ؛ ولى نمىخواست زير بار حق برود . ابن قتيبه مىنويسد : « معاويه به امام نامه نوشت و به شرط برخوردارى از خراج شام و مصر ، حاضر به بيعت شد . . . و نيز نوشت : اگر تو از خون عثمان مبرا باشى ، خليفه‌اى همانند ابو بكر و عمر هستى . » « 1 » مردم همگى و حتى خود معاويه مىدانست كه على عليه السّلام در ريختن خون عثمان هيچ نقشى نداشت . معاويه از اين بهانه براى رسيدن خود به خلافت استفاده مىكرد ؛ همان‌گونه كه امام خود در يكى از نامه‌هايش به اين امر اشاره كرده است . « 2 » ( فقد سلكت مدارج أسلافك بادّعائك الأباطيل ) تو نيرنگ مىزنى و حق را مىپوشانى و باطل را يارى مىدهى و اين سنت پدران و اجدادت است . ( و بانتحالك ما قد علا عنك ) تو در انديشه مقامى بالاتر از حد و شان خويش هستى . امام در نامه ديگرى به معاويه مىگويد : « مىدانى كه من از آن ماجرا دور بوده‌ام ؛ جز اين‌كه از راه خيانت مرا متّهم كنى و حق آشكارى را بپوشانى . » « 3 »\r\n\r\n\r\n","description":"","footnote":"\r\n( 1 ) . الامامة و السياسة : 101 و نيز نك : شرح نهج البلاغه : 3 / 84 - 88 .\r\n( 2 ) . « الا تربع ايها الانسان على ظلعك ، و تعرف قصور ذرعك ، و تتاخر حيث اخرك القدر » نهج البلاغه : نامه 28 .\r\n( 3 ) . « و لتعلمنّ أنّي كنت في عزلة عنه - إلّا أن تتجنّى فتجنّ ما بدا لك » نهج البلاغه : نامه 6 .\r\n","page_name":" 578 ","page_number":578},
  {"content":"\r\n\r\n( و ابتزازك لما قد اختزن دونك فرارا من الحقّ ) امام از جرات و گستاخى معاويه در گرفتن بيعت از مردم شام براى خويش ياد مىكند . معاويه به يقين مىدانست كه صحابه و توده مسلمانان از روى اختيار با امام بيعت كرده و در نتيجه خلافت حق طبيعى امام است و نيز مىدانست كه گرفتن بيعت از شاميان به اختلاف و تفرقه بين مسلمانان مىانجامد . معاويه براى رسيدن به اهداف خود ، استفاده از هروسيله‌اى را جايز مىدانست . ( و جحودا لما هو ألزم لك من لحمك و دمك ) شيخ محمد عبده مىگويد : « بيعت معاويه با امير مومنان برخلافت از گوشت و خونش ضرورىتر بود . » « 1 » ابن ابى الحديد نيز مىنويسد : « معاويه در روز غدير حاضر بود و شنيد كه پيامبر صلّى اللّه عليه و آله درباره على عليه السّلام گفت : هركس من مولاى او باشم ، على عليه السّلام مولاى اوست . هم‌چنين در روز تبوك كه پيامبر صلّى اللّه عليه و آله به على عليه السّلام فرمود : تو براى من همانند هارون براى موسى هستى . . . معاويه مىدانست كه پيامبر صلّى اللّه عليه و آله به على عليه السّلام گفته است : جنگ با تو جنگ با من و آشتى با تو آشتى با من است . . . خدايا با دشمن على عليه السّلام دشمنى كن . » « 2 » شنيدن اين روايات و ديدن آن صحنه‌ها براى كسى كه قلبش گمراه شده باشد ، سودى ندارد .\r\n( فاحذر الشّبهة و اشتمالها على لبستها ) منظور از شبهه در اين‌جا نسبت دادن قتل عثمان به امام عليه السّلام از روى دروغ و افترا است . منظور از فراگيرى آن نيز آن است كه معاويه ، اين شبهه دروغ را دين و منش خود ساخته بود . تعبير « على لبستها » نيز اشاره به آفات و ضعف اين شبهه دارد . معاويه از همان شيوه‌اى\r\n\r\n\r\n","description":"","footnote":"\r\n( 1 ) . شرح نهج البلاغه : 3 / 125 .\r\n( 2 ) . شرح نهج البلاغه : 18 / 24 .\r\n","page_name":" 579 ","page_number":579},
  {"content":"\r\n\r\nاستفاده مىكرد كه پيشينيان مشرك وى در مقابله با پيامبر خدا از آن استفاده مىكردند . آنان پيامبر خدا را ديوانه و جوياى قدرت خوانده و عليه او شايعه‌پراكنى كردند و سپس سپاهيانى براى جنگ با پيامبر فراهم آوردند .\r\nمعاويه نيز ابتدا به دروغ‌پراكنى عليه امام و گمراه ساختن افكار عمومى پرداخت و سپس سپاهيانى از شاميان براى جنگ با اسلام و مسلمانان بسيج كرد . ( فإنّ الفتنة طالما أغدفت جلابيبها ) پيراهن نفاق و ريا را بر تن كرده‌اى و چهره‌اى دروغين براى خويش ساخته‌اى . منظور از پيراهن در اين بند پيراهن عثمان است كه اهداف معاويه را در زير خود مىپوشاند . معاويه در پوشش اين پيراهن به خونريزى و تفرقه‌افكنى پرداخته ، راه رسيدن به حكومت و قدرت خويش را هموار مىساخت . روشن است كه تفرقه و آشوب تنها زمينه مناسب و راه رسيدن دزدان و راهزنان به قدرت است . ( و أغشت الأبصار ظلمتها ) فتنه در زير حجابى از ريا پنهان مىشود و چشمان را از ديدن حقايق مىپوشاند .\r\n( و قد أتاني كتاب منك ذو أفانين من القول ) نامه تو سرشار از دروغ و تزوير و گمراهى بود . ( ضعفت قواها عن السّلم ) ضمير « ها » به « أفانين » بازمىگردد . امام مىگويد كه نامه تو سراسر شر و نادانى و حماقت و تكبر بود و با اين همه باز خواهان حكومت بر مردم هستى . ( كالخائض في الدّهاس ) تو همانند كسى هستى كه پاهايش در باتلاقى فرورفته و نيرويش را از دست داده است ( و الخابط في الدّيماس ) و يا كسى كه در ژرفاى تاريكىها به سر مىبرد و با اين همه بازخواهان حكومت و قدرت هستى . ( و ترقّيت إلى مرقبة بعيدة المرام نازحة الأعلام تقصر دونها الأنوق و يحاذى بها العيّوق ) معاويه از امام خواسته بود\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nكه او را پس از خود به ولايت‌عهدى برساند . امام او را توبيخ مىكند و مىگويد كه تو در اين حد و اندازه نيستى . ( صدرا أو وردا ) تو توانايى ساماندهى كارها و حل مشكلات را ندارى .\r\n( أو أجري لك على أحد منهم عقدا أو عهدا ) من حتى اختيار يكى از مسلمانان را به تو نمىسپارم . برخى از شارحان در توضيح اين بند گفته‌اند كه عقد به معناى عقد ازدواج و اجاره و خريد و فروش است و عهد به معناى بيعت و سوگند است . اين نظر درست نمىباشد و منظور از عقد و عهد هردو به معناى راهى است كه خداوند در آيه زير از آن ياد كرده است : « همانان كه مترصد شمايند ، پس اگر از جانب خدا به شما فتحى برسد ، مىگويند كه مگر ما با شما نبوديم و اگر براى كافران نصيبى باشد ، مىگويند مگر ما بر شما تسلط نداشتيم و شما را از [ ورود در جمع 
  ] مؤمنان بازنمىداشتيم . پس خداوند روز قيامت ميان شما داورى مىكند و خداوند هرگز بر [ زيان 
  ] مؤمنان براى كافران راه [ تسلطى 
  ] قرار نداده است . » « 1 » ( فمن الآن فتدارك نفسك و انظر لها فإنّك إن فرّطت حتّى ينهد إليك عباد اللّه أرتجت عليك الأمور ) به راه راست هدايت بازگرد و به درگاه خداوند توبه كن كه اگر چنين نكنى ، مسلمانان با تو خواهند جنگيد و بلايى همانند اصحاب جمل و خوارج بر سر تو خواهد آمد . ( و منعت أمرا هو منك اليوم مقبول ) اگر به راه حق بازگردى ، خدا از تو مىپذيرد و گناهان گذشته‌ات را مىبخشايد و اگر راه عناد و سركشى را ادامه دهى ، پشيمان مىشوى و پشيمانى آن‌گاه ديگر سودى ندارد .\r\n\r\n\r\n","description":"","footnote":"\r\n( 1 ) .  الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ وَ نَمْنَعْكُمْ مِنَ الْمُؤْمِنِينَ فَاللَّهُ يَحْكُمُ بَيْنَكُمْ يَوْمَ الْقِيامَةِ وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  نساء / 4 : 114 .\r\n","page_name":" 581 ","page_number":581},
  {"content":"\r\n\r\n\r\nنامه 66\r\n\r\nبه عبد اللّه بن عباس\r\n« أمّا بعد فإنّ المرء ليفرح بالشّيء الّذي لم يكن ليفوته و يحزن على الشّيء الّذي لم يكن ليصيبه فلا يكن أفضل ما نلت في نفسك من دنياك بلوغ لذّة أو شفاء غيظ و لكن إطفاء باطل أو إحياء حقّ و ليكن سرورك بما قدّمت و أسفك على ما خلّفت و همّك فيما بعد الموت . »\r\n\r\nترجمه\r\nپس از ياد خدا و درود ، همانا انسان از به دست آوردن چيزى خشنود مىشود كه هرگز آن را از دست نخواهد داد و براى چيزى اندوهناك است كه هرگز به دست نخواهد آورد . پس بهترين چيز نزد تو در دنيا ، رسيدن به لذّت‌ها يا انتقام گرفتن نباشد ؛ بلكه هدف تو خاموش كردن باطل يا زنده كردن حق باشد . تنها به توشه‌اى كه از پيش فرستادى خشنود باش و بر آن‌چه به جاى مىگذارى حسرت خور و همّت و تلاش خود را براى پس از مرگ قرار ده .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n\r\nشرح و تفسير\r\nشريف رضى نسخه ديگرى از اين نامه را پيش از اين آورده بود كه در نامه بيست و دوم اين كتاب گذشت و اكنون نسخه دوم را اين‌جا آورده است .\r\nابن عباس درباره اين نامه گفته است كه من از هيچ سخنى پس از سخنان پيامبر به اندازه اين سخن سود نبردم . « 1 » تفاوت‌هاى دو نسخه نامه بسيار اندك است . ( فإنّ المرء ليفرح بالشّيء الّذي لم يكن ليفوته ) اين فقره در نسخه سابق به اين شكل آمده بود : « فان المرء قد يسره درك ما لم يكن ليفوته » . ( و يحزن على الشّيء الّذي لم يكن ليصيبه ) اين فقره نيز در آن‌جا به اين شكل آمده بود : « و يسوؤه فوت ما لم يكن ليدركه » . شرح كامل اين نامه در نسخه سابق گذشت .\r\n\r\n\r\n","description":"","footnote":"\r\n( 1 ) . خصائص الائمة عليهم السّلام ، شريف رضى : 96 ؛ شرح نهج البلاغة ، محمد عبده : 3 / 127 ؛ ادب الدين و الدنيا ، ماوردى : 1 / 195 ؛ انساب الاشراف : 318 ؛ مناقب خوارزمى : 270 ؛ تاريخ ابن عساكر :\r\n38 / 80 ؛ تذكرة الخواص : 159 ؛ شرح نهج البلاغة ، ابن ابى الحديد : 18 / 140 ؛ نهج السعادة :\r\n5 / 336 .\r\n","page_name":" 583 ","page_number":583},
  {"content":"\r\n\r\n\r\nنامه 67\r\n\r\nبه قثم بن عباس\r\n« أمّا بعد فأقم للنّاس الحجّ و ذكّرهم بأيّام اللّه و اجلس لهم العصرين فأفت المستفتي و علّم الجاهل و ذاكر العالم و لا يكن لك إلى النّاس سفير إلّا لسانك و لا حاجب إلّا وجهك و لا تحجبنّ ذا حاجة عن لقائك بها فإنّها إن ذيدت عن أبوابك في أوّل وردها لم تحمد فيما بعد على قضائها .\r\nو انظر إلى ما اجتمع عندك من مال اللّه فاصرفه إلى من قبلك من ذوي العيال و المجاعة مصيبا به مواضع الفاقة و الخلّات و ما فضل عن ذلك فاحمله إلينا لنقسمه فيمن قبلنا . و مر أهل مكّة ألّا يأخذوا من ساكن أجرا فإنّ اللّه سبحانه يقول سواء العاكف فيه و الباد فالعاكف المقيم به و البادي الّذي يحجّ إليه من غير أهله وفّقنا اللّه و إيّاكم لمحابّه و السّلام . »\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n\r\nترجمه\r\nپس از ياد خدا و درود ، حج را براى مردم به پا دار و روزهاى خدا را به يادشان آور . در بامداد و شامگاه در يك مجلس عمومى با مردم بنشين . آنان كه پرسش‌هاى دينى دارند با فتواها آشنايشان بگردان و ناآگاه را آموزش ده و با دانشمندان به گفتگو بپرداز . پيام‌رسانى جز زبانت و دربانى جز چهره‌ات وجود نداشته باشد و هيچ نيازمندى را از ديدار خود محروم مگردان ؛ زيرا اگر در آغاز از درگاه تو رانده شود ، گرچه در پايان حاجت او برآورده شود ، ديگر تو را نستايد . در مصرف اموال عمومى كه در دست تو جمع شده است ، انديشه كن و آن را به عيال‌مندان و گرسنگان پيرامونت ببخش و به مستمندان و نيازمندانى كه سخت به كمك مالى تو احتياج دارند برسان و مازاد را نزد ما بفرست تا در ميان مردم نيازمندى كه در اين سامان هستند تقسيم گردد .\r\nبه مردم مكه فرمان ده تا از هيچ زائرى در ايّام حج اجرت مسكن نگيرند كه خداى سبحان فرمود : « عاكف و بادى در مكه يكسانند » عاكف ، يعنى اهل مكه و بادى ، يعنى زائرانى كه از ديگر شهرها به حج مىآيند . خدا ما و شما را به آن‌چه دوست دارد توفيق عنايت فرمايد . با درود .\r\n\r\nواژه‌شناسى\r\nالعصر : ساعات آخر روز .\r\nالعصران : صبحگاهان و شبانگاهان .\r\nذاكر العالم : به گفتگو و مباحثه علمى با دانشمندان بپرداز .\r\nقبلك : نزد تو .\r\nالفاقة : فقر و تهيدستى .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nالخلات : حاجات و نيازمندىها .\r\nمحابّة : آن‌چه دوست مىدارى .\r\n\r\nساختار ادبى\r\nسفير : اسم « يكن » است و « الى الناس » خبر آن است .\r\nلسانك : بدل از « سفير » است .\r\nمصيبا : حال براى فاعل « اصرفه » است .\r\nمواضع : مفعول « مصيبا » است .\r\n\r\nشرح و تفسير\r\nقثم بن عباس ، كارگزار امام بر مكه بود . امام نامه سى و سوم را نيز به وى نوشته است . موضوع اين نامه با نامه قبلى متفاوت است . ( فأقم للنّاس الحجّ ) مراسم حج را براساس كتاب خداوند و سنت پيامبرش برگزار كن و مناسك را به آنان ياد بده و حلال و حرام حج را آموزش بده . ( و ذكرهم بأيّام اللّه ) ماجراى امت‌هاى هلاك شده گذشته را براى مردم يادآورى كن و آنان را از عذاب خداوند بترسان تا شايد راه تقوا در پيش گيرند . ( و اجلس لهم العصرين ) صبحگاهان و شبانگاهان در بين مردم بنشين و به مشكلاتشان گوش فرابده و در حل آنها تلاش كن . ( فأفت المستفتي ) پاسخ سوالات مردم را درباره حلال و حرام خداوند بده . ( و علّم الجاهل ) اصول و فروع دين را به ناآگاهان بياموز . ( و ذاكر العالم ) با عالمان بنشين و مسائل دين را با آنان مباحثه كن و درباره امور كشور با آنان مشورت كن .\r\n( و لا يكن لك إلى النّاس سفير إلّا لسانك . . . ) با مردم همنشينى كن و رودررويشان بنشين و به سخنانشان بدون واسطه گوش بده ؛ همان‌گونه كه\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nپيامبران چنين مىكردند . در عهدنامه مالك اشتر نيز گذشت : « نهان بودن رهبران ، نمونه‌اى از تنگ‌خويى و كم‌اطّلاعى در امور جامعه مىباشد . » « 1 » ( فإنّها إن ذيدت عن أبوابك في أوّل وردها لم تحمد فيما بعد على قضائها ) اگر حاجتى به تو عرضه شود و از انجام آن امتناع كنى و سپس آن را برآورده سازى ، صاحب حاجت تو را نخواهد ستود و فضلى برايت نخواهد شمرد . پس بهتر آن است كه حاجت را به محض عرضه برآورده سازى كه در اين صورت خداوند پاداشت را چند برابر ساخته و صاحب حاجت نيز از تو فراوان سپاسگذارى خواهد كرد . ( و انظر إلى ما اجتمع عندك من مال اللّه فاصرفه إلى من قبلك من ذوي العيال ) اموال خداوند را در مصالح عمومى جامعه هزينه كن و در بين نيازمندان منطقه‌ات تقسيم كن كه آن اموال از آن منطقه گرد آمده است ؛ چرا كه مردم آن‌جا به اين اموال سزاوارترند . آن‌گاه اگر افزوده‌اى از اين اموال بر جاى ماند ، آن را به سوى ما بفرست تا در جاى مناسب هزينه كنيم .\r\nهمه مذاهب اسلامى اتفاق‌نظر دارند كه اماكن مقدس مكه به فروش نمىرسند و اجاره داده نمىشوند . فروش و اجاره خانه‌هاى مكه نيز مورد بحث قرار گرفته و فقيهان در اين مسئله اختلاف‌نظر دارند . مالك و ابو حنيفه به ممنوعيت آن فتوا داده‌اند « 2 » و شافعى به جواز « 3 » و از ابن حنبل هردو نظر\r\n\r\n\r\n","description":"","footnote":"\r\n( 1 ) . « احتجاب الولاة عن الرّعيّة شعبة من الضّيق » نهج البلاغه : نامه 53 .\r\n( 2 ) . نك : الوسيط : 7 / 42 ؛ سنن دار قطنى : 3 / 57 ح 223 ؛ المستدرك على الصحيحين : 2 / 53 ؛ المغنى :\r\n4 / 330 ؛ الشرح الكبير : 4 / 22 ؛ فقه السنة : 3 / 88 ؛ فتح البارى : 3 / 359 ؛ المصنف عبد الرزاق الصنعانى : 5 / 148 .\r\n( 3 ) . نك : بدائع الصنائع : 5 / 146 ؛ العزيز شرح الوجيز : 11 / 455 ؛ المجموع : 9 / 248 .\r\n","page_name":" 587 ","page_number":587},
  {"content":"\r\n\r\nنقل شده كه نظر ممنوعيت درست‌تر است . « 1 » فقهاى شيعه نيز در اين موضوع اختلاف‌نظر دارند . شيخ طوسى مىگويد : « خريد و فروش آن خانه‌ها به‌طور كلى جايز نيست ؛ همان‌گونه كه مالك و ابو حنيفه نظر داده‌اند . » « 2 » شهيد ثانى نيز در كتاب « المسالك » گفته است : « مشهور آن است كه فروش و اجاره آن خانه‌ها جايز است و نامگذارى مكه به مسجد از باب احترام و ارج و مقام آن شهر است . » « 3 » صاحب جواهر نيز گفته است : « نظر درست ، جواز آن است ؛ همان‌گونه كه گروهى ديگر نيز گفته‌اند . » « 4 » هم‌چنين وى مىگويد كه هيچ نظرى مبنى بر ممنوعيت فروش و اجاره‌خانه‌هاى مكه در بين شيعه نيافته است . « 5 »\r\nروايت ممنوعيت فروش و اجاره‌خانه‌هاى مكه از عبد اللّه بن عمروعاص نقل شده است كه چندان معتبر نيست . بنابراين نظر نگارنده نيز جواز فروش و اجاره‌خانه‌هاى مكه است . شايد كسى به اين عبارت امام براى اثبات ممنوعيت استناد كند : ( و مر أهل مكّة ألّا يأخذوا من ساكن أجرا ) امام در ادامه سخن به آيه زير استدلال كرده است : « بىگمان كسانى كه كافر شدند و از راه خدا و مسجد الحرام كه آن را براى مردم اعم از مقيم در آنجا و باديه‌نشين\r\n\r\n\r\n","description":"","footnote":"\r\n( 1 ) . نك : الحاوى الكبير : 5 / 385 ؛ المغنى ابن قدامة : 4 / 335 ؛ فتح البارى : 3 / 291 ؛ احكام القرآن ، جصاص : 3 / 299 .\r\n( 2 ) . نك : الخلاف : 2 / 83 و 3 / 190 .\r\n( 3 ) . نك : مسالك الافهام : 3 / 168 و 316 .\r\n( 4 ) . نك : جواهر الكلام : 22 / 316 .\r\n( 5 ) . براى آگاهى بيشتر نك : كتاب الخلاف : 3 / 190 ؛ شرائع الاسلام : 2 / 270 ؛ قواعد الاحكام : 2 / 23 ؛ تذكرة الفقهاء : 1 / 465 ؛ جامع المقاصد : 4 / 97 .\r\n","page_name":" 588 ","page_number":588},
  {"content":"\r\n\r\nيكسان قرار داده‌ايم جلوگيرى مىكنند و [ نيز 
  ] هركه بخواهد در آنجا به ستم [ از حق 
  ] منحرف شود او را از عذابى دردناك مىچشانيم . » « 1 » اين استدلال نشانگر آن است كه فقره مورد بحث در نامه امام به استحباب و نه وجوب دلالت دارد و بايد آن عبارت را از ظاهرش برگرداند ؛ زيرا آيه مذكور به تلاش مشركان براى منع مسلمانان از حج خانه خدا اشاره دارد و ربطى به موضوع فروش و اجاره‌خانه‌هاى مكه ندارد . بنابراين نبايد حكم مسجد الحرام را بر خانه‌هاى مكه تعميم داد .\r\n\r\n\r\n","description":"","footnote":"\r\n( 1 ) .  إِنَّ الَّذِينَ كَفَرُوا وَ يَصُدُّونَ عَنْ سَبِيلِ اللَّهِ وَ الْمَسْجِدِ الْحَرامِ الَّذِي جَعَلْناهُ لِلنَّاسِ سَواءً الْعاكِفُ فِيهِ وَ الْبادِ وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ مِنْ عَذابٍ أَلِيمٍ  حج / 22 : 25 .\r\n","page_name":" 589 ","page_number":589},
  {"content":"\r\n\r\n\r\nنامه 68\r\n\r\nبه سلمان فارسى\r\n« أمّا بعد فإنّما مثل الدّنيا مثل الحيّة ليّن مسّها قاتل سمّها فأعرض عمّا يعجبك فيها لقلّة ما يصحبك منها و ضع عنك همومها لما أيقنت به من فراقها و تصرّف حالاتها و كن آنس ما تكون بها أحذر ما تكون منها فإنّ صاحبها كلّما اطمأنّ فيها إلى سرور أشخصته عنه إلى محذور أو إلى إيناس أزالته عنه إلى إيحاش و السّلام . »\r\n\r\nترجمه\r\nپس از ياد خدا و درود ، دنياى حرام چونان مار است كه پوستى نرم و زهرى كشنده دارد . پس از جاذبه‌هاى فريبنده آن روى گردان ؛ زيرا زمان كوتاهى در آن خواهى ماند و اندوه آن را از سر بيرون كن ؛ زيرا كه يقين به جدايى و دگرگونى حالات آن را دارى و آن‌گاه كه به دنيا خو گرفته‌اى بيشتر بترس ، زيرا كه دنياپرست تا به خوشگذارانى اطمينان كرد زود او را به تلخ كامى كشاند و هرگاه كه به دنيا انس گرفت و آسوده شد ، ناگاه به وحشت دچار مىگردد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n\r\nواژه‌شناسى\r\nاشخصته : او را به سمت ديگرى متوجه ساخت .\r\n\r\nساختار ادبى\r\nليّن مسّها : خبر مقدم و مبتداى موخر است .\r\nكن : اسم آن ضمير مستتر است .\r\nآنس : حال براى ضمير مستتر در « كن » است .\r\nاحذر : خبر كن است .\r\n\r\nشرح و تفسير\r\nشريف رضى مىگويد كه اين نامه را امام پيش از خلافتش به سلمان فارسى نگاشت . امام در اين نامه به نكوهش دنيا پرداخته و آن را همچون مارى خوش‌خط و خال با زهرى كشنده توصيف كرده است . پيش از اين ديديم كه خطبه‌هاى نهج البلاغه نيز آكنده از نكوهش دنيا و فريبكارى آن و ضرورت پرهيز از آن بود . مضامين اين نامه همگى تكرار آن سخنان است . از اين‌رو از پرداختن به شرح اين نامه پرهيز كرده و اطلاعاتى گذرا درباره سلمان فارسى ارائه مىدهيم .\r\nسلمان از نوادگان پادشاهان كهن ايرانى بود « 1 » و با اين حال از انتساب به آنها پرهيز داشت و تنها خود را به اسلام نسبت مىداد . او مىگفت كه من\r\n\r\n\r\n","description":"","footnote":"\r\n( 1 ) . درباره نسب سلمان نك : مختصر ابن دبيثى : 350 ؛ العبر : 4 / 226 ؛ بغية الوعاة : 399 ؛ فهرست منتخب الدين : 152 و 351 ؛ ذيل تاريخ بغداد : 2 / 51 ؛ تذكرة الحفاظ : 2 / 765 ؛ سير اعلام النبلا :\r\n","page_name":" 591 ","page_number":591},
  {"content":"\r\n\r\nفرزند اسلام هستم و خداوند مرا به وسيله محمد صلّى اللّه عليه و آله آزاد ساخت و رفعت بخشيد و بىنيازى داد و اين همان حسب و نسب من است . پيامبر نيز او را از خويش شمرده و درباره‌اش فرمود : « سلمان از ما اهل‌بيت است . » « 1 » سلمان در بين مسلمانان نيز به سلمان محمدى و سلمان پاك و سلمان حكمت و دانش مشهور بود . « 2 »\r\nوى از بزرگان صحابه پيامبر و دانشمندان و پرهيزكاران آنها بود و دوست صميمى پيامبر خدا به شمار مىرفت . ابن عبد البر در كتاب « الاستيعاب » به نقل از عايشه مىنويسد : « سلمان شب‌ها با پيامبر خدا به تنهايى مىنشست و گاه اين جلسات آن‌قدر طول مىكشيد كه پيامبر خدا ديرهنگام نزد ما مىآمد . » « 3 » ابو برده از پدرش از پيامبر خدا نقل مىكند كه فرمود : « خداوند مرا به دوستى چهار نفر فرمان داده است و به من خبر داده كه خود نيز آنها را\r\n\r\n\r\n","description":"","footnote":"\r\n- 1 / 555 ؛ المستفاد من ذيل تاريخ بغداد ، ابن دمياطى : 1 / 175 ؛ تاريخ ابن خلدون : 4 / 498 ؛ معجم الادباء : 19 / 196 .\r\n( 1 ) . « سلمان منا اهل البيت » الطبقات الكبرى : 4 / 83 و 7 / 318 ؛ مستدرك حاكم : 3 / 691 ح 6541 ؛ مجمع الزوائد : 6 / 130 باب غزوه خندق ؛ المعجم الكبير : 6 / 212 ح 6040 ؛ ، فيض القدير : 4 / 106 و 107 و 140 ح 4996 ، و 6 / 62 و 81 ح 8438 ؛ سير اعلام النبلاء : 1 / 540 ؛ تهذيب الكمال :\r\n11 / 251 و 15 / 205 ؛ تهذيب التهذيب : 4 / 121 ح 233 ؛ تقريب التهذيب : 1 / 375 .\r\n( 2 ) . سلمان المحمدى ، سلمان الخير ، سلمان الحكمة و العلم . نك : سنن ترمذى : 5 / 339 ح 3899 و ص 633 ح 3811 ؛ المستدرك على الصحيحين : 3 / 392 ؛ فتح البارى : 7 / 73 ؛ تحفة الاحوذى : 10 / 213 ؛ شرح نهج البلاغة ، ابن ابى الحديد : 18 / 36 ؛ تاريخ دمشق : 12 / 274 ؛ سير اعلام النبلا : 1 / 418 .\r\n( 3 ) . الاستيعاب : 1 / 362 و 2 / 572 و نيز نك : صحيح مسلم : 3 / 362 ؛ اسد الغابة : 2 / 331 ؛ سير اعلام النبلاء : 1 / 271 و 487 و 488 ؛ شرح نهج البلاغة ، ابن ابى الحديد : 18 / 36 ؛ الدرجات الرفيعة :\r\n209 ؛ بحار الانوار : 22 / 391 .\r\n","page_name":" 592 ","page_number":592},
  {"content":"\r\n\r\nدوست دارد : على ، سلمان ، ابوذر و مقداد . » « 1 » امام على عليه السّلام نيز فرموده است :\r\n« من پيشگام عرب و سلمان پيشگام فارسيان و صهيب پيشگام روميان و بلال پيشگام حبشيان و خباب پيشگام نبطيان است . » « 2 »\r\nحقوق سلمان از بيت المال ، پنج هزار دينار بود كه همه آن را در راه خدا صدقه مىداد و خود از دسترنج خويش مىخورد و مىگفت كه دوست ندارم كه جز از دسترنج خود بخورم . « 3 » او به اين فرموده پيامبر خدا عمل مىكرد :\r\n« هيچ كس غذايى بهتر از آن‌چه از دسترنج خود مىخورد ، نخورده است . » « 4 »\r\n\r\n\r\n","description":"","footnote":"\r\n( 1 ) . « امرنى ربى بحب اربعة ، و اخبرنى انه يحبهم ، و هم على ، و سلمان ، و ابوذر ، و المقداد » . سنن ترمذى :\r\n5 / 299 ح 3802 ، چاپ دار الفكر ؛ اسد الغابة : 5 / 251 ح 5069 ؛ مسند احمد : 5 / 351 ؛ تاريخ الاسلام ، ذهبى : 2 / 409 ؛ جامع الاصول ، ابن اثير : 8 / 579 ح 6393 ؛ تاريخ ابن عساكر : 6 / 198 و 21 / 409 و 60 / 175 و 66 / 189 ؛ سنن ابن ماجه : 1 / 53 ح 149 ؛ مجمع الزوائد : 9 / 155 ؛ كنز العمال : 11 / 639 ح 33111 ؛ فيض القدير شرح الجامع الصغير : 2 / 271 ح 1692 ؛ مناقب خوارزمى : 75 ؛ مستدرك الحاكم : 3 / 130 ؛ حلية الاولياء : 1 / 190 ؛ فضائل الصحابة ، احمد بن حنبل : 2 / 689 .\r\n( 2 ) . « انا سابق العرب ، و سلمان سابق الفرس ، و صهيب سابق الروم ، و بلال سابق الحبش ، و خباب سابق النبط » المستدرك على الصحيحين : 3 / 285 ؛ مجمع الزوائد : 9 / 305 ؛ المصنف عبد الرزاق صنعانى :\r\n11 / 242 ح 20432 ؛ الاصابة : 3 / 365 ؛ اسد الغابة : 3 / 31 ؛ سير اعلام النبلا : 1 / 349 و 8 / 530 ؛ ميزان الاعتدال : 1 / 336 ؛ الكامل ابن عدى : 2 / 75 و 7 / 167 ؛ تاريخ دمشق : 10 / 448 و 24 / 220 ؛ 4793 ، كنز العمال : 11 / 408 ح 31909 و 33133 و 33676 .\r\n( 3 ) . نك : المعجم الكبير : 6 / 244 ؛ الاحاديث الطوال : 29 ؛ سير اعلام النبلا : 1 / 536 ؛ الفوائد الرجالية :\r\n3 / 19 ؛ تاريخ بغداد : 9 / 199 ؛ المصنف عبد الرزاق صنعانى : 8 / 418 ح 15768 ؛ بحار الانوار :\r\n22 / 390 ؛ الدرجات الرفيعة : 216 ؛ مستدرك الوسائل : 13 / 59 ح 1 ؛ شرح نهج البلاغة ابن ابى الحديد : 18 / 35 .\r\n( 4 ) . « ما اكل احدكم طعاما قط خيرا من عمل يده ، و ما اكل احدكم طعاما قط خيرا من عمل يده » صحيح بخارى :\r\n3 / 9 ؛ فتح البارى : 4 / 259 ؛ المجموع : 9 / 59 ؛ اعانة الطالبين : 2 / 404 ؛ كنز العمال : 4 / 8 ح 9223 ؛\r\n","page_name":" 593 ","page_number":593},
  {"content":"\r\n\r\nاو عبايى داشت كه نيمى از آن را زيرانداز خود و نيمى ديگر را روانداز خود مىساخت .\r\nسلمان همسرى عرب برگزيده بود كه در زمان حياتش از دنيا رفت و سپس همسرى ايرانى برگزيد كه تا آخر عمر در كنار سلمان بود . شش فرزند از سلمان برجا مانده است كه سه تاى آنها مذكر و سه تاى ديگر مونث بوده‌اند . فرزندان مذكر او عبارتند از : عبد اللّه و محمد كه دانشمندان و شاعرانى از نسل آنها برجا مانده است و كثير كه فرزندى براى او ذكر نشده است . يكى از دخترانش نيز در اصفهان بود و فرزندانى نيز داشت و دو دختر ديگر در مصر بودند . « 1 »\r\nسلمان در سال سى و پنج هجرى از دنيا رفت و در كناره شرقى دجله مدفون گشت كه امروزه به نام سلمان پاك معروف است . اين شهرسه فرسخ از بغداد فاصله دارد . زائران فراوانى هرساله به زيارت مزارش مىشتابند .\r\nكتاب‌ها و مقالات فراوانى نيز درباره او نوشته شده و نگارنده نيز در كتاب « مع علماء نجف » و نيز در شرح خطبه صد و شصت و دوم اين كتاب درباره سلمان سخن گفته است . نگارنده در نوشته‌هاى خود درباره سلمان از شرح ابن ابى الحديد و كتاب « الاستيعاب » ابن عبد البر و كتاب « سلمان المحمدى » عبد الواحد مظفر استفاده كرده است .\r\n\r\n\r\n","description":"","footnote":"\r\n- فيض القدير شرح الجامع الصغير : 5 / 543 ح 7833 ؛ التاريخ الكبير : 7 / 429 ح 1882 ؛ سير اعلام النبلا : 2 / 570 .\r\n( 1 ) . براى آگاهى بيشتر درباره شرح حال سلمان فارسى نك : الطبقات الكبرى : 7 / 318 ؛ اسد الغابة :\r\n2 / 328 ، تهذيب التهذيب : 4 / 1214 ح 233 ؛ معجم رجال الحديث : 8 / 186 ؛ مصباح المتهجد :\r\n818 ؛ الاصابة : 3 / 141 شماره « 3359 » ؛ بحار الانوار : 15 / 233 .\r\n","page_name":" 594 ","page_number":594},
  {"content":"\r\n\r\n\r\nنامه 69\r\n\r\nبه حارث همدانى ( 1 - 2 )\r\n« و تمسّك بحبل القرآن و استنصحه و أحلّ حلاله و حرّم حرامه و صدّق بما سلف من الحقّ و اعتبر بما مضى من الدّنيا لما بقي منها فإنّ بعضها يشبه بعضا و آخرها لاحق بأوّلها و كلّها حائل مفارق و عظّم اسم اللّه أن تذكره إلّا على حقّ و أكثر ذكر الموت و ما بعد الموت و لا تتمنّ الموت إلّا به شرط وثيق و احذر كلّ عمل يرضاه صاحبه لنفسه و يكره لعامّة المسلمين ( 1 ) و احذر كلّ عمل يعمل به في السّرّ و يستحى منه في العلانية و احذر كلّ عمل إذا سئل عنه صاحبه أنكره أو اعتذر منه و لا تجعل عرضك غرضا لنبال القول و لا تحدّث النّاس بكلّ ما سمعت به فكفى بذلك كذبا و لا تردّ على النّاس كلّ ما حدّثوك به فكفى بذلك جهلا و اكظم الغيظ و تجاوز عند المقدرة و احلم عند الغضب و اصفح مع الدّولة تكن لك العاقبة و استصلح كلّ نعمة أنعمها اللّه عليك و لا تضيّعنّ نعمة من نعم اللّه عندك و لير عليك أثر ما أنعم اللّه به عليك . ( 2 ) »\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n\r\nترجمه\r\nبه ريسمان قرآن چنگ زن و از آن نصيحت پذير . حلالش را حلال و حرامش را حرام بشمار و حقّى را كه در زندگى گذشتگان بود ، تصديق كن و از حوادث گذشته تاريخ براى آينده عبرت گير كه حوادث روزگار با يكديگر همانند بوده و پايان دنيا به آغازش مىپيوندد و همه آن رفتنى است . نام خدا را بزرگ دار و جز به حق سخنى بر زبان نياور ، مرگ و جهان پس از مرگ را فراوان به ياد آور . هرگز آرزوى مرگ مكن جز آن‌كه بدانى از نجات‌يافتگانى از كارى كه تو را خشنود ، و عموم مسلمانان را ناخوشايند است بپرهيز . از هر كار پنهانى كه در آشكار شدنش شرم دارى پرهيز كن . از هركارى كه ازكننده آن پرسش كنند ، نپذيرد يا عذرخواهى كند ، دورى كن . آبروى خود را آماج تير گفتار ديگران قرار نده و هرچه شنيدى بازگو مكن كه نشانه دروغگويى است و هرخبرى را دروغ مپندار كه نشانه نادانى است . خشم را فرونشان و به هنگام قدرت ببخش و به هنگام خشم فروتن باش و در حكومت مدارا كن تا آينده خوبى داشته باشى . نعمت‌هايى كه خدا به تو بخشيده نيكو دار و نعمت‌هايى كه در اختيار دارى تباه مكن و چنان باش كه خدا آثار نعمت‌هاى خود را در تو آشكارا بنگرد .\r\n\r\nواژه‌شناسى\r\nاستنصحه : او را ناصح و خيرخواه بشمار .\r\nحائل : متغير .\r\nالعرض : شرف و آبرو .\r\nالدولة : قدرت و سلطه .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n\r\nساختار ادبى\r\nان تذكره : تاويل به مصدر مىرود و باء مقدم به آن جر مىدهد .\r\nكفى بذلك : فعل ماضى است و باء بعد از آن زايد است و « ذلك » فاعل است .\r\nكذبا : تمييز است .\r\nتكن : فعل مضارع و جواب شرط و مجزوم است .\r\n\r\nشرح و تفسير\r\nحارث همدانى از ياران نزديك امام و برگزيدگان شيعيانش بود . او اهل دانش و فتوا نيز بود . امام به وى فرموده است : « اى حارث ، تو را مژده مىدهم كه مرا به هنگام مرگ و در پل صراط و در حوض كوثر و به هنگام تقسيم خواهى شناخت . حارث پرسيد كه هنگام تقسيم چيست ؟ امام پاسخ داد : هنگامىكه آتش جهنم را به عدالت تقسيم مىكنم و دوستانم را از آن دور مىسازم و دشمنانم را به آن مىسپارم . » « 1 » امام در جاى ديگرى نيز به وى فرموده بود : « اى حارث همدانى ، هركس بميرد مرا مىبيند . » « 2 »\r\n\r\n\r\n","description":"","footnote":"\r\n( 1 ) . « ابشرك يا حارث لتعرفنى عند الممات ، و عند الصراط ، و عند الحوض ، و عند المقاسمة . قال الحارث : و ما المقاسمة ؟ قال : مقاسمة النار ، اقاسمها قسمة صحيحة ، اقول . هذا وليى فاتركيه ، و هذا عدوى فخذيه » خاتمة المستدرك : 2 / 220 ؛ امالى شيخ مفيد : 6 ؛ الفصول المهمة فى اصول الائمة عليهم السّلام : 1 / 314 ؛ بحار الانوار : 6 / 179 و 108 / 85 ؛ نهج السعادة : 2 / 670 ؛ تاريخ دمشق : 38 / 31 ح 753 ؛ غاية المرام :\r\n682 ؛ كفاية الطالب : 68 ؛ بشارة المصطفى صلّى اللّه عليه و آله : 22 .\r\n( 2 ) . « يا حار همذان ، من يمت يرنى » وسائل الشيعة : 20 / 159 ؛ رسائل مرتضى : 3 / 133 ؛ خاتمة المستدرك :\r\n2 / 218 ؛ امالى شيخ المفيد : 7 ؛ امالى طوسى : 627 ؛ مناقب ال ابى طالب عليهم السّلام : 3 / 34 .\r\n","page_name":" 597 ","page_number":597},
  {"content":"\r\n\r\n( و تمسّك بحبل القرآن و استنصحه و أحلّ حلاله و حرّم حرامه . . . ) به احكام قرآن عمل كن و از پندهايش اندرز بگير و از خبرهايش درباره امت‌هاى گذشته سود ببر كه آيات آن در انسان ، خوف و رجا مىآفريند . پيش از اين بارها درباره قرآن سخن گفته شد . « 1 » ( و اعتبر بما مضى من الدّنيا لما بقي منها . . . ) گذشته‌هاى دنيا همگى به مرگ و ويرانى انجاميده است و اكنون نيز به گذشته خواهد پيوست و آينده نيز روزى اكنون خواهد شد . ( و عظّم اسم اللّه أن تذكره إلّا على حقّ . . . ) نام خداوند را به عنوان گواه يا در هنگام سوگند و در عبادات و . . . به بزرگى ياد كن و با نام او از دروغ و بدى دورى گزين . ( و لا تتمنّ الموت إلّا به شرط وثيق ) بر دين اسلام و عمل به آن و اخلاص نسبت به مسلمانان پايدار باش و به همين حال از دنيا به آخرت پا گذار . خداوند مىفرمايد : « و ابراهيم و يعقوب پسران خود را به همان [ آيين 
  ] سفارش كردند [ و هردو در وصيتشان چنين گفتند 
  ] اى پسران من خداوند براى شما اين دين را برگزيد پس البته نبايد جز مسلمان بميريد . » « 2 »\r\n( و احذر كلّ عمل يرضاه صاحبه لنفسه و يكره لعامّة المسلمين ) كارهاى نيك را براساس ذوق و شهوت خود تعريف نكن ؛ بلكه معيار نيكى تنها خدمت به دين و زندگى و مصلحت عمومى مردم و پرهيز از زيان به ديگران است . ( و احذر كلّ عمل يعمل به في السّرّ و يستحى منه في العلانية ) كارهاى زشت و ناروا سبب دورى انسان از رحمت خداوند در دنيا و آخرت مىشوند . ( و لا تحدّث\r\n\r\n\r\n","description":"","footnote":"\r\n( 1 ) . از جمله در خطبه 183 و نامه 47 .\r\n( 2 ) .  وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ  بقره / 2 :\r\n132 .\r\n","page_name":" 598 ","page_number":598},
  {"content":"\r\n\r\nالنّاس بكلّ ما سمعت به فكفى بذلك كذبا ) بيشتر آن‌چه مىبينى ، غير سودمند است و بيشتر آن‌چه مىشنوى ، دروغ است . پس اگر همه ديدنىهايت را بازگو كنى ، به بيهوده‌گويى كشيده مىشوى و اگر همه شنيده‌هايت را بر زبان آورى ، به دروغگويى گرفتار مىشوى . ( و لا تردّ على النّاس كلّ ما حدّثوك به . . . ) از سخنان پسنديده و ناپسنديده مردم دلگير نشو و راه صبر و بردبارى پيشه كن . اگر از شنيدن سخنانى آزرده شدى ، خود را از واكنش ناشايست بازدار و حتى حركات چهره‌ات را نيز كنترل كن . ( و تجاوز عند المقدرة . . . ) كسانى را كه به تو بدى كرده‌اند ، ببخشاى كه گذشت و عفو زكات پيروزى است و به پرهيزكارى نزديك‌تر و عامل راحتى و آرامش خاطر است . ( و استصلح كلّ نعمة أنعمها اللّه عليك . . . ) از نعمت‌هاى خداوند با سپاسگذارى و فروتنى و بخشش و اخلاص قدردانى كن . خداوند دوست دارد كه انسان‌ها شكر نعمت‌هايش را به جا آورند : « سپس در همان روز است كه از نعمت [ روى زمين 
  ] پرسيده خواهيد شد . » « 1 »\r\n\r\nدوست نيك ( 3 - 4 )\r\n« و اعلم أنّ أفضل المؤمنين أفضلهم تقدمة من نفسه و أهله و ماله فإنّك ما تقدّم من خير يبق لك ذخره و ما تؤخّره يكن لغيرك خيره و احذر صحابة من يفيل رأيه و ينكر عمله فإنّ الصّاحب معتبر بصاحبه و اسكن الأمصار العظام فإنّها جماع المسلمين و احذر منازل الغفلة و\r\n\r\n\r\n","description":"","footnote":"\r\n( 1 ) .  ثُمَّ لَتُسْئَلُنَّ يَوْمَئِذٍ عَنِ النَّعِيمِ  تكاثر / 102 : 8 .\r\n","page_name":" 599 ","page_number":599},
  {"content":"\r\n\r\nالجفاء و قلّة الأعوان على طاعة اللّه و اقصر رأيك على ما يعنيك و إيّاك و مقاعد الأسواق فإنّها محاضر الشّيطان و معاريض الفتن ( 3 ) و أكثر أن تنظر إلى من فضّلت عليه فإنّ ذلك من أبواب الشّكر و لا تسافر في يوم جمعة حتّى تشهد الصّلاة إلّا فاصلا في سبيل اللّه أو في أمر تعذر به و أطع اللّه في جميع أمورك فإنّ طاعة اللّه فاضلة على ما سواها و خادع نفسك في العبادة و ارفق بها و لا تقهرها و خذ عفوها و نشاطها إلّا ما كان مكتوبا عليك من الفريضة فإنّه لا بدّ من قضائها و تعاهدها عند محلّها و إيّاك أن ينزل بك الموت و أنت آبق من ربّك في طلب الدّنيا و إيّاك و مصاحبة الفسّاق فإنّ الشّرّ بالشّرّ ملحق و وقّر اللّه و أحبب أحبّاءه و احذر الغضب فإنّه جند عظيم من جنود إبليس و السّلام . ( 4 ) »\r\n\r\nترجمه\r\nو بدان ، بهترين مؤمنان ، آن بود كه جان و خاندان و مال خود را در راه خدا پيشاپيش تقديم كند . چه آن را كه پيش فرستى براى تو اندوخته گردد و آن‌چه را كه باقى گذارى سودش به ديگران مىرسد . از دوستى با بىخردان و خلافكاران بپرهيز ؛ زيرا هركس را از آن‌كه دوست اوست مىشناسند و در شهرهاى بزرگ سكونت كن ؛ زيرا مركز اجتماع مسلمانان است و از جاهايى كه مردم آن از ياد خدا غافلند و به يكديگر ستم روا مىدارند و بر اطاعت از خدا به يكديگر كمك نمىكنند ، بپرهيز . در چيزى انديشه كن كه يارىات دهد . از نشستن در گذرگاههاى عمومى و بازار پرهيز كن كه جاى حاضر\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nشدن شيطان و برانگيخته شدن فتنه‌هاست و به افراد پايين‌تر از خود توجه داشته باش كه راه شكرگزارى تو در آن است . در روز جمعه پيش از نماز مسافرت مكن ؛ جز براى جهاد در راه خدا و يا كارى كه از انجام آن ناچارى .\r\nدر همه كارهايت خدا را اطاعت كن كه اطاعت خدا از همه چيز برتر است .\r\nنفس خود را در واداشتن به عبادت فريب ده و با آن مدارا كن و به زور و اكراه بر چيزى مجبورش نساز و در وقت فراغت و نشاط به كارش گير ؛ جز در آن‌چه كه بر تو واجب است و بايد آن را در وقت خاص خودش به جا آورى . بپرهيز از آن‌كه مرگ تو فرارسد ؛ درحالىكه از پروردگارت گريزان و در دنياپرستى غرق باشى . از همنشينى با فاسقان بپرهيز كه شر به شر مىپيوندد . خدا را گرامى دار و دوستان خدا را دوست شمار و از خشم بپرهيز كه لشگر بزرگ شيطان است . با درود .\r\n\r\nواژه‌شناسى\r\nالتقدمة : فداكارى و از خودگذشتگى .\r\nيفيل : اشتباه و سستى مىكند .\r\nمعاريض : جمع « معراض » به معناى نوعى سلاح است . در اين‌جا به معناى هرگونه ضرر و زيان به كار رفته است .\r\nعفوها : فراغت از آن .\r\nآبق : فرارى .\r\n\r\nساختار ادبى\r\nتقدمة : تمييز است .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nما تقدّم : « ما » از نوع شرطيه است كه به دو فعل جزم مىدهد . فعل شرط پيش از آن آمده بود و فعل جواب نيز « يبق » است .\r\nاياك : مفعول براى فعل محذوف است .\r\n\r\nشرح و تفسير\r\n( و اعلم أنّ أفضل المؤمنين أفضلهم تقدمة من نفسه و أهله . . . ) مردم بر انواع و دسته‌هاى مختلفى هستند و در دنيا و آخرت نيز درجات و مراتب مختلفى دارند . اين درجات برپايه نيكوكارى و خدمت به فرد و جامعه شكل مىگيرند . نيكوكاران نيز خود درجات مختلفى دارند و هركس از جان و خاندان و ثروت خويش بيشتر ببخشد ، در درجه بالاترى قرار دارد . بنابراين عظمت و بزرگى افراد تنها برمبناى ايمان و عبادت و يا دانش و فلسفه نيست و نيز دوست داشتن نيكى و داشتن ثروت و پيروان فراوان براى ارتقاى درجه آدمى كافى نيست ؛ بلكه در كنار ايمان به فداكارى و تلاش در راه خدمت به انسانيت نياز است و پاداش خداوند به اندازه تلاش هركس است . ( و احذر صحابة من يفيل رأيه و ينكر عمله فإنّ الصّاحب معتبر بصاحبه ) فضيلت ضد رذيلت است . بنابراين هم‌نشينى با انسان خبيث و بدكار بر آدمى اثر مىگذارد و او را دشمن خير و فضيلت مىگرداند . هم‌نشينى با بدان سبب مىشود كه انسان همانند حشرات به سمت زشتىها و بدىها متمايل شود . خداوند مىفرمايد :\r\n« زنان پليد براى مردان پليدند و مردان پليد براى زنان پليد و زنان پاك براى\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nمردان پاكند و مردان پاك براى زنان پاك ، اينان از آن‌چه درباره ايشان مىگويند بر كنارند ، براى آنان آمرزش و روزى نيكو خواهد بود . » « 1 »\r\n( و اسكن الأمصار العظام فإنّها جماع المسلمين . . . ) زندگى در شهرهاى بزرگ سبب مىشود كه انسان با تمدن بشرى و محصولات آن آشنا شده و تفاوت سطح زندگى مردم را ببيند و درس‌ها و عبرت‌هاى فراوان برگيرد . ( و اقصر رأيك على ما يعنيك ) كنجكاوى و فضولى را كنار بگذار و به كار خويش مشغول باش . ( و إيّاك و مقاعد الأسواق . . . ) در بازارها به سروصداى فراوان و فريب و نيرنگ و درگيرى بر سر بهره‌هاى ناچيز دنيا برمىخوريم و براى همين از توقف و اقامت زياد در بازار پرهيز داده شده است . ( و أكثر أن تنظر إلى من فضّلت عليه فإنّ ذلك من أبواب الشّكر ) نظر به زيردستان سبب مىشود كه نعمت‌هاى خداوند به خويش را يادآورى كنيم و سپاسگذارى و فروتنى نماييم ؛ اما بسيارى از ثروتمندان با ديدن زيردستان خود بر تكبر و غرور خود مىافزايند .\r\n( و لا تسافر في يوم جمعة حتّى تشهد الصّلاة إلّا فاصلا في سبيل اللّه ) تعطيلى روز جمعه نه واجب و نه مستحب است و تنها به هنگام نماز بايد از كار دست كشيد و پس از آن نيز مستحب است به كسب‌وكار پرداخته شود . نماز جمعه از جهت پاداش و ثواب همانند ديگر نمازها است . خداوند درباره نماز جمعه مىفرمايد : « اى كسانى كه ايمان آورده‌ايد ، چون براى نماز جمعه ندا درداده شد به سوى ذكر خدا بشتابيد و دادوستد را واگذاريد ، اگر بدانيد اين\r\n\r\n\r\n","description":"","footnote":"\r\n( 1 ) .  الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ أُولئِكَ مُبَرَّؤُنَ مِمَّا يَقُولُونَ لَهُمْ مَغْفِرَةٌ وَ رِزْقٌ كَرِيمٌ  نور / 24 : 26 .\r\n","page_name":" 603 ","page_number":603},
  {"content":"\r\n\r\nبراى شما بهتر است ؛ و چون نماز گزارده شد در [ روى 
  ] زمين پراكنده گرديد و فضل خدا را جويا شويد و خدا را بسيار ياد كنيد ، باشد كه شما رستگار گرديد . » « 1 » خداوند فرمان داده كه با شنيدن نداى نماز از كار دست كشيده و پس از اداى درست آن به كسب‌وكار بازگرديم . بنابراين در روز جمعه نيز مانند ديگر روزهاى هفته به كار و تلاش سفارش شده است و بلكه از هم‌نشينى نماز و كار و نسبت دادن هر دوى آنها به خدا در آيه پيش‌گفته مىتوان نتيجه گرفت كه كار نيز عبادت است . عظمت اسلام در اين‌جا آشكار مىشود كه نگاهى جامع به انسان داشته و همزمان به پرورش مادى و روحى انسان توجه دارد . خداوند مىفرمايد : « مال و پسران ، زيور زندگى دنيايند و نيكىهاى ماندگار از نظر پاداش نزد پروردگارت بهتر و از نظر اميد [ نيز 
  ] بهتر است . » « 2 »\r\n( و خادع نفسك في العبادة ) نفس خود را از تمايلاتش بازدار و به كار نيك مشغول كن و به او يادآور شو كه كار نيك ، ماندگارتر و بهتر است . ( و ارفق بها و لا تقهرها . . . ) تنها در انجام واجبات به نفس خود سخت بگير و در غير آنها با او مدارا كن . شبيه اين مطلب در شرح نامه پنجاه و يك و پنجاه و دو گذشت . ( و إيّاك أن ينزل بك الموت و أنت آبق من ربّك في طلب الدّنيا ) از آن بترس كه هنگام مرگ از خداى خود رميده و غرق در طلب دنيا باشى . ( و إيّاك\r\n\r\n\r\n","description":"","footnote":"\r\n( 1 ) .   يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ * فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ   جمعه / 62 : 9 - 10 .\r\n( 2 ) .  الْمالُ وَ الْبَنُونَ زِينَةُ الْحَياةِ الدُّنْيا وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا  كهف / 18 : 46 .\r\n","page_name":" 604 ","page_number":604},
  {"content":"\r\n\r\nو مصاحبة الفسّاق . . . ) اخلاق و رفتار دوستان بر يكديگر اثر مىگذارد . ( و احذر الغضب فإنّه جند عظيم من جنود إبليس ) آتش خشم را شيطان در دل‌ها روشن مىكند تا دين و عقلشان را بربايد . در حديثى آمده است : « هركس خشم خود را فروخورد ، خداوند عذابش را از او بازمىدارد و زشتىهايش را مىپوشاند . » « 1 » زشتىهاى انسان به هنگام خشم آشكار مىشود و فروخوردن آن از آشكار شدن آنها منع مىكند .\r\n\r\n\r\n","description":"","footnote":"\r\n( 1 ) . « من كف غضبه كف اللّه عنه عذابه ، و ستر اللّه عورته » . كنز العمال : 3 / 131 ح 5825 ؛ الجامع الصغير :\r\n2 / 642 ح 8998 ؛ الكافى : 2 / 303 ح 6 و 15 ؛ سبل السلام : 4 / 199 ح 26 ؛ الزهد ابن حنبل : 1 / 35 ح 47 ؛ الاحاديث المختارة : 6 / 81 ح 2066 و 2067 و 7 / 296 ح 2751 ؛ نوادر الاصول فى احاديث الرسول صلّى اللّه عليه و آله : 2 / 268 ؛ فيض القدير : 6 / 217 .\r\n","page_name":" 605 ","page_number":605},
  {"content":"\r\n\r\n\r\nنامه 70\r\n\r\nبه سهل بن حنيف\r\n« أمّا بعد فقد بلغني أنّ رجالا ممّن قبلك يتسلّلون إلى معاوية فلا تأسف على ما يفوتك من عددهم و يذهب عنك من مددهم فكفى لهم غيّا و لك منهم شافيا فرارهم من الهدى و الحقّ و إيضاعهم إلى العمى و الجهل فإنّما هم أهل دنيا مقبلون عليها و مهطعون إليها و قد عرفوا العدل و رأوه و سمعوه و وعوه و علموا أنّ النّاس عندنا في الحقّ أسوة فهربوا إلى الأثرة فبعدا لهم و سحقا .\r\nإنّهم و اللّه لم ينفروا من جور و لم يلحقوا بعدل و إنّا لنطمع في هذا الأمر أن يذلّل اللّه لنا صعبه و يسهّل لنا حزنه إن شاء اللّه و السّلام . »\r\n\r\nترجمه\r\nپس از ياد خدا و درود ، به من خبر رسيده كه گروهى از مردم مدينه به سوى معاويه گريختند . مبادا براى از دست دادن آنان و قطع شدن كمك و ياريشان افسوس بخورى كه اين فرار براى گمراهىشان و نجات تو از رنج\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nآنان كافى است . آنان از حق و هدايت گريختند و به سوى كوردلى و جهالت شتافتند . آنان دنياپرستانى هستند كه به آن روى آوردند و شتابان در پى آن روانند . عدالت را شناختند و ديدند و شنيدند و به خاطر سپردند و دانستند كه همه مردم در نزد ما ، در حق يكسانند . پس به سوى انحصارطلبى گريختند .\r\nدور باشند از رحمت حق و لعنت بر آنان باد . سوگند به خدا آنان از ستم نگريختند و به عدالت نپيوستند . همانا آرزومنديم تا در اين جريان ، خدا سختىها را بر ما آسان و مشكلات را هموار فرمايد . ان شاء اللّه ، با درود .\r\n\r\nواژه‌شناسى\r\nقبلك : نزد تو .\r\nيتسلّلون : فرار مىكنند .\r\nالمدد : يارى .\r\nايضاعهم : شتافتنشان .\r\nمهطعون : شتابان .\r\nالأثرة : برگزيدن .\r\nالبعد ، السحق : هلاكت و نابودى .\r\nالحزن : زمين سخت .\r\n\r\nساختار ادبى\r\nغيّا ، شافيا : تمييز هستند .\r\nبعدا ، سحقا : مفعول مطلق و منصوب هستند .\r\nان يذلل : تاويل به مصدر مىرود و حرف « فى » مقدر به آن جر مىدهد .\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n\r\nشرح و تفسير\r\nسهل بن حنيف انصارى برادر عثمان بن حنيف است . او از ياران نزديك امام بود . آن حضرت وى را والى بصره گمارده بود . اصحاب جمل پس از ورود به بصره ، او را دستگير كرده و شكنجه و آزار فراوان دادند . « 1 » ابن حجر عسقلانى در كتاب « الاصابة » درباره‌اش مىنويسد : « او از پيشگامان در اسلام بود و در جنگ بدر حضور داشت و پايدارى فراوانى در جنگ احد به هنگام فرار مسلمانان و تنها گذاشتن پيامبر خدا صلّى اللّه عليه و آله از خود نشان داد . او در كوفه از دنيا رفت و على بن ابى طالب عليهما السّلام بر او نماز گذاشت . » « 2 » در « سفينة البحار » نيز آمده است : « سهل از محبوب‌ترين افراد نزد امام عليه السّلام بود . امام عليه السّلام خود در تشييع جنازه‌اش شركت كرد و گريه و ناله شديدى در مرگش كرد . » « 3 »\r\nگروهى از مردم مدينه در طمع دنيا به معاويه پيوسته بودند . سهل در آن هنگام والى مدينه بود . او با شنيدن اين خبر ، آزرده شد و امام اين نامه را برايش نوشت . ( فلا تأسف على ما يفوتك من عددهم و يذهب عنك من مددهم . . . ) پيامبران به راه حق دعوت كرده و دلايل و براهين خود را ارائه مىكردند و مردم را بدون اجبار و اكراه به ايمان فرامىخواندند : « در دين هيچ اجبارى\r\n\r\n\r\n","description":"","footnote":"\r\n( 1 ) . براى آگاهى بيشتر درباره او و نقش وى در جنگ جمل نك : شرح نهج البلاغة ، ابن ابى الحديد :\r\n14 / 252 ؛ الطبقات الكبرى : 3 / 471 ؛ سير اعلام النبلا : 2 / 328 ؛ الاصابة : 3 / 166 ؛ اسد الغابة :\r\n2 / 364 ؛ سير اعلام النبلا : 2 / 325 ؛ التهذيب : 3 / 325 ح 1011 .\r\n( 2 ) . الاصابة : 2 / 86 و 3 / 166 شماره 3540 و نيز نك : الاستيعاب : 2 / 91 و 662 ؛ اسد الغابة : 2 / 365 ؛ تهذيب الكمال : 12 / 185 ؛ الطبقات الكبرى : 3 / 471 و 6 / 15 ؛ طبقات خليفة : 85 و 135 ؛ صحيح ابن حبان : 1 / 180 ؛ تاريخ المدينة : 2 / 490 ؛ سبل الهدى و الرشاد : 4 / 198 .\r\n( 3 ) . نك : بحار الانوار : 78 / 349 ، 356 ، 379 .\r\n","page_name":" 608 ","page_number":608},
  {"content":"\r\n\r\nنيست و راه از بيراهه به خوبى آشكار شده است . پس هركس به طاغوت كفر ورزد و به خدا ايمان آورد ، به يقين به دستاويزى استوار كه آن را گسستن نيست ، چنگ زده است و خداوند شنواى داناست . » « 1 » طبيعى است كه عقيده و باور حقيقى بدون وجود آزادى كامل فراهم نمىآيد . پيامبر خدا و امام على عليه السّلام نيز هيچ كس را بر بيعت با خود مجبور نساختند و حتى مانع بيعت‌شكنان نيز نشدند .\r\n( فكفى لهم غيّا ) آنان راه گمراهى را بر راه حق و هدايت برگزيدند و خداوند خود كيفر بدكاران را خواهد داد . ( و لك منهم شافيا ) آنان از هلاكت‌شدگان هستند و با رفتنشان از آنان آسوده گشتى . ( فرارهم من الهدى و الحقّ و إيضاعهم إلى العمى و الجهل ) فرار از حق به سوى باطل از زمينه‌هاى گرفتارى در عذاب خداوند است . ( فإنّما هم أهل دنيا مقبلون عليها و مهطعون إليها ) آنان در اثر برقرارى عدالت و مساوات از ما رميدند و راه دنياخواهى و ستمكارى را برگزيدند . آنان تنها به خود آسيب رساندند و تو نبايد بر آنها اندوهگين باشى . ( و إنّا لنطمع في هذا الأمر أن يذلّل اللّه لنا صعبه و يسهّل لنا حزنه ) همه چيز به دست خداوند است و ما از رحمتش نوميد نيستيم و به قضا و قدرش خشنوديم و در بلاها بردبارى مىكنيم .\r\n\r\n\r\n","description":"","footnote":"\r\n( 1 ) .  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها وَ اللَّهُ سَمِيعٌ عَلِيمٌ  بقره / 2 : 256 .\r\n","page_name":" 609 ","page_number":609},
  {"content":"\r\n\r\n\r\nنامه 71\r\n\r\nبه منذر بن جارود\r\n« أمّا بعد فإنّ صلاح أبيك غرّني منك و ظننت أنّك تتّبع هديه و تسلك سبيله فإذا أنت فيما رقّي إليّ عنك لا تدع لهواك انقيادا و لا تبقي لآخرتك عتادا تعمر دنياك بخراب آخرتك و تصل عشيرتك بقطيعة دينك و لئن كان ما بلغني عنك حقّا لجمل أهلك و شسع نعلك خير منك و من كان بصفتك فليس بأهل أن يسدّ به ثغر أو ينفذ به أمر أو يعلى له قدر أو يشرك في أمانة أو يؤمن على جباية فأقبل إليّ حين يصل إليك كتابي هذا إن شاء اللّه . »\r\n\r\nترجمه\r\nپس از ياد خدا و درود ، همانا شايستگى پدرت مرا نسبت به تو خوشبين ساخت و گمان كردم كه همانند پدرت مىباشى و راه او را مىروى . ناگهان به من خبر دادند كه در هواپرستى چيزى فروگذار نكرده و توشه‌اى براى آخرت خود باقى نگذاشته‌اى . دنياى خود را با تباه كردن آخرت آبادان مىكنى و براى پيوستن با خويشاوندانت از دين خدا بريده‌اى . اگر آن‌چه به من\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nگزارش رسيده ، درست باشد ، شتر خانه‌ات و بند كفش تو از تو باارزش‌تر است و كسى كه همانند تو باشد ، نه لياقت پاسدارى از مرزهاى كشور را دارد و نه مىتواند كارى را به انجام رساند ، يا ارزش او بالا رود يا شريك در امانت باشد يا از خيانتى دور ماند . پس چون اين نامه به دست تو رسد ، نزد من بيا .\r\nان شاء اللّه .\r\n\r\nواژه‌شناسى\r\nهديه : سيرت و منش او .\r\nرقىّ : به من خبر رسيد .\r\nالذخيرة : توشه و ذخيره .\r\nشسع النعل : بند نعل‌هاى عربى .\r\n\r\nساختار ادبى\r\nاذا : از نوع فجائيه است .\r\nانت . . . لا تدع : مبتدا و خبر است .\r\nفيما رقّى : جار و مجرور متعلق به « تدع » است .\r\nلئن : لام براى آماده‌سازى قسم است .\r\nلجمل : لام در جواب قسم آمده است و واو پيش از آن بر جواب قسم دلالت دارد .\r\nليس : اسم آن ضمير مستترى است كه به « من » بازمىگردد .\r\nبأهل : خبر « ليس » است و باء زايد است .\r\nان يسدّ : تاويل به مصدر مىرود و عامل محذوف به آن جر مىدهد .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n\r\nشرح و تفسير\r\nتاريخ از عدالت امام و احتياط شديد او نسبت به محافظت از اموال دولت گزارش كرده است . آن حضرت خود نيز به هنگام ضرورت از اين سيره و منش خود خبر داده است . ايشان در بازخواست عثمان بن حنيف به دليل شركت در مهمانى يكى از اشراف به وى مىگويد : « آگاه باش هرپيرو را امامى است كه از او پيروى مىكند و از نور دانشش روشنى مىگيرد . آگاه باش امام شما از دنياى خود به دو جامه فرسوده و دو قرص نان رضايت داده است . بدانيد كه شما توانايى چنين كارى را نداريد ؛ امّا با پرهيزكارى و تلاش فراوان و پاكدامنى و راستى ، مرا يارى دهيد . پس سوگند به خدا من از دنياى شما طلا و نقره‌اى نيندوخته و از غنيمت‌هاى آن چيزى ذخيره نكرده‌ام . بر دو جامه كهنه‌ام جامه‌اى نيفزودم و از زمين دنيا حتى يك وجب در اختيار نگرفتم و دنياى شما در چشم من از دانه تلخ درخت بلوط ناچيزتر است . » « 1 »\r\nدخترشان ام كلثوم نيز بارى گردنبندى را سه روزه از بيت المال به عاريت گرفته بود . امام پس از اطلاع ، دخترشان را نكوهش فراوان كرد و خازن بيت المال را نيز بازخواست كرد كه چرا به اموال مسلمانان خيانت كرده‌اى .\r\nامام با همگان به اين شيوه برخورد مىكرد . در نامه‌هاى پيشين نيز به مواردى\r\n\r\n\r\n","description":"","footnote":"\r\n( 1 ) . « ألا و إنّ لكلّ مأموم إماما يقتدي به و يستضيء بنور علمه ألا و إنّ إمامكم قد اكتفى من دنياه بطمريه و من طعمه بقرصيه ألا و إنّكم لا تقدرون على ذلك و لكن أعينوني بورع و اجتهاد و عفّة و سداد فو اللّه ما كنزت من دنياكم تبرا و لا ادّخرت من غنائمها وفرا و لا أعددت لبالي ثوبي طمرا و لا حزت من أرضها شبرا و لا أخذت منه إلّا كقوت أتان » نهج البلاغه : نامه 45 .\r\n","page_name":" 612 ","page_number":612},
  {"content":"\r\n\r\nاز بازخواست‌هاى امام از كارگزارانش برخورديم . اين نامه نيز به يكى از كارگزاران امام به نام منذر بن جارود نوشته شده است .\r\n( فإنّ صلاح أبيك غرّني منك ) پدر منذر ، جارود بن خنيس است كه در آغاز مسيحى بود و سپس در محضر پيامبر خدا به اسلام گرويد . او پس از رحلت پيامبر و ارتداد بسيارى از مردم عرب ، قوم خود را از ارتداد پرهيز داد و بازداشت . آنان نيز از او فرمان برده و به اندرزش عمل كردند . ازاين‌رو امام به فرزندش منذر مىگويد كه نيكوكارى پدرت ، مرا نسبت به تو فريفت . ( و ظننت انّك تتبع هديه و تسلك سبيله . . . ) با پيروى از هواى نفس و دين‌فروشى ، مرا از خود نوميد ساختى . ( و لئن كان ما بلغني عنك حقّا لجمل أهلك و شسع نعلك خير منك ) اگر گفته‌ها درباره‌ات درست باشد ، تو دين و جان خويش را تباه ساخته‌اى و راه خوارى و ذلت را برگزيده‌اى و بدان‌كه بزرگى و عظمت پدران به تو سودى نمىرساند . ( و من كان بصفتك فليس بأهل أن يسدّ به ثغر . . . ) خيانتكاران براى انجام ساده‌ترين كارها نيز شايسته و قابل اعتماد نيستند .\r\n( فأقبل إليّ حين يصل إليك كتابي هذا ) به محض رسيدن نامه‌ام براى حسابرسى نزدم بيا .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n\r\nنامه 72\r\n\r\nبه ابن عباس\r\n« أمّا بعد فإنّك لست بسابق أجلك و لا مرزوق ما ليس لك و اعلم بأنّ الدّهريومان يوم لك و يوم عليك و أنّ الدّنيا دار دول فما كان منها لك أتاك على ضعفك و ما كان منها عليك لم تدفعه بقوّتك . »\r\n\r\nترجمه\r\nپس از ياد خدا و درود ، تو از اجل خود پيشى نخواهى گرفت و آن‌چه كه روزى تو نيست به تو نخواهد رسيد و بدان‌كه روزگار دو روز است :\r\nروزى به سود و روزى به زيان تو ، و همانا دنيا خانه دگرگونىهاست و آن‌چه كه به سود تو ( و از آن تو ) است ، هرچند ناتوان باشى خود را به تو خواهد رساند و آن‌چه كه به زيان تو است ، هرچند توانا باشى دفع آن نخواهى كرد .\r\n\r\nشرح و تفسير\r\n( فإنّك لست بسابق أجلك ) براى همگان اجلى است كه پيش و پس نمىشود . با اين حال نبايد خود را به هلاكت اندازيم و نيز نبايد از تلاش و تدبير زندگى دست كشيد . شبيه اين عبارات پيش از اين بارها گذشت .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nآسوده‌ترين مردم كسى است كه مداراى فراوان با مردم مىكند و از شر و بدى به دور است و بىنيازترين مردم قانع‌ترين آنان است . شبيه اين عبارات نيز در خطبه صد و چهارده و نامه بيست و دو گذشت .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n\r\nنامه 73\r\n\r\nبه معاويه\r\n« أمّا بعد فإنّي على التّردّد في جوابك و الاستماع إلى كتابك لموهّن رأيي و مخطّئ فراستي و إنّك إذ تحاولني الأمور و تراجعني السّطور كالمستثقل النّائم تكذبه أحلامه و المتحيّر القائم يبهظه مقامه لا يدري أ له ما يأتي أم عليه و لست به غير أنّه بك شبيه و أقسم باللّه إنّه لو لا بعض الاستبقاء لوصلت إليك منّي قوارع تقرع العظم و تهلس اللّحم و اعلم أنّ الشّيطان قد ثبّطك عن أن تراجع أحسن أمورك و تأذن لمقال نصيحتك و السّلام لأهله . »\r\n\r\nترجمه\r\nپس از ياد خدا و درود ، من با پاسخ‌هاى پياپى به نامه‌هايت و شنيدن مطالب نوشته‌هايت ، راى خود را سست ، و زيركى خود را به خطا نسبت مىدهم و همانا تو كه مدام خواسته‌هايى از من دارى و نامه‌هاى فراوان مىنويسى ، به كسى مانى كه به خواب سنگينى فرورفته و خواب‌هاى دروغينش او را تكذيب مىكند يا چون سرگردانى هستى كه ايستادن طولانى\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nبر او دشوار مىباشد و نمىداند . آيا آينده به سود او يا به زيانش خواهد بود ؛ گرچه تو آن كس نيستى امّا به تو شباهت دارد . به خدا سوگند ، اگر پرهيز از خونريزى در مهلت تعيين شده نبود ، ضربه كوبنده‌اى دريافت مىكردى كه استخوان را خرد ، و گوشت را بريزاند . معاويه بدان‌كه شيطان تو را نمىگذارد تا به نيكوترين كارت بپردازى و اندرزى كه به سود تو است ، بشنوى . درود بر آنان كه سزاوار درودند .\r\n\r\nواژه‌شناسى\r\nالتردّد : ادامه و استمرار .\r\nتحاولنى : از من طلب مىكنى يا مىكوشى كه تو را اجابت گويم .\r\nيبهظه : بر او سنگينى مىكند .\r\nالقوارع : سختىها .\r\nتهلس : ضعيف مىشود .\r\nثبّطك : تو را به تاخير مىاندازد يا منع مىكند .\r\n\r\nساختار ادبى\r\nرأيى : مفعول « موهن » است .\r\nفراستى : مفعول « مخطئ » است .\r\nالسطور : منصوب به نزغ خافض است .\r\nكالمستثقل : خبر « انك » است .\r\nإله ما يأتى : « له » خبر مقدم و « ما » مبتداى موخر است .\r\nغير : بنابر استثنا نصب گرفته است .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n\r\nشرح و تفسير\r\n( فإنّي على التّردّد في جوابك و الاستماع إلى كتابك ) در خواندن نامه‌هايت و پاسخ دادن به آنها زياده‌روى كردم و گويا با ديوارى نابينا و ناشنوا سخن مىگويم . ابن ابى الحديد در شرح اين نامه مىنويسد : « آزادشده‌اى كه از گروه « مؤلفة قلوبهم » بود و تنها به زبان ، مسلمان شده و جايگاه و منزلتى نزد مسلمانان نداشت و در آخرين رديف آنان قرار داشت ، چگونه چنين كسى به خلافت طمع مىكند . . . و امير مومنان مىگردد و سرنوشت اهل دين و نيكى را به دست مىگيرد . جاى بسى شگفتى است كه آنان بيست و سه سال با پيامبر جنگيدند و پيامبر آنان را نفرين كرد و آيات قرآن در نكوهش آنان نازل شد و چون پايه‌هاى دولت استوار گشت ، بر آن چيره شدند و نيكان و پاكان را كشتند . . . كاش پيامبر خدا از نو زنده مىشد و معاويه و فرزندش يزيد و مروان و فرزندانش را در جاى خويش مىديد كه چگونه بر مسلمانان حكومت مىكنند . » « 1 »\r\n( و إنّك إذ تحاولني الأمور و تراجعني السّطور . . . غير أنّه بك شبيه ) منظور از امور در اين‌جا حكومت شام و درخواست ولايت‌عهدى معاويه است . امام مىگويد كه اى معاويه ، تو به هرسو مىچرخى و نامه مىنگارى تا به آرزوى خود دست يا بى و من تو را برحذر داشتم و بازداشتم و باز تو نوميد نمىشوى . اين نشانگر غلبه شهوت و قدرت و هوس حكومت بر تو است .\r\nتو همانند كسى هستى كه در خوابى عميق فرورفته و آرزويش را در خواب\r\n\r\n\r\n","description":"","footnote":"\r\n( 1 ) . شرح نهج البلاغه : 18 / 64 .\r\n","page_name":" 618 ","page_number":618},
  {"content":"\r\n\r\nمحقق مىبيند و اما چون به هوش آيد ، همه چيز را بر بادرفته مىبيند . تو همچون خوابى سرگردان و پريشان‌حال هستى . ( و أقسم باللّه إنّه لو لا بعض الاستبقاء . . . ) اگر بخواهم ، مىتوانم تو را از بين برم و وسيله‌هاى فراوانى براى آن دارم ؛ ولى بگذار همه چيز در مجراى خود رخ دهد . ( و اعلم أنّ الشّيطان قد ثبّطك عن أن تراجع أحسن أمورك . . . ) شيطان در بدن و روح تو درآمده و ديگر هيچ اميد خير و هدايت به تو نيست و تو تنها به خويش ، زيان مىرسانى .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nنامه 74\r\n\r\nمردم ربيعه و يمن\r\n« هذا ما اجتمع عليه أهل اليمن حاضرها و باديها و ربيعة حاضرها و باديها أنّهم على كتاب اللّه يدعون إليه و يأمرون به و يجيبون من دعا إليه و أمر به لا يشترون به ثمنا و لا يرضون به بدلا و أنّهم يد واحدة على من خالف ذلك و تركه أنصار بعضهم لبعض دعوتهم واحدة لا ينقضون عهدهم لمعتبة عاتب و لا لغضب غاضب و لا لاستذلال قوم قوما و لا لمسبّة قوم قوما على ذلك شاهدهم و غائبهم و سفيههم و عالمهم و حليمهم و جاهلهم ثمّ إنّ عليهم بذلك عهد اللّه و ميثاقه إنّ عهد اللّه كان مسئولا و كتب عليّ بن أبي طالب . »\r\n\r\nترجمه\r\nاين پيمان‌نامه‌اى است كه مردم « يمن » و « ربيعه » آن را پذيرفته‌اند ؛ چه آنان كه در شهرحضور دارند و چه آنان كه در بيابان زندگى مىكنند . آنان پيرو قرآنند و به كتاب خدا دعوت مىكنند و به انجام دستورات آن فرمان مىدهند و هركس كه آنان را به كتاب خدا بخواند ، پاسخ مىدهند ؛ نه برابر آن مزدى\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nخواهند و نه به جاى آن چيز ديگرى بپذيرند و در برابر كسى كه خلاف اين پيمان خواهد يا آن را واگذارد ، ايستادگى خواهند كرد . بعضى بعض ديگر را يارى مىدهند . همه متّحد بوده و به‌خاطر سرزنش‌كننده‌اى يا خشم خشم گيرنده‌اى يا خوار كردن بعضى يا دشنام دادن قومى ، اين پيمان را نمىشكنند .\r\nبر اين پيمان ، حاضران و آنها كه غايبند ، دانايان و ناآگاهان ، بردباران و جاهلان ، همه استوارند و عهد و پيمان الهى نيز بر آنان واجب گرديده است كه « همانا از پيمان خدا پرسش خواهد شد » و على بن ابى طالب آن را نوشت .\r\n\r\nواژه‌شناسى\r\nالحاضر : ساكنان شهرها .\r\nالبادى : ساكنان باديه .\r\nالمعتبة : نكوهش و سرزنش .\r\n\r\nساختار ادبى\r\nهذا ما اجتمع : مبتدا و خبر است .\r\nانهم على كتاب اللّه : تاويل به مصدر مىرود و بدل از « ما » قرار مىگيرد .\r\nعلى كتاب اللّه : جار و مجرور متعلق به محذوفى است كه خبر « لانهم » مىباشد .\r\nانصار بعضهم : خبر مقدم و مبتداى موخر است .\r\nلبعض : جار و مجرور متعلق به « انصار » است .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n\r\nشرح و تفسير\r\n( هذا ما اجتمع عليه أهل اليمن حاضرها و باديها . . . ) همه تيره‌هايى كه به قحطان بن عامر مىرسند ، اهل يمن شمرده مىشوند . مردم ربيعه نيز به ربيعة بن نزار مىرسند . جنگ‌هايى بين اين دو قبيله در دوره جاهليت رخ داده بود و اسلام بين آنها آشتى برقرار كرد . امام اين پيمان را براى استحكام آشتى بين آن دو نگاشت . مضمون پيمان آن است كه آنان در راه يارى اسلام در كنار يكديگر قرار گرفته و دل‌ها و شمشيرهايشان را در صفوفى يگانه در راه دعوت و عمل به اسلام به كار گيرند . ( و يجيبون من دعا اليه و امر به ) گويا امام در اين عبارت از خويش ياد مىكند ؛ زيرا اين صفات پس از پيامبر خدا بيش از همه بر امام صدق مىكند .\r\n( لا يشترون به ثمنا و لا يرضون به بدلا . . . ) جايگزينى چه اندك و چه بسيار براى اسلام برنگزينند و در وفاى به عهد و پيمان هميارى كنند و خشم و گلايه و ستم يكديگر را تاب آورند ؛ زيرا اين‌گونه حوادث بين همه خويشاوندان و دوستان رخ مىدهد و در بسيارى از موارد مىتوان از راه محبت و آشتى و بدون جنگ و خونريزى از آنها رهايى جست . ( على ذلك شاهدهم و غائبهم و سفيههم و عالمهم و حليمهم و جاهلهم ) اين پيمان بر عهده همگان است و هيچ كس از آن استثنا نيست . غايبان حق نپذيرفتن آن را ندارند و جاهلان حق گزينش چيز ديگرى را ندارند و دانشمندان حق تاويل آن را ندارند . ( ثمّ إنّ عليهم بذلك عهد اللّه و ميثاقه ) اين پيمان در گردن همگان آويخته گشته و همه در برابر خدا و مردم در وفاى به آن مسئوليت داريد و هيچ عذر و بهانه‌اى پذيرفتنى نيست .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\n\r\nنامه 75\r\n\r\nبه معاويه\r\n« من عبد اللّه عليّ أمير المؤمنين إلى معاوية بن أبي سفيان أمّا بعد فقد علمت إعذاري فيكم و إعراضي عنكم حتّى كان ما لا بدّ منه و لا دفع له و الحديث طويل و الكلام كثير و قد أدبر ما أدبر و أقبل ما أقبل فبايع من قبلك و أقبل إليّ في وفد من أصحابك و السّلام . »\r\n\r\nترجمه\r\nاز بنده خدا على امير مؤمنان به معاويه بن ابى سفيان ، پس از ياد خدا و درود مىدانى كه من درباره شما معذور و از آن‌چه در مدينه گذشت ، روى گردانم تا شد آن‌چه كه بايد مىشد و بازداشتن آن ممكن نبود . داستان ، طولانى و سخن ، فراوان است و گذشته‌ها گذشت و آينده رو كرده است . تو و همراهانت بيعت كنيد و با گروهى از يارانت نزد من بيا . با درود .\r\n\r\nشرح و تفسير\r\nاين آخرين نامه به معاويه در تاكيد نامه‌هاى نهج البلاغه است . امام اين نامه را به هنگام رسيدن به خلافت ، به او نوشت . ( من عبد اللّه عليّ أمير\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nالمؤمنين إلى معاوية بن أبي سفيان أمّا بعد فقد علمت إعذاري فيكم ) عثمان را در زمان حيات فراوان اندرز دادم و تلاش كردم كه او را از اشتباهاتش بازدارم و پس از محاصره خانه‌اش نيز خود و فرزندانم حسن و حسين به دفاع از او برخواستيم . ( و اعراضي عنكم ) از توهين‌ها و بىادبىهاى فراوان شما نسبت به خود و ديگران درگذشتم . ( حتّى كان ما لابدّ منه ) حادثه قتل عثمان سرانجام رخ داد . ( و لا دفع له ) صحابه در بيعت با من بر خلافت اجماع كردند و عموم مسلمانان نيز با آنان بودند و تنها تعداد اندكى راه ديگر گزيدند . تو مىدانى كه من در آغاز نپذيرفتم و به آنان گفتم : « مرا واگذاريد و ديگرى را به دست آريد ، زيرا ما به استقبال حوادث و امورى مىرويم كه رنگارنگ و فتنه‌آميز است و چهره‌هاى گوناگون دارد و دل‌ها بر اين بيعت ثابت و عقل‌ها بر اين پيمان ، استوار نمىماند چهره افق حقيقت را ابرهاى تيره فساد گرفته ، و راه مستقيم حق ناشناخته ماند . آگاه باشيد ، اگر دعوت شما را بپذيرم ، براساس آن‌چه كه مىدانم با شما رفتار مىكنم و به گفتار اين و آن ، و سرزنش سرزنش كنندگان گوش فرانمىدهم . اگر مرا رها كنيد چون يكى از شما هستم كه شايد شنواتر ، و مطيع‌تر از شما نسبت به رييس حكومت باشم ، درحالىكه من وزير و مشاورتان باشم بهتر است كه امير و رهبر شما گردم . » « 1 »\r\n\r\n\r\n","description":"","footnote":"\r\n( 1 ) . « دعوني و التمسوا غيري فإنّا مستقبلون أمرا له وجوه و ألوان لا تقوم له القلوب و لا تثبت عليه العقول و إنّ الآفاق قد أغامت و المحجّة قد تنكّرت و اعلموا أنّي إن أجبتكم ركبت بكم ما أعلم و لم أصغ إلى قول القائل و عتب العاتب و إن تركتموني فأنا كأحدكم و لعلّي أسمعكم و أطوعكم لمن ولّيتموه أمركم و أنا لكم وزيرا خير لكم منّي أميرا » نهج البلاغه : خطبه 92 .\r\n","page_name":" 624 ","page_number":624},
  {"content":"\r\n\r\n( و الحديث طويل و الكلام كثير ) سخن در باب شما و عثمان فراوان است .\r\n( و قد أدبر ما أدبر ) سخن درباره حوادث گذشته سودى ندارد و بهتر آن‌كه امور را به خدا بسپاريم . ( و أقبل ما أقبل ) توجه به اكنون و آينده مهم است و بايد به اصلاح امور مسلمانان و رفع فتنه‌ها برخواسته و اتحاد و همبستگى بين مسلمانان برقرار ساخت . راه رسيدن به اين هدف نيز آن است كه تو همانند ديگر صحابه و عموم مسلمانان با من بيعت بكنى و بيعت اهل شام را نيز برايم بگيرى تا دست در دست هم در راه خشنودى خدا و خير و صلاح امت گام برداريم . ( و أقبل إليّ في وفد من أصحابك ) صادقانه و بدون نيرنگ و طمع به نزد من آى . ابن ابى الحديد مىگويد : « چگونه ممكن است معاويه بيعت كند ؛ درحالىكه او از زمان رسيدن به امارت شام در عهد عمر به پادشاهى و سلطنت نظر داشت . » « 1 » بدون شك اگر پيامبر صلّى اللّه عليه و آله به جاى على عليه السّلام بود و معاويه در منصب امارت شام بود ، او نيز همانند على عليه السّلام رفتار مىكرد . پيامبر صلّى اللّه عليه و آله نيز در گذشته در جنگ بدر و احد و احزاب ، برخوردى همچون على عليه السّلام با ابو سفيان داشت .\r\n\r\n\r\n","description":"","footnote":"\r\n( 1 ) . شرح نهج البلاغه : 18 / 68 .\r\n","page_name":" 625 ","page_number":625},
  {"content":"\r\n\r\n\r\nنامه 76\r\n\r\nبه عبد اللّه بن عباس\r\n« سع النّاس بوجهك و مجلسك و حكمك و إيّاك و الغضب فإنّه طيرة من الشّيطان و اعلم أنّ ما قرّبك من اللّه يباعدك من النّار و ما باعدك من اللّه يقرّبك من النّار . »\r\n\r\nترجمه\r\nبا مردم ، به هنگام ديدار و در مجالس رسمى و در مقام داورى ، گشاده‌رو باش و از خشم بپرهيز كه سبك مغزى ، به تحريك شيطان است و بدان آن‌چه تو را به خدا نزديك مىسازد ، از آتش جهنّم دور ، و آن‌چه تو را از خدا دور مىسازد ، به آتش جهنّم نزديك مىكند .\r\n\r\nشرح و تفسير\r\nامام اين نامه را هنگام نصب ابن عباس به حكومت بصره برايش نوشت .\r\n( سع النّاس بوجهك ) با آنان گشاده‌رو باش و بداخلاقى نكن . ( و مجلسك ) فروتنى را در نشستن و برخواستن و همه برخوردهايت پيشه خود كن . ( و حكمك ) در داورىهايت به عدالت رفتار كن . ( و إيّاك و الغضب ) از خشم به جز براى خدا\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nو حق بپرهيز . ( فإنّه طيرة من الشّيطان ) « طيرة » به معناى سبكى است . امام مىگويد كه انسان به هنگام خشم بازيچه دست شيطان مىشود و اراده و عقل خود را از كف مىدهد . ( أنّ ما قرّبك من اللّه يباعدك من النّار ) اين سخن بديهى است و اثبات آن نياز به برهان و استدلال ندارد .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n\r\nنامه 77\r\n\r\n[ جدل نكردن به قرآن با خوارج 
  ]\r\n« لا تخاصمهم بالقرآن فإنّ القرآن حمّال ذو وجوه تقول و يقولون . . . و لكن حاججهم بالسّنّة فإنّهم لن يجدوا عنها محيصا . »\r\n\r\nترجمه\r\nبا خوارج به قرآن جدل مكن ؛ زيرا قرآن داراى ديدگاه كلّى بوده و تفسيرهاى گوناگونى دارد . تو چيزى مىگويى و آنها چيز ديگر ؛ ليكن با سنّت پيامبر صلّى اللّه عليه و آله با آنان به بحث و گفتگو بپرداز كه در برابر آن راهى جز پذيرش ندارند .\r\n\r\nشرح و تفسير\r\nدر شرح خطبه چهلم درباره ديدگاه‌ها و اهداف خوارج سخن گفته شد و هم‌چنين در شرح خطبه صد و بيست و پنج و برخى خطبه‌هاى ديگر درباره آنان بحث شد . امام تا پيش از نوميدى از هدايت خوارج با آنان جنگ نكرد .\r\nاو بيشتر دوست داشت كه اختلاف موجود را از راه بحث و مناظره حل كند .\r\nآن حضرت روزى در بينشان وارد شد و به آنان گفت : « مردى از ميان خود برگزينيد تا از من بپرسد و من به او پاسخ دهم . آن‌گاه دليل و برهان از هريك\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nباشد ، ديگرى پذيرفته و توبه كند . » آنان پيشوايشان ابن كوّاء « 1 » را برگزيدند .\r\nامام با او بحث كرد و دليل و برهان كامل اقامه كرد و او را در جاى خويش نشاند ؛ اما آنان باز نپذيرفته و به سركشى و عناد خود ادامه دادند . امام همچنين ابن عباس را براى مناظره با آنان نزدشان فرستاد تا بر آنها اتمام حجت كند . امام پيش از فرستادن ابن عباس به وى توصيه‌هايى كرد كه در اين نامه آمده‌اند .\r\n( لا تخاصمهم بالقرآن فإنّ القرآن حمّال ذو وجوه ) امام در خطبه هجدهم در توصيف قرآن فرموده است : « همانا قرآن داراى ظاهرى زيبا و باطنى ژرف و ناپيداست ، مطالب شگفت‌آور آن تمام نمىشود ، و اسرار نهفته آن پايان نمىپذيرد و تاريكىها بدون قرآن بر طرف نخواهد شد . » « 2 » در اختلافات فقهى به آيات فراوانى برمىخوريم كه هرمذهبى از آن برداشت متفاوتى دارد . براى نمونه آيه وضو كه هريك از مذاهب برمبناى اختلاف برداشت خود از آيه به‌گونه متفاوتى وضو مىگيرند : « اى كسانى كه ايمان آورده‌ايد\r\n\r\n\r\n","description":"","footnote":"\r\n( 1 ) . وى عبد اللّه بن عمرو از قبيله بنى يشكر است كه نسب‌شناس معروفى بود . او رهبر نخستين فرقه خوارج بود . آنان على عليه السّلام و عثمان و اصحاب جمل و صفين را تكفير مىكردند و امامت را در غير قريش جايز مىشمردند و به شورا باور داشته و بيعت را تنها از آن خدا مىدانستند . براى آگاهى بيشتر نك : المعارف ، ابن قتيبة : 534 ؛ معجم البلدان : 214 ؛ الملل و النحل : 1 / 106 ؛ تاريخ طبرى : 6 / 35 و 4 / 46 ؛ الفتوح ابن اعثم : 2 / 251 ؛ شرح نهج البلاغه ، ابن ابى الحديد : 2 / 30 ؛ الطبقات ابن سعد : 5 / 182 ؛ روج الذهب : 2 / 405 ؛ الكامل ابن الاثير : 3 / 326 ؛ المعيار و الموازنة :\r\n187 .\r\n( 2 ) . « و إنّ القرآن ظاهره أنيق و باطنه عميق ، لا تفنى عجائبه و لا تنقضي غرائبه و لا تكشف الظّلمات إلّا به » نهج البلاغه : خطبه 18 .\r\n","page_name":" 629 ","page_number":629},
  {"content":"\r\n\r\nچون به [ عزم 
  ] نماز برخيزيد صورت و دستهايتان را تا آرنج بشوييد و سر و پاهاى خودتان را تا برآمدگى پيشين [ هردو پا 
  ] مسح كنيد و اگر جنب‌ايد خود را پاك كنيد ( غسل نماييد ) و اگر بيمار يا در سفر بوديد يا يكى از شما از قضاى حاجت آمد يا با زنان نزديكى كرده‌ايد و آبى نيافتيد پس با خاك پاك تيمم كنيد و از آن به صورت و دستهايتان بكشيد . خدا نمىخواهد بر شما تنگ بگيرد ؛ ليكن مىخواهد شما را پاك و نعمتش را بر شما تمام گرداند باشد كه سپاس [ او 
  ] بداريد . » « 1 » هم‌چنين آيه مربوط به بيان احكام محرميت كه اختلافات فقهى چندى در آن وجود دارد : « [ نكاح اينان 
  ] بر شما حرام شده است مادرانتان و دخترانتان و خواهرانتان و عمه‌هايتان و خاله‌هايتان و دختران برادر و دختران خواهرو مادرهايتان كه به شما شير داده‌اند و خواهران رضاعى شما و مادران زنانتان و دختران همسرانتان كه [ آنها دختران 
  ] در دامان شما پرورش يافته‌اند و با آن همسران همبستر شده‌ايد پس اگر با آنها همبستر نشده‌ايد بر شما گناهى نيست [ كه با دخترانشان ازدواج كنيد 
  ] و زنان پسرانتان كه از پشت خودتان هستند و جمع دو خواهربا همديگر مگر آنچه كه در گذشته رخ داده باشد كه خداوند آمرزنده مهربان است . » « 2 »\r\n\r\n\r\n","description":"","footnote":"\r\n( 1 ) .  يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ  مائده / 5 : 6 .\r\n( 2 ) .  حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ \r\n","page_name":" 630 ","page_number":630},
  {"content":"\r\n\r\n( و لكن حاججهم بالسّنّة فإنّهم لن يجدوا عنها محيصا ) آنان در مناظره نمىتوانند از پذيرش استدلال به سنت فرار كنند . ابن ابى الحديد مىگويد كه منظور امام از استدلال به سنت ، يادآورى روايات زير براى خوارج بود : « حق با على عليه السّلام است و على عليه السّلام با حق است و به هرسو بچرخد با او مىچرخد . » « 1 » و « خدايا با دوستان او دوستى كن و با دشمنانش دشمنى كن و يارىكنندگانش را يارى كن و خواركنندگانش را خوار ساز . » « 2 » و روايات فراوان ديگرى كه صحابه از زبان پيامبر شنيده بودند و هنوز برخى از آنها زنده بودند و خوارج از اقرار به درستى آنها گريزى نداشتند . « 3 »\r\n\r\n\r\n","description":"","footnote":"\r\n-  بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ إِنَّ اللَّهَ كانَ غَفُوراً رَحِيماً  نساء / 4 : 23 .\r\n( 1 ) . « يدور الحق مع على عليه السّلام كيف ما دار » اين حديث را ترمذى در كتاب صحيح خود در جلد دوم صفحه 298 چاپ بولاق مصر آورده است . همچنين در كتاب فضائل الخمسة فيروزآبادى و صيد الخاطر ابن جوزى آمده است .\r\n( 2 ) . « اللهم وال من والاه ، و عاد من عاداه ، و انصر من نصره ، و اخذل من خذله » اين حديث از روايات متواتر بين شيعه و اهل سنت است و راويان بسيارى مانند ترمذى و ابن ماجه و ابن حنبل و نسائى و ديگران آن را نقل كرده‌اند . علامه امينى ، تعداد فراوانى از اين راويان را در كتاب الغدير گرد آورده است .\r\n( 3 ) . نك : شرح نهج البلاغه ، ابن ابى الحديد : 18 / 71 .\r\n","page_name":" 631 ","page_number":631},
  {"content":"\r\n\r\n\r\nنامه 78\r\n\r\nبه ابو موسى اشعرى\r\n« فإنّ النّاس قد تغيّر كثير منهم عن كثير من حظّهم فمالوا مع الدّنيا و نطقوا بالهوى و إنّي نزلت من هذا الأمر منزلا معجبا اجتمع به أقوام أعجبتهم أنفسهم و أنا أداوي منهم قرحا أخاف أن يكون علقا و ليس رجل فاعلم أحرص على جماعة أمّة محمّد ص و ألفتها منّي أبتغي بذلك حسن الثّواب و كرم المآب و سأفي بالّذي وأيت على نفسي و إن تغيّرت عن صالح ما فارقتني عليه فإنّ الشّقيّ من حرم نفع ما أوتي من العقل و التّجربة و إنّي لأعبد أن يقول قائل بباطل و أن أفسد أمرا قد أصلحه اللّه فدع ما لا تعرف فإنّ شرار النّاس طائرون إليك بأقاويل السّوء و السّلام . »\r\n\r\nترجمه\r\nهمانا بسيارى از مردم تغيير كردند و از سعادت و رستگارى بىبهره ماندند ، به دنياپرستى روى آورده و از روى هواى نفس ، سخن گفتند . كردار اهل عراق مرا به شگفتى وا داشته است كه مردمى خودپسند در چيزى گرد\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nآمدند ، مىخواستم زخم درون آنها را مداوا كنم ، پيش از آن‌كه غير قابل علاج گردد .\r\nپس بدان در امّت اسلام ، هيچ‌كس همانند من وجود ندارد كه به وحدت امّت محمّد صلّى اللّه عليه و آله و به انس گرفتن آنان به همديگر ، از من دلسوزتر باشد . من در اين كار پاداش نيك و سرانجام شايسته را از خدا مىطلبم و به آن‌چه پيمان به ستم وفا دارم ، هرچند تو دگرگون شده و همانند روزى كه از من جدا شدى نباشى . همانا تيره‌روز كسى است كه از عقل و تجربه‌اى كه نصيب او شده ، محروم ماند و من از آن كس كه به باطل سخن گويد يا كارى را كه خدا اصلاح كرده برهم زند ، بيزارم . آن‌چه را نمىدانى واگذار ؛ زيرا مردان بد كردار با سخنانى نادرست به سوى تو خواهند شتافت . با درود .\r\n\r\nواژه‌شناسى\r\nمعجبا : شگفتىآور .\r\nقرحا : زخم .\r\nعلقا : خون غليظ و فاسد .\r\nالمآب : بازگشت .\r\nوأيت : وعده دادى و تعهد كردى .\r\nاعبد : ابا دارم .\r\n\r\nساختار ادبى\r\nاحرص : خبر « ليس » است .\r\nاعلم : جمله معترضه است .\r\nمنّى : جار و مجرور متعلق به « احرص » است .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n\r\nشرح و تفسير\r\nامام ، عبد اللّه بن عباس را براى حكميت برگزيد . معاويه به اين امر اعتراض كرد و گفت كه ابن عباس خويشاوند على عليه السّلام است . اين درحالى بود كه عمروعاص نيز شريك معاويه در رسيدن به قدرت بود و به شرط امارت بر مصر با معاويه همكارى مىكرد . برخى از بزرگان سپاه امام با معاويه همدست بودند و به انتخاب ابن عباس اعتراض كرده و فشار زيادى به امام وارد كردند و سرانجام او را وادار به انتخاب ابو موسى اشعرى كردند كه گزينه موردنظر معاويه بود . برخى نيز مىگويند كه ابو الاسود دؤلى براى حكميت به جاى ابن عباس پيشنهاد شد ؛ ولى سرانجام نظرها بر ابو موسى اشعرى به اجماع رسيد . از شعبى روايت شده است : « وه كه ابو الاسود چه اندازه حاضر جواب بود ! او روزى در نخيله نزد معاويه رفت و در آن هنگام معاويه به خلافت رسيده بود . معاويه به او گفت : آيا اين تو بودى كه براى حكميت پيشنهاد شده بودى ؟ گفت : آرى . معاويه دوباره پرسيد : اگر انتخاب مىشدى چه مىكردى ؟ گفت : هزار تن از مهاجران و فرزندانشان و هزار تن از انصار و فرزندانشان را گرد مىآوردم و از آنان مىپرسيدم كه آيا مردى از مهاجران به خلافت سزاوارتر است و يا مردى از آزادشدگان ؟ معاويه او را نفرين كرد و گفت : خدا را سپاس كه زحمت تو را از دوش ما برداشت . » « 1 »\r\nامام پس از عقد جلسات اشعرى و عمروعاص و پيش از اعلام نتيجه داورى به ابو موسى اشعرى نامه‌اى نوشت كه در آن چنين آمده بود : ( فإنّ النّاس\r\n\r\n\r\n","description":"","footnote":"\r\n( 1 ) . نك : امالى سيد مرتضى : 1 / 212 .\r\n","page_name":" 634 ","page_number":634},
  {"content":"\r\n\r\nقد تغيّر كثير منهم عن كثير من حظّهم ) . منظور از مردم در اين بند ، صحابه از جمله خود اشعرى است . امام در اين بند به روايتى از پيامبر اشاره دارد كه در جلد نهم صحيح بخارى ، كتاب فتنه‌ها آمده است : « پيامبر خدا در روز قيامت مىگويد : خدايا اصحابم را درياب . خدا به او مىگويد كه تو نمىدانى آنان پس از تو چه كردند . پيامبر مىگويد : واى واى بر كسى كه پس از من دگرگون گشت . » « 1 »\r\n( و إنّي نزلت من هذا الأمر منزلا معجبا ) منظور از « امر » در اين بند خلافت است . امام ابراز شگفتى مىكند كه وى در منصب خلافت رسمى و مشروع بايد به حكميت تن در دهد . آن‌گاه در بيان دليل اين امر مىگويد كه گرفتار يارانى خودپسند گشته است . ( اجتمع به أقوام أعجبتهم أنفسهم ) من خليفه مشروع مسلمانان هستم و آنان بايد از تصميمات من پيروى كنند ؛ ليكن خداوند مرا به يارانى مغرور و خودپسند گرفتار ساخته است كه به هرتصميم من اعتراض مىكنند . ( و أنا أداوي منهم قرحا أخاف أن يكون علقا ) من از اين ياران در شگفتم و نمىدانم كه چگونه بايد آنان را از بيمارى غرور درمان كنم ! نيكى در آنان سودى ندارد و به كارگيرى قدرت به فساد و سركشى بيشتر آنان\r\n\r\n\r\n","description":"","footnote":"\r\n( 1 ) . « ان الرسول صلّى اللّه عليه و آله يقول يوم القيامة : اى ربى اصحابى . فيقول له ، لا تدرى ما بدلوا بعدك . فيقول النبى صلّى اللّه عليه و آله : سحقا سحقا لمن بدل بعدى » صحيح بخارى : 5 / 2406 ح 6212 و 6 / 2587 ح 6643 ؛ صحيح مسلم :\r\n1 / 218 ح 248 و 4 / 1796 ح 2290 ؛ مسند احمد : 2 / 300 ح 7890 و 9281 و 11236 و 22873 و 22924 و 3 / 140 و 6 / 297 ؛ سنن ابن ماجه : 2 / 1439 ح 4306 ؛ صحيح ابن خزيمة : 1 / 6 ح 6 ؛ مسند ابى عوانة : 1 / 122 ح 362 ؛ السنن الكبرى ، بيهقى : 4 / 78 ح 7001 ؛ مسند عمر بن الخطاب :\r\n1 / 87 ؛ مسند ابى يعلى : 1 / 388 ح 6502 ؛ فتح البارى : 11 / 385 .\r\n","page_name":" 635 ","page_number":635},
  {"content":"\r\n\r\nمىانجامد . من همانند پزشكى هستم كه در معالجه زخمى مىترسد با كوچك‌ترين حركت ، محل زخم به عفونت گرايد و همه بدن را مسموم كند .\r\n( و ليس رجل فاعلم أحرص على جماعة أمّة محمّد ص و ألفتها منّي . . . المآب ) از ترس فتنه و تفرقه‌انگيزى به يارانم سخت نمىگيرم و نسبت به همگرايى و همبستگى جامعه و حفظ مصالح عمومى حريص هستم و در اين راه خشنودى و پاداش خداوند را مىجويم . ( و سأفي بالّذي وأيت على نفسي ) اى ابو موسى ، من ناگزير به انتخاب تو گشتم و با اين حال به داورى تو اعتراضى نمىكنم و پيمان نمىشكنم ؛ مگر آن‌كه تو راه انحراف را در پيش گيرى . ( و إن تغيّرت عن صالح ما فارقتني عليه ) تو پيش از رفتن از نزد من در جبهه حق و اهل حق بودى و اكنون اگر دگرگون گشته و فريب عمروعاص را خورده باشى ، خود را بدبخت ساخته‌اى . ( فإنّ الشّقيّ من حرم نفع ما أوتي من العقل . . . ) عمروعاص تو را بازيچه خود خواهد ساخت . پيش‌بينى امام كاملا درست در آمد و ابو موسى به نمادى از نادانى و بلاهت بدل گشت .\r\n( و إنّي لأعبد أن يقول قائل بباطل ) من از باطل بيزارم و انجام آن را نه از سوى خود و نه از سوى ديگران نمىپسندم . ( و أن أفسد أمرا قد أصلحه اللّه ) اگر تو به خداوند وفادار باشى و در انديشه صلاح مسلمانان باشى ، من نخستين كسى هستم كه كار تو را ستوده و از تو سپاسگذارى خواهم كرد . چگونه ممكن است كه صلح و صلاح مسلمانان را نخواهم ؛ درحالىكه خشنودى خدا و پيامبرش در آن است . ( فدع ما لا تعرف ) هيچ سخنى مگو و هيچ حركتى از خود نشان نده ؛ مگر آن‌كه از درستى آن اطمينان داشته باشى و يقين كنى كه خداوند از انجام آن خشنود است . در روايتى از پيامبر آمده است : « به\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nكارهايى دست مزن كه نسبت به آنها شك و ترديد دارى و به كارهايى بسنده كن كه به آنها يقين دارى . » « 1 » ( فإنّ شرار النّاس طائرون إليك بأقاويل السّوء ) منظور از اشرار مردم در اين‌جا عمروعاص و همتايانش است . امام مىگويد كه آنان از راه دروغ و فريب در سينه تو وسوسه مىكنند ؛ پس از آنان برحذر باش .\r\n\r\n\r\n","description":"","footnote":"\r\n( 1 ) . « دع ما يريبك الى ما لا يريبك » . مسند احمد : 3 / 153 ؛ المجموع : 9 / 150 و 17 / 245 ، الاقناع :\r\n1 / 219 ؛ مغنى المحتاج : 1 / 20 ؛ حواشى الشروانى : 3 / 411 و 8 / 69 ؛ اعانة الطالبين : 2 / 265 و 4 / 24 ؛ مواهب الجليل : 1 / 159 ؛ شرح الازهار : 4 / 61 ؛ مسند زيد بن على : 74 و 110 .\r\n","page_name":" 637 ","page_number":637},
  {"content":"\r\n\r\n\r\nنامه 79\r\n\r\nبه فرماندهان سپاه\r\n« أمّا بعد فإنّما أهلك من كان قبلكم أنّهم منعوا النّاس الحقّ فاشتروه و أخذوهم بالباطل فاقتدوه . »\r\n\r\nترجمه\r\nپس از ياد خدا و درود ، همانا ملّت‌هاى پيش از شما به هلاكت رسيدند ، بدان‌جهت كه حق مردم را نپرداختند . پس دنيا را با رشوه دادن به دست آوردند و مردم را به راه باطل بردند و آنان نيز اطاعت كردند .\r\n\r\nشرح و تفسير\r\nامام در خطاب به فرماندهان سپاهش ، آنان را از قدرت و عذاب خداوند برحذر مىدارد و مىگويد كه خداوند قدرتمندان بسيارى را در گذشته از بين برده و عذابش را به ناگاه بر آنان فروفرستاده است . عذاب خداوند به دو دليل بر آنان فرود مىآمد : نخست آن‌كه از دادن حق به صاحبانش پرهيز مىكردند و حق را از آن خويش مىشمردند و آن را با گرفتن بهايى به ديگران مىبخشيدند . دوم آن‌كه كارهاى زشت مىكردند و مردم را به انجام زشتىها فرمان مىدادند و مردم نيز به جاى اعتراض از آنان پيروى مىكردند . از اين\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nرو خداوند چنين پيروانى را در گناه پيشوايانشان شريك ساخته است : « و مىگويند : پروردگارا ما رؤسا و بزرگتران خويش را اطاعت كرديم و ما را از راه به در كردند . » « 1 » در آيه ديگرى نيز آمده است : « مىفرمايد در ميان امتهايى از جن و انس كه پيش از شما بوده‌اند ، داخل آتش شويد . هربار كه امتى [ در آتش 
  ] درآيد ، همكيشان خود را لعنت كند تا وقتى كه همگى در آن به هم پيوندند [ آن‌گاه 
  ] پيروانشان درباره پيشوايانشان مىگويند : پروردگارا اينان ما را گمراه كردند ؛ پس دو برابر عذاب آتش به آنان بده . [ خدا 
  ] مىفرمايد براى هر كدام [ عذاب 
  ] دو چندان است ؛ ولى شما نمىدانيد . » « 2 » بنابراين مستضعفان و ستمديدگان بايد قيام كنند و تسليم نشوند و اگر راه آسودگى و راحت‌طلبى برگزينند ، خداوند جزاى اعمالشان را به آنان مىچشاند .\r\n\r\n\r\n","description":"","footnote":"\r\n( 1 ) .  وَ قالُوا رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  احزاب / 33 : 67 .\r\n( 2 ) .  قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَ لكِنْ لا تَعْلَمُونَ  اعراف / 7 : 38 .\r\n","page_name":" 639 ","page_number":639},
  {"content":"\r\n . \r\n\r\n","description":"","footnote":"","page_name":" 640 ","page_number":640}
  ]