[
  {"content":"\r\nمجموعه تاريخ ايران\r\n12\r\nتاريخ طبرى\r\nيا\r\n« تاريخ الرسل والملوك »\r\nتأليف\r\nمحمد بن جرير طبري\r\nجلد نهم\r\nترجمهء\r\nابوالقاسم پاينده\r\nانتشارات اساطير\r\n17\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nانتشارات اساطير\r\nتاريخ طبرى ( جلد نهم )\r\nمتن كامل با حذف اسناد و روايت هاى مكرر\r\nنوشتهء محمد بن جرير طبرى\r\nترجمهء ابوالقاسم پاينده\r\nچاپ اول : 1352 ش . بنياد فرهنگ ايران ( مؤسسهء مطالعات و تحقيقات فرهنگى )\r\nچاپ سوم : بهار 1369 ه‍ ش .\r\nچاپ و صحافى : صنوبر\r\nتيراژ : 3000 نسخه\r\nحق چاپ محفوظ است\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nبنام خداوند رحمان رحيم\r\nبراى گفتگو از تاريخ طبرى و ترجمه مجالى بيشتر بايد كه اگر خدا بخواهد ، پس از ختم كار كه اميد هست دور تر از بهار آينده نباشد ، شمه‌اى از اين حكايت نسبةً دراز گفته آيد .\r\nاجمال حسبحال آنكه بنياد فرهنگ ايران از وقت بنياد ، ترجمهء تاريخ طبرى را در دستور كار خويش به رديف اول داشته بود كه دريغ بود اين اثر بزرگ و مفصل و كهن كه ورقى زرين از انبوه مآثرى كه تازان پارسى نژاد در قلمرو فرهنگ مركب اسلامى است ، و بسيارى صفحات و فصول آن او تاريخ سخن دارد با نكته‌هاى اصيل كه در هيچ مرجع ديگر نيست ، چنين اثرى زى تازى نگذرد و جامهء پارسى نگيرد و اين دور افتادهء قديم ، از پس انتظار قرون ، به خانه و كاشانهء خويش نيايد و كتابخانهء پارسى به حاصل كار و شاهكار يكى از فرزندان مخلص و پركار ايران كه به تبعيت از رسم و پندار رايج زمان ، زبان عربى را جولانگاه نبوغ آسمانى وار خويش داشته‌اند آراسته نگردد .\r\nسپاس خدا را كه از پى توفيقات مكرر سالها ، نعمت اين خدمت به من داد . و علاقهء اولياى بنياد ، انگيزهء همت شد و كارى كه در گرو ساليان دراز مىنمود با كوشش پيوستهء شباروز زودتر از وقت مقرر ، ره چاپخانه گرفت و باز شكر خداى .\r\nاينك شما و جلد نهم كه اميد است جلدهاى ديگر با فواصل كوتاه از دنبال آن درآيد ان شاء الله .\r\nابوالقاسم پاينده\r\nمهر ماه 1353\r\n","description":"","footnote":"","page_name":" مقدمة 1 ","page_number":3},
  {"content":"\r\n\r\nبسم الله الرحمن الرحيم\r\n\r\nسخن از حوادث سال هشتاد و پنجم\r\nهلاكت عبد الرحمان بن محمد بن اشعث در اين سال بود .\r\n\r\nسخن از سبب هلاكت ابن اشعث و كيفيت آن\r\nابو مخنف گويد : وقتى ابن اشعث از هرات بازگشت و سوى رتبيل مىرفت يكى از طايفه اود بنام علقمه پسر عمرو با وى بود و به او گفت : « نمىخواهم با تو بيايم . » ابن اشعث به دو گفت : « چرا ؟ » گفت : « بر تو و همراهانت بيمناكم . به خدا گويى مىبينم كه نامهء حجاج به ترغيب و تهديد پيش رتبيل آمده و او ترا تسليم مىكند يا شما را مىكشد ، اينك پانصد كس هستند كه با ما بيعت مىكنند كه به شهرى در شويم و در آنجا حصارى شويم و نبرد كنيم تا امانمان دهند يا محترمانه جان بدهيم . » ابن اشعث گفت : « اگر با من بيايى با تو همدلى كنم و حرمت بدارم » اما علقمه نپذيرفت .\r\nگويد : پس ، ابن اشعث پيش رتبيل رفت و آن پانصد كس برفتند و مودود نضرى را سالار خويش كردند و بودند تا عمارة بن تميم لخمى به مقابلهء آنها آمد و محاصره شان كرد كه با وى نبرد كردند و مقاومت آوردند تا امانشان داد كه برون\r\n","description":"","footnote":"","page_name":" 3759 ","page_number":4},
  {"content":"\r\nآمدند و به تعهد خويش وفا كرد .\r\nگويد : نامه هاى حجاج دربارهء ابن اشعث مكرر به رتبيل مىرسيد كه او را پيش من فرست و گر نه قسم به خدايى كه جز او خدايى نيست سرزمين ترا با يك هزار جنگاور درهم مىكوبم .\r\nگويد : يكى از مردم بنى تميم به نام عبيد پسر ابى سبيع به نزد رتبيل بود و به دو گفت : « براى تو از حجاج فرمانى مىگيرم\r\nكه هفت سال از سرزمين تو خراج نگيرد ، به شرط آنكه ابن اشعث را به دو تسليم كنى » رتبيل گفت : « اگر چنين كردى هر چه بخواهى پيش من دارى » گويد : عبيد به حجاج نامه نوشت و به دو خبر داد كه رتبيل نافرمانى من نمىكند و او را وانخواهم گذاشت تا ابن اشعث را بفرستد .\r\nگويد : حجاج براى اى كار مالى به عبيد داد ، از رتبيل نى . براى آن مالى گرفت . آنگاه رتبل سر ابن اشعث را پيش حجاج فرستاد و حجاج چيزى را كه به موجب صلح از او مىگرفت به مدت هفت سال به وى بخشيد .\r\nگويد : حجاج مىگفته بود : « رتبيل ، دشمن خدا را سوى من فرستاد و او خويشتن را از بام بينداخت و بمرد . » سليمان بن ابى راشد گويد : از مليكه دختر يزيد شنيدم كه مىگفت : « به خدا وقتى ابن اشعث مىمرد سرش بر ران من بود ، سل او را كشت و چون بمرد و خواستند به خاكش كنند ، رتبيل كسى فرستاد و سرش را بريد و پيش حجاج فرستاد و هيجده كس از خاندان اشعث را گرفت و به نزد خويش بداشت ، ياران ابن اشعث را كه با وى بودند رها كرد به حجاج نوشت كه هيجده كس از خاندان ابن اشعث را گرفته .\r\nحجاج به دو نوشت كه گردنشان را بزن و سرهايشان را پيش من فرست كه نمىخواست آنها - را زنده پيش وى برند و عفوشان را از عبد الملك بخواهند و كسى از آنها را واگذارد .\r\nدربارهء كار ابن ابى سبيع و ابن اشعث جز آنچه آوردم روايتى هست كه از\r\n","description":"","footnote":"","page_name":" 3760 ","page_number":5},
  {"content":"\r\nابو عبيده ، معمر بن مثنى ، آورده‌اند كه مىگفته بود : « عمارة بن تميم از كرمان حركت كرد و به سيستان رفت كه يكى از مردم بنى عنبر به نام مودود بر آنجا تسلط داشت و او را محاصره كرد سپس امانش داد و بر سيستان تسلط يافت و كس پيش رتبيل فرستاد ، حجاج به رتبيل نوشته بود :\r\n« اما بعد ، عمارة بن تميم را با سى هزار كس از مردم شام سوى تو فرستادم كه هرگز از اطاعت برون نشده‌اند و خليفه اى را خلع نكرده‌اند و پيرو پيشواى ضلالتى نبوده‌اند ، هر يك از آنها در ماه يكصد درم مىگيرند و جنگ را خوش دارند و به طلب ابن اشعث آمده‌اند . » گويد : اما رتبيل از تسليم ابن اشعث خوددارى كرد .\r\nگويد : عبيد بن ابى سبيع تميمى همراه ابن اشعث بود و از خاصان وى شده بود\r\nكه او را پيش رتبيل مىفرستاد ، از خاصان رتبيل نيز شده بود و با وى خودمانى بود .\r\nگويد : قاسم بن محمد بن اشعث به برادر خويش عبد الرحمان گفت : « از خيانت اين مرد تميمى بيمناكم او را بكش . » ابن اشعث قصد كشتن وى كرد ، ابن ابى سبيع خبر يافت و از او بترسيد و به نزد رتبيل دربارهء وى سعايت كرد و وى را از حجاج بترسانيد و گفت با ابن اشعث خيانت كند و رتبيل پذيرفت .\r\nگويد : آنگاه ابن ابى سبيع نهانى پيش عمارة بن تميم رفت و در مورد ابن اشعث دستمزد طلبيد كه عماره يك هزار هزار دستمزد براى وى نهاد و ابن ابى سبيع پيش وى بماند .\r\nگويد : عماره قضيه را براى حجاج نوشت كه به دو نوشت : « به عبيد و رتبيل هر چه خواسته‌اند بده و تعهد كن » . رتبيل شرط كرد كه مدت ده سال به غزاى ديار وى نروند و از پس ده سال هر سال نهصد هزار بدهد . آنچه رتبيل و عبيد خواستند پذيرفته شد .\r\nگويد : رتبيل كس فرستاد و ابن اشعث را با سى كس از خاندان وى بياورد براى آنها غلها و بندها آماده شده بود . غلى به گردن او نهاد ، به گردن قاسم برادرش نيز غلى نهاد و همه را به نزديكترين پادگان عماره فرستاد و به جمع كسانى كه همراه\r\n","description":"","footnote":"","page_name":" 3761 ","page_number":6},
  {"content":"\r\nابن اشعث بودند گفت : « هر كجا مىخواهيد برويد . » گويد : وقتى ابن اشعث نزديك عماره رسيد خويشتن را از بالاى قصرى بينداخت و بمرد كه سرش را بريدند و آن را با اسيران پيش عماره بردند كه گردنشان را بزد و سر ابن اشعث و كسانش را با زنش پيش حجاج فرستاد و يكى از شاعران در اين باب شعرى گفت به اين مضمون :\r\n« پيكر از سر چه مقدار فاصله دارد ! « كه سر به مصر است و پيكر به رخج . » گويد : حجاج سر را پيش عبد الملك فرستاد كه آن را پيش عبد العزيز فرستاد كه در آن وقت ولايتدار مصر بود .\r\nسعد بن عبيد الله گويد : وقتى سر ابن اشعث را پيش عبد الملك بردند وى را همراه يكى از خواجگان خويش پيش يكى از زنانشان فرستاد كه همسر يكى از مردم قريش بود . وقتى سر را پيش روى او نهادند گفت : « اى ملاقاتى خاموش ! خوش آمدى ! به صف ملوك بودى و به طلب چيزى بر آمدى كه لياقت آن داشتى اما تقدير نخواست . » گويد : خواجه رفت كه سر را بگيرد و سر را از دست او كشيد كه گفت : « نه ، تا كار خويش را انجام دهم »\r\nآنگاه خطمى خواست و سر را شست و بپوشانيد . آنگاه گفت : « اكنون در اختيار تو است » پس خواجه سر را بگرفت و قضيه را با عبد الملك بگفت و چون شوهر آن زن پيش عبد الملك رفت به دو گفت : « خوب بود توانسته بودى كره اى از او بگيرى . » گويد : « وقتى ابن اشعث سوى ديار رتبيل مىگريخت در يكى از ياران خويش نگريست و او شعرى به تمثيل خواند به اين مضمون :\r\n« ترس ميراندش و سرگردان است « كسى كه از گرماى جنگ بيم كند\r\n","description":"","footnote":"","page_name":" 3762 ","page_number":7},
  {"content":"\r\n« چنين باشد « مرگ مايهء راحت اوست « مرگ بر بندگان مقرر است . » گويد : آنگاه به دو نگريست و گفت : « اى ريش ، چرا در يكى از جنگها مقاومت نياوردى كه پيش روى تو جان بدهيم كه از اين حال كه بدان افتاده اى بهتر بود . » ابو مخنف گويد : يكى از آن روزها حجاج به راه مىرفت ، حميد ارقط ( كذا ) با وى بود و شعرى به اين مضمون مىخواند :\r\n« پيوسته براى سپاهى كه سالار آن بود « خندقى مىساخت و ويران مىكرد « و سپاه را تسليم مىكرد « تا بدست وى پراكنده مىشد « فاصله ميان جاى صف و هزيمتگاه وى « چه بسيار بود « مرد جنگ كسى است كه از آن خسته نشود . » حجاج گفت : اين سخن از گفتهء بدكار ، اعشى همدان درستتر مىنمايد كه گويد :\r\n« خبر يافتم كه پسر كم يوسف « بلغزيد و بيفتاد و هلاك شد . » حجاج گفت : « اكنون معلوم وى شد كه كى بلغزيد و هلاك شد و دروغ گفت و زبون شد و بترسيد و نوميد شد و شك آورد و به ترديد افتاد . » گويد : حجاج صداى خود را چنان بلند كرد كه هيچكس نماند كه از خشم وى بيمناك نشد و اريقط خاموش ماند . حجاج گفت : « آنچه را مىخواندى ادامه بده ، اريقط ترا چه شد ؟ » گفت : « فدايت شوم اى امير ! حكومت خداى نيرومند است وقتى ترا خشمگين ديدم ، سراپايم بلرزيد و بندهايم از هم فاصله گرفت و ديدم تاريك شد و زمين زير\r\n","description":"","footnote":"","page_name":" 3763 ","page_number":8},
  {"content":"\r\nپايم بگشت . »\r\nحجاج گفت : « آرى ، حكومت خداى نيرومند است آنچه را مىخواندى ادامه بده » و او چنان كرد .\r\nگويد : روزى حجاج به راه مىرفت ، زياد بن جرير بجلى نيز با وى بود كه يك چشم بود ، حجاج به اريقط گفت : « به ابن سمره چه گفتى ؟ » گفت : « گفتمش :\r\n« اى يك چشم ، به فداى يك چشمى شوم « پنداشته بودى خندق حفر شده « تقدير را از تو باز مىدارد « و از حوادث بد جلوگيرى مىكند . » به قولى هلاكت ابن اشعث به سال هشتاد و چهارم بود .\r\nدر اين سال حجاج بن يوسف ، يزيد بن مهلب را از خراسان برداشت و مفضل ابن مهلب برادرش را ولايتدار آنجا كرد .\r\n\r\nسخن از اينكه چرا حجاج ، يزيد را از خراسان برداشت و مفضل را گماشت ؟\r\nمفضل بن محمد گويد : حجاج پيش عبد الملك بن مروان رفت ، هنگام بازگشت به ديرى رسيد و آنجا فرود آمد ، به دو گفتند : « پيرى دانشور از اهل كتب در اين دير هست . » گويد : حجاج پير را پيش خواند و گفت : « اى پير احوال خودتان و ما را در كتابهاى خويش مىيابيد ؟ » گفت : « آرى ، گذشته و حال و آيندهء شما را مىيابيم » گفت : « به نام يا به وصف ؟ »\r\n","description":"","footnote":"","page_name":" 3764 ","page_number":9},
  {"content":"\r\nگفت : « همه چيز به وصف هست و بىنام ، يا به نام هست و بى وصف . » گفت : « وصف امير مؤمنان را چگونه مىيابيد ؟ » گفت : « وى را در اين روزگار كه هستيم چنان مىيابيم كه شاهى است فيروزمند و هر كه در راه وى بايستد از پاى در آيد . » گفت : « پس از وى از آن كيست ؟ » گفت : « نام يكى هست كه او را وليد گويند » گفت : « پس از آن كى ؟ » گفت : « همنام پيمبريست كه به وسيلهء وى براى مردم فتح رخ نمايد . » گفت : « مرا مىشناسى ؟ » گفت : « خبر ترا به من داده‌اند » گفت : « مىدانى ولايتدار كجايم ؟ » گفت : « آرى » گفت : « از پس من كى ولايتدار آن مىشود ؟ » گفت : « يكى به نام يزيد » گفت : « در زندگى من يا پس از مرگم ؟ » گفت : « نمىدانم » گفت : « وصف وى را مىدانى ؟ » گفت : « خيانتى خواهد كرد و جز اين نمىدانم »\r\nگويد : يزيد بن مهلب در دل وى افتاد ، آنگاه حركت كرد و هفت منزل برفت و از گفتار پير بيمناك بود و چون به مقصد رسيد به عبد الملك نامه نوشت كه او را از كار عراق معاف دارد . عبد الملك به دو نوشت : « اى پسر مادر حجاج ، مىدانم چه منظور دارى ، مىخواهى رأى مرا دربارهء خويش بدانى ، به خدا من جايگاه نافع بن علقمه را مىدانم ، از اين سخن درگذر تا خدا هر چه را خواهد\r\n","description":"","footnote":"","page_name":" 3765 ","page_number":10},
  {"content":"\r\nبياورد . » فرزدق دربارهء رهسپارى وى شعرى دارد به اين مضمون :\r\n« اگر پرنده را به چنين رهسپارى وا مىداشتند « كه از واسط تا ايليا رود ، « وامانده مىشد « وقتى سايه به آفتاب روز نزديك شد و برفت « با شتران تندرو از فلسطين روان شد « و روز ديگر آن را در ميسان بخوابانيد « كه شتران از رفتار وامانده بود . » گويد : روزى حجاج به خلوت بود و عبيد بن موهب را پيش خواند كه بيامد .\r\nحجاج انديشناك بود . سر برداشت و گفت : « اى عبيد ، واى تو ! اهل كتب مىگويند :\r\nيكى به نام يزيد ، ولايتدار قلمرو من مىشود ، يزيد بن ابى كبشه و يزيد بن حصين و زيد بن دينار را به ياد آوردم كه در خور اين كار نيستند ، اگر باشد به جز يزيد بن مهلب كسى نيست . » عبيد گفت : « آنها را معتبر كردى و ولايت بزرگ دادى ، جماعت دارند و دليرى و سلطه و بخت و در خور اين است . » حجاج مصمم شد كه يزيد را معزول كند و دستاويزى نيافت تا خيار بن سبره كه از يكه سواران مهلب بوده بود و از ياران يزيد بود بيامد . حجاج به دو گفت : « مرا از كار يزيد خبر ده » گفت : « مطيع است و نيك رفتار » گفت : « دروغ گفتى با من راست بگوى . » گفت : « خدا بزرگ است و و الا ، بر زين نشسته اما لگام ندارد . » گفت : « راست گفتى » و بعد از آن خيار را عامل عمان كرد .\r\nگويد : آنگاه حجاج به عبد الملك نامه نوشت و يزيد و خاندان مهلب را\r\n","description":"","footnote":"","page_name":" 3766 ","page_number":11},
  {"content":"\r\nنكوهش كرد كه زبيرى بوده‌اند .\r\nعبد الملك به دو نوشت : « اطاعت خاندان زبير را مايهء نقص خاندان مهلب نمىدانم بلكه با آنها وفا كرده‌اند و وفاداريشان با خاندان زبير سبب مىشود كه به من نيز وفادار باشند . » گويد : باز حجاج به عبد الملك نامه نوشت و وى را از خيانت آنها بيم داد به سبب خبرى كه پير گفته بود .\r\nعبد الملك به دو نوشت : « دربارهء يزيد و آل مهلب بسيار سخن كردى يكى را براى من نام ببر كه شايستهء خراسان باشد . » گويد : حجاج ، مجامعة بن سعر سعدى را نام برد و عبد الملك به دو نوشت :\r\n« انديشه اى كه براى تباه كردن خاندان مهلب دارى سبب شده كه از مجاعة بن سعر سخن آرى . يكى را بجوى كه سر سخت باشد و دستور ترا به كار بندد » ، حجاج قتيبة ابن مسلم را نام برد ، و عبد الملك نوشت كه : « وى را ولايتدار كن . » گويد : يزيد خبر يافت كه حجاج او را معزول كرده و به كسان خانوادهء خويش گفت : « به نظر شما حجاج كى را ولايتدار خراسان مىكند ؟ » گفتند : « يكى از مردم ثقيف را . » گفت : « نه ، فرمان خويش را به نام يكى از شما مىنويسد ، و چون من پيش وى رفتم او را معزول مىكند و يكى از مردم قيس را ولايتدار مىكند ، قتيبه در خور اينست . » گويد : وقتى عبد الملك به حجاج اجازه داد كه يزيد را عزل كند نخواست معزولى را به او بنويسد ، نوشت كه مفضل را جانشين كن و بيا . يزيد با حصين بن منذر مشورت كرد كه به دو گفت : « بمان و تعلل كن ، كه امير مؤمنان با تو نظر خوب دارد و اين ، كار حجاج است ، اگر بمانى و شتاب نيارى اميدوارم به دو بنويسد كه يزيد را به جاى نگهدارد . »\r\n","description":"","footnote":"","page_name":" 3767 ","page_number":12},
  {"content":"\r\nگفت : « ما خاندان ، از اطاعت بركت يافته‌ايم و من نافرمانى و مخالفت را خوش ندارم » و براى رفتن آماده مىشد ، و چون رفتن وى تأخير شد حجاج به مفضل نوشت كه ترا ولايتدار خراسان كردم و مفضل بنا كرد يزيد را به شتاب ترغيب كند .\r\nيزيد به دو گفت : « حجاج ترا پس از من به جاى نمىگذارد ، اين كار را از آن رو كرده كه بيم دارد من مقاومت كنم » مفضل گفت : « به من حسادت مىكنى ؟ » يزيد گفت : « اى پسر بهله ، من به تو حسادت مىكنم ؟ خواهى دانست . » گويد : يزيد در ربيع الاخر سال هشتاد و پنجم حركت كرد و شاعر خطاب به مفضل و عبد الملك كه با وى از يك مادر بود شعرى به اين مضمون گفت :\r\n« اى پسران بهله ، روزى كه « دلير و الا برفت پروردگارم « شما را خوار كرد « براى برادرتان حفره كنديد « و در قعر گودال تاريك افتاديد « صادقانه توبه كنيد كه « هر كه از توبه كردن دريغ دارد و خوددارى كند « بيشتر خسارت بيند »\r\nحصين نيز شعرى خطاب به يزيد گفت به اين مضمون :\r\n« چيزى خردمندانه به تو گفتم « اما فرمان من نبردى « امارت از دست برفت و پشيمان شدى « من از اشتياق تو نمىگريم « و دعا نمىكنم كه سالم بازآيى . »\r\n","description":"","footnote":"","page_name":" 3768 ","page_number":13},
  {"content":"\r\nگويد : و چون قتيبه به خراسان رسيد به حصين گفت : « به يزيد چه گفتى ؟ » گفت : « گفتمش :\r\n« به تو چيزى خردمندانه گفتم « اما فرمان من نبردى « اگر ملامت ، گويى خويشتن را گوى « اگر حجاج بداند كه عصيان وى كرده اى « دستور وى را سخت خواهى ديد . » گفت : « چه گفته بودى كه فرمان ترا نبرد » گفت : « گفتمش هر چه طلا و نقره هست براى امير بردارد » گويد : يكى به عياض بن حصين گفته بود : « وقتى پدرت از پيش قتيبه گريخت ، قتيبه عمل وى را مخالف سخنش دانست كه گفته بود : به يزيد گفتم : « هر چه طلا و نقره هست براى امير بردارد . » كليب بن خلف گويد : حجاج به يزيد نوشت كه به عزاى خوارزم رود .\r\nيزيد به دو نوشت : « اى امير آنجا غارتى كم است و سختى بسيار . » حجاج به دو نوشت : « جانشين معين كن و بيا » يزيد به دو نوشت : « آهنگ غزاى خوارزم دارم » حجاج به دو نوشت : « به غزاى آنجا مرو كه چنانست كه گفته اى » گويد : اما يزيد به غزا رفت و اطاعت حجاج نكرد ، مردم خوارزم با وى صلح كردند ، به موجب صلح اسيرانى گرفت و هنگام زمستان باز آمد ، سرما بر آنها سخت شد و كسان جامه هاى اسيران را گرفتند و به تن كردند و اسيران از سرما بمردند .\r\nگويد : يزيد در بلستانه فرود آمد . در آن سال مردم مروروذ به طاعون دچار شدند . حجاج به يزيد نوشت : « بيا » و او روان شد و به هر شهرى گذشت براى وى\r\n","description":"","footnote":"","page_name":" 3769 ","page_number":14},
  {"content":"\r\nسبزه فرش كردند .\r\nگويد : و چنان بود كه يزيد به سال هشتاد و دوم ولايتدار شد و به سال هشتاد و پنجم معزول شد و در ربيع الاخر سال هشتاد و پنجم از خراسان برون شد و قتيبه ولايتدار شد .\r\nابو مخنف دربارهء اين كه چرا حجاج ، يزيد را از خراسان معزول كرد ، از گفتهء ابو المخارق راسبى روايت ديگر آمده گويد : وقتى حجاج از كار ابن اشعث فراغت يافت جز يزيد بن مهلب و مردم خاندان وى نگرانى نداشت .\r\nگويد : و چنان بود كه حجاج به جز يزيد بن مهلب و مردم خاندان وى و مردم كوفه و بصره كه با وى به خراسان بودند همه مردم عراق را زبون كرده بود ، و پس از ابن اشعث در عراق از كسى به جز يزيد بن مهلب بيم نداشت و مىخواست به حيله وى را از خراسان برون آرد و كسى مىفرستاد كه بيايد اما او به بهانه دشمن و جنگ خراسان سرباز مىزد . تا اواخر روزگار عبد الملك چنين بود . آنگاه حجاج به عبد الملك نوشت كه يزيد بن مهلب را معزول كند و گفت كه خاندان مهلب اطاعت ابن زبير مىكرده بودند و وفادار نيستند .\r\nگويد : اما عبد الملك به دو نوشت كه فرزندان مهلب به سبب اطاعت خاندان زبير و وفادارى نسبت به آنها خطايى نكرده‌اند كه اطاعت و وفادارى زبيريان به اطاعت و وفادارى من وادارشان كرده است .\r\nو دنبالهء روايت چنان است كه از پيش ياد كرديم .\r\nدر اين سال مفضل به غزاى بادغيس رفت و آنجا را گشود .\r\n\r\nسخن از خبر فتح بادغيس\r\nمفضل بن محمد گويد : حجاج به سال هشتاد و پنجم يزيد را معزول كرد و به\r\n","description":"","footnote":"","page_name":" 3770 ","page_number":15},
  {"content":"\r\nمفضل نوشت كه او را ولايتدار خراسان كرده ، كه نه ماه ولايتدار بود و به غزاى بادغيس رفت و آنجا را بگشود و غنيمتها گرفت كه ميان كسان تقسيم كرد و به هر يك از آنها هشتصد درم رسيد ، آنگاه به غزاى اخروى و شومان رفت كه ظفر يافت و غنيمت گرفت و هر چه را به دست آورد ميان كسان تقسيم كرد .\r\nگويد : مفضل بيت المال نداشت ، هر وقت چيزى مىرسيد مقررى كسان را مىداد و چون غنيمتى مىگرفت ميان كسان تقسيم مىكرد .\r\nكعب اشقرى در ستايش وى شعرى گفته بود به اين مضمون :\r\n« وقتى بخشندگان خردمند را « كه كارهاى شايسته كرده باشند « به شمار آريم « تو در صف اولى « به دينم قسم كه مفضل قدرتى نمود « كه شد شومان آبگاه و مرتفع را « از آن همگان كرد . » در اين سال موسى بن عبد الله بن خازم سلمى در ترمذ كشته شد .\r\n\r\nسخن از سب قتل موسى و اينكه چگونه به ترمذ رفت و آنجا كشته شد ؟\r\nدربارهء سبب رفتن وى به ترمذ چنين گفته‌اند كه وقتى پدرش عبد الله بن خازم گروهى از تميميان را در فرتنا بكشت ، كه خبر آن را از پيش ياد كرده‌ام ، بيشتر كسانى كه با وى بودند پراكنده شدند و او سوى نيشابور رفت و از تميميان نسبت به بنهء خويش كه به مرو مانده بود بيمناك بود و به پسر خويش موسى گفت : « بنهء مرا از مرو ببر و از نهر بلخ عبور كن تا پيش يكى از ملوك روى يا به قلعه اى شوى كه\r\n","description":"","footnote":"","page_name":" 3771 ","page_number":16},
  {"content":"\r\nآنجا بمانى . » گويند : پس موسى با يكصد و بيست سوار حركت كرد و سوى آمل رفت گروهى از اوباش نيز به وى پيوستند كه جمع وى چهار صد كس شد . كسانى از بنى سليم و از جمله زرعة بن علقمه نيز به دو پيوستند . موسى به طرف زم رفت كه با وى نبرد كردند و بر آنها ظفر يافت و مالى به دست آورد و از نهر گذشت و به بخارا رسيد و از امير بخارا خواست كه وى را پناه دهد ، اما نپذيرفت و از او بترسيد و گفت :\r\n« مردى آدم كش است و يارانش نيز چون خود وى اهل جنگ و شرند و از او اطمينان ندارم » اما مقدارى طلا و اسبان و جامه هايى براى او فرستاد .\r\nموسى در نوقان به نزديكى از بزرگان بخارا منزلگاه كرد كه به دو گفت :\r\n« اقامت اين ديار براى تو نكو نباشد كه قوم از تو بيمناك شده‌اند و از تو اطمينان ندارند . » وى چند ماه به نزد دهقان نوقان بماند ، آنگاه حركت كرد و در جستجوى جايى بود يا قلعه اى كه بدان پناهنده شود ، اما به هر شهرى رفت اقامت او را خوش نداشتند و از او خواستند كه از آنجا برود .\r\nعلى بن محمد گويد : پس ، موسى به سمرقند رفت و آنجا اقامت گرفت و طر - خون شاه سمرقند وى را حرمت كرد و اجازهء ماندن داد و چندان كه خدا خواست آنجا بماند .\r\nگويد : مردم سغد سفره اى داشتند كه گوشت چرب و نان و كوزهء شرابى بر آن مىنهادند و اين به هر سال يك روز بود و آن را خاص يكه سوار سغد مىنهادند كه جز او كسى بدان نزديك نمىشد و آن روز خوراك يكه سوار سغد بود ، اگر كسى جز وى از آن مىخورد با وى هماوردى مىكرد و هر كس ديگرى را مىكشت سفره از آن وى مىشد .\r\nگويد : يكى از ياران موسى گفت : « اين سفره چيست ؟ » كه به دو خبر دادند و خاموش ماند ، آنگاه يار موسى گفت : « آنچه را بر اين سفره هست مىخورم و با يكه -\r\n","description":"","footnote":"","page_name":" 3772 ","page_number":17},
  {"content":"\r\nسوار سغد هماوردى مىكنم ، اگر او را كشتم يكه سوار سغديان مىشوم . » پس بنشست و آنچه را بر سفره بود بخورد ، به صاحب سفره خبر دادند كه خشمگين بيامد و گفت : « اى مرد عرب با من هماوردى كن . » گفت : « خوب ، جز هماوردى منظورى ندارم . » گويد : پس ، مرد عرب با يكه سوار سغد هماوردى كرد و او را بكشت . شاه سغد به موسى گفت : « شما را جاى دادم و حرمت كردم و يكه سوار سغد را كشتيد ، اگر نبود كه تو و يارانت را امان داده‌ام ، شما را مىكشتم ، از ولايت من برويد » و چيزى به دو داد .\r\nگويد : پس موسى برون شد و به كش رفت . امير كش به طرخون نامه نوشت و از او كمك خواست كه بيامد ، موسى با هفتصد كس به مقابلهء وى رفت و نبرد كردند تا شب درآمد و از هم جدا شدند و ياران موسى زخمى بسيار داشتند .\r\nگويد : وقتى صبح شد موسى به آنها گفت كه سرها را بتراشيدند چنان كه خوارج مىكردند و طنابهاى خيمه ها را ببريدند ، چنان كه عجمان به هنگام گذشتن از جان مىكردند . آنگاه موسى به زرعة بن علقمه گفت : « پيش طرخون برو و با وى حيله كن » زرعه پيش طرخون رفت كه به دو گفت : « چرا يارانت چنين كرده‌اند ؟ » گفت : « دست از جان شسته‌اند ، اى شاه ترا چه حاجت كه موسى را بكشى و كسان خويش را به كشتن دهى ! كه به دو دست نخواهى يافت تا به شمار آنها از شما كشته شود . اگر او و همه يارانش را بكشى ثمرى نخواهى برد كه وى را به نزد عربان منزلتى هست و هر كه ولايتدار خراسان شود خون وى را از تو بخواهد ، اگر از يكى به سلامت مانى ، از ديگرى به سلامت نمانى . » طرخون گفت . « نمىشود كش را به دست وى رها كرد » گفت : « دست از او بدار تا برود »\r\nگويد : طرخون دست از موسى بداشت و او سوى ترمذ رفت ، در آنجا قلعه اى\r\n","description":"","footnote":"","page_name":" 3773 ","page_number":18},
  {"content":"\r\nبود بر يك سوى شهر و مشرف بر نهر . موسى بيرون قلعه به نزد يكى از دهقانان ترمذ جاى گرفت كه از شاه ترمذ دورى گرفته بود و به موسى گفت : « فرمانرواى ترمذ مردى بزرگمنش است و سخت آزرمگين ، اگر با وى ملاطفت كنى و هديه دهى ترا به قلعهء خويش در آرد كه مردى ناتوان است . » موسى گفت : « چنين نمىكنم از او مىخواهم كه مرا وارد قلعه كند . » گويد : پس موسى از شاه ترمذ خواست كه وى را وارد قلعه كند اما نپذيرفت موسى با وى حيله كرد و هديه داد و ملاطفت كرد تا ميانشان گرم شد و با وى برون شد و به شكار رفت .\r\nگويد : ملاطفتهاى موسى بسيار شد و عاقبت فرمانرواى ترمذ غذايى براى وى ساخت و كس فرستاد كه مىخواهم ترا حرمت كنم پيش من غذا بخور ، با يكصد كس از ياران خويش به نزد من آى .\r\nگويد : موسى يكصد كس از ياران خويش را برگزيد كه بر اسبان خويش وارد شدند و چون به شهر در آمد اسبان شيهه كشيد كه مردم ترمذ فال بد زدند و گفتند :\r\n« پياده شويد » ، كه پياده شدند ، آنها را به خانه اى بردند . پنجاه كس به يك جا و پنجاه كس به يك جا و غذا به آنها دادند و چون از غذا فراغت يافتند موسى دراز كشيد ، به دو گفتند : « برون شو » گفت : « جايى چنين نخواهم يافت و از اينجا برون نخواهم شد كه خانهء من شود يا قبرم باشد . » گويد : در شهر با آنها نبرد كردند كه گروهى از مردم ترمذ كشته شدند و ديگران فرارى شدند و به خانه هاى خويش رفتند . موسى بر شهر تسلط يافت و به شاه ترمذ گفت : « برون شو كه من متعرض تو و هيچيك از يارانت نمىشوم . » گويد : شاه و مردم شهر برون شدند و پيش تركان رفتند و از آنها كمك خواستند .\r\n","description":"","footnote":"","page_name":" 3774 ","page_number":19},
  {"content":"\r\nتركان گفتند : « يكصد كس پيش شما آمدند و از شهرتان بيرونتان كردند در صورتى كه ما در كش با آنها نبرد كرديم ، ما با آنها نبرد نمىكنيم . » گويد : پس ابن خازم در ترمذ بماند ، يارانش نيز پيش وى رفتند كه هفتصد سك شدند . وقتى پدرش كشه شد چهار صد سوار نيز از ياران پدرش به دو پيوستند و نيرو گرفت كه بيرون مىشد و به اطراف خويش هجوم مىبرد .\r\nگويد : تركان گروهى را سوى ياران موسى فرستادند كه وضع وى را بدانند و چون بيامدند ، موسى به ياران خويش گفت : « به ناچار با اينان حيله اى بايد كرد . » گويد : و اين به هنگامى بود كه گرما سخت بود ، موسى بگفت تا آتشى بيفروختند و ياران خويش را بگفت تا لباس زمستانى به تن كردند و روى آن نمدها به تن كردند و دست سوى آتش فرا داشتند ، گفتى گرم مىشدند .\r\nگويد : آنگاه موسى به تركان اجازه داد كه وارد شدند و از آنچه ديدند بترسيدند و گفتند : « چرا چنين كرده‌ايد ؟ » گفتند : « در اين وقت سردمان است و در زمستان گرممان مىشود . » تركان برفتند و گفتند : « اينان جنيانند ما با آنها نبرد نمىكنيم » گويد : فرمانرواى ترك خواست با موسى جنگ كند و فرستادگان روانه كرد و زهرى و تيرى فرو رفته در مشك فرستاد ، مقصودش از زهر اين بود كه جنگ تركان دشوار است ، تير به معنى جنگ بود و مشك به معنى صلح ، يعنى از جنگ و صلح يكى را برگزين .\r\nگويد : موسى زهر را بسوخت و تير را بشكست و مشك را بپراكند و قوم گفتند : « صلح نمىخواهند و مىگويند كه جنگ با آنها چون آتش است و ما را مىكشند » و به جنگشان نيامدند .\r\nگويد : بكير بن و شاح ولايتدار خراسان شد و متعرض موسى نشد و كسى سوى\r\n","description":"","footnote":"","page_name":" 3775 ","page_number":20},
  {"content":"\r\nاو نفرستاد ، وقتى اميه بيامد شخصا به قصد وى حركت كرد و اما بكير به مخالفت او برخاست و خلع كرد و او سوى مرو بازگشت . وقتى اميه با بكير صلح كرد ، آن سال را ببود و چون سال بعد در آمد يكى از مردم خزاعه را با گروهى بسيار به مقابله موسى فرستاد . مردم ترمذ نيز بار ديگر سوى تركان رفتند و از آنها كمك خواستند كه دريغ كردند . ترمذيان گفتند كه قومى از خودشان به جنگشان آمده‌اند و محاصره شان كرده‌اند اگر ما را بر ضد آنها يارى دهيد ظفر مىيابيم . پس ، گروهى بسيار از تركان با مردم ترمذ روان شدند و جمع تركان و مرد خزاعى موسى را در ميان گرفتند .\r\nگويد : و چنان شد كه موسى اول روز با خزاعى نبرد مىكرد و آخر روز با تركان . بدين سان دو يا سه ماه با آنها نبرد كرد عاقبت موسى به عمرو بن خالد كلابى كه سوارى ماهر بود گفت : « كار ما و اينان به درازا كشيد ، بر سر آنم كه به اردوى خزاعى شبيخون برم كه در انتظار شبيخون نيستند . » عمرو گفت : « شبيخون كار خوبى است اما بر ضد عجمان باشد كه عربان محتاطترند - و زودتر مىجنبند و هنگام شب از عجمان جسورترند . به آنها شبيخون ببر كه اميدوارم خدايمان بر آنها نصرت دهد ، آنگاه يكسره به نبرد خزاعى پردازيم كه ما ، در قلعه‌ايم و آنها در زمين باز و صبورتر و جنگ آزموده تر از ما نيستند . » گويد : موسى مصمم شد به تركان شبيخون زند و چون يك سوم شب سپرى شد با چهار صد كس روان شد ، به عمرو بن خالد گفت : « پس از ما حركت كنيد و نزديك ما باشيد و چون تكبير گفتن ما را شنيديد تكبير گويى .\r\nآنگاه از كنار نهر برفت تا بالاى اردو رسيد . سپس راه كفتان گرفت و چون به نزديك اردوگاهشان رسيد ، ياران خود را چهار گروه كرد و گفت اردوگاهشان را در ميان گيريد و چون تكبير گفتن ما را شنيديد ، تكبير گوييد خود او پيش رفت و عمرو را پيش فرستاد و كسان از پى او روان شدند و چون كشيك بانان آنها را بديدند گفتند : « شما\r\n","description":"","footnote":"","page_name":" 3776 ","page_number":21},
  {"content":"\r\nكيستيد ؟ » گفتند : « رهگذرانيم » گويد : وقتى از محل كشيك گذشتند پراكنده شدند و اردوگاه را در ميان گرفتند و تكبير گفتند و ناگهان تركان متوجه شدند كه شمشيرها به كار افتاد و بجوشيدند و تكبير گفتند و ناگهان تركان متوجه شدند كه شمشيرها به كار افتاد و بجوشيدند و همديگر را كشتن گرفتند و هزيمت شدند ، از مسلمانان شانزده كس كشته شد ، اردوگاهشان را تصرف كردند و مقدارى سلاح و مال به دست آوردند .\r\nصبحگاهان خزاعى و يارانش از حادثه ، شكسته شدند و از شبيخونى همانند آن بيمناك شدند و احتياط خويش بداشتند .\r\nگويد : عمرو بن خالد به موسى گفت : « بىحيله ظفر نخواهى يافت ، براى آنها كمك مىرسد و فزون مىشوند ، بگذار من سوى آنها روم تا در مورد سالارشان فرصتى به دست آرم . اگر با او به خلوت شدم وى را مىكشم . بگو مرا بزنند . » موسى گفت : « اينك ترا بزنند و بعد در خطر كشتن باشى ؟ » گفت : « اما خطر كشتن ، من هر روز در اين خطرم ، اما مضروب شدن در مقابل منظورى كه دارم ناچيز است . » گويد : پس موسى پنجاه تازيانه به او زد و آنگاه از اردوگاه موسى برون شد و به اردوگاه خزاعى رفت و امان خواست و گفت : « من يكى از مردم يمنيم ، با عبد الله ابن خازم بودم و چون كشته شد پيش پسرش آمدم و پيوسته با او بوده‌ام . نخستين كسى بودم كه سوى وى آمدم ، اما چون تو بيامدى نسبت به من بدگمان شد و مخالف من شد و مرا ناخوش داشت . مىگفت : دوستدار دشمن مايى و خبرگير اويى و مرا بزد . از كشته شدن در امان نبودم ، با خويش گفتم از پس مضروب شدن كشته شدن است و از او گريختم . » گويد : مرد خزاعى او را امان داد كه با وى بماند .\r\nگويد : روزى عمرو پيش خزاعى رفت كه كس آنجا نبود و سلاحى به نزد وى\r\n","description":"","footnote":"","page_name":" 3777 ","page_number":22},
  {"content":"\r\nنديد و از روى اندرز به دو گفت : « خدايت قرين صلاح بدارد ، كسى چون تو در اين حال كه هستى ، نبايد در هيچ حال بىسلاح باشد . » گفت : « سلاح دارم » و بالاى تشك را بلند كرد ، شمشير برهنه اى آنجا بود كه عمرو آن را بر گرفت و او را بزد و بكشت و برون شد و بر اسب خويش نشست و از آن پس كه دور رفته بودند بانگ زدند و از پى او رفتند كه با آنها نبرد كرد و پيش موسى رسيد . آن سپاه پراكنده شد بعضىشان از نهر گذشتند بعضى نيز پيش موسى رفتند و امان خواستند كه امانشان داد ، پس از آن اميه كسى را سوى موسى نفرستاد .\r\nگويد : پس از آن اميه معزول شد و مهلب به امارت آمد كه متعرض ابن - خازم نشد\r\nو به فرزندان خويش گفت : « با موسى كارى نداشته باشيد ، تا وقتى اين شكمگنده به جاى خويش باشد ، شما ولايتداران اين مرز خواهيد بود . اگر كشته شود نخستين كسى كه به امارت خراسان موسى شما آيد يكى از مردم قيس خواهد بود . » گويد : مهلب تا زنده بود كسى را سوى موسى نفرستاد ، پس از او يزيد بن - مهلب ولايتدار شد او نيز متعرض موسى نشد .\r\nگويد : « و چنان شده بود كه مهلب ، حريث بن قطبهء خزاعى را زده بود و او با برادرش ثابت پيش موسى رفته بود ، وقتى يزيد بن مهلب ولايتدار شد اموالشان را بگرفت و حرمت از آنها برداشت و حارث بن منقذ برادر مادريشان را بكشت و نيز دامادشان را كه شوهرام حفص دختر ثابت بود ، و خبر كارهاى يزيد به آنها رسيد .\r\nگويد : ثابت پيش طرخون رفت و از رفتارى كه دربارهء وى شده بود شكايت كرد . ثابت پيش عجمان ، محبوب و به نام بود كه حرمت وى مىداشتند و به دو اعتماد داشتند و چون يكى از آنها قولى مىداد كه قصد وفا داشت به جان ثابت قسم ياد\r\n","description":"","footnote":"","page_name":" 3778 ","page_number":23},
  {"content":"\r\nمىكرد و تخلف نمىكرد .\r\nگويد : طرخون بسبب به ثابت خشم آورد ، نيزك و سبل و مردم بخارا و صغانيان نيز با وى فراهم آمدند و همراه ثابت پيش موسى بن عبد الله رفتند ، هزيمتيان عبد الرحمن هاشمى از هرات و هزيمتيان ابن اشعث از عراق و از ناحيهء كابل و نيز گروهى از تميميان خراسان كه در اثناى فتنه با ابن خازم جنگ مىكرده بودند پيش موسى آمده بودند و بدين سان هشت هزار كس از مردم تميم و قيس و ربيعه و يمن به دور موسى فراهم آمده بود .\r\nگويد : ثابت و حريث به دو گفتند : « حركت كن كه از نهر عبور كنيم و يزيد بن - مهلب را از خراسان برون كنيم و ترا ولايتدار كنيم كه طرخون و نيزك و سبل و مردم بخارا نيز با تواند . » گويد : موسى آهنگ اين كار كرد اما يارانش به دو گفتند : « ثابت و برادرش از يزيد بيمناكند ، اگر يزيد را از خراسان برون كنى و آسوده خاطر شوند ، كار را به دست گيرند و خراسان را از دست تو بگيرند ، در جاى خويش باش » گويد : موسى رأى آنها را پذيرفت و در ترمذ بماند و به ثابت گفت :\r\n« اگر يزيد را برون كنيم عامل عبد الملك خواهد آمد ولى عاملان يزيد را از ما وراء النهر كه مجاور ماست بيرون مىكنيم و اين ناحيه از آن ما مىشود كه آن را مىخوريم . » گويد : ثابت بدين رضا داد و همه عاملان يزيد را از ما وراء النهر بيرون كرد ، مالها سوى ايشان فرستاده شد و كار آنها و نيز كار موسى نيرو گرفت و طرخون و نيزك و مردم بخارا و سبل به ديار خويش رفتند ، تدبير كارها با حريث و ثابت بود موسى سالار بود اما بجز اسم چيزى با وى نبود .\r\nگويد : پس ياران موسى با وى گفتند : « چنان مىبينيم كه بيشتر از نام سالارى چيزى با تو نيست و تدبير كارها با حريث و ثابت است ، آنها را بكش و كار\r\n","description":"","footnote":"","page_name":" 3779 ","page_number":24},
  {"content":"\r\nرا به دست گير » اما او نپذيرفت و گفت : « من كسى نيستم كه با آنها خيانت كنم كه كار مرا نيرو داده‌اند » اما كسان بر حريث و ثابت حسد آوردند و دربارهء آنها به موسى اصرار كردند تا دل وى را تباه كردند و از جانب آنها بيمناكش كردند و آهنگ آن كرد كه به تبعيت از رأى آنها به ثابت و حريث بتازد .\r\nگويد : اما كارشان آشفته شد كه در همين اثنا هيطاليان و تبت و ترك بر ضد آنها حركت كردند و با هفتاد هزار كس بيامدند كه مردم بىسلاح و كسانى را كه خود معمولى داشتند به حساب نياورده بودند و فقط كسانى را كه خود آهنينشان كنگره اى داشت به حساب آورده بودند .\r\nگويد : ابن خازم با سيصد پياده و سى زره دار به اغلگاه بيرون شهر رفت و كرسىاى براى وى نهادند كه بر آن نشست .\r\nگويد : طرخون بگفت تا ديوار اغلگاه را بشكافتند ، موسى گفت :\r\n« بگذاريدشان » مهاجمان ديوار را ويران كردند و نخستين كسانشان وارد شدند . موسى گفت :\r\n« بگذاريد بيشتر شوند » و تبرزينى را كه بده دست داشت زير و رو مىكرد و چون بسيار شدند گفت : « اكنون جلوشان را بگيريد » آنگاه سوار شد و به آنها حمله برد و نبرد كرد . تا از شكاف ديوار بيرونشان كرد ، سپس بازگشت و بر كرسى خويش نشست شاه ياران خويش را بملامت گرفت كه بازگرداند اما دريغ كردند و به سواران خويش گفت : « اين شيطان است ، هر كه خواهد رستم را ببيند به كسى كه بر كرسى نشسته بنگرد ، هر كه منكر است سوى او رود . » گويد : پس از آن عجمان [ 1 
  ] سوى روستاى كفتان رفتند .\r\n\r\n","description":"","footnote":"\r\n[ 1 
  ] اين تعبير كه مكرر در متن آمده نشان مىدهد كه بر خلاف توهم قديم عربان كلمهء عجم را به معنى ايرانى به كار نمىبرده‌اند ، بلكه عجم در زبان عربى و تعبيرات دوران ظهور و تسلط اسلام به معنى غير عرب بوده است . ( م )\r\n","page_name":" 3780 ","page_number":25},
  {"content":"\r\nگويد : آنگاه بر گلهء موسى هجوم بردند كه غمين شد و چيز نخورد و باريش خويش بازى كردن گرفت . شبانگاه با هفتصد كس از راه نهرى كه دو طرف آن گياه بود و آب نداشت و به اردوگاه تركان مىرسيد برفت ، صبحگاهان نزديكى اردوگاه رسيدند و گله در آمد كه بدان هجوم برد و آن را براند ، جمعى از تركان به دنبال وى آمدند كه سوار ، يكى از غلامان موسى ، بدانها پرداخت و يكيشان را با نيزه بزد و از پاى در آورد و ديگران بازگشتند و موسى با گله به سلامت ماند .\r\nگويد : صبحگاهان عجمان به جنگ آمدند ، شاهشان با ده هزار كس كه همه لوازم نكو داشتند بر تپه اى بايستاد .\r\nموسى گفت : « اگر اينان را عقب رانديد ديگران چيزى نيستند » ، حريث بن قطبه آهنگ آنها كرد و آغاز روز با آنها نبرد كرد و سخت بكوشيد تا از تپه عقبشان راند . در آن روز حريث تيرى خورد كه در پيشانى وى جا گرفت . سپس دو گروه از هم جدا شدند .\r\nگويد : موسى به آنها شبيخون برد ، برادرش خازم حمله برد و تا سراپردهء شاهاشان رفت\r\nو يكى از آنها را با دستهء شمشير خويش بزد ، اسب وى را نيز با نيزه بزد كه او را برداشت و در نهر بلخ افكند كه غرق شد وى دو زره به تن داشت آنگاه موسى بسيار كس از عجمان را بكشت . گروهى نيز به سختى جان بردند . حريث بن قطبه پس از دو روز بمرد و در سرا پردهء خويش به خاك رفت ، موسى حركت كرد ، سرها را به ترمذ بردند كه از آن دو فصر ساختند و چنان كردند كه سرها مقابل يك ديگر بود .\r\nگويد : خبر جنگ به حجاج رسيد و گفت : « حمد خداى را كه منافقان را بر كافران نصرت داد . » گويد : ياران موسى گفتند : « زحمت حريث از پيش برخاست ، ما را از ثابت نيز آسوده كن » اما نپذيرفت و گفت : « نه » گويد : چيزى از سخنانى كه در ميان مىرفت به ثابت رسيد و محمد بن عبد الله خزاعى را فرستاد كه به خدمت موسى در آمد - وى عموى نصر بن عبد الحميد بود\r\n","description":"","footnote":"","page_name":" 3781 ","page_number":26},
  {"content":"\r\nكه عامل ابو مسلم بر ولايت رى شد - به دو گفت : « مبادا به عربى سخن كنى اگر پرسيد از كجايى ؟ بگو از اسيران باميانم » ، محمد خدمت موسى مىكرد و خبر آنها را براى ثابت مىبرد ، ثابت به دو گفته بود : « هر چه را مىگويند به خاطر سپار . » گويد : ثابت احتياط بداشت و نمىخفت تا آن جوان باز آيد ، گروهى از خدمهء خويش را گفته بود كه مراقب وى باشند و شب در خانهء وى به سر برند ، جمعى از عربان نيز با آنها بودند .\r\nگويد : قوم با موسى اصرار كردند و او را به تنگ آوردند ، شبى به آنها گفت :\r\n« بسيار سخن كرديد ، آنچه مىخواهيد مايهء هلاكت شما مىشود ، مرا به تنگ آورديد ، چگونه مىخواهيد او را بكشيد ؟ من كه به او خيانت نمىكنم . » نوح بن عبد الله برادر موسى گفت : « كار او را به ما واگذار ، صبحگاهان كه سوى تو مىآيد پيش از آنكه پيش تو رسد وى را به يكى از خانه ها مىبريم و گردنش را مىزنيم . » گفت : « به خدا اين كار موجب هلاكتان مىشود ، شما بهتر دانيد » گويد : آن جوان مىشنيد و پيش ثابت آمد و به دو خبر داد و او همان شب با بيست سوار حركت كرد و برفت . صبحگاهان معلوم شد كه رفته و نمىدانستند رازشان چگونه فاش شده و چون جوان را نيافتند بدانستند كه خبر گير بوده است .\r\nگويد : ثابت به حشورا رسيد و در شهر جاى گرفت . و بسيار كس از عرب و عجم سوى او رفتند . موسى به ياران خويش گفت : « درى بر ضد خويش گشوديد اكنون آن را ببنديد . » گويد : آنگاه موسى به مقابلهء ثابت رفت . او نيز با گروهى انبوه به مقابله برون شد و نبرد كرد . موسى بگفت تا حصار را آتش زدند و با آنها نبرد كرد تا ثابت و يارانش را سوى شهر راندند و جنگ بر سر شهر در گرفت .\r\nرقبة بن حر عنبرى به\r\n","description":"","footnote":"","page_name":" 3782 ","page_number":27},
  {"content":"\r\nآتش زد و تا در شهر برفت ، يكى از ياران ثابت را كه به محافظت ياران خويش ايستاده بود بكشت و بازگشت و باز به آتش زد ، آتش در روپوش او گرفته بود كه آن را بيفكند و بايستاد .\r\nگويد : ثابت در شهر حصارى شد و موسى در بيرون شهر ببود . وقتى ثابت سوى حشورا مىآمده بود كسى سوى طرخون فرستاده بود و طرخون به كمك وى آمد و چون موسى از آمدن وى خبر يافت ، سوى ترمذ بازگشت . مردم كش و نسف و بخارا نيز به كمك ثابت آمدند و جمع وى هشتاد هزار كس شد كه موسى را محاصره كردند و آذوقه را بر او ببستند چنان كه كار بر آنها سخت شد .\r\nگويد : و چنان بود كه ياران ثابت هنگام روز براى رسيدن به موسى از نهرى عبور مىكردند و شبانگاه سوى اردوگاه خويش مىرفتند . روزى رقبه به نبردگاه آمد وى دوست ثابت بود و كارهاى آنها را به موسى مىرسانيد ، رقبه ندا داد و ثابت را به هماوردى خواست كه برفت ، رقبه قباى حريرى به تن داشت ، به دو گفت : « در چه حالى ؟ » رقبه گفت : « از حال كسى كه در گرماى سخت جبهء حرير به تن دارد چه مىپرسى ؟ » و از احوال خودشان شكايت آورد .\r\nثابت گفت : « خودتان با خودتان چنين كرده‌ايد » رقبه گفت : « به خدا من در كار آنها دخالت نداشتم و آنچه را مىخواستند كرد خوش نداشتم . » گفت : « كجا خواهى بود تا آنچه را مقرر است براى تو بيارند ؟ » گفت . « پيش محل طفاوى » كه يكى از مردم قيس بود از تيره يعصر .\r\nگويد : محل پيرى بود كه ميخوارگى مىكرد . و رقبه نزد وى جا گرفته بود .\r\nگويد : پس ثابت پانصد درم همراه على بن مهاجر خزاعى براى رقبه فرستاد و پيغام داد كه بازرگانان ما از بلخ در آمده‌اند وقتى خبر يافتى كه آمده‌اند كسى پيش\r\n","description":"","footnote":"","page_name":" 3783 ","page_number":28},
  {"content":"\r\nمن فرست تا هر چه خواهى فرستاده شود . » گويد : على به در محل آمد و وارد شد ، رقبه و محل نشسته بودند ، ظرفى در ميانشان بود كه شراب داشت ، مرغى با چند نان نيز بر خوان بود . موى رقبه آشفته بود و پارچهء سرخى به خويش پيچيده بود . على كيسه را به دو داد و پيام را رسانيد .\r\nرقبه چيزى نگفت ، كيسه را گرفت و با دست اشاره كرد كه « بيرون رو » و با وى سخن نكرد .\r\nگويد : رقبه مردى بود درشت اندام و تنومند با چشمان گرد و گونه هاى فرو رفته ، دندانهايش از هم فاصله داشت و يك دندانش افتاده بود ، گفتى صورتش سپرى بود .\r\nگويد : وقتى ياران موسى به تنگنا افتادند و كار محاصره سخت شد يزيد بن هزيل گفت : « اينان به خاطر ثابت اينجا مانده‌اند ، كشته شدن بهتر كه از گرسنگى مردن ، به خدا ثابت را به غافلگيرى مىكشم يا جان مىدهم » گويد : آنگاه پيش ثابت رفت و از او امان خواست .\r\nظهير به ثابت گفت : « من اين را بهتر از تو مىشناسم ، اين به خاطر دلبستگى يا غمخوارى تو نيامده براى خيانت آمده ، از او حذر كن و كارش را به من واگذار . » گفت : « من بر ضد كسى كه پيشم آمده و نمىدانم چنين است يا نه اقدامى نمىكنم . » گفت : « پس بگذار گروگانى از او بگيرم » گويد : پس ثابت كس پيش يزيد فرستاد و گفت : « من كسى نيستم كه گمان برم كسى از پس آنكه امان خواسته خيانت مىكند ، پسر عمويت ترا بهتر مىشناسد ببين با تو چگونه عمل مىكند . » يزيد به ظهير گفت : « اى ابو سعيد از حسودى دست برنداشتى همين زبونى\r\n","description":"","footnote":"","page_name":" 3784 ","page_number":29},
  {"content":"\r\nكه مىبينى بس نيست كه از عراق و كسانم دور شدم با اين حال كه مىبينى به خراسان افتادم آيا خويشاوندى ترا مهربان نمىكند ؟ » ظهير به دو گفت : « به خدا اگر كار به نظر من بود چنين نبود ، دو پسرت قدامه و ضحاك را پيش ما گروگان كن . » گويد : پس يزيد دو پسر خويش را به آنها سپرد كه به دست ظهير بودند گويد : پس يزيد بماند و منتظر بود ثابت را غافلگير كند اما براى منظور خويش فرصت نمىيافت تا وقتى كه پسر زياد ، قصير خزاعى ، بمرد و خبر مرگ وى از مرو به پدرش رسيد . ثابت از روى بزرگوارى پيش زياد رفت كه وى را تسليت گويد ، ظهير و گروهى از يارانش نيز با وى بودند ، يزيد بن هزيل نيز بود ، هنگام غروب آفتاب بود كه به نهر صغانيان رسيد . يزيد بن هزيل و دو كس با وى عقب ماند ، ظهير و يارانش جلو رفته بودند . يزيد به ثابت نزديك شد و ضربتى بزد شمشير در سرش فرو رفت و به مغز رسيد .\r\nگويد : يزيد و دو همراهانش خويشتن را در نهر صغانيان افكندند كه با تير آنها را بزدند ، يزيد شنا كنان جان برد و دو يارش كشته شدند . ثابت را سوى منزلش بردند و چون صبح شد طرخون كس پيش ظهير فرستاد كه دو پسر يزيد را پيش من آر و آنها را پيش طرخون برد . ظهير ضحاك بن يزيد را پيش برد و بكشت و پيكر و سرش را در نهر افكند ، قدامه را نيز پيش آورد كه بكشد به يكسو نگريست و شمشير به سينه اش خورد و كارى نساخت و او را زنده در نهر افكند كه غرق شد .\r\nطرخون گفت : « پدرشان و خيانتش آنها را كشت » يزيد بن هزيل گفت : « به عوض دو پسرم همهء خزاعيان شهر را مىكشم . » عبد الله نوادهء عبد الله بن ورقا كه جزو هزيمتيان اشعث به نزد موسى آمده بود\r\nگفت : « اگر خواهى با خزاعيان چنين كنى آسان نباشد » گويد : ثابت هفت روز ببود پس از آن جان داد .\r\n","description":"","footnote":"","page_name":" 3785 ","page_number":30},
  {"content":"\r\nگويد : يزيد بن هزيل كه مردى بخشنده و دلير و شاعر بود و در ايام ابن زياد عامل جزيرهء ابن كاوان شده بود شعرى بدين مضمون گفته بود :\r\n« هميشه مخلصانه از خدا مىخواستم « كه مرا به خراج و به مردان تسلط دهد « تا يادگار طلحه را به فراموشى دهم « و كار و عطاى مرا ستايش كنند » گويد : پس از مرگ ثابت ، طرخون به كار عجمان پرداخت و كار ياران ثابت با ظهير شد كه ناتوانى كردند و كارشان پراكنده شد و موسى مصمم شد به آنها شبيخون زند . يكى برفت و به طرخون خبر داد كه بخنديد و گفت : « موسى به آبريزگاه نمىتواند رفت چگونه به ما شبيخون مىزند ؟ به ترس افتاده اى ، امشب كسى در اردوگاه به كار كشيك نباشد . » گويد : وقتى يك سوم شب برفت موسى با هشتصد كس كه در روز آماده شان كرده بود و به چهار گروه كرده بود حركت كرد .\r\nگويد : يك چهارم را به رقبة بن حر سپرد . برادر خويش نوح بن عبد الله را به يك چهارم گماشت . يزيد بن هزيل را نيز به يك چهارم گماشت و خود وى با يك چهارم بود . به آنها گفت : « وقتى وارد اردوگاهشان شديد پراكنده شويد و به هر چه رسيديد ضربت بزنيد . » گويد : پس ، از چهار جانب وارد اردوگاه حريف شدند و به هر اسب و مرد و خيمه و جوالى مىگذشتند ضربت مىزدند . نيزك سر و صدا را شنيد و سلاح پوشيد و در شب تاريك به پا خاست و به على بن مهاجر خزاعى گفت : « پيش طرخون برو و بگو كه من به پا خاسته‌ام چه بايدم كرد . » پس ، وى پيش طرخون رفت كه در سايبانى بر كرسىاى نشسته بود و خدمه اش آتشى پيش روى وى افروخته بودند ، پيغام نيزك را با وى بگفت كه گفت : « بنشين »\r\n","description":"","footnote":"","page_name":" 3786 ","page_number":31},
  {"content":"\r\nو چشم به جانب اردوگاه و جاى صدا دوخت . در اين وقت محميه سلمى بيامد و مىگفت : « حم لا ينصرون » كه خادمان پراكنده شدند و محميه وارد سايبان شد .\r\nطرخون به پا خاست و او ضربتى بزد كه كارى نساخت .\r\nگويد : طرخون نيز با نوك شمشير به سينهء وى زد كه به سر در آمد . طرخون به طرف كرسى رفت و بر آن نشست و محميه دوان برون شد .\r\nگويد : خادمان بيامدند و طرخون به آنها گفت : « از مقابل يكى گريختيد اگر آتش بود يكيتان را بيشتر نمىسوخت » هنوز اين سخن را سر نبرده بود كه كنيزانش وارد سايبان شدند و خادمان به فرار بيرون شدند .\r\nگويد : طرخون به كنيزان گفت : « بنشينيد » و به على بن مهاجر گفت : « برخيز . » گويد : طرخون و على بيرون شدند و ديدند كه نوح بن عبد الله خازم در سرا - پرده هاست و لختى مقابله كردند و ضربتى در ميانه رد و بدل شد كه كارى نساخت .\r\nنوح روى بگردانيد ، طرخون از پى او رفت و با نيزه به تهيگاه اسب نوح زد كه با اسب در نهر صغانيان افتاد ، طرخون بازگشت . از شمشيرش خون مىچكيد ، وارد سراپرده ها شد ، على بن مهاجر نيز با وى بود ، وارد سايبان شدند ، طرخون به كنيزان گفت برويد كه سوى سراپرده ها رفتند آنگاه كس پيش موسى فرستاد كه ياران خويش را بدار وقتى صبح درآيد ما مىرويم .\r\nگويد : موسى به اردوگاه خويش بازگشت و چون صبح شد طرخون و عجمان همگى برفتند و هر گروهى راه ديار خويش گرفت .\r\nگويد : مردم خراسان مىگفتند : « كسى را چون موسى پسر عبد الله بن خازم نديديم ، دو سال همراه پدر جنگ كرد ، آنگاه در ولايت خراسان همىگشت تا به شاهى رسيد و بر شهر او تسلط يافت و از آنجا بيرونش كرد ، آنگاه سپاهيان عرب و ترك به مقابلهء وى آمدند ، آغاز روز با عربان جنگ مىكرد و آخر روز با عجمان ، پانزده سال در قلعهء خويش ببود و ما وراء النهر از آن موسى شد و هيچكس منازع او\r\n","description":"","footnote":"","page_name":" 3787 ","page_number":32},
  {"content":"\r\nنبود .\r\nگويد : مردى به قومى بود به نام عبد الله كه گروهى از جوانان به نزد وى فراهم مىشدند و به صحبت مىنشستند و خروج از آن وى بود ، وقتى مقروض شد پيش موسى بن عبد الله رفت كه چهار هزار به دو داد كه آن را پيش ياران خويش برد و شاعر به ملامت يكى موسى نام شعرى گفت بدين مضمون :\r\n« نه آن موسايى كه با خداى خويش « راز گويى مىكرد « و نه موسى بن خازمى كه « كنيزكان مىبخشيد » گويد : وقتى يزيد معزول شد و مفضل ولايتدار خراسان شد خواست با نبرد موسى بن عبد الله به نزد حجاج منزلت يابد ، عثمان بن مسعود را كه يزيد به زندان كرده بود در آورد و گفت : « مىخواهم ترا به مقابلهء موسى بن عبد الله فرستم . » گفت : « به خدا خونى من است و مىخواهم انتقام دو پسر عمه‌ام ثابت و خزاعى را بگيرم ، اما رفتار پدرت\r\nو برادرت با من نكو نبود كه به زندانم كرديد و عمه عمه زادگانم را آواره كرديد و اموالشان را مصادره كرديد . » مفضل به دو گفت : « از اين درگذر و برو انتقام خود را بگير . » گويد : عثمان را با سه هزار كس فرستاد و گفت : « بانگزنى را بگوى تا بانگ زند كه هر كه با ما بيايد جزو ديوان شود » در بازار بانگ زدند و كسان سوى وى شتابان شدند .\r\nگويد : مفضل به مدرك كه در بلخ بود نوشت كه با وى همراه شود و برفت و چون به بلخ رسيد ، شبى در اردوگاه مىگشت و شنيد كه يكى مىگفت : « به خدا كشتمش » ، پس سوى ياران خويش بازگشت و گفت : « قسم به پروردگار كعبه موسى را كشته‌ام . »\r\n","description":"","footnote":"","page_name":" 3788 ","page_number":33},
  {"content":"\r\nگويد : آنگاه از بلخ حركت كرد و از نهر عبور كرد و با پانزده هزار كس ، در ترمذ فرود آمد ، در جزيره اى كه هماكنون جزيرهء عثمان نام دارد به سبب آنكه عثمان در آنجا فرود آمد .\r\nگويد : عثمان به سبل و طرخون نوشت كه پيش وى آمدند و موسى را محاصره كردند و بر او و يارانش سخت گرفتند . موسى شبانه بيرون آمد و سوى كفتان رفت و از آنجا آذوقه گرفت و بازگشت و دو ماه در تنگناى حصار بود ، عثمان خندق زده بود و از شبيخون حذر مىكرد و موسى نتوانست او را غافلگير كند .\r\nگويد : موسى به ياران خوبش گفت : « حصارى بودن تا كى ؟ بياييد بيرون شويم و نيك بكوشيد كه يا ظفر مىيابيد يا كشته مىشويد » و هم به آنها گفت : « آهنگ سغديان و تركان كنيد . » گويد : پس ، برون شد و نضر بن سليمان خازمى را در شهر جانشين كرد و به دو گفت : « اگر من كشته شدم شهر را به عثمان تسليم مكن ، بلكه به مدرك بن مهلب تسليم كن » ، وقتى برون شد يك سوم ياران خويش را در مقابل عثمان نهاد و گفت :\r\n« وى را به جنگ تحريك نكنيد ، مگر آنكه با شما جنگ اندازد » آنگاه سوى طرخون و ياران وى رفت كه سخت بكوشيدند و طرخون و تركان هزيمت شدند و اردوگاهشان را به تصرف آوردند و مشغول جا به جا كردن آن شدند .\r\nگويد : معاوية بن خالد اسلمى به عثمان نگريست كه بر يابوى خالد اسلمى بود و به دو گفت : « اى امير فرود آى . » اما خالد گفت : « فرود مياى كه معاويه شوم است » گويد : سغديان و تركان بار ديگر حمله آوردند و ميان موسى و قلعه حايل شدند ، موسى با آنها نبرد كرد ، اسب وى را پى كردند كه بيفتاد و به يكى از غلامان خويش گفت : « مرا بردار » غلام گفت : « مرگ ناخوش است ، اما عقب سر من برنشين ، كه اگر نجات\r\n","description":"","footnote":"","page_name":" 3789 ","page_number":34},
  {"content":"\r\nيافتيم با هم نجات يافته باشيم و اگر هلاك شديم با هم هلاك شده باشيم . » گويد : پس موسى پشت سر غلام بر نشست و چون برجست عثمان در او نگريست و گفت : « قسم به پروردگار كعبه اين برجستن موسى است » وى زره سرى داشت كه كناره هايى از حرير سرخ داشت\r\nو بالاى آن ياقوت آسمانگونى [ 1 
  ] بود ، پس عثمان از خندق در آمد و ياران موسى را هزيمت كردند و عثمان آهنگ موسى كرد كه مركب وى به سر درآمد و او و غلامش بيفتادند و كسان سوى او دويدند و در ميانش گرفتند و خونش بريختند .\r\nگويد : بانگزن عثمان بانگ زد : « هيچكس از آنها را كه مىبينيد مكشيد ، بلكه اسير بگيريد . » گويد : ياران موسى پراكنده شدند و گروهى از آنها اسير شدند كه بر عثمان گذرشان دادند ، و چون يكى از سران عرب را پيش وى مىآوردند به دو مىگفت :\r\n« خونهاى ما بر شما حلال است و خونهاى شما بر ما حرام ! » و مىگفت تا او را بكشند ، و چون اسيرى از جملهء موالى مىآوردند به دو دشنام مىداد و مىگفت : « اين عربان با من جنگ دارند ، تو چرا خشم آورده اى ؟ » و مىگفت تا سرش را مىكوفتند . كه مردى خشن و سنگدل بود .\r\nگويد : آن روز اسيرى از دست وى به سلامت نماند مگر عبد الله بن بديل ورقاء كه وابستهء وى بود و چون او را بديد روى بگردانيد و با دست اشاره كرد كه آزادش كنيد و رقبة بن حركه وقتى او را بياوردند در او نگريست و گفت : « اين نسبت به ما خطاى بزرگ نكرده ، از دوستان ثابت بوده كه با قومى بوده و نسبت به آنها وفادار مانده ، شگفتا چگونه او را اسير كرديد ؟ » گفتند : « اسبش را با نيزه زديم كه از پشت آن به گودالى افتاد و اسير شد . » گويد : كسى كه موسى بن عبد الله را كشت و اصل بن طيسله عنبرى بود . »\r\n\r\n","description":"","footnote":"\r\n[ 1 
  ] كلمه متن ، اسمانجونيه\r\n","page_name":" 3790 ","page_number":35},
  {"content":"\r\nگويد : در آن روز عثمان ، زرعة علقمة بن سلمى و حجاج بن مروان و سنان اعرابى را ديد كه به يك سوى بودند و به آنها گفت : « شما امان داريد » و كسان پنداشتند كه از آن رو امانشان داد كه از پيش به دو نامه نوشته بودند .\r\nگويد : شهر به دست نضر بن سليمان خازمى بماند كه گفت : « شهر را به عثمان تسليم نمىكنم بلكه به مدرك تسليم مىكنم » و آن را به مدرك داد كه وى را امان داد .\r\nآنگاه مدرك شهر را به عثمان داد .\r\nگويد : مفضل خبر فتح را براى حجاج نوشت . حجاج گفت : « شگفتا از ابن بهله ، دستورش مىدهم ابن سمره را بكشد ، به من مىنويسد در كار مردن است و به من مىنويسد كه موسى بن عبد الله خازمى را كشته است . » گويد : موسى به سال هشتاد و پنجم كشته شد . به گفتهء بحترى قاتل موسى مغراء ابن مغيرة بن ابى صفره بود و شعرى گفت بدين مضمون :\r\n« سپاه در ترمذ ، خازم و نوح و موسى را « در هم كوفت »\r\nگويد : يكى از سپاهيان ساق موسى را قطع كرد ، وقتى قتيبه ولايتدار شد قضيه را به دو گفتند كه به دو گفت : « چرا از پس مرگ با جوانمرد عرب چنان كردى ؟ » گفت : « برادرم را كشته بود » گويد : پس قتبيه بگفت تا او را در حضورش كشتند .\r\nدر اين سال عبد الملك بن مروان مىخواست برادر خويش عبد العزيز بن مروان را خلع كند .\r\n","description":"","footnote":"","page_name":" 3791 ","page_number":36},
  {"content":"\r\n\r\nسخن از قصد عبد الملك در مورد خلع عبد العزيز و آنچه در ميانشان گذشت\r\nواقدى گويد : عبد الملك آهنگ اين كار كرد اما قبيصة بن ذويب وى را منع كرد و گفت : « چنين مكن كه بر ضد خودت سر و صدا بر مىانگيزى ، شايد مرگش در رسد و از او بياسايى » و عبد الملك از اين كار دست بداشت ، اما به دل مىخواست كه برادر را خلع كند .\r\nگويد : روزى روح بن زنباع جذامى كه از همه كسان پيش عبد الملك محترمتر بود پيش وى آمد و گفت : « اى امير مؤمنان اگر خلعش كنى آب از آب تكان نمىخورد [ 1 
  ] » گفت : « اى ابو زرعه رأى تو چنين است ؟ » گفت : « آرى قسم به خداى ، و من نخستين كسم كه آن را مىپذيرم » گفت : « نيك خواهى ، ان شاء الله » گويد : عبد الملك بر اين قصد بود آنگاه عبد الملك و روح بن زنباع بخفتند و قبيصة بن ذويب سر زده وارد شد . و چنان بود كه عبد الملك به حاجبان خويش گفته بود : « قبيصه هر وقت شب يا روز بيايد اگر به خلوت باشم يا يكى پيش من باشد او را از من باز مداريد و اگر پيش زنان باشم ، به مجلس درآيد و حضور وى را به من خبر دهيد . » پس قبيصه بيامد . كار بريد با وى بود ، خبرها پيش از عبد الملك به دو مىرسيد و نامه را پيش از او مىخواند . نامه گشوده سوى عبد الملك مىآمد و او مىخواند ، به سبب حرمتى كه داشت .\r\n\r\n","description":"","footnote":"\r\n[ 1 
  ] به جاى مثل روان عربى كه گويد : دو بز دربارهء آن شاخ به هم نميزند .\r\n","page_name":" 3792 ","page_number":37},
  {"content":"\r\nگويد : پس وارد شد و سلام گفت و گفت : « اى امير مؤمنان خدايت در مورد برادرت عبد العزيز پاداش دهد . » گفت : « مگر در گذشت ؟ » گفت : « آرى » گويد : عبد الملك انا لله گفت ، آنگاه روى به روح كرد و گفت : « اى ابو زرعه خداى زحمت كارى را كه مىخواستيم كرد و دربارهء آن مصمم شديم و ابو اسحاق مخالف آن بود از پيش ما برداشت » قبيصه گفت : « چه كارى بود ؟ » عبد الملك قضيه را با وى بگفت و قبيصه گفت : « اى امير مؤمنان رأى درست در تأمل كردن است\r\nو شتاب كردن خطرها دارد . » عبد الملك گفت : « گاه باشد كه در شتاب كردن نيكى بسيار باشد ، كار عمرو ابن سعيد را ديدى ، مگر شتاب كردن دربارهء آن بهتر از تأمل كردن نبود ؟ » در همين سال ، در ماه جمادى الاول ، عبد العزيز بن مروان در مصر بمرد و عبد الملك كار وى را به پسر خويش عبد الله داد و او را ولايتدار كرد .\r\nاما روايت مداينى در اين باب چنين است كه حجاج به عبد الملك نامه نوشت و او را به بيعت گرفتن براى وليد ، پسرش ، ترغيب كرد و گروهى را براى اين كار فرستاد كه عمران بن عصام عنزى سالار گروه بود . عمران پيش عبد الملك به پا خاست و سخن كرد ، فرستادگان نيز سخن كردند و عبد الملك را ترغيب كردند و اين كار را از او خواستند .\r\nعصام شعرى در اين باب خواند و از جمله گفت :\r\n« اگر برادرت را ترجيح مىدهى « از عيب برى است ولى ما « از پسران وى بيمناكيم »\r\n","description":"","footnote":"","page_name":" 3793 ","page_number":38},
  {"content":"\r\nعبد الملك گفت : « اى عمران ، سخن از عبد العزيز است » عمران گفت : « اى امير مؤمنان دربارهء وى حيله كن » راوى گويد : عبد الملك پيش از حادثه ابن اشعث مىخواست براى وليد بيعت بگيرد از آن رو كه حجاج ، عمران بن عصام را در اين باره فرستاده بود ، اما عبد العزيز نپذيرفت و عبد الملك از اين كار چشم پوشيده تا وقتى كه عبد العزيز در گذشت .\r\nگويد : وقتى مىخواست برادر خويش عبد العزيز را خلع كند و براى پسرش وليد بيعت بگيرد به برادرش نوشت : « اگر مىخواهى اين كار را به برادرزاده ات واگذار » اما عبد العزيز نپذيرفت و عبد الملك به دو نوشت : « اين كار را از پى خويش به دو واگذار كه به نزد امير مؤمنان از همه مخلوق عزيزتر است » گويد : عبد العزيز به جواب او نوشت : « من در ابو بكر پسرم همان مىبينم كه تو در وليد مىبينى » و عبد الملك گفت : « خدايا عبد العزيز رعايت مرا نكرد ، رعايت وى مكن . » و به عبد العزيز نوشت . « خراج مصر را بفرست » عبد العزيز به جواب نوشت : « اى امير مؤمنان ، من و تو به سنى رسيده‌ايم كه هر كه از خاندان تو بدان رسيده بقايش اندك بوده است ، من نمىدانم ، تو نيز نمىدانى كه مرگ كداممان اول مىرسد ، اگر ميل دارى باقيماندهء عمر مرا آشفته مكن . » گويد : عبد الملك رقت كرد و گفت : « قسم به دينم باقيماندهء عمرش را آشفته نمىكنم » و به دو پسرش گفت : « اگر خدا خواهد كه خلافت را به شما دهد هيچكس از بندگان از آن جلوگيرى نتواند كرد » و هم او به پسرانش وليد و سليمان گفت : « هرگز مرتكب حرامى شده‌ايد ؟ » گفتند : « نه به خدا » گفت : « الله اكبر ، قسم به پروردگار كعبه به خلافت مىرسيد »\r\n","description":"","footnote":"","page_name":" 3794 ","page_number":39},
  {"content":"\r\nگويد : وقتى عبد العزيز نخواست منظور عبد الملك را بپذيرد ، عبد الملك گفت : « خدايا رعايت مرا نكرد ، رعايت وى را مكن » و چون عبد العزيز بمرد مردم شام گفتند : « دستور امير مؤمنان را رد كرد ، نفرينش كرد و مستجاب شد . » گويد : حجاج به عبد الملك نوشت و نظر داد كه محمد بن يزيد انصارى را به دبيرى گيرد و نوشت : « اگر مردى امين و فضيلت پيشه و خردمند و نرمخوى و مسلمان\r\nو رازدار مىخواهى كه خاص خويش كنى و راز خويش را به دو سپارى و آشكار نشود محمد بن يزيد را دبير خويش كن . » محمد گويد : هر وقت نامه اى به دو مىرسيد به من مىداد و چيزى را از من نهان نمىداشت و هر چه را نهان مىخواست داشت به من مىگفت و از كسان نهان مىداشت به هر يك از عاملان خويش چيزى مىنوشت به من مىگفت .\r\nگويد : روزى ، هنگام نيمروز نشسته بودم كه پيكى از مصر بيامد و گفت :\r\n« از امير مؤمنان اجازهء ورود مىخواهم » گفتم : « اينك وقت اجازه خواستن نيست ، به من بگو براى چه آمده اى ؟ » گفت : « نه » گفتم : « اگر نامه اى همراه دارى به من بده » گفت : « نه » گويد : يكى كه آنجا حضور داشت به امير مؤمنان خبر داد كه برون شد و گفت :\r\n« اين كيست ؟ » گفتم : « فرستاده ايست كه از مصر آمده » گفت : « نامه را بگير » گفتم : « مىگويد كه نامه همراه ندارد » گفت : « از او بپرس به چه كارى آمده ؟ »\r\n","description":"","footnote":"","page_name":" 3795 ","page_number":40},
  {"content":"\r\nگفتم : « پرسيدمش اما نگفت » گفت : « بيارش » گويد : پس ببردمش و گفت : « اى امير مؤمنان خدا در مورد عبد العزيز پاداشت دهد . » عبد الملك انا لله گفت و بگريست و لختى بينديشيد ، آنگاه گفت : « خدا عبد العزيز را رحمت كند كه به خدا به كارى خويش رفت و ما را با كارهايمان واگذاشت » ، آنگاه زنان و اهل خانه بگريستند .\r\nگويد : روز بعد مرا خواست و گفت : « عبد العزيز كه خدايش رحمت كند به راه خويش رفت ، مردم را رهبرى بايد و يكى كه از پس من به كار خلافت پردازد نظر تو به كيست ؟ » گفتم : « اى امير مؤمنان سرور مردم و پسنديده تر و برتر از همه شان وليد است پسر عبد الملك » گفت : « راست گفتى ، خدايت موفق بدارد به نظر تو پس از او كى باشد ؟ » گفتم : « اى امير مؤمنان به كى خواهى داد بهتر از سليمان كه جوانمرد عرب است . » گفت : « توفيقى يا بى ، اگر وليد را به خلافت واگذاريم ، آن را به پسران خويش خواهد داد ، فرمانى براى وليد بنويس و براى سليمان از پس وى » گويد : بيعت نامهء ، وليد را نوشتم و سليمان را از پس وى نوشتم و وليد از من خشمگين شد و كارى به من نداد به سبب آنكه گفته بودم : « سليمان از پس او باشد . » ابن جعديه گويد : عبد الملك به هشام بن اسماعيل مخزومى نوشت كه كسان را به بيعت وليد و سليمان بخواند و همه بيعت كردند ، به جز سعيد بن مسيب كه نپذيرفت و گفت : « تا وقتى عبد الملك زنده است بيعت نمىكنم . »\r\n","description":"","footnote":"","page_name":" 3796 ","page_number":41},
  {"content":"\r\nگويد : هشام او را سخت بزد\r\nو جامهء مويين به دو پوشانيد و او را بالاى تپهء كوتاهى فرستاد كه در مدينه بود و كسان را آنجا مىكشتند و مىآويختند . سعيد پنداشت كه مىخواهند او را بكشند و چون وى را تا آنجا ببردند بازش آوردند كه گفت : « اگر مىدانستم كه مرا نمىآويزند زير جامهء مويين نمىپوشيدم ، با خود گفتم مرا مىآويزيد ، مرا بپوشاند . » گويد : خبر به عبد الملك رسيد و گفت : « خدا هشام را روسياه كند مىبايد او را به بيعت بخواند و اگر نپذيرفت گردنش را بزند يا از او دست بدارد . » در اين سال عبد الملك براى دو پسرش وليد و پس از او سليمان بيعت گرفت و آنها را ولىعهد مسلمانان كرد و دربارهء بيعت آنها به ولايتها نوشت و كسان بيعت كردند ، اما سعيد بن مسيب از بيعت كردن ابا كرد و هشام بن اسماعيل كه عامل عبد الملك بر - مدينه بود او را بزد و بگردانيد و بداشت و عبد الملك به هشام نامه نوشت و از كارى كه كرده بود ملامتش كرد كه شصت تازيانه به سعيد زده بود و او را با تنبان مويين گردانيده بود و بالاى تپه كوتاه رسانيده بود .\r\nاما از عبد الله بن جعفر چنين آورده‌اند كه عبد الله بن زبير جابر بن اسود زهرى را بر مدينه گماشت كه كسان را به بيعت ابن زبير خواند . سعيد بن مسيب گفت : « نه ، تا وقتى كه همه كسان همسخن شوند » و جابر شصت تازيانه به او زده و چون خبر به ابن زبير رسيد به جابر نامه نوشت و او را ملامت كرد و گفت : « ما را با سعيد چكار ، او را رها كن . » عبد الله بن جعفر گويد : عبد العزيز بن مروان در جمادى سال هشتاد و چهارم در مصر بمرد و عبد الملك براى دو پسرش وليد و سليمان پيمان كرد و دربارهء بيعت آنها به ولايتها نوشت . در آن وقت هشام بن اسماعيل مخزومى عامل وى بر مدينه بود\r\nو كسان را به بيعت خواند كه بيعت كردند . سعيد بن مسيب را نيز دعوت كرد كه به نام آنها بيعت كند اما نپذيرفت و گفت : « نه ، تا بينديشم » و هشام بن اسماعيل شصت تازيانه\r\n","description":"","footnote":"","page_name":" 3797 ","page_number":42},
  {"content":"\r\nبه او زد و با تنبان مويين بگردانيد تا بالاى تپه رسانيد ، و چون او را پس آوردند گفت : « مرا كجا مىبريد ؟ » گفتند : « به زندان » گفت : « نه به خدا اگر نه اين بود كه پنداشتم به آويختنم مىبريد هرگز اين تنبان را نمىپوشيدم » گويد : پس او را به زندان برد و بداشت و به عبد الملك نامه نوشت و مخالفت و كار وى را خبر داد و عبد الملك به دو نامه نوشت و دربارهء كارى كه كرده بود ملامت كرد و گفت : « به خدا سعيد به رعايت حق خويشاوندى بيشتر از مضروب شدن نياز داشت ما مىدانيم كه وى مجادله مىكند نه مخالفت . » در اين سال هشام بن اسماعيل مخزومى سالار حج بود ، اين را از ابو معشر آورده‌اند ، واقدى نيز چنين گفته است .\r\nدر اين سال عامل مشرق و عراق حجاج بن يوسف بود .\r\nآنگاه سال هشتاد و ششم درآمد .\r\n\r\nسخن از حوادث سال هشتاد و ششم\r\nاز جمله حوادث اين سال هلاكت عبد الملك بن مروان بود كه در نيمهء شوال رخ داد .\r\nابو معشر گويد : عبد الملك بن مروان به روز پنجشنبه نيمهء شوال سال هشتاد و ششم در گذشت و مدت خلافتش سيزده سال و پنج ماه بود .\r\nابو عون گويد : كسان به سال هشتاد و ششم دربارهء عبد الملك اتفاق كردند .\r\nابو معشر نجيح گويد : عبد الملك بن مروان به روز پنجشنبه نيمه شوال سال هشتاد و ششم در دمشق بمرد و مدت زمامدارى وى از روزى كه با وى بيعت كردند تا به وقت وفات بيست و يك سال و يك ماه و نيم بود : نه سال از اين مدت را با\r\n","description":"","footnote":"","page_name":" 3798 ","page_number":43},
  {"content":"\r\nابن زبير نبرد داشت و در شام به دو سلام خلافت مىگفتند . پس از كشته شدن مصعب بن - زبير در عراق نيز سلام خلافت گفتند . از پس كشته شدن عبد الله بن زبير و اتفاق كسان دربارهء خلافت وى سيزده سال و چهار ماه هفت روز كم ببود .\r\nعلى بن محمد مداينى گويد : عبد الملك به سال هشتاد و ششم در دمشق بمرد و مدت زمامدارى وى سيزده سال و سه ماه و پانزده روز بود .\r\n\r\nسخن از مقدار سن عبد الملك به هنگام وفات\r\nسيرت نويسان در اين باب اختلاف كرده‌اند : ابو معشر نجيح گويد : وقتى عبد الملك بن مروان بمرد شصت ساله بود .\r\nواقدى گويد : روايتى هست كه عبد الملك به وقت مرگ پنجاه و هشت ساله بود .\r\nگويد : گفتهء اول درستتر است و با وقت تولد وى سازگار است كه به سال بيست و ششم ، در ايام خلافت عثمان بن عفان رضى الله عنه زاده بود و در حادثهء خانهء عثمان همراه پدر بود و در آن وقت ده ساله بود .\r\nبه گفتهء مداينى ، عبد الملك به وقت مرگ شصت و سه ساله بود .\r\n\r\nسخن از نسب و كنيهء عبد الملك\r\nوى پسر مروان بن حكم بن ابى العاص بن امية بن عبد شمس بن عبد مناف بود . كنيهء ابو الوليد داشت ، مادرش عايشه دختر معاوية بن مغيرة بن ابى العاص بن اميه بود .\r\n","description":"","footnote":"","page_name":" 3799 ","page_number":44},
  {"content":"\r\n\r\nسخن از فرزندان و همسران عبد الملك\r\nاز جمله فرزندان وى وليد بود و سليمان و مروان اكبر كه نماند و عايشه كه مادرشان ولاده دختر عباس بن جزء بود .\r\nو نيز از جمله فرزندان وى يزيد بود و مروان و معاويه كه نماند و ام كلثوم كه مادرشان عاتكه دختر يزيد بن معاويه بود و نيز هشام كه مادرش ام هشام بود دختر هشام بن اسماعيل مخزومى .\r\nمداينى گويد : نام ام هشام ، عايشه بود .\r\nو نيز ابو بكر كه نامش به كار بود و مادرش عايشه دختر موسى بن طلحه تيمى بود .\r\nو حكم كه نماند و مادرش ام ايوب دختر عمرو بن عثمان بود .\r\nو نيز فاطمه كه مادرش ام المغيره دختر مغيرة بن خالد مخزومى بود .\r\nو نيز عبد الله و مسلمه و منذر و عنبسه و محمد و سعيد الخير و حجاج كه همگى از كنيزان زاده بودند .\r\nبه گفتهء مداينى : بجز اينان كه گفتيم شقراء دختر سلمة بن حليس طايى و يك دختر على بن ابى طالب عليه السلام و ام ابيها دختر عبد الله بن جعفر از جمله همسران عبد الملك بودند .\r\nعوانه گويد : سلمة بن زيد فهمى به نزد عبد الملك رفت كه به دو گفت : « كدام روزگار را بهتر ديد و كدام يك از ملوك را كاملتر ؟ » گفت : « اما ملوك را ديدم كه كسانى نكوهش مىگفتند و كسانى ستايش ، اما روزگار گروهى را بر مىدارد و گروهى را فرو مىنهد و همگى روزگار خويش را نكوهش مىكنند كه تازه شان را كهنه مىكند و كوچكشان را پير و هر چه در آن هست\r\n","description":"","footnote":"","page_name":" 3800 ","page_number":45},
  {"content":"\r\nنابود مىشود بجز اميد » .\r\nعبد الملك گفت : « از طايفهء فهم سخن كن » گفت : « چنانند كه شاعر گويد :\r\n« شب و روز بر فهميان گذشت « و چون استخوان پوسيده شدند « و از پس عزت و ثروت و نعمت كه داشتند « ديارشان خالى ماند و بيابان شد « روزگار چنين است كه كسان را مىبرد « و از ديارشان اثرى مىماند . »\r\nعبد الملك گفت : كداميك از فهميان است كه گويد :\r\n« مردم را چنان ديده‌ام « كه از وقتى خلقت شده‌اند « مردان توانگر را دوست دارند « اگر چه توانگر بىخير باشد « و به بخشش اندك ، بخيل « ندانم اين چيست و براى چيست ؟\r\n« و از بخيل چه اميد مىدارند ؟\r\n« اگر براى دنياست كه دنيايى آنجا نيست « و براى حوادث ايام اميدى نيست » گفت : « من گفته‌ام » 421 گويند : عبد الملك گفته بود : « هيچ كسى به كار خلافت از من نيرومندتر نيست . ابن زبير نماز طولانى مىكند و روزه بسيار مىدارد ولى به سبب بخل در خور زمامدارى نيست . »\r\n","description":"","footnote":"","page_name":" 3801 ","page_number":46},
  {"content":"\r\n\r\n423 خلافت وليد پسر عبد الملك\r\nدر اين سال با وليد بن عبد الملك بيعت خلافت كردند .\r\nگويند : وقتى پدر وليد را به گور كردند و او از پيش گور پدر برفت وارد مسجد شد و به منبر رفت و كسان بنزد او فراهم شدند كه سخن كرد و گفت : « انا لله و انا اليه راجعون . از خدا دربارهء مصيبت امير مؤمنان كمك بايد جست و حمد خداى بر نعمت خلافت كه به ما داد . بر خيزيد و بيعت كنيد » و نخستين كسى كه براى بيعت وى به پا خاست عبد الله بن همام سلولى بود كه چون برخاست شعرى به اين مضمون خواند :\r\n« خدا چيزى به تو داد كه بالا از آن چيزى نيست « منحرفان خواستند آن را از تو بدارند « اما خدا مىخواست آن را سوى تو كشاند « و طوق آن را به تو آويختند » آنگاه بيعت كرد و كسان ديگرى نيز پياپى بيعت كردند .\r\nاما واقدى گويد : وقتى وليد از دفن پدر باز آمد - كه او را بيرون در جابيه به گور كرده بودند - به خانه نرفت و به منبر دمشق رفت و حمد خداى كرد و ثناى او گفت ، چنان كه شايستهء اوست ، آنگاه گفت : « اى مردم ، آنچه را خدا به تأخير اندازد كس پيش نتواند برد و آنچه را پيش اندازد كس موخر نتواند داشت . مرگ حكم خداست و مقتضاى علم او كه بر پيمبران و حاملان عرش خويش مقرر فرمود ، خليفهء اين امت كه به منزلگه نيكان رفت و به حق خداى قيام كرده بود ، با مردم مشكوك الحال سختى كرده بود و با اهل حق و فضيلت ملايمت كرده بود ، شعاير و مآثر اسلام را به پا داشته بود ، چون حج خانه و غزاى مرزها و حمله به دشمنان خدا\r\n","description":"","footnote":"","page_name":" 3802 ","page_number":47},
  {"content":"\r\nكه نه ناتوان بود و نه افراطگر . اى مردم اطاعت آريد و پيرو جماعت باشيد كه شيطان قرين تكروان است . اى مردم هر كه باطن خويش را به ما بنمايد ، چهره اش را بكوبيم و هر كه خاموش ماند به درد خويش بميرد . » گويد : آنگاه فرود آمد ، و در اسبان خاص خلافت نظر كرد و آن را به تصرف آورد كه ستمگرى سركش بود .\r\nدر اين سال قتيبة بن مسلم به ولايتدارى از جانب حجاج سوى خراسان رفت .\r\nسليمان بن كثير عمى به نقل از عموى خويش گويد : وقتى به سال هشتاد و - ششم قتيبة بن مسلم به خراسان آمد او را بديدم وقتى آمد مفضل سپاه را سان مىديد كه آهنگ غزاى اخرون و شومان داشت . قتيبة براى مردم سخن كرد ، به جهاد ترغيبشان كرد و گفت : « خداى شما را در اين محل جاى داد كه دين خويش را نيرو دهيد و به وسيلهء شما از حريمها دفاع كند و مال را بيفزايد و دشمن را ذليل كند و پيمبر خويش را ، صلى الله عليه و سلم ، ضمن گفتار راست و كتاب سخنگوى ، وعدهء نصرت داده و فرموده :\r\n« * ( هُوَ الَّذِي أَرْسَلَ رَسُولَه بِالْهُدى وَدِينِ الْحَقِّ لِيُظْهِرَه عَلَى الدِّينِ كُلِّه وَلَوْ كَرِه الْمُشْرِكُونَ 9 : 33 ) * [ 1 
  ] . » يعنى : اوست كه پيغمبر خويش را با هدايت و دين حق فرستاده تا وى را بر همه دينها غالب كند و گرچه غالب كند و گرچه مشركان كراهت داشته باشند .\r\nو مجاهدان راه خويش را ثواب نكو و ذخيرهء بزرگ وعده داده و فرموده :\r\n« * ( ذلِكَ بِأَنَّهُمْ لا يُصِيبُهُمْ ظَمَأٌ وَلا نَصَبٌ وَلا مَخْمَصَةٌ في سَبِيلِ الله وَلا يَطَؤُنَ مَوْطِئاً يَغِيظُ الْكُفَّارَ وَلا يَنالُونَ من عَدُوٍّ نَيْلًا إِلَّا كُتِبَ لَهُمْ به عَمَلٌ صالِحٌ إِنَّ الله لا يُضِيعُ أَجْرَ الْمُحْسِنِينَ . وَلا يُنْفِقُونَ نَفَقَةً صَغِيرَةً وَلا كَبِيرَةً وَلا يَقْطَعُونَ وادِياً إِلَّا كُتِبَ لَهُمْ لِيَجْزِيَهُمُ 9 : 120 - *\r\n\r\n","description":"","footnote":"\r\n[ 1 
  ] سورهء توبه آيهء 33 و سورهء صف آيهء 9\r\n","page_name":" 3803 ","page_number":48},
  {"content":"\r\n* ( الله أَحْسَنَ ما كانُوا يَعْمَلُونَ 9 : 121 ) * [ 1 
  ] . » يعنى : چنين است زيرا در راه خدا تشنگى و رنج و گرسنگىاى به آنها نمىرسد و در جايى كه كافران را به خشم آرد قدم نمىنهند و به دشمنى دستبردى نمىزنند ، مگر به عوض آن براى ايشان عمل شايسته اى نويسند كه خدا پاداش نيكوكاران را تباه نمىكند . هيچ خرجى كوچك يا بزرگ نكنند و هيچ دره اى نسپرند مگر براى آنها نوشته شود تا خدا بهتر از آنچه عمل مىكرده‌اند به آنها پاداش دهد .\r\nو همو خبر داده كه هر كه در راه وى كشته شود زنده است و روزى مىخورد و فرموده :\r\n« * ( وَلا تَحْسَبَنَّ الَّذِينَ قُتِلُوا في سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ 3 : 169 ) * [ 2 
  ] . » يعنى : كسانى را كه در راه خدا كشته شده‌اند مرده مپندار ، بل زندگانند و نزد پروردگار خويش روزى مىبرند .\r\nپس وعدهء پروردگار خويش را محقق دانيد و دل به نهايت محنت و رنجهاى سخت دهيد و از سستى به دور مانيد .\r\n\r\nسخن از كار قتيبه در خراسان به سال هشتاد و ششم\r\nگويد : آنگاه قتيبه سپاه را با سلاح و مركب سان ديد و حركت كرد . اياس بن عبد الله بن عمرو را در مرو نهاد و در كار جنگ جانشين خويش كرد و عثمان بن عمرو سعدى را نيز در كار خراج جانشين كرد و چون به طالقان رسيد دهقانان بلخ و بعضى بزرگان آنجا به پيشواز وى آمدند و با وى روان شدند و چون از شهر عبور كرد بيش يك چشم ، شاه صغانيان با پيشكشها و يك كليد طلا به پيشواز وى آمد\r\nو او را به\r\n\r\n","description":"","footnote":"\r\n[ 1 
  ] توبه - آيه 120 و 121\r\n[ 2 
  ] آل عمران - آيه 168\r\n","page_name":" 3804 ","page_number":49},
  {"content":"\r\nولايت خويش دعوت كرد كه آنجا رفت . شاه كفتان نيز با پيشكشها و مال بيامد و او را به ولايت خويش دعوت كرد .\r\nگويد : قتيبه همراه بيش سوى صغانيان رفته كه ولايت خويش را به دو تسليم كرد .\r\nگويد : و چنان بود كه شاه اخرون و شومان حق همسايگى بيش را نداشته بود و به غزاى وى آمده بود و او را به سختى انداخته بود ، قتيبه سوى اخرون و شومان رفت كه جزو طخارستان بود . غيسلشتان بيامد و در مقابل فديه اى صلح كرد كه بداد و قتيبه پذيرفت و خشنود شد . آنگاه سوى مرو رفت ، برادر خويش صالح بن مسلم را بر سپاه گماشت و خود از سپاه پيشى گرفت و به مرو رفت .\r\nگويد : پس از بازگشت قتيبه ، صالح با سار را بگشود . نصر بن سيار با وى بود كه در آن جنگ كوششى سخت كرد و دهكده اى را به نام تنجانه به دو بخشيد ، پس از آن صالح پيش قتيبه آمد كه او را عامل ترمذ كرد .\r\nگويد : اما باهليان گويند كه قتيبه به سال هشتاد و پنجم به خراسان آمد و سپاه را سان ديد و همه زره ها را كه در سپاه خراسان بود شمار كردند سيصد و پنجاه زره بود . قتيبه به غزاى اخرون و شومان رفت پس از آن بازگشت و به كشتى نشست و سوى آمل سرازير شد و سپاه را به جاى گذاشت كه از راه بلخ آهنگ مرو كردند و چون خبر به حجاج رسيد به دو نامه نوشت و ملامتش كرد و كار وى را ناصواب شمرد و نوشت : « وقتى به غزا مىروى پيش روى سپاه باش و چون باز آمدى پس از همه باش و در دنبالهء سپاه » به قولى قتيبه پيش از آنكه از نهر عبور كند اين سال را در بلخ بود كه قسمتى از آنها پيمان شكسته بودند و با مسلمانان مقاومت مىكردند كه با مردم آنجا نبرد كرد . و از جمله اسيرانى كه گرفت زن برمك پدر خالد بن برمك بود ، برمك متولى نوبهار بود ، زن از آن عبد الله بن مسلم شد كه او را فقير مىگفتند و برادر قتيبه\r\n","description":"","footnote":"","page_name":" 3805 ","page_number":50},
  {"content":"\r\nبود و مبتلاى خوره بود ، عبد الله با زن درآميخت . مردم بلخ روز بعد از نبرد با قتيبه به صلح آمدند و قتيبه گفت : « اسيران را پس بدهند . » زن برملك به عبد الله گفت : « اى تازى [ 1 
  ] من از تو بار گرفته‌ام » گويد : عبد الله بن مسلم را مرگ در رسيد و وصيت كرد مولود زن را به دو انتساب دهند و زن را به برمك پس داد .\r\nگويند : در ايام مهدى كه خالد به رى آمده بود فرزندان عبد الله بن مسلم پيش وى آمدند و دعوى نسب وى كردند ، مسلم بن قتيبه به آنها گفت :\r\n« اگر به نسب وى پيوستيد و پذيرفت مىبايد با او برويد . » پس او را رها كردند و از دعوى خويش چشم پوشيدند . برمك طبيب بود و بعدها بيمارىاى را كه مسلمه داشت علاج كرد .\r\nدر اين سال مسلمة بن عبد الملك به غزاى سرزمين روم رفت .\r\nدر اين سال حجاج بن يوسف يزيد بن مهلب را به زندان كرد و حبيب بن مهلب را از كرمان برداشت و عبد الملك بن مهلب را از نگهبانى خويش معزول كرد .\r\nدر اين سال هشام بن اسماعيل مخزومى سالار حج بود . اين را از ابو معشر روايت كرده‌اند ، واقدى نيز چنين گفته است . امير عراق و همهء مشرق ، حجاج بن يوسف بود ، مغيرة بن عبد الله عهده دار نماز كوفه بود ، و عهده دار جنگ آنجا زياد ابن جرير بود از جانب حجاج .\r\nعامل بصره ايوب بن حكم بود و عامل خراسان قتيبة بن مسلم .\r\nآنگاه سال هشتاد و هفتم درآمد .\r\n\r\n","description":"","footnote":"\r\n[ 1 
  ] كلمه متن\r\n","page_name":" 3806 ","page_number":51},
  {"content":"\r\n\r\nسخن از حوادث سال هشتاد و هفتم\r\nدر اين سال وليد بن عبد الملك ، هشام بن اسماعيل را از مدينه برداشت و خبر عزل وى چنان كه گفته‌اند شب شنبه هفتم ماه ربيع الاول سال هفتاد و هشتم رسيد .\r\nمدت امارت وى بر مدينه چهار سال بود ، يك ماه ، يا در حدود يك ماه كم .\r\nدر اين سال وليد ، عمر بن عبد العزيز را بر مدينه گماشت .\r\nواقدى گويد : عمر بن عبد العزيز در ماه ربيع الاول به ولايتدارى به مدينه آمد در آن وقت بيست و پنج ساله بود ، كه به سال شصت و دوم تولد يافته بود .\r\nگويد : با سى شتر آمد و در خانه مروان منزل گرفت .\r\nابى الزناد گويد : وقتى عمر بن عبد العزيز به مدينه آمد و در خانهء مروان منزل گرفت كسان بيامدند و به او سلام گفتند و چون نماز ظهر بكرد ، ده كس از فقيهان مدينه :\r\nعروة بن زبير و عبيد الله بن عبد الله و ابو بكر بن عبد الرحمان و ابو بكر بن سليمان و سليمان بن يسار و قاسم بن محمد و سالم بن عبد الله بن عمرو عبد الله بن عبد الله بن عمر و عبد الله بن عامر بن ربيعه و خارجة بن زيد را خواست كه به نزد وى آمدند و بنشستند .\r\nوى حمد خدا گفت و ثناى او كرد ، چنان كه بايد ، سپس گفت : « شما را براى كارى خواسته‌ام كه به سبب آن پاداش خواهيد يافت و در كار حق كمك خواهيد كرد ، سر آن دارم كه كارى را جز با رأى شما يا رأى كسانى از شما كه حضور داشته باشند فيصل ندهم ،\r\nاگر ديديد كسى ستم مىكند يا از مظلمهء يكى از عمال من خبر يافتيد به قسم خدا تأكيد مىكنم كه هر كه از چنين چيزى خبر يافت به من خبر دهد . » گويد : آن گروه بيرون شدند و براى او پاداش نيك مىخواستند و پراكنده شدند .\r\nگويد : وليد به عمر بن عبد العزيز نوشت كه هشام بن اسماعيل را به معرض\r\n","description":"","footnote":"","page_name":" 3807 ","page_number":52},
  {"content":"\r\nكسان بدارد كه با وى نظر بد داشت .\r\nكنيز فرزند دارد سعيد بن مسيب گويد : سعيد بن مسيب پسر و وابستگان خويش را پيش خواند و گفت : « اين مرد را به معرض كسان مىدارند يا بداشته‌اند ، كسى متعرض او نشود و به گفتارى آزار نكند كه به خاطر خدا و خويشاوندى از اين در مىگذريم كه او چنان كه دانسته‌ام نسبت به خويشتن نظر نيك ندارد و من نيز هرگز با وى سخن نمىكنم . » عبد الله بن عمر گويد : هشام بن اسماعيل همسايهء بدى بود ، ما را آزار مىكرد ، على بن حسين از او سخت آزار ديد و چون معزول شد وليد بگفت تا او را به معرض كسان بدارند و او گفت : « از كسى بيم ندارم مگر از على بن حسين » گويد : « على بن حسين بر او بگذشت كه به نزد خانهء مروان بداشته بودندش ، على به خواص خويش گفته بود كه هيچكس از آنها سخنى به تعرض با وى نگويد و چون بگذشت هشام بن اسماعيل بر او بانگ زد كه خدا بهتر داند كه رسالتهاى خويش را كجا نهد [ 1 
  ] .\r\nدر اين سال نيزك پيش قتيبه آمد و قتيبه با مردم بادغيس صلح كرد كه وارد آنجا نشود .\r\n\r\nسخن از كار قتيبه با نيزك طرخان و صلح بادغيس\r\nمحمد بن مثنى گويد : نيزك طرخان اسيرانى از مسلمانان به دست داشت ، وقتى قتيبه با شاه شومان صلح كرد ، دربارهء اسيران به نيزك نامه نوشت كه آنها را آزاد كند و در نامهء خويش وى را تهديد كرد\r\nكه بترسيد و اسيران را آزاد كرد و پيش قتيبه فرستاد .\r\nگويد : آنگاه قتيبه سليم ناصح وابستهء عبيد الله بن ابى بكره را پيش نيزك\r\n\r\n","description":"","footnote":"\r\n[ 1 
  ] الله أَعْلَمُ حَيْثُ يَجْعَلُ رِسالَتَه 6 : 124 . سورهء انعام آيهء 124\r\n","page_name":" 3808 ","page_number":53},
  {"content":"\r\nفرستاد و او را به صلح خواند كه امانش دهد و نامه نوشت و ضمن آن به خدا قسم ياد كرد كه اگر پيش وى نيايد به غزاى او مىرود و هر كجا باشد تعقيبش مىكند و دست بر نمىدارد تا ظفر يابد يا در اين كار جان دهد .\r\nگويد : سليم با نامهء قتيبه پيش نيزك رفت . نيزك او را نيكخواه خويش مىدانست و به دو گفت : « اى سليم گمان ندارم به نزد يار تو نيكىاى باشد ، نامه اى به من نوشته كه به كسى چون من نمىنويسند » سليم بود گفت : « اى ابو الهياج ، اين مرد در كار حكومت سختگير است اگر نرمى كنند ، نرمى كند و اگر سختى كند ، نبايد خشونت نامه اش ترا از او باز دارد كه وضع توبه نزد وى و به نزد همه مردم مضر نيكوست . » گويد : پس نيزك با سليم به نزد قتيبه آمد و مردم بادغيس با وى صلح كردند ، به سال هشتاد و ششم ، به شرط آنكه وارد بادغيس نشود .\r\nدر اين سال مسلمة بن عبد الملك به غزاى سرزمين روم رفت . يزيد بن جبير نيز با وى بود و در سوسنه از ناحيهء مصيصه با جمعى بسيار از روميان تلاقى كرد .\r\nواقدى گويد : مسلمه به نزديك طوانه با ميمون جرجانى تلافى كرد . نزديك يك هزار جنگاور از مردم انطاكيه همراه مسلمه بود و بسيار كس از روميان بكشت و خدا قلعه هايى را به دست وى گشود .\r\nبه قولى آنكه در اين سال به غزاى روز رفت هشام بن عبد الملك بود و خداوند ، قلعه بولق و قلعهء ارخم و قلعهء بولس و قمقم را به دست وى بگشود و نزديك يك هزار كس از عربشدگان را بكشت و زن و فرزندشان را اسير كرد .\r\nو هم در اين سال قتيبه به غزاى بيكند رفت .\r\n","description":"","footnote":"","page_name":" 3809 ","page_number":54},
  {"content":"\r\n\r\nسخن از قتيبه و غزاى بيكند\r\nيونس بن ابى اسحاق گويد : وقتى قتيبه با نيزك صلح كرد تا به وقت غزا ببود . سپس در اين سال ، يعنى سال هشتاد و هفتم ، به غزاى بيكند رفت ، از مرو حركت كرد و سوى مرو روذ رفت . آنگاه به امل رفت و سپس سوى زم روان شد و از نهر عبور كرد و به طرف بيكند رفت كه از همه شهرهاى بخارا به نهر نزديكتر بود و آن را شهر بازرگانان مىگفتند و بر كنار بيابان بخارا بود و چون در ناحيهء آنها فرود آمد از سغديان يارى خواستند و از اطراف خويش كمك جستند كه با جمعى انبوه بيامدند و راه را بگرفتند كه فرستاده اى از قتيبه روان نمىشد و فرستاده اى به او نمىرسيد و دو ماه از او خبر نبود كه حجاج از او بىخبر ماند و از كار سپاه بيمناك شد و كسان را گفت تا در مسجدها براى آنها دعا كنند و اين را به ولايتها نيز نوشت .\r\nگويد : اما آنها هر روز نبرد مىكردند ، قتيبه خبرگيرى داشت به نام تنذر كه از عجمان بود ، مردم بخاراى بالا مالى به دو دادند كه قتيبه را از آنها بدارد كه پيش وى آمد و گفت : « خلوت كنيم . » و كسان برخاستند اما قتيبه ضرار بن حصين ضبى را نگهداشت ، تنذر گفت : « اينك عاملى سوى تو مىآيد ، حجاج نيز معزول شده ، بهتر است با كسان سوى مرو روى . » گويد : قتيبه ، سياه ، غلام خويش را ، خواست و گفت : « گردن تنذر را بزن » كه او را كشت ، آنگاه به ضرار گفت : « جز من و تو كس نمانده كه اين خبر را بداند به خدا قسم اگر تاختم نبرد ما اين سخن از كسى آشكار شود ترا پيش تنذر مىفرستم ، زبان خويش را نگهدار كه شيوع اين خبر بازوى مسلمانان را سست مىكند » آنگاه به كسان اجازه داد بيايند .\r\nگويد : چون كسان بيامدند از كشته شدن تنذر بيمناك شدند و خاموش ماندند و\r\n","description":"","footnote":"","page_name":" 3810 ","page_number":55},
  {"content":"\r\nانديشناك شدند . قتيبه گفت : « از كشته شدن بنده اى كه خدا مرگش را رسانيده بود چه بيم داريد ؟ » گفتند : « پنداشته بوديم نيكخواه مسلمانان است » گفت : « نه ، خيانتكار بود و خدا به سبب گناهش مرگش داد و به راه خويش رفت ،\r\nصبحگاهان به نبرد دشمن برخيزيد و به گونه اى ديگر جز آنچه تا كنون مىشده‌ايد با آنها مقابل شويد . » گويد : صبحگاهان كسان آماده شد و در صفهاى جاى گرفتند ، قتيبه برفت و پرچمداران را ترغيب كرد ، آنگاه ميان دو گروه تيراندازى شد ، پس از آن حمله بردند و تلافى شد و شمشيرها به كار افتاد ، خدا مسلمانان را ثبات داد و با حريفان نبرد كردند تا آفتاب فرورفت كه پشت بدادند و هزيمت شدند و آهنگ شهر كردند ، مسلمانان به تعقيب آنها رفتند و مانع ورودشان شدند كه پراكنده شدند و مسلمانان چنان كه مىخواستند از آنها كشتند و اسير گرفتند . كسانى كه به شهر در شده بودند و اندك بودند ، آنجا پناه يافتند ، قتيبه فعلگان [ 1 
  ] پاى حصار شهر ننهاد كه آن را ويران كند ، اما صلح خواستند كه با آنها صلح كرد و يكى از بنى قتيبه را بر آنها گماشت و به آهنگ بازگشت حركت كرد و چون يك يا دو منزل برفت و پنج فرسنگ از آنها دور شد پيمان شكستند و كافر شدند و عامل و ياران وى را بكشتند و بينىها و گوشهايشان را بريدند .\r\nو چون قتيبه خبر يافت سوى آنها بازگشت كه حصارى شدند و يك ماه با آنها نبرد كرد ، آنگاه فعلگان پاى حصار شهر نهاد كه چوب بدان آويختند مىخواست وقتى از آويختن چوبها فراغت يافت ، آن را بسوزاند و ديوار ويران شود ، اما در آن اثنا كه چوب مىآويختند ديوار بيفتاد و چهل كس از فعلگان كشته شدند ، مردم شهر صلح خواستند اما قتيبه نپذيرفت و با آنها نبرد كرد و به جنگ بر شهر ظفر يافت و همه جنگاوران آنجا را بكشت . از جمله كسانى كه در شهر گرفتند مردى بود يك\r\n\r\n","description":"","footnote":"\r\n[ 1 
  ] كلمه متن\r\n","page_name":" 3811 ","page_number":56},
  {"content":"\r\nچشم و همو بود كه تركان را بر ضد مسلمانان به جنبش آورده بود به قتيبه گفت : « به جاى خويش فديه مىدهم . » سليم ناصح به دو گفت : « چه مىدهى ؟ » گفت : « پنج هزار حرير چينى كه بهاى آن يك هزار هزار است » قتيبه گفت : « رأى شما چيست ؟ » گفتند : « راى ما اينست كه فديه او غنيمت مسلمانان را فزون مىكند . مكارى اين ، چه اثر خواهد داشت ؟ » گفتند : « نه ، به خدا هرگز مسلمانى مرا هراسان نكنى . » و بگفت تا او را كشتند .\r\nطفيل بن مرداس گويد : وقتى قتيبه بيكند را گشود چندان ظروف طلا و نقره به دست آوردند كه به شمار نبود ، عبد الله بن وألان عدوى را كه از بنى ملكان بود و او را امين پسر امين مىخواند با اياس بن\r\nبيهس باهلى به كار غنايم و تقسيم گماشت كه ظرفها و بتها را ذوب كردند و پيش قتيبه بودند ، ته ماندهء ذوب شده ها را نيز پيش وى بردند كه به آنها بخشيد كه به چهل هزار مىخريدند و به دو خبر دادند كه از رأى خويش بگشت و گفت آن را ذوب كنند و چون ذوب كردند يكصد و پنجاه هزار ، يا پنجاه هزار ، مثقال از آن به دست آمد .\r\nگويد : در بيكند بسيار چيز گرفتند و چندان چيز از بيكند به دست مسلمانان افتاد كه نظير آن را در خراسان به دست نياورده بودند .\r\nگويد : آنگاه قتيبه به مرو بازگشت . مسلمانان نيرو گرفتند و سلاح و اسب خريدند ، اسب براى آنها مىبردند و در كار نيك منظرى و لوازم به همچشمى پرداختند و سلاح گران خريدند چندان كه يك نيزه به هفتاد شد .\r\nگويد : در خزينه ها سلاح و لوازم جنگ بسيار بود ، قتيبه در اين باب به حجاج نوشت و اجازه خواست كه سلاحها را به سپاه دهد ، حجاج اجازه داد و هر چه لوازم\r\n","description":"","footnote":"","page_name":" 3812 ","page_number":57},
  {"content":"\r\nجنگ و ابزار سفر در خزينه ها بود برون آوردند كه ميان كسان تقسيم كرد و آمادگيشان بيفزود .\r\nگويد : و چون ايام بهار بيامد مردم را به حركت خواند و گفت : « پيش از آنكه محتاج برداشتن توشه شويد شما را به غزا مىبرم و پيش از آنكه محتاج گرم شدن باشيد شما را جابجا مىكنم ، » پس با لوازم نكو از اسب و سلاح حركت كرد و به آمل رفت ، آنگاه از راه زم سوى بخارا رفت و به نومشكث رسيد كه جزو بخارا بود و با وى به صلح آمدند .\r\nابو الذيال گويد : مسلم باهلى به وألان گفت : « مالى به نزد من هست كه مىخواهم به تو سپارم » گفت : « مىخواهى نهان بماند يا اگر مردم بدانند ناخوش ندارى ؟ » گفت : « مىخواهم نهان بدارى » گفت : « آن را با يكى كه به وى اعتماد دارى به فلان و فلان جا فرست و به دو بگوى وقتى يكى را آنجا ديد ، چيزى را كه همراه داريد بگذارد و باز - گردد . » گفت : « خوب » گويد : آنگاه مسلم مال را در خورجينى نهاد و بر استرى بار كرد و به غلام خويش گفت : « اين استر را به فلان و فلان جا ببر و چون يكى را نشسته ديدى استر را رها كن و بيا » گويد : آن كس استر را ببرد ، و ألان به محل وعده آمده بود\r\nو چون فرستادهء مسلم تأخير كرد و وقت موعود گذشت پنداشت كه رأى وى بگشته و برفت . يكى از بنى تغلب بيامد و آنجا نشست . آنگاه غلام مسلم بيامد و او را نشسته ديد استر را رها كرد و بازگشت . مرد تغلبى برخاست و به طرف استر رفت و چون مال را بديد و كسى را با استر نديد ، استر را به منزل خويش راند و استر و مال را تصرف\r\n","description":"","footnote":"","page_name":" 3813 ","page_number":58},
  {"content":"\r\nكرد .\r\nگويد : مسلم پنداشته بود كه مال به دست و ألان رسيده و از او نپرسيد تا وقتى كه محتاج مال شد و او را بديد و گفت : « مال را بده » گفت : « چيزى نگرفته‌ام و مالى پيش من ندارى » گويد : و چنان شد كه مسلم از او شكايت مىكرد و نكوهش وى مىگفت .\r\nگويد : روزى به مجلس بنى ضبيعه آمد و از شكايت و ألان سخن آورد ، مرد تغلبى آنجا نشسته بود كه نزديك وى آمد و با وى خلوت كرد و از مال پرسش كرد كه به دو خبر داد ، پس او را به منزل خويش برد و خورجين را بياورد و گفت : « اين را مىشناسى ؟ » گفت : « آرى » گفت : « مال خويش را برگير » و قضيه را با وى بگفت و چنان شد كه مسلم پيش كسان و قبايلى كه به نزد آنها از وألان شكايت كرده بود مىرفت و عذر وى را مىگفت و قضيه را براى آنها نقل مىكرد .\r\nدر اين سال ، چنان كه از ابو معشر آورده‌اند ، عمر بن عبد العزيز سالار حج شد ، وى امير مدينه بود ، قضاى مدينه در اين سال با ابو بكر بن عمرو بن حزم بود ، از جانب عمر بن عبد العزيز . عامل عراق و همه مشرق حجاج بن يوسف بود .\r\nچنان كه گفته‌اند ، در اين سال جانشين وى در بصره جراح بن عبد الله حكمى بود و قضاى آنجا با عبد الله بن اذينه بود ، عامل جنگ كوفه از جانب حجاج بن زياد بن - جرير بن عبد الله بود ، قضاى آنجا با ابو بكر پسر ابو موسى اشعرى بود . عامل خراسان قتيبة بن مسلم بود .\r\nآنگاه سال هشتاد و هشتم در آمد .\r\n","description":"","footnote":"","page_name":" 3814 ","page_number":59},
  {"content":"\r\n\r\nسخن از حوادث سال هشتاد و هشتم\r\nاز جمله حوادث سال اين بود كه خداوند در ماه جمادى الاخر يكى از - قلعه هاى روم را به نام طوانه براى مسلمانان گشود و زمستان را آنجا به سر بردند . سالار سپاه ، مسلمة بن عبد الملك بود با عباس بن وليد بن عبد الملك ، واقدى گويد : فتح طوانه به دست مسلمة بن عبد الملك و عباس بن وليد بود و مسلمانان آن روز دشمنان را هزيمت كردند كه به كليسايشان پناه بردند ، آنگاه پس آمدند و مسلمانان هزيمت شدند چنان كه پنداشتند هرگز جبران نخواهد شد ، عباس با اندك گروهى بماند كه ابن محيريز جمحى از آن جمله بود . عباس به ابن محيريز گفت : « اهل قرآن كه بهشت مىخواهند كجا هستند ؟ » ابن محيريز گفت : « بانگشان بزن تا بيايند » گويد : عباس بانگ زد : « اى اهل قرآن » و همگى بيامدند و خدا دشمن را هزيمت كرد و مسلمانان وارد طوانه شدند .\r\nگويد : در اين سال وليد بن عبد الملك مقرر داشت كه مردم مدينه نيز سپاهى بفرستند .\r\nمخرمة بن سليمان والبى گويد : وليد ، مقرر كرد كه مردم مدينه دو هزار كس بفرستند كه با همديگر قرار پرداخت دادند ، هزار و پانصد كس بيامدند - پانصد كس باقى ماند - و با مسلمه و عباس به غزاى تابستانى رفتند ، اين هر دو سالار سپاه بودند ، زمستان را در طوانه به سر بردند كه آنجا را گشوده بودند .\r\nدر اين سال وليد بن يزيد بن عبد الملك تولد يافت .\r\nدر همين سال وليد بن عبد الملك بگفت تا مسجد پيمبر خدا را ، صلى الله عليه - و سلم ، ويران كنند و خانه همسران پيمبر را نيز ويران كنند و در مسجد بيندازند .\r\n","description":"","footnote":"","page_name":" 3815 ","page_number":60},
  {"content":"\r\nمحمد بن جعفر بنا گويد : پيكى را كه وليد بن عبد الملك فرستاده بود ديدم ، در ماه ربيع الاول سال هشتاد و هشتم آمد ، عمامه به صورت كشيده بود ، مردم گفتند :\r\n« پيك براى چه آمده ؟ » با نامهء وليد پيش عمر بن عبد العزيز رفت كه دستور داده بود حجره هاى همسران پيمبر را ، صلى الله عليه و سلم ، در مسجد پيمبر بيندازد و پشت مسجد و اطراف آن را بخرد تا دويست ذراع در دويست ذراع شود . نوشته بود :\r\n« اگر توانستى قبله را جلو ببر وضع داييهاى خويش را مىدانى كه با تو مخالفت نخواهند كرد هر كس از آنها نپذيرفت به مردم شهر بگوى بهايى عادلانه براى و معين كنند و خانه هاشان را ويران كن و بها را به آنها بده كه كار عمر و عثمان در اين مورد سابقه اى نكوست . » گويد : آنها پيش عمر بن عبد العزيز بودند ، نامهء وليد را بر ايشان خواند همگى پذيرفتند كه بها بگيرند ، كه به آنها داد و كار بناى مسجد و ويران كردن خانهء همسران پيمبر را آغاز كرد و چيزى نگذشت كه فعلگانى كه وليد فرستاده بود رسيدند .\r\nموسى بن يعقوب گويد : عمر بن عبد العزيز را ديدم كه مسجد را ويران مىكرد ، سران قوم : قاسم و سالم و ابو بكر و عبد الرحمن و عبد الله بن عبد الله و خارجة بن زيد و عبد الله پسر ابن عمر نيز با وى بودند كه جاهاى مسجد را به دو مىنمودند و اندازه مىگرفتند و بنياد آن را نهادند .\r\nصالع بن كيسان گويد : نامهء وليد كه دربارهء ويران كردن مسجد از دمشق آمد پانزده روز در راه بوده بود ، و عمر بن عبد العزيز آمادهء كار شد .\r\nگويد : پس مرا به كار ويران كردن و ساختن مسجد گماشت كه آن را با كارگران مدينه ويران كرديم ، از خانه هاى همسران پيمبر ، صلى الله عليه و سلم ، آغاز كرديم تا فعلگانى كه وليد فرستاده بود رسيدند .\r\nگويد : ويران كردن مسجد پيمبر خدا را ، صلى الله عليه و سلم ، در ماه صفر سال\r\n","description":"","footnote":"","page_name":" 3816 ","page_number":61},
  {"content":"\r\nهشتاد و هشتم آغاز كرديم ، وليد كس پيش فرمانرواى روم فرستاد و خبر داد كه دستور داده كه مسجد پيمبر خدا را ، صلى الله عليه و سلم ، ويران كنند و از او كمك خواست كه يكصد هزار مثقال طلا فرستاد و يكصد كارگر و چهل بار موزائيك و بگفت تا در - شهرهاى ويران شده موزائيك بجويند و همه را پيش وليد فرستاد كه وليد نيز آن را پيش عمر بن عبد العزيز فرستاد .\r\nدر اين سال عمر بن عبد العزيز بناى مسجد را آغاز كرد .\r\nو هم در اين سال مسلمه به غزاى روم رفت و سه قلعه به دست وى گشوده شد :\r\nقلعه قسطنطين و غزاله و قلعه اخرم و يك هزار كس از عربشدگان را بكشت و زن و فرزند اسير كرد و اموال بگرفت .\r\nدر همين سال قتيبه به غزاى نومشكث وراميثنه رفت .\r\n\r\nسخن از غزاى نومشكث وراميثنه\r\nمصعب بن حيان به نقل از يكى از غلامانشان كه در آن غزا حضور داشته بود گويد : قتيبه به سال هشتاد و هشتم به غزاى نومشكث و رفت . بشار بن مسلم را در مرو جانشين كرد ، مردم نومشكث به پيشواز وى آمدند كه با آنها صلح كرد آنگاه سوى راميثنه رفت ، مردم آنجا نيز با وى صلح كردند كه از آنجا باز آمد .\r\nگويد : تركان به قصد وى آمدند مردم سغد و مردم فرغانه نيز با آنها بودند و راه مسلمانان را گرفتند به عبد الرحمن بن مسلم باهلى رسيدند كه دنباله دار بود و ميان وى و قتيبه و نخستين قسمت سپاه يك ميل فاصله بود . و چون نزديك شدند كس پيش قتيبه فرستاد و به دو خبر داد . تركان عبد الرحمن را در ميان گرفتند و با وى نبرد آغاز كردند . فرستاده پيش قتيبه رسيد كه با سپاه برگشت و به عبد الرحمن رسيد كه با تركان به نبرد بود و\r\nنزديك بود كه تركان بر آنها چيره شوند و چون مسلمانان\r\n","description":"","footnote":"","page_name":" 3817 ","page_number":62},
  {"content":"\r\nقتيبه را بديدند دلهاشان خوش شد و ثبات ورزيدند و تا نيمروز با آنها نبرد كردند . نيزك كه همراه قتيبه بود آن روز سخت بكوشيد و خدا تركان را هزيمت كرد و جمعشان را پراكنده كرد . قتيبه به آهنگ مرو بازگشت و از نزديك ترمذ از نهر عبور كرد و راه بلخ گرفت و از آنجا سوى مرو رفت .\r\nباهليان گويند : تركان به سالارى كور بغا نون ترك ، خواهرزادهء پادشاه چين ، با دويست هزار كس با مسلمانان مقابل شدند و خدا مسلمانان را بر آنها ظفر داد .\r\nو هم در اين سال وليد بن عبد الملك به عمر بن عبد العزيز نوشت كه برجستگيها را هموار كند و در شهرها چاه حفر كند .\r\nصالح بن كيسان گويد : وليد به عمر بن عبد العزيز نوشت كه برجستگيها را هموار كند و در شهرها چاه حفر كند .\r\nصالحبن كيسان گويد : وليد به عمر بن عبد العزيز نوشت كه برجستگيها را هموار كند و در مدينه چاهها بكند . نامه هاى وى در اين باب به ولايتها نيز رسيد و نيز .\r\nوليد در همين باب به خالد بن عبد الله نامه نوشت .\r\nگويد : و مجذومان را از رفتن ميان مردم بازداشت و روزىاى معين كرد كه به آنها داده مىشد .\r\nو هم صالح بن كيسان گويد : وليد به عمر بن عبد العزيز نوشت كه فواره اى را كه اكنون به نزد خانهء يزيد بن عبد الملك هست بسازد و عمر بساخت و آب آن را روان كرد و چون وليد حج كرد آنجا بايستاد و آبگير و فواره را ديد و پسنديد و بگفت تا مراقبان بر آن گمارند و مردم مسجد را از آن آب دهند و چنين كردند .\r\nبه روايت محمد بن عمر ، در اين سال ، عمر بن عبد العزيز سالار حج بود .\r\nصالح بن كيسان گويد : در اين سال ، يعنى سال هشتاد و هشتم ، عمر بن عبد العزيز حركت كرد تنى چند از قرشيان نيز كه كمك و مركبشان داده بود همراه وى بودند كه از ذو الحليفه با وى احرام بستند . عده اى قربانى نيز همراه داشت و چون به تنعيم رسيد ، گروهى از قرشيان به آنها رسيدند\r\nكه ابن ابى مليكه از آن جمله بود با كسان ديگر و به عمر گفتند كه آب در مكه كم است و از تشنگى بر حج گزاران\r\n","description":"","footnote":"","page_name":" 3818 ","page_number":63},
  {"content":"\r\nبيمناكند كه باران كم بوده است عمر گفت : « قضيه واضح است بياييد خدا را بخوانيم . » گويد : ديدمشان كه دعا مىكردند : عمر نيز با آنها دعا مىكرد و در كار دعا اصرار كردند .\r\nصالح گويد : به خدا وقتى آن روز به كعبه رسيديم باران آغاز شده بود و تا شب ببود و آسمان همى باريد و سيل به دره افتاد و چنان شد كه مردم مكه بيمناك شدند در عرفه و منى و جمع نيز باران ريخت كه رگبارى بود و آن سال مكه سرسبز بود .\r\nاما به گفتهء ابو معشر به سال هشتاد و هشتم سالار حج عمر بن وليد بن عبد الملك بود .\r\nعاملان ولايتها در اين سال همانها بودند كه گفتم به سال هشتاد و هفتم عاملى داشته بودند .\r\nآنگاه سال هشتاد و نهم درآمد .\r\n\r\nسخن از حوادث سال هشتاد و نهم\r\nاز جمله حوادث سال اين بود كه مسلمانان قلعه سوريه را گشودند و مسلمة بن - عبد الملك سالار سپاه بود .\r\nواقدى گويد : مسلمه در اين سال به غزاى روم رفت . عباس بن وليد نيز با وى بود و هر دو وارد سرزمين روم شدند ، آنگاه از هم جدا شدند ، مسلمه قلعهء سوريه را گشود عباس نيز اذروليه را گشود و با جمعى از روميان مقابل شد كه هزيمتشان كرد .\r\nاما راوى ديگر گويد : مسلمه آهنگ عموريه كرد و در آنجا با جمعى بسيار از\r\n","description":"","footnote":"","page_name":" 3819 ","page_number":64},
  {"content":"\r\nروميان مقابله كرد كه خدايشان هزيمت كرد و هر قلعه و قموديه را بگشود و عباس در ناحيه بدندون غزاى تابستانى كرد .\r\nدر همين سال قتيبه به غزاى بخارا رفت و راميثنه را بگشود .\r\nعلى بن محمد اين را از باهليان آورده بعلاوه اينكه گفته‌اند : « قتيبه وقتى راميثنه را گشود از اهل بلخ بازگشت و چون به فارياب رسيد نامهء حجاج به دو رسيد كه سوى وردان خداه رو ، و قتيبه به سال هشتاد و نهم بازگشت و به زم رسيد و از نهر عبور كرد .\r\nسغديان و مردم كس و نسف در راه بيابان با وى مقابل شدند و نبرد كردند كه بر آنها ظفر يافت و سوى بخارا رفت و در خرقانهء پايين فرود آمد كه بر سمت راست وردان بود و با جمعى بسيار به مقابلهء وى آمدند كه دو روز و دو شب با آنها نبرد كرد آنگاه خدا وى را بر آنها ظفر داد .\r\nادريس بن حنظله گويد : قتيبه به سال هشتاد و نهم به غزاى وردان خداه شاه بخارا رفت اما تاب وى نداشت و در آن ولايت ظفرى نيافت و به مرو بازگشت و قضيه را براى حجاج نوشت حجاج به دو نوشت نقشهء آنجا را براى من بفرست پس نقشهء آنجا را براى حجاج فرستاد كه به دو نوشت : « به جولانگاه خويش ( يعنى بخارا ) بازگرد و به پيشگاه خدا از عمل خويش توبه برو از فلان و فلانجا حمله كن . » گويند : حجاج به قتيبه نوشت : « كس را بشكن ، نسف را بكوب و وارد وردان شو ، از محاصره شدن بپرهيز و از راهها نامأنوس حذر كن . » به گفتهء واقدى در اين سال خالد بن عبد الله قسرى ولايتدار مكه شد .\r\nنافع وابستهء بنى مخزوم گويد : شنيدم كه خالد بن عبد الله بر منبر مكه مىگفت :\r\n« اى مردم كدام يك بزرگترند ، جانشين مرد بر كسانش يا فرستادهء وى سوى آنها ؟ [ 1 
  ] به خدا اگر برترى جانشين را نمىدانيد بدانيد كه ابراهيم خليل الرحمان آب\r\n\r\n","description":"","footnote":"\r\n[ 1 
  ] اين از نوع تبليغات رايج آن زمان بوده كه بنفع امويان مىكرده‌اند و به تلميح روشنتر از تصريح ، خليفه را آن هم از نوع خلفاى اموى بر پيمبر مرجح مىدانسته‌اند . م .\r\n","page_name":" 3820 ","page_number":65},
  {"content":"\r\nخواست و خداى آب شور به دو داد اما خليفه از او آب خواست و آب خوشگوار به دو داد . » گويد : وليد بن عبد الملك ميان دو تپه ، تپهء طورى و تپهء حجون ، چاهى بكند كه آب آن را مىبردند در حوضى چرمين بر كنار زمزم مىنهادند تا برترى آن بر زمزم معلوم شود .\r\nگويد : پس از آن آب چاه فرو رفت و محو شد و اكنون ندانند كه كجاست .\r\nدر همين سال مسلمة بن عبد الملك به غزاى تركان رفت و در ناحيهء آذربايجان تا باب پيش رفت و آنجا قلعه ها و شهرها گشود .\r\nدر اين سال عمر بن عبد العزيز سالار حج بود . اين را از ابو معشر روايت كرده‌اند .\r\nعاملان ولايات در اين سال همان عاملان سال پيشين بودند كه از پيش يادشان كرديم .\r\nآنگاه سال نودم در آمد .\r\n\r\nسخن از حوادثى كه در سال نودم بود\r\nبه گفتهء محمد بن عمر در اين سال مسلمه به غزاى سرزمين روم رفت از جانب سوريه ، و پنج قلعه را كه در سوريه بود بگشود .\r\nدر اين سال عباس بن وليد نيز به غزا رفت و به گفتهء بعضىها تا ارزن پيش رفت و به قولى تا سوريه رسيد .\r\nمحمد بن عمر گويد : گفتار دوم درستتر است .\r\nدر همين سال محمد بن قاسم ثقفى كه از جانب حجاج بن يوسف سالار سپاهى بود داهر بن صصه ، شاه سند ، را كشت .\r\n","description":"","footnote":"","page_name":" 3821 ","page_number":66},
  {"content":"\r\nدر اين سال وليد ، قره بن شريك را به جاى عبد الله بن عبد الملك بر مصر گماشت .\r\nدر همين سال روميان خالد بن كيسان فرمانرواى دريا را به اسيرى گرفتند و او را پيش شاه خويشتن بردند و شاه روم وى را به وليد بن عبد الملك هديه كرد .\r\nدر همين سال قتيبه بخارا را گشود و جمع دشمنان را كه آنجا بودند هزيمت كرد .\r\n\r\nسخن از فتح بخارا و هزيمت دشمنانى كه آنجا بودند\r\nادريس بن حنظله گويد : وقتى نامهء حجاج پيش قتيبه رسيد كه نه او دستور مىداد از عمل خويش كه از غزاى وردان خداه شاه بخارا بىآنكه ظفر يابد بازگشته بود توبه كند و سوى وى بازگردد و محلى را كه مىبايد از آنجا به ولايت وى حمله برد معين كرده بود ، قتيبه به سال نودم به غزاى بخارا رفت وردان خداه كس پيش سغديان و تركان و مردم اطراف آنها فرستاد\r\nو از آنها كمك خواست كه سوى وى آمدند . قتيبه زودتر آنجا رسيده بود و آنها را محاصره كرده بود و چون كمك بر ايشان رسيد از حصار در آمدند كه با مسلمانان نبرد كنند . ازديان گفتند : « ما را جدا كنيد و نبرد دشمن را به ما واگذاريد . » قتيبه گفت : « پيش رويد » گويد : ازديان پيش رفتند و نبرد آغاز كردند ، قتيبه نشسته بود و عبايى زرد روى سلاح به تن داشت . دو گروه مدتى ثبات آوردند آنگاه مسلمانان حمله بردند و مشركان بر آنها تفوق يافتند و آنها را در هم شكستند به طورى كه وارد اردوگاه قتيبه شدند و از آن گذشتند چنان كه زنان چهرهء اسبان را زدند و گريستند و مسلمانان بازگشتند و دو پهلوى سپاه تركان را در ميان گرفتند و چندان بجنگيدند كه آنها را به\r\n","description":"","footnote":"","page_name":" 3822 ","page_number":67},
  {"content":"\r\nجايشان راندند . تركان بر زمين بلندى توقف كردند . قتيبه گفت : « كى اينان را از اين محل مىراند ؟ » اما كسى به طرف آنها نرفت و همه قبايل بىحركت ماندند ، قتيبه سوى مردم تميمى رفت و گفت : « اى مردم بنى تميم ، شما نيروى كوبنده‌ايد ، پدرم فدايتان ، جنگى كنيد چون جنگهاى ديگرتان » گويد : وكيع پرچم را به دست گرفت و گفت : « اى مردم بنى تميم ، مرا به دشمن وامىگذاريد ؟ » گفتند : « نه اى ابو مطرف » گويد : هريم بن ابى طحمه مجاشعى عهده دار سواران بنى تميم بود و وكيع سالار قوم بود . مردم ايستاده بودند و كسى پيش نمىرفت ، وكيع گفت : « هريم ، پيش برو » و پرچم را به او داد و گفت : « سواران خود را پيش ببر » گويد : هريم پيش رفت ، وكيع نيز با پيادگان برفت ، هريم به رودى رسيد كه ميان وى و دشمن فاصله بود و آنجا توقف كرد ، وكيع گفت : « هريم از رود بگذر . » گويد : « هريم همانند شتر خشمگين به وكيع نگريست و گفت : « من با سوارانم از اين رود بگذرم كه اگر هزيمت شدند نابود شوند ، به خدا تو احمقى » گفت : اى پسر زن بوگندو ، از دستور من سرپيچى مىكنى ؟ » و چماقى را كه همراه داشت به طرف او پرتاب كرد .\r\nگويد : هريم اسب خويش را بزد و وارد رودخانه شد و گفت : « چيزى از اين سختتر در پيش نخواهد بود » ، هريم با سواران عبور كرد ، وكيع به رودخانه رسيد و چوب خواست و بر رود پل زد و به ياران خويش گفت : « هر كس از شما دل به مرگ مىدهد عبور كند و هر كه نمىدهد به جاى خويش بماند . » گويد : بيش از هشتصد پياده با وى عبور نكردند\r\nو وكيع با آنها برفت و چون خسته شدند آنها را بنشانيد كه استراحت كردند و چون نزديك دشمن رسيد سواران را برد و پهلو نهاد و به هريم گفت : « من با اين قوم جنگ آغاز مىكنم ، تو به وسيلهء\r\n","description":"","footnote":"","page_name":" 3823 ","page_number":68},
  {"content":"\r\nسواران ، آنها را از ما مشغول بدار » گويد : آنگاه به كسان گفت : « حمله كنيد » و آنها حمله آغاز كردند و باز نماندند تا با حريفان در آميختند . هريم نيز با سواران خويش حمله برد كه با نيزه ها ضربت زدن آغاز كردند و باز نماندند تا آنها را از جايشان عقب راندند . قتيبه بانگ زد :\r\n« مگر نمىبينيد كه دشمن هزيمت شده » و كس از رود باز نگشت تا وقتى كه دشمنان راه هزيمت گرفتند و مسلمانان به تعقيب آنها رفتند و قتيبه بانگ زد : « هر كه سرى بيارد يكصد مىگيرد . » موسى بن متوكل قريعى گويد : آن روز يازده كس از مردم بنى قريع بيامدند و هر كدامشان سرى مىآوردند كه به دو گفته مىشد : « كيستى ؟ » و مىگفت :\r\n« قريعيم . » گويد : يكى از مردم ازد سرى بياورد و بينداخت كه گفتند : « كيستى ؟ » گفت : « قريعيم » گويد : جهم بن زحر نشسته بود و گفت : « خدايت قرين صلاح بدارد ، دروغ مىگويد ، اين پسر عموى من است ؟ » قتيبه به دو گفت : « واى تو ، چرا چنين گفتى ؟ » گفت : « ديدم كه هر كه آمد گفت : قريعيم ، و پنداشتم كه هر كه سرى مىآورد بايد بگويد : قريعيم » گويد : پس قتيبه بخنديد .\r\nادريس بن حنظله گويد : آن روز خاقان و پسرش زخمدار شدند . قتيبه سوى مرو بازگشت و به حجاج نوشت : « عبد الرحمن بن مسلم را فرستادم و خدا او را ظفر داد . » گويد : يكى از غلامان حجاج هنگام فتح حضور داشت و پيش وى رفت و خبر را بگفت كه حجاج بر قتيبه خشم آورد و او به سبب اين غمين شد .\r\n","description":"","footnote":"","page_name":" 3824 ","page_number":69},
  {"content":"\r\nگويد : كسان به قتيبه گفتند : « گروهى از بنى تميم را بفرست و عطا بده و راضيشان كن كه به امير بگويند كار چنان بوده كه نوشته اى . » گويد : پس قتيبه كسانى را فرستاد كه عرام بن شتير ضبى نيز از آن جمله بود و چون پيش حجاج رسيدند بانگشان زد و ملامت كرد و حجامتگر را پيش خواند كه مقراض به دست داشت و گفت : « يا زنهايتان را مىبرم يا راست بگوييد » گفتند : « امير قتيبه بود و عبد الرحمان را با كسان فرستاد ، فتح از آن امير است و سالار كسى بوده كه با كسان رفته » عرام بن شتير چنين سخن كرد و حجاج آرام شد .\r\nدر اين سال قتيبه صلح ميان خويش و طرخون پادشاه سغد را تجديد كرد .\r\n\r\nسخن از تجديد صلح ميان قتيبه و شاه سغد\r\nجهم باهلى گويد : وقتى قتيبه ، مردم بخارا را هزيمت كرد و جمعشان را بپراكند ، مردم سغد از او بيمناك شدند ، طرخون پادشاه سغد همراه دو سوار بيامد و نزديك اردوگاه قتيبه بايستاد ، كه نهر بخارا در ميانه بود و خواست كه يكى را پيش آنها فرستد كه با وى سخن كند و قتيبه يكى را گفت كه نزد وى رفت .\r\nباهليان گويند : طرخون ، حيان نبطى را ندا داد كه برفت . تقاضاى صلح داشت در مقابل فديه اى كه به مسلمانان دهد . قتيبه تقاضاى وى را پذيرفت و با وى صلح كرد و گروگان گرفت تا چيزى را كه مورد صلح بود بفرستد ، آنگاه طرخون سوى ديار خويش رفت ، قتيبه بازگشت ، نيزك نيز همراه وى بود .\r\nدر اين سال نيزك خيانت آورد و صلحى را كه ميان وى و مسلمانان بود بشكست و به قلعهء خويش پناه برد و جنگى شد ، و قتيبه به غزاى وى رفت .\r\n","description":"","footnote":"","page_name":" 3825 ","page_number":70},
  {"content":"\r\n\r\nسخن از سبب خيانت نيزك و سبب ظفر بر او\r\nراوى گويد : وقتى قتيبه از بخارا باز آمد ، نيزك با وى بود و از ديدن فتوح قتيبه بيمناك شده بود و به ياران خويش گفت : « اين ، به من بدگمان است ، من نيز از او در امان نيستم به سبب آنكه مرد عرب همانند سگ است ، وقتى آن را بزنى عوعو كند و چون غذايش دهم تكان دهد و از پى تو بيايد و چون با وى جنگ كنى آنگاه چيزى به دو دهى خشنود شود و رفتارى را كه نسبت به وى كرده اى فراموش كند ، طرخون بارها با وى جنگ كرده و چون فديه اى به او داد پذيرفت و خشنودى كرد ، اين مردى پرسطوت و بدكاره است ،\r\nاگر از او اجازه گيرم و باز گردم صواب باشد . » گفتند : « اجازه بگير . » گويد : وقتى قتيبه به آمل رسيد ، طرخون از او اجازه خواست كه سوى تخارستان باز رود . قتيبه به دو اجازه داد و چون طرخون از اردوگاه وى جدا شد و راه بلخ گرفت ، به ياران خويش گفت : « در رفتن شتاب كنيد . » ، و آنها شتابان برفتند تا به نوبهار رسيدند كه فرود آمد و آنجا نماز كرد و بركت جست و به ياران خويش گفت : « ترديد ندارم كه قتيبه وقتى ما از اردوگاه وى جدا شديم از اينكه به من اجازه داده پشيمان شده و هميندم فرستادهء وى پيش مغيرة بن عبد الله روان است و به دو دستور مىدهد كه مرا بدارد . ديده بانى بگذاريد كه بنگرد و چون فرستاده را ديديد كه از شهر گذشت و از در برون شد نبايد به بروقان برسد مگر وقتى كه ما به تخارستان رسيده باشيم ، مغيره نيز يكى را مىفرستد كه نبايد به ما برسد تا وارد درهء خلم شده باشيم » گويد : و چنان كردند .\r\n","description":"","footnote":"","page_name":" 3826 ","page_number":71},
  {"content":"\r\nگويد : فرستاده اى از جانب قتيبه پيش مغيره آمد كه دستور مىداد نيزك را بدارد و چون فرستاده پيش مغيره رسيد كه در بروقان بود ، زيرا در آن وقت شهر بلخ ويران بود ، نيزك و يارانش بر نشستند و برفتند ، فرستاده به نزد مغيره رسيد و او شخصا به طلب نيزك بر نشست و معلوم داشت كه وارد در ده خلم شده و بازگشت .\r\nگويد : نيزك خلاف آشكار كرد و به اسپهبد بلخ و باذام شاه مروروذ و سهرك شاه طالقان و ترسل شاه فارياب و گوزگانى شاه گوزگان نامه نوشت و آنها را به خلع قتيبه دعوت كرد كه پذيرفتند و با آنها وعده نهاد كه به وقت بهار فراهم آيند و با قتيبه نبرد كنند ، به كابل شاه نيز نامه نوشت و از او كمك خواست و بنه و مال خويش را پيش وى فرستاد و از او خواست اجازه دهد كه اگر ناچار شد پيش وى رود و در ولايت او در امان باشد و كابلشاه اين را پذيرفت و بنه او را نگهداشت .\r\nگويد : جيغويه شاه تخارستان مردى سست مايه بود به نام شد كه نيزك او را بگرفت و بند طلايى بر او نهاد ، مبادا بر ضد وى فتنه كند ، جيغويه شاه تخارستان بود و نيزك از بندگان وى بود ، وقتى وى را به بند كرد مراقبان بر او گماشت و عامل قتيبه را از ولايت جيغويه بيرون كرد . عامل قتيبه ، محمد بن سليم ناصح بود .\r\nگويد : قتيبه وقتى از كار خلع خبر يافت كه زمستان نزديك رسيده بود و سپاه پراكنده شده بود و جز مردم مرو كس با وى نمانده بود از اين رو عبد الرحمن برادر خويش را با دوازده هزار كس به جانب بلخ فرستاد ،\r\nبه بروقان ، و گفت : « آنجا بمان و دست به كارى مزن و چون زمستان برفت اردو بزن و سوى تخارستان برو بدان كه من نزديك توام » گويد : عبد الرحمن برفت و در بروقان فرود آمد ، قتيبه صبر كرد تا آخر زمستان رسيد و به ابرشهر و بيرود و سرخس و مردم هرات نوشت كه پيش وى آيند و زودتر از وقتى كه پيش وى مىآمده بودند بيامدند .\r\nدر اين سال ، چنان كه بعضى مطلعان گفته‌اند ، قتيبه در خراسان با مردم طالقان\r\n","description":"","footnote":"","page_name":" 3827 ","page_number":72},
  {"content":"\r\nنبرد كرد و بسيار كس از آنها را بكشت و دو صف چهار فرسنگى از آنها را بياويخت .\r\n\r\nسخن از سبب كشتار مردم طالقان\r\nچنان كه گويند سبب آن بود كه وقتى نيزك طرخان خيانت آورد قتيبه را خلع كرد و آهنگ نبرد وى كرد ، شاه طالقان با وى در كار نبرد قتيبه همسخن شد و وعده كرد كه با ديگر شاهانى كه با نيزك طرخان بر نبرد قتيبه همدل شده بودند سوى وى رود ، و چون نيزك از قتيبه گريزان شد و وارد دره خلم شد كه به تخارستان مىرفت شاه طالقان بدانست كه تاب قتيبه ندارد و بگريخت . قتيبه سوى طالقان رفت و مردم آنجا را بكشت و چنان كرد كه از اين پيش ياد كردم .\r\nاما به خلاف گويندهء اين سخن ، سخن ديگر آورده‌اند كه ضمن حوادث سال نود و يكم ياد مىكنم .\r\nدر اين سال عمر بن عبد العزيز سالار حج بود ، اين را از ابو معشر آورده‌اند .\r\nعمر بن عبد العزيز ، در اين سال از جانب وليد بن عبد الملك عامل مكه و مدينه و طايف بود ، عامل عراق و مشرق حجاج بن يوسف بود ، عامل حجاج بر بصره جراح بن عبد الله بود ، قضاى آنجا با عبد الرحمن بن اذينه بود ، عامل كوفه زياد بن جرير بود ، قضاى آنجا با ابو بكر بن ابو موسى بود ، عامل خراسان قتيبه بن مسلم بود و عامل مصر ، قرة بن شريك .\r\nدر اين سال يزيد بن مهلب و برادرانش كه با وى به زندان بودند با كسانى ديگر ، گريختند و به سليمان بن عبد الملك پيوستند و از او بر ضد حجاج بن يوسف و وليد بن عبد الملك پناه خواستند .\r\n","description":"","footnote":"","page_name":" 3828 ","page_number":73},
  {"content":"\r\n\r\nسخن از سبب فرار يزيد بن مهلب و برادرانش از زندان حجاج و رفتنشان به نزد سليمان\r\nابو المخارق راسبى گويد : حجاج با سپاه سوى رستقباذ رفت كه كردان بر بيشتر سرزمين فارس تسلط يافته بودند . يزيد و برادرانش مفضل و عبد الملك را نيز به رستقباذ برد و آنها را در اردوگاه خويش جاى داد و خندق وارى به دور آنها نهاد و در خيمه اى نزديك خويش جاى داد و كشيك با نهايى از مردم شام بر آنها گماشت و ششهزار هزار به پاى آنها گذاشت و شكنجه دادنشان را آغاز كرد ، اما يزيد صبورى مىكرد و حجاج از اين به خشم بود .\r\nگويد : به حجاج گفتند كه تيرى به يزيد زده‌اند كه پيكان تير در ساق وى جاى گرفته و چون چيزى بدان رسد بانگ برآرد و اگر كوچكترين حركتى بدان داده شود صداى او شنيده شود . پس حجاج بگفت تا او را شكنجه كنند و چون چنين كردند بانگ بر آورد ، خواهرش هند ، دختر مهلب ، زن حجاج بود و چون بانگ يزيد را شنيد بانگ برآورد و بناليد و حجاج او را طلاق داد .\r\nگويد : پس از آن حجاج دست از آنها بداشت و گفت غرامت را بپردازند كه پرداخت آغاز كردند . از آنجا كه بودند براى نجات خويش همى كوشيدند ، كس پيش مروان بن مهلب فرستادند كه در بصره بود و به او گفتند كه اسبانشان را لاغر كند و به كسان چنين وانمايد كه قصد فروش آن را دارد و براى فروش عرضه كند اما بها را گران گويد كه كس نخرد كه براى ما ، اگر توانستيم از اينجا كه هستيم نجات يابيم آماده باشد و مروان چنان كرد .\r\nگويد : حبيب نيز در بصره شكنجه مىشد .\r\nگويد : يزيد بگفت تا براى كشيكبانان غذاى بسيار ساختند كه بخوردند و\r\n","description":"","footnote":"","page_name":" 3829 ","page_number":74},
  {"content":"\r\nبگفت تا شرابى بياوردند كه بنوشيدند و بدان سرگرم بودند ، يزيد لباس آشپز خويش را به تن كرد و ريشى سپيد بر ريش خود نهاد\r\nو برون شد . و يكى از كشيكبانان او را بديد و گفت : « گويى اين راه رفتن يزيد است » و بيامد و در چهرهء او نگريست ، شبانگاه بود سپيدى ريش را بديد و از او چشم پوشيد و گفت : « پيرى است » گويد : مفضل نيز از پى يزيد در آمد و كس متوجه او نشد و سوى كشتىهاى خويش رفتند كه در هورها آماده شده بود و از بصره هيجده فرسخ فاصله داشتند و چون به كشتىها رسيدند عبد الملك تأخير كرد و به آنها نرسيد . يزيد به مفضل گفت :\r\n« سوار شويم او هم به ما مىرسد » مفضل كه عبد الملك برادر مادريش بود گفت : « نه به خدا از اينجا نمىروم تا بيايد و گرچه باز به زندان باز گردم » گويد : يزيد بماند تا عبد الملك پيش آنها آمد ، آنگاه به كشتىها نشستند و همه شب تا صبح برفتند ، صبحگاهان كشيكبانان از رفتن آنها خبر شدند و به حجاج خبر دادند كه سخت بيمناك شد و پنداشت كه سوى خراسان رفته‌اند و پيكى سوى قتيبة بن مسلم فرستاد و وى را از رسيدن آنها بيم داد و دستور داد براى مقابله با آنها آماده باشد و نيز كس پيش اميران مرزها و ولايتها فرستاد كه نگهبان نهند و آماده باشند . به وليد بن عبد الملك نيز نامه نوشت و از فرار آنها خبر داد و گفت به نظر وى سوى خراسان رفته‌اند .\r\nگويد : حجاج پيوسته دربارهء كار يزيد تخمين مىزد ، مىگفت : « پندارم مىخواهد چنان كند كه ا بن اشعث كرده بود . » گويد : وقتى يزيد از راه هورها نزديك موقوع رسيد اسبانى را كه براى وى و برادرش حاضر شده بود پيش آوردند كه بر آن نشستند و بلدى از مردم كلب به نام عبد الجبار ، پسر يزيد بن ربعه ، همراه آنها بود كه آنها را از راه سماوه ببرد .\r\nگويد : دو روز بعد ، پيش حجاج آمدند\r\nو گفتند كه يزيد راه شام گرفته ،\r\n","description":"","footnote":"","page_name":" 3830 ","page_number":75},
  {"content":"\r\nهماكنون سواران در راه روانند و كسى كه آنها را در دشت ديده آمده است . حجاج كس پيش وليد فرستاد و قضيه را به دو خبر داد . يزيد برفت تا به فلسطين رسيد و به نزد وهيب بن عبد الرحمان ازدى فرود آمد كه به نزد سليمان حرمت داشت و قسمتى از بنهء خويش را با كسانش پيش سفيان بن سليمان ازدى جاى داد .\r\nگويد : وهيب بن عبد الرحمان پيش سليمان رفت و گفت : « اينك يزيد بن مهلب و برادرانش در منزل منند كه از حجاج گريخته‌اند و به تو پناه آورده‌اند . » سليمان گفت : « آنها را پيش من آر كه در امانند و تا من زنده‌ام هر گز كسى به آنها دست نخواهد يافت . » گويد : پس وهيب آنها را پيش سليمان برد كه به جايى امن رسيده بودند .\r\nحسن بن ابان عليمى گويد : در آن اثنا كه عبد الجبار ، يزيد و همراهانش را به راه مىبرد عمامهء يزيد بيفتاده بود و چون متوجه نبودن آن شد گفت : « اى عبد الجبار بازگرد و عمامه را براى ما بجوى » عبد الجبار گفت : « كسى چون مرا به چنين كارى وانمىدارند » مهلب سخن خويش را تكرار كرد و او نپذيرفت ، مهلب با تازيانه به دو زد كه عبد الجبار نسب خويش را بگفت و يزيد شرمگين شد .\r\nراوى گويد : حجاج نوشت كه خاندان مهلب در مال خداى خيانت كرده بودند و از من گريختند و به سليمان پيوستند .\r\nگويد : خاندان مهلب پيش سليمان رفته بودند ، اما به كسان دستور داده شده بود كه آماده شوند كه سوى خراسان روان شوند كه پنداشته بودند يزيد سوى خراسان رفته كه مردم آنجا را به فتنه اندازد . و چون وليد از محل يزيد خبر يافت كار در نظر وى آسان شد اما به سبب مالى كه يزيد برده بود خشمگين شد .\r\nگويد : سليمان به وليد نوشت كه يزيد بن مهلب پيش من است و او را امان داده‌ام ، سه هزار هزار به عهده دارد ، حجاج ششهزار بدهكارشان كرده بود كه سه هزار\r\n","description":"","footnote":"","page_name":" 3831 ","page_number":76},
  {"content":"\r\nداده‌اند و سه هزار مانده كه به عهدهء من است .\r\nگويد : وليد نوشت : « نه ، به خدا امانش نمىدهم تا وى را پيش من فرستى . » سليمان به دو نوشت : « اگر يزيد را پيش تو فرستم ، با وى بيايم ، ترا به خدا مرا رسوا مكن و پناه مرا مشكن » وليد به دو نوشت : « اگر پيش من آيى او را امان نمىدهم » گويد : يزيد به سليمان گفت : « مرا پيش وليد فرست كه به خدا خوش ندارم ميان تو و او دشمنى و جنگ افكنم و كسان مرا براى شما شوم دانند . مرا پيش او فرست پسرت را نيز همراه من كن و به او نامه اى نويس چندان كه توانى ملايم . » گويد : پس سليمان پسر خويش ايوب را با يزيد فرستاد ، وليد دستور داده بود كه او را با بند بفرستد . سليمان به پسر خويش گفت : « وقتى خواستى پيش او روى ، تو و يزيد به زنجيرى در آييد و با هم پيش وليد رويد . » و چون به نزد وليد رسيدند چنين كرد و پيش وليد رفتند . وقتى وليد برادرزادهء خويش را در زنجير ديد گفت : « به خدا سليمان كار خودش را كرد » گويد : پس از آن ، جوان نامهء پدرش را به عمويش داد و گفت : « اى امير مؤمنان جانم به فدايت ! تعهد پدر مرا مشكن كه تو ، به حفظ آن از همه كس شايسته ترى . اميد كسى را كه به سبب قرابت ما با تو سلامت را در پناهندگى ما ديده ، به نوميدى مبر ، و كسى را كه عزت را در توسل به ما ديده ذليل مكن كه به سبب تو عزيز بوده‌ايم . » گويد : سليمان نامه را خواند :\r\n« به بندهء خدا امير مؤمنان ، از سليمان بن عبد الملك اما بعد ، اى امير مؤمنان چنان پنداشتم كه اگر دشمنى كه با تو مخالفت و نبرد كرده به من پناه سليمان آرد و او را جاى دهم و پناهى كنم ، تو پناهى مرا ذليل نمىكنى و پناه مرا نمىشكنى چه رسد به اينكه شنواى مطيعى را پناه داده‌ام كه وى و پدرش و خاندانش در اسلام كوشش و اثر نكو\r\n","description":"","footnote":"","page_name":" 3832 ","page_number":77},
  {"content":"\r\nداشته‌اند . وى را سوى تو فرستادم . اگر قصد بىاعتنايى و شكستن تعهد من و اصرار در بدى نسبت به من دارى ، قدرت اين كار دارى ،\r\nاما خدا نكند قصد بىاعتنائى و شكستن حرمت من و صرف نظر از نيكى و رعايت من داشته باشى كه به خدا اى امير مؤمنان نمىدانى بقاى من و بقاى تو تا كى است و چه وقت مرگ ميان من و تو جدايى مىافكند ، اگر امير مؤمنان كه خدا مسرت او را استمرار دهد ، تواند چنان كند كه وقتى هنگام مرگ ما مىرسد ، در كار رعايت من باشد و حقم را بشناسد و از بدى نسبت به من باز مانده باشد چنين كند . به خدا ، اى امير مؤمنان پس از پرهيزكارى خدا هيچيك از كارهاى دنيا بيشتر از رضا و خرسندى تو مرا خرسند نمىكند و رضاى تو از جملهء چيزهاست كه به وسيلهء آن رضوان خدا مىجويم . اگر تو اى امير مؤمنان روزى از روزگار ، خرسندى و رعايت و حرمت و بزرگداشت حق مرا خواهى خواست به خاطر من از يزيد در گذر و هر چه مطالبه مىكنى به عهدهء من است . » گويد : وقتى وليد نامهء سليمان را خواند گفت : « سليمان را به زحمت انداختيم » ، آنگاه برادرزادهء خويش را پيش خواند و نزديك خويش جا داد . پس از آن يزيد سخن كرد و حمد خدا گفت و ستايش او كرد و بر پيمبر خداى صلوات گفت ، سپس گفت : « اى امير مؤمنان به نظر ما ، كوشش شما سخت نكو بوده است و هر كه آن را از ياد ببرد ما از ياد نخواهيم برد و هر كه انكار كند ما انكار نخواهيم كرد ، كوشش ما خاندان نيز در اطاعت شما و ضربتها كه در جنگهاى بزرگ در مشرق و مغرب به چشمان دشمنانتان زده‌ايم ، چنانست كه به سبب آن منتى بزرگ به گردن داريم . » وليد به دو گفت : « بنشين » كه نشست و امانش داد و دست از او بداشت كه پيش سليمان بازگشت و برادرانش براى فراهم آوردن مالى كه بر عهده داشت كوشيدند .\r\nگويد : وليد به حجاج نوشت : « با وجود سليمان مرا به يزيد و خاندان وى دسترس نيست ، دست از آنها بدار و دربارهء آنها به من چيزى منويس » و چون حجاج اين را بديد دست از آنها بداشت .\r\n","description":"","footnote":"","page_name":" 3833 ","page_number":78},
  {"content":"\r\nگويد : ابو عيينة بن مهلب پيش حجاج بود كه يك هزار هزار به عهده داشت و حجاج از آن در گذشت ، از حبيب بن مهلب نيز دست بداشت . يزيد نيز پيش سليمان ا بن عبد الملك رفت و به نزديك وى اقامت گرفت و آداب به او مىآموخت و غذاهاى خوب براى او مىساخت و هديه هاى بزرگ به دو مىداد و منزلش به نزد وى از همه كس نكوتر بود ، هر هديه اى براى يزيد بن مهلب مىآوردند پيش سليمان مىفرستاد و هر هديه و تحفه اى كه پيش سليمان مىآوردند يك نيمه آن را پيش يزيد بن مهلب مىفرستاد ،\r\nهر كنيزى را مىپسنديد پيش يزيد مىفرستاد مگر آنكه كنيز مانعى داشت .\r\nگويد : و اين خبر به وليد بن عبد الملك رسيد و حارث بن مالك اشعرى را پيش خواند و گفت : « سوى سليمان رو و بگو : « اى مخالف خاندان خويش ، امير مؤمنان خبر يافته كه هديه و تحفه اى پيش تو نمىآيد مگر آنكه نصف آن را پيش يزيد مىفرستى ، با كنيزى از كنيزان خويش مىآميزى و بمحض اينكه دوران پاكى وى به سر مىرسد او را پيش يزيد مىفرستى » و اين را زشت مشمار و بر او عيب بگير .\r\nوليد به فرستاده گفت : « آنچه را به تو گفتم به دو مىرسانى ؟ » گفت : « اطاعت تو بايد كرد و من فرستاده‌ام » گفت : « پيش وى برو به نزد وى باش ، من هديه اى براى وى مىفرستم به او تسليم كن و رسيد آن را بگير و باز گرد . » گويد : فرستاده برفت تا پيش سليمان رسيد ، مصحف پيش وى بود و قرائت مىكرد ، وقتى وارد شد به دو سلام گفت اما سليمان جواب نگفت تا از قرائت خويش فراغت يافت . آنگاه سر برداشت و فرستاده همه چيزهايى را كه وليد گفته بود با وى بگفت كه چهره اش بر افروخته شد و گفت : « به خدا اگر روزى بر تو تسلط يافتم سخت آزارت مىكنم . » فرستاده گفت : « من مىبايستى اطاعت كنم » آنگاه از پيش وى درآمد و چون\r\n","description":"","footnote":"","page_name":" 3834 ","page_number":79},
  {"content":"\r\nهديه اى را كه وليد براى سليمان فرستاده بود بياوردند آن را پيش سليمان برد و گفت : « رسيد اين هديه را كه تسليم كردم بده » گفت : « چه گفتى ؟ » گفت : « هرگز تكرار نمىكنم ، من مىبايستى اطاعت كنم » و سليمان بدانست كه وى راست گفته است . آنگاه حارث برون شد و كسان برون شدند و سليمان گفت :\r\n« نصف اين عدلها و بسته ها را بگيريد و پيش يزيد فرستيد » گويد : پس آن مرد بدانست كه سليمان دربارهء يزيد به گفته كسى اعتنا ندارد .\r\nگويد : يزيد بن مهلب نه ماه پيش سليمان ببود .\r\nگويد : حجاج به سال نودم هفت روز مانده از رمضان به روز جمعه درگذشت .\r\nآنگاه سال نود و يكم در آمد .\r\n\r\nسخن از حوادث سال نود و يكم\r\nدر اين سال چنانچه محمد بن عمر و ديگران گفته‌اند عبد العزيز بن وليد به غزاى تابستانى رفت و مسلمة بن عبد الملك سالار سپاه بود .\r\nو هم در اين سال مسلمه به غزاى تركان رفت و در ناحيه آذربيجان به باب رسيد و شهرها و قلعه هايى به دست وى گشوده شد .\r\nو هم در اين سال موسى بن نصير به غزاى اندلس رفت و به دست او نيز شهرها و قلعه ها گشوده شد .\r\nو هم در اين سال قتيبة بن مسلم نيزك طرخان را بكشت .\r\nقصه نيز و تسلط قتيبه بر او و كشتنش چنان كه در روايت على بن محمد آمده\r\n","description":"","footnote":"","page_name":" 3835 ","page_number":80},
  {"content":"\r\nچنان بود كه وقتى مردم ابر شهر و بيورد و سرخس و هرات كه قتيبه بدانها نامه نوشته بود ، پيش وى آمدند با آنها سوى مرو روذ رفت و حماد بن مسلم را در كار جنگ جانشين خويش كرد ، عبد الله بن اهتم را نيز عهده دار خراج كرد .\r\nگويد : وقتى مرزبان مرو روذ از آمدن قتيبه به ولايت خويش خبر يافت به ديار پارسيان گريخت ، قتيبه به مرو رسيد و دو پسر وى را بگرفت و بكشت و بياويخت آنگاه سوى طالقان رفت كه فرمانرواى آنجا بماند و با وى نبرد نكرد ، قتيبه نيز دست از او بداشت . دزدانى آنجا بودند كه قتيبه آنها را بكشت و بياويخت ، آنگاه عمرو بن مسلم را بر طالقان گماشت و سوى فارياب رفت ، شاه فارياب به اطاعت و تسليم پيش وى آمد كه قتيبه از او خشنود شد و آنجا كسى را نكشت و يكى از مردم باهله را بر آنجا گماشت .\r\nگويد : فرمانرواى گوزگان خبر آنها را بدانست و سرزمين خويش را رها كرد و به فرار سوى كوهستان رفت . قتيبه سوى گوزگان رفت و مردم آنجا به اطاعت و تسليم پيش وى آمدند\r\nكه از آنها پذيرفت و كسى را آنجا نكشت و عامر بن مالك حمانى را بر گوزگان گماشت .\r\nگويد : آنگاه قتيبه سوى بلخ رفت و اسپهبد با مردم بلخ پيش وى آمد . قتيبه وارد بلخ شد و بيش از يك روز آنجا نماند و از پى عبد الرحمان برفت تا به درهء خلم رسيد كه نيزك از آنجا گذشته بود و در بغلان اردو زده بود و جنگاورانى بر دهانهء دره و تنگه هاى آن گماشته بود كه آنجا را حفظ كنند ، آن سوى دره نيز در قلعه اى استوار جنگاورانى نهاده بود .\r\nگويد : قتيبه روزى چند بماند و بر دهانه دره با آنها جنگ كرد و كارى از پيش نبرد و وارد دره نتوانست شد كه تنگه اى بود و رود از ميان آنها مىگذشت و راهى كه به نيزك رسيد جز دره نمىشناخت و بيابانى كه عبور سپاه از آن مسير نبود و همچنان متحير مانده بود و چاره مىجست .\r\n","description":"","footnote":"","page_name":" 3836 ","page_number":81},
  {"content":"\r\nگويد : قتيبه در اين حال بود كه رؤب خان شاه رؤب و سمنگان پيش وى آمد و امان خواست به شرط اينكه راه دخول قلعه اى را كه آن سوى دره بود به وى بنمايد .\r\nقتيبه او را امان داد و هر چه مىخواسته بود داد و شبانگاه كسانى را با وى بفرستاد كه آنها را سوى قلعه اى برد كه آن سوى دره خلم بود . مردم قلعه غافل بودند كه بر آنها تاختند و جمعى از آنها را بكشتند و باقيماندگان آنها و نيز كسانى كه در دره بودند گريزان شدند و قتيبه با كسان وارد در ده شد و به قلعه رسيد آنگاه سوى سمنگان رفت ، نيزك در بغلان بود بر سر چشمه اى به نام فتججاه ما بين سمنگان و بغلان بيابانى بود كه چندان سخت نبود .\r\nگويد : قتيبه روزى چند در سمنگان بماند ، آنگاه سوى نيزك رفت و برادر خويش عبد الملك را از پيش فرستاد ، نيزك خبر يافت و از آنجا كه بود حركت كرد و از شهر فرغانه گذشت و بنه و اموال خويش را پيش كابل شاه فرستاد و برفت تا به كرز رسيد ، عبد الرحمان بن مسلم از دنبال وى بود كه فرود آمد و تنگه هاى كرز را بگرفت . قتيبه در اسكيمشت فرود آمد كه ميان وى و عبد الرحمان يك فرسخ فاصله بود .\r\nگويد : نيزك در كرز حصارى شد و جز از يك سو به طرف وى راه نبود كه سخت بود و اسب از آن عبور نمىكرد . قتيبه دو ماه او را محاصره كرد تا آذوقه اى كه به دست نيزك بود كاستى گرفت و آبله در آنها افتاد و جيغويه آبله گرفت . قتيبه نيز از زمستان بيمناك بود ، پس سليمان ناصح را پيش خواند و گفت : « پيش نيزك رو و\r\nتدبيرى كن كه او را بىامان پيش من آرى ، اگر مقاومت كرد و امتناع ورزيد امانش بده و بدان كه اگر ببينمت و او با تو نباشد برادرت مىكنم ، براى جان خويش كار كن . » سليمان گفت : « براى من به عبد الرحمان نامه بنويس كه مخالفت من نكند . » گفت : « خوب » و براى وى به عبد الرحمان نامه نوشت .\r\n","description":"","footnote":"","page_name":" 3837 ","page_number":82},
  {"content":"\r\nوقتى سليمان پيش عبد الرحمان رفت به دو گفت : « كسانى را بفرست كه بر - دهانه دره باشند و چون من و نيزك برون شديم ، از پشت سر ما بروند و ميان ما و دره حايل شوند .\r\nگويد : عبد الرحمان گروهى را بفرستاد كه جايى كه سليم گفته بود بماندند ، سليم برفت ، خوردنيهايى همراه داشت كه چند روز مىماند با بارهاى نان ، وقتى به نزد نيزك رسيد به دو گفت : « اى سليم ، مرا رها كردى ؟ » سليم گفت : « ترا رها نكردم ، تو به خلاف رأى من رفتى و با خويشتن بدى كردى ، قتيبه را خلع كردى و خيانت آوردى » گفت : « اكنون چه بايد كرد ؟ » گفت : « بايد پيش وى روى كه او را آزموده اى و مىدانى كه از اينجا نخواهد رفت كه قصد دارد كه زمستان را با سلامت يا هلاكت اينجا بماند » گفت : « بىامان پيش وى روم ؟ » گفت : « گمان ندارم ترا امان دهد كه خاطرش از تو سخت آزرده است و او را خشمگين كرده اى ، اما رأى من چنانست كه بىخبر به روى و دست در دست وى نهى كه اميدوارم اگر چنين كنى شرمگين شود و ترا ببخشد . » گفت : « رأى تو چنين است ؟ » گفت : « آرى » گفت : « خاطرم اين را نمىپذيرد كه او وقتى مرا ببيند مىكشدم » سليم گفت : « آمده بودم بگويم چنين كنى كه اميدوارم به سلامت مانى و منزلت توبه نزد وى به حال اول باز گردد ، اگر نمىپذيرى مىروم » گفت : « پس غذا بخوريم » گفت : « چنان پندارم كه گرفتاريد و به تهيه غذا نمىتوانيد پرداخت و ما غذا بسيار داريم . »\r\n","description":"","footnote":"","page_name":" 3838 ","page_number":83},
  {"content":"\r\nگويد : سليم غذا خواست كه غذاى بسيار بياوردند كه تركان از هنگام محاصره شدن مانند آن نداشته بودند و آن را غارت كردند و اين كار نيزك را غمين كرد .\r\nسليم به دو گفت : « اى ابو الهياج من نيكخواه توام مىبينم كه يارانت به سختى افتاده‌اند اگر محاصره شان طولانى شود و بدين حال بمانى اطمينان ندارم كه با تسليم كردن تو امان نگيرند ، حركت كن و پيش قتيبه بيا » گفت : « من از وى بر جان خويش در امان نيستم و بىامان پيش وى نمىآيم كه پندارم\r\nاگر همانم بدهد مىكشدم ، ولى امان گرفتن دستاويز و مايهء اميد است . » گفت : « وى ترا امان داده است از من بدگمانى ؟ » گفت : « نه » گفت : « پس با من بيا » ياران نيزك گفتند : « گفتار سليم را بپذير كه وى كسى نيست كه نادرست بگويد . » گويد : پس نيزك اسبان خويش را خواست و با سليم برون شد و چون به جايى رسيد كه از آنجا به طرف زمين هموار سرازير مىشد گفت : « اى سليم ، هر كه نداند چه وقت مىميرد ، من مىدانم چه وقت مىميرم من وقتى قتيبه را ببينم مىميرم . » گفت : « ابدا ، ترا با وجود امان ، نمىكشد » گويد : « پس بر نشست و روان شد ، جيغويه نيز كه از آبله بهى يافته بود باصول و عثمان برادرزادگان نيزك وصول طرخان خليفه جيغويه و خنس طرخان سالار نگهبانان نيزك همراه وى بودند .\r\nگويد : وقتى از دره برون شد سوارانى كه سليم به جا نهاده بود به طرف دهانه دره رفتند و مانع برون شدن تركان شدند . نيزك به سليم گفت : « اين مرحله اول شر\r\n","description":"","footnote":"","page_name":" 3839 ","page_number":84},
  {"content":"\r\nاست . » گفت : « چنين نيست ، به جاى ماندن اينان براى تو بهتر است . » گويد : آنگاه سليم با نيزك و كسانى كه همراه وى برون شده بودند برفتند تا پيش عبد الرحمان بن مسلم رسيدند كه كسى پيش قتيبه فرستاد و به وى خبر داد . قتيبه عمرو بن ابى مهزم را پيش عبد الرحمان فرستاد كه آنها بياورد .\r\nگويد : عبد الرحمان آنها را پيش قتيبه برد كه ياران نيزك را بداشت و نيزك را به ا بن بسام ليثى سپرد و به حجاج نامه نوشت و اجازه خواست نيزك را بكشد . ا بن بسام نيزك را به سرا پردهء خويش برد و به دور سراپرده خندقى زد و نگهبانان بر آن گماشت . قتيبه معاوية بن عامر عليمى را فرستاد كه هر چه كالا در كرز بود با كسانى كه آنجا بودند بگرفت و پيش قتيبه آورد كه آنها را بداشت و در انتظار نامهء حجاج بود . نامهء حجاج پس از چهل روز بيامد كه دستور داده بود نيزك را بكشد .\r\nگويد : پس قتيبه نيزك را پيش خواند و گفت : « ترا به نزد من يا به نزد عبد الرحمان يا سليم قرارى هست ؟ » گفت : « به نزد سليم قرارى دارم » گفت : « دروغ مىگويى » و برخاست و به درون رفت ، نيزك را به بازداشتگاهش بردند ، و قتيبه سه روز بر كسان ظاهر نشد .\r\nگويد : مهلب بن اياس عدوى سخن آورد و كسان در كار نيزك سخن كردند ، بعضىها گفتند : « روا نيست كه او را بكشد » بعضى ديگر گفتند : « واگذاشتن او روا نيست » ، و گفتگو دربارهء وى بسيار شد .\r\nگويد : به روز چهارم قتيبه برون شد و به مجلس نشست و كسان را اجازه داد و گفت : « دربارهء كشتن نيزك چه مىگوييد ؟ » كه اختلاف كردند يكى گفت : « او را بكش » ، يكى گفت : « با وى پيمان كرده اى او را مكش » ، يكى گفت : « براى مسلمانان مايهء خطر است . »\r\n","description":"","footnote":"","page_name":" 3840 ","page_number":85},
  {"content":"\r\nگويد : در اين وقت ضرار بن حصين ضبى بيامد كه به دو گفت : « ضرار تو چه مىگويى ؟ » گفت : « مىگويم كه از تو شنيدم كه مىگفتى با خدا پيمان كرده اى كه اگر ترا بر او تسلط داد خونش بريزى ، اگر چنين نكنى ديگر ترا بر او تسلط نميدهد . » گويد : قتيبه دير بينديشيد ، پس از آن گفت : « به خدا اگر از عمر من بيش از آن نمانده باشد كه سه كلمه بگويم مىگويم : « بكشيدش ، بكشيدش ، بكشيدش » ، و نيزك را پيش خواند و دستور داد او را با يارانش بكشند كه با هفتصد كس كشته شد .\r\nگويد : ولى باهليان گويند : قتيبه نيزك را امان نداد ، سليم نيز او را امان نداده بود . و چون مىخواست او را بكشد وى را پيش خواند و يك شمشير حنفى بخواست و از نيام بر كشيد و آستينهاى خويش را كشيد و به دست خويش گردن او را بزد . به عبد الرحمان نيز بگفت تا گردن صول را بزد . صالح را نيز بگفت تا عثمان را و به قولى شقران برادرزادهء نيزك را بكشت . به بكر بن حبيب تميمى كه از مردم باهله بود گفت : « آيا نيرودارى ؟ » گفت : « آرى و مايلم » بكر خوى بدوى داشت .\r\nقتيبه گفت : « اين تو و اين دهقانان » گويد : وقتى كسى را پيش وى مىآوردند گردنش را مىزد و مىگفت : « بياريد و نبريد . » به گفتهء باهليان كسانى كه آن روز كشته شدند دوازده هزار كس بودند . نيزك و دو برادرزاده اش را بر كنار چشمه اى به نام وخش خاشان در اسكيمشت بياويختند .\r\nمصعب بن حيان به نقل از پدرش گويد : قتيبه سر نيزك را همراه محف بن جزء كلابى و سوار بن زهدم جرمى فرستاد كه حجاج گفت : « سزاوار بود قتيبه سر نيزك\r\n","description":"","footnote":"","page_name":" 3841 ","page_number":86},
  {"content":"\r\nرا با پسر مسلم بفرستد »\r\nمحفن گفت : « بله و به طرف چين . » حنبل بن ابى جريده به نقل از مرزبان قهستان گويد : روزى قتيبه نيزك را كه بازداشت بود پيش خواند و گفت : « راى تو دربارهء سبل و شد چيست ، پندارى اگر كسى سوى آنها بفرستيم خواهند آمد ؟ » گفت : « نه » گويد : پس قتيبه كس پيش آنها فرستاد كه بيامدند و نيزك و جيغويه را پيش خواند كه بيامدند و ديدند كه سبل و شد در مقابل قتيبه بر دو كرسى بودند و پهلوى آنها نشستند .\r\nگويد : شد به قتيبه گفت : « جيغويه اگر چه دشمن من است اما از من سالخورده تر است او شاه است و من به جاى نوكر اويم ، اجازه بده به او نزديك شوم . » گويد : قتيبه اجازه داد كه شد به جيغويه نزديك شد و دستش را ببوسيد و براى وى به خاك افتاد .\r\nگويد : آنگاه دربارهء سبل نيز از قتيبه اجازه خواست كه به دو اجازه داد و به سبل نزديك شد و دستش را ببوسيد . نيزك به قتيبه گفت : « به من اجازه به شد نزديك شوم كه من نوكر اويم » قتيبه اجازه داد و نيزك به دو نزديك شد و دستش را ببوسيد .\r\nپس از آن قتيبه به سبل و شد اجازه داد كه سوى ولايتهاى خويش رفتند . حجاج بن قينى را كه از بزرگان مردم خراسان بود همراه شد فرستاد .\r\nگويد : وقتى قتيبه نيزك را بكشت ، زبير وابستهء عابس باهلى پاپوش نيزك را كه جواهر در آن بود برگرفت و به سبب همان جواهر كه از پاپوش نيزك بر گرفته بود از همه مردم ولايت خويش مال و ملك بيشتر داشت ، قتيبه اين را بر او روا دانست و همچنان توانگر بود تا در ايام ولايتدارى ابو داود در كابل بمرد .\r\n","description":"","footnote":"","page_name":" 3842 ","page_number":87},
  {"content":"\r\nگويد : قتيبه جيغويه را رها كرد و بر او منت نهاد و وى را پيش وليد فرستاد و همچنان در شام ببود تا وليد بمرد .\r\nگويد : قتيبه به مرو بازگشت و برادر خويش عبد الرحمان را بر مرو گماشت و چنان بود كه كسان مىگفتند : « قتيبه با نيزك نامردى كرد ، و ثابت قطعه شعرى در اين باب گفت به اين مضمون :\r\n« مپندار كه نامردى خردمندى است « باشد كه كار از آن بالا گيرد .\r\n« اما پس از آن فرو افتد » گويد : حجاج مىگفته بود : « وقتى قتيبه را فرستادم جوانى كم تجربه بود و چون يك قدم او را پيش بردم دو قدم به طرف مىآمد . »\r\nحنبل بن ابو جريده به نقل از مرزبان قهستان گويد : وقتى قتيبه به مرو باز آمد و نيزك را كشت ، به طلب پادشاه گوزگان برآمد كه از ولايت خويش گريخته بود ، اما او كس فرستاد و امان خواست ، قتيبه به دو امان داد به شرط آنكه بيايد و صلح كند . شاه گروگانهايى خواست كه به دست وى باشند و او نيز گروگانها بسپارد . قتيبه حبيب بن عبد الله باهلى را گروگان داد ، شاه گوزگان نيز گروگانهايى از خاندان خويش داد .\r\nآنگاه حبيب را در گوزگان در يكى از دژهاى خويش به جا نهاد و پيش قتيبه آمد و با وى صلح كرد سپس بازگشت و به طالقان در گذشت . مردم گوزگان گفتند : « او را مسموم كرده‌اند » و حبيب را كشتند ، قتيبه نيز گروگانهايى را كه به نزد وى بودند كشت و نهار بن توسعه در اين باب خطاب به قتيبه شعرى گفت به اين مضمون :\r\n« خداى دربارهء تركان حكمى به تو وانمود « كه همانند حكم دربارهء قريظه و نضير بود « داورى قتيبه ستمگرانه نبود « و دلها را خنك كرد . »\r\n","description":"","footnote":"","page_name":" 3843 ","page_number":88},
  {"content":"\r\nدر همين سال ، يعنى سال نود و يكم قتيبه براى بار دوم به غزاى شومان و كش و نسف رفت و با طرخان صلح كرد .\r\n\r\nسخن از غزاى شومان و كش و نسف و صلح با طرخان\r\nعلى گويد : « فيلسنشب و به قولى غيسلشتان شاه شومان عامل قتيبه را برون كرد و فديه اى را كه بر سر آن صلح كرده بود نداد ، قتيبه عياش غنوى را با يكى از زاهدان خراسان فرستاد كه شاه شومان را دعوت كنند\r\nتا به ترتيبى كه با قتيبه صلح كرده بود فديه دهد ، و چون به شومان رسيدند ، كسان برون آمدند و به آنها تير اندازى كردند كه آن مرد بازگشت و عياش غنوى به جاى ماند و گفت : « آيا اينجا مسلمانى هست ؟ » يكى از مردم شهر پيش وى آمد و گفت : « من مسلمانم چه مىخواهى ؟ » گفت : « مرا در كار جهاد با اينان كمك مىكنى ؟ » گفت : « آرى » گفت : « پشت من باش كه عقب سر مرا حفظ كنى » گويد : و آن كس كه نامش مهلب بود پشت عياش بايستاد كه با كسان نبرد كرد تا پراكنده شدند اما مهلب از پشت سر به عياش حمله برد و او را بكشت ، شصت زخم بر پيكر وى يافتند و از كشته شدن وى غمين شدند و گفتند : « مردى دلير را كشتيم . » گويد : قتيبه خبر يافت و شخصا سوى آنها روان شده و راه بلخ گرفت و چون آنجا رسيد ، برادر خويش عبد الرحمان را پيش فرستاد و عمرو بن مسلم را بر بلخ گماشت .\r\nگويد : و چنان بود كه شاه شومان دوست صالح بن مسلم بود و صالح يكى را\r\n","description":"","footnote":"","page_name":" 3844 ","page_number":89},
  {"content":"\r\nپيش او فرستاد كه بگويد اطاعت كند و تعهد كرد كه اگر به صلح آمد قتيبه را از او راضى كند . اما شاه نپذيرفت و به فرستادهء صالح گفت : « بىجهت مرا از قتيبه مىترسانى كه قلعهء من از همه پادشاهان بلندتر است من كه كمانم از همه پادشاهان محكمتر است و تيراندازيم از همه شاهان بهتر است به بالاى آن تير مىاندازم و تيرم به كمر قلعه نمىرسد ، پس چرا از قتيبه بترسم ؟ » گويد : پس قتيبه از بلخ برفت و از نهر گذشت و سوى شومان رفت كه شاه آنجا حصارى شده بود و منجنيقها نصب كرد و قلعهء وى را هدف كرد و در هم كوفت و چون شاه شومان از غلبهء قتيبه بيمناك شد و آنچه را بر او مىگذشت بديد هر چه مال و جواهر داشت فراهم آورد و در جاى در ميان قلعه افكند كه كس به عمق آن نمىرسيد .\r\nگويد : آنگاه قلعه را بگشود و سوى مسلمانان رفت و با آنها بجنگيد و تا كشته شد و قتيبه قلعه را به زور بگشود و جنگاوران را بكشت و زن و فرزند اسير گرفت ، آنگاه سوى باب الحديد بازگشت و از آنجا سوى كش و نسف رفت حجاج به دو نوشت :\r\nكش را بكوب و نسف را ويران كن و از محاصره شدن بپرهيز .\r\nگويد : قتيبه كش و نسف را بگرفت ، فارياب در مقابل وى مقاومت كرد كه آنجا را بسوخت و سوخته نام گرفت . پس از آن قتيبه برادر خويش عبد الرحمان را از كش و نسف براى مقابلهء طرخون سوى سغد فرستاد كه برفت تا به مرغزارى ، نزديك آنها فرود آمد\r\nو اين به وقت پسين بود ، كسان به يكسو رفتند و بنوشيدند و بيهوده گرى كردند و تباهى آوردند و عبد الرحمان ، ابو مرضيه را كه از بستگان قوم بود بگفت تا كسان را از نوشيدن فشرده باز دارد ، ابو مرضيه آنها را مىزد و ظرفهايشان را مىشكست و نبيذشان را مىريخت كه به دره روان شد و آنجا را مرج النبيذ گفتند .\r\nو يكى از شاعرانشان گفت :\r\n","description":"","footnote":"","page_name":" 3845 ","page_number":90},
  {"content":"\r\n« من نبيذ نخواهم نوشيد « كه از ابو مرضيهء سگ مىترسم » گويد : عبد الرحمان چيزى را كه قتيبه با طرخون دربارهء آن صلح كرده بود بگرفت و گروگانهايى را كه به نزد وى بود بداد . آنگاه عبد الرحمان پيش قتيبه بازگشت كه به بخارا بود و از آنجا سوى مرو بازگشتند .\r\nگويد : سغديان به طرخون گفتند : « تو به خوارى رضا دادى و باج دادن را خوش داشتى ، پيرى فرتوتى و ما را به تو حاجت نيست . » گفت : « هر كه را خواهيد به سالارى برداريد » گويد : پس غوزك را به سالارى برداشتند و طرخون را محبوس كردند .\r\nطرخون گفت : « از پس شاهى بجز كشته شدن نيست اين كار به دست خودم باشد بهتر از آنست كه ديگرى انجام دهد . » و بر شمشير خويش تكيه داد تا از پشت وى درآمد .\r\nگويد : اين كار را با طرخون وقتى كردند كه قتيبه به سيستان بازگشت و غوزك را سالار كردند .\r\nولى باهليان گويند : قتيبه سوى شاه شومان رفت و مقابل قلعهء وى منجنيقها نهاد ، از جمله منجنيقى كه آن را فحجاء مىناميد . نخستين سنگى كه انداخت به ديوار خورد ، سنگ ديگر انداخت كه در شهر افتاد ، پس از آن سنگها پياپى به شهر افتاد و يكى از آن در مجلس شاه افتاد و به يكى خورد و او را كشت قتيبه قلعه را به زور گشود ، آنگاه سوى كس و نسف بازگشت . سپس سوى بخارا رفت و در دهكده اى فرود آمد كه آتشكده اى آنجا بود با خانهء خدايان كه در آنجا طاوسها بود و آن را جايگاه طاوسان ناميدند . پس از آن سوى سغد جايگاه طرخون روان شد كه آنچه را بر سر آن صلح كرده بود از وى بگيرد\r\nو چون بگرفت سوى بخارا بازگشت و بخاراخذاه را كه جوانى نوسال بود شاه بخارا كرد و كسى را كه بيم داشت با وى مخالفت بكند بكشت . آنگاه راه آمل گرفت و سوى مرو رفت .\r\n","description":"","footnote":"","page_name":" 3846 ","page_number":91},
  {"content":"\r\nباهليان به نقل از يكى از مردم باهله گويند : كسان از سنگ انداختن به بناهاى قوم فراغت نيافته بودند كه قلعه گشوده شد .\r\nدر اين سال وليد بن عبد الملك خالد بن عبد الله قسرى را ولايتدار مكه كرد و همچنان ولايتدار آنجا بود تا وليد در گذشت .\r\nنافع وابستهء بنى مخزوم گويد : شنيدم كه خالد بن عبد الله مىگفت : « اى مردم ، شما در محترمترين شهرهاى خداييد . شهرى كه خدا از همه شهرها برگزيد و خانهء خويش را در آن نهاد و زيارت آن را بر بندگان خويش ، هر كه سوى آن راه تواند يافت [ 1 
  ] مقرر كرد . اى مردم قرين اطاعت و پير و جماعت باشيد و از شبهه ها به دور مانيد كه هر كس را پيش من آرند كه عيب امام خويش گفته باشد او را در حرم مىآويزم . خداوند خلافت را مقامى و الا داده ، تسليم باشيد و اطاعت كنيد و چنين و چنان مگوييد ، هر چه خليفه نويسد و راى وى باشد بايد اجرا شود . بدانيد كه خبر يافته‌ام كه گروهى از اهل مخالفت سوى شما مىآيند و در ديارتان اقامت مىگيرند ، مبادا كسى را كه مىدانيد از جماعت برده جاى دهيد كه اگر يكى از آنها را در خانهء يكى از شما بيابم خانهء وى را ويران مىكنم ، ببينيد كى را در خانه هايتان منزل مىدهيد ، پير و جماعت و قرين اطاعت باشيد كه پراكندگى بليهء عظمى است . »\r\nابو حبيبه گويد : به عمره رفتم و در خانه هاى بنى اسد كه جزو خانه هاى زبير بود جاى گرفتم ، خالد مرا خواست كه پيش وى رفتم ، گفت : « از چه قومى ؟ » گفتم : « از مردم مدينه » گفت : « چرا در خانهء مخالفان اطاعت جاى گرفته اى ؟ » گفتم : « يك روز يا لختى از روز آنجا مىمانم ، سپس به خانه‌ام باز مىگردم ، اهل مخالفت نيستم و از جمله كسانم كه كار خلافت را بزرگ مىدارند و پندارم كه هر كه منكر آن باشد هلاك مىشود . »\r\n\r\n","description":"","footnote":"\r\n[ 1 
  ] من اسْتَطاعَ إِلَيْه سَبِيلًا 3 : 97 . قرآن سوره آل عمران آيهء 97\r\n","page_name":" 3847 ","page_number":92},
  {"content":"\r\nگفت : « هر چه مىخواهى بمان ، ناخوشايند اينست كه كسانى اقامت كنند كه عيب خليفه مىگويند » گفتم : « پناه بر خدا » گويد : روزى شنيدم كه مىگفت : « به خدا اگر مىدانستم اين حيوان وحشى كه در حرم در امان است اگر سخن مىكرد معترف اطاعت نبود آن را از حرام برون مىكردم كه نبايد مخالف و عيبگوى جماعت در حرام و امان خداى اقامت گيرد . » گفتم : « خداى امير را توفيق دهد » در اين سال وليد بن عبد الملك سالار حج بود ، اين را از ابو معشر روايت كرده‌اند كه گويد : به سال نود و يكم وليد بن عبد الملك با كسان حج كرد .\r\nصالح بن كيسان گويد : وقتى موقع آمدن وليد رسيد عمر بن عبد العزيز بگفت تا بيست كس از مردم قريش با وى بروند و از وليد بن عبد الملك پيشواز كنند كه ابو بكر بن عبد الرحمان و برادرش محمد و عبد الله بن عمرو بن عثمان از آن جمله بودند .\r\nاينان همراه عمر بن عبد العزيز برفتند تا به سويدا رسيدند چهار پايان و اسبان با جماعت بود . به وليد رسيدند كه سوار بود ، حاجب گفت : در مقابل امير مؤمنان پياده شويد ، كه پياده شدند ، آنگاه بگفت كه سوار شدند عمر بن عبد العزيز را پيش خواند و با وى همراه شد تا به ذى خشب رسيدند آنگاه كسان احضار شدند و آنها را يكى يكى پيش خواند كه به وى سلام گفتند . آنگاه غذا خواست كه پيش وى غذا خوردند و از ذى خشب حركت كرد و چون به مدينه رسيد صبحگاهان به مسجد رفت كه بناى آن را ببيند كسان را از آنجا بيرون كردند و هيچكس را نگذاشتند\r\nاما سعيد بن مسيب بماند كه هيچكس از نگهبانان جرئت بيرون كردن وى نداشتند ، در نمازگاه دو پارچهء بر او بود كه پنج درم نمىارزيد ، به دو گفتند : « چه شود اگر برخيزى . » گفت : « به خدا برنخيزم تا وقتى كه برمىخاسته‌ام برسد »\r\n","description":"","footnote":"","page_name":" 3848 ","page_number":93},
  {"content":"\r\nگفتند : « چه شود اگر به امير مؤمنان سلام گويى . » گفت : « به خدا پيش وى نمىروم » عمر بن عبد العزيز گويد : وليد را به يك سوى مسجد بردم به اين اميد كه سعيد ا بن مسيب را نبيند تا وقتى كه برخيزد ، اما وليد نگاهى به طرف قبله كرد و گفت :\r\n« اين نشسته كيست ؟ » « آيا شيخ ، سعيد بن مسيب است ؟ » عمر گفت : « بله اى امير مؤمنان وضع وى چنين است و چنان است اگر از حضور تو خبر داشت بر مىخاست و ترا سلام مىگفت ، چشمش ضعيف است . » وليد گفت : « وضع وى را مىدانم ، ما پيش وى مىرويم و به دو سلام مىگوييم . » گويد : پس وليد در مسجد بگشت تا مقابل قبر ايستاد ، آنگاه بيامد تا به نزد سعيد ايستاد و گفت : « اى شيخ چونى ؟ » گويد : به خدا سعيد تكان نخورد و برنخاست ، گفت : « نيكم و حمد خداى ، امير مؤمنان چونست و حالش چگونه است ؟ » وليد گفت : « به حمد خداى نيكوست » آنگاه برفت و به عمر مىگفت : « اين باقيماندهء نيكمردان است . » عمر گفت : « بله ، اى امير مؤمنان » گويد : وليد در مدينه بردگان عجمى بسيار تقسيم كرد با ظرفهاى طلا و نقره و مالها ، به روز جمعه در مدينه سخن كرد و با كسان نماز كرد .\r\nاسحاق بن يحيى گويد : در آن سال كه وليد حج كرد به روز جمعه ديدمش كه بر منبر پيمبر خداى صلى الله عليه و سلم نماز مىكردم ، سپاهش از منبر تا ديوار انتهاى مسجد دو صف كشيده بود ، چوب به دست داشتند و گرزهاى آهنين بر دوش ، ديدمش كه با پيراهن و كلاه آمد و عبا نداشت ، به منبر رفت و چون بالا رفت سلام گفت .\r\nآنگاه بنشست ، مؤذنان اذان گفتند آنگاه خاموش ماندند ، وليد خطبهء اول را نشسته\r\n","description":"","footnote":"","page_name":" 3849 ","page_number":94},
  {"content":"\r\nگفت ، آنگاه برخاست و خطبهء ، دوم را بگفت .\r\nاسحاق گويد : رجاء بن حبوه را ديدم كه با وى بود ، گفتم : « اينطور عمل مىكنند ؟ » گفت : « آرى ، معاويه چنين كرد و همه كسان ديگر از پى او » گفتم : « با وى سخن نمىكنى ؟ » گفت : قبيصة بن ذويب به من گفت كه با عبد الملك بن مروان سخن كرده\r\nبود و او نخواسته بود جز اين كند و گفته بود : « عثمان بدين گونه خطبه گفت . » گفتم . « به خدا چنين نگفت : عثمان ايستاده خطبه گفت » : رجا گفت : « براى آنها چنين روايت كرده‌اند و آن را گرفته‌اند . » اسحاق گويد : هيچيك از آنها را جبارتر از وليد نديديم .\r\nمحمد بن عمر گويد : بوى خوش مسجد پيمبر خدا صلى الله عليه و سلم و آتشدان آن را با پوشش كعبه بياوردند و بگشودند و در مسجد بر طنابها آويختند ، از ديباى نكو بود كه هرگز مانند آن ديده نشده بود . يك روز آنجا بود پس از آن پيچيدند و برداشتند .\r\nگويد : وليد بن عبد الملك سالارى حج را عهده كرد .\r\nعاملان ولايات در اين سال همان عاملان سال نودم بودند به جز مكه كه به گفتهء واقدى در اين سال عامل آن خالد بن عبد الله قسرى بود . اما به گفتهء غير او در اين سال نيز ولايتدارى مكه با عمر بن عبد العزيز بود . »\r\nآنگاه سال نود و دوم درآمد .\r\n\r\nسخن از حوادث سال نود و دوم\r\nاز جمله حوادث سال اين بود كه مسلمة بن عبد الملك با عمر بن وليد به غزاى\r\n","description":"","footnote":"","page_name":" 3850 ","page_number":95},
  {"content":"\r\nسرزمين روم رفت و سه قلعه به دست مسلمة گشوده شده و مردم سوسنه به دل سرزمين روم رفتند .\r\nو هم در اين سال طارق بن زياد ، آزاد شدهء موسى بن نصير با دوازده هزار كس به غزاى اندلس رفت و با شاه اندلس مقابل شد . به پندارى واقدى وى را ادرينوق مىگفتند و يكى از مردم اصبهان بود .\r\nگويد : آنها شاهان عجم اندلس بودند ، طارق با همه جمع خويش سوى وى رفت . ادرينوق بر تخت شاهى بيامد ، تاج و دستكشها و همهء لوازم شاهى كه شاهان مىپوشيده بودند بر او بود ، نبردى سخت كردند كه خدا ادرينوق را بكشت و اندلس گشوده شد ، به سال نود و دوم .\r\nو هم در اين سال ، چنان كه بعضى سيرت نويسان گفته‌اند ، قتيبه به غزاى سيستان رفت و آهنگ رتبيل بزرگ و زابل داشت و چون در سيستان فرود آمد فرستادگان رتبيل به تقاضاى صلح پيش وى آمدند كه پذيرفت و بازگشت و عبد ربه بن عبد الله ليثى را بر آنها گماشت .\r\nدر اين سال عمر بن عبد العزيز كه عامل مدينه بود سالار حج شد از ابو معشر و نيز از واقدى و غير او چنين آورده‌اند .\r\nعاملان ولايتها در اين سال همان عاملان سال پيش بودند .\r\nپس از آن سال نود و سوم درآمد .\r\n\r\nسخن از حوادث سال نود و سوم\r\nاز جمله حوادث سال ، غزاى عباس بن وليد بود به سرزمين روم كه خدا سمسطيه را به دست وى گشود .\r\nو هم در اين سال مروان بن وليد به غزاى روم رفت و تا خنجره رسيد .\r\n","description":"","footnote":"","page_name":" 3851 ","page_number":96},
  {"content":"\r\nو هم در اين سال مسلمة بن عبد الملك به غزاى سرزمين روم رفت و در ناحيهء ملطيه ، ماسه و حصين الحديد و غزاله و برجمه را گشود .\r\nو هم در اين سال قتيبه شاه خام گرد را بكشت و از نو با شاه خوارزم صلح كرد .\r\n\r\nسخن از كشته شدن شاه خام گرد و صلح خوارزم و سبب و كيفيت آن\r\nحنبل بن ابى حريده به نقل از مرزبان قهستان و ديگران گويد : شاه خوارزم ضعيف بود و برادرش خرزاد بر او تسلط يافت ، خرزاد كوچكتر از او بود و چنان بود كه وقتى خبر مىيافت كه به نزديكى از خاصان شاه كنيز يا اسب يا كالاى فاخرى هست مىفرستاد و آن را مىگرفت يا اگر خبر مىيافت كه يكى از آنها دختر يا خواهر يا زنى زيبا دارد مىفرستاد و او را به زور مىگرفت ، هر چه مىخواست مىگرفت و هر كه را مىخواست محبوس مىكرد . هيچكس با وى مقاومت نمىكرد ، شاه نيز او را منع نمىكرد . وقتى به دو مىگفتند مىگفت : « حريف وى نمىشوم » با وجود اين از خشم وى لبريز بود .\r\nگويد : و چون رفتار برادر شاه به درازا كشيد به قتيبه نوشت و او را به سرزمين خويش خواند كه مىخواست آنجا را به وى تسليم كند ، كليد شهرهاى خوارزم را براى او فرستاد كه سه كليد طلا بود و شرط كرد كه قتيبه برادرش را با همه كسانى كه مخالفت وى مىكنند به دو تسليم كند كه هر چه مىخواهد دربارهء وى عمل كند . در اين باب كسان فرستاد و هيچكس از مرزبانان و دهقانان خويش را از آنچه به قتيبه نوشته بود خبردار نكرد .\r\nگويد : فرستادگان وى در آخر زمستان بنزد قتيبه آمدند كه وقت غزا بود و براى\r\n","description":"","footnote":"","page_name":" 3852 ","page_number":97},
  {"content":"\r\nغزا مهيا شد و چنان وانمود كه آهنگ سغد دارد . فرستادگان خوارزمشاه از پيش قتيبه با جواب مطلوب پيش وى بازگشتند . آنگاه قتيبه حركت كرد و ثابت اعور آزاد شدهء مسلم را بر مرو گماشت .\r\nگويد : شاه خوارزم شاهان و دانشوران و دهقانان خويش را فراهم آورد و گفت : « قتيبه آهنگ سغد دارد و به غزاى شما نمىآيد ، بياييد در اين بهار خوشى كنيم » ، پس آنها به نوشيدن و خوشى كردن پرداختند و به دل از غزا ايمن شدند .\r\nگويد : ناگهان قتيبه در هزارسپ آن سوى نهر فرود آمد . خوارزمشاه به ياران خويش گفت : « رأى شما چيست ؟ » گفتند : « رأى ما اين است كه با وى نبرد كنيم » گفت : « ولى رأى من چنين نيست ، كسانى كه از ما نيرومندتر بوده‌اند و شوكت بيشتر داشته‌اند تاب وى نياورده‌اند ، رأى من اين است كه چيزى بدهيم و او را پس ببريم كه اين سال برود و كار خويش را بنگريم » گفتند : « رأى ما رأى تست » گويد : خوارزمشاه بيامد و در شهر فيل آن سوى نهر جاگرفت .\r\nگويد : شهرهاى خوارزمشاه سه شهر است . كه مردابى در اطراف آنست و شهر فيل از همه استوارتر است . خوارزمشاه در آنجا فرود آمد ، قتيبه در هزارسپ بود ، آن سوى نهر كه عبور نكرده بود و نهر بلخ ميان وى و خوارزمشاه فاصله بود .\r\nشاه با قتيبه صلح كرد كه ده هزاره سرو مقدارى طلا و كالا بدهد به شرط آنكه وى را بر ضد شاه خام گرد يارى كند و آنچه را در نامهء خويش به دو نوشته انجام دهد ، قتيبه اين را پذيرفت و انجام داد .\r\nگويد : قتيبه برادر خويش را سوى شاه جام گرد و فرستاد كه دشمن خوارزمشاه بود .\r\n","description":"","footnote":"","page_name":" 3853 ","page_number":98},
  {"content":"\r\nعبد الرحمان با شاه جام گرد نبرد كرد و او را بكشت و بر سرزمين وى تسلط يافت و چهار هزار اسير از آنها پيش قتيبه آورد كه آنها را بكشت .\r\nوقتى عبد الرحمان اسيران را بياورد قتيبه بگفت تا تخت وى را برون آوردند و ميان كسان جاى گرفت و بگفت تا هزار كس از اسيران را پيش روى او بكشتند و هزار كس را طرف راست وى و هزار كس را طرف چپ وى و هزار كس را پشت سر وى .\r\nمهلب گويد : در آن روز شمشير سران قوم را گرفتند و با آن گردن مىزدند .\r\nبعضى شمشيرها بود كه نمىبريد و زخم نمىزد شمشير مرا گرفتند و به هر چه زدند جدا كرد و بعضى كسان از خاندان قتيبه بر من حسد آوردند و به كسى كه با شمشير مىزد اشاره شد كه آن را كج كن ، كمى آن را كج كرد كه به دندان مقتول خورد و آن را شكافت .\r\nابو الذيال گويد : آن شمشير پيش من است .\r\nگويد : قتيبه برادر خوارزمشاه\r\nو مخالفان وى را به دو تسليم كرد كه آنها را كشت و اموالشان را مصادره كرد و پيش قتيبه فرستاد . قتيبه وارد شهر فيل شد و چيزى را كه بر سر آن صلح كرده بود پذيرفت و سوى هزارسپ بازگشت .\r\nگويد : فيل شهر سمرقند است اما گفتهء را وى به نزد من معتبرتر است .\r\nباهليان گويند : قتيبه از خوارزم يكصد هزار اسير به دست آورد .\r\nگويد : به سال نود و سوم خاصان قتيبه با وى سخن كردند كه كسان خسته‌اند\r\nكه از سيستان آمده‌اند اين سال را به آنها آسايش بده اما نپذيرفت و چون با مردم خوارزم صلح كرد سوى سغد رفت .\r\nو اشقرى شعرى گفت به اين مضمون :\r\n« اگر مطيع مردم زبون شده بودى « هفتاد هزار كس را تقسيم نكرده بودند .\r\n","description":"","footnote":"","page_name":" 3854 ","page_number":99},
  {"content":"\r\n« و عزت سغد به جاى مانده بود . » ابو جعفر گويد : در اين سال قتيبة بن مسلم هنگام بازگشت از خوارزم غزاى سمرقند كرد و آنجا را بگشود .\r\n\r\nسخن از غزا و فتح سمرقند\r\nراوى گويد : وقتى قتيبه مال الصلح خوارزم را بگرفت مجشر بن مزاحم سلمى پيش وى رفت و گفت : « مرا حاجتى هست ، به خلوت شويم » و چون خلوت كرد به دو گفت : « اگر روزى آهنگ سغد خواهى كرد ، هم اكنون بكن كه آنها اطمينان دارند كه اين سال سوى آنها نخواهى رفت . اينك ميان تو و آنها ده روز راه است . » گفت : « كسى اين را به تو گفته ؟ » گفت : « نه » گفت : « به كسى گفته اى ؟ » گفت : « نه » گفت : « اگر كسى از اين ، سخن كند ، گردنت را مىزنم . » گويد : قتيبه آن روز را بسر كرد و صبحگاه روز بعد عبد الرحمان را پيش خواند و گفت : « با سواران و تيراندازان حركت كن و بنه ها را از پيش سوى مرو فرست » گويد : « پس بنه ها را سوى مرو فرستاد و عبد الرحمان از پى بنه ها به آهنگ مرو همه روز راه پيمود و چون شب درآمد به دو نوشت : « صبحگاهان بنه ها را سوى مرو روان كن و با سواران و تيراندازان سوى سغد روان شو و خبرها را مكتوم دار كه من از پى مىرسم . » گويد : و چون خبر به عبد الرحمان رسيده بنه داران را بگفت تا سوى مرو روند و سوى آنجا كه قتيبه گفته بود روان شد .\r\n","description":"","footnote":"","page_name":" 3855 ","page_number":100},
  {"content":"\r\nگويد : قتيبه با كسان سخن كرد و گفت : « خداى اين ولايت را به وقتى كه غزا ميسر بود براى شما گشود ، اينك سغد بىپشتيبان مانده و مردمش پيمانى را كه در ميانه بوده شكسته‌اند\r\nو آنچه را با طرخون بر سر آن صلح كرده بوديم نداده‌اند و با آن چنان كرده‌اند كه خبر داريد و خداى تعالى فرموده : « * ( فَمَنْ نَكَثَ فَإِنَّما يَنْكُثُ عَلى نَفْسِه 48 : 10 ) * » [ 1 
  ] يعنى : هر كه نقض بيعت كند به ضرر خويش مىكند ! به بركت خداى حركت كنيد كه اميدوارم خوارزم و سغد همانند نضير و قريظه باشد و خداى عز و جل فرموده : « * ( وَأُخْرى لَمْ تَقْدِرُوا عَلَيْها قَدْ أَحاطَ الله بِها 48 : 21 ) * » [ 2 
  ] يعنى : و غنيمتهاى ديگر كه بدان دست نيافته‌ايد و خدا بدان احاطه دارد .\r\nگويد : قتيبه وقتى به سغد رسيد كه عبد الرحمان با بيست هزار كس پيش از وى آنجا رسيده بود و قتيبه با مردم خوارزم و بخارا پس از سه يا چهار روز از فرود آمدن عبد الرحمان آنجا رسيد و گفت :\r\n« و چون به ساحت قومى در آييم بامداد بيم يافتگان چه بد است [ 3 
  ] . » گويد : يك ماه آنها را محاصره كرد و بارها در حصارشان از يك سوى با آنها نبرد كردند مردم سغد كه از طول محاصره بيمناك بودند به شاه چاچ و اخشاذ فرغانه نوشتند كه اگر عربان بر ما ظفر يابند با شما نيز چنان كنند كه با ما مىكنند ، در انديشهء كار خويش باشيد ، مردم آنجاها همسخن شدند كه سوى سغديان آيند و پيغام دادند كه گروهى را بفرستيد تا عربان را مشغول دارند تا ما به اردويشان شبيخون بريم .\r\nگويد : سوارانى از ابناى مرزبانان و يكه سواران و دليران برگزيدند و روانه كردند و گفتندشان كه به اردوى عربان شبيخون بزنند . خبر گيران مسلمانان بيامدند\r\n\r\n","description":"","footnote":"\r\n[ 1 
  ] سوره فتح 48 آيه 10\r\n[ 2 
  ] سوره فتح آيه 21\r\n[ 3 
  ] فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ 37 : 177 سوره صافات آيه 177\r\n","page_name":" 3856 ","page_number":101},
  {"content":"\r\nو به آنها خبر دادند ، قتيبه سيصد يا ششصد كس از دليران قوم را برگزيد و صالح ا بن مسلم را سالارشان كرد و آنها را از راهى كه بيم داشت از آنجا سوى وى آيند روان كرد .\r\nگويد : صالح خبرگيران فرستاد كه خبر قوم را براى وى بياورند و در دو فرسخى اردوى مسلمانان فرود آمد . خبرگيران وى باز آمدند و خبر دادند كه آنها همان شب به وى مىرسند . صالح سپاه خويش را سه دسته كرد و در دو جا كمين نهاد و بر كنار راه توقف كرد .\r\nمشركان شبانگاه بيامدند ، از حضور صالح بىخبر بودند و انتظار نداشتند پيش از وصول به اردوگاه با كسى تلاقى كنند و ناگهان به صالح رسيدند .\r\nگويد : به آنها حمله بردند و چون نيزه ها در ميانه به كار افتاد كمينها برون شدند و نبرد آغاز كردند .\r\nگويد : يكى از برجميان مىگفت : « در آنجا حضور داشتم ، مردمى جنگىتر و با ثباتتر از فرزندان اين پادشاهان نديده بودم . آنها را بكشتيم و جز تنى چند از آنها جان به در نبردند .\r\nاسلحهء آنها را به تصرف آورديم و سرهاشان را بريديم و اسيران گرفتيم و از آنها دربارهء كشتگان پرسش كرديم گفتند : « هر كه را كشته اى پسر شاهى بوده يا بزرگى از بزرگان يا دليرى از دليران قوم ، مردانى را كشته اى كه يكيشان برابر صد مرده بوده . » پس نام آنها را نوشتيم و صبحگاهان وارد اردوگاه شديم و هر كداممان سرى را همراه داشتيم كه به نام معروف بود ، سلاح خوب و كالاى نفيس و كمربند طلا و اسبان نكو گرفته بوديم كه قتيبه همه را به ما بخشيد .\r\nمردم سغد از اين حادثه شكسته شدند . قتيبه منجنيقها در مقابل آنها نهاد و سنگبارانشان كرد و همچنان در كار نبردشان بود ، مردم بخارا و خوارزم نيز كه با وى بودند همدلى كردند و نبردى سخت كردند و جانبازى كردند . غوزك كس پيش قتيبه فرستاد كه به كمك برادرانم و اهل خاندانم از مردم عجم با من جنگ مىكنى عربان\r\n","description":"","footnote":"","page_name":" 3857 ","page_number":102},
  {"content":"\r\nرا سوى من بفرست .\r\nگويد : قتيبه خشمگين شد و جدلى را پيش خواند و گفت : « كسان را از نظر بگذران و دلبران را جدا كن » ، جدلى كسان را فراهم آورد و قتيبه بنشست و شخصا آنها را از نظر گذرانيد و سر دستگان را پيش خواند و مردان را يكايك مىخواند و مىگفت : « به نظرت چطور است ؟ » سر دسته مىگفت : « دلير است » مىگفت : « اين يكى چطور ؟ » مىگفت : « ميانحال » مىگفت : « اين يكى چطور ؟ » مىگفت : « ترسو » گويد : قتيبه ترسوان را عفنان ناميد و اسب و سلاح نيكوى آنها را بگرفت و به شجاعان و ميانحالان داد و سلاح اسقاط را براى آنها نهاد و با اين جمع به تركان حمله برد و با سواره و پياده با آنها نبرد كرد و شهر را با منجنيقها بزد و شكافى در آن پديد آورد كه آن را با جوالهاى ارزن مسدود كردند .\r\nگويد : يكى بيامد و به نزد شكاف ايستاد و قتيبه را دشنام داد گروهى از تيراندازان با قتيبه بودند كه به آنها گفت : « دو تن را از ميان خودتان برگزينى » و چون برگزيدند به آنها گفت : « كدامتان به اين مرد تير مىاندازد كه اگر تير به او زد و ده هزار جايزه دارد و اگر خطا كرد دستش را ببرم ؟ » يكيشان به جا ماند و ديگرى پيش رفت و تير انداخت و به چشمش زد و قتيبه بگفت تا ده هزار به او دادند .\r\nمسلم بن عمرو گويد : من جزو تيراندازان قتيبه بودم ، وقتى شهر را گشوديم بالاى ديوار رفتم و به نزد مردى كه بر ديوار بود رسيدم و ديدمش كه روى ديوار مرده بود و تير به چشمش خورده بود و از پشت درآمده بود .\r\nگويد : روز بعد شهر را گرفتند\r\nو شكافى پديد آوردند .\r\n","description":"","footnote":"","page_name":" 3858 ","page_number":103},
  {"content":"\r\nقتيبه گفت : « در مقابل شكاف بكوشيد تا از آن بگذريد ، كسان نبرد كردند تا نزديك شكاف رسيدند . سغديان با تير آنها را مىزدند اما سپرهاى خويش را به كار بردند و هر كدام سپر خويش را مقابل چشم مىگرفتند و حمله مىبردند ، و چون به نزد شكاف رسيدند تركان به قتيبه گفتند : « امروز بازگرد و فردا با تو صلح مىكنيم . » باهليان گويند : قتيبه گفت : « با آنها صلح نخواهيم كرد مگر مردانمان به نزد شكاف باشند و منجنيقهايمان بر سرهاشان و شهرشان آماده كار باشند . » اما ديگران گويند : قتيبه گفت : « بردگان بيمناك شده‌اند ، اكنون كه ظفر يافته‌ايد بازگرديد » پس كسان بازگشتند و روز بعد با آنها بر سر يك هزار هزار و دويست هزار صلح كرد كه هر ساله بدهند و آن سال سى هزار سر بدهند كه كودك و پير و عليل در آن ميان نباشد . شهر را نيز خالى كنند كه مرد جنگى در آن نباشد و در آنجا مسجدى براى قتيبه بسازند كه در آيد و نماز كند و براى وى منبرى در مسجد نهند كه سخن كند ، سپس غذا بخورد و بيرون شود .\r\nگويد : وقتى صلح شد قتيبه ده كس را فرستاد ، از هر گروهى سپاه دو كس ، كه مال الصلح را بگرفتند . قتيبه گفت : « اينك زبون شدند كه برادران و فرزندانشان به دست شما افتاد . » گويد : پس از آن شهر را خالى كردند و مسجدى ساختند و منبرى نهادند و قتيبه با چهار هزار كس كه برگزيده بود وارد شهر شد و به مسجد رفت و نماز كرد و سخن كرد ، آنگاه غذا خورد و كس پيش سغديان فرستاد كه هر كس از شما مىخواهد كالاى خويش را برگيرد كه من از شهر بيرون نمىشوم اين را براى تسليم شما كردم ، بيش از آنچه بر سر آن صلح كرده‌ام از شما نمىگيرم ، اما سپاه در شهر مىماند .\r\nگويد : اما به گفتهء باهليان ، قتيبه با سغديان بر سر يكصد هزار سر و آتشكده ها و زيور بتان صلح كرد و چيزى را كه بر سر آن صلح كرده بود بگرفت بتان را پيش\r\n","description":"","footnote":"","page_name":" 3859 ","page_number":104},
  {"content":"\r\nوى آوردند كه زيور از آن برگرفتند و بتان را پيش وى نهادند كه چون فراهم آمد همانند قصرى بزرگ بود و بگفت تا آن را بسوزاند .\r\nگويد : عجمان گفتند : « در اين ميانه بتانى هست كه هر كه آن را بسوزاند هلاك مىشود .\r\nقتيبه گفت : « من آن را به دست خودم مىسوزانم . » گويد : غوزك بيامد و مقابل قتيبه زانو زد و گفت :\r\n» اى امير سپاسدارى تو بر من واجب است متعرض اين بتان مشو » ، اما قتيبه آتش خواست و شعله اى بر گرفت و برون شد و تكبير گفت ، آنگاه آتش در بتان زد و كسان نيز آتش زدند كه بيفروخت و از بقيهء ميخهاى طلا و نقره كه در بتان بود پنجاه هزار مثقال به دست آوردند .\r\nگويد : محمد بن ابى عيينه در حضور سليمان بن على به مسلم بن قتيبه گفته بود : « عجمان نامردى را بر قتيبه عيب مىگيرند كه با مردم خوارزم و سمرقند نامردى كرد . » حمزة بن بيض گويد : قتيبه در سغد خراسان ، دخترى از فرزندان يزدگرد به دست آورد و گفت : « آيا به نظر شما فرزند اين ناخالص خواهد بود ؟ » گفتند : « آرى ناخالص خواهد بود از طرف پدرش » گويد : قتيبه دختر را پيش حجاج فرستاد كه حجاج نيز او را پيش وليد فرستاد كه يزيد را از او آورد .\r\nنهشل بن يزيد به نقل از عمويش كه در همهء اين حواد حضور داشته گويد :\r\nوقتى غوزك ديد كه قتيبه در كار نبرد سغديان مصر است به شاه چاچ و اخشاذ فرغانه و خاقان نوشت كه ما پيش سنگر شماييم و ما بين شما و عربانيم اگر به ما دست يابند شما ناتوانتر و زبونتر شويد ، هر چه نيرو داريد به كار اندازيد . » گويد : آنها در كار خويش نگريستند و گفتند : « گرفتارى از اوباش ماست كه همانند ما دلگير نيستند و ما گروه شاهان بايد به اين كار برسيم ابناى شاهان و شاهان\r\n","description":"","footnote":"","page_name":" 3860 ","page_number":105},
  {"content":"\r\nجوان دلير را برگزينيد كه بروند و به اردوى قتيبه شبيخون بزنند كه او به محاصرهء سغد مشغول است .\r\nگويد : چنين كردند و فرزند خاقان را سالار قوم كردند كه روان شدند و\r\nمىخواستند به اردوى قتيبه شبيخون بزنند . قتيبه خبر يافت و دليران و شجاعان و سران قوم را برگزيد كه شعبة بن ظهير و زهير بن حيان از آن جمله بودند و همگى چهار صد كس بودند به آنها گفت : « دشمنان اين كوشش را كه در كار خدا مىكنيد و اينكه خدايتان در كار حمله و غلبه بر دشمن تأييد مىكند كه همه ظفر شما از جانب خداست ، معاينه ديده‌اند و همسخن شده‌اند كه براى غافلگيرى و شبيخون شما حيله كنند و دهقانان و شاهان خويش را برگزيده‌اند ، شما دهقانان و يكه سواران عربيد و خدا به وسيله دين برتريتان بداده در راه خدا نيك بكوشيد كه مستحق ثواب شويد و نيز از حرمت خويش دفاع كنيد » گويد : قتيبه خبرگيرانى بر دشمنان گماشته بود و چون چندان به او نزديك شدند كه شبانگاه به اردوى او مىرسيدند آن گروه منتخب را پيش خواند و با آنها سخن گفت و ترغيبشان كرد و صالح بن مسلم را سالارشان كرد به هنگام مغرب از اردوگاه بيرون شدند و در دو فرسخى اردوگاه بر راه آن جماعت كه وصفشان را شنيده بودند جاى گرفتند . صالح سواران خويش را پراكنده كرد و دو كمين نهاد يكى از راست و ديگرى از چپ خويش . و چون يك نيمه شب ياد و ثلث آن سپرى شد و دشمنان به گروه بيامدند شتابان و خاموش صالح با سواران خويش ايستاده بود كه چون او را بديدند حمله بردند و چون نيزه ها به هم افتاد دو كمين از راست و چپ حمله آوردند و هر چه مىشنيديم ، سخن از نسب گويى كسان بود و جمعى دليرتر از آنها نديده بوديم . » زهير گويد : ما در كار نبرد بوديم كه در تاريكى شب قتيبه را ديدم در آن وقت ضربتى زده بودم كه مرا از آن خوش آمده بود و گفتم : « پدر و مادرم فدايت\r\n","description":"","footnote":"","page_name":" 3861 ","page_number":106},
  {"content":"\r\nچطور بود ؟ » گفت : « خاموش باش خدا دهنت را بشكند » گويد : پس آنها را بكشتيم و جز تنى چند از آنها جان نبردند و به تصرف اسلحه و بريدن سرها پرداختيم تا صبح درآمد ، آنگاه سوى اردوگاه رفتيم و هيچ جماعتى همانند ما ديده نشده بود كه هر كداممان سرى سرشناس آويخته بوديم يا اسيرى همراه داشتيم . » گويد : سرها را پيش قتيبه برديم كه گفت : « خدايتان از جانب دين و حرمت پاداش نيك دهد » قتيبه بدون آنكه چيزى بگويد مرا حرمت داشت حيان عدوى و حليس شيبانى را نيز در جايزه و حرمت همانند من كرده و بدانستم كه از آنها نيز چيزى همانند من ديده است .\r\nگويد : اين حادثه مردم سغد را شكسته كرد كه صلح خواستند و فديه عرضه كردند ، اما قتيبه نپذيرفت و گفت : « انتقام خون طرخون را مىخواهم كه وابستهء من بود و در حمايت من بود . » عمرو بن مسلم به نقل از پدرش گويد : قتيبه مدتى دراز بماند و در حصار سمرقند شكاف آورد .\r\nگويد : آنگاه يكى به زبان فصيح عربى ندا داد و قتيبه را دشنام داد .\r\nعمرو بن ابى زهدم گويد : ما اطراف قتيبه بوديم و چون دشنام را شنيديم با شتاب برفتيم و مدتى بمانديم و او مصرانه دشنام مىگفت من سوى خيمه گاه قتيبه نگريستم قتيبه قطيفه اى بر دوش داشت و با خويشتن مىگفت : « اى سمرقند تا كى شيطانها در تو لانه داشته باشند ! به خدا اگر صبح شد دربارهء مردم تو كوششى به نهايت خواهيم كرد . » گويد : من پيش ياران خويش بازگشتم و گفتم : « چه بسيار كسان والامنش از ما و آنها كه فردا خواهند مرد » و خبر را با كسان بگفتم .\r\n","description":"","footnote":"","page_name":" 3862 ","page_number":107},
  {"content":"\r\nاما باهليان گويند كه قتيبه برفت تا نهر را به سمت راست نهاد و وارد بخارا شد و مردم آنجا را همراه برداشت و برفت تا به شهر اربنجن رسيد كه پوستهاى اربنجنى را از آنجا آرند . در آنجا غوزك فرمانرواى سغد با گروهى انبوه از تركان و مردم چاچ و فرغانه با آنها رو به رو شد و بىآنكه دو جمع رو به رو شوند برخوردهايى در ميانه رفت كه در همه جا غلبه با مسلمانان بود اما از هم بر كنار بودند تا به نزديك شهر سمرقند رسيدند و در آنجا مقابل شدند ، سغديان به مسلمانان حمله بردند و آنها را در هم شكستند چنان كه از اردوگاهشان گذشتند ، آنگاه مسلمانان به تركان حمله بردند و آنها را سوى اردوگاهشان راندند و خدا بسيار كس از مشركان را بكشت و به شهر سمرقند رفتند و با مسلمانان صلح كردند .\r\nحاتم بن ابى صغيره گويد : آن روز سوارانى را ديدم كه با سواران مسلمان نبرد مىكردند ، قتيبه گفته بود كه تخت وى را بياوردند و بنهادند و بر آن نشست مشركان با مسلمانان نبرد كردند تا از قتيبه گذشتند ، وى شمشير خويش را آويخته بود و آن را از دوش بر نداشت دو پهلوى مسلمانان گروه تركان را كه قلب را در هم شكسته بودند در ميان گرفت و آنها را هزيمت كرد كه به اردوگاهشان بازگشتند و بسيار كس از مشركان كشته شد و وارد سمرقند شدند و با مسلمانان صلح كردند .\r\nگويد : آنگاه غوزك غذايى آماده كرد و قتيبه را دعوت كرد كه با گروهى از ياران خويش پيش وى رفت و چون غذا خورد از او خواست كه سمرقند را به او ببخشد ، قتيبه به شاه گفت : « از آنجا برو » و او برفت و قتيبه اين آيه را خواند :\r\n« * ( وَأَنَّه أَهْلَكَ عاداً الأُولى . وَثَمُودَ فَما أَبْقى 53 : 50 - 51 ) * » [ 1 
  ]\r\nيعنى : و او عاديان قديم را هلاك كرد و ثموديان را باقى نگذاشت عمرو بن عبد الله تميمى گويد : كسى كه قتيبه او را با خبر فتح پيش حجاج فرستاده بود به من گفت : « پيش حجاج رفتم ، مرا سوى شام فرستاد كه آنجا رفتم و\r\n\r\n","description":"","footnote":"\r\n[ 1 
  ] سوره نجم آيه 50 و 5\r\n","page_name":" 3863 ","page_number":108},
  {"content":"\r\nوارد مسجد شدم و نشستم ، پيش از طلوع آفتاب بود مردى نابينا پهلوى من بود چيزى دربارهء شام از او پرسيدم . گفت : « غريبى ؟ » گفتم : « آرى » گفت : « از كدام شهرى ؟ » گفتم : « خراسان » گفت : « به چه كار آمده اى ؟ » گويد : « با وى بگفتم كه گفت : « قسم به خدايى كه محمد را به حق فرستاد آنجا را به نامردى گشودند و شما اى مردم خراسان ملك بنى اميه را مىگيريد و دمشق را سنگ به سنگ ويران مىكنيد . » علاء بن جريد گويد : وقتى قتيبه سمرقند را بگشود بر كوه آنجا ايستاد و مردم را ديد كه در مرغزارهاى سغد پراكنده بودند و شعر طرفة بن عبد را به تمثيل خواند كه مضمون آن چنين است :\r\n« سمرقند قرنها يمانى بود « اكنون به قيسيان مضرى « انتساب دارد » ابو الحسن جشمى گويد : وقتى قتيبه با مردم سغد صلح كرد نهار بن توسعه را پيش خواند و گفت : « اى نهار اين شعر چه بود كه گفته بودى :\r\n« از پس مهلب « غزاى غنا آور برفت « و گشاده دستى و بخشش بمرد « كه در مرو روذ . در قبر وى بجاى ماند « و از شرق و غرب روى نهان كرد « اى نهار اين غزا بود كه ما كرديم ؟ »\r\n","description":"","footnote":"","page_name":" 3864 ","page_number":109},
  {"content":"\r\nگفت : « نه ، اين بهتر بود و من چنين گفته‌ام :\r\n« از وقتى كه بوده‌ايم « و پيش از ما و پس از ما نيز « همانند پسر مسلم نبود و نخواهد بود « كه با شمشير خويش تركان را كشتار كرد « و ما را قسمت از پس قسمت داد . »\r\nگويد : آنگاه قتيبه حركت كرد و جانب مرو روان شد و عبد الله بن مسلم را بر سمرقند گماشت و سپاهى انبوه پيش وى نهاد با لوازم جنگ بسيار و گفت : « نگذار مشركى از يكى از درهاى سمرقند درآيد مگر آنكه مهر به دستش خورده باشد . و اگر پيش از آنكه باز آيد گل مهر خشكيده بود او را بكش و اگر شب در را ببستى و كسى از آنها را داخل شهر يافتى او را بكش و كعب اشقرى ، و به قولى يكى از مردم جعفى ، شعرى گفت به اين مضمون :\r\n« هر روز قتيبه غارتى به تصرف مىآورد « و مالى تازه بر اموال مىافزايد « اين باهلى كه تاج به دو دادند « و سرها كه سياه بود « از بيم وى سفيد شد « سغد را با دسته هاى سوار بكوفت « و سغديان را در بيابان رها كرد « كه فرزند بر فقدان پدر مىگريد « و پدر غمين ، بر فرزند اشك مىريزد « به هر شهرى جاى گيرد يا سوى آن رود « سوارانش در آنجا گودالى به جاى نهند »\r\n","description":"","footnote":"","page_name":" 3865 ","page_number":110},
  {"content":"\r\nگويد : پس از آن قتيبه از سمرقند برفت و در مرو اقامت گرفت ، عامل وى بر خوارزم اياس بن عبد الله بود كه كار جنگ را عهده داشت و مردى ضعيف بود . عامل خراج آنجا عبيد الله بن ابى عبيد الله وابسته بنى مسلم بود .\r\nگويد : مردم خوارزم اياس را ضعيف ديدند و بر ضد وى فراهم آمدند عبيد الله به قتيبه نامه نوشت و او به وقت زمستان عبد الله بن مسلم را به عاملى فرستاد و گفت :\r\n« اياس بن عبد الله و حيان نبطى را هر كدام يكصد بزن و مويشان را بتراش و عبيد الله ابن ابى عبيد وابستهء بنى مسلم را مقرب خويش كن و شنواى او باش كه مردى وفادار است . » گويد : پس عبد الله برفت و چون نزديك خوارزم رسيد نهانى كس پيش اياس فرستاد و از خطر خبر داد كه دورى گرفت ، آنگاه برفت و حيان را بگرفت و يكصد بزد و مويش را تراشيد .\r\nگويد : قتيبه پس از عبد الله ، مغيرة بن عبد الله را با سپاه سوى خوارزم فرستاد خبر به خوارزميان رسيد و چون مغيره نزديك شد ، فرزندان كسانى كه خوارزمشاه كشته بودشان از وى كناره گرفتند\r\nو گفتند : « ما ترا يارى نمىكنيم » و او سوى ديار تركان گريخت ، و چون مغيره بيامد اسير گرفت و كسان بكشت و باقيماندگان با وى صلح كردند كه جزيه گرفت و پيش قتيبه بازگشت كه او را عامل نيشابور كرد .\r\nدر اين سال موسى بن نصير طارق بن زياد را از اندلس برداشت و سوى طليطله ( تولدو ) فرستاد .\r\n\r\nسخن از عزل طارق بن زياد\r\nمحمد بن عمر گويد : به سال نود و سوم موسى بن نصير بر طارق بن زياد خشم آورد و در رجب همانسال سوى وى رفت . حبيب بن عقبهء فهرى نيز با وى بود ، وقتى\r\n","description":"","footnote":"","page_name":" 3866 ","page_number":111},
  {"content":"\r\nمىرفت پسر خويش عبد الله را بر افريقيه گماشت و با ده هزار كس سوى طارق عبور كرد طارق به استقبال وى آمد و در كار رضايت وى بكوشيد كه از او راضى شد و عذر وى را پذيرفت و از آنجا سوى طليطله فرستاد كه از شهرهاى معتبر اندلس بود و تا قرطبه بيست روز راه بود و در آنجا سفرهء سليمان بن داود را به دست آورد كه چندان طلا و جواهر بر آن بود كه خدا بهتر داند .\r\nگويد : در همين سال مردم افريقيه دچار خشكسالى شدند و موسى بن نصير به طلب باران برون شد و تا نيمروز دعا كرد و با مردم سخن كرد و چون خواست فرود آيد ، گفتند : « براى امير مؤمنان دعا نمىگويى ؟ » گفت : « اكنون وقت اين كار نيست . » و بارانى آمد كه تا مدتى كافى بود ، و هم در اين سال عمر بن عبد العزيز از مدينه معزول شد .\r\n\r\nسخن از اينكه چرا وليد عمر بن عبد العزيز را از مدينه برداشت ؟\r\nسبب ، چنان كه گفته‌اند ، آن بود كه عمر بن عبد العزيز به وليد نامه نوشت و از حجاج و ستمى كه به ناحق و بىسبب ، با مردم عراق مىكرد و سخن آورد ، و چون خبر به حجاج رسيد كينهء عمر را در دل گرفت و به وليد نوشت كه بىدينان و اختلافجويان عراق از اينجا رفته‌اند\r\nو به مدينه و مكه پناه برده‌اند و اين مايهء وهن است .\r\nوليد به حجاج نوشت كه دو كس را به من بنماى .\r\nحجاج نامه نوشت و عثمان بن حيان و خالد بن عبد الله را به او بنمود كه خالد را ولايتدار مكه كرد و عثمان را ولايتدار مدينه كرد و عمر بن عبد العزيز را عزل كرد .\r\nمحمد بن عمر گويد : عمر بن عبد العزيز از مدينه برون شد و در سويدا اقامت گرفت ، به مزاحم مىگفته بود آيا بيم دارى از جمله كسانى باشى كه شهر پاك - يعنى\r\n","description":"","footnote":"","page_name":" 3867 ","page_number":112},
  {"content":"\r\nمدينه - آنها را برون انداخته باشد ؟ [ 1 
  ] و هم در اين سال عمر بن عبد العزيز به دستور وليد ، حبيب بن عبد الله بن زبير را بزد و يك ظرف آب سرد بر سر وى ريخت .\r\nابو المليح از گفتهء كسى كه پيش عمر بن عبد العزيز حضور داشته بود گويد :\r\nحبيب را پنجاه تازيانه زد و در روز زمستان يك ظرف آب سرد بر سر وى ريخت و بر در مسجد بداشت ، و آن روز ببود ، سپس بمرد .\r\nدر اين سال عبد العزيز پسر وليد سالار حج بود ، اين را از ابو معشر آورده‌اند .\r\nعاملان ولايتها در اين سال همان عاملان سالهاى پيش بودند بجز مدينه كه عامل آن عثمان بن حيان مزنى بود و چنان كه گفته‌اند در شعبان سال نود و سوم ولايتدار آنجا شد . اما به گفتهء واقدى عثمان دو روز مانده از شوال سال نود و چهارم به مدينه آمد .\r\nبعضىها گفته‌اند : عمر بن عبد العزيز در شعبان سال نود و سوم از مدينه معزول شد و همان سال به غزا رفت . وقتى از مدينه مىرفت ابو بكر بن محمد انصارى را بر آنجا گماشت و عثمان بن حيان دو روز مانده از شوال به مدينه آمد .\r\nآنگاه سال نود و چهارم درآمد .\r\n\r\nسخن از حوادث سال نود و چهارم\r\nاز جمله حوادث سال اين بود كه عباس بن وليد به غزاى سرزمين روم رفت و چنان كه گفته‌اند در اين غزا انطاكيه را فتح كرد .\r\n\r\n","description":"","footnote":"\r\n[ 1 
  ] در اين سخن اشاره به حديثى بود منسوب به پيمبر كه مدينه مردمى بدكار را برون مىزند ، در متن عنوان مدينه ، طيبه آمده چنان كه در حديث هست . م\r\n","page_name":" 3868 ","page_number":113},
  {"content":"\r\nدر همين سال چنان كه گفته‌اند عبد العزيز بن وليد غزاى سرزمين روم كرد و تا غزاله پيش رفت ، وليد بن هشام معيطى نيز تا به سرزمين برج الحمام پيش رفت .\r\nيزيد بن ابى كبشه نيز به سرزمين سوريه رسيد .\r\nدر همين سال در شام زلزله رخ داد .\r\nدر همين سال قاسم بن محمد ثقفى سرزمين هند را بگشود .\r\nدر همين سال قتيبة بن مسلم چاچ و فرغانه را گشوده و تا خجنده و كاشان دو شهر فرغانه پيش رفت .\r\n\r\nسخن از غزاى قتيبه در چاچ و فرغانه\r\nيونس بن اسحاق گويد : قتيبه به سال نود و چهارم غزا كرد و چون از نهر گذشت بيست هزار مرد جنگى به مردم بخارا و كش و نسف و خوارزم مقرر كرد .\r\nگويد : پس اينان با وى سوى سغد رفتند كه آنها را سوى چاچ فرستاد و خود او سوى فرغانه روان شد و برفت تا به خجند رسيد و مردم آنجا بر ضد وى فراهم شدند و به مقابله آمدند و بارها نبرد كردند كه پيوسته ظفر با مسلمانان بود .\r\nگويد : روزى مردم فراغت يافته بودند و بر اسبهاى خويش بودند يكى بر بلندى رفت و گفت : « به خدا مانند امروز فرصتى براى غافلگيرى نديده‌ام اگر امروز حادثه اى باشد و ما چنين پراكنده باشيم رسوايى شود . »\r\nگويد : يكى كه پهلوى وى بود گفت : « هرگز ، ما چنانيم كه عوف بن خرع گويد :\r\n« به ولايتها مىرويم « كه تلاقى را دوست داريم « و از پرنده اى كه پرواز مىكند\r\n","description":"","footnote":"","page_name":" 3869 ","page_number":114},
  {"content":"\r\n« نيكفال باشد يا بدفال « باك نداريم و پيوسته « با گشايش روبرو مىشويم . » گويد : پس از آن قتيبه به كاشان رفت كه شهر معتبر فرغانه بود و سپاهيانى كه سوى چاچ فرستاده بود پيش وى باز آمدند كه آنجا را گشوده بودند و بيشتر شهر را سوزانيده بودند ، آنگاه قتيبه سوى مرو باز رفت .\r\nگويد : حجاج به محمد بن قاسم ثقفى نوشت كه آن گروه از مردم عراق را كه با تواند ، پيش قتيبه فرست ، جهم بن زحر را نيز پيش وى فرست كه وى با مردم عراق باشد بهتر از آن است كه با مردم شام باشد . و چنان بود كه محمد به جهم بن زحر دلبستگى داشت و سليمان بن صعصعه و جهم بن زحر را روانه كرد و چون جهم با وى وداع مىكرد بگريست و گفت : « اى جهم ، اينك جداييست » گفت : « چاره اى نيست » گويد : جهم به سال نود و پنجم پيش قتيبه رفت\r\nدر اين سال عثمان بن حيان مرى از جانب وليد بن عبد الملك به ولايتدارى مدينه آمد .\r\n\r\nسخن از خبر ولايتدارى عثمان بن حيان مرى\r\nاز پيش گفتيم كه چرا وليد بن عبد الملك عمر بن عبد العزيز را از مدينه و مكه برداشت و عثمان بن حيان را بر مدينه گماشت . به گفتهء محمد بن عمر ، عثمان دو روز مانده از شوال سال نود و چهارم به ولايتدارى سوى مدينه آمد و در خانهء مروان فرود آمد و گفت : « مقامى گذران است ، به خدا فريب خورده كسى است كه فريب تو خورد » و ابو بكر بن حزم را به كار قضا گماشت .\r\n","description":"","footnote":"","page_name":" 3870 ","page_number":115},
  {"content":"\r\nمحمد بن عبد الله به نقل از عمويش گويد : ديدم كه عثمان بن حيان رياح بن عبيد الله و منقذ عراقى را گرفت و به زندان كرد و عقوبت كرد ، سپس آنها را در غل آهنينى پيش حجاج بن يوسف فرستاد و در مدينه هيچكس از مردم عراق را از تاجر و غير تاجر به جاى نگذاشت و بگفت تا آنها را از همه شهرها برون كنند و ديدمشان كه غلهاى آهنين داشتند ، گمرهان را تعقيب كرد ، هيصم را گرفت و اعضاء بريد با منحور كه هر دو از خوارج بودند .\r\nگويد : شنيدم كه عثمان بر منبر سخن مىكرد و پس از ثناى خدا مىگفت :\r\n« اى مردم شما را به روزگار قديم و نو چنان يافته‌ايم كه با امير مؤمنان دغلكار بوده‌ايد و كسانى سوى شما آمده‌اند كه غفلتتان را فزون مىكنند . مردم عراق اهل خلاف و نفاقند ، و نفاق از آنها مايه گرفته ، به خدا هر يك از مردم عراق را آزمودم ، كسى كه خويشتن را بهتر از همه مىپنداشت دربارهء خاندان ابى طالب چنان سخن مىكرد كه مىدانيد ، شيعهء آنها نيستند ، دشمنان آنها و غير آنهايند ولى چنان مىگويند كه خدا مىخواهد خونهايشان را بريزد ، به خدا هر كس را پيش من آرند كه يكى از آنها را پناه داده باشد يا منزلى به او كرايه [ 1 
  ] داده باشد ، خانه اش را ويران مىكنم و با وى چنان كنم كه شايستهء آن باد . وقتى عمر بن خطاب كه در كار صلاح رعيت كوشا بود شهرها را بنياد كرد ، هر كه را كه آهنگ جهاد داشت آنجا مىفرستاد و از او مىپرسيد كه شام را بيشتر دوست دارى يا عراق را ؟ و مىگفت شام را بيشتر دوست دارم . من عراق را درد بىدرمان ديدم كه شيطان آنجا بيضه درآورده ،\r\nبه خدا مرا به زحمت انداخته‌اند ، گاه گويم كه در ولايتها پراكنده شان كنم ، آنگاه گويم اگر پراكنده شان كنم ، كسانى را كه پيششان روند با جدل و محاجه و چگونه و چرا و فتنه - گرايى تباه كنند و چون در كار شمشير زنى بيازمايندشان آزمايش نيك نيارند ، به كار عثمان نيامدند و از آنها بليه ها كشيد ، نخستين كسانى بودند كه آن شكاف بزرگ را\r\n\r\n","description":"","footnote":"\r\n[ 1 
  ] كلمهء متن : اكراه\r\n","page_name":" 3871 ","page_number":116},
  {"content":"\r\nپديد آوردند و دستگيره هاى اسلام را يكى يكى شكستند و ولايتها را آشفتند ، به خدا با عقوبت آنها به خدا تقرب مىجويم كه راى و روششان مىدانم . پس از آن امير مؤمنان معاويه زمامدارشان شد و ملايمت كرد اما به صلاح نيامدند مردى نيرومند را ولايتدارشان كرد كه شمشير در آنها نهاد و بترسانيدشان كه خواه و ناخواه به استقامت آمدند كه وى آنها را آزموده بود و مىشناختشان .\r\n« اى مردم ، به خدا ما ترتيبى بهتر از امنيت نديده‌ايم و پوششى بدتر از ترس نشناخته‌ايم ، قرين طاعت باشيد كه من ، اى مردم مدينه ، اختلاف را آزموده‌ام به خدا شما مردم جنگى نيستيد ، پس در خانه هاى خويش آرام گيريد ، و دهان فرو بنديد ، من كسان به مجلسهاى شما فرستاده‌ام كه گوش گيرند و خبر مىرسد كه شما سخنان بيهوده مىگوييد كه سخنان ديگر براى شما بهتر است . عيبگويى زمامداران را بگذارند كه كار اندك آشفته مىشود تا فتنه رخ دهد و از فتنه بليه زايد كه فتنه ها مال و فرزند را ببرد .\r\nقاسم بن محمد گويد : اين سخن را راست گفت كه فتنه چنين است .\r\nسعيد بن عمر و انصارى گويد : منادى عثمان بن حيان را ديدم كه در مدينه ندا مىداد كه اى بنى امية بن زيد هر كه يك عراقى را پناه دهد ، حرمت خدا را از او برداشته شود . » گويد : يكى از مردم بصره پيش ما بود كه مردى فضيلت پيشه بود\r\nبه نام ابو سواد و از عابدان بود به ما گفت : « به خدا خوش ندارم كه ناخوشايندى براى شما پيش آرم ، مرا به امانگاهم برسانيد . » گفتمش : « از برون شدن سودى نمىبرى ، خدا از ما و تو حمايت مىكند . » گويد : پس او را به خانهء خويش بردم ، عثمان بن حيان خبر يافت و مراقبانى گماشت ، من آن كس را به خانهء برادرم بردم كه كارى نتوانستند كرد ، كسى كه دربارهء من سعايت كرده بود ، يكى از دشمنانم بود ، به امير گفتم : « خدا امير را قرين صلاح\r\n","description":"","footnote":"","page_name":" 3872 ","page_number":117},
  {"content":"\r\nبدارد ، كار ناروا مىكنند اما عقوبت نمىكنى . » گويد : امير آن كس را كه سعايت كرده بود بيست تازيانه زد و ما مرد عراقى را برون آورديم كه با ما به نماز مىآمد و حتى يك روز غيبت نمىكرد ، مردم محل ما به دو پرداختند و گفتند : « براى حمايت تو جان مىدهيم » گويد : مرد عراقى همچنان ببود تا آن خبيث معزول شد .\r\nعبد الحكم بن عبد الله گويد : وليد ، عثمان بن حيان را از آن رو به مدينه فرستاد كه عراقيان را از آنجا برون كند و كسانى را كه تمايلات گمراهانه داشتند و كسانى را كه تأييد آنها مىكردند پراكنده كند ، او را به ولايتدارى نفرستاده بود كه به منبر نمىرفت و سخن نمىكرد و چون با عراقيان و دربارهء منحور و ديگران سختى كرد ، وى را بر مدينه نگهداشت كه به منبر مىرفت .\r\nدر اين سال حجاج ، سعيد بن جبير را كشت .\r\n\r\nسخن از خبر كشته شدن سعيد بن جبير\r\nسبب اينكه حجاج ، سعيد بن جبير را كشت آن بود كه وى جزو ياران عبد الرحمان بن اشعث بر ضد حجاج قيام كرده بود و چنان بود كه وقتى حجاج ، ا بن اشعث را براى نبرد رتبيل مىفرستاد سعيد را بر كار مقررى سپاه گماشته بود و چون عبد الرحمان ، حجاج را خلع كرد سعيد جزو كسانى بود كه با وى حجاج را خلع كرده بودند و چون عبد الرحمان هزيمت شد و به ولايت رتبيل گريخت ، سعيد نيز گريزان شد .\r\nابو بكر بن عياش گويد : حجاج به فلان كه عامل اصفهان بود نامه نوشت . سعيد نيز آنجا بود .\r\nطبرى گويد : چنان پندارم كه وقتى وى از حجاج گريخت\r\nسوى اصفهان\r\n","description":"","footnote":"","page_name":" 3873 ","page_number":118},
  {"content":"\r\nرفت . حجاج به عامل اصفهان نوشت : « سعيد به نزد تو است ، ويرا بگير » فرمان پيش كسى آمد كه اين كار را خوش نداشت و كس پيش سعيد فرستاد كه از اينجا برو .\r\nگويد : سعيد از اصفهان دورى گرفت و سوى آذربيجان رفت و همچنان آنجا ببود و سالها گذشت ، پس از آن آهنگ عمره كرد و سوى مكه رفت و آنجا بماند و چنان بود كه كسانى امثال وى نهان مىماندند و نام خويش را فاش نمىكردند .\r\nگويد : ابو حصين اين حديث را براى ما روايت مىكرد ، مىگفت : « خبر يافتيم كه فلان ، ولايتدار مكه شد ، به دو گفتم : « اى سعيد ، اين مرد مورد اطمينان نيست كه مردى بدسرشت است و از او بر تو بيمناكم ، حركت كن و برو . » گفت : « اى ابو حصين ، به خدا چندان گريخته‌ام كه از خدا شرم دارم ، آنچه خدا مقرر داشته به من مىرسد . » گفتم : « پندارم كه چنان كه مادرت نامت داده سعيد هستى » گويد : « آن كسى سوى مكه آمد و كسى فرستاد كه او را گرفتند و با وى ملايمت كرد و با وى سخن كرد اما دربارهء وى تدبير مىكرد . » عمر بن قيس گويد : حجاج به وليد نوشت : « اهل نفاق و اختلاف به مكه پناه برده‌اند اگر امير مؤمنان صلاح بيند مرا دربارهء آنها اجازه دهد . » گويد : پس وليد به خالد بن عبد الله قسرى نوشت كه عطا و سعيد بن جبير و مجاهد و طلق بن حبيب و عمرو بن دينار را بگرفت . عمرو بن دينار و عطا را رها كردند كه از مردم مكه بودند ، اما ديگران را پيش حجاج فرستادند ، طلق در راه بمرد مجاهد در زندان ماند تا حجاج بمرد و سعيد بن جبير كشته شد .\r\nاشجعى گويد : وقتى مراقبان ، سعيد بن جبير را بياوردند در منزلى نزديك ربذه فرود آوردند ، يكى از مراقبان به حاجت خويش رفت و ديگرى بماند ، كسى كه به نزد سعيد بود بيدار شد كه خوابى ديده بود و گفت : « اى سعيد ، خوش ندارم كه در\r\n","description":"","footnote":"","page_name":" 3874 ","page_number":119},
  {"content":"\r\nخون تو شريك باشم ، در خواب ديدم كه به من گفته شد واى تو از خون سعيد بن جبير ، بيزارى كن . » هر كجا مىخواهى برو كه هرگز از پى تو نخواهم آمد .\r\nسعيد گفت : « اميد سلامت دارم ، اميد دارم » و نپذيرفت .\r\nتا آن ديگرى بيامد ، روز بعد وقتى منزل گرفتند باز چنان خواب ديد كه به دو گفته شد : از خون سعيد بيزارى كن كه گفت : « اى سعيد هر كجا مىخواهى برو من نمىخواهم در خون تو شريك باشم . » گويد : عاقبت سعيد را بياوردند و به خانه اى رسانيدند كه در آن اقامت داشته بود كه همين خانه است .\r\nيزيد بن ابى زياد وابستهء بنى هاشم گويد : به خانهء سعيد پيش وى رفتم ، او را در بند آورده بودند ، قاريان مردم كوفه پيش وى آمده بودند .\r\nراوى گويد : گفتم : « و براى شما حديث گفت ؟ » گفت : « آرى به خدا مىخنديد و براى ما حديث مىگفت ، دخترك وى در در دامنش بود كه بنگريست و بند آهنين را ديد و بگريست و شنيدمش كه مىگفت :\r\n« هى دختركم : بد دل مباش » و اين براى وى سخت بود .\r\nگويد : به دنبال وى رفتم تا به پل رسيديم ، مراقبان گفتند : تا ضامن ندهد او را عبور نمىدهيم كه مىترسيم خودش را غرق كند » گفتيم : « سعيد بن جبير خودش را غرق كند ؟ » اما او را عبور ندادند تا ضامن وى شديم » .\r\nفضل بن سويد گويد : حجاج مرا به كارى فرستاد ، سعيد بن جبير را آوردند ، بازگشتم ، با خويش گفتم : « بنگرم چه مىكند » و بالاى سر حجاج ايستادم .\r\nحجاج به دو گفت : « اى سعيد ، مگر ترا شريك امانت خويش نكردم ؟ مگر ترا به كار نگماشتم ؟ مگر چنان نكردم ؟ » چندان كه پنداشتم وى را رها خواهد كرد .\r\nگفت : « چرا »\r\n","description":"","footnote":"","page_name":" 3875 ","page_number":120},
  {"content":"\r\nگفت : « پس چرا بر ضد من قيام كردى ؟ » گفت : « سوگندم دادند » گويد : حجاج سخت خشمگين شد و گفت : « هى ! براى قسم عبد الرحمان به گردن خويش حقى قايل شدى ، اما براى خدا و امير مؤمنان و من حقى قايل نشدى ، گردنش را بزنيد » پس گردنش را بزدند كه سر بيفتاد ، كلاهى مدور و سپيد و كوچك بر آن بود .\r\nخلف بن خليفه گويد : وقتى سعيد بن جبير كشته شد و سرش بيفتاد سه بار تكبير گفت ، يك بار آشكار گفت و دو ديگر را گفت اما آشكار نبود .\r\nانس بن ابى شيخ گويد : وقتى سعيد بن جبير را پيش حجاج آوردند گفت :\r\n« خدا نصرانى زاده را لعنت كند . . . » گويد : مقصودش خالد قصرى بود كه جبير را از مكه فرستاده بود .\r\n« . . . مگر من جاى او را نمىدانستم ، چرا به خدا و خانه اى را كه در مكه محل وى بود مىدانستم . » گويد : آنگاه رو به سعيد كرد و گفت : « اى سعيد چرا بر ضد من قيام كردى ؟ » گفت : « خدا امير را قرين صلاح بدارد ، من يكى از مسلمانانم كه گاهى خطا مىكند و گاهى به صواب مىرود » گويد : خاطر حجاج خوش شد و چهره اش شكفته شد و اميدوار شد كه از كار وى خلاصى يابد .\r\nگويد : بار ديگر با وى چيزى گفت كه گفت : « بيعت وى به گردن من بود . » گويد : حجاج خشمگين شد و چنان به هيجان آمد كه يك طرف عبا از شانه اش بيفتاد و گفت : « اى سعيد ، مگر به مكه نيامدم و ا بن زبير را نكشتم ، آنگاه از مردم و از تو براى امير مؤمنان ، عبد الملك بيعت نگرفتم ؟ » گفت : « چرا ؟ »\r\n","description":"","footnote":"","page_name":" 3876 ","page_number":121},
  {"content":"\r\nگفت : « پس از آن به ولايتدارى عراق سوى كوفه آمدم و بيعت امير مؤمنان را تجديد كردم و بار ديگر از تو براى وى بيعت گرفتم . » گفت : « آرى » گفت : « دو بيعت امير مؤمنان را شكستى و به يك بيعت جولا پسر جولا وفا كردى ، گردنش را بزنيد . » گويد : « جرير از شعر خويش سعيد بن جبير را منظور دارد كه خطاب به حجاج گويد :\r\n« بسا كسا كه دو بيعت شكست « و ريش وى را از خون رگهايش « رنگ كردى . » سالم افطس گويد : وقتى سعيد بن جبير را پيش حجاج آوردند مىخواست سوار شود و پاى در ركاب كرده بود گفت : « به خدا سوار نمىشوم تا به جهنم به روى ، گردنش را بزنيد . » گويد : پس گردنش را بزدند و همانجا عقلش خلل يافت و مىگفت : « بندهاى ما ، بندهاى ما » و پنداشتند كه منظورش بندهايى بود كه بر سعيد بن جبير نهاده بودند كه پاهاى او را از وسط ساق قطع كردند و بندها را برگرفتند .\r\nهلال بن جناب گويد : سعيد بن جبير را پيش حجاج آوردند كه به دو گفت : « تو به مصعب بن زبير نامه نوشتى ؟ » گفت : « مصعب به من نامه نوشت » گفت : « به خدا ترا مىكشم . »\r\nگفت : « در اين صورت من سعيد خواهم بود ، چنان كه مادرم مرا ناميده است . » گويد : پس او را بكشت و پس از او بيشتر از چهل روز نماند . و چنان شده\r\n","description":"","footnote":"","page_name":" 3877 ","page_number":122},
  {"content":"\r\nبود كه وقتى مىخفت او را در خواب مىديد كه جامه اش را مىگرفت و مىگفت :\r\n« اى دشمن خدا مرا كشتى ؟ » و حجاج مىگفت : « با سعيد بن جبير چه كار داشتم ، با سعيد بن جبير چه كار داشتم . » ابو جعفر گويد : و چنان بود كه اين سال را سال فقيهان مىگفتند كه بيشتر فقيهان اهل مدينه در اين سال در گذشتند . در آغاز سال على بن حسين عليه السلام در گذشت ، پس از آن عروة بن زبير ، پس از آن سعيد بن مسيب و ابو بكر بن عبد الرحمان .\r\nدر اين سال وليد ، سليمان بن حبيب را در شام به قضاوت گماشت دربارهء كسى كه در اين سال سالار حج بود اختلاف كرده‌اند : به گفتهء ابو معشر به سال نود و چهارم مسلمة بن عبد الملك سالار حج بود . اما به گفتهء واقدى در اين سال عبد العزيز ا بن وليد سالارى حج داشت . و هم او گويد : به قولى نيز مسلمة بن عبد الملك بود .\r\nدر اين سال عامل مكه خالد بن عبد الله قسرى بود ، عامل مدينه عثمان بن حيان مرى بود ، عامل كوفه زياد بن جرير بود ، قضاى آنجا با ابو بكر بن ابو موسى بود ، عامل بصره جراح بن عبد الله بود . قضاى آنجا با عبد الرحمان بن اذينه بود ، عامل خراسان قتيبة بن مسلم بود ، عامل مصر قرة بن شريك بود ، همهء عراق و مشرق به حجاج سپرده بود .\r\nآنگاه سال نود و پنجم در آمد .\r\n\r\nسخن از حوادثى كه به سال نود و پنجم بود\r\nدر اين سال عباس بن وليد غزاى روم كرد و خدا سه قلعه را به دست وى بگشود كه چنان كه گفته‌اند طولس بود و مرزبانين و هر قله .\r\nو هم در اين سال آخرين قسمت هند گشوده شده بجز كيرج و مندل .\r\n","description":"","footnote":"","page_name":" 3878 ","page_number":123},
  {"content":"\r\nو هم در اين سال به ماه رمضان واسط نىبنيان گرفت .\r\nو هم در اين سال موسى بن نصير از اندلس سوى افريقيه رفت و در قصر الماء دو ميلى قيروان قربان كرد .\r\nو هم در اين سال قتيبة بن مسلم به غزاى چاچ رفت .\r\n\r\nسخن از خبر غزاى چاچ\r\nعلى بن محمد گويد : حجاج به سال نود و پنجم سپاهى از عراق فرستاد كه پيش قتيبه رفتند كه به غزا رفت و چون به چاچ رسيد ، يا به كشماهن ، خبر مرگ حجاج به دو رسيد ، به ماه شوال ، كه غمين شد و سوى مرو بازگشت و شعرى به تمثيل مىخواند به اين مضمون :\r\n« به دينم قسم كه نيكمردى از خاندان جعفر « در حوران به بندها افتاد « اگر زنده باشى از زندگى خويش ملول نباشم » و اگر بميرى ، از پس مرگ تو زندگى را چه سود » گويد : كسان را نيز پس برد و آنها را پراكنده كرد ، گروهى را در بخارا نهاد ، گروهى را سوى كش و نسف فرستاد ، آنگاه به مرو رفت و آنجا ببود كه نامهء وليد به دو رسيد كه : امير مؤمنان تلاش و كوشش ترا در پيكار دشمنان مسلمانان بدانست ، امير مؤمنان ترا بالا مىبرد\r\nو با تو چنان مىكند كه شايستهء تو است . به نبردهاى خويش مشغول باش و در انتظار پروردگار خويش باش و نامه هاى خويش را از امير مؤمنان باز مدار تا چنان شود كه گويى من ولايت ترا و مرزى را كه آنجا هستى مىبينم . » در اين سال حجاج بن يوسف بمرد ، در ماه شوال ، وى در آن وقت پنجاه و چهار ساله بود ، و به قولى پنجاه و سه ساله . گويند : وفات وى در اين سال پنج روز مانده\r\n","description":"","footnote":"","page_name":" 3879 ","page_number":124},
  {"content":"\r\nاز ماه رمضان بود .\r\nو هم در اين سال حجاج به هنگام مرگ پسر خويش عبد الله را به كار نماز گماشت . مدت امارت حجاج بر عراق ، چنان كه واقدى گويد ، بيست سال بود .\r\nدر همين سال عباس بن وليد قنسرين را بگشود .\r\nدر همين سال وضاحى با حدود يك هزار كس همراهان خويش به سرزمين روم كشته شد .\r\nو هم در اين سال ، منصور ، عبد الله بن محمد ، تولد يافت .\r\nو هم در اين سال وليد بن عبد الملك ، يزيد بن ابى كبشه را بر جنگ و نماز كوفه و بصره گماشت و خراج هر دو شهر را به يزيد بن ابى مسلم سپرد گويند : حجاج هنگام مرگ يزيد بن ابى كبشه را به كار جنگ و نماز دو شهر گماشته بود و خراج آنجا را به يزيد بن مسلم داده بود كه پس از مرگ حجاج ، وليد آنها را به همان ترتيبى كه حجاج گماشته بودشان به جاى نهاد ، با همهء عاملان حجاج چنين كرد و پس از وى آنها را به كارهايى كه در زندگى وى داشته بودند باقى گذاشت .\r\nدر اين سال بشر بن وليد سالار حج شد ، اين را از ابو معشر آورده‌اند .\r\nواقدى نيز چنين گفته است .\r\nعاملان ولايتها در اين سال همانها بودند كه به سال پيش بوده بودند بجز كوفه و بصره كه از پس مرگ حجاج به كسانى داده شد كه ياد كردم .\r\nآنگاه سال نود و ششم درآمد .\r\n\r\nسخن از حوادثى كه به سال نود و ششم بود\r\nبه گفتهء واقدى غزاى زمستانى بشر بن وليد در اين سال بود و وقتى بازگشت\r\n","description":"","footnote":"","page_name":" 3880 ","page_number":125},
  {"content":"\r\nكه وليد مرده بود .\r\nوفات وليد بن عبد الملك نيز در همين سال بود ، به روز شنبه نيمه جمادى الاخر سال نود و ششم ، به گفتهء همهء سيرت نويسان . اما دربارهء مدت خلافت وى اختلاف كرده‌اند .\r\nزهرى گويد : وليد ده سال يك ماه كم پادشاهى كرد ، اما به گفتهء ابو معشر خلافت وى نه سال و هفت ماه بود .\r\nهشام بن محمد گويد : دوران زمامدارى وليد هشت سال و شش ماه بود ، به گفتهء واقدى خلافت وى هفت سال و هشت ماه و دو روز بود .\r\nدر مدت عمر وى نيز اختلاف كرده‌اند : محمد بن عمر گويد : در دمشق مرد و چهل و شش سال و يك ماه داشت . اما به گفتهء هشام بن محمد وقتى بمرد چهل و پنج ساله بود .\r\nعلى گويد : وفات وليد در دير مران بود و بيرون در كوچك و به قولى در مقابل فراديس به خاكش كردند .\r\nبه قولى به وقت وفات چهل و هفت سال داشت .\r\nگويند : عمر بن عبد العزيز بر او نماز كرد .\r\nچنان كه گويند : وليد نوزده فرزند داشت : عبد العزيز و محمد و عباس و ابراهيم و تمام و خالد و عبد الرحمان و مبشر و مسرور و ابو عبيده و صدقه و منصور و مروان و عنبسه و عمر و روح و بشر و يزيد و يحيى .\r\nمادر عبد العزيز و محمد ام البنين دختر عبد العزيز بن مروان بود . مادر ابو عبيده فزاريه بود و ديگران از مادران مختلف بودند .\r\n","description":"","footnote":"","page_name":" 3881 ","page_number":126},
  {"content":"\r\n\r\nسخن از بعضى روشهاى وليد\r\nعلى گويد : وليد بن عبد الملك به نزد مردم شام از همه خليفگان بهتر بود كه مسجدها بنيان كرد : مسجد دمشق و مسجد مدينه ، مناره نهاد و كسان را عطا داد ، مجذومان را نيز عطا داد و گفت : « از كسان چيز مخواهيد » به هر كه از پا درآمده بود خادمى داد و به هر كه كور بود راهنمايى داد . در ايام زمامدارى وى فتوح بزرگ شد : موسى بن نصير اندلس را گشود ، قتيبه كاشغر را گشود ، محمد بن قاسم هند را گشود .\r\nگويد : و چنان بود كه وليد بر سبزى فروش مىگذشت و دستهء سبزى را مىگرفت و مىگفت : « اين به چند است ؟ » كه مىگفت : « به يك پول » وليد مىگفت :\r\n« بيشترش كن » گويد : يكى از مردم بنى مخزوم پيش وليد آمد و تقاضا كرد قرض وى را بپردازد .\r\nگفت : « بله ، اگر استحقاق آن را داشته باشى » گفت : « اى امير مؤمنان ، من كه با تو خويشاوندى دارم چگونه مستحق نيستم ؟ » گفت : « قرآن آموخته اى ؟ » گفت : « نه » گفت : « نزديك من بيا » گويد : و چون به او نزديك شد با چوبى كه به دست داشت عمامهء او را برداشت و با همان چوب چند ضربت به او زد و به يكى گفت : « اين را ببر و از تو جدا نشود تا قرائت قرآن بياموزد . »\r\n","description":"","footnote":"","page_name":" 3882 ","page_number":127},
  {"content":"\r\nگويد : عثمان بن يزيد برخاست و گفت : « اى امير مؤمنان قرض دارم » گفت : « آيا قرآن آموخته اى ؟ » گفت : « آرى » گويد : پس بگفت تا ده آيه از سورهء انفال و ده آيه از سورهء برائت بخواند آنگاه گفت : « بله ، در اين صورت قرض شما را مىپردازيم و خويشاوندى شما را رعايت مىكنيم »\r\nگويد : وليد بيمار شد و از خويش رفت و همه روز چنان بود كه پنداشتند مرده است و بر او گريستند و پيكها با خبر مرگ وى حركت كرد . پيكى پيش حجاج رسيد كه انا لله گفت و بگفت تا طنابى را به دست وى محكم كردند و به ستونى بستند و گفت : « خدايا كسى را كه رحم نداشته باشد بر من مسلط مكن كه دير باز از تو خواسته بودم كه مرگ مرا پيش از مرگ او قرار دهى » و همچنان دعا مىكرد و در اين حال بود كه پيكى بيامد و خبر آورد كه به خود آمده است .\r\nعلى گويد : وقتى وليد به خود آمد گفت : « هيچكس از سلامت امير مؤمنان بيشتر از حجاج خرسند نشده » عمر بن عبد العزيز گفت : « نعمت سلامت تو بزرگ است ، گويى مىبينم كه نامهء حجاج رسيده و مىگويد كه وقتى خبر بهبود تو به او رسيده به سجده افتاده و همه مملوكان خويش را آزاد كرده و چند شيشه از انبهء هند فرستاده » گويد : چند روز بعد نامه رسيد چنان كه عمر گفته بود .\r\nگويد : حجاج نمرد تا وقتى كه براى وليد ناخوشايند شد . يكى از خدمهء وى گويد : روزى دستهاى وليد را براى غذا مىشستم ، دست خود را پيش آورد . داشتم آب روى آن مىريختم ، وى غافل بود ، آب روان بود و من نمىتوانستم سخن كنم ، آنگاه آب به چهرهء من ريخت و گفت : « خوابى ؟ » و سر خويش را به طرف من بلند كرد و گفت : « مىدانى ديشب چه خبر آمد ؟ »\r\n","description":"","footnote":"","page_name":" 3883 ","page_number":128},
  {"content":"\r\nگفتم : « نه » گفت : « واى تو ، حجاج مرد » گويد : « من انا لله گفتم اما وليد گفت : « خاموش باش كه مولايت خويش ندارد كه سيبى به دست او باشد و آن را ببويد . » على گويد : وليد به كار بنيان و آبگير سازى و ملك دارى دلبسته بود و چنان بود كه در ايام وى كسان به هم مىرسيدند و از يك ديگر دربارهء بنيان و آبگير مىپرسيدند و چون سليمان زمامدار شد زن گرفتن و غذا خوردن را دوست داشت و مردم از همديگر دربارهء ازدواج و كنيزان مىپرسيدند . و چون عمر بن عبد العزيز زمامدار شد وقتى به همديگر مىرسيدند ، يكى به ديگرى مىگفت : « ديشب ورد تو چه بود ؟ چه مقدار قرآن از حفظ دارى ؟ كى قرآن ختم مىكنى ؟ و كى ختم كرده اى ؟\r\nدر اين ماه چه مدت روزه مىدارى ؟ » جرير در رثاى وليد شعرى گفت به اين مضمون :\r\n« اى ديده ، اشكى را كه از يادگارها برخاسته « فروريز « كه از اين پس اشك به كار نيايد\r\n« كه خليفهء در خاك فرو رفت مصيبت فرزندان وى بزرگ است « چونان ستارگان كه مهتاب از ميان آن افتاده باشد « فراهم بودند اما » نه عبد العزيز ، نه روح و نه عمر .\r\n« از مرگ او جلوگيرى نتوانستند كرد » على گويد : وليد بن عبد الملك به حج رفت ، محمد بن يوسف نيز از يمن به حج رفت و براى وليد هديه ها همراه داشت ، ام البنين به وليد گفت : « اى امير مؤمنان ،\r\n","description":"","footnote":"","page_name":" 3884 ","page_number":129},
  {"content":"\r\nهديهء محمد بن يوسف را به من بده . » گويد : وليد بگفت تا هديه ها را پيش وى برند ، فرستادگان ام البنين براى گرفتن هديه ها پيش محمد آمدند اما او نداد و گفت : « تا وقتى كه امير مؤمنان در آن بنگرد و راى خويش را بگويد » كه هديه ها بسيار بود .\r\nام البنين گفت : « اى امير مؤمنان ، دستور داده بودى كه هديه هاى محمد را پيش من آرند ، اما بدان نياز ندارم » گفت : « چرا » گفت : « شنيده‌ام كه وى آنها را به زور از كسان گرفته و در كار فراهم آوردن آن به زحمتشان انداخته و ستم كرده . » گويد : محمد كالا را پيش وليد بود كه به دو گفت : « شنيده‌ام آن را به زور گرفته اى . » گفت : « خدا نكند چنين باشد » پس وليد بگفت تا او را ميان ركن و مقام پنجاه بار قسم دادند كه چيزى از آن را به زور نگرفته و به كسى ستم نكرده و جز از راه حلال به دست نياورده » .\r\nيوسف بن محمد قسم ياد كرده ، وليد آن را پذيرفت و به ام البنين داد پس از آن محمد در يمن بمرد ، دردى گرفت كه بندهاش از هم جدا شد .\r\nدر اين سال وليد مىخواست سوى برادر خويش سليمان رود و او را خلع كند كه قصد داشت براى پسرش بيعت بگيرد و اين پيش از بيمارىاى بود كه از آن درگذشت .\r\nعلى گويد : وليد و سليمان هر دو وليعهد عبد الملك بودند ، وقتى كار به وليد رسيد مىخواست براى پسرش عبد العزيز بيعت بگيرد و سليمان را خلع كند اما سليمان راضى نشد ، وليد از او خواست كار خلافت را از پس خويش به عبد العزيز واگذارد كه راضى نشد ، اموال بسيار بر او عرضه كرد كه باز هم راضى نشد . پس از\r\n","description":"","footnote":"","page_name":" 3885 ","page_number":130},
  {"content":"\r\nآن وليد به عاملان خويش نوشت كه براى عبد العزيز بيعت بگيرند .\r\nو مردم را بدين كار خواند ، اما كسى نپذيرفت ، مگر حجاج و قتيبه و تنى چند از خواص .\r\nگويد : عباد بن زياد به وليد گفت : « كسان اين را از تو نمىپذيرند و اگر بپذيرند اطمينان ندارم كه با فرزند تو خيانت نكنند ، به سليمان بنويس كه پيش تو آيد كه حق اطاعت بر او دارى و بگوى با عبد العزيز بيعت كند از پى خويش كه وقتى به نزد تو باشد توان امتناع ندارد و اگر امتناع كند كسان بر ضد وى باشند » گويد : پس وليد به سليمان نامه نوشت و دستور داد پيش وى آيد اما سليمان تعلل كرد ، وليد تصميم گرفت سوى وى رود و خلعش كند و دستور داد كسان آماده شوند و بگفت تا خيمه هاى وى را برون بردند اما بيمار شد و پيش از آنكه براى اين منظور حركت كند در گذشت .\r\nهلواث كلبى گويد : در هند با محمد بن قاسم بوديم ، خداى زاهر را بكشت و نامهء حجاج به نزد ما آمد كه سليمان را خلع كنيد و چون سليمان به خلافت رسيد نامهء سليمان آمد كه زراعت كنيد و كشت كنيد كه از آنجا نخواهيد آمد و ما در آن ولايت ببوديم تا عمر بن عبد العزيز به خلافت رسيد و ما بيامديم » .\r\nعلى گويد : وليد مىخواست مسجد دمشق را بنيان كند كه در آنجا كليسايى بود . به ياران خويش گفت : « شما را قسم مىدهم كه هر يك از شما خشتى بيارد ، و هر كس خشتى مىآورد ، يكى از مردم عراق دو خشت آورد كه به دو گفت : « از كجايى ؟ » گفت : « از مردم عراقم » گفت : « اى مردم عراق ، در همه چيز افراط مىكنيد ، حتى در اطاعت » گويد : پس از آن كليسا را ويران كردند و به جاى آن مسجدى ساخت و چون عمر بن عبد العزيز زمامدار شد ، در اين باره شكايت به دو بردند و گفتند : « آنچه بيرون شهر باشد به جنگ گشوده شده »\r\n","description":"","footnote":"","page_name":" 3886 ","page_number":131},
  {"content":"\r\nعمر به آنها گفت : « كليسايتان را پس مىدهيم ، اما كليساى تما را ويران مىكنيم كه به جنگ گشوده شده و به جاى آن مسجدى مىسازيم » گويد : و چون چنين گفت گفتند : « اين كليسا را به شما وا مىگذاريم و كليساى توما را به ما واگذاريد » و عمر چنان كرد .\r\nدر اين سال قتيبه كاشغر را گشود و به غزاى چين رفت .\r\n\r\nسخن از فتح كاشغر و غزاى چين\r\nعلى بن محمد گويد : به سال نود و ششم قتيبه به غزا رفت و زن و فرزند كسان را نيز همراه برد از بيم سليمان مىخواست زن و فرزند خويش را در سمرقند جاى دهد و چون از نهر عبور كرد ، يكى از وابستگان خويش را به نام خوارزمى بر گذرگاه نهر گماشت و گفت : « هيچكس بى جواز عبور نكند » و سوى فرغانه رفت و كس سوى دره عصام فرستاد كه راه كاشغر را كه نزديكترين شهر چين بود براى وى هموار كند . در فرغانه بود كه خبر مرگ وليد به دو رسيد .\r\nاياس بن زهير گويد : وقتى قتيبه از نهر عبور كرد پيش وى رفتم و گفتم : « وقتى حركت كردى رأى ترا دربارهء زن و فرزند نمىدانستم كه براى اين كار آماده شويم ، پسران بزرگم با منند اما كسانم را به جاى نهاده‌ام با مادرى پير و كسى پيش آنها نيست كه به كارشان برسد ، اگر خواهى نامه اى براى من بنويسى كه با يكى از پسرانم بفرستم و كسانم را بيارد » .\r\nگويد : و او نامه را نوشت و به من داد كه سوى نهر رفتم . مراقب نهر در سوى ديگر بود ، دست خويش را تكان دادم ، كسانى در كشتىاى بيامدند و گفتند : « كيستى و جوازت [ 1 
  ] كجاست ؟ »\r\n\r\n","description":"","footnote":"\r\n[ 1 
  ] كلمهء متن\r\n","page_name":" 3887 ","page_number":132},
  {"content":"\r\nگويد : به آنها بگفتم ، كسانى با من بماندند و كسانى كشتى را پيش عامل بردند و به دو خبر دادند .\r\nگويد : پس سوى من باز آمدند و مرا برداشتند ، وقتى پيش آنها رسيدم غذا مىخوردند من گرسنه بودم و خويشتن را بينداختم . از من دربارهء كارم پرسيد اما من مىخوردم و جواب نمىدادم .\r\nعامل نهر گفت : « اين يك بدوى است كه از گرسنگى به جان آمده است . » گويد : پس از آن برفتم و به مرو رسيدم و مادرم را برداشتم و به آهنگ اردو بازگشتم ، در اين اثنا خبر مرگ وليد رسيد و من سوى مرو بازگشتم .\r\nابو مخنف گويد : قتيبه ، كثير بن فلان را به كاشغر فرستاد كه آنجا اسيرانى گرفت و به گردنشان مهر نهاد كه اين را خدا غنيمت قتيبه كرد . آنگاه پيش قتيبه بازگشت و خبر مرگ وليد رسيد .\r\nحكم بن عثمان به نقل از پيرى از مردم خراسان گويد : قتيبه پيش رفت تا نزديك چين رسيد .\r\nگويد : پس شاه چين به دو نوشت كه يكى از سران قوم همراه خويش را پيش ما فرست كه ما را دربارهء شما مطلع كند و از دين شما پرسش كنيم .\r\nگويد : قتيبه دوازده كس را برگزيد و به گفتهء بعضىها ده كس از بزرگان قبايل را برگزيد كه منظر نكو و تن و توش و زبان آورى و فهم و دليرى داشتند ، نخست دربارهء آنها پرسش كرد و شايستگىشان را معلوم داشت ، سپس با آنها سخن كرد و در كارشان را بيازمود كه خردمند و نكو منظرشان ديد و بگفت تا از سلاح و كالاى خوب از حرير و زينت و پارچهء سپيد و نرم و نازك و پاپوش و عطر ، لوازم نيكو دهند و آنها را اسبان درشت پيكر داد كه همراهشان يدك برند و اسبانى كه بر آن نشينند .\r\nگويد : هبيرة بن مشمرج كلابى زبان آورى گشاده زبان بود ، قتيبه به دو گفت :\r\n« اى هبيره چه خواهى كرد ؟ »\r\n","description":"","footnote":"","page_name":" 3888 ","page_number":133},
  {"content":"\r\nگفت : « خدا امير را قرين صلاح بدارد ، به حد كفايت ادب آموخته‌ام ، هر چه خواهى بگوى تا بگويم و بدان كار كنم » گفت : « به بركت خداى برويد و توفيق از خداست ، عمامه ها را برمداريد تا بدان ولايت رسيد و چون پيش وى رسيديد ، به دو بگوييد كه من سوگند ياد كرده‌ام كه باز نگردم تا بر ولايتشان پاى نهم و مهر بر شاهانشان نهم خراجشان را بگيرم .\r\nگويد : پس از آن گروه برفتند ، هبيرة بن مشمرج سالارشان بود و چون به مقصد رسيدند شاه چين كس فرستاد و آنها را پيش خواند ، وارد حمام شدند و در آمدند و جامه هاى سپيد پوشيدند كه زير پوشهاى نازك زير آن بود . سپس مشك زدند و بخور سوختند و پاپوش وردا پوشيدند و پيش شاه رفتند كه بزرگان مردم مملكتش [ 1 
  ] پيش وى بودند و بنشستند ، نه شاه و نه هيچيك از همنشينان وى با آنها سخن نكردند و آنها برخاستند .\r\nشاه با حاضران مجلس خويش گفت : « اينان را چگونه ديدى ؟ » گفتند : « گروهى را ديديم كه به جز زنان نبودند و كس از ما نبود كه وقتى آنها را بديد و بويشان را بوييد ، آشفته نشد . » گويد : روز ديگر شاه كس به طلب آنها فرستاد كه پوشش خوب و عمامه ها و روپوشهاى حرير پوشيدند و بيامدند و چون به نزد شاه رسيدند به آنها گفت : « باز - گرديد » و به ياران خويش گفت :\r\n« اين وضع را چگونه ديديد ؟ » گفتند : « اين وضع از اوليها به وضع مردان ماننده تر بود و اينان همانها بودند . » و چون روز سوم شد شاه كس به طلب آنها فرستاد كه سلاح برگرفتند و خود و زرهء سر نهادند و شمشير آويختند و نيزه برداشتند و كمان به شانه ها آويختند و بر اسبان خويش نشستند و بيامدند . فرمانرواى چين در آنها نگريست و كسان ديد كه چون\r\n\r\n","description":"","footnote":"\r\n[ 1 
  ] كلمهء متن .\r\n","page_name":" 3889 ","page_number":134},
  {"content":"\r\nكوهها روان بودند و چون نزديك وى رسيدند نيزه ها را به زمين كوفتند و دوان سوى آنها رفتند و پيش از آنكه وارد شوند به آنها گفته شد باز گرديد به سبب آنكه بيمشان در دل آنها افتاده بود .\r\nگويد : پس بازگشتند و بر اسبان خويش نشستند و نيزه ها را برگرفتند و اسبان خويش را بتاختند گفتى يك ديگر را تعاقب مىكردند .\r\nشاه به ياران خويش گفت : « آنها را چگونه مىبينيد ؟ » گفتند : « هرگز كسانى را چون اينان نديده‌ايم » گويد : شبانگاه شاه كس پيش آنها فرستاد كه سالار و شخص برتر خويش را پيش من فرستيد كه هبيره را فرستادند و چون به نزد شاه وارد شده به دو گفت : « عظمت ملك مرا ديده‌ايد و كس نيست كه شما را در مقابل من حفظ كند ، اكنون در ولايت من هستيد و چون تخم مرغ در كف منيد ، من ترا از چيزى مىپرسم كه اگر راست نگويى شما را مىكشم . » گفت : « بپرس » گفت : « چرا در روز اول و دوم و سوم سر و وضعتان را چنان آراستيد ؟ » گفت : « سر و وضع ما به روز اول پوششى بود كه در ميان كسان خويش داريم و بوى ما به نزد آنها چنانست . به روز دوم چنان بوديم كه پيش اميران خويش مىرويم و روز سوم چنان بوديم كه با دشمن رو به رو مىشويم كه وقتى خطرى رخ دهد چنين باشيم . » گفت : « ايام خويش را نيكو مترتب كرده‌ايد پيش يار خودتان بازگرديد و بگوييد بازگردد كه من حرص او را و كمى يارانش را دانسته‌ام و گر نه كس مىفرستم كه شما را و او را هلاك كند » گفت : « كسى كه اول سپاهش در ولايت تو است و آخرش در آنجا كه زيتون مىرويد ، چگونه يارانش كمند و كسى كه دنيا را كه بر آن تسلط داشته پشت سر نهاده\r\n","description":"","footnote":"","page_name":" 3890 ","page_number":135},
  {"content":"\r\nو به نبرد تو آمده چگونه حريص باشد ؟ اينكه ما را از كشتن مىترسانى ، ما را اجل - هاست كه چون در رسد كشته شدن از همه نكوتر است و آن را ناخوش نداريم و از آن نمىترسيم » گفت : « يار تو چگونه راضى مىشود ؟ » گفت : « او سوگند ياد كرده كه باز نگردد تا پاى به سرزمين شما نهد و شاهانتان را مهر زند و باج بگيرد » گفت : « ما وى را از سوگندش رها مىكنيم ،\r\nچيزى از خاك سرزمين خويش را پيش وى مىفرستيم كه پاى بر آن نهد . تنى چند از فرزندان خويش را پيش وى مىفرستيم كه بر آنها مهر نهد و باجى مىفرستيم كه از آن خشنود شود . » گويد : بگفت تا سينى طلائى بياوردند كه خاك در آن بود ، مقدارى حرير و طلا و چند نوجوان از فرزندان ملوكشان را همراه كرد . به آنها نيز جايزه هاى نكو داد كه روان شدند و با آنچه همراه داشتند پيش قتيبه رفتند كه باج را پذيرفت و نو - جوانان را مهر نهاد و پس فرستاد و پاى بر خاك نهاد .\r\nگويد : قتيبه هبيره را سوى وليد فرستاد كه در يكى از دهكده هاى فارس بمرد .\r\nباهليان گويد : چنان بود كه وقتى قتيبه از غزا باز مىگشت دوازده اسب اصيل و دوازده اسب دو رگه مىخريد كه هر اسب بيشتر از چهار هزار نبود و آن را تا به وقت غزا نگه مىداشت و چون براى غزا آماده مىشد و اردو مىزد اسبان را به بند مىكردند كه لاغر مىشد و سپاه را از نهرى عبور نمىداد تا گوشت اسبان سبك شود و پيشتازان سپاه را بر آن مىنشاند . پيشتازان سپاه را از يكه سواران و بزرگان مىفرستاد و يكى از عجمان نيكوخواه را بر اسبان دو رگه همراه آنها مىفرستاد و چنان بود كه وقتى پيشتاز مىفرستاد ،\r\nمىگفت تا لوحى را نقش كنند ، سپس آن را دو نيمه مىكرد يك نيمه را به او مىداد و يك نيمه را نگه مىداشت كه نظير آن را نسازند و مىگفت كه آن\r\n","description":"","footnote":"","page_name":" 3891 ","page_number":136},
  {"content":"\r\nنيمه لوح را در گدارى معروف يا زير درختى مشخص يا خرابه اى در جايى كه معين مىكرد در خاك كند . سپس يكى را مىفرستاد كه نيمه لوح را در آرد تا معلوم شود كه پيشتاز راست مىگويد يا نه ؟\r\nگويد : ثابت قطنه عتكى به تذكار پادشاهان ترك كه كشته شده بودند شعرى گفت به اين مضمون :\r\n« از كشته شدن كازرنگ « و كشبيز و سرنوشت يباد « دل آرام گرفت »\r\n\r\nخلافت سليمان بن عبد الملك\r\nابو جعفر گويد : در اين سال با سليمان بن عبد الملك بيعت خلافت كردند و اين در همان روز بود كه وليد بن عبد الملك در رمله بمرد .\r\nدر همين سال سليمان بن عبد الملك ، عثمان بن حيان را از مدينه معزول كرد .\r\nمحمد بن عمر گويد : سليمان ، عثمان بن حيان را دو روز مانده از ماه رمضان سال نود و ششم از مدينه برداشت . به قولى امارت عثمان بر مدينه دو سال هفت روز كم بود .\r\nواقدى گويد : ابو بكر بن محمد از عثمان اجازه خواسته بود كه روز بعد بخوابد و به مجلس ننشيند تا شب بيست و يكم را به نماز سر كند و عثمان اجازه داد . ايوب ابن سلمه مخزومى به نزد وى بود . مناسبات ايوب با ابو بكر بد بود از اين رو به عثمان گفت : « گفتهء اين را نمىبينى ، اين را از روى ريا مىگويد » عثمان گفت : « متوجه اين شدم پسر پدرم نيستم اگر فردا كه كس مىفرستم ننشسته باشد يكصد تازيانه به او نزنم و سر و رويش را نتراشم . »\r\n","description":"","footnote":"","page_name":" 3892 ","page_number":137},
  {"content":"\r\nايوب گويد : پيشامدى بود كه آن را خوش داشتم ، سحرگاهان برفتم ديدم شمعى در خانه روشن است ، با خود گفتم : « مرى شتاب كرده » ، اما فرستادهء سليمان را ديدم كه پيش ابو بكر آمده و او را امارت داده بود و عثمان را عزل كرده بود و گفته بود بند بر او نهند .\r\nگويد : وارد دار الاماره شدم ، ابن حيان نشسته بود ابو بكر بر كرسىاى بود و به آهنگرى مىگفت : « بند به پاى اين بزن » عثمان مرا نگريست و شعرى خواند به اين مضمون :\r\n« پشتهاى خويش را برهنه نكردند « و از پس حادثه ، حادثه اى رخ ميدهد . »\r\nدر همين سال سليمان ، يزيد بن ابى مسلم را از عراق برداشت و امارت آنجا را به يزيد بن مهلب داد و صالح بن عبد الرحمان را به كار خراج گماشت و به دو فرمان داد كه مردم خاندان ابن عقيل را بكشد و شكنجه كند .\r\nعلى بن محمد گويد : صالح به عراق آمد ، كار خراج با وى بود ، يزيد كار جنگ را داشت كه زياد بن مهلب را عامل عمان كرد و گفت : « مكاتبه تو با صالح باشد و چون به او نامه مىنويسى نامش را مقدم دار » صالح كسان خاندان ابن عقيل را گرفت و آنها را شكنجه كردن گرفت . كار شكنجه شان با عبد الملك بن مهلب بود .\r\nدر اين سال قتيبه در خراسان كشته شد .\r\n\r\nسخن از سبب كشته شدن قتيبه\r\nسبب آن بود كه وليد بن عبد الملك مىخواست كه پسر خويش عبد العزيز را وليعهد كند و در اين مورد نهانى با سالاران و شاعران سخن كرد ، جرير در اين باب شعرى گفت به اين مضمون :\r\n","description":"","footnote":"","page_name":" 3893 ","page_number":138},
  {"content":"\r\n« وقتى گويند كدام يك از كسان « براى خلافت بهتر است « وليد را از همه شايسته تر دانند « و بى جا نكنند « پس بيعت كنيد و شتاب آريد » جرير نيز شعرى در ترغيب وليد به كار بيعت گرفتن براى عبد العزيز گفت به اين مضمون :\r\n« عبد العزيز را وليعهد دانسته‌اند « و در اين كار نه ستم كرده‌اند نه بدى « اى امير مؤمنان ! اگر خواهى « كار را به وى سپار « كه كسان دست سوى او دراز كرده‌اند و كار نهان آشكار شده است » و خطاب به عبد العزيز در همين قطعه شعر گويد :\r\n« اگر با تو به ولايت عهد بيعت كنند « كار سامان گيرد و بنا به اعتدال آيد » گويد : حجاج بن يوسف و قتيبه بر خلع سليمان با وى بيعت كردند . پس از آن وليد هلاك شد و سليمان بن عبد الملك پاى گرفت و قتيبه بيمناك شد .\r\nسكن بن قتاده گويد : وقتى قتيبه از مرگ وليد و پا گرفتن سليمان خبر يافت از سليمان بيمناك شد كه با حجاج در كار بيعت عبد العزيز بن وليد كوشيده بود و بيم كرد كه سليمان ، يزيد بن مهلب را ولايتدار خراسان كند .\r\nگويد : پس قتيبه نامه اى به سليمان ننوشت و تهنيت خلافت گفت و تعزيت وليد و خدمت و اطاعت خويش را نسبت به عبد الملك و وليد به دو خبر داد و گفت كه اگر\r\n","description":"","footnote":"","page_name":" 3894 ","page_number":139},
  {"content":"\r\nوى را از خراسان بر ندارد نسبت به دو نيز مانند آنها مطيع و نيكخواه خواهد بود .\r\nو نامهء ديگر نوشت و از فتحهاى خويش و مغلوب كردند دشمنان و مقام و مهابت و نفوذ خويش به نزد ملوك عجم [ 1 
  ] سخن آورد و مهلب و خاندان مهلب را نكوهش كردو به خدا قسم ياد كرد كه اگر يزيد را به خراسان گمارد او را خلع خواهد كرد .\r\nو همو نامهء سومى نوشت كه خلع سليمان در آن بود و هر سه نامه را با يكى از مردم باهله فرستاد و گفت : « اين نامهء را به دو ده اگر يزيد بن مهلب حاضر بود و سليمان نامه را خواند و پيش وى انداخت اين نامه ديگر را به دو ده اما اگر نامهء اولى را خواند و به يزيد نداد دو نامهء ديگر را نگهدار .\r\nگويد : فرستادهء قتيبه بيامد و به نزد سليمان درآمد كه يزيد بن مهلب نيز پيش وى بود ، نامه را به سليمان داد كه بخواند و پيش يزيد انداخت نامهء ديگر را بداد كه خواند و پيش يزيد انداخت فرستاده نامهء سوم را به دو داد كه بخواند و رنگش بگشت آنگاه گل خواست و نامه را مهر زد و نگهداشت .\r\nاما روايت ابو عبيده ، معمر بن مثنى چنين است كه در نامهء اول بدگويى از يزيد بن مهلب بود و سخن از خيانت و ناسپاسى و حق ناشناسى وى . نامه دوم ستايش يزيد بود و مضمون نامه سوم اين بود كه اگر مرا بر جايى كه بوده‌ام نگذارى و امان ندهى ترا خلع مىكنم چنان كه پاپوش را برون مىكنند ، و سواره و پياده بسيار بر ضد تو فراهم مىكنم .\r\nابو عبيده گويد : وقتى سليمان نامهء سوم را بخواند آن را ميان دو تا از تشكهايى نهاد كه بر آن نشسته بود و چيزى نگفت . » سخن به روايت سكن بن قتاده باز مىگردد ، گويد : آنگاه سليمان بگفت تا\r\n\r\n","description":"","footnote":"\r\n[ 1 
  ] چنان كه مىبينيد در همهء صفحات پيش و اينجا طبرى كلمه عجم را به معنى تركان به كار برده در واقع كلمه عجم در مقابل عرب است و به تقريب بر همه اقوام غير عرب مشرق عربستان به كار رفته است . م .\r\n","page_name":" 3895 ","page_number":140},
  {"content":"\r\nفرستادهء قتيبه را فرود آوردند و به دار الضيافه بردند و چون شب شد سليمان او را پيش خواند و كيسه اى كه دينار در آن بود به دو داد و گفت : « اين جايزهء تو است و اين نيز فرمان يار تو دربارهء ولايتدارى خراسان ، حركت كن ، فرستادهء من نيز با فرمان وى همراه تو مىآيد » گويد : مرد باهلى روان شد ، سليمان يكى از مردم عبد القيس را كه از تيرهء ليث بود به نام صعصعه با مصعب همراه وى فرستاد و چون به حلوان رسيد كسان پيش آمدند و به دو خبر دادند كه قتيبه به كار خلع پرداخته پس مرد عبد ى بازگشت و فرمان را به فرستادهء قتيبه داد قتيبه به كار خلع اقدام كرده بود و كار آشفته شد .\r\nوقتى فرستاده فرمان را به قتيبه داد با برادران خويش مشورت كرد كه گفتند : « سليمان پس از اين حادثه ديگر به تو اعتماد نمىكند » توبة بن اسيد عنبرى گويد : صالح به عراق آمد و مرا سوى قتيبه فرستاد كه از وضع وى با خبر شوم ، يكى از مردم بنى اسد در راه مصاحب من شد و پرسيد كه به چه كار مىروم ؟ اما كار خويش را نهان داشتم ، به راهى مىرفتيم كه حيوانى راه ما را بريد [ 1 
  ] رفيقم به من نگريست\r\nو گفت : « مىبينم كه به كارى مهم مىروى اما از من نهان مىدارى ؟ » گويد : برفتم تا به حلوان رسيدم و كسان پيش آمدند و كشته شدن قتيبه را با من بگفتند .\r\nابو مخنف گويد : وقتى قتيبه مىخواست سليمان را خلع كند با برادران خويش مشورت كرد . عبد الرحمان گفت : « سپاهى به راه انداز و هر كه را از او بيمناكى جزو آن كن و گروهى را سوى مرو فرست و برو تا به سمرقند برسى ، آنگاه به همراهان\r\n\r\n","description":"","footnote":"\r\n[ 1 
  ] اين جزو رسوم عرب است كه از عبور حيوان بر راه از چپ براست و از راست به چپ فال مىزنند و حيوان رهگذر را سانح و بارح نام مىدهند و ترتيب عبور از چپ براست ( سانح ) و بالعكس ( بارح ) فال نيك و بد است . م .\r\n","page_name":" 3896 ","page_number":141},
  {"content":"\r\nخويش بگو : « هر كه خواهد بماند كمك بيند و هر كه خواهد برود مخالفت و بدى نبيند » و جز نيكخواهان با تو نمانند .\r\nگويد : اما عبد الله به دو گفت : « همين جا او را خلع كن و مردم را به خلع وى دعوت كن كه هيچكس مخالفت تو نكند » . قتيبه به راى عبد الله كار كرد و سليمان را خلع كرد و مردم را به خلع وى خواند به آنها گفت : « شما را از عين التمر و اطراف شط فراهم آوردم و برادر را به برادرش پيوستم و فرزند را به پدرش پيوستم و غنيمت شما را ميانتان تقسيم كردند و مقرريتان را بىتاخير و زحمت بدادم ولايتداران پيش از مرا آزموده بوديد ، اميه بيامد و به امير مؤمنان نوشت كه خراج خراسان براى مطبخ من بس نيست . پس از آن ابو سعيد آمد و سه سال شما را بازيچه كرد كه نمىدانستيد در كار اطاعتيد يا مخالفت ، نه غنيمتى گرفت نه دشمنى را مغلوب كرد . پس از او فرزندش يزيد آمد ، نرى بود كه زنان بر سر وى رقابت داشتند و يزيد بن ثروان هبنقهء قيسى بر شما گماشته بود . » گويد : اما كسى به دو پاسخ نداد ، قتيبه خشمگين شد و گفت : « خدا كسى را كه شما ياريش كنيد نيرو ندهد . به خدا اگر بر ضد بزى فراهم آييد شاخ آن را نمىشكنيد ، اى مردم سافله - و نمىگويم عاليه [ 1 
  ] - اى اوباش شما را از هر سوى فراهم آوردم چنان كه شتر زكات را فراهم مىآرند ، اى مردم بكر بن وائل ، اى اهل غرور و دروغ و بخل ،\r\nبه كدام روزتان مىباليد ، به روز جنگتان يا به روز صلحتان ، به خدا من از شما نيرومندترم ، اى ياران مسيلمه ! اى بنى ذميم و نمىگويم بنى تميم - اى اهل سستى و شكمپارگى و خيانت ! شما به روزگار جاهليت خيانت را زرنگى مىناميديد ، اى ياران\r\n\r\n","description":"","footnote":"\r\n[ 1 
  ] كلمه عاليه به معنى بيرون شهر و اطراف شهر است و مردم قبايل و گروه هاى بيرون اردوگاه كوفه و بصره را به اين نام ميخوانده‌اند و قتيبه در اينجا ببازى كلمه ، سافله را مقابل عاليه آورده كه آنها را ناسزا گفته باشد . م\r\n","page_name":" 3897 ","page_number":142},
  {"content":"\r\nسجاح ، اى گروه عبد القيس ، اى سنگدلان به جاى زنبوردارى به اسب سوارى رو كرديد اى گروه ازد ، طنابهاى كشتى را به مهار اسبان خوب بدل كرديد كه اين بدعتى در اسلام بود ، بدويان ، بدويان كيانند ، لعنت خداى بر بدويان ! اى زبالگان كوفه و بصره شما را از علفزارهاى صحرا فراهم آوردم كه در جزيرهء اين گاوان بر گاو و خر مىنشستيد تا وقتى كه چون خرده برگهاى پاييز فراهمتان آوردم و گنده گويى آغاز كرديد ، به خدا من پسر پدرم هستم و برادر برادرم ، به خدا چون سنگ مىكوبمتان .\r\nاسب به دور علف شيهه مىكشد ، اى مردم خراسان مىدانيد سرپرست شما كيست ؟\r\nسرپرست شما يزيد بن ثروان است گويى مىبينم كه اميرى حيواندوست و حاكمى ستمگر سوى شما آمده و بر غنيمت شما و سايه هايتان تسلط يافته ، اينجا آتشى هست تير بيندازيد تا من نيز با شما تير بيندازم ، به هدف دورتان نيندازند .\r\n« ابو نافع صدفدار را بر شما گماشته‌اند . شام پدريست كه قدرش شناسند و عراق پدريست كه سپاسش ندارند . تا كى مردم شام در حياطها و سايه هاى شما خوش كنند ! اى مردم خراسان نسب مرا بگوييد مىبينيد كه مادرم عراقيست ، پدرم عراقى است ، مولدم به عراق بوده ، رأى و تمايل و دين عراقى دارم . اينك به اين امنيت و سلامت رسيده‌ايد كه مىبينيد خدا اين ولايت را بر شما گشود و راههايتان را امن كرد ، زن سفرى از مرو تا بلخ بىجواز مىرود ،\r\nخداى را بر اين نعمت سپاس داريد و از او فرصت شكر و مزيد نعمت خواهيد . » گويد : آنگاه فرود آمد و وارد منزل خويش شد ، مردم خاندانش پيش وى آمدند و گفتند : « به خدا روزى چنين نديديم به خدا به بيرون شهريان اين كه كسان و خاصان تو بودند ، بس نكردى به بكريان نيز كه ياران تواند بد گفتى بدين هم خشنود نشدى به تميميان نيز كه برادر تواند بد گفتى باز هم خشنود نشدى و به ازديان نيز كه بازوى تواند بد گفتى . » گفت : « وقتى سخن كردم و كسى پاسخم نداد خشمگين شدم و ندانستم چه\r\n","description":"","footnote":"","page_name":" 3898 ","page_number":143},
  {"content":"\r\nگفتم . بيرون شهريان مانند شتران زكاتند كه از هر سوى فراهم آمده‌اند ، بكر همانند كنيزى است كه هر كس كه بدان دست دراز كند پس نزند ، تميم شتر جربى است . عبد القيس شترى را با دم خود نزند ، ازديان بدويانند و بدترين مخلوق خداى اگر كارشان به دست من بود داغشان مىزدم . » گويد : كسان خشمگين شدند كه خلع سليمان را خوش نداشتند . مردم قبايل از ناسزا گفتن قتيبه به خشم آمدند و بر مخالفت و خلع وى همسخن شدند ، نخستين كسى كه در اين باب سخن كرد ازديان بودند كه پيش حصين بن منذر رفتند و گفتند : « اين شخص ما را به خلع خليفه مىخواند كه مايهء تباهى دين و دنياست ، بدين نيز رضا نداد ، ما را تحقير كرد و ناسزا گفت ، اى ابو حفص - كنيه حصين به هنگام جنگ ابو ساسان بود و به قولى كنيهء او ابو محمد بود - رأى تو چيست ؟ » حصين به آنها گفت : « مضريان در خراسان معادل سه پنجم اين جماعتند تميميان اكثر دو پنجم باقيمانده‌اند و يكه سواران خراسانند و رضايت ندهند كه كار به دست غير مضر افتد ، اگر آنها را از اين كار بيرون نهيد به كمك قتيبه برخيزند . » گفتند : « وى با كشتن اين اهتم خونى بنى تميم شده » گفت : « به اين اهميت ندهيد آنها تعصب مضرى دارند » گويد : ازديان برفتند ، راى حصين را نپسنديده بودند ، خواستند عبد الله بن حوزان جهضمى را ولايتدار كنند كه نپذيرفت و چون كسى نپذيرفت پيش حصين بازگشتند و گفتند : « ميان خودمان سالارى را نپذيرفته‌ايم ، كار خويش و ربيعه را به تو وا مىگذاريم و مخالفت ترا نمىكنيم . » گفت : « مرا به اين كار علاقه نيست . » گفتند : « راى تو چيست ؟ » گفت : « اگر اين سالارى را به تميم دهيد كارتان سامان گيرد » گفتند : « كداميك از تميميان را مناسب مىدانى ؟ »\r\n","description":"","footnote":"","page_name":" 3899 ","page_number":144},
  {"content":"\r\nگفت : « هيچكس را جز وكيع مناسب نمىدانم » حيان وابستهء بنى شيبان گفت : « هيچكس اين كا را عهده نمىكند كه به آتش آن بسوزد و خون خويش را بدهد و به معرض كشته شدن باشد\r\nو اگر اميرى آمد او را به عملش مواخذه كند و سود آن به ديگرى رسد مگر اين وكيع بدوى كه مردى است جسور و اهميت نمىدهد كه چه مىكند و در عاقبت نمىنگرد ، عشيرهء او بسيار است كه مطيع او هستند به سبب رياستى كه قتيبه از او گرفته و به ضرار بن حصين ضبى داده كينه توز است . » گويد : پس كسان نهانى پيش همديگر رفتند .\r\nبه قتيبه گفتند : « بجز حيان كسى كار كسان را تباه نمىكند » قتيبه مىخواست او را به غافلگيرى بكشد ، حيان با اطرافيان ولايتداران ملاطفت مىكرد و چيزى را از او نهان نمىداشتند . » گويد : قتيبه يكى را پيش خواند و به دو دستور داد كه حيان را بكشد يكى از خدمه شنيد و پيش حيان رفت و به دو خبر داد . پس از آن قتيبه كس فرستاد و حيان را پيش خواند ، اما او بيم كرد و بيمارى نمود ، كسان پيش وكيع رفتند و از او خواستند كه كارشان را عهده كند و او پذيرفت .\r\nگويد : در آن هنگام جنگاوران خراسان از مردم حومه بصره نه هزار كس بودند ، بكريان هفت هزار كس بودند كه سالارشان حصين بن منذر بود ، تميميان ده هزار كس بودند كه سالارشان ضرار بن حصين ضبى بود . طايفهء عبد القيس چهار هزار كس بودند و عبد الله بن علوان عوذى سالارشان بود . ازديان ده هزار كس بودند كه سالارشان عبد الله بن حوذان بود ، از مردم كوفه نيز هفت هزار كس بودند كه سالارشان جهم بن زحر بود با عبيد الله بن على . غلامان آزاد شده هفتهزار كس بودند كه سالارشان حيان بودند كه مىگويند از مردم ديلم بود و به قولى از مردم خراسان بود اما چون زبانش الكن بود او را نبطى مىخواندند .\r\n","description":"","footnote":"","page_name":" 3900 ","page_number":145},
  {"content":"\r\nگويد : حيان كس پيش وكيع فرستاد كه اگر كسان را از تو بدارم و ياريت كنم آن سوى نهر بلخ را مادام كه زنده‌ام و مادام كه تو ولايتدارى به من وامىگذارى ؟\r\nگفت : « آرى » حيان به عجمان گفت : « اينان بدون توجه به دين نبرد مىكنند ، بگذاريد همديگر را بكشند » گفتند : « خوب » و نهانى با وكيع بيعت كردند .\r\nگويد : ضرار بن حصين پيش قتيبه آمد و گفت : « كسان پيش وكيع مىروند و با وى بيعت مىكنند » گويد : و چنان بود كه وكيع به خانه عبد الله بن مسلم فقير مىرفت و مىخوارگى مىكرد عبد الله گفت : « اين ، به وكيع حسد مىبرد اين گفته باطل است ، اينك وكيع در خانه من است كه مىنوشد و مست مىكند و جامهء خويش را كثيف مىكند و اين پندارد كه كسان با وى بيعت مىكنند . » گويد : وكيع پيش قتيبه آمد و گفت : « از ضرار حذر كن\r\nكه من از وى بر تو بيمناكم » قتيبه اين سخنان آنها را از روى حسادت همديگر شمرد . پس از آن وكيع بيمار - نمايى كرد . اما قتيبه ضرار بن سنان ضبى را پيش وى فرستاد كه نهانى با وى بيعت كرد و قتيبه بدانست كه كسان با وى بيعت مىكنند و به ضرار گفت : « به من راست گفته بودى . » گفت : « ندانسته چيزى با تو نگفتم ، اما اين را از روى حسادت دانستى . من تكليف خويش را انجام دادم . » گفت : « راست مىگويى » گويد : آنگاه قتيبه كس فرستاد و وكيع را پيش خواند ، فرستادهء قتيبه وكيع را ديد كه گل سرخ به پاى خويش ماليده بود و مهره و صدف به ساقش آويخته بود و دو كس از مردم زهران پاى وى را مداوا مىكردند . به دو گفت : « پيش امير بيا »\r\n","description":"","footnote":"","page_name":" 3901 ","page_number":146},
  {"content":"\r\nگفت : « مىبينى كه پايم چه جور است » گويد : فرستاده پيش قتيبه بازگشت . قتيبه او را پس فرستاد كه گفت : « مىگويد بر تختى بنشين و پيش من بيا » گفت : « نمىتوانم » آنگاه قتيبه به شريك بن صاحب باهلى ، يكى از بنى وائل كه سالار نگهبانان وى بود و يكى از مردم غنى گفت : « پيش وكيع برويد او را پيش من آريد و اگر نپذيرفت گردنش را بزنيد » و گروهى سوار با وى فرستاد .\r\nبه قولى سالار نگهبانان قتيبه در خراسان ورقاء بن نصر باهلى بود .\r\nثمامة بن ناجذ عدوى گويد : قتيبه كس پيش وكيع فرستاد كه او را بيارد من به دو گفت : « خدايت قرين صلاح بدارد من او را پيش تو ميارم » گفت : « او را پيش من آر » پيش وكيع رفتم ، خبر يافته بود كه سواران سوى وى روانند و چون مرا ديد گفت : « اى ثمامه كسان را بانگ بزن » گويد : و من بانگ زدم و نخستين كسى كه پيش وى آمد هريم بن ابى طلحه بود با هشت كس . » حسن بن رشيد گوزگانى گويد : قتيبه كس به طلب وكيع فرستادهء ، هريم گفت :\r\n« من او را پيش تو ميارم » گفت : « برو . » هريم گويد : بر يابو نشستم مبادا پسم آرد و پيش وكيع رفتم كه قيام كرده بود .\r\nكليب بن خلف گويد : قتيبه شعبة بن ظهير را كه يكى از بنى نهشل بود پيش وكيع فرستاد كه پيش وى رفت ، وكيع گفت : « اى ابن ظهير اندكى صبر كن تا گروه سواران پياپى آيند » . آنگاه كارى خواست و مهره هايى كه را كه بر پايش بود ببريد آنگاه سلاح خويش را به تن كرد\r\nو تنها برون شد . چند زن او را بديدند و گفتند :\r\n","description":"","footnote":"","page_name":" 3902 ","page_number":147},
  {"content":"\r\n« ابو مطرف تنهاست . » گويد : آنگاه هريم بن ابى طحمه با هشت كس بيامد كه عميرة بن بريد عجيفى از آن جمله بود .\r\nحمزة بن ابراهيم گويد : وكيع برون شد يكى به دو رسيد گفت : « از كدام طايفه اى ؟ » گفت : « از بنى اسد » گفت : « نامت چيست ؟ » گفت : « ضرغامه » گفت : « پسر كى ؟ » گفت : « پسر ليث » گفت : « اين پرچم را بگير » مفضل بن محمد ضبى گويد : وكيع پرچم خويش را به عقبة بن شهاب مازنى داد .\r\nراوى گويد : وكيع برون شد و به غلامان خويش گفت : « بنه مرا پيش بنى العم ببريد . » گفتند : « محل آنها را نمىدانيم » گفت : « دو نيزه مىبينيد به هم پيوسته يكى بالاى ديگرى و تو بره اى روى آن هست ، بنى العم آنجا هستند . » گويد : از بنى العم پانصد كس در اردوگاه بود .\r\nگويد : وكيع كسان را بانگ زد كه از هر سو پياپى بيامدند .\r\nگويد : مردم خاندان و خواص ياران و معتمدان مهلب و از جمله اياس بن بيهس پسر عمويش و عبد الله بن والان عدوى با گروهى از مردم بنى وائل بدور قتيبه فراهم آمدند . حيان بن اياس عدوى نيز با ده كس پيش وى آمد كه عبد العزيز بن حارث از\r\n","description":"","footnote":"","page_name":" 3903 ","page_number":148},
  {"content":"\r\nآن جمله بود .\r\nگويد : ميسره جدلى نيز كه مردى شجاع بود پيش وى آمد و گفت : « اگر خواهى سر وكيع را پيش تو آرم » قتيبه گفت : « به جاى خويش باش » گويد : آنگاه قتيبه يكى را گفت : « ميان كسان بانگ بزن بنى عامر كجايند ؟ » و او بانگ زد : « بنى عامر كجايند ؟ » محفن بن جزء كلابى گفت : « همانجا كه نهاديشان » كه قتيبه با آن قوم رفتار نكو نداشته بود .\r\nگفت : « بانگ بزن خدا و خويشاوندى را به ياد شما مىآورم » محفن : « بانگ زد تو خويشاوندى را رعايت نكردى » گفت : « شما را خشنود مىكنم » گويد : محفن يا ديگرى بانگ زد : « در اين صورت خدا ما را نبخشد . » قتيبه شعرى خواند كه مضمون آن چنين بود :\r\n« اى جان من بر رنجى كه رخ داده صبور باش « كه من در مقابل سفلگان قوم همگنانى نمىيابم »\r\nآنگاه عمامه اى را كه مادرش برايش فرستاده بود و هنگام سختىها به سر مىنهاد خواست و بر سر نهاد و بگفت تا يا بوى تربيت شده اى را كه در نبردها آن را به فال نيك مىگرفت نزديك آوردند كه برنشيند اما يابو چندان روى پاها بلند شد كه او را خسته كرد و چون اين را بديد به تخت خويش بازگشت و بر آن نشست و گفت :\r\n« ولش كنيد كه اين كار مقدار است » گويد : حيان نبطى با عجمان بيامد و بايستاد ، قتيبه از او دلگير بود . عبد الله بن مسلم نيز با وى بايستاد ، آنگاه عبد الله به حيان گفت : « به اين دو سوى حمله كن . »\r\n","description":"","footnote":"","page_name":" 3904 ","page_number":149},
  {"content":"\r\nگفت : « وقت آن نرسيده » عبد الله خشمگين شد و گفت : « كمان مرا بده » حيان گفت : « اكنون روز كمان نيست » گويد : وكيع كسى پيش حيان فرستاد كه وعده اى كه به من دادى چه شد ؟\r\nحيان به پسر خويش گفت : « وقتى مرا ديدى كه كلاهم را گردانيدم و سوى سپاه وكيع رفتم با همه عجمانى كه با تواند سوى من آى » گويد : پسر حيان با عجميان بايستاد و چون حيان كلاه خويش را بگردانيد عجمان سوى اردوى وكيع رفتند و ياران وى تكبير گفتند .\r\nگويد : قتيبه برادر خويش را پيش كسان فرستاد و يكى از بنى ضبه به نام سليمان پسر زنجيرك تيرى به وى افكند ، به قولى يكى از مردم بنى العم تير انداخت كه به سرش خورد و او را كه سرش كج شده بود پيش قتيبه بردند و در نمازگاه وى نهادند ، قتيبه پيش وى رفت و لختى بنشست آنگاه بر تخت خويش بازگشت .\r\nابو السرى ازدى گويد : يكى از مردم بنى ضبه به صالح تير زد كه او را سنگين كرد و زياد بن عبد الرحمان ازدى از بنى شريك با نيزه او را بزد .\r\nابو مخنف گويد : يكى از طايفه غنى به كسان حمله برد و يكى را ديد كه زره داشت و او را به جاى جهم بن زحر گرفت و با نيزه به دو زد و معلوم شد كسى را كه ضربت زده يك بومى است .\r\nگويد : مردم در هم افتادند عبد الرحمان بن مسلم سوى آنها رفت مردم بازار و غوغايان تير به او انداختند و خونش بريختند . كسان جايى را كه شتران قتيبه و اسبان وى آنجا بود آتش زدند و نزديك وى آمدند . يكى از مردم بنى باهله از بنى وايل به دفاع از او برخاست قتيبه به دو گفت : « جانت را نجات بده » گفت : « در اين صورت كار ترا عوض نداده‌ام\r\nكه نان خوب به من خورانيدى و پارچه نرم به من پوشانيدى »\r\n","description":"","footnote":"","page_name":" 3905 ","page_number":150},
  {"content":"\r\nگويد : قتيبه اسب خواست يابويى بياوردند اما آرام نماند كه بر آن نشيند كه گفت : « اين بىسبب نيست » و بر ننشست و به جاى خود نشست كسان بيامدند تا به سراپرده رسيدند . در اين وقت اياس بن بيهس و عبد الله بن والان برون شدند و قتيبه را رها كردند . عبد العزيز بن حارث به طلب پسر خود كه عمرو يا عمر نام داشت برون شد ، طايى او را بديد و گفت حذر كند ، و او پسر خويش را يافت و پشت سر خود سوار كرد .\r\nگويد : قتيبه متوجه هيثم بن منخل شد كه بر ضد او عمل مىكرد و شعرى به اين مضمون خواند :\r\n« هر روز به او تيراندازى مىآموختم « و چون دستش محكم شد مرا با تير زد [ 1 
  ] » گويد : برادران قتيبه ، عبد الرحمان و عبد الله و صالح و حصين و عبد الكريم ، پسران مسلم با وى شكته شدند ، پسرش كثير نيز با كسانى از خاندان وى كشته شدند .\r\nبرادرش ضرار كه مادر وى غراء دختر ضرار بن قعقاع بود نجات يافت كه داييانش او را بدر بردند .\r\nبعضىها گفته‌اند عبد الكريم بن مسلم در قزوين كشته شد .\r\nابو مالك گويد : قتيبه را به سال نود و ششم كشتند و از فرزندان مسلم يازده كس كشته شدند كه وكيع آنها را بياويخت ، هفت كس از پشت مسلم بودند ، قتيبه و عبد الرحمان و عبد الله فقير و عبيد الله و صالح و بشار و محمد پسران مسلم و چهار كس از فرزندان با واسطه وى بودند : از جمله كثير بن قتيبه و مغلس بن عبد الرحمان . از فرزندان بىواسطه مسلم بجز عمرو كسى نجات نيافت كه عامل گوزگان بود و ضرار كه مادرش غراء دختر ضرار بن قعقاع بود و داييانش بيامدند و او را كشيدند و نجاتش دادند .\r\n\r\n","description":"","footnote":"\r\n[ 1 
  ]\r\n\r\nاعلمه الرمايه كل يوم\r\nفلما شد ساعده رمانى\r\n\r\n.\r\n","page_name":" 3906 ","page_number":151},
  {"content":"\r\nگويد : اياس بن عمر و ضربتى به گردن مسلم بن عمرو زد كه زنده ماند .\r\nگويد : و چون كسان دور سراپرده را گرفتند طنابهاى آن را بريدند .\r\nزهير گويد : جهم بن زحر به سعد گفت : « پياده شو و سرش را ببر » كه زخمهاى بسيار داشت .\r\nگفت : « بيم دارم كه سواران بجولان آيند . » گفت : « من پهلوى توام از چه مىترسى ؟ » گويد : سعد پياده شد و بالاى سرا پرده را دريد و سر او را بريد .\r\nگويد : وقتى مسلمه ، يزيد بن مهلب را كشت ، سعيد خذينه نوادهء ابى العاص ، ولايتدار خراسان شد و عاملان يزيد را به زندان كرد كه جهم بن زحر جعفى از آن جمله بود وى يكى از مردم باهله عهده دار شكنجه وى بود به دو گفتند : « اين قاتل قتيبه است » و او را با شكنجه كشت . سعيد وى را ملامت كرد كه گفت : « به من گفته بودى كه از او مال بگيرم شكنجه اش كردم و اجلش رسيد . » گويد : روزى كه قتيبه كشته مىشد كنيز خوارزميش روى او افتاد و چون كشته شد برون شد و بعدها يزيد بن مهلب او را گرفت كه مادر خليده بود .\r\nابو اليقظان گويد : وقتى قتيبه كشته شد عمارة بن جنيه رياحى بالاى منبر رفت و سخن كرد و بسيار گفت . وكيع به دو گفت از اين كثافت و ياوه گويى بگذر ، آنگاه وكيع سخن كرد و شعرى خواند به اين مضمون :\r\n« هر كه شتر را بگايد « گاينده اى را مىگايد » آنگاه گفت : « قتيبه مىخواست مرا بكشد اما من آدم كشم » و باز شعرى خواند به اين مضمون :\r\n« مرا آزمودند و باز آزمودند .\r\n« و چون پير شدم و مرا پير كردند\r\n","description":"","footnote":"","page_name":" 3907 ","page_number":152},
  {"content":"\r\n« عنانم را رها كردند « و از من كناره گرفتند « مرا ابو مطرف مىگويند . » طلحة بن اياس گويد : روزى كه وكيع ، قتيبه را كشت شعرى خواند به اين مضمون :\r\n« من پسر خندفم « و قبايل خندف مرا « به كارهاى نكو نسبت مىدهند » آنگاه ريش خويش را گرفت و شعرى خواند به اين مضمون :\r\n« پيرى كه وقتى ناخوشايندى به او تحميل كنند « حادثه ها پديد ميارد » آنگاه گفت : « به خدا بسيار مىكشم ، و باز بسيار مىكشم سپس بسيار مياويزم و باز بسيار مياويزم من خونخواره‌ام ، اين مرزبان شما ، روسپى زاده ، قيمتها را گران كرده ، به خدا فردا در بازار يك قفيز به چهار مىشود ، يا او را مياويزم بر پيمبرتان صلوات گوييد » آنگاه فرود آمد .\r\nمسلمة بن محارب گويد : وكيع سر قتيبه و انگشتر او را خواست ، گفتند :\r\n« مردم ازد آن را گرفتند . » وكيع برون شد و شعرى مىخواند به اين مضمون :\r\n« كدام روز از مرگ بگريزم « روزى كه مقدر نشده « يا روزى كه مقدر شده » [ 1 
  ] و مىگفت : « به خدايى كه جز او خدايى نيست نمىروم تا سر را بيارند يا سرم\r\n\r\n","description":"","footnote":"\r\n[ 1 
  ]\r\n\r\nفى اى يومى من الموت افر\r\nأ يوم ما قدر ام يوم قدر\r\n\r\n","page_name":" 3908 ","page_number":153},
  {"content":"\r\nيا سر قتيبه برود » و چوبى بياورد و گفت : « اين اسب را سواران بايد » كه به آويختن تهديد مىكرد .\r\nگويد : حصين به دو گفت : « اى ابو مطرف سر را مياورند » و او آرام گرفت آنگاه حصين پيش ازديان رفت و گفت : « مگر شما احمقيد ، با او بيعت كرديم و سالارى را به او داديم ، خودش را به خطر انداخت ، و شما سر را مىگيريد ، ببريدش خدا اين سر را لعنت كند » گويد : پس سر را بياوردند و گفتند : « اى ابو مطرف اين شخص سر را بريده پاداشش بده » گفت : « خوب » و سه هزار به او داد و سر را همراه سليط بن عبد الكريم حنفى فرستاد با كسانى از مردم قبايل كه سليط سالارشان بود و از بنى تميم كسى را نفرستاد .\r\nابو الذيال گويد : انيف بن حسان يكى از مردم بنى عدى از جمله كسانى بود كه سر را بردند .\r\nابو مخنف گويد : وكيع عمل حيان نبطى را تلافى كرد .\r\nخريم بن ابى يحيى گويد :\r\nوقتى سر قتيبه را با سرهاى مردم خاندان وى پيش سليمان نهادند و به هذيل بن زفر گفت : « اى هذيل از اين آزرده خاطر شدى ؟ » گفت : « اگر آزرده خاطر شده باشم خيلىها آزرده خاطر شده‌اند » گويد : خريم بن عمرو و قعقاع بن خليد با سليمان سخن كردند و گفتند : « اجازه بده سرهايشان دفن شود » گفت : « بله ، من تا اين حد نمىخواستم » يزيد بن سويد گويد : يكى از عجمان خراسان مىگفت : « اى گروه عربان قتيبه را كشتيد ؟ به خدا اگر قتيبه از ما بود و ميان ما مرده بود او را در تابوتى مىنهاديم و وقتى به نبرد مىرفتيم به وسيلهء او فتح مىجستيم »\r\n","description":"","footnote":"","page_name":" 3909 ","page_number":154},
  {"content":"\r\nگويد : آنچه قتيبه در خراسان كرد هيچكس نكرد اما نامردى كرد به سبب آنكه حجاج به دو نوشته بود كه مردم آنجا را فريب بده و در راه خدا خونشان را بريز .\r\nحسن بن رشيد گويد : اسپهبد به يكى گفته بود : « اى گروه عربان قتيبه و يزيد را كه سروران عرب بودند كشتيد ؟ » آنگاه گفت : « كدام يكىشان پيش شما بزرگتر و پر مهابتتر بود ؟ » گفت : « اگر قتيبه به مغرب در انتهاى سوراخى بود و در بند آهنين و يزيد با ما در ولايتمان بود و ولايتدارمان ، قتيبه به نزد ما بزرگتر و پر مهابتتر بود . » مفضل بن محمد ضبى گويد : روزى كه قتيبه كشته مىشد يكى پيش وى آمد كه نشسته بود و گفت : « امروز پادشاه عرب كشته مىشود » ، قتيبه به نزد كسان پادشاه عرب بود . قتيبه به دو گفت : « بنشين » كليب بن خلف گويد : يكى از كسانى كه به روز كشته شدن قتيبه همراه وكيع بوده بود به من گفت : « وكيع يكى را گفت كه ندا داد : نبايد ساز و برگ كشته اى گرفته شود . » گويد : ابن عبيد هجرى بر ابو الحجر باهلى گذشت و ساز و برگ او را برگرفت وكيع خبر يافت و گردن او را بزد .\r\nعبد الله بن عمر از مردم تميم اللات گويد : روزى وكيع بر نشست ، مستى را پيش وى آوردند بگفت تا او را كشتند .\r\nگفتند : « كشتن او را روا نبود ، بايد حدش مىزدند » گفت : « من با تازيانه عقوبت نمىكنم با شمشير عقوبت مىكنم » نهار بن توسعه در اين باره شعرى گفت به اين مضمون :\r\n« ما از دست باهلى گريان بوديم « اما اين غدانى بدتر است و بدتر »\r\n","description":"","footnote":"","page_name":" 3910 ","page_number":155},
  {"content":"\r\nو هم او گويد :\r\n« وقتى ديديم كه ابن مسلم باهلى « جبارى مىكند « شمشير تيز بر سر وى فرود آورديم » يكى از پيران غسان گويد : در ثنيه العقاب بوديم كه يكى را ديديم همانند پيك كه عصا و كيسه اى همراه داشت ، گفتيم : « از كجا مىآيى ؟ » گفت : « از خراسان » گفتيم : « آنجا خبرى بود ؟ » گفت : « آرى ، ديروز قتيبة بن مسلم كشته شد » گويد : از گفتهء وى شگفتى كرديم و چون انكار ما را بديد گفت : « اگر امشب مرا در افريقيه ببينيد چه ميانديشيد ؟ » و برفت ، بر اسبان خويش از پى وى رفتيم ، چيزى بود كه از ديد چشم پيشى مىگرفت .\r\nعبد الرحمان بن جمانهء باهلى در رثاى قتيبه گويد :\r\n« گويى ابو حفص قتيبه « با سپاهى سوى سپاهى نرفت « و بر منبرى بالا نرفت « و هنگامى كه قوم اطراف وى بودند « پرچمها به جنبش نيامد « و مردم ، سپاهى از آن وى نديدند « مرگ او را بخواند و پروردگار خويش را اجابت كرد « و پاكيزه و عفيف سوى بهشتها روان شد « اسلام از پس محمد\r\n","description":"","footnote":"","page_name":" 3911 ","page_number":156},
  {"content":"\r\n« مصيبتى بزرگتر از ابو حفص نداشت « اى عبهر بر او اشك بريز » « عبهر نام كنيز فرزنددار قتيبه بود و نيز اصم بن حجاج در رثاى قتيبه شعرى دارد به اين مضمون :\r\n« آيا وقت آن نرسيده كه قبايل .\r\n« ما را نيك بشناسند « بله ما از همه كسان « به بزرگى و سرفرازى شايسته تريم .\r\n« سالار تميميان و آزادشدگان و مذحج « و ازد و عبد القيس و قبيلهء بكر بوديم .\r\n« با نيروى شاهى خويش « هر كه را مىخواستيم مىكشتيم « و هر كه را مىخواستيم « به زبونى و اطاعت وادار مىكرديم .\r\n« اى سليمان نيزه هاى ما « چه سپاهها كه به تصرف شما آورد « و چه قلعه هاى بلند كه گشوديم « با ولايت هموار و كوهستان سخت .\r\n« چه شهرها كه كسان پيش از ما « به غزاى آن نرفته بودند\r\n« كه ماه به ماه سپاه سوى آن رانديم « و مردم همه شهرها را « تا آن سوى طلوعگاه صبحدم\r\n","description":"","footnote":"","page_name":" 3912 ","page_number":157},
  {"content":"\r\n« با نيزه از شرك رهانيديم .\r\n« اگر مرگ شتاب نياورده بود « از سد ذو القرنين نيز گذشته بوديم » در اين سال سليمان بن عبد الملك ، خالد بن عبد الله قسرى را از مكه برداشت و طلحة بن داود حضرمى را ولايتدار آنجا كرد .\r\nدر همين سال مسلمة بن عبد الملك به غزاى تابستانى به سرزمين روم رفت و قلعه اى را گشود كه آن را قلعه عوف مىگفتند .\r\nدر همين سال قرة بن شريك عبسى كه امير مصر بود درگذشت . به گفتهء بعضى از سيرت نويسان اين به ماه صفر بود ، اما بعضىها گفته‌اند كه هلاكت قره در ايام زندگانى وليد بود ، به سال نود و پنجم ، در همان ماه كه حجاج هلاك شد .\r\nدر اين سال ابو بكر بن محمد انصارى سالار حج شد ، از ابو معشر چنين آورده‌اند . واقدى و ديگران نيز چنين گفته‌اند .\r\nدر اين سال امير مدينه ابو بكر بن محمد انصارى بود ، كه امير مكه عبد العزيز بن عبد الله بود ، كار جنگ عراق و نماز آن با يزيد بن مهلب بود ، كار خراج آنجا با صالح ابن عبد الرحمان بود . عامل بصره سفيان بن عبد الله كندى بود از جانب يزيد بن مهلب .\r\nكار قضاى بصره با عبد الرحمان بن اذينه بود ، كار قضاى كوفه با ابو بكر پسر ابو موسى بود ، كار جنگ خراسان با وكيع بن ابى اسود بود .\r\nآنگاه سال نود و هفتم درآمد .\r\n\r\nسخن از حوادث سال نود و هفتم\r\nاز جمله حوادث سال اين بود كه سليمان بن عبد الملك سپاه سوى قسطنطنيه فرستاد و پسر خويش داود را به سالارى غزاى تابستانى گماشت كه قلعهء زن را\r\n","description":"","footnote":"","page_name":" 3913 ","page_number":158},
  {"content":"\r\nگشود .\r\nدر اين سال ، چنان كه واقدى گويد : مسلمة بن عبد الملك سرزمين روم را گشود و قلعه اى را كه وضاح سالار وضاحيه گشوده بود ، باز بگشود .\r\nو هم در اين سال عمرو بن هبيره فزارى از راه دريا به غزاى سرزمين روم رفت و زمستان را آنجا ببود .\r\nو هم در اين سال عبد العزيز پسر موسى بن نصير در اندلس كشته شد و حبيب ابن ابى عبيد فهرى سروى را براى سليمان آورد .\r\nو هم در اين سال سليمان بن عبد الملك ، يزيد بن مهلب را ولايتدار خراسان كرد .\r\n\r\nسخن از اينكه چرا سليمان يزيد بن مهلب را ولايتدار خراسان كرد ؟\r\nسبب آن بود كه وقتى خلافت به سليمان بن عبد الملك رسيد كار جنگ عراق و نماز و خراج آنجا را به يزيد بن مهلب سپرد . و چنان كه از ابو مخنف آورده‌اند ، وقتى يزيد به كار عراق گماشته شد در كار خويش نظر كرد و گفت حجاج عراق را ويران كرده و من اينك مايهء اميد عراقم ، اگر آنجا روم و با مردم در كار خراج سخت بگيرم و به سبب آن شكنجه كنم ، مانند حجاج شوم و جنگ ميان مردم اندازم و زندانهايى را كه خدا از آن معافشان داشته باز پس آرم و اگر چندان كه حجاج مىفرستاد پيش سليمان نفرستم از من نپذيرد .\r\nگويد : پس يزيد پيش سليمان آمد و گفت : « يكى را به توبه مىنمايم كه در كار خراج بصير است . وى را به كار خراج گمار ، و وى را مسئول آن كن . » سليمان گفت : « راى ترا پذيرفتم »\r\n","description":"","footnote":"","page_name":" 3914 ","page_number":159},
  {"content":"\r\nگويد : پس از آن يزيد سوى عراق آمد .\r\nعمير بن شبه گويد : صالح پيش از آمدن يزيد سوى عراق آمد و در واسط جاى گرفت .\r\nعباد بن ايوب گويد : وقتى يزيد بيامد مردم به پيشواز وى برون شدند ، به صالح گفتند : « اينك يزيد مىرسد و مردم به پيشواز وى برون شده‌اند » ، اما وى برون نشد تا يزيد نزديك شهر رسيد ، آنگاه برون شد ، پيراهن و جامهء زرد كوچكى به تن داشت و چهار صد كس از مردم شام پيشاپيش وى مىرفتند ، با يزيد برخورد و همراه وى بيامد و چون وارد شهر شد صالح به دو گفت : « اين خانه را براى تو خالى كرده‌ام » و به خانه اى اشاره كرد كه يزيد فرود آمد و صالح به خانهء خويش رفت .\r\nگويد : صالح با يزيد سختى كرد و چيزى به دو نداد . يزيد هزار خوان داشت كه مردم را بر آن غذا مىداد ، صالح آن را بگرفت . يزيد گفت : « قيمت آن را پاى من بنويس » گويد : يزيد كالاى بسيار خريد و حواله ها عهدهء صالح به دست فروشندگان داد كه پرداخت نكرد و پيش يزيد بازگشتند كه خشمگين شد و گفت : « اين كارى است كه خودم با خودم كردم » چيزى نگذشت كه صالح بيامد و يزيد جا براى او خالى كرد كه بنشست و به يزيد گفت : « اين حواله ها چيست ؟ خراج براى آن محل ندارد ، چند روز پيش يك حوالهء صد هزارى ترا پرداخته‌ام ، مقرريهايت را از پيش داده‌ام ، براى سپاه مالى خواستى كه دادم ، براى اين محلى نيست و امير مؤمنان بدان رضايت نمىدهد و مواخذه مىكند . » يزيد به دو گفت : « اى ابو الوليد اين بار اين حواله ها را پرداخت كن » .\r\nصالح بخنديد ، گفت : « پرداخت مىكنم اما حواله بسيار مده » گفت : « نمىدهم » زهير بن هنيد گويد : سليمان بن عبد الملك ، يزيد بن مهلب را ولايتدار عراق كرد\r\n","description":"","footnote":"","page_name":" 3915 ","page_number":160},
  {"content":"\r\nو ولايت خراسان را به دو نداد ، آنگاه سليمان به عبد الملك بن مهلب كه در شام بود - يزيد به عراق رفته بود - گفت : « عبد الملك ! اگر ترا ولايتدار خراسان كنم چگونه خواهى بود ؟ » گفت : « امير مؤمنان مرا چنان بيند كه خواهد » ، آنگاه سليمان از اين كار چشم پوشيد .\r\nگويد : آنگاه عبد الملك بن مهلب به جرير بن يزيد جهضمى و كسانى از خواص خويش نوشت كه امير مؤمنان ولايتدارى خراسان را به من پيشنهاد كرده و اين خبر به يزيد بن مهلب رسيد كه از كار عراق و سختگيرى صالح دلگير بود كه با وجود او به چيزى دست نمىيافت ، پس عبد الله بن اهتم را پيش خواند و گفت : « ترا براى كارى خواستم كه خاطرم بدان مشغول است و مىخواهم كه آن را به سامان ببرى » گفت : « هر چه مىخواهى به من دستور بده » گفت : « من در اين سختى افتاده‌ام كه مىبينى و از اين آزرده خاطرم ، خراسان خاليست و شنيده‌ام كه امير مؤمنان آن را براى عبد الملك بن مهلب نام برده ، آيا راه چاره اى هست ؟ » گفت : « آرى ، مرا پيش امير مؤمنان فرست و اميدوارم فرمان ترا به ولايتدارى خراسان بيارم » گفت : « پس آنچه را با تو گفتم نهان دار » گويد : آنگاه يزيد دو نامه به سليمان نوشت كه در يكى از كار عراق سخن كرده بود و ستايش ابراهيم گفته بود و از بصيرت وى در كار عراق ياد كرده بود .\r\nگويد : يزيد ، ابن اهتم را بر اسبان بريد فرستاد و سىهزار به دو داد كه هفت روزه برفت و نامه يزيد را به سليمان داد ، وقتى پيش وى رفت كه غذا مىخورد و يكسو نشست كه دو جوجه به نزد وى آوردند و آن را بخورد .\r\n","description":"","footnote":"","page_name":" 3916 ","page_number":161},
  {"content":"\r\nگويد : وقتى ابن اهتم وارد شد ، سليمان به دو گفت : « در جلسه اى جز اين خواهى آمد » و پس از سه روز او را پيش خواند و به دو گفت : « يزيد بن مهلب به من نامه نوشته و از بصيرت تو در كار عراق و خراسان سخن آورده ، و از تو ستايش كرده ، بصيرت تو در اين باره چگونه است ؟ » گفت : « آنجا را از همه كس بهتر مىشناسم كه آنجا تولد يافته‌ام و آنجا بزرگ شده‌ام و از آنجا و ريشه آن اطلاع دارم » گفت : « امير مؤمنان سخت به كسى مانند تو نياز دارد كه دربارهء كار خراسان با تو مشورت كند ، يكى را به من بنماى كه او را ولايتدار خراسان كنم » گفت : « امير مؤمنان بهتر داند كه مىخواهد كى را ولايتدار كند ، اگر يكى از آنها را نام برد ، من راى خويش را دربارهء وى بگويم ، كه آيا شايستهء اين كار هست يا نه ؟ » گويد : « سليمان يكى از مردم قريش را نام برد » .\r\nابن اهتم گفت : « اى امير مؤمنان وى از مردان خراسان نيست . » گفت : « عبد الملك بن مهلب ؟ » گفت : « نه » تا سليمان چند كس را بر شمرد كه آخر آنها وكيع بن اسود بود .\r\nابراهيم گفت : « اى امير مؤمنان ، وكيع مردى دلير و شجاع و جنگاور و كاربر است اما مرد اين كار نيست\r\nكه وى هرگز سالار سيصد كس نبوده و كسى را مطيع خويش نديده » گفت : « راست گفتى ، واى تو پس مرد اين كار كيست ؟ » گفت : « يكى را مىشناسم كه نام نبردى » گفت : « كيست ؟ » گفت : « نام وى را نمىگويم مگر امير مؤمنان تعهد كند كه اين را نهان دارد و اگر او خبر يافت مرا از وى حفظ كند » .\r\n","description":"","footnote":"","page_name":" 3917 ","page_number":162},
  {"content":"\r\nگفت : « خوب ، نام ببر ، كيست ؟ » گفت : « يزيد بن مهلب » گفت : « او در عراق است و اقامت آنجا را از اقامت خراسان بيشتر دوست دارد . » گفت : « اى امير مؤمنان مىدانم ، اما او را به اين كار وادار خواهى كرد و يكى را بر عراق جانشين مىكند و مىرود . » گفت : « رأى صواب آوردى » ، و فرمان يزيد را براى خراسان نوشت ، و ضمن نامه اى براى او نوشت كه ابن اهتم به عقل و دين و فضيلت و رأى چنان است كه ياد كرده بودى و نامه و فرمان يزيد را به ابن اهتم داد كه هفت روزه برفت و پيش يزيد رسيد كه گفت : « چه خبر بود ؟ » گويد : ابن اهتم فرمان را به دو داد و يزيد هماندم دستور داد كه براى حركت خراسان آماده شوند و پسر خويش مخلد را پيش خواند و سوى خراسان فرستاد .\r\nگويد : پسر مخلد همانروز حركت كرد ، پس از آن يزيد حركت كرد و جراح ابن عبد الله حكمى را بر واسط جانشين خويش كرد ، عبد الله بن هلال كلابى را بر بصره گماشت و اموال و كارهاى خويش را در بصره به مروان بن مهلب سپرد كه از همه برادران بيشتر به او اعتماد داشت .\r\nابو البهاء ايادى دربارهء مروان شعرى دارد به اين مضمون :\r\n« ابو قبيصه را ديده‌ام كه هر روز .\r\n« طبع وى با پيشامدها « از همه شان سازگارتر است « وقتى آنها نخواهند كار بزرگ را « عهده كنند « وى هر چه تواند عهده مىكند\r\n","description":"","footnote":"","page_name":" 3918 ","page_number":163},
  {"content":"\r\n« اگر دلهايشان از چيزى ملول شود « توبه وجود و گشاده دستى از آنها برترى . » اما گفتار ابو عبيده ، معمر بن مثنى از روايت ابو مالك چنين است كه گويد :\r\nوكيع بن ابى سود ، سر قتيبه را براى سليمان فرستاد و اطاعت نمود و سليمان از او خشنود شد ، يزيد بن مهلب يكصد هزار براى عبد الله بن اهتم معين كرد كه عيب وكيع را پيش سليمان بگويد و او گفت : « خداى امير مؤمنان را قرين صلاح بدارد به خدا به نزد من هيچكس بيشتر از وكيع در\r\nدر خور ستايش نيست و حق منت بر من ندارد كه انتقام مرا گرفته و دشمنم را از ميان برداشته ولى حق امير مؤمنان بر من بزرگتر و واجبتر است و نيكخواهى امير مؤمنان بر گردن من است ، وكيع هرگز يكصد سوار با خود نداشته مگر به انديشهء خيانت افتاده ، در جمع گمنام است و به فتنه مشهور » گفت : « پس او از جمله كسانى نيست كه از او كمك گيريم » گويد : و چنان بود كه قيسيان پنداشتند كه قتيبه به كار خلع اقدام نكرده ، بود . پس سليمان يزيد بن مهلب را به جنگ عراق گماشت و به دو گفت : « اگر قيسيان شاهد آوردند كه قتيبه به كار خلع اقدام نكرده و از اطاعت به در نرفته قصاص وى را از وكيع بگيرد . » گويد : اما يزيد خيانت كرد ، چيزى را كه براى ابن اهتم تعهد كرده بود به دو نداد و پسر خويش مخلد را سوى وكيع فرستاد .\r\nكرمانى گويد : يزيد پسر خويش مخلد را به خراسان فرستاد ، مخلد وقتى نزديك مرو رسيد عمرو بن عبد الله عتكى صنابحى را پيش فرستاد و چون آنجا رسيد كس پيش وكيع فرستاد كه پيش من آى . » گويد : اما وكيع نپذيرفت و عمرو كس پيش او فرستاد كه اى بدوى احمق جلف خشن ، به سوى امير خويش رو و از او پيشواز كن . سران مردم مرو به پيشواز مخلد برون شدند اما وكيع از رفتن بازماند ، ولى عمرو ازدى او را برون فرستاد و\r\n","description":"","footnote":"","page_name":" 3919 ","page_number":164},
  {"content":"\r\nو چون پيش مخلد رسيدند همه مردم فرود آمدند بجز وكيع و محمد بن حمران سغدى و عباد بن لقيط كه از مردم بنى قيس بن ثعلبه بود .\r\nگويد : آنها را پياده كردند ، وقتى مخلد به مرو رسيد پيش از آمدن پدرش وكيع را بداشت و شكنجه كرد و ياران وى را بگرفت و شكنجه كرد .\r\nادريس بن حنظله گويد : وقتى مخلد به خراسان رسيد مرا بداشت ، ابن اهتم پيش من آمد و گفت : « مىخواهى رهايى يا بى ؟ » گفتم : « آرى » گفت : « نامه هايى را كه قعقاع بن خليد عبسى و خريم بن عمرو مرى دربارهء خلع سليمان به قتيبه نوشته‌اند برون آر » گفتمش : « اى ابن اهتم ،\r\nمرا در كار دينم فريب مىدهى » گويد : پس طومارى بخواست و گفت : « تو احمقى و نامه هايى از زبان قعقاع و كسانى از طايفهء قيس به قتيبه نوشت كه وليد بن عبد الملك مرده و سليمان ، ابن مزونى را به خراسان مىفرستد پس او را خلع كن » گفتمش : « اى ابن اهتم به خدا خودت را به هلاكت مىدهى ، به خدا اگر پيش وى روم به او خبر مىدهم كه اين نامه ها را تو نوشته اى » در اين سال يزيد بن مهلب به امارت سوى خراسان رفت .\r\nابو السرى ازدى به نقل از عموى خويش گويد : از پس كشته شدن قتيبه وكيع نه ماه يا ده ماه ولايتدار خراسان بود و يزيد بن مهلب به ساله نود و هفتم آمد .\r\nمحمد بن مفضل به نقل از پدرش گويد : يزيد مردم شام را تقرب داد ، با گروهى از مردم خراسان و نهار بن توسعه شعرى گفت به اين مضمون :\r\n« از هيچ امرى چنان اميد نداشتيم « كه از يزيد اميد داشتيم « اما گمان ما دربارهء وى به خطا رفت\r\n","description":"","footnote":"","page_name":" 3920 ","page_number":165},
  {"content":"\r\n« از روزگار پيش « در كار آميزش با مردم ناچيز « بى رغبت بوده‌ايم « اگر اميرى انصافمان ندهد « چون شيران سوى او روان مىشويم « اى يزيد ، آهسته رو و به طرف ما برگرد « و ما را از آميزش بردگان بر كنار دار « مىآييم و جز بىاعتنايى نمىبينيم « و از دور سلام مىكنيم « و نوميد و بىعطا باز مىگرديم « اين عبوسى و بىاعتنايى براى چيست ؟ » غالب قطان گويد : در ايام خلافت سليمان ، عمر بن عبد العزيز را ديدم كه در عرفات ايستاد ، در آن سال سليمان به حج آمده بود ، عمر بن عبد العزيز بن عبد الله مىگفت : « شگفتا كه امير مؤمنان كسى را بر بهترين مرز مسلمانان گماشته كه از بازرگانانى كه از آنجا مىآيند مىشنوم كه به يكى از كنيزان خود به اندازهء سهم هزار مرد چيز مىدهد ،\r\nبه خدا در كار ولايتدارى خويش خدا را منظور ندارد . » گويد : بدانستم كه يزيد و كنيز جهنى را منظور دارد . و گفتم : « كوشش آنها را در جنگهاى ازارقه پاس مىدارد . » گويد : يزيد ، عبد الملك بن سلام سلولى را جايزه داد و او شعرى گفت به اين مضمون :\r\n« اى يزيد ، عطاى تو « پيوسته به من مىرسد « چندان كه سيراب شده ام\r\n","description":"","footnote":"","page_name":" 3921 ","page_number":166},
  {"content":"\r\n« و بخشش شما انكار ناپذير است .\r\n« وقتى حاجتى باشد تو همانند بهارى « كه بيمار از آن بهره گيرد « و تنگدست از آن بهره گيرد « بهارى كه ابر آن به همه ولايتتان مىرسد « كه سيراب شده‌اند و ابر بارنده « به فراوانى بر آنها باريده است « هر جا بباشى خدايت سيراب كند « كه ابرى گسترده و بارانزايى « كه پاره هاى آن پيوسته « مىرود و باز مىگردد » در اين سال ، سليمان بن عبد الملك سالار حج بود . اين را از ابو معشر روايت كرده‌اند .\r\nدر همين سال ، سليمان ، طلحة بن داود حضرمى را از مكه معزول كرد .\r\nواقدى گويد : وقتى سليمان بن عبد الملك از حج بازگشت ، طلحة بن داود حضرمى را از مكه برداشت ، مدت امارت وى شش ماه بود ، پس از او عبد العزيز اموى را ولايتدار مكه كرد .\r\nدر اين سال عاملان ولايتها همان عاملان سال پيش بودند ، مگر خراسان كه عامل جنگ و خراج و نماز آن يزيد بن مهلب بود . جانشين يزيد بر كوفه چنان كه گفته‌اند حرملة بن عمير لخمى بود ، براى مدت چند ماه ، پس از آن وى را معزول كرد و بشر ابن حسان نهدى را بر آنجا گماشت .\r\nآنگاه سال نود و هشتم در آمد .\r\n","description":"","footnote":"","page_name":" 3922 ","page_number":167},
  {"content":"\r\n\r\nسخن از حوادثى كه در سال نود و هشتم بود\r\nاز جمله حوادث اين سال آن بود كه سليمان بن عبد الملك برادر خويش مسلمة را سوى قسطنطنيه فرستاد و به دو گفت آنجا بماند تا شهر را بگشايد يا دستور سليمان بيايد . و او زمستان و تابستان را آنجا گذرانيد .\r\nسليمان بن موسى گويد : وقتى مسلمة نزديك قسطنطينه رسيد گفت كه هر يك از سواران دوازده رطل آذوقه به دنبال اسب خويش بردارد تا به قسطنطنيه رساند و بگفت تا آذوقه را به يكسو افكندند كه چون كوهها شد ، آنگاه به مسلمانان گفت : « از اين آذوقه چيزى نخوريد به سرزمين آنها حمله بريد و زراعت كنيد » گويد : مسلمه خانه هايى از چوب ساخت و زمستان را در آن به سر برد و كسان زراعت كردند و آن آذوقه در صحراى باز بماند و كسان از چيزهايى كه در اثناى حمله ها به دست مىآوردند مىخوردند ، پس از آن از كشت خويش بخوردند و مسلمه بيرون قسطنطنيه بماند و مردم آنجا را مقهور داشت سران مردم شام ، خالد بن معدان و عبد الله بن ابى زكريا خزاعى و مجاهد بن جبر نيز با وى بودند تا وقتى كه خبر مرگ سليمان به دو رسيد . شاعر در اين باب شعرى گويد به اين مضمون :\r\n« دوازده رطل خويش را بر مىدارد « و دوازده رطل مسلمه را نيز » على بن محمد گويد : وقتى سليمان زمامدار شد ، به غزاى روم رفت و در دابق فرود آمد و مسلمه را پيش فرستاد كه روميان از او بيمناك شدند و اليون از ارمينيه بيامد و به مسلمه گفت : « يكى را پيش من فرست كه با من سخن كند . » گويد : مسلمه ، ابن هبيره را فرستاد كه به اليون گفت : « شما ميان خودتان كى را احمق مىدانيد ؟ »\r\n","description":"","footnote":"","page_name":" 3923 ","page_number":168},
  {"content":"\r\nگفت : « كسى كه شكم خويش را از هر چه بيابد پر كند » ابن هبيره گفت : « ما مردمى دينداريم و اطاعت اميرانمان جزو دين ماست »\r\nگفت : « راست گفتى ، ما و شما چنان بوديم كه براى دين نبرد مىكرديم و به سبب آن خشمگين مىشديم ، اما اكنون براى تسلط و شاهى نبرد مىكنيم ، براى هر سر يك دينار به تو مىدهيم » راوى گويد : روز بعد ابن هبيره پيش روميان بازگشت .\r\nابن هبيره گويد : نخواست رضايت دهد ، وقتى پيش وى رفتم غذا خورده بود و شكمش را پر كرده بود و خفته بود و چون بيدار شد بلغم بر او چيره شده بود و ندانست من چه گفتم .\r\nگويد : بطريقان به اليون گفتند : « اگر مسلمه را از ما باز گردانى ترا شاه مىكنيم . » و با وى پيمان كردند .\r\nراوى گويد : ابن هبيره پيش مسلمه آمد و گفت : « اين قوم چنان دانسته‌اند كه تو تا وقتى كه آذوقه دارى به راستى نبرد نمىكنى و وقت مىگذرانى اگر آذوقه را بسوزانى تسليم مىشوند » گويد : مسلمه آذوقه را بسوزانيد و دشمن نيرو گرفت و مسلمانان به سختى افتادند چندان كه نزديك بود به هلاكت افتند و چنين بودند تا وقتى كه سليمان بمرد .\r\nراوى گويد : سليمان بن عبد الملك وقتى در دابق بود ، با خدا پيمان كرد كه باز نگردد تا وقتى كه سپاهى كه سوى روميان فرستاده بود وارد قسطنطنيه شود .\r\nگويد : پادشاه روم هلاك شد و اليون پيش وى آمد و به دو خبر داد و تعهد كرد كه سرزمين روم را به دو تسليم كند و مسلمه با وى برفت تا نزديك قسطنطنيه فرود آمد و هر چه آذوقه آنجا بود فراهم آورد و مردم شهر را محاصره كرد .\r\nگويد : اليون پيش روميان رفت كه او را به شاهى برداشتند و به مسلمه نوشت\r\n","description":"","footnote":"","page_name":" 3924 ","page_number":169},
  {"content":"\r\nو آنچه را رخ داده بود به دو خبر داد و تقاضا كرد كه مقدارى آذوقه به شهر فرستد كه قوم با آن اعاشه كنند و باور كنند كه كار وى و كار مسلمه يكى است و از اسيرى و برون شدن از ولايت خويش در امانند و اجازه دهد كه شبى آذوقه را حمل كنند .\r\nگويد : و چنان بود كه اليون كشتىها و مردان آماده كرده بود ، مسلمه به دو اجازه داد و در آن محوطه ها چيز درخور ذكرى نماند و همه در يك شب حمل شد .\r\nصبحگاهان اليون جنگجو شد ، با مسلمه خدعه اى كرده بود كه اگر زنى بود مايهء ننگ وى بود ، سپاه به بليه اى افتاد كه هيچ سپاهى نيفتاده بود و چنان شد كه كسى جرئت نداشت تنها از اردوگاه برون شود و اسبان و پوستها و ريشه و برگ درختان و هر چيز ديگر را بجز خاك خوردند . سليمان همچنان در دابق بود ، زمستان بيامد و قدرت كمك كردن به سپاه نداشت تا وقتى درگذشت .\r\nدر اين سال سليمان بن عبد الملك با پسر خويش ايوب بيعت كرد و او را وليعهد خويش كرد .\r\nعلى بن محمد گويد : عبد الملك از وليد و سليمان تعهد گرفته بود كه با ابن عاتكه و با مروان بن عبد الملك از پس وى بيعت كنند .\r\nطارق بن مبارك گويد : مروان بن عبد الملك در ايام خدمت سليمان هنگام بازگشت از مكه بمرد و چون او بمرد سليمان با ايوب بيعت كرد و از يزيد چشم پوشيد و منتظر ماند و اميد داشت كه بميرد ، اما ايوب كه وليعهد او شده بود بمرد .\r\nدر همين سال شهر سقلابيان گشوده شد .\r\nمحمد بن عمر گويد : قوم بر جان به سال نود و هشتم به مسلمة بن عبد الملك حمله بردند وى با گروهى اندك بود ، سليمان بن عبد الملك ، مسعده ، با عمرو پسر قيس را با جمعى به كمك او فرستاد و سقلابيان با وى خدعه كردند ، سپس خداى ، از آن پس كه شراحيل بن عبد را كشتند ، هزيمتشان كرد .\r\nدر اين سال ، چنان كه واقدى گويد : وليد بن هشام و عمرو بن قيس به غزا رفتند ،\r\n","description":"","footnote":"","page_name":" 3925 ","page_number":170},
  {"content":"\r\nكسانى از مردم انطاكيه آسيب ديدند . وليد كسانى از مردم حومهء روم [ 1 
  ] را به دست آورد و بسيار كسى از آنها را به اسيرى گرفت .\r\nدر همين سال يزيد بن مهلب به غزاى گرگان و طبرستان رفت .\r\nابو مخنف گويد : وقتى يزيد بن مهلب به خراسان رفت سه يا چهار ماه آنجا بماند سپس سوى دهستان و گرگان رفت و پسر خويش مخلد را بر خراسان گماشت و برفت و بدهستان جاى گرفت كه مردمش طايفه اى از تركان بودند و آنجا بماند و مردم دهستان را محاصره كرد ، مردم كوفه و مردم بصره و مردم شام و سران مردم خراسان و رى با وى بودند و بجز آزادشدگان و بردگان و داوطلبان يكصد هزار جنگاور داشت .\r\nگويد : و چنان بود كه مردم آنجا برون مىشدند و با مسلمانان جنگ مىكردند و چيزى نمىگذشت كه مسلمانان هزيمتشان مىكردند كه به قلعه شان باز مىگشتند ، پس از آن گاهى برون مىشدند و جنگ مىكردند و جنگشان سخت مىشد .\r\nگويد : جهم و جمال پسران زحر به نزد يزيد منزلتى داشتند و حرمتشان مىداشت . محمد بن عبد الرحمان جعفى نيز زبان آور و دلير بود ، اما خويشتن را با شراب تباه مىكرد و چندان پيش يزيد و مردم خاندان خويش نمىرفت\r\nگويى مانع وى آن بود كه توجه آنها را به دو پسر زحر ، جهم و جمال ديده بود .\r\nگويد : و چنان بود كه وقتى منادى ندا مىداد كه اى سوار خدا برنشين و خوشدل باش ، نخستين سوار از مردم اردو كه به هنگام خطر به نبردگاه مىرسيد محمد بن عبد الرحمان بود . روزى ميان كسان ندا دادند و محمد از همه كسان پيش افتاد ، وى بر تپه اى ايستاده بود كه عثمان بن مفضل بر او گذشت و به دو گفت : « اى محمد هرگز نتوانستم پيش از تو به نبردگاه رسم . » گفت : « مرا از اين چه سود كه شما با نورسان مذحج نظر داريد و حق كهنسالان و مردم مجرب و سخت كوش را نمىشناسيد »\r\n\r\n","description":"","footnote":"\r\n[ 1 
  ] پيداست كه كلمه « روم » در اينجا به معنى قسطنطنيه به كار رفته است ( م )\r\n","page_name":" 3926 ","page_number":171},
  {"content":"\r\nگفت : « اگر آنچه را پيش ما هست مىخواهى ما چيزى را كه شايستهء آن باشى از تو نمىگردانيم » گويد : آنگاه كسان بيامدند و نبردى سخت كردند . محمد بن عبد الرحمان به يك تركان كه كسان از او روى گردانيده بودند حمله برد و دو ضربت در ميانه رد و بدل شد ، شمشير به در محمد بماند و او ضربتى بزد و ترك را بكشت ، آنگاه بيامد ، شمشيرش به دستش بود كه خون از آن مىچكيد و شمشير مرد ترك در خود وى بود و كسان نكوترين منظرى را كه از سوارى مىشد ديد ، بديدند . يزيد مقارنهء دو شمشير و خود و سلاح را بديد و گفت : « اين كيست ؟ » گفتند : « ابن محمد بن عبد الرحمان است » گفت : « پدرش خوب چه مردى است اگر با خويشتن افراط نكرده بود » گويد : پس از آن روزى يزيد برون شد و جايى مىجست كه از آنجا به نزد قوم درآيد ، ناگهان گروهى از تركان به دو حمله بردند سران و سواران جمع با وى بودند نزديك به چهارصد كس ، اما دشمنان نزديك به چهار هزار كس بودند ، يزيد لختى با آنها نبرد كرد ، كسان به وى گفتند : « اى امير برو ما به جاى تو نبرد مىكنيم » گويد : اما يزيد نپذيرفت و آن روز شخصا در كار نبرد بود و چون يكى از آنها بود ، محمد بن عبد الرحمان و دو پسر زحر و حجاج بن جاريهء خثعمى و همه يارانش به نبرد بودند و نبردى نيكو كردند و چون خواستند باز گردند ، حجاج بن جاريه\r\nرا بر عقبداران گماشت كه از پى او نبرد مىكرد تا وقتى به اب رسيد كه تشنه شده بودند و آب بنوشيدند ، آنگاه دشمنان برفتند و كارى نساخته بودند .\r\nسفيان بن صفوان خثعمى در اين باب شعرى گفت به اين مضمون :\r\n« اگر ابن جاريه سفيد پيشانى نبود « كاسه اى تلخ مزه به تو نوشانيده بودند « با سواران و اسبان خويش از تو حمايت كرد\r\n","description":"","footnote":"","page_name":" 3927 ","page_number":172},
  {"content":"\r\n« تا وقتى كه بىزحمت به نزد آب رسيدى » گويد : آنگاه يزيد در كار دهستان اصرار كرد و در اطراف آن از هر سوى سپاه نهاد و آذوقه از آنها ببريد كه در نبرد مسلمانان واماندند و كار محاصره و بليه بر آنها سخت شد وصول ، دهقان دهستان ، كس پيش يزيد فرستاد كه با تو صلح مىكنم به شرط اين كه جان و خاندان و مال مرا امان دهى و شهر را با آنچه در آن هست و با مردمش به تو تسليم كنم . » گويد : پس يزيد با وى صلح كرد و پذيرفت و به تعهد خويش عمل كرد و وارد شهر شد و از آنجا مال و گنج و اسير بىشمار گرفت و چهارده هزار ترك را دست بسته بكشت و اين را براى سليمان بن عبد الملك نوشت .\r\nگويد : آنگاه يزيد حركت كرد و سوى گرگان رفت كه با مردم كوفه بر يكصد هزار و گاهى دويست هزار و سيصد هزار صلح مىكرده بودند . و چون يزيد سوى آنها رفت به تقاضاى صلح آمدند و از او بترسيدند و چيزى بيفزودند ، يزيد يكى از مردم ازد را به نام اسد پسر عبد الله بر آنها گماشت .\r\nگويد : پس از آن يزيد سوى اسپهبد رفت كه در طبرستان بود . فعلگان همراه وى بودند كه درخت مىبريدند و راه مىساختند تا پيش اسپهبد رسيدند كه يزيد آنجا فرود آمد و وى را محاصره كرد و بر سرزمينش تسلط يافت ، آنگاه اسپهبد تقاضاى صلح مىكرد كه آنچه را از پيش از او مىگرفته بودند بيفزايد اما يزيد نمىپذيرفت كه اميد فتح آنجا را داشت .\r\nگويد : يك روز يزيد ابو عيينه برادر خويش را با جمعى از مردم كوفه و بصره فرستاد كه از كوه سوى آنها بالا رفتند . اسپهبد كس پيش ديلمان فرستاده بود و آنها را به جنبش آورده بود كه به نبرد آمدند ، و مسلمانان به آنها پرداختند و پسشان راندند ، سر ديلمان بيامد و هماورد خواست محمد بن عبد الرحمان سوى وى رفت و او را بكشت كه ديلمان هزيمت شدند و مسلمانان تا دهانهء دره پيش رفتند\r\nو مىخواستند\r\n","description":"","footnote":"","page_name":" 3928 ","page_number":173},
  {"content":"\r\nبالا روند ، اما دشمن از بالا نمودار شد ، مسلمانان را با تير و سنگ مىزدند كه بىآنكه نبرد مهمى رخ دهد از دهانهء دره هزيمت شدند . دشمن به تعقيب و طلب مسلمانان بود و آنها از پى همديگر مىدويدند و در پرتگاهها سقوط مىكردند و از بالاى كوه مىافتادند تا به اردوگاه يزيد رسيدند و به خطر اعتنائى نداشتند .\r\nگويد : يزيد همچنان در جاى خويش بود ، اسپهبد به مردم گرگان نامه نوشت و از آنها خواست كه بر ضد ياران يزيد به پا خيزند و راههاى آذوقهء و ارتباط او را با عربان ببرند و وعده داد كه براى اين كار پاداششان خواهد داد .\r\nگويد : پس مردم گرگان بر ضد مسلمانانى كه يزيد آنجا نهاده بود به پا خاستند و هر كس از آنها را توانستند كشتند ، باقيماندهء آنها فراهم آمدند و در يك جا حصارى شدند تا وقتى كه يزيد پيش آنها رفت همچنان ببودند .\r\nگويد : يزيد در سرزمين اسپهبد مقابل وى بود تا وقتى كه با او صلح كرد به هفتصد هزار درم و چهار صد هزار نقد و دويست هزار ، و چهارصد خر با بار زعفران ( ؟ ) و چهار صد مرد كه بر سر هر كدام كلاهى باشد و بر كلاه عبايى و جامى از نقره ، و يك قواره حرير . و چنان بود كه پيش از آن بر دويست هزار درم صلح كرده بودند .\r\nگويد : پس از آن يزيد و يارانش حركت كردند ، گفتى سپاه هزيمتى بودند و اگر به سبب عمل مردم گرگان نبود از طبرستان نمىرفت تا آنجا را بگشايد .\r\nروايت ديگر دربارهء كار يزيد و مردم گرگان چنان است كه كليب بن خلف گويد :\r\nسعيد بن عاص با مردم گرگان صلح كرد پس از آن مقاومت آوردند و كافر شدند ، و پس از سعيد ، كس سوى گرگان نرفت و هيچكس راه خراسان را از آن سوى بىترس و بيم از مردم گرگان نمىپيمود و راه خراسان از فارس به كرمان بود ، نخستين كسى كه راه را به جانب قومش بگردانيد قتيبة بن مسلم بود به هنگامى كه ولايتدار خراسان شد .\r\nگويد : پس از آن به روزگار معاويه ، مصقله با ده هزار كس به غزاى خراسان\r\n","description":"","footnote":"","page_name":" 3929 ","page_number":174},
  {"content":"\r\nرفت و او با سپاهش در رويان ، مجارستان و طبرستان ، به خطر افتادند .\r\nو در يكى از دره هاى آنجا كه دشمن همه تنگناهاى آن را بسته بود همگى كشته شدند كه آنجا را درهء مصقله گويند .\r\nگويد : و چنان شد كه به سرانجام وى مثل مىزدند و مىگفتند : « وقتى كه مصقله از طبرستان باز آيد » [ 1 
  ] ادريس بن حنظله گويد : سعيد بن عاص با مردم گرگان صلح كرد گاهى يكصد هزار مىآوردند و مىگفتند : « اين مال الصلح ماست » گاهى دويست هزار مىآوردند و گاهى سيصد هزار و گاهى اين را مىدادند و گاهى نمىدادند .\r\nگويد : پس از آن مقاومت آوردند و كافر شدند و خراج ندادند تا يزيد بن مهلب سوى آنها رفت و وقتى آنجا رسيد كسى با وى مقاومت نكرد و چون باصول صلح كرد و بحيره و دهستان را گشود ، مردم گرگان بر مبناى صلح سعيد بن عاص با وى صلح كردند .\r\nسليمان بن كثير گويد : صول ترك در دهستان اقامت داشت ، بحيره جزيره اى بود به دريا كه از آنجا تا دهستان پنج فرسنگ بود كه هر دو از توابع گرگان بود و مجاور خوارزم .\r\nگويد : و چنان بود كه صول به فيروز پسر قول ، مرزبان گرگان كه ميانشان بيست و پنج فرسنگ فاصله بود حمله مىبرد و به اطراف ولايتشان دست اندازى مىكرد و به بحيره و دهستان باز مىگشت .\r\nگويد : ميان فيروز و پسر عمويش به نام مرزبان نزاعى رخ داد و مرزبان از او كناره گرفت و در بياسان مقيم شد ، فيروز بيم كرد كه تركان بر او حمله برند و پيش يزيد بن مهلب رفت كه در خراسان بود ، وصول گرگان را گرفت . وقتى فيروز پيش يزيد بن مهلب رسيد به دو گفت : « براى چه آمده اى ؟ » گفت : « از صول بيمناك بودم و از او گريختم »\r\n\r\n","description":"","footnote":"\r\n[ 1 
  ] همسنگ مثل پارسى كه گويد وقت گل نى ( م )\r\n","page_name":" 3930 ","page_number":175},
  {"content":"\r\nيزيد گفت : « آيا راهى براى جنگ با وى هست ؟ » گفت : « آرى يك راه هست و اگر بر او ظفر يافتى بايد خونش را بريزى يا تسليم تو باشد » گفت : « آن راه چيست ؟ » گفت : « اگر از گرگان برون شود و در بحيره جاى گيرد پس از آن من سوى وى روم و آنجا محاصره اش كنم ، بر او ظفر خواهى يافت . به اسپهبد نامه اى بنويس و از او بخواه كه تدبيرى كند\r\nكه صول در گرگان بماند و در مقابل اين كار براى وى پاداشى معين كن و وعدهء خوب بده ، اسپهبد نامهء ترا پيش صول مىفرستد كه بدين وسيله با وى نزديك شود كه او را بزرگ مىدارد صول نيز از گرگان مىرود و در بحيره جاى مىگيرد » گويد : يزيد بن مهلب به فرمانرواى طبرستان نوشت كه من مىخواهم صول در گرگان باشد و با وى نبرد كنم ، بيم دارم اگر خبر يابد سوى بحيره رود و آنجا مقام گيرد ، اگر آن جا رود به او دست نخواهم يافت ، او از تو شنوايى دارد و از تو اندرز مىجويد اگر امسال او را در گرگان نگهدارى كه به بحيره نرود پنجاه هزار مثقال براى تو مىفرستم ، تدبيرى كن كه او را در گرگان نگهدارى كه اگر آنجا بماند بر او ظفر خواهم يافت .\r\nگويد : و چون اسپهبد نامه با بديد خواست به صول نزديك شود و نامه را پيش وى فرستاد و چون نامه به دو رسيد كسان را دستور داد كه سوى بحيره حركت كنند و آذوقه همراه برند كه آنجا حصارى شود .\r\nگويد : وقتى يزيد خبر يافت كه صول از گرگان سوى بحيره رفته مصمم شد سوى گرگان حركت كند و با سىهزار كس برون شد ، فيروز پسر قول نيز با وى بود ، مخلد ، پسر خويش را بر خراسان گماشت ، معاويه پسر ديگرش را بر سمرقند و كش و نسف و بخارا گماشت ، حاتم بن قبيصة بن مهلب را بر طخارستان گماشت و برفت تا به\r\n","description":"","footnote":"","page_name":" 3931 ","page_number":176},
  {"content":"\r\nگرگان رسيد كه در آن وقت شهر نبود ، اطراف آن كوهها بود با دربندها و دره ها كه اگر يكى بر يكى از دربندها مىايستاد كس بدانجا نمىتوانست رفت .\r\nگويد : يزيد وارد گرگان شد و كسى با او مقاومت نكرد ، اموالى از آنجا به دست آورد ، مرزبان گريخت و يزيد با سپاه سوى بحيره رفت و نزديك صول اردو زد و چون آنجا فرود آمد شعرى به تمثل خواند به اين مضمون :\r\n« شمشير بيفتاد و دستان وى بلرزيد « و چنان بود كه با جان خويش « جانهايى را حفظ كرده بود » گويد : پس آنها را محاصره كرده ، صول روزها برون مىشد و با يزيد جنگ مىكرد و به قلعه خويش باز مىگشت ، مردم كوفه و بصره همراه يزيد بودند .\r\nراوى حكايت جهم بن زحر و برادرش و محمد بن عبد الرحمان را چنان كه در روايت پيشين آمده ، نقل مىكند جز اين كه در بارهء ضربت مرد ترك گويد : شمشير ترك در سپر چرمين محمد فرو رفت .\r\nعنبسه گويد : محمد بن عبد الرحمان در گرگان با تركان نبرد كرد كه او را محاصره كردند و با شمشيرهاى خويش به دو حمله بردند و سه شمشير در دست او شكسته شد .\r\nراوى گويد : بدينسان شش ماه در محاصره بودند كه برون مىشدند و نبرد مىكردند ، آنگاه سوى قلعه شان مىرفتند و از نوشيدن آب شور بيمارىاى گرفتند كه آن را سواد مىگفتند و مرگ در ميانشان افتاد ، صول كسى فرستاد و تقاضاى صلح كرد ، يزيد بن مهلب گفت : « نه ، مگر آنكه به حكم من تسليم شود » گويد : اما صول نپذيرفت و كس فرستاد كه صلح مىكنم كه وارد بحيره شوى به شرط اين كه من و مالم را با سيصد كس از خاندانم و خاصانم امان دهى .\r\n","description":"","footnote":"","page_name":" 3932 ","page_number":177},
  {"content":"\r\nگويد : يزيد بن مهلب اين را پذيرفت وصول با مال خويش و سيصد كس از آنها كه مىخواست برون شد و پيش يزيد آمد . آنگاه يزيد چهارده هزار كس از تركان را دست بسته بكشت و بر باقيمانده منت نهاد و از آنها كسى را نكشت .\r\nگويد : سپاهيان به يزيد گفتند : « مقرريهاى ما را بده » پس او ادريس بن حنظلهء عمى را پيش خواند و گفت : « اى پسر حنظله آنچه را در بحيره هست شمار كن تا به سپاهيان دهيم » گويد : ادريس وارد بحيره شد اما نتوانست چيزهائى را كه آنجا بود شمار كند و به يزيد گفت : « آنجا چندان چيز هست كه شمار آن نتوانم كرد ، اما در ظرفهاست و مىتوانيم جوالها را بشماريم و نشان بنهيم كه در آن چيست و به سپاهيان گوييم در آيند و برگيرند ، و هر كه چيزى بگيرد معلوم داريم چه گرفته ، گندم يا جو يا برنج يا كنجد و عسل . » گفت : « رأى نكو آوردى » گويد : پس جوالها را شمار كردند و هر جوالى را نشانه نهادند كه در آن چيست آنگاه به سپاهيان گفتند : « برگيريد » گويد : وقتى كسى برون مىشد كه جامه يا آذوقه يا چيز ديگرى گرفته بود به پاى هر كسى هر چه برگرفته بود مىنوشتند و چيز بسيار گرفتند .\r\nابو بكر هذلى گويد : شهر بن حوشب عهده دار خزينه هاى يزيد بن مهلب بود ، به دو خبر دادند كه شهر ، كيسه اى چرمين برگرفته ، يزيد از او پرسيد كه كيسهء چرمين را بياورد و يزيد كسى را كه خبر آورده بود پيش خواند و به دو ناسزا گفت و به شهر گفت : « از آن تو باشد » شهر گفت : « بدان نياز ندارم » قطامى كلبى و به قولى سنان بن مكمل نميرى در اين باره هر شعرى گفت بدين مضمون :\r\n","description":"","footnote":"","page_name":" 3933 ","page_number":178},
  {"content":"\r\n« شهر ، دين خويش را به يك كيسهء چرمين فروخت « پس از تو اى شهر ، « كى به قاريان اطمينان مىكند ؟\r\n« به عوض دين خويش چيزى ناچيز گرفتى « و به پسر جنبوذ فروختى « و خيانت همين است » « و نيز مرهء نخعى دربارهء شهر شعرى گفت به اين مضمون :\r\n« اى پسر مهلب ، از مردى كه « اگر تو نبودى قارىاى پارسا بود « چه مىخواستى ؟ » ابو محمد ثقفى گويد : يزيد بن مهلب در گرگان تاجى به دست آورد كه جواهر بر آن بود و گفت : « پنداريد كسى از اين تاج مىگذارد ؟ » گفتند : « نه . » گويد : پس محمد بن واسع ازدى را پيش خواند و گفت : « اين تاج را برگير كه از آن تست » گفت : « بدان نياز ندارم » گفت : « قسمت مىدهم » گويد : پس او تاج را برگرفت و برون شد ، يزيد يكى را گفت بنگرد كه آن را چه مىكند . محمد خواهنده اى را بديد و تاج را به دو دادهء ، آن مرد خواهنده را بگرفت و پيش يزيد آورد و خبر را با وى بگفت . يزيد تاج را بگرفت و به جاى آن مال بسيار به خواهنده داد .\r\nعلى گويد : و چنان بود كه وقتى قتيبه فتحى مىكرد سليمان بن عبد الملك به يزيد بن مهلب مىگفت : « مىبينى خدا به دست قتيبه چه كارها مىكند ؟ »\r\n","description":"","footnote":"","page_name":" 3934 ","page_number":179},
  {"content":"\r\nپسر مهلب مىگفت : « گرگان ميان مردم و راه بزرگ حائل است و قومس و ابرشهر را تباه كرده » و مىگفت : « اين فتحها چيزى نيست گرگان مهم است . » گويد : چنان كه گوينده يزيد بن مهلب يكصد و بيست هزار سپاه داشت و از جمله شصت هزار كس از مردم شام بود .\r\nخالد بن صبيح گويد : وقتى يزيد بن مهلب باصول صلح كرد در طبرستان طمع بست كه آنجا را فتح كند و مصمم شد كه سوى طبرستان حركت كند ، عبد الله بن معمر يشكرى را بر بياسان و دهستان گماشت و چهار هزار كس را با وى به جا نهاد ، آنگاه سوى آن ناحيه از گرگان رفت كه مجاور طبرستان بود و اسد بن عمرو ، يا پسر عبد الله ابن ربعه را بر اندرستان گماشت كه مجاور طبرستان بود و چهار هزار كس را با وى نهاد .\r\nگويد : پس از آن يزيد وارد ولايت اسپهبذ شد و او كس فرستاد و تقاضاى صلح كرد\r\nو اينكه يزيد از طبرستان برود ، اما او نپذيرفت كه اميد داشت طبرستان را بگشايد . پس برادر خويش ابو عيينه را از يكسو فرستاد و خالد پسر خويش را از سوى ديگر فرستاد و ابو جهم كلبى را از سوى ديگر فرستاد و گفت : « وقتى فراهم آمديد ابو عيينه سالار كسان است » گويد : پس ابو عيينه با مردم كوفه و بصره برفت هريم بن ابى طحمه نيز با وى بود ، يزيد به ابو عيينه گفته بود : « با هريم مشورت كن كه مردى نيكخواه است و خود يزيد در اردوگاه بماند . » گويد : اسپهبد مردم گيلان و مردم ديلم را به جنبش آورد كه پيش آمدند و در دامنه كونى تلاقى شد ، مشركان هزيمت شدند مسلمانان تعقيبشان كردند تا بدهانه دوره رسيدند مسلمانان وارد دره شدند مشركان كوه بالاى رفتند مسلمانان تعقيبشان كردند اما دشمنان آنها را با تير بزدند كه ابو عيينه و مسلمانان هزيمت شدند و در هم افتادند و از كوه سقوط همى كردند و آرام نگرفتند تا به اردوگاه يزيد رسيدند و دشمن از تعاقبشان بازماند .\r\n","description":"","footnote":"","page_name":" 3935 ","page_number":180},
  {"content":"\r\nگويد : اسپهبد از مسلمانان بيمناك شد و به مرزبان پسر عموى فيروز پسر قول ، كه در اقصاى گرگان و مجاور بياسان بود نوشت كه ما يزيد و ياران وى را كشتيم تو نيز عربانى را كه در بياسان هستند بكش . هنگامى كه مسلمانان در منزلهاى خويش غافل بودند ، مرزبان با مردم بياسان به قصد كشتن آنها برون شد كه همگى در يك شب كشته شدند . عبد الله بن معمر و چهار هزار كس از مسلمانان كشته شدند كه يكى از آنها جان به در نبرد . از مردم بنى عم پنجاه كس كشته شد ، حسين بن عبد الرحمان و اسماعيل بن ابراهيم ، جزو كشته شدگان بودند .\r\nگويد : آنگاه مرزبان به اسپهبد نوشت كه تنگه ها و راهها را بگيرد .\r\nگويد : يزيد از كشته شدن عبد الله بن معمر و ياران وى خبر يافت و اين را بزرگ دانستند و به وحشت افتادند . يزيد به حيان نبطى متوسل شد و گفت : « آنچه با تو كرده‌ام ما نعمت نشود كه براى مسلمانان نيكخواهى كنى از گرگان خبرهايى رسيده كه مىدانى و اين شخص راهها را گرفته ، در كار صلح بكوش » حيان گفت : « خوب » ، آنگاه پيش اسپهبد رفت و گفت : « من يكى از شما هستم ، اگر دين ، ميان من و شما جدايى آورده من نيكخواه توام و ترا از يزيد بيشتر دوست دارم ، وى كس فرستاده و كمك خواسته و به همين زودى كمك مىرسد به وى دست - اندازىاى كرده‌اند ، اما بيم دارم چنان پيش آيد كه تاب مقاومت نيارى ، خويشتن را از دست وى آسوده كن و با وى صلح كن\r\nكه اگر با وى صلح كنى همه نيروى وى بر ضد مردم گرگان به كار افتاد كه خيانت آورده‌اند و كشتار كرده‌اند .\r\nگويد : پس اسپهبد با وى صلح كرد بر هفتصد هزار درم .\r\nعلى بن مجاهد گويد : بر يكصد هزار ، و چهار صد بار زعفران يا بهاى آن به طلا صلح كرد و چهار صد مرد كه بر هر كدام كلاهى باشد و عبايى داشته باشند و با هر كدام جامى باشد از نقره و يك قواره حرير و يك جامه .\r\nگويد : آنگاه حيان پيش يزيد بن مهلب بازگشت و گفت : « كس بفرست كه\r\n","description":"","footnote":"","page_name":" 3936 ","page_number":181},
  {"content":"\r\nمال الصلحى را كه بر سر آن صلح كرده‌ام حمل كند . » گفت : « از پيش آنها حمل كند يا از پيش ما ؟ » گفت : « از پيش آنها » گويد : و چنان بود كه يزيد راضى بود هر چه مىخواهند به آنها بدهد و سوى گرگان باز رود .\r\nگويد : پس يزيد كس فرستاد كه آنچه را كه حيان بر سر آن صلح كرده بود حمل كند و سوى گرگان بازگشت .\r\nگويد : و چنان شده بود كه يزيد بر حيان دويست هزار غرامت نهاده بود و بيم داشت كه نيكخواهى نكند .\r\nسبب غرامت نهادن يزيد بر حيان در روايت خالد بن صبيح آمده ، گويد : من ادب آموز فرزند حيان بودم به من گفت : « نامه اى به مخلد بن يزيد بنويس » ، در آن وقت مخلد در بلخ بود و يزيد در مرو .\r\nگويد : من كاغذ بر گرفتم و او گفت : « بنويس از حيان وابستهء مصقله به مخلد بن يزيد » ولى مقاتل پسر حيان به من اشاره كرد كه ننويس و رو به پدر خويش كرد و گفت : « پدر جان به مخلد نامه مىنويسى و بنام خويش آغاز مىكنى ؟ » گفت : « بله پسركم ، و اگر خشنود نباشد همان بيند كه قتيبه ديد » گويد : آنگاه به من گفت : « بنويس » و من نوشتم و مخلد نامهء وى را پيش پدرش فرستاد و يزيد بر حيان دويست هزار غرامت نهاد .\r\nدر همين سال يزيد بار ديگر گرگان را فتح كرد كه با سپاه وى نامردى كرده بودند و پيمان شكسته بودند .\r\nعلى گويد : وقتى يزيد با مردم طبرستان صلح كرد ، آهنگ گرگان كرد و با خدا پيمان كرد كه اگر بر آنها ظفر يافت از آنجا نرود و شمشير از آنها بر ندارد تا با خونشان گندم آسيا كند و از آن آرد نان كند و بخورد .\r\n","description":"","footnote":"","page_name":" 3937 ","page_number":182},
  {"content":"\r\nگويد : وقتى مرزبان خبر يافت كه يزيد با اسپهبد صلح كرده و رو سوى گرگان دارد ياران خويش را فراهم آورد و به و جاه رفت و آنجا حصارى شد كه هر كه آنجا بماند نيازمند فراهم آوردن آذوقه و نوشيدنى نباشد .\r\nگويد : يزيد بيامد و نزديك و جاه و فرود آمد كه قوم حصارى بودند و اطرافشان جنگل بود و جز يك راه به آنجا شناخته نبود . يزيد هفت ماه آنجا ببود و كارى بر ضد آنها نساخت و جز يك راه بدانجا نمىشناخت ، روزها حصاريان برون مىشدند و با يزيد نبرد مىكردند و به قلعهء خويش باز مىگشتند .\r\nگويد : هنگامى كه بر اين حال بودند يكى از عجمان خراسان كه همراه يزيد بود به شكار برون شد ، كسانى از خادمانش نيز با وى بودند .\r\nابو مخنف گويد : يكى از اردوى وى از قوم طى به شكار برون شد و گوزنى را ديد كه در كوه بالا مىرفت و از پى آن برفت . به همراهان خويش گفت : « به جاى خويش باشيد » و در كوه بالا رفت و از پى گوزن بود ، ناگهان نزديك اردوگاه دشمن رسيد و به آهنگ ياران خويش بازگشت ، و از بيم اين كه راه را نتواند يافت قباى خويش را پاره مىكرد و روى درختان گره مىزد كه نشانه باشد ، تا وقتى به ياران خويش رسيد و به اردوگاه بازگشت .\r\nگويند : آنكه به شكار رفته بود هياج بن عبد الرحمن ازدى بود از مردم طوس كه دلبستهء ، شكار بود و چون به اردوگاه بازگشت پيش عامر بن اينم و اشجى سالار نگهبانان يزيد رفت كه وى را از ورود مانع شد و او بانگ زد كه اندرزى به نزد من هست .\r\nابو مخنف گويد : هياج برفت و قصه را با دو پسر زحر بن قيس بگفت ، پسران زحر وى را به نزد يزيد بردند كه خبر را با وى بگفت . و يزيد در مقابل ضمانت جهنيه كنيز فرزنددار خويش چيزى را كه معين كرده بود براى وى تعهد كرد .\r\nعلى بن محمد گويد : يزيد : هياج را پيش خواند و گفت : « چه دارى ؟ »\r\n","description":"","footnote":"","page_name":" 3938 ","page_number":183},
  {"content":"\r\nگفت : « مىخواهى بىنبرد وارد و جاه شوى ؟ » گفت : « آرى » گفت : « حق العمل من چه خواهد بود ؟ » گفت : « هر چه خواهى بگوى » گفت : « چهار هزار » گفت : « پرداخت مىشود . » گفت : « چهار هزار به من بدهيد و بقيه به نظر شماست . » گويد : پس يزيد بگفت تا چهار هزار به او دادند ، آنگاه مردم را به حركت خواند كه هزار و چهار صد كس آماده شدند .\r\nهياج گفت : « راه تاب عبور اين جمع را ندارد كه جنگل انبوه است . » پس يزيد سيصد كس از آنها را انتخاب كرد و آنها را روانه كرد و جهم بن زحر را سالارشان كرد .\r\nبه گفتهء بعضىها يزيد پسر خويش خالد را سالار گروه كرد و به دو گفت : « اگر از زنده ماندن واماندى از مرگ وا نمان . مبادا ترا هزيمت شده به نزد خودم ببينم » جهم بن زحر را نيز به دو پيوست .\r\nگويد : يزيد به آن مرد كه جمع را همراهى وى مىفرستاد گفت : « كى به آنها خواهى رسيد ؟ » گفت : « فردا ، هنگام پسينگاه ، ميان دو نماز » گفت : « به بركت خداى برويد كه من فردا هنگام نماز نيمروز با آنها درگير مىشوم . » گويد : پس آن گروه برفتند و روز بعد نزديك نيمروز يزيد بگفت تا كسان هيزمى را كه در اثناى محاصرهء قوم فراهم آورده بودند و توده كرده بود آتش زدند و هنوز آفتاب نگشته بود كه به دور اردوگاه وى آتشها همانند كوه بود ، دشمن آتش\r\n","description":"","footnote":"","page_name":" 3939 ","page_number":184},
  {"content":"\r\nرا بديد و از بسيارى آن به وحشت افتادند و به مقابله برون شدند . وقتى آفتاب بگشت يزيد كسان را بگفت تا نماز بكردند و دو نماز را با هم كردند آنگاه به آنها حمله بردند و جنگ انداختند .\r\nگويد : جمع ديگر باقى ماندهء روز و فردا را راه پيمودند و كمى پيش از پسينگاه به اردوى تركان حمله بردند ، آنها از اين سمت آسوده خاطر بودند ، يزيد در سمت ديگر نبرد مىكرد ، ناگهان تركان از پشت سر بانگ تكبير شنيدند و همگى به قلعه پناه بردند و مسلمانان بر آنها غلبه يافتند كه تسليم شدند و به حكم يزيد تن در دادند كه زن و فرزندشان را اسير گرفت و جنگاوران را بكشت و در طول دو فرسنگ از راست و چپ جاده بياويخت و دوازده هزار كس از آنها را به اندرهز برد كه درهء گرگان بود و گفت : « هر كه انتقامى از آنها مىجويد كشتار كند . » و چنان شد كه يكى از مسلمانان چهار يا پنج كس را مىكشت .\r\nگويد : آنگاه يزيد روى خونها آب به دره روان كرد كه در آنجا آسياها بود ، تا با خون آنها گندم آرد كند و قسم خويش را عمل كند ، پس آرد كرد و نان كرد و بخورد و شهر گرگان را بنياد كرد .\r\nبعضىها گفته‌اند كه يزيد چهل هزار كس از مردم گرگان را بكشت ، پيش از آن گرگان شهر نبود ، سپس سوى خراسان بازگشت و جهم بن زحر جعفى را بر گرگان گماشت .\r\nاما روايت ابى مخنف چنين است كه يزيد ، جهم بن زحر را پيش خواند و چهار صد كس را با وى فرستاد تا در محلى كه به آنها نمايانده شده بود جاى گرفتند ، يزيد به آنها گفت : « وقتى به شهر رسيديد منتظر بمانيد و وقتى سحرگاه شد تكبير گوييد و سوى در شهر رويد كه من نيز با همه سپاه به در شهر حمله مىبرم . » و چون ابن زحر وارد شهر شد صبر كرد\r\nو به وقتى كه يزيد گفته بود حمله كند با ياران خود برفت و به هر كس از كشيكبانان قوم بر مىخورد او را مىكشت و تكبير مىگفت .\r\n","description":"","footnote":"","page_name":" 3940 ","page_number":185},
  {"content":"\r\nمردم در شهر چنان وحشت كردند كه در گذشته هرگز نظير آن را نديده بودند . ناگهان ديدند كه مسلمانان با آنها در شهرشانند و تكبير مىگويند ، سخت به حيرت افتادند و خدا ترس در دلهاشان افكند ، بيامدند و نمىدانستند به كدام سو رو كنند گروهى از آنها كه چندان زياد نبودند سوى جهم بن زحر آمدند و لختى نبرد كردند ، دست جهم شكسته شد ، اما با ياران خويش در مقابل آنها ثبات ورزيد و چيزى نگذشت كه آنها را بكشتند ، بجز اندكى .\r\nگويد : يزيد بن مهلب تكبير را شنيد و با سپاه خويش به در حمله برد جهم بن زحر دشمنان را از در مشغول داشته بود و كسى كه از آن چنان كه بايد دفاع كند آنجا نبود پس در را گشود و هماندم وارد شد و همه جنگاوران را برون آورد و در طول دو فرسخ از راست و چپ راه تنه هاى درخت نصب كرد و آنها را در طول چهار فرسخ بياويخت و اهل شهر را اسير كرد و هر چه را كه آنجا بود برگرفت .\r\nعلى گويد : يزيد به سليمان بن عبد الملك نوشت :\r\n« اما بعد ، خدا براى امير مؤمنان فتحى بزرگ پيش آورد و با مسلمانان كارى نكو كرد ، نعمت و احسان پروردگارمان را سپاس كه در ايام خلافت امير مؤمنان بر گرگان و طبرستان غلبه رخ داد ، در صورتى كه شاپور ذو الأكتاف و خسرو پسر قباد و خسرو پسر هرمز و فاروق ، عمر بن خطاب ، و عثمان بن عفان و خليفگان ، پس از آنها از اين كار وامانده شدند ، تا خدا اين فتح را نصيب امير مؤمنان كرد كه مزيد كرامت و نعمت خدا دربارهء وى بود ، از خمس غنايمى كه خداى به مسلمانان داد ، از آن پس كه هر حقدارى حق خويش را از غنيمت ببرد ، شش هزار هزار پيش من هست كه آن را پيش امير مؤمنان مىفرستم ، ان شاء الله . » گويد : مغيرة بن ابى قره وابسته بين سدوس ، دبير يزيد به دو گفت : « مقدار مال را ننويس كه يكى از دو چيز خواهد بود يا آن را بسيار بيند و گويد بفرستى ، يا گشاده دستى كند و آن را به تو واگذارد و مىبايد در پيشكش فرستادن تكلف كنى و هر چه از\r\n","description":"","footnote":"","page_name":" 3941 ","page_number":186},
  {"content":"\r\nسوى تو به او رسد اندك نمايد چنان مىبينم كه همه اين مال را تمام كرده اى و پيش وى\r\nچنان كه بايد نمود نكرده و مبلغى كه نوشته اى پيوسته به نزد آنها و در ديوانهايشان برتر بماند و اگر كسى پس از وى زمامدار شود ، به مطالبهء آن پردازد و اگر كسى زمامدار شود كه با تو دل خوش ندارد به چند برابر آن نيز از تو خشنود نشود ، اين نامه را نفرست فتح را بنويس و تقاضاى حضور كن و هر چه را خواهى روبرو با وى بگويد و كوتاه گوى كه اگر از آنچه خواهى كمتر گوئى بهتر كه بيشتر گويى . » گويد : اما يزيد نپذيرفت و نامه را فرستاد .\r\nبعضىها گفته‌اند در نامه چهار هزار هزار بود .\r\nابو جعفر گويد : در اين سال ايوب پسر سليمان بن عبد الملك درگذشت .\r\nعلى بن مجاهد به نقل از پيرى از مردم رى گويد : وقتى يزيد بن مهلب از كار گرگان فراغت يافت سوى رى آمد و هنگامى كه در باغ [ 1 
  ] ابو صالح بدر رى مىگشت خبر درگذشت ايوب پسر سليمان به دو رسيد و رجز گويى در حضور وى رجزى خواند به اين مضمون :\r\n« اگر ايوب به راه خويش رفت « داود به جاى خويش هست « و قدرت رفتهء او را به پا مىدارد » در اين سال شهر سقلابيان گشوده شد .\r\nدر همين سال داود بن سليمان به غزاى سرزمين روم رفت و قلعه زن را در مجاورت ملطيه بگشود .\r\nدر اين سال عبد العزيز بن عبد الله سالار حج شد ، در اين وقت وى امير مكه بود ، اين را از ابو معشر روايت كرده‌اند .\r\nعاملان ولايتها در اين سال همان عاملان سال هفتم بودند كه ياد كرده‌ايم ،\r\n\r\n","description":"","footnote":"\r\n[ 1 
  ] كلمه متن\r\n","page_name":" 3942 ","page_number":187},
  {"content":"\r\nجز اين كه در اين سال عامل مهلب بر بصره چنان كه گفته‌اند سفيان بن عبد الله كندى بود .\r\nآنگاه سال نود و نهم درآمد .\r\n\r\nسخن از حوادث سال نود و نهم\r\nاز جمله حوادث سال در گذشت سليمان بن عبد الملك بود كه طبق روايت ابو مخنف در دابق ، از سرزمين قنسرين ، به روز جمعه بده روز مانده از صفر رخ داد .\r\nمدت زمامدارى وى دو سال و هشتماه پنج روز كم ، بود و به قولى دو سال و هشتماه و پنج روز بود .\r\nطلحة بن ابى محمد به نقل از مشايخ خويش گويد : سليمان بن عبد الملك از پس وليد سه سال خلافت كرد و عمر بن عبد العزيز بر او نماز كرد .\r\nابو معشر گويد : سليمان بن عبد الملك ده روز رفته از صفر سال نود و نهم درگذشت و مدت خلافت وى سه سال ، چهار ماه كم ، بود .\r\n\r\nسخن از بعضى رفتارهاى سليمان بن عبد الملك\r\nعلى بن محمد گويد : مردم مىگفتند . سليمان كليد خير بود ، حجاج از ميان رفت و سليمان زمامدار شد و اسيران را رها كرد و زندانيان را آزاد كرد ، با كسان نكويى كرد و عمر بن عبد العزيز را جانشين خويش كرد .\r\nان بيض دربارهء وى شعرى گفته بود به اين مضمون :\r\n« پدر و جدت هر دوان « در ميان خشم يا اطاعت كسان\r\n","description":"","footnote":"","page_name":" 3943 ","page_number":188},
  {"content":"\r\n« خلافت كردند « پس از پدر و جدت ، برادرت سومى بود « و نور شاهى چهارمين در پيشانى تو است » مفضل بن مهلب گويد : يك روز جمعه\r\nدر دابق پيش سليمان رفتم ، جامه اى خواست و به تن كرد و آن را نپسنديد ، جامهء ديگر خواست ، جامهء سبز شوشى كه يزيد بن مهلب فرستاده بود ، آن را به تن كرد و عمامه نهاد و گفت : « اى پسر مهلب ، اين را مىپسندى ؟ » گفتم : « آرى » گويد : پس او بازوهاى خويش را نمايان كرد و گفت : « من شاه جوانم » آنگاه نماز جمعه كرد ، پس از آن ديگر به نماز جمعه نيامد ، وصيت خويش را نوشت و ابو نعيم مهردار را پيش خواند كه آن را به مهر كرد .\r\nعلى به نقل از بعضى مطلعان گويد : روزى سليمان حلهء سبزى به تن كرد و عمامهء سبزى به سر نهاد و در آيينه نگريست و گفت : « من شاه جوانم » و پس از آن يك هفته بيشتر زنده نبود .\r\nسحيم بن حفص گويد : روزى يكى از كنيزان سليمان به دو نگريست سليمان گفت : « چه مىبينى ؟ » و او شعرى خواند به اين مضمون :\r\n« خوب چيزى هستى اگر ماندنى بود « اما انسان را بقا نيست « چندان كه دانم « هيچيك از عيبها كه در كسان هست « در تو نيست « جز اينكه فانى هستى » و سليمان عمامهء خويش را تكان داد .\r\n","description":"","footnote":"","page_name":" 3944 ","page_number":189},
  {"content":"\r\nعلى گويد : سليمان بن عبد الملك ، سليمان بن حبيب محاربى را به قضا گماشت و ابن ابى عيينه در حضور وى قصه مىگفت .\r\nروبة بن عجاج گويد : سليمان بن عبد الملك به حج رفت ، شاعران نيز با وى به حج آمده بودند ، من نيز با آنها بودم و چون به هنگام بازگشت به مدينه رسيدند نزديك چهار صد اسير رومى را پيش وى آوردند ، سليمان بنشست ، عبد الله بن حسن بن على صلوات الله عليهم نزديكتر از همه نشسته بود ، بطريق آنها را پيش آوردند . سليمان گفت : « عبد الله گردنش را بزن . » گويد : اما كسى شمشير به او نداد تا يكى از كشيكبانان شمشير خويش را به او داد كه ضربتى زد و سر را جدا كرد و بازو و قسمتى از بند آهنين را بيفكند .\r\nسليمان گفت : « به خدا نكويى ضربت از نكويى شمشير نبود\r\nبه حكم وراثت بود . » گويد : بقيه را به سران و به كسان مىداد كه آنها را مىكشتند . يكى از آنها را نيز به جرير داد ، بنى عبس شمشيرى به دو دادند كه در نيامى سفيد بود كه ضربتى زد و سر او را جدا كرد . يك اسير نيز به فرزدق دادند ، اما شمشيرى نيافت . مردم بنى عبس شمشير كند كجى به دو دادند كه نمىبريد ، فرزدق با آن چند ضربت به اسير زد كه كارى نشد . سليمان و قوم بخنديدند . بنى عبس كه داييان سليمان بودند فرزدق را شماتت كردند و او شمشير را بينداخت و شعرى در مقام اعتذار از سليمان گفت و كندى شمشير را به پس زدن شمشير ورقاء از سر خالد همانند كرد ، به اين مضمون :\r\n« اگر شمشيرى كارى نشد « يا تقدير سبب تأخير شد « كه مرگ يكى نرسيده بود « شمشير بنى عبس نيز كه با آن ضربت زدند « به دست خالد از سر ورقاء پس زد .\r\n","description":"","footnote":"","page_name":" 3945 ","page_number":190},
  {"content":"\r\n« شمشيرهاى هندى چنين است « كه دم آن كند مىشود « اما گاه باشد كه زنجير را ببرد » ورقاء ، همان ورقاء پسر زهير بن جذيمه عبسى بود كه خالد بن جعفر را با شمشير بزد ، خالد بر پدر وى زهير افتاده بود و با شمشير او را زده بود ، ورقاء بيامد و ضربتى به خالد زد كه كارى نساخت . و ورقاء شعرى گفت به اين مضمون :\r\n« زهير را زير خالد بديدم « و با شتاب بيامدم « روزى كه به خالد ضربت زدم « دستم شل شده بود « و آهن سخت وى را از من محفوظ داشت » فرزدق در همين مورد شعرى ديگر گفت به اين مضمون :\r\n« آيا كسان شگفتى مىكنند كه من « بهترين آنها را خندانيده‌ام « يعنى خليفهء خدا كه به وسيلهء او باران طلب مىكنند « پس زدن شمشير در حضور پيشوا « از ترس و حيرت نبود « بلكه تقدير آن را عقب انداخت »\r\nابو بكر بن عبد العزيز گويد : سليمان بن عبد العزيز در تشييع جنازه اى حضور داشت ، جنازه را در كشتزارى به خاك كردند ، سليمان از خاك كشتزار بر مىداشت و ميگفت : « چه خاك خوبى است ، چه خوشبو است . » گويد : يك جمعه نگذشت - يا چيزى نظير اين گفت - كه پهلوى آن قبر به خاك رفت .\r\n","description":"","footnote":"","page_name":" 3946 ","page_number":191},
  {"content":"\r\n\r\nخلافت عمر بن عبد العزيز\r\nدر اين سال عمر بن عبد العزيز بن مروان به خلافت رسيد\r\n\r\nسخن از اينكه چرا سليمان ، عمر بن عبد العزيز را به خلافت رسانيد ؟\r\nهيثم بن واقد گويد : عمر بن عبد العزيز به روز جمعه ده روز رفته از صفر سال نود و نهم در دابق به خلافت رسيد .\r\nسهيل بن ابى سهيل گويد : شنيدم كه رجاء بن حبوه مىگفت : « به روز جمعه سليمان بن عبد الملك جامه هايى از حرير سبز پوشيد و در آيينه نظر كرد و گفت : به خدا من شاه جوانم » گويد : پس از آن براى نماز برون شد و نماز جمعه را با مردم بكرد ، هنوز باز نگشته بود كه تب كرد و چون سنگين شد و در مكتوبى كه نوشت يكى از فرزندانش را جانشين خود كرد كه نوجوانى نابالغ بود . گفتمش : « اى امير مؤمنان چه مىكنى ؟ از جمله چيزها كه خليفه را در قبرش محفوظ مىدارد اين است كه مرد شايسته اى را به خلافت مسلمانان گمارد . » گفت : « از خدا خير مىجويم و در اين كار مىنگرم ، هنوز مصمم نشده‌ام » گويد : يك روز يا دو روز مكث كرد سپس مكتوب را پاره كرد و مرا پيش خواند و گفت : « دربارهء داود پسرم چه راى دارى ؟ » گفتمش : « وى غايب است و به قسطنطنيه است و نمىدانى زنده است يا مرده . » گفت : « پس نظر تو به كيست ؟ »\r\n","description":"","footnote":"","page_name":" 3947 ","page_number":192},
  {"content":"\r\nگفتم : « اى امير مؤمنان ، هر چه نظر تو باشد » گفت : « مىخواهم گفته شود و من بينديشم » گفتمش : « نظر تو دربارهء عمر بن عبد العزيز چگونه است ؟ » گفت : « به خدا نيك است و فضيلت پيشه و مسلمان » گفتم : « به خدا به نزد من نيز چنين است » گفت : « به خدا اگر او را زمامدار كنم و كسى جز او را زمامدار نكنم ، فتنه مىشود و هرگز نخواهند گذاشت زمامدارى كند مگر يكى از آنها را خلف خويش كند . يزيد بن عبد الملك غايب است و در كار حج است ، يزيد را پس از او قرار مىدهم كه اين كار ، آنها را آرام مىكند و به عمر بن عبد العزيز رضايت مىدهند . » گفتمش : « هر چه نظر تو باشد » گويد : پس چنين نوشت :\r\n« بنام خداوند رحمان رحيم . اين مكتوبى است از بندهء خدا ، سليمان ، امير مؤمنان به عمر بن عبد العزيز : من پس از خويشتن خلافت را به تو مىدهم و پس از تو به يزيد بن عبد الملك مىدهم ، شنوا باشيد و اطاعت كنيد ، و از خداى بترسيد و اختلاف مياريد كه در شما طمع آرند . » گويد : آنگاه مكتوب را مهر كرد و كعب بن حامد عبسى سالار نگهبانان خويش را پيش خواند و گفت : « بگو مردم خاندان من فراهم آيند . » كعب كس سوى آنها فرستاد كه فراهم آيند و چون فراهم آمدند به رجاء بن حبوه گفت : « اين مكتوب مرا پيش آنها ببر و بگو اين مكتوب من است و دستور مىدهم كه با كسى كه در اين مكتوب به خلافت برداشته‌ام بيعت كنيد . » رجاء چنين كرد و چون اين سخن را با آنها بگفت گفتند : « درآييم و به امير مؤمنان سلام گوييم ؟ » گفت : « آرى »\r\n","description":"","footnote":"","page_name":" 3948 ","page_number":193},
  {"content":"\r\nپس در آمدند ، سليمان مكتوب را كه به دست رجاء بن حبوه بود بدانها نمود كه بدان نظر كردند و گفت : « اين مكتوب وصيت من است ، بشنويد و اطاعت كنيد و با كسى كه در اين مكتوب نام برده‌ام بيعت كنيد . » پس يكى يكى بيعت كردند . آنگاه رجاء بن حبوه كه مكتوب مهر زده را به دست داشت برون شد .\r\nرجاء گويد : « وقتى جمع پراكنده شدند عمر بن عبد العزيز پيش من آمد و گفت :\r\n« بيم اين دارم اين شخص ، چيزى از اين كار را به من سپرده باشد ، ترا به حرمت و دوستى قسم مىدهم ، اگر چنين است به من بگوى تا پيش از آنكه وقتى برسد كه كارى را كه اكنون مىتوانم كرد نتوانم كرد ، از او بخواهم كه مرا معاف بدارد . » رجاء گفت : « نه به خدا يك كلمه با تو نمىگويم » رجاء گويد : پس عمر خشمگين برفت و هشام بن عبد الملك مرا بديد و گفت :\r\n« اى رجاء ، مرا با تو حرمت و مودت قديم است و سپاسدار توام ، اين كار را به من خبر بده اگر با من است بدانم و اگر با ديگرى است سخن كنم كه دربارهء كسى مانند من كوتاهى نشود ، به من خبر بده با قيد قسم تعهد مىكنم كه هرگز چيزى از اين را نگويم . » رجاء گويد : اما نپذيرفتم و گفتم : « به خدا يك كلمه از آنچه را به من سپرده شده به تو نمىگويم . » گويد : پس هشام برفت كه از من نوميد شده بود و دست به دست مىزد و مىگفت : « پس به كى داده شده ؟ آيا از پسران عبد الملك برون مىشود ؟ » گويد : « به نزد سليمان رفتم كه در حال مرگ بود و چون يكى از بيخوديهاى مرگ او را مىگرفت\r\nوى را سوى قبله مىگردانيدم و چون به خود مىآمد مىگفت :\r\n« رجاء هنوز وقت آن نرسيده » گويد : « دو بار چنين كردم و بار سوم گفت : اكنون اى رجاء اگر چيزى\r\n","description":"","footnote":"","page_name":" 3949 ","page_number":194},
  {"content":"\r\nمىخواهى شهادت مىدهم كه خدايى جز خداى يگانهء نيست و اينكه محمد بنده و فرستادهء اوست . » گويد : پس او را برگردانيدم و بمرد و چون ديدگانش را بستم ، يكم قطيفه سبز رويش كشيدم و در را بستم ، زنش كس فرستاده بود كه چطور است ؟\r\nگفتم : « در خوابست و رويش پوشيده است » فرستاده به دو نگريست كه به قطيفه پوشيده بود و بازگشت و به دو خبر داد و اين را پذيرفت و پنداشت كه او خفته است .\r\nرجاء گويد : يكى را كه به دو اعتماد داشتم بر در نشاندم و سفارش كردم كه نرود تا بيايم و هيچكس را پيش خليفه راه ندهد .\r\nگويد : پس برفتم و كس پيش كعب بن حامد عبسى فرستادم كه مردم خاندان امير مؤمنان را فراهم كند . در مسجد دابق فراهم آمدند ، گفتمشان : « بيعت كنيد » گفتند : « يك بار بيعت كرده‌ايم ، بار ديگر نيز بيعت كنيم ؟ » گفتم : « اين فرمان امير مؤمنان است به ترتيبى كه دستور داده و با كسى كه در اين مكتوب مهر زده ياد شده بيعت كنيد » و بار دوم يكايك بيعت كردند .\r\nرجاء گويد : و چون پس از مرگ سليمان نيز بيعت كردند و ديدم كه كار را محكم كرده‌ام گفتم : « برخيزيد و نزديك يارتان رويد كه او بمرد . » گفتند : « انا لله و انا اليه راجعون » گويد : و من مكتوب را براى آنها خواندم و چون به نام عمر بن عبد العزيز رسيدم هشام بن عبد الملك بانگ برآورد كه : « هرگز با وى بيعت نمىكنيم . » گفتمش : « در اين صورت گردنت را مىزنم برخيز و بيعت كن » و او برخاست و پاهاى خويش را به زمين مىكشيد .\r\nرجاء گويد : دو بازوى عمر بن عبد العزيز را گرفتم و بر منبر نشانيدم و او انا لله مىگفت به سبب چيزى كه در آن افتاده بود و هشام انا لله مىگفت به سبب آنچه از\r\n","description":"","footnote":"","page_name":" 3950 ","page_number":195},
  {"content":"\r\nدست وى رفته بود و چون هشام به عمر رسيد ، عمر گفت : « انا لله و انا اليه راجعون كه خلافت به من رسيد » كه آن را ناخوش داشت و ديگرى مىگفت : « انا لله و انا اليه راجعون كه خلافت از من بگشت . » رجاء گويد : وقتى از دفن سليمان فراغت يافتند مركبهاى خلافت را كه يابوها و اسبان و استران بود بياوردند و هر چهارپايى مهار كشى داشت . عمر گفت :\r\n« اينها چيست ؟ » گفتند : « مركب خلافت است »\r\nگفت : « مركوب خودم برايم مناسبتر است » و بر مركب خويش نشست .\r\nگويد : من آن مركبها را پس فرستادم ، پس از آن عمر روان شد به دو گفتند :\r\n« به منزل خلافت ؟ » گفت : « كسان ابو ايوب آنجا هستند ، سراپرده‌ام براى من بس است تا وقتى كه از آنجا بروند » گويد : پس در منزل خود ببود تا آنجا را خالى كردند .\r\nگويد : شب آن روز به من گفت : « اى رجاء دبيرى براى من بيار » و من دبيرى بياوردم . از عمر كارهاى جالب ديده بودم دربارهء مركبها چنان كرد و نيز دربارهء خانهء سليمان ، با خويش گفتم : « اكنون دربارهء مكتوب چه خواهد كرد ؟ آيا نسخه ها خواهد كرد يا طور ديگر ؟ » گويد : و چون دبير بنشست يك نامه از زبان خويش به دو املاء كرد ، بىنسخه كردن و بسيار نكو املا كرد كه بليغ بود ، آنگاه بگفت تا از آن مكتوب براى هر ولايت نسخه اى بفرستند .\r\nگويد : عبد العزيز بن وليد كه غايب بود از مرگ سليمان بن عبد الملك خبر يافت اما از بيعت كسان با عمر بن عبد العزيز و فرمان وى دربارهء عمر بىخبر بود ، پس پرچمى بست و به خويشتن دعوت كرد ، آنگاه خبر يافت كه كسان به فرمان سليمان با عمر\r\n","description":"","footnote":"","page_name":" 3951 ","page_number":196},
  {"content":"\r\nبيعت كرده‌اند . پس حركت كرد و به نزد عمر بن عبد العزيز آمد ، عمر به دو گفت :\r\n« شنيده‌ام با كسانى كه به نزد تو بوده‌اند بيعت كرده اى و مىخواسته اى وارد دمشق شوى ؟ » گفت : « چنين بود به سبب آنكه خبر يافته بودم كه خليفه سليمان براى كسى پيمان نكرده بود و بيم كردم مالها به غارت رود » عمر گفت : « اگر بيعت كرده بودى و بدين كار قيام مىكردى با تو نزاع نميكردم و در خانهء خويش مىنشستم » عبد العزيز گفت : « خوش ندارم كه جز تو كسى خلافت را عهده كند » و با عمر ابن عبد العزيز بيعت كرد .\r\nگويد : و چنان بود كه براى سليمان دعاى خير مىكردند كه عمر بن عبد العزيز را خلافت داد و فرزندان خويش را رها كرد .\r\nدر اين سال عمر بن عبد العزيز كس پيش مسلمه فرستاد كه به سرزمين روم بود و به دو دستور داد با مسلمانانى كه همراه وى بودند باز گردد و اسبان اصيل و آذوقه بسيار براى وى فرستاد و مردم را ترغيب كرد كه با آنها كمك كنند شمار اسبان اصيلى كه براى مسلمه فرستاد ، چنان كه گفته‌اند ، پانصد بود .\r\nدر اين سال تركان بر آذربايجان حمله بردند و جمعى از مسلمانان را بكشتند و بر اموالشان دست اندازى كردند ، عمر بن عبد العزيز ، ابن حاتم باهلى\r\nرا سوى آنها فرستاد كه تركان را بكشت و از آنها جز اندكى جان به در نبردند و با پنجاه اسير از آنها در خناصره پيش عمر آمد .\r\nدر همين سال عمر ، يزيد بن مهلب را از عراق برداشت و عدى بن ارطاة فزارى را به بصره و سرزمين آن گماشت ، و عبد الحميد قرشى نوهء زيد بن خطاب را كه از بنى عدى بود به كوفه و سرزمين آن گماشت ، ابو زياد را نيز به دو پيوست كه دبير عبد الحميد بود ، عدى بن ارطاة ، موسى بن وجيه حميرى را براى آوردن يزيد بن مهلب فرستاد .\r\n","description":"","footnote":"","page_name":" 3952 ","page_number":197},
  {"content":"\r\nدر اين سال ابو بكر ، محمد بن عمر و انصارى ، سالار حج بود وى از جانب عمر ابن عبد العزيز عامل مدينه بود ، عامل عمر بر مكه در اين سال عبد العزيز بن عبد الله بود ، عامل كوفه و سرزمين آن عبد الحميد قرشى بود ، عامل بصره و سرزمين آن عدى بن ارطاة بود ، عامل خراسان جراح بن عبد الله بود .\r\nقضاى بصره با اياس بن معاويه مزنى بود . چنان كه گويند پيش از او حسن بن ابى الحسن را به كار قضا گماشته بود كه از او شكايت كردند و اياس را به قضا گماشت .\r\nقضاى كوفه در اين سال چنان كه گفته‌اند با عامر شعبى بود .\r\nواقدى مىگفته بود كه به روزگار عمر بن عبد العزيز ، شعبى از جانب عبد الحميد قرشى قضاى كوفه يافته بود و حسن بن ابى الحسن نيز از جانب عدى بن ارطاة قضاى بصره يافته بود . پس از آن حسن از كار قضا استعفا كرد و عدى او را معاف داشت و اياس را بر گماشت .\r\nآنگاه سال صدم درآمد .\r\n\r\nسخن از حوادثى كه در سال صدم بود\r\nاز جمله ، قيام خوارج بود كه در عراق بر ضد عمر بن عبد العزيز قيام كردند .\r\n\r\nسخن از كار قيام خارجيان در عراق\r\nابن ابى الزناد گويد : حروريان در عراق قيام كردند ، عمر بن عبد العزيز به عبد الحميد قرشى عامل عراق نوشت و دستور داد كه آنها را به عمل به كتاب خدا و سنت پيمبر او صلى الله عليه و سلم دعوت كند و چون عبد الحميد در كار دعوت ايشان\r\n","description":"","footnote":"","page_name":" 3953 ","page_number":198},
  {"content":"\r\nحجت تمام كرد سپاهى به مقابلهء آنها فرستاد كه حروريان هزيمتشان كردند .\r\nگويد : عمر بن عبد العزيز خبر يافت و مسلمة بن عبد الملك را با سپاهى از مردم شام كه از ارقه مهيا كرده بود سوى حروريان فرستاد و به عبد الحميد نوشت : « خبر يافتم كه سپاه تو ، سپاه بد ، چه كرده ، مسلمة بن عبد الملك را فرستادم وى را با آنها واگذار . » گويد : مسلمه همراه مردم شام با خوارج مقابله كرد و چيزى نگذشت كه خدا وى را بر آنها ظفر داد .\r\nابو عبيده ، معمر بن مثنى ، گويد : كسى كه در ايام عمر بن عبد العزيز ، در عراق بر ضد عبد الرحمان قرشى قيام كرده بود ، شوذب بود كه بسطام نام داشت و از مردم بنى يشكر بود كه از جوخى قيام كرد با هشتاد كس كه بيشترشان از مردم ربيعه بودند .\r\nگويد : عمر بن عبد العزيز به عبد الحميد قرشى نوشت كارى با آنها نداشته باش مگر آنكه خونى بريزند يا در زمين تباهى كنند ، اگر چنين كردند مانعشان شو و مردى استوار و خردمند بجوى و سوى آنها فرست و سپاهى با وى روانه كن و سفارش كن كه مطابق دستورى كه به تو داده‌ام رفتار كند .\r\nگويد : پس عبد الحميد قرشى براى محمد بن جرير بجلى پرچمى بست با دو هزار كس از مردم كوفه و آنچه را عمر بن عبد العزيز دستور داده بود با وى بگفت .\r\nگويد : عمر به بسطام نامه نوشت و دعوتش كرد و از سبب قيام وى پرسيد ، وقتى نامهء عمر به دو رسيد كه محمد بن جرير نيز رسيده بود و مقابل وى مانده بود و كارى بر ضد او نمىكرد .\r\nگويد : در نامهء عمر آمده بود كه خبر يافته‌ام كه به خاطر خدا و پيمبر وى خشم آورده اى و قيام كرده اى اما تو بدين كار شايسته تر از من نيستى ، بيا تا با تو مناظره كنم ، اگر حق به طرف ما بود ، تو نيز پيرو همان شوى كه مردم شده‌اند و اگر حق به طرف\r\n","description":"","footnote":"","page_name":" 3954 ","page_number":199},
  {"content":"\r\nتو بود در كار خويش بنگريم . » گويد : بسطام دست به كارى نزد و به عمر نوشت كه انصاف كردى ، من دو كس را سوى تو فرستادم كه با هم مطالعه كنيد و با تو مناظره كنند .\r\nابو عبيده گويد : يكى از آن دو كس كه شوذب پيش عمر فرستاد ، ممزوج وابستهء بنى شيبان بود و ديگرى از مردم بنى يشكر بود .\r\nگويد : بقولى گروهى را فرستاد كه اين دو از آن جمله بودند . عمر كس پيش آنها فرستاد كه دو كس را برگزينيد كه اين دو را برگزيدند كه پيش وى رفتند و با او مناظره كردند به دو گفتند : « دربارهء يزيد چه مىگويى ؟ و براى چه او را خليفهء پس از خودت مىدانى ؟ » گفت : « ديگرى او را چنين كرده است » گفتند : « به نظر تو اگر مال ديگرى را عهده كردى ، سپس آن را به غير امين سپردى ، آيا امانت را به صاحب آن رسانده اى ؟ » گفت : « سه روز به من مهلت دهيد » گويد : پس آن دو كس از پيش وى برون شدند ، پسران مروان ترسيدند كه اموالى كه به نزد آنهاست و به دست آنهاست برود و يزيد خلع شود و يكى را وادار كردند كه زهر به او خورانيد و پس از رفتن آن دو مرد بيش از سه روز نماند و بمرد .\r\nدر اين سال عمر بن عبد العزيز ، وليد بن هشام معيطى و عمرو بن قيس كندى را كه از مردم حمص بود به غزاى تابستانى گماشت .\r\nو هم در اين سال عمر بن هبيرة فرازى كه از جانب عمر عامل جزيره شده بود آنجا رفت .\r\nو هم در اين سال يزيد بن مهلب را از عراق پيش عمر بن عبد العزيز بردند .\r\n","description":"","footnote":"","page_name":" 3955 ","page_number":200},
  {"content":"\r\n\r\nسخن از اينكه چرا يزيد را پيش عمر بن عبد العزيز بردند و چگونه به نزد عمر رسيد كه وى را به بند كرد ؟\r\nسيرت نويسان در اين باب اختلاف كرده‌اند . هشام بن محمد از روايت ابو مخنف آورده كه وقتى يزيد بن مهلب به واسط آمد و به آهنگ بصره به كشتى نشست ، عمر بن عبد العزيز عدى بن ارطاة را به امارت بصره فرستاد عدى نيز موسى بن وجيه حميرى را فرستاد كه در نهر معقل به نزد پل بصره به يزيد رسيد\r\nو او را به بند كرد و پيش عمر بن عبد العزيز برد .\r\nگويد : وقتى موسى بن وجيه يزيد را به نزد عمر بن عبد العزيز برد ، عمر او را پيش خواند و چنان بود كه عمر يزيد و خاندان وى را دشمن داشت و مىگفت : « اينان جبارانند و كسانى مانند آنها را دوست ندارم » ، يزيد بن مهلب نيز عمر را دشمن داشت و مىگفت : « پندارم رياكار است » اما چون عمر به خلافت رسيد يزيد بدانست كه عمر از ريا به دور بوده است .\r\nگويد : وقتى عمر يزيد را پيش خواند دربارهء اموالى كه به سليمان بن عبد الملك نوشته بود از او پرسش كرد .\r\nگفت : « منزلت من به نزد سليمان چنان بود كه مىدانى ، به سليمان چنان نوشتم كه به گوش مردم برسانم ، مىدانستم كه سليمان كسى نبود كه چيزى را كه براى شنيدن مردم نوشته بودم از من مطالبه كند يا كارى ناخوشايند من كند . » عمر گفت : « راهى بجز زندانى كردن تو ندارم ، از خدا بترس و آنچه را كه پيش تو هست بده كه حقوق مسلمانان است و من نمىتوانم از آن چشم بپوشم . » گويد : پس عمر او را به زندانش باز برد و جراح بن عبد الله حكمى را پيش خواند و سوى خراسان فرستاد .\r\n","description":"","footnote":"","page_name":" 3956 ","page_number":201},
  {"content":"\r\nگويد : مخلد بن يزيد از خراسان بيامد و به كسان چيز مىداد ، به هيچ ولايتى نمىگذشت مگر مال بسيار به آنها مىداد ، سپس بيامد تا پيش عمر بن عبد العزيز رسيد و چون به نزد وى درآمد حمد خدا گفت و ثناى وى كرد ، سپس گفت : « اى امير مؤمنان خداوند با اين امت نكويى كرد كه ترا بر آن خلافت داد و ما را دچار تو كرد ، كارى نكن كه به سبب خلافت تو از همه كسان تيره روزتر باشيم ، براى چه اين پيره مرد را به زندان كرده اى ، من بدهى او را عهده مىكنم ، دربارهء آنچه از او مطالبه مىكنى با من مصالحه كن » گفت : « نه ، مگر آنكه تمام آنچه را از او مطالبه مىكنم عهده كنى . » گفت : « اى امير مؤمنان اگر دليلى دارى مطابق آن عمل كن ، اگر دليلى به دست نيست گفتار يزيد را باور كن ، و گرنه بگو قسم ياد كند ، اگر نكرد با وى مصالحه كن . » عمر گفت : « راه ديگرى نمىيابم ، جز اينكه همه مال را از او بگيرم » گويد : و چون مخلد برون شد عمر گفت : « اين به نزد من از پدرش بهتر است » اما مخلد دير نماند و درگذشت .\r\nگويد : و چون يزيد نپذيرفت كه چيزى به عمر بدهد جبهء پشمين به دو پوشانيد و بر شترى نشانيد و گفت : « او را به دهلك ببريد . » وقتى يزيد را ببردند و بر كسان گذر دادند ، مىگفت : « من عشيره ندارم مرا به دهلك مىبرند ، فاسق و مشكوك الحال و دزد را به دهلك مىبرند سبحان الله مگر من عشيره ندارم ! » گويد : سلامة بن نعيم خولانى پيش عمر رفت\r\nو گفت : « اى امير مؤمنان يزيد را به زندانش پس آر كه بيم دارم اگر او را بفرستى قومش بگيرندش كه قوم او را ديدم كه بسبب به او خشم آورده‌اند . » عمر او را به زندانش پس آورد و همچنان در زندان ببود تا خبر بيمارى عمر\r\n","description":"","footnote":"","page_name":" 3957 ","page_number":202},
  {"content":"\r\nبه دو رسيد .\r\nاما راوى ديگر گويد : « عمر بن عبد العزيز به عدى بن ارطاة نوشت و دستور داد كه يزيد بن مهلب را بفرستد و او را به سپاهيانى كه در عين التمر بودند ، تسليم كند ، عدى او را به بند كرد و با كشتى همراه وكيع بن حسان تميمى روانه كرد و چون به نهرابان رسيد كسانى از طايفهء از متعرض وكيع شدند كه يزيد را از او بگيرند اما وكيع از جا برجست و شمشير از نيام درآورد و طناب كشتى را ببريد و شمشير يزيد ابن مهلب را گرفت و به قيد طلاق زن خويش قسم ياد كرد كه اگر پراكنده نشوند گردن يزيد را مىزند .\r\nگويد : يزيد به آنها بانگ زد و قسم وكيع را با آنها بگفت كه پراكنده شدند ، پس وكيع او را ببرد و تسليم سپاهيانى كرد كه در عين التمر بودند و خود او پيش عدى ابن ارطاة بازگشت ، سپاهيانى كه در عين التمر بودند ، يزيد را پيش عمر بن عبد العزيز بردند كه او را در زندان بداشت .\r\nابو جعفر گويد : در اين سال عمر بن عبد العزيز ، جراح بن عبد الله را از خراسان برداشت و عبد الرحمان بن نعيم قسرى را بر آنجا گماشت ولايتدارى جراح در خراسان يك سال و پنج ماه بود ، به سال نود و نهم آنجا رفت و چند روز از رمضان سال صدم مانده بود كه از آنجا برون شد .\r\n\r\nسخن از اين كه چرا عمر بن عبد العزيز جراح بن عبد الله را از خراسان برداشت ؟\r\nسبب آن ، چنان كه در روايت خالد بن عبد العزيز آمده ، چنان بود كه يزيد بن مهلب وقتى از گرگان حركت مىكرد ، جهم بن زحر را بر آنجا گماشت وقتى كار يزيد چنان شد كه شد ، عامل عراق ، از عراق ولايتدارى به گرگان فرستاد ، وقتى ولايتدار از\r\n","description":"","footnote":"","page_name":" 3958 ","page_number":203},
  {"content":"\r\nعراق به گرگان رسيد ، جهم او را بگرفت و به بند كرد\r\nو گروهى را كه با وى آمده بودند نيز به بند كرد و با پنجاه كس از مردم يمنى برون شد و پيش جراح رفت كه به خراسان بود .\r\nگويد ، مردم گرگان عامل خويش را آزاد كردند ، جراح به جهم گفت : « اگر پسر عمويم نبودى اين كار ترا روا نمىدانستم . » جهم به دو گفت : « اگر پسر عمويم نبودى پيش تو نمىآمدم » گويد : جهم با جناق جراح بود كه دو دختر حصين بن حارث را به زنى داشتند ، پسر عموى وى نيز بود كه حكم و جعفى پسران سعد بودند .\r\nگويد : جراح به دو گفت : « با پيشواى خويش مخالفت كرده‌اند و به تمرد پرداخته اى به غزار و شايد ظفر يا بى و كارت پيش خليفه ات اصلاح شود » پس او را سوى ختلان فرستاد كه روان شد و چون نزديك آنها رسيد با سه كس ناشناس به راه افتاد و پسر عموى خويش قاسم بن حبيب را كه داماد وى بود و ام اسود دخترش را به زنى داشت بر سپاه خويش گماشت .\r\nگويد : وقتى به نزد فرمانرواى ختلان درآمد خلوت خواست چون خلوت شد نسب خويش را بگفت و فرمانرواى ختلان از تخت به زير آمد و تسليم وى شد ، گويند ختلان وابستگان نعمان بودند .\r\nگويد : زحر غنايمى به دست آورد ، جراح به عمر نامه نوشت و دو كس از عرابان را فرستاد با يكى از وابستگان بنى ضبه به نام صالح بن طريق كه مردى ديندار بود و كنيهء ابو الصيدا داشت . بعضىها گفته‌اند وابستهء سعيد برادر خالد يا يزيد نحوى بود .\r\nگويد : دو مرد عرب سخن كردند و آن ديگرى نشسته بود ، عمر به دو گفت :\r\n« مگر تو از جملهء فرستادگان نيستى ؟ » گفت : « چرا »\r\n","description":"","footnote":"","page_name":" 3959 ","page_number":204},
  {"content":"\r\nگفت : « پس چرا سخن نمىكنى ؟ » گفت : « اى امير مؤمنان بيست هزار كس از وابستگان ، بىمقررى و روزى غزا مىكنند ، معادل آنها از اهل ذمه هستند كه مسلمان شده‌اند اما جزيه از آنها مىگيرند ، امير ما مردى خشن است كه بر منبر ما مىايستد و مىگويد : پا برهنه سوى شما آمده‌ام و اكنون تعصب قبيله دارم ، به خداى يكى از قوم خويش را بيش از صد كس از ديگران دوست دارم . خشونت وى چنانست كه آستين زره اش به نيمه زره اش مىرسد ، وى از جمله عمال حجاج بوده كه ظلم و تعدى بسيار كرده » عمر گفت : « بايد كسانى همانند تو جزو فرستادگان باشند . » گويد : آنگاه عمر به جراح نوشت : « بنگر هر كه در قلمرو تو سوى قبله نماز مىبرد ، جزيه از او بردار . » گويد : چنان شد كه كسان به مسلمانى رو آوردند ، به جراح گفتند : « مردم به اسلام روى آورده‌اند و اين به سبب نفرت از جزيه دادن است ، آنها را امتحان كن كه ختنه كرده‌اند يا نه ؟ » گويد : جراح اين را براى عمر نوشت ، عمر به دو نوشت كه خدا : « محمد را به دعوتگرى فرستاد نه ختنه گرى » ، آنگاه عمر گفت : « يكى مرد راستگوى را بيابيم\r\nكه دربارهء خراسان از او پرسش كنم . » گفتند : « چنين كسى را يافته اى ، ابو مجلز را بخواه » گويد : عمر به جراح نوشت كه بيا و ابو مجلز را بيار و عبد الرحمان بن نعيم غامدى را بر كار جنگ خراسان گمار ، كار جزيه را به عبيد الله يا عبد الله بن حبيب سپار .\r\nگويد : چراح سخن كرد و گفت : « اى مردم خراسان ، با اين لباسهايم پيش شما آمدم و بر اين اسبم بودم ، از مال شما جز زيور شمشيرم چيزى بر نگرفتم . » گويد : وى فقط يك اسب داشت كه موى چهره اش سپيد شده بود با يك استر\r\n","description":"","footnote":"","page_name":" 3960 ","page_number":205},
  {"content":"\r\nكه موى چهره آن نيز سپيده شده بود .\r\nگويد : پس جراح در ماه رمضان برون شد و عبد الرحمان بن نعيم را به جاى خويش نهاد و چون به نزد عمر رسيد به دو گفت : « چه وقت حركت كردى ؟ » گفت : « در ماه رمضان » گفت : « آنكه ترا خشن شمرد راست گفت : « چرا نماندى تا عيد فطر بيايد آنگاه حركت كنى ؟ » جراح هميشه مىگفت : « من متعصبم و خاندانپرست . » گويد : جراح وقتى به خراسان رفته بود ، به عمر نوشت : « به خراسان آمدم و مردمى ديدم كه قتيبه مغرورشان كرده و بدان تمايل دارند ، بهترين چيزها بر ايشان اينست كه قتيبه باز آيد كه حق خدا را ندهند ، بجز شمشير و تازيانه آنها را باز نمىدارد اما نخواستم بىاجازهء تو به اين كار دست بزنم » گويد : عمر به دو نوشت : « اى پسر مادر جراح ، تو از آنها به فتنه راغبترى هيچ مسلمان و ذمى را تازيانه مزن ، مگر به حق ، از كشتار بپرهيز كه پيش كسى مىروى كه « حركت ديدگان را با آنچه در سينه ها نهان است مىداند [ 1 
  ] » و نامه اى را مىخوانى كه « گناه كوچك يا بزرگى نگذاشته مگر آن را به شمار آورده [ 2 
  ] » گويد : وقتى جراح مىخواست از خراسان پيش عمر بن عبد العزيز رود بيست هزار و به قولى ده هزار از بيت المال بر گرفت و گفت : « اين دين من است تا به خليفه بپردازم » گويد : و چون پيش عمر رسيد به دو گفت : « كى حركت كردى ؟ » گفت : « چند روز از ماه رمضان مانده بود ، قرضى به عهده دارم آن را ادا كن . » گفت : « اگر مانده بودى تا فطر در آيد آنگاه حركت كرده بودى ، آن را مىپرداختم . »\r\n\r\n","description":"","footnote":"\r\n[ 1 
  ] يَعْلَمُ خائِنَةَ الأَعْيُنِ وَما تُخْفِي الصُّدُورُ 40 : 19 ( مؤمن آيه 19 )\r\n[ 2 
  ] لا يُغادِرُ صَغِيرَةً وَلا كَبِيرَةً إِلَّا أَحْصاها 18 : 49 ( كهف 49 )\r\n","page_name":" 3961 ","page_number":206},
  {"content":"\r\nگويد : پس قوم وى از مقرريهاى خويش قرض وى را پرداختند .\r\n\r\nسخن از اينكه چرا عمر بن عبد العزيز عبد الرحمان بن نعيم و عبد الرحمان قشيرى را بر خراسان گماشت ؟\r\nسبب آن چنان كه به من گفته‌اند اين بود كه وقتى از جراح بن عبد الله شكايت شد و عمر بن عبد العزيز او را خواست و پيش عمر آمد ، او را از خراسان برداشت چنان كه از پيش ياد كردم آنگاه عمر مىخواست عاملى بر خراسان گمارد و چنان كه در روايت عبد الله بن مبارك آمده گفت : « يكى راستگوى بيابيد كه دربارهء خراسان از او پرسش كنم . » گفتند : « ابو مجلز ، لاحق بن حميد ، چنين است » گويد : عمر دربارهء او نامه نوشت كه بيامد ، مرد چشمگيرى نبود با جمع كسان به نزد عمر درآمد كه او را نشناخت و با كسان بيرون شد . پس از آن عمر دربارهء وى پرسش كرد كه گفتند : « با كسان آمد و بيرون شد » گويد : پس عمر او را پيش خواند و گفت : « اى ابو مجلز نشناختمت . » گفت : « وقتى مرا نشناختى چرا واننمودى ؟ » گفت : « عبد الرحمان بن عبد الله چگونه است ؟ » گفت : « همگنان را پاداش مىدهد و با دشمنان دشمنى مىكند ، اميرى است كه هر چه بخواهد مىكند و اگر كسى را بيابد كه كمكش كند اهل اقدام است . » گفت : « عبد الرحمان بن نعيم چگونه است ؟ » گفت : « ناتوان است و نرمخوى ، سلامت را دوست دارد و بدان مىپردازد . » عمر گفت : « كسى را كه سلامت را دوست دارد و بدان مىپردازد بيشتر دوست دارم » و او را به نماز و جنگ گماشت و عبد الرحمان قشيرى را كه از مردم بنى اعور بود به\r\n","description":"","footnote":"","page_name":" 3962 ","page_number":207},
  {"content":"\r\nخراج گماشت و به مردم خراسان نوشت از روى اطلاعى كه به من دادند ، عبد الرحمان را به كار جنگتان گماشتم و عبد الرحمان بن عبد الله را بر خراجتان گماشتم ، بىآنكه آنها را بشناسم يا آنها را آزموده باشم ، اگر چنانند كه مىخواهيد خدا را ستايش كنيد و اگر جز اين است از خدا كمك جوييد كه قوت و نيرويى جز به كمك خدا نيست .\r\nابراهيم صايغ گويد : عمر بن عبد العزيز به عبد الرحمان بن نعيم نوشت : « اما بعد ، بنده اى باش نيكخواه بندگان خداى كه در مورد كار خدا از ملامت ملامتگرى باك ندارد ، كه رعايت خدا لازمتر است و حق وى بر تو بزرگتر ، كار مسلمانان را به كسى سپار كه به نيكخواهى آنها شهره باشد و در مصلحتشان بكوشد و در كارى كه به او مىسپارى امين باشد ،\r\nمبادا دستخوش عامل ناحق شوى كه چيزى از خدا نهان نمىماند . روى از خدا متاب كه مفرى از خدا جز به سوى او نيست . » ابو نهيك بن زياد گويد : عمر بن عبد العزيز فرمان عبد الرحمان بن نعيم را دربارهء سالارى جنگ خراسان و سيستان همراه عبد الله بن صخر قرشى فرستاد و عبد الرحمان همچنان در خراسان ببود تا وقتى كه عمر بن عبد العزيز بمرد و مدتى پس از آن نيز ، تا وقتى كه يزيد بن مهلب كشته شد و مسلمه ، سعيد بن عبد العزيز را فرستاد ، ولايتدارى وى بيشتر از يك سال و نيم بود كه در ماه رمضان سال صدم ولايتدار شد و به سال صد و دوم پس از كشته شدن يزيد بن مهلب ، معزول شد .\r\nعلى گويد : نعيم بيست و شش ماه ولايتدار خراسان بود .\r\n\r\nآغاز دعوت عباسيان\r\nابو جعفر گويد : در اين سال ، يعنى سال صدم محمد بن على بن عبد الله بن عباس از سرزمين شراة ، ميسره را سوى عراق فرستاد ، محمد بن خنيس و ابو عكرمه سراج ،\r\n","description":"","footnote":"","page_name":" 3963 ","page_number":208},
  {"content":"\r\nپدر محمد صادق و حيان عطار و ابى ابراهيم بن سلمه را سوى خراسان فرستاد كه در آن وقت جراح بن عبد الله حكمى از جانب عمر بن عبد العزيز ولايتدار آنجا بود . به آنها گفت سوى وى و خاندانش دعوت كنند . آنها كسانى را بديدند و با نامه هاى كسانى كه دعوت محمد بن على را پذيرفته بودند بازگشتند و نامه ها را به ميسره دادند كه ميسره آن را پيش محمد بن على فرستاد .\r\nگويد : ابو محمد صادق دوازده نقيب براى محمد بن على برگزيد :\r\nسليمان بن كثير خزاعى ، لاهز بن فريظ تميمى ، قحطبة بن شيب طائى ، موسى ابن كعب تيمى و خالد بن ابراهيم ، ابو داود ، از بنى عمرو بن شيبان .\r\nقاسم بن مجاشع تميمى ، عمران بن اسماعيل ، ملقب به ابو النجم وابستهء خاندان معيط .\r\nمالك بن هيثم خزاعى ، طلحة بن زريق جراحى ، عمرو بن اعين ، ابو حمزه وابستهء جزاعه .\r\nشبل بن طهمان ملقب به ابو على هروى وابستهء بنى حنيفه و عيسى بن اعين وابستهء خزاعه .\r\nو نيز هفتاد كس را برگزيد و محمد بن على نامه اى به آنها نوشت كه دستور و روشى باشد كه مطابق آن رفتار كنند .\r\nدر اين سال ابو بكر محمد انصارى سالار حج بود ، اين را از ابو معشر روايت كرده‌اند ، واقدى نيز چنين گفته است .\r\nعاملان ولايتها در اين سال همان عاملان سال پيش بودند كه پيش از اين يادشان كرده‌ايم بجز خراسان كه در آخر سال عامل نماز و جنگ آن عبد الرحمان بن نعيم بود و عامل خراج آن عبد الرحمان بن عبد الله بود .\r\nآنگاه سال صد و يكم درآمد .\r\n","description":"","footnote":"","page_name":" 3964 ","page_number":209},
  {"content":"\r\n\r\nسخن از حوادثى كه در سال صد و يكم بود\r\nاز جمله حوادث سال اين بود كه يزيد بن مهلب از زندان عمر بن عبد العزيز گريخت .\r\n\r\nسخن از اينكه يزيد بن مهلب چرا و چگونه از زندان عمر بن عبد العزيز گريخت ؟\r\nابو مخنف گويد : وقتى با عمر بن عبد العزيز دربارهء يزيد بن مهلب كه مىخواست او را به دهلك بفرستد ، سخن كردند و گفتند بيم داريم قومش بگيرندش ، و او را به زندانش پس برد ، در زندان ببود تا از بيمارى عمر خبر يافت و از آن وقت براى گريختن از زندان كوشش آغاز كرد ، از بيم يزيد بن عبد الملك كه خويشاوندان وى خاندان ابو عقيل را شكنجه داده بود زيرا مادر حجاج دختر محمد بن يوسف ثقفى كه برادر حجاج بود همسر يزيد بن عبد الملك بود وليد را كه كشته شد از او آورده بود ، بدين سبب يزيد بن عبد الملك با خدا پيمان كرده بود كه اگر خدا وى را بر يزيد بن مهلب تسلط داد وى را سخت بيازارد و از اين بيمناك بود .\r\nگويد : پس يزيد بن مهلب كس پيش غلامان خويش فرستاد كه شترانى براى وى آماده كردند و چنان بود كه عمر بن عبد العزيز در دير سمعان بيمار شده بود و چون بيمارى عمر سنگين شد از زندان درآمد و برفت تا به جايى رسيد كه با غلامان خويش وعده كرده بود و ديد كه هنوز نيامده‌اند ياران وى ضجه كردند و غمين شدند .\r\nاما يزيد به ياران خويش گفت : « پنداريد كه به زندان باز مىگردم ؟ نه به خدا هرگز به زندان باز نمىگردم . »\r\n","description":"","footnote":"","page_name":" 3965 ","page_number":210},
  {"content":"\r\nگويد : آنگاه شتران بيامد و او را برداشت كه برفت ، زنش عاتكه عامرى دختر فرات بن معاويه كه از بنى بكاء بود همراه وى بود و در يك طرف محمل جاى داشت ، برفت و چون عبور كرد به عمر بن عبد العزيز نوشت كه به خدا اگر مىدانستم تو زنده مىمانى از زندانم برون نمىشدم اما از يزيد بن عبد الملك بيمناكم .\r\nگويد : عمر گفت : « خدايا اگر يزيد براى اين امت بدى مىخواهد شر او را از آنها بردار و نيرنگش را به خودش برگردان » گويد : يزيد بن مهلب برفت تا به حدث الزقاق رسيد كه هذيل بن زفر آنجا بود و مردم قيس نيز با وى بودند .\r\nو چون يزيد بر آنها گذشت از پى وى رفتند و چيزى از بنهء وى را با چند نو سال از خادمانش گرفتند . هذيل بن زفر كس از پى آنها فرستاد و پسشان آورد و به آنها گفت : « چه مىخواهيد ؟ به من بگوييد آيا از يزيد بن مهلب يا يكى از قوم وى خونى مطالبه مىكنيد ؟ » گفتند : « نه » گفت : « پس چه مىخواهيد ، وى مردى است كه در اسارت بوده و بر جان خويش بيمناك شده و گريخته . » گويد : به پندار واقدى يزيد بن مهلب پس از مرگ عمر از زندان وى گريخت .\r\nدر اين سال عمر بن عبد العزيز در گذشت .\r\nابو معشر گويد : عمر بن عبد العزيز پنج روز مانده از رجب سال صد و يكم در گذشت .\r\nعمرو بن عثمان گويد : عمر بن عبد العزيز ده روز مانده از رجب سال صد و يكم درگذشت .\r\nهشام گويد : عمر بن عبد العزيز به روز جمعه پنج روز مانده از رجب سال صد و يكم در دير سمعا بمرد ، در آن وقت سى و نه سال و چند ماه داشت ، مدت خلافتش\r\n","description":"","footnote":"","page_name":" 3966 ","page_number":211},
  {"content":"\r\nدو سال و پنج ماه بود .\r\nهيثم بن واقد گويد : تولد من به سال نود و هفتم بود ، عمر بن عبد العزيز در دابق به روز جمعه ده روز مانده از صفر سال نود و نهم به خلافت رسيد و از تقسيم وى سه دينار به من رسيد ، مرگ وى در خناصره به روز چهار شنبه پنج روز مانده از رجب سال صد و يكم بود . مدت بيماريش بيست روز بود ، مدت خلافتش دو سال و پنج ماه و چهار روز بود . هنگام مرگ سى و نه سال و چند ماه داشت و در دير سمعان به خاك رفت .\r\nبعضىها گفته‌اند : روزى كه بمرد سى و نه سال و پنج ماه داشت\r\nبعضى ديگر گفته‌اند چهل سال داشت .\r\nهشام گويد : وقتى عمر بمرد چهل ساله بود . كنيه اش ابو حفص بود ، عويف قوافى هنگامى كه با وى در تشييع جنازه اى حضور يافته بود دربارهء او شعرى گفته بود به اين مضمون :\r\n« اى ابو حفص به من پاسخ گوى « باشد كه محمد را بر حوض وى ديدار كنى « و بشارت به جا ماندگان را بگويى « تو آن كسى كه هر دو دستت سودمند است .\r\n« و دست چپت از دست راست ديگران « سودمندتر است » راوى گويد : مادر عمر ، امام عاصم دختر عاصم بن عمر بن خطاب بود او را نشاندار بنى اميه مىگفتند ، زيرا يكى از اسبان پدرش چهرهء وى را زخمدار كرد و او را بدين نام خواندند .\r\nنافع گويد : بارها شنيدم كه عبد الله بن عمر مىگفت : « كاش مىدانستم اين كيست كه از نسل عمر است و در صورتش نشانى هست و زمين را از عدالت پر\r\n","description":"","footnote":"","page_name":" 3967 ","page_number":212},
  {"content":"\r\nمىكند ؟ » سالم بن افطس گويد : وقتى عمر بن عبد العزيز نو سال بود ، در دمشق يكى از اسبان پدرش او را لگد زد ، وى را پيش مادرش آوردند كه ام عاصم دختر عاصم بن عمر بن خطاب بود كه او را ببر گرفته بود و داشت خون از چهره اش پاك مىكرد كه پدرش بيامد و ام عاصم او را به ملامت گرفت و مىگفت : « پسرم را تباه كردى چرا خادمى همراه وى نكردى كه مراقبتش كند و از چنين وضعى محفوظش دارد ؟ » عبد العزيز گفت : « اى ام عاصم خاموش باش ، دلخوش باش كه او نشاندار بنى اميه است . »\r\n\r\nسخن از بعضى روشهاى عمر بن عبد العزيز\r\nعلى بن مجاهد گويد : وقتى عمر بن عبد العزيز به خلافت رسيد به يزيد بن مهلب نوشت :\r\n« اما بعد ، سليمان بنده اى از بندگان خدا بود كه خدا به دو نعمت داد ، سپس او را ببرد و مرا خلافت داد و يزيد بن عبد الملك را از پى من ، اگر ببود ، و اين خلافت كه خدا به من داد و مقدر فرمود به نظرم آسان نيست ، اگر به گرفتن همسران و فراهم آوردن مال رغبت داشتم ، آنچه به من داده بهترين چيزى بود كه به كسى داده ، اما در اين كار كه بدان دچار شده‌ام بيم حساب دشوار دارم و پرسش سخت ، مگر آنكه خدا درگذرد و رحمت آرد ، كسانى كه اينجا بوده‌اند بيعت كرده‌اند ، با كسانى كه آنجا هستند بيعت كن » گويد : وقتى نامه به يزيد بن مهلب رسيد آن را به طرف ابى عيينه افكند و چون آن را بخواند گفت : « من از جمله عاملان وى نخواهم بود »\r\n","description":"","footnote":"","page_name":" 3968 ","page_number":213},
  {"content":"\r\nابى عيينه گفت : « چرا ؟ » گفت : « اين سخن همانند گذشتگان خاندان وى نيست و نمىخواهد روش آنها را داشته باشد » گويد : آنگاه يزيد كسان را به بيعت خواند كه بيعت كردند .\r\nگويد : پس از آن عمر به يزيد نوشت : « يكى را بر خراسان گمار و بيا » و او مخلد پسر خويش را گماشت .\r\nميمون بن مهران گويد : عمر بن عبد العزيز به عبد الرحمان بن نعيم نوشت كه عمل و علم نزديك هم است ، عالم به خدا باش و به عمل بكوش ، كسانى بودند كه علم داشتند و عمل نكردند و عملشان مايهء وبالشان شد . » مقاتل بن حيان گويد : عمر بن عبد العزيز به عبد الرحمان نوشت : « اما بعد ، مانند كسى عمل كن كه مىداند خداى عمل گناهكاران را به صلاح نميارد . » طفيل بن مرداس گويد : عمر بن سليمان بن ابى السرى نوشت : « در ولايت خويش كاروانسراها مهيا كن ، مسلمانانى كه بر تو مىگذرند ، يك روز و شب مهمانشان كنيد و اسبانشان را تيمار كنيد ، هر كه بيمار ، باشد دو روز و دو شب مهمانش كنيد اگر توشه اش تمام شده كمكش كنيد كه به ولايت خود تواند رسيد . » گويد : و چون نامهء عمر به دو رسيد مردم سمرقند به سليمان گفتند : « قتيبه با ما نامردى كرد و ستم كرد و ولايت ما را گرفت ، اينك خدا عدالت و انصاف را نمودار كرده ، به ما اجازه ده فرستادگانى از ما سوى امير مؤمنان روند\r\nو از مظلمه اى كه بر ما رفته شكايت كنند كه اگر حقى داريم بدهند كه بدين ، نياز داريم . » گويد : سليمان اجازه داد و جمعى از خودشان را فرستادند كه پيش عمر رفتند .\r\nعمر دربارهء آنها به سليمان بن ابى السرى نوشت كه مردم سمرقند از ظلمى كه به آنها شده و تعدىاى كه قتيبه نسبت به آنها كرده و از سرزمينشان بيرونشان كرده شكايت پيش من آوردند وقتى اين نامه به تو مىرسد ، قاضى را براى آنها بنشان كه در كارشان\r\n","description":"","footnote":"","page_name":" 3969 ","page_number":214},
  {"content":"\r\nبنگرد اگر به نفعشان حكم كرد ، آنها را چنان كه پيش از تسلط قتيبه بوده‌اند و بوده‌ايد ، به اردوگاهشان باز گردان .\r\nگويد : سليمان ، جميع بن حاضر قاضى را كه از بنى ناجيه بود براى آنها نشانيد و رأى وى چنان بود كه عربان سمرقند به اردوگاه خويش روند و منصفانه با آنها نبرد كنند كه يا صلحى نو باشد يا ظفر به جنگ .\r\nگويد : مردم سغد گفتند : « بدانچه بوده رضايت مىدهيم و از نو جنگ نمىكنيم » بدين ترتيب رضايت دادند كه خردمندانشان گفتند : « اين قوم با ما آميخته‌اند و با آنها مانده‌ايم و از ما ايمن شده‌اند و ما نيز از آنها ايمن شده‌ايم ، اگر به نفع ما حكم كنند و به جنگ باز رويم ندانيم ، ظفر از كه خواهد بود ، اگر به ضرر ما حكم كنند ، در اثناى دعوى دشمنى پديد آورده باشيم . » و كار را چنان كه بود رها كردند و رضايت دادند و دعوى نكردند .\r\nگويد : عمر به عبد الرحمان بن نعيم نوشت و دستور داد همه مسلمانانى را كه آن سوى نهر بودند با زن و فرزند پس آرد ، اما آنها نپذيرفتند و گفتند : « مرو گنجايش ما را ندارد . » گويد : نعيم اين را به عمر نوشت و عمر به او نوشت : « خدايا ، من دستورى را كه بر عهده داشتم دادم ، با مسلمانان به غزا مرو ، آنچه را خداوند براى آنها گشوده بسشان است .\r\nگويد : عمر به عقبه بن زرعهء طايى كه وى را پس از قشيرى به كار خراج گماشته بود نوشت :\r\n« حكومت را ركنهاست كه جز با آن قرار نگيرد ، ولايتدار يك ركن است و قاضى يك ركن و متصدى بيت المال يك ركن ، ركن چهارم منم ، هيچيك از مرزهاى مسلمانان به نظر من مهمتر و بزرگتر از مرز خراسان نيست ، خراسان را به تمام بگير و بىستم به دست آر ، اگر براى مقرريهايشان بس بود كه چنان شود و اگر نه به من\r\n","description":"","footnote":"","page_name":" 3970 ","page_number":215},
  {"content":"\r\nبنويس تا مال بفرستم كه مقرريهايشان را كامل كنى . » گويد : عقبه بيامد و معلوم داشت كه خراج از مقرريهايشان بيشتر است و به عمر نوشت و خبر داد ،\r\nعمر نوشت مازاد را ميان حاجتمندان تقسيم كن . » داود بن سليمان جعفى گويد : عمر بن عبد العزيز چنين نوشت :\r\n« از بندهء خدا عمر ، امير مؤمنان به عبد الحميد . سلام بر تو باد ، اما بعد ، مردم كوفه در مورد احكام خداى بليه و سختى و ستم ديده‌اند و روشهاى زشت كه عاملان بد ميان آنها پديد آورده‌اند . قوام دين عدالت است و رفتار نيكو ، هيچ چيز را از روح خويش مهمتر مدان كه گناه اندك وجود ندارد ، خراب را با آباد همانند مگير و آباد را با خراب . خراب را بنگر و از آن هر چه تاب دارد بگيرد و به اصلاح آن پرداز تا آباد شود . از آباد جز خراج مگير ، آن هم با ملايمت و رعايت صاحبان زمين ، مورد خراج جز درم وزن هفت مگير ، بى رسوم ( آيين ) و دستمزد مميزان ( ضرابين ) و هديهء نوروز و مهرگان و پول كاغذ و اجرت پيك و كرايه خانه و پول عروسى ، هر كس از مردم آن سرزمين كه مسلمان شود سرانه بر او نيست در اين مورد دستور مرا رعايت كن كه من اختيارى را كه خدا به من داده به تو داده‌ام . بىاطلاع من در كار بريدن و آويختن شتاب ميار تا به من رجوع كنى . بنگر ، از زن و فرزند هر كه خواهد حج كند يكصد به او بده كه با آن حج كند و السلام . » شهاب بن شريعه مجاشعى گويد : عمر بن عبد العزيز فرزندان مقررى بگيران را نيز به مقررى بگيران پيوست ، ميان آنها قرعه زد ،\r\nقرعه به هر كس افتاد وى را صدى كرد و به هر كه نيفتاد چهلى كرد ، به فقيران بصره هر كدام سه درم داد . بيماران مزمن را پنجاه پنجاه داد .\r\nگويد : پندارم كه از شير گرفتگان را نيز مقررى داد .\r\nعبد الله گويد : شنيدم كه عمر بن عبد العزيز به مردم شام نوشت : درود بر شما و رحمت خداى ، اما بعد هر كه ياد مرگ بسيار كند سخن كمتر كند و هر كه بداند كه\r\n","description":"","footnote":"","page_name":" 3971 ","page_number":216},
  {"content":"\r\nمرگ حق است به اندك قناعت كند و السلام » على بن محمد گويد : ابو مجلز به عمر گفت : « ما را در انتهاى زمين نهاده اى ، مال براى ما بفرست » گفت : « اى ابو مجلز كار را وارونه مىكنى ؟ » گفت : « اى امير مؤمنان مال از آن ماست يا از تو ؟ » گفت : « اگر خراجتان از مقرريهايتان كمتر شود ، از آن شماست » گفت : « تو براى ما نفرست و ما نيز براى تو نمىفرستيم كه آن را روى هم بگذارى » گفت : « ان شاء الله براى شما مىفرستم » گويد : « همان شب بيمار شد و از آن بيمارى بمرد » گويد : ولايتدارى عبد الرحمان بن نعيم بر خراسان شانزده ماه بود .\r\nابو جعفر گويد : در اين سال عمارة بن اكيمه ليثى درگذشت كنيهء وى ابو الوليد بود و نود و نه سال داشت .\r\n\r\nاضافه درباره روشهاى عمر بن عبد العزيز كه در كتاب ابو جعفر نيست ، تا آغاز خلافت يزيد بن عبد الملك\r\nعبد الله بن بكر بن سهمى گويد : يكى در مسجد جنابذ براى ما گفت كه عمر بن عبد العزيز در خناصره با كسان سخن كرد و گفت : « اى مردم شما را عبث نيافريده‌اند و به باطل رها نمىكنند ، شما را معادى هست كه هنگام آن خدا نزول مىكند تا ميان شما داورى كند و فيصل آرد و هر كه از رحمت خدا كه به همه چيز مىرسد و از بهشتى كه به پهناى آسمانها و زمين است محروم ماند دچار حرمان و خسران شده .\r\nبدانيد\r\nكه فردا كسى در امان است كه از خدا بترسد و از او بيم كند و فانى را به باقى\r\n","description":"","footnote":"","page_name":" 3972 ","page_number":217},
  {"content":"\r\nنفروشد و اندك را به بسيار ، و ترس را به امان . مگر نمىبينيد كه شما ميراث خوار در گذشتگانيد كه ارث شما به باقيماندگان مىرسيد ، تا به كسى باز گردد كه بهترين ميراث بران است . هر روز به تشييع يكى مىرويد كه تكليف خود را به سر برده و اجلش سر رسيده و سوى خدا مىرود و او را در شكاف زمين نهان مىكنيد و رهايش مىكنيد بىمتكا و بستر ، كه از دوستان جدا شده و از وسايل دور مانده و در خاك جاى گرفته آمادهء حساب است و در قيد عمل خويش ، محتاج آنچه از پيش فرستاده و از آنچه به جاى نهاده بىنياز . پيش از آنكه مرگ بيايد و وقت رخداد آن برسد از خدا بترسيد ، به خدا اين سخن را با شما مىگويم و به نزد هيچيك از شما چندان گناه سراغ ندارم كه به نزد خويشتن ، از خدا آمرزش مىخواهم و سوى وى توبه مىبرم ، هر كس از شما كه بدانيم حاجتى دارد دوست دارم چنان كه توانم حاجت وى را برآرم ، هر كس از شما كه آنچه به نزد ماست وى را بس باشد دوست دارم با من و دلبندانم همانند شود كه معاش ما و او به يكسان باشد ، به خدا اگر رفاه و عيشى جز اين خواهم زبانم بدان روان تواند بود و وسايل آن را نيك دانم ولى كتاب ناطق هداى و سنت عادل رهبر طاعت است و مانع معصيت . » گويد : آنگاه گوشهء عباى خويش را برداشت و چندان بگريست كه صداى گريستنش بالا گرفت و مردم اطراف خويش را بگريانيد ، سپس فرود آمد و همان بود پس از آن ديگر سخن نكرد تا درگذشت . خدايش رحمت كناد .\r\nعبد الله بن محمد بن سعد گويد : شنيدم كه پسرى از عمر بن عبد العزيز در گذشت و يكى از عمال وى نامه نوشت و او را دربارهء مرگ پسر تعزيت گفت .\r\nگويد : عمر به دبير خويش گفت : « از طرف من او را پاسخ گوى » دبير تراشيدن قلم را آغاز كرد . به دبير گفت : « قلم را نازك كن كه كاغذ كمتر مىبرد و كلمات را كوتاهتر مىكند و بنويس : به نام خداى رحمان رحيم ، اما بعد ، اين ،\r\n","description":"","footnote":"","page_name":" 3973 ","page_number":218},
  {"content":"\r\nچيزى بود كه از پيش دل خويش را بر آن نهاده بوديم و چون بيامد از آن سخن نياورديم . » ابن عبد الحميد گويد : عمر بن عبد العزيز مىگفت : « هر كه برادر خويش را در كار دين اندرزى گويد : و در صلاح دنياى وى بينديشد رعايت او كرده بنيكى و حق لازم وى را ادا كرده ،\r\nاز خدا بترسيد كه اين اندرزى مربوط به دين شماست .\r\nپس آن را بپذيريد ، و موعظه ايست كه از عواقب بد محفوظ مىدارد ، پس پاى بند آن باشيد . روزى را قسمت كرده‌اند ، با مؤمن در كار روزى مقدر خيانت نيارد ، در كار طلب ملايمت كنيد كه قناعت مايهء وسعت و وصول و كفاف است . اجل اين دنيا به گردن شماست و جهنم پيش رويتان ، آنچه مىبينيد گذران است و آنچه گذشته گويى نبود ، همگى به زودى مردگان خواهيد بود ، حالات مرده را ديده‌ايد كه چسان جان مىدهد و وقتى جان داد كسان اطراف وى گويد : جان داد ، خدايش رحمت كند . و ديده‌ايد كه با شتاب مىبرندش و ميراثش را تقسيم مىكنند و او از ميان برفته و يادش به فراموشى افتاده و درش متروك مانده گويى با برادران همدل آميزش نداشته و جايى را آباد نكرده . از هول روزى كه همو زن مورچه اى را در محاسبه ناچيز نشمارند بيمناك باشيد . » يكى از پسران عمر بن عبد العزيز گويد : عمر به ما گفت كه محل قبر وى را بخريم ، آن را از راهب خريديم .\r\nگويد : يكى از شاعران شعرى دارد به اين مضمون :\r\n« وقتى از مرگ عمر خبر دادند « گفتم قوام عدالت و دين « دور مباد « كه در لحدى كه در دير سمعان ساختند « مقياس عدالت\r\n","description":"","footnote":"","page_name":" 3974 ","page_number":219},
  {"content":"\r\n« از قوم دورى گرفت » سفيان گويد : عمر بن عبد العزيز گفت : « هر كه بى علم عمل كند ، آنچه تباه مىكند بيشتر از آن باشد كه به صلاح مىآورد و هر كه سخن خويش را جزو عملش نشمارد ، گناهانش بسيار شود و كار پسنديده اش اندك . تكيه گاه مؤمن صبر است ، هر نعمتى را كه خدا به بنده دهد آنگاه بگيرد و به عوض نعمت رفته صبرش دهد آنچه به عوض داده از نعمت گرفته نكوتر باشد . » آنگاه اين آيه را خواند :\r\n« * ( إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ 39 : 10 ) * [ 1 
  ] يعنى : پاداش صابران را كامل و بىحساب مىدهند » گويد : نامهء وى به نزد عبد الرحمان بن نعيم آمد كه چنين بود : « كليسا و دير و آتشكده اى را كه دربارهء آن صلح كرده‌ايد ويران مكنيد . كليسا و آتشكده اى از نو بنياد نشود ، بز را به كشتارگاهش كشان كشان مبريد كار را پيش ذبيحه تيز مكنيد ، دو نماز را با هم نكنيد جز به هنگام ضرورت . »\r\nفاطمه همسر عمر بن عبد العزيز گويد : شبى لرزش وى سخت شد و بيدار ماند ما نيز با وى بيدار مانديم و چون صبح شد ، خادمى را به نام مرثد گفتم : « اى مرثد ، پيش امير مؤمنان بمان كه اگر حاجتى داشت نزديك وى باشى » آنگاه برفتيم و بخفتيم كه دير وقت بيدار مانده بوديم و چون روز بر آمد بيدار شدم و سوى وى رفتم و مرثد را ديدم كه بيرون اطاق خفته بود ، بيدارش كردم و گفتم : « مرثد چرا بيرون آمدى ؟ » گفت : « او مرا بيرون فرستاد و گفت : « مرثد از پيش من برو به خدا چيزى مىبينم كه نه انسان است و نه جن . و از پيش وى درآمدم و شنيدم كه اين آيه را مىخواند :\r\n\r\n","description":"","footnote":"\r\n[ 1 
  ] زمر ، آيه 10\r\n","page_name":" 3975 ","page_number":220},
  {"content":"\r\n« * ( تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا في الأَرْضِ وَلا فَساداً وَالْعاقِبَةُ لِلْمُتَّقِينَ 28 : 83 ) * » [ 1 
  ] يعنى : اين سراى آخرت را براى كسانى نهاده‌ايم كه در زمين ، سركشى و فسادى نمىخواهند و عاقبت نيك از آن پرهيزكارانست » .\r\nگويد : پيش وى رفتم و ديدم رو به قبله داشت و چشم فرو بسته بود و جان داده بود ، خدايش رحمت كناد .\r\n\r\nخلافت يزيد بن عبد الملك بن مروان\r\nدر اين سال يزيد بن عبد الملك به خلافت رسيد . كنيهء وى ابو خالد بود . به گفتهء هشام بن محمد ، در آن وقت بيست و نه ساله بود و چون به خلافت رسيد ابو بكر بن محمد بن حزم انصارى را از مدينه برداشت و عبد الرحمان بن ضحاك فهرى را بر آنجا گماشت كه به گفتهء واقدى به روز چهار شنبه چند روز مانده از ماه رمضان آنجا رفت و عبد الرحمان بن سلمه مخزومى را به قضاوت گماشت .\r\nابو بكر بن حزم گويد : وقتى عبد الرحمان بن ضحاك به مدينه آمد و مرا بر - داشت پيش وى رفتم و سلام گفتم كه به من اعتنا نكرد با خويش گفتم : « اين كاريست كه از قرشيان بر انصار روانست » و به خانهء خويش بازگشتم و از او بيمناك بودم كه جوانى بىباك بود . آنگاه خبر يافتم كه مىگفته بود : « ابن حزم به سبب فرتوتى پيش من نمىآيد ، من از خيانت او خبر دارم » گويد : چيزى كه از آن بيمناك بودم رخ داد و به يقين دانستم كه اين سخن را او گفته بود .\r\nگويد : به كسى كه اين خبر را آورده بود گفتم : « خيانت كار من نيست و اهل\r\n\r\n","description":"","footnote":"\r\n[ 1 
  ] سورهء قصص آيه 83\r\n","page_name":" 3976 ","page_number":221},
  {"content":"\r\nخيانت را دوست ندارم ، امير ، خويشتن را جاودان مىپندارد ، بسا امير و خليفه كه پيش از اين امير در اين خانه جاى گرفته‌اند و از آن برون شده‌اند و آثارشان در سخنها مانده ، اگر نيك بوده نيك و اگر بد بوده ابد ، از خداى بترس و سخن ستمگر يا حسود نعمت را مشنو » راوى گويد : و همچنان كار در ميانه بالا مىگرفت تا يكى از مردم بنى فهر در مورد يكى از بنى نجار دعوى پيش عبد الرحمان برد و چنان بود كه ابو بكر در بارهء زمين كه ميان مرد نجارى و فهرى به نصف بود به نفع نجارى قضاوت كرده بود و زمين را به نجارى داده بود .\r\nگويد : فهرى كس به نزد نجارى و نيز ابو بكر فرستاد كه به نزد ابن ضحاك احضارشان كرد ، مرد فهرى از ابو بكر بن حزم شكايت كرد و گفت : « مال مرا از دستم درآورد و به ابن نجارى داد » .\r\nابو بكر گفت : « خدايا مرا ببخش ، مگر نديدى كه چند روز دربارهء كار تو و كار رفيقت پرسش كردم و معلومم شد كه بايد زمين را از دست تو بگيرم و ترا پيش كسانى فرستادم كه در اين مورد فتوى دادند : يعنى سعيد بن مسيب و ابو بكر بن عبد الرحمان ، از آنها پرسيده اى ؟ » مرد فهرى گفت : « آرى ،\r\nاما گفتهء آنها براى من الزام آور نيست » گويد : ابن ضحاك شكسته شد و گفت : « برخيزيد » كه برخاستند و به مرد فهرى گفت : « اقرار دارى كه از كسى كه به ابو بكر چنين فتوى داده پرسيده اى و باز مىگويى زمين را به من پس بده ، تو احمقى ، برو كه حقى ندارى » گويد : ابو بكر همچنان از ابن ضحاك بيمناك بود و از او پرهيز مىكرد ، تا وقتى كه ابن حيان ، با يزيد سخن كرد كه قصاص وى را از ابو بكر بگيرد كه دو بار او را حد زده است .\r\nيزيد گفت : « چنين نمىكنم . مردى است كه خاندان من او را برداشته‌اند ،\r\n","description":"","footnote":"","page_name":" 3977 ","page_number":222},
  {"content":"\r\nاما ترا ولايتدار مدينه مىكنم » حيان گفت : « اين را نمىخواهم ، اگر او را در حكومت خودم بزنم قصاص من نخواهد بود » گويد : پس يزيد نامه اى به عبد الرحمان بن ضحاك نوشت : « اما بعد ، در بارهء حدى كه ابن خورم به ابن حيان زده بنگر اگر در مورد چيزى محقق زده بود و اعتنا مكن اگر در مورد چيزى زده كه دربارهء آن اختلاف نظر هست ، به او اعتنا مكن و اگر در موردى جز اين زده از او قصاص بگير . » گويد : نامه را پيش عبد الرحمان بن ضحاك آورد كه گفت : « كارى از پيش نمىبرى ، پندارى ابو بكر ترا در موردى حد زده كه اختلاف نظر در آن نباشد » ابن حيان به دو گفت : « اگر خواهى نكوئى كنى بكن » گفت : « اكنون به مقصود دست يافتى . » گويد : عبد الرحمان كس فرستاد و ابن حزم را بياورد و به يك بار دو حد به او زد و چيزى از او نپرسيد . ابن حيان برفت و مىگفت : « مرا ابو المعزا پسر حيان ميگويند ، به خدا از آن روز كه ابو بكر با من چنان كرده تا كنون به زنان نزديك نشده‌ام ، اكنون به زنان نزديك مىشوم . » ابو جعفر گويد : در اين سال شوذب خارجى كشته شد .\r\n\r\nسخن از كشته شدن شوذب خارجى\r\nپيش از اين گفتم كه شوذب به عمر بن عبد العزيز نامه نوشت كه دربارهء مسائل مورد اختلاف با وى مناظره كند و چون عمر بمرد چنان كه در روايت معمر ابن مثنى آمده ، عبد الحميد بن عبد الرحمان مىخواست پيش يزيد بن عبد الملك\r\n","description":"","footnote":"","page_name":" 3978 ","page_number":223},
  {"content":"\r\nمنزلتى پيدا كند\r\nبه محمد بن جرير نامه نوشت و دستور داد كه با شوذب و ياران وى نبرد كند .\r\nگويد : فرستادگان شوذب باز نگشته بودند و او از مرگ عمر بىخبر بود و چون ديدند كه محمد بن جرير براى نبرد آماده مىشود ، شوذب كسى پيش او فرستاد كه چرا پيش از آنكه مدت ميان ما و شما سپرى شود ، شتاب آورده اى ، مگر تا وقت بازگشت فرستادگان شوذب مهلت ننهاده بوديم ؟ » گويد : محمد به آنها پاسخ داد كه نمىتوانيم شما را به اين حال باقى گذاريم . » راوى ديگر گويد : خوارج گفتند : « رفتار اينان به سبب آن است كه مرد پارسا در گذشته است . » ابو عبيدة گويد : شوذب به مقابلهء آنها آمد و نبرد كردند ، تنى چند از خوارج كشته شدند و بسيار كس از اهل قبله كشته شد و هزيمت شدند و خوارج به تعقيبشان بودند و از آنها مىكشتند ، تا به خانه هاى كوفه رسيدند و به عبد الحميد پناه بردند ، مخرج [ 1 
  ] محمد بن جرير زخمى شد شوذب به محل خويش بازگشت و منتظر دو يار خويش ماند كه بيامدند و گفتگوى خويش را با عمر به دو خبر دادند و اينكه او در گذشته است .\r\nگويد : يزيد عبد الحميد را بر كوفه باقى گذاشت و تميم بن حباب را از جانب خويش با دو هزار كس روانه كرد كه كس پيش خوارج فرستاد و به آنها خبر داد كه يزيد به ترتيبى كه عمر رهاشان كرده بوده رها نمىكند كه او را و يزيد را لعن كردند . تميم با آنها نبرد كرد كه وى را بكشتند و يارانش را هزيمت كردند كه بعضىشان به كوفه پناه بردند و بعضى ديگر سوى يزيد رفتند .\r\nگويد : آنگاه يزيد نجدة بن حكم ازدى را با گروهى سوى خوارج فرستاد كه\r\n\r\n","description":"","footnote":"\r\n[ 1 
  ] در متن كلمه صريح است\r\n","page_name":" 3979 ","page_number":224},
  {"content":"\r\nاو را كشتند و يارانش را هزيمت كردند ، پس از آن شحاج بن وداع را با دو هزار كس روانه كرد كه كس پيش خوارج فرستاد و خوارج كس پيش وى فرستادند پس از آن او را بكشتند . تنى چند از خوارج نيز كشته شدند كه هدبه يشكرى پسر عموى بسطام از آن جمله بود ، وى مردى عابد بود ، ابو شبيل ، مقاتل بن سفيان نيز بود كه مردى فاضل بود .\r\nو چون مسلمه به كوفه آمد مردم آنجا دربارهء شوذب و بيمى كه از او داشتند و كسانى كه از آنها كشته بود ، به دو شكايت بردند ، مسلمه سعيد بن عمرو حرشى را كه سوارى ماهر بود پيش خواند و ده هزار كس به دو پيوست و سوى شوذب فرستاد كه در محل خويش بود و سپاهى سوى وى آمده بود كه تاب آن نداشت .\r\nگويد : شوذب به ياران خويش گفت : « هر كس خدا را منظور داشت شهادت سوى وى آمد و هر كه براى دنيا قيام كرده بود ، دنيا از دست برفت كه بقا در خانهء آخرت است » پس خوارج ، نيام شمشيرها را شكستند و حمله بردند و چند بار سعيد و ياران وى را عقب راندند . چندان كه از رسوايى بترسيد و ياران خويش را ملامت كرد و به آنها گفت : « بىپدرها از اين گروه اندك مىگريزيد ، اى مردم شام چنان بكوشيد كه در جنگهاى ديگر مىكوشيده‌ايد » گويد : پس به خوارج حمله بردند و آنها را درهم كوفتند و كس از آنها باقى نگذاشتند بسطام را كه همان شوذب بود با سوارانش بكشتند كه ريان بن عبد الله يشكرى از آن جمله بود ، وى از جمله كسانى بود كه خوارج را ترغيب مىكرده بود . برادر وى شمر بن عبد الله در رثاى او شعرى گفت به اين مضمون :\r\n« به مثيبت سران و يكه سواران بنى سفيان « دچار شدم كه جنگ افروزان بودند « حادثهء روزگار بگزيدشان\r\n","description":"","footnote":"","page_name":" 3980 ","page_number":225},
  {"content":"\r\n« و از ميان برداشتشان « و من بىكس و يار به جاى ماندم « كه غمينم و از غم ريان « و از غم يكه سواران يشكر « كه هنگام جنگ اسب تازان بودند « و جان خويش را به خدا فروختند « حسرت در دلم افتاده است .\r\nحسان بن جعده نيز به رثاى آنها شعرى گفت به اين مضمون :\r\n« اى ديده از تو اشك فرو مىريزم « و بر ياران بسطام و بسطام مىگريم « تا زنده‌ام ، هرگز همانند آنها « پرهيزكار و خردمند نخواهم ديد\r\n« به هنگام سختى به نمونه هاى خويش « اقتدا كردند « و نخواستند از دشمنان « روى بگردانند « و به راهى رفتند كه براى آن « قيام كرده بودند « و براى ما « منابع نور و نشانه ها « به جاى نهادند « دانم كه در غرفه هاى بهشت جاى گرفته‌اند « و آنجا خادمان دارند .\r\n","description":"","footnote":"","page_name":" 3981 ","page_number":226},
  {"content":"\r\n« خداى ولايتى را كه قتلگاهشان آنجا بوده « از ابر باران ريز سيراب كند » ابو جعفر گويد : در اين سال يزيد بن مهلب به بصره رفت و بر آنجا تسلط يافت و عدى بن ارطاة فزارى را كه از جانب يزيد بن عبد الملك عامل بصره بود بگرفت و به زندان كرد و يزيد بن عبد الملك را خلع كرد .\r\n\r\nسخن از اينكه چرا يزيد بن مهلب يزيد بن عبد الملك را خلع كرد ! و حوادثى كه در اين سال ميان وى و يزيد رخ داد\r\nاز پيش خبر فرار يزيد بن مهلب را از زندانى كه عمر بن عبد العزيز وى را در آنجا بداشته بود ياد كرديم و اكنون كارهاى وى را كه پس از فرار ، در اين سال ، يعنى سال صد و يكم ، رخ داد بگوييم .\r\nوقتى عمر بن عبد العزيز بمرد ، در همان روز مرگ وى با يزيد بيعت كردند و چون خبر فرار يزيد بن مهلب به دو رسيد به عبد الحميد بن عبد الرحمان نامه نوشت و دستور داد كه به طلب وى رود و با او مقابله كند و نيز به عدى بن ارطاة نامه نوشت و فرار يزيد بن مهلب را به دو خبر داد و دستور داد براى مقابلهء وى آماده باشد و كسانى را كه از خاندان او در بصره بودند بگيرد .\r\nابو مخنف گويد : عدى بن ارطاة كسان يزيد بن مهلب را كه مفضل و حبيب و مروان پسران وى از آن جمله بودند بگرفت و به زندان كرد . يزيد همچنان برفت تا بر سعيد بن عبد الملك بن مروان گذشت و به ياران خويش گفت : « معترض اين نشويم كه او را بگيريم و همراه ببريم ؟ » يارانش گفتند : « نه ، برويم او را واگذارى » گويد : پس يزيد برفت تا بالاى قطقطانه رسيد ، عبد الحميد بن عبد الرحمان ،\r\n","description":"","footnote":"","page_name":" 3982 ","page_number":227},
  {"content":"\r\nهشام بن مساحق قرشى را\r\nبا گروهى از مردم كوفه ، از نگهبانان و سران و دليران قوم روانه كرد و گفت : « برو تا با وى مقابل شوى كه امروز از مقابل عذيب مىگذرد » گويد : هشام اندكى برفت ، آنگاه پيش عبد الحميد بازگشت و گفت : « او را اسير پيش تو بيارم ، يا سرش را پيش تو بيارم ؟ » گفت : « هر كدام كه خواهى » و كسانى كه سخن وى را شنيدند شگفتى مىكردند .\r\nگويد : هشام برفت تا در عذيب فرود آمد ، يزيد از نزديك آنها عبور كرد ، اما جرئت نياوردند كه بر ضد وى اقدام كنند و يزيد سوى بصره رفت ، و چون يزيد ابن مهلب عبور كرد ، هشام بن مساحق سوى عبد العزيز رفت ، يزيد سوى بصره رفت عدى بن ارطاة مردم بصره را فراهم آورده بود و به دور شهر خندق زده بود و مغيره ابن عبد الله ثقفى را سالار سواران بصره كرده بود .\r\nگويد : عدى بن ارطاة از بنى فزاره بود ، عبد الملك بن مهلب به دو گفت : « پسرم حميد را بگير و به جاى من به زندان كن و من تعهد مىكنم كه يزيد را از بصره برگردانم كه سوى فارس رود و براى خويشتن امان بخواهد و نزديك تو نشود . » اما نپذيرفت .\r\nگويد : يزيد بيامد ، يارانش كه با وى آمده بودند همراهش بودند ، مردان اطراف بصره را گرفته بودند ، محمد بن مهلب كه از جمله زندانىشدگان نبود مردان و غلامان خاندان و جمعى از وابستگان خويش را فراهم آورد و به پيشواز يزيد رفت و وى با چندان سوار بيامد كه هر كه آن را مىديد دچار ترس مىشد .\r\nگويد : عدى مردم بصره را پيش خوانده بود و بر مردم هر يك از پنج ناحيه يكى را گماشته بود ، مغيرة بن زياد عتكى را بر مردم ناحيهء از گماشته بود محرز بن حمران سعدى منقرى را بر مردم بنى تميم گماشته بود كه از ناحيهء ديگر بودند .\r\n","description":"","footnote":"","page_name":" 3983 ","page_number":228},
  {"content":"\r\nعمران بن عامر را بر بنى بكر بن وائل گماشته بود .\r\nگويد : ابو منقر ، يكى از مردم قيس بن ثعلبه گفت : « پرچم را جز به فرزندان مالك بن مسمع نبايد داد » عدى بن ارطاة ، نوح بن شيبان نوادهء مالك بن مسمع را پيش خواند و پرچم بكر بن وائل را به دو داد . مالك بن منذر را نيز پيش خواند و پرچم عبد القيس را به دو داد ، عبد الأعلى قرشى را پيش خواند و پرچم مردم بيرون شهر را به دو داد ، مردم بيرون شهر طايفهء قريش و كنانه و ازد و بجيله و خثعم و قيس عيلان و مزينه بودند . در كوفه مردم بيرون شهر را ناحيهء شهريان گويند ، كوفه نيز چون بصره پنج ناحيه بود كه زياد بن عبيد آن را چهار ناحيه كرد .\r\nابو مخنف گويد : يزيد بن مهلب به هر سپاه و به هر قبيله اى مىگذشت از راه وى به كنار مىرفتند كه عبور كند ، مغيرة بن عبد الله ثقفى با سواران به مقابلهء وى آمد . محمد بن مهلب با سواران به دو حمله برد كه او و يارانش راه گشودند و يزيد برفت تا وارد خانهء خويش شد و كسان پيش وى رفتن آغاز كردند . يزيد كس پيش عدى بن ارطاة فرستاد كه برادرانم را به من بده و من در مورد بصره با تو صلح مىكنم و آن را به تو وا مىگذارم ، تا آنچه را براى خودم مىخواهم از يزيد بن عبد الملك بگيرم اما عدى نپذيرفت .\r\nگويد : حميد بن عبد الملك بن مهلب سوى يزيد بن عبد الملك رفت و او خالد بن عبد الله قسرى و عمر بن يزيد حكمى را با اماننامهء يزيد بن مهلب و خاندانش فرستاد .\r\nگويد : يزيد بن مهلب بنا كرد به كسانى كه پيش وى مىآمدند چيز بدهد و - پاره هاى طلا و پاره هاى نقره به آنها مىبخشيد و مردم به دو گرويدند . عمران بن عامر بن مسمع به آزردگى از عدى بن ارطاة كه پرچم بكر بن وائل را از او گرفته بود و به پسر عمويش داده بود پيش يزيد بن مهلب رفت ، مردم ربيعه و بقيهء تميم و قيس و كسان و از جمله عبد الملك و مالك پسران مسمع به يزيد گرويدند . گروهى از مردم شام\r\n","description":"","footnote":"","page_name":" 3984 ","page_number":229},
  {"content":"\r\nنيز با وى شدند عدى دو درم دو درم بيشتر نمىداد و مىگفت :\r\n« روا نيست كه بىاجازهء يزيد بن عبد الملك درمى از بيت المال به شما دهم ، با اين گذران كنيد تا در اين باب دستور بيايد . » گويد : فرزدق در اين باب شعرى گفت به اين مضمون :\r\n« پندارم كه مردان دو درمى را « سرنوشتشان سوى مرگ مىكشاند « خردمندتر از همه شان كسى است « كه در كنج خانهء خويش بماند « و بداند كه بىگفتگو « حادثه رخ مىدهد » گويد : بنى عمرو بن تميم ، از جمله ياران عدى ، بيامدند و در مربد جاى گرفتند .\r\nيزيد بن مهلب يكى از وابستگان خويش را به نام دارس ، فرستاد كه به آنها حمله برد و هزيمتشان كرد و فرزدق در اين باب شعرى گفت به اين مضمون :\r\n« وقتى دارس بانگ زد « عجمان پراكنده شدند « و در مقابل شمشيرهاى بران « صبورى نياوردند « خدا قيسيان را از جانب عدى « ملامت ، سزا مىدهد .\r\n« چرا صبورى نياوردند « تا وقتى كه جنگهايى رخ دهد ؟ » گويد : وقتى كسان به دور يزيد بن مهلب فراهم آمدند برون شد و به ميدان بنى يشكر رفت كه نيمه راه ميان وى و قصر بود . بنى تميم و قيس و مردم شام\r\n","description":"","footnote":"","page_name":" 3985 ","page_number":230},
  {"content":"\r\nبه مقابلهء وى آمدند و مدتى كوتاه نبرد كردند . محمد بن مهلب به آنها حمله برد و مسور بن عباد حبطى را با شمشير بزد و بينى زرهء سر او را دريد كه شمشير به بينىاش رسيد ، به هريم بن ابى طلحه نيز حمله برد و كمر بند وى را بگرفت و از اسب پايين كشيد كه ما بين او و اسب بيفتاد و گفت : « هرگز ، هرگز ، عمويت از اين سنگينتر است » پس آن قوم هزيمت شدند و يزيد بن مهلب از دنبال آنها بيامد تا به قصر نزديك شد\r\nكه با وى به نبرد پرداختند . عدى شخصاً به مقابله وى برون شد از جمله ياران وى حارث بن مصرف اودى كه از سران مردم شام بود و جزو يكه سواران حجاج بوده بود ، كشته شد ، موسى بن وجيه حميرى كلاعى نيز كشته شد ، راشد مؤذن نيز كشته شد و ياران عدى هزيمت شدند .\r\nگويد : برادران يزيد كه در زندان عدى بودند صداها را شنيدند كه نزديك مىشد و تيرها در قصر مىافتاد . عبد الملك به آنها گفت : « مىبينم كه تيرها در قصر مىافتد و صداها نزديك مىشود پندارم كه يزيد غلبه يافته بيم دارم مضريان و مردم شام كه جز ياران عدى هستند بيايند و پيش از آنكه يزيد برسد ما را بكشند ، در را ببنديد و جامه هايى روى آن افكنيد » گويد : چنين كردند و مدتى نگذشت كه عبد الله بن دينار وابستهء ابن عامر كه سالار كشيكبانان عدى بود بيامد ، وى و يارانش به طرف در مىدويدند . بنى مهلب اثاثى در مقابل در نهاده بودند و بر آن تكيه داده بودند ، آن كسان به در پرداختند اما داخل نتوانستند شد تا وقتى كسان بيامدند و آزادشان كردند .\r\nگويد : يزيد بن مهلب بيامد و در خانهء سالم بن زياد بن ابى سفيان در مجاورت قصر جا گرفت ، نردبانها آوردند و طولى نكشيد كه عثمان قصر را گشود و عدى بن ارطاة را بياورد . وقتى او را مىآوردند لبخند ميزد يزيد به دو گفت : « چرا مىخندى ، به خدا جاى آن داشت كه گريه كنى به دو سبب يكى اينكه محترمانه كشته نشدى و همانند\r\n","description":"","footnote":"","page_name":" 3986 ","page_number":231},
  {"content":"\r\nزن تسليم شدى ، ديگر آنكه ترا كسان پيش من آوردند چنان كه بردهء فرارى را پيش صاحبش مىكشند ، و از من قرار و پيمانى ندارى ، چه اطمينان دارى كه گردنت را نزنم ؟ » عدى گفت : « تو بر من تسلط يافته اى ولى مىدانم كه بقاى من مايهء بقاى تو است و هر كه موجب هلاك من شود مواخذه بيند سپاههاى خدا را در مغرب ديده اى و دانسته اى كه در موارد خيانت و پيمان شكنى چگونه در كار خداى مىكوشند ، خطا و لغزش خويش را با توبه و عذر گناه تلافى كن از آن بيش كه دريا موجهاى خويش را سوى تو افكند كه اگر در آن هنگام پوزش خواهى نپذيرند و اگر به هنگامى كه قوم سوى تو آمده باشند صلح خواهى بينى كه از تو دورى كنند و\r\nمادام كه سوى تو نيامده باشند اگر براى جان و كسان و مال خويش امان خواهى از تو دريغ نكنند . » يزيد به دو گفت : « اين كه گفتى بقاى تو مايهء بقاى من است ، اگر بقاى من به بقاى تو وابسته است به خدا مرا به اندازهء آب خوردن پرنده اى هراسان باقى ندارد . اينكه گفتى هر كه مايهء هلاك تو شود مواخذه بيند ، به خدا اگر ده هزار كس از مردم شام به دست من باشند كه منزلت همگيشان برتر از تو باشد و به يك جا گردن همه را بزنم ، باز هم جدايى و مخالفت من به نزد آنها مهمتر و هول انگيزتر از كشتن آن گروه است و اگر بخواهم كه آن خونها را نديده گيرند و مرا در بيت المالهاى خويش دخالت دهند و نصيبى بزرگ از قدرت خويش به من دهند به شرط آنكه از جنگ دست بدارم چنين مىكنند . فراموش مكن كه اگر كسان ما سوى آن قوم روند ، ترا از ياد ببرند و همه عمل و تدبيرشان براى نجات خودشان باشد و ترا به ياد نيارند و به تو اهميت ندهند .\r\n« اما اين كه گفتى ، كار خويش را ببين و عذر بخواه ، و چنان كن و چنين كن . به خدا از تو مشورت نخواستم كه تو دوست و نيكخواه من نيستى و اين همه\r\n","description":"","footnote":"","page_name":" 3987 ","page_number":232},
  {"content":"\r\nرا از سر ناتوانى و خودنمايى گفتى ، ببريدش » گويد : و چون او را ببردند و لختى گذشت گفت : « وى را پيش من آريد » و چون او را بياوردند گفت : « اين كه ترا به زندان مىكنم به سبب آن است كه بنى مهلب را به زندان كردى و با آنها در مواردى كه تساهل مىخواستيم سختى كردى و مخالفت كردى و از سختگيرى و مخالفت وانماندى » گويد : گويا عدى وقتى اين سخن را شنيد از جان خويش ايمن شد و از اين باب با كسانى كه به نزد وى مىشدند سخن مىكرد .\r\nگويد : و چنان بود كه يكى از بنى مالك بن ربيعه كه از ساكنان عمان بود به نام سميدع كندى رأى خوارج داشت و هنگامى كه ياران يزيد و ياران عدى مقابل هم بودند ، قيام كرده بود اما كناره گرفت . گروهى از قاريان نيز با وى بودند ، گروهى از ياران يزيد و گروهى از ياران عدى گفتند : « به داورى سميدع كندى رضايت مىدهيم . » گويد : پس از آن يزيد كس به نزد سميدع فرستاد و او را سوى خويش خواند كه پذيرفت و يزيد او را عامل ابله كرد كه بوى خوش زده و زعفران معطر ماليده و مرفه بيامد پس از آنكه يزيد بن مهلب غلبه يافت ، سران مردم بصره از قيس و تميم با مالك بن منذر گريختند و در كوفه پيش عبد الحميد بن عبد الرحمان رفتند ، بعضىشان نيز سوى شام رفتند و فرزدق در اين باب شعرى گفت به اين مضمون :\r\n« به فداى جميع تميميان كه از پى هم « سوى شام رفتند « و به داورى سميدع رضايت ندادند « چگونه به داورى يك حرورى « كه گمراه تر از خربينى بريده است\r\n","description":"","footnote":"","page_name":" 3988 ","page_number":233},
  {"content":"\r\n« رضايت توان داد ؟ » و خليفهء اقطع به جواب وى شعرى گفت به اين مضمون :\r\n« آن گروه را به كار رسالت « يا بوصفى كه اميد خير باشد « سوى شام روانه نكردند « بلكه با . . . نهاى سخت « و در تاريكى راه آنجا گرفتند « و از ترس آنكه قوم به آنها برسند « به هر چهار و پنج منزل يك بار فرود مىآمدند » گويد : حوارى بن زياد عتكى به فرار از يزيد بن مهلب برون شد و آهنگ يزيد بن عبد الملك داشت ، به خالد بن عبد الله قسرى و عمرو بن يزيد حكمى بر خورد كه با حميد بن عبد الملك بودند و با اماننامه يزيد بن مهلب و هر چه از او خواسته بود از پيش يزيد بن عبد الملك مىآمدند و چون به آنها رسيد از او خبر پرسيدند و چون حميد بن عبد الملك را همراهشان بديد با آنها خلوت كرد و گفت : « كجا مىرويد ؟ » گفتند : « پيش يزيد بن مهلب كه آنچه مىخواسته براى وى آورده‌ايم . » گفت : « براى يزيد كارى نتوانيد ساخت و او با شما كارى ندارد بر دشمن خويش عدى بن ارطاة غلبه يافت و كسان بكشت و عدى را به زندان كرد بازگرديد . » گويد : يكى از مردم باهله به نام مسلم پسر عبد الملك بر آنها گذشت و توقف نكرد كه بانگ زدند و از او خبر پرسيدند اما نايستاد ، قسرى گفت : « او را پس بيار و يكصد تازيانه بزن » يارش گفت : « او را نديده بگير » و مهلت دادند تا برفت .\r\nگويد : حوارى بن زياد سوى يزيد بن عبد الملك رفت . آن دو كس نيز حميد بن\r\n","description":"","footnote":"","page_name":" 3989 ","page_number":234},
  {"content":"\r\nعبد الملك بن مهلب را همراه ببردند ، حميد به آنها گفت : « شما را به خدا خلاف دستور يزيد كه شما را از پى آن فرستاده كار نكنيد كه يزيد سخن شما را مىپذيرد ، اين و مردم خاندانش پيوسته دشمنان ما بوده‌اند ، شما را به خدا گفتار وى را نپذيريد » گويد : اما گفتار حميد را نپذيرفتند و او را ببردند و به عبد الرحمن بن سليمان كلبى تسليم كردند . » گويد : و چنان بود كه يزيد بن عبد الملك ، عبد الرحمان بن سليمان را عامل خراسان كرده بود و سوى آنجا فرستاده بود و چون خبر يافته بود كه يزيد بن عبد الملك را خلع كرده‌اند به دو نوشته بود كه پيكار با مخالفان تو را\r\nاز عاملى خراسان خوشتر دارم و بدان حاجت ندارم ، مرا جزو كسانى كن كه سوى يزيد بن مهلب ميفرستى و حميد بن عبد الملك را نيز پيش يزيد ابن عبد الملك فرستاد .\r\nگويد : عبد الحميد بن عبد الرحمان ، در كوفه به خالد بن يزيد بن مهلب تاخت كه در كوفه بود و نيز به حمال بن زحر جعفى ، و هر دو را گرفت . آنها از جمله كسانى نبودند كه سخنى گويند ، اما آنچه را ميان عبد الحميد و بنى مهلب بوده بود مىدانستند ، آنها را در بند كرد و پيش يزيد بن عبد الملك فرستاد كه همه را به زندان كرد و از زندان برون نيامدند تا در آنجا بمردند .\r\nگويد : يزيد بن عبد الملك كسانى از مردم شام را به كوفه فرستاد كه مردم را آرام كنند و از اطاعت آنها ستايش گويند و وعدهء افزايش دهند كه قطامى بن حصين پدر شرقى قطامى شاعر از آن جمله بود . نام شرقى شاعر ، وليد بود .\r\nگويد : و چنان بود كه وقتى قطامى از كار يزيد بن مهلب خبر يافته بود شعرى گفته بود : به اين مضمون « كاش چشمانم يزيد را ببيند « كه سپاهى انبوه و نيرومند را راه مىبرد\r\n","description":"","footnote":"","page_name":" 3990 ","page_number":235},
  {"content":"\r\n« و از عبور آن از زمين صدا شنيده مىشود « نه وامانده و آشفته و بىكاره « و نه ترسو به هنگام جنگ « كه صاحبان تاج در مقابل آن خضوع كنند » و اشعار ديگر .\r\nولى پس از آن قطامى به عقر آمد و همراه مسلمة بن عبد الملك در جنگ با يزيد بن مهلب حضور داشت و يزيد بن مهلب گفت : « شعر قطامى از عملش فاصلهء بسيار دارد » گويد : يزيد بن عبد الملك ، عباس بن وليد را با چهار هزار سوار فرستاد كه شتابان سوى حيره آمدند و زودتر از يزيد بن مهلب به آنجا رسيدند . پس از آن مسلمة بن عبد الملك و با سپاه مردم شام بيامد و از ساحل فرات راه جزيره گرفت .\r\nگويد : وقتى مردم بصره به يزيد بن مهلب گرويدند عاملان خويش را سوى اهواز و فارس و كرمان فرستاد . عامل كرمان جراح بن عبد الله حكمى بوده بود كه پيش عمر بن عبد العزيز بازگشته بود ،\r\nعبد الرحمان بن نعيم ازدى نيز عامل نماز آنجا بوده بود . پس از آن يزيد بن عبد الملك ، عبد الرحمان قشيرى را عامل خراج آنجا كرده بود ، مدرك بن مهلب بيامد تا به اول بيابان رسيد ، عبد الرحمان يكى را وادار كرد كه با مردم بنى تميم بگويد : « اينك مدرك بن مهلب آمده مىخواهيد ميان شما كه در ولايتتان قرين سلامت و اطاعتيد و پيرو جماعتيد جنگ اندازد . » گويد : مردم بنى تميم شبانه به منظور مقابله وى برون شدند خبر به ازديان رسيد و نزديك به دو هزار كس از آنها بيرون شدند و پيش از آنكه تميميان به اول بيابان برسند به آنها پيوستند و گفتند : « براى چه آمده‌ايد و اينجا چه مىكنيد ؟ » اما آنها بهانه هايى آوردند و نگفتند كه براى مقابله مدرك بن مهلب\r\n","description":"","footnote":"","page_name":" 3991 ","page_number":236},
  {"content":"\r\nبرون شده‌اند .\r\nگويد : اما گروه ديگر به آنها گفتند : « ميدانيم كه آمده‌ايد با يار ما مقابله كنيد ، اينك او نزديك است ، چنان كه مىخواهيد عمل كنيد » پس از آن ازديان برفتند و در اول صحرا با مدرك بن مهلب تلاقى كردند و به دو گفتند : « تو به نزد ما از همه كسان محبوبتر و عزيزترى ، برادرت قيام كرده و جنگ آغاز كرده ، اگر خدايش غلبه دهد ، اين به سود ماست و ما زودتر از همهء مردم به شما خاندان مىپيونديم و بدين كار از همه سزاوارتريم ، اگر صورت ديگر بود روا نيست كارى كنى كه ما را به بليه افكنى » پس او مصمم شد باز گردد .\r\nمعاذ بن سعد گويد : وقتى بصره براى يزيد فراهم آمد ميان ايشان به سخن ايستاد و حمد خداى گفت و ستايش او كرد ، آنگاه خبرشان داد كه آنها را به كتاب خدا و سنت پيمبر وى محمد مىخواند ، صلى الله عليه و سلم ، و به جهاد ترغيب مىكند و پندارد كه ثواب جهاد با مردم شام از جهاد با مردم ترك و ديلم بيشتر است .\r\nگويد : من و حسن بصرى وارد شديم ، حسن دست خويش را به شانه من نهاده بود و مىگفت : « بنگر ببين چهرهء كسى را مىبينى كه او را بشناسى ؟ » گفتم : « نه به خدا ، چهرهء كسى را نمىبينم كه او را بشناسم » گفت : « به خدا اينان سفلگانند . » گويد : برفتيم تا نزديك منبر رسيديم ، شنيدم كه حسن كتاب خدا و سنت پيمبر را ياد مىكرد صلى الله عليه و سلم . آنگاه صداى خود را بلند كرد و گفت :\r\n« به خدا ترا ديده‌ايم كه ولايت داشته اى و تابع ولايتدارى بوده اى و اين كار از تو شايسته نيست » گويد : پس بر او جستيم و دست و دهان وى را بگرفتيم و او را نشانيديم ، به خدا ترديد نداريم كه سخن او را مىشنيد ، اما اعتنايى به او نكرد و سخن خويش\r\n","description":"","footnote":"","page_name":" 3992 ","page_number":237},
  {"content":"\r\nرا ادامه داد .\r\nگويد : آنگاه به در مسجد رفتيم و ديديم كه نضر بن انس بن مالك آنجا بود و مىگفت : « اى بندگان خدا چه عيبى مىبينيد كه كتاب خدا و سنت پيمبر وى را نپذيريد ، صلى الله عليه و سلم ، به خدا از وقتى تولد يافته‌ايد چنين چيزى نديده‌ايد بجز در ايام امارت عمر بن عبد العزيز » حسن گفت : « سبحان الله ، اينك نضر بن انس نيز شهادت مىدهد . » مثنى بن عبد الله گويد : حسن بصرى بر كسان گذشت كه دو صف شده بودند و پرچمها و نيزه ها را بلند كرده بودند و مىگفتند : « يزيد ما را به سنت ابو بكر و عمر مىخواند » حسن گفت : « ديروز يزيد گردن كسانى را كه مىبينيد مىزد و آن را پيش بنى مروان مىفرستاد و از هلاكت اينان رضايت آنها را مىخواست و چون خشمگين شد نيى بالا برد و تكه پارچه اى بر آن نهاد و گفت : من مخالف آنها شده‌ام شما نيز مخالف شويد » و اينان گفتند : « بله » و باز گفت : « شما را به سنت ابو بكر و عمر مىخوانم .\r\nاما اقتضاى سنت ابو بكر و عمر اين است كه بندى بر پاى وى نهند و او را به زندان عمر كه آنجا بوده ببرند . » گويد : كسانى از ياران وى كه سخنش را شنيده بودند گفتند :\r\n« اى ابو سعيد ، به خدا گويد از مردم شام رضايت دارى . » گفت : « من از مردم شام راضى باشم ؟ خدا نسبشان را زشت بدارد و دور كند ، مگر آنها نبودند كه حرمت حرم پيمبر خدا را شكستند و سه روز و سه شب مردم آنجا را مىكشتند و آنها را به دست نبطيان و قبطيان خودشان داده بودند كه زنان آزادهء ديندار را مىبردند و از شكستن حرمت باك نداشتند ، آنگاه سوى خانهء حرام خداى رفتند و كعبه را ويران كردند و ما بين سنگها و پرده هاى آن آتش افروختند لعنت خداى و اقامتگاه بد از آنها باد . »\r\n","description":"","footnote":"","page_name":" 3993 ","page_number":238},
  {"content":"\r\nگويد : پس از آن يزيد بن مهلب از بصره در آمد و مروان بن مهلب را بر آنجا گماشت ، سلاح و بيت المال را همراه برد و برفت تا به واسط رسيد و گفت : « راى خويش را بگوييد كه مردم شام سوى شما روان شده‌اند . » حبيب به دو گفت و كسان ديگر نيز با وى همداستان بودند . گفتند : « راى ما اينست كه به روى و در فارس جاى گيرى و دره ها و گردنه ها را بگيرى و نزديك خراسان باشى و وقت بگذرانى كه مردم جبال سوى تو آيند و قلعه ها و حصارها به دست تو باشد . » گفت : « اين راى درست نيست و با من سازگار نيست ، مىخواهيد پرنده اى باشيم بر سر كوهى ؟ » حبيب گفت : « رايى كه مىبايد از آغاز عمل مىشد از دست رفت وقتى بر - بصره تسلط يافتى ترا گفتم سپاهى به سالارى مردم خاندان خود بفرستى كه تا كوفه بروند كه عبد الحميد بن عبد الرحمان آنجاست كه با هفتاد كس بر او گذشتى و در مقابل تو عاجز ماند كه در مقابل سپاه فراوان تو عاجزتر است و پيش از مردم شام آنجا باشيم كه بزرگان مردم كوفه راى ترا دارند و بيشترشان اگر تو زمامدارشان باشى خوشتر دارند كه مردم شام باشند ، اما گوش به من ندادى ، اينك نيز راى من اين است سپاهى انبوه با مردم خاندان خويش بفرستى كه سوى جزيره روند و زودتر آنجا رسند و در يكى از قلعه هاى آنجا جاى گيرند و تو از پى آنها حركت كنى و چون مردم شام به قصد تو بيايند سپاه ترا در جزيره رها نكنند كه سوى تو آيند و مقابل آنها بمانند و چنان شود كه آنها را بداشته اى تا سوى آنها روى و كسانى از قوم تو كه در موصل جاى دارند سوى تو آيند . مردم عراق و مردم مرزها نيز به نزد تو آيند و با مردم شام در سرزمينى كه قيمتها ارزان است نبرد كنى و همه عراق را پشت سر خويش داشته باشى . »\r\nيزيد گفت : « خوش ندارم كه سپاه و جمع خويش را پاره پاره كنم . »\r\n","description":"","footnote":"","page_name":" 3994 ","page_number":239},
  {"content":"\r\nگويد : و چون يزيد در واسط جاى گرفته چند روز آنجا ببود .\r\nابو جعفر گويد : در اين سال عبد الرحمان بن ضحاك فهرى سالار حج بود ، اين را از ابو معشر روايت كرده‌اند ، محمد بن عمر نيز چنين گفته است .\r\nعبد الرحمان از جانب يزيد بن عبد الملك عامل مدينه بود .\r\nعامل مكه عبد العزيز بن عبد الله بود .\r\nعامل كوفه عبد الحميد بن عبد الرحمان بود ، قضاى آنجا با شعبى بود .\r\nبصره زير تسلط يزيد بن مهلب بود .\r\nعامل خراسان عبد الرحمان بن نعيم بود .\r\nپس از آن سال صد و دوم در آمد .\r\n\r\nسخن از حوادثى كه در سال صد و دوم بود\r\nاز جمله حوادث سال اين بود كه يزيد بن عبد الملك ، عباس بن وليد بن عبد الملك و مسلمة بن عبد الملك را به مقابله و نبرد يزيد بن مهلب فرستاد .\r\nو هم در اين سال در ماه صفر ، يزيد بن مهلب كشته شد .\r\n\r\nسخن از كشته شدن يزيد بن مهلب\r\nمعاذ بن سعيد گويد : وقتى يزيد بن مهلب مىخواست از واسط به مقابلهء مسلمة ابن عبد الملك و عباس رود ، پسر خويش معاويه را بر آنجا گماشت و بيت المال و خزينه ها و اسيران را پيش وى نهاد و برادر خويش عبد الملك را از پيش فرستاد ، آنگاه برفت تا از فم النيل گذشت و برفت تا به عقر رسيد .\r\nگويد : مسلمه از ساحل فرات بيامد تا در انبار جاى گرفت پس از آن بر فرات\r\n","description":"","footnote":"","page_name":" 3995 ","page_number":240},
  {"content":"\r\nپل زد و از نزديك دهكده اى به نام فارط عبور كرد آنگاه بيامد تا مقابل يزيد بن مهلب فرود آمد .\r\nگويد : يزيد برادر خويش را از طرف كوفه فرستاده بود و عباس بن وليد در سورا با وى مقابل شد كه صف بستند و دو قوم به نبرد ايستادند و مردم بصره به شاميان حمله بردند و آنها را عقب راندند جمعى از مردم بنى تميم و قيس كه در بصره در مقابل يزيد هزيمت شده بودند با آنها بودند و گروهى فراوان از آنها همراه عباس بودند كه هريم بن ابى طحمه مجاشعى از آن جمله بود .\r\nگويد : و چون مردم شام عقب نشستند هريم بن ابى طحمه بانگشان زد كه اى مردم شام ، خدا را ، خدا را ، ما را تسليم نكنيد .\r\nگويد : ياران عبد الملك شاميان را به طرف نهرى رانده بودند و به دو بانگ به هريم همى زدند كه بيم مدار ، مردم شام در آغاز نبرد جولانى دارند ، كمك سوى تو آمد .\r\nگويد : پس از آن مردم شام حمله آوردند كه ياران عبد الملك عقب رفتند و هزيمت شدند . منتوف وابستهء بكر بن وائل كشته شد مالك و عبد الملك پسران مسمع نيز كشته شدند ، معاوية بن يزيد بن مهلب آنها را كشت .\r\nگويد : پس از آن عبد الملك بن مهلب برفت تا در عقر به برادر خويش رسيد و عبد الله بن حيان عبد ى را گفت تا به سمت صراة اقصى رفت كه پل در ميان وى و او بود . خود عبد الملك با جمعى از سپاهيان يزيد فرود آمد و اردو زد و خندق زد .\r\nگويد : مسلمه از آب عبور كرد و به طرف آنها رفت . سعيد بن عمر و جرشى نيز با وى بود ، و به قولى وضاح نيز عبور كرد ، و مقابل آنها جاى گرفتند بسيار كس از مردم كوفه و جبال به يزيد پيوسته بودند ، از مرزها نيز كسانى آمده بودند . بر مردم چهار ناحيهء كوفه كه پيش وى آمده بودند كسان گماشت . عبد الله بن سفيان ازدى را بر\r\n","description":"","footnote":"","page_name":" 3996 ","page_number":241},
  {"content":"\r\nمردم ناحيهء شهر گماشت . نعمان بن ابراهيم اشتر را بر مردم ناحيهء مذحج و اسد گماشت محمد بن اسحاق اشعث را بر مردم ناحيه كنده و ربيعه گماشت .\r\nحنظلة بن عتاب تميمى را بر مردم ناحيهء تميم و همدان گماشت و همه را به مفضل بن مهلب سپرد .\r\nعلاء بن زهير گويد : به خدا روزى به نزد يزيد نشسته بوديم كه گفت : « پنداريد كه در اين اردو هزار شمشير هست كه با آن ضربت زنند ؟ » حنظلة بن عتاب گفت : « آرى به خدا چهار هزار شمشير هست » گفت : « به خدا حتى با هزار شمشير نيز ضربت نزده‌اند ، به خدا ديوان من يكصد و بيست هزار كس را به شمار آورده ، به خدا دلم مىخواست كه اينك آن گروه از قوم من كه در خراسان با من بودند ، به جاى اينان بودند . » راوى گويد : روزى يزيد به پا خاست و ما را به نبرد تحريص و ترغيب كرد و از جمله به ما گفت : « اين قوم از گمراهى خويش باز نمىآيند مگر آنكه با نيزه به چشمانشان بزنند و با شمشير به سرهايشان بزنند » آنگاه گفت : « به من گفته‌اند كه اين ملخ زرد ، يعنى مسلمة بن عبد الملك و اين پى كنندهء شتر ثمود ، يعنى عباس بن وليد ( عباس سرخروى بود و مادرش رومى بود ) - به خدا سليمان مىخواست او را از نسبش برون كند ، من درباره او سخن كردم كه وى را در نسبش باقى گذاشت - شنيده‌ام كه انديشه شان اين است كه مرا در اين سرزمين بجويند ، به خدا اگر همهء مردم زمين را بيارند و من تنها باشم از نبردگاه نروم تا ظفر يابم يا ظفر يابند . » گفتند : « بيم داريم ما را به زحمت اندازى چنان كه عبد الرحمان بن محمد به زحمتمان انداخت . » گفت : « عبد الرحمان حرمت را به رسوايى داد و اعتبار خويش را ببرد مگر از اجل مىتوانست رست » ، آنگاه فرود آمد گويد : عامر بن عميثل ، يكى از مردم ازد به نزد ما آمد كه گروهى فراهم آورده بود ، پيش يزيد رفت و با وى بيعت كرد . بيعت يزيد چنين بود : « بر كتاب خدا و\r\n","description":"","footnote":"","page_name":" 3997 ","page_number":242},
  {"content":"\r\nسنت پيمبر او بيعت مىكنيد صلى الله عليه و سلم و اينكه سپاهيان به ولايت ما و ناحيهء ما قدم ننهند و روش حجاج فاسق دربارهء ما تكرار نشود ، هر كه بر اين قرار با ما بيعت كند از او بپذيريم و هر كه نپذيرد با وى نبرد كنيم و خدا را ميان خويش و او نهيم » آنگاه مىگفت : « با ما بيعت مىكنيد ؟ » و چون مىگفتند : « آرى » با آنها بيعت مىكرد .\r\nگويد : و چنان بود كه عبد الحميد بن عبد الرحمان در نخيله اردو زده بود و كس فرستاد و ما بين كوفه و يزيد بن مهلب آبها را شكست كه او به كوفه نرسد و بر كوفه ديدگاهها و مراقبتگاهها نهاد كه مردم كوفه را از رفتن سوى يزيد باز دارد .\r\nگويد : و هم عبد الحميد جمعى را از كوفه به سالارى سيف بن هانى همدانى روان كرد كه پيش مسلمه رفتند و مسلمه با آنها تلطف كرد و اطاعت آوردنشان را ستايش كرد ، سپس گفت : « از مردم كوفه كم پيش ما آمده‌اند » و اين به عبد الحميد رسيد و گروهى ديگر را فرستاد كه بيشتر بودند و سبزة بن عبد الرحمان ازدى را سالارشان كرد كه چون به مقصد رسيد مسلمه از او ستايش كرد و گفت : « اين كسى است كه خاندان وى مطيع بوده‌اند و سخت كوش ، همه كسانى را كه از مردم كوفه اينجا هستند به دو ملحق كنيد . » گويد : مسلمه كس فرستاد و عبد الحميد بن عبد الرحمان را معزول كرد و محمد بن عمرو ، ذو الشامه ، را به جاى وى گماشت .\r\nگويد : يزيد بن مهلب سران اصحاب خويش را پيش خواند و به آنها گفت :\r\n« رأى من اين است كه دوازده هزار كس فراهم آورم و با محمد بن مهلب بفرستم كه به مسلمه شبيخون بزند و پالانها و جلها و زنبيلها همراه ببرند كه خندقشان را پر كنند و باقيماندهء شب بر خندق و اردوگاهشان با آنها نبرد كند و من كسان به كمك وى فرستم تا صبح درآيد و چون صبح شد با كسان سوى آنها حمله برم و با آنها نبرد كنم كه\r\n","description":"","footnote":"","page_name":" 3998 ","page_number":243},
  {"content":"\r\nاميدوارم خدا بر ضدشان نصرت دهد » سميدع گفت : « ما آنها را به كتاب خدا و سنت پيمبر وى محمد صلى الله عليه و سلم خوانده‌ايم و گفته‌اند كه اين را از ما پذيرفته‌اند و روانيست كه حيله كنيم و خيانت كنيم و بر ايشان بدىاى بخواهيم ، تا آنچه را گفته‌اند كه از ما پذيرفته‌اند ، رد كنند . » ابو رؤبه كه سرگروهى از مرجئه [ 1 
  ] بود و يارانى با خويش داشت گفت : « راست مىگويد ، و حق چنين است » يزيد گفت : « واى شما ، باور مىداريد كه بنى اميه به كتاب و سنت عمل كنند » در صورتى كه از وقتى كه بوده‌اند آن را از ميان برده‌اند ، گفته‌اند از شما مىپذيريم اما نمىخواهند در حكومت خويش به آنچه شما گفته‌ايد و بدان دعوتشان كرده‌ايد عمل كنند ، بلكه خواسته‌اند شما را از خويشتن بدارند تا به خدعه پردازند ، مبادا در اين كار بر شما پيشدستى كنند ، به خدعه نابودشان كنيد ، من بنى مروان را ديده‌ام به خدا كسى را مكارتر و تودارتر از اين ملخ زرد ، يعنى مسلمه ، نديده‌ام » گفتند : « راى ما اين نيست كه چنين كنيم مگر آنكه چيزى را كه گفته‌اند از ما پذيرفته‌اند رد كنند . » گويد : و چنان بود كه مروان بن مهلب كه در بصره بود كسان را به جنگ مردم شام ترغيب مىكرد و كسان را سوى يزيد مىفرستاد اما حسن بصرى كسان را از يزيد بن مهلب باز مىداشت .\r\nعبد الحميد بصرى گويد : در آن روزها حسن بصرى مىگفت : « اى مردم به جاى خويش بمانيد و دست بداريد و از خدا مولاى خويش بترسيد و بر سر دنياى زوالپذير و اندك طمع آن ، همديگر را مكشيد كه دنيا به مردم دنيا نمىماند و خدا\r\n\r\n","description":"","footnote":"\r\n[ 1 
  ] مرجئه ، از كلمهء ارجا به معنى عقب انداختن ، يك گروه مذهب - سياسى بود كه به روزگار بنى اميه به وجود آمد كه مىگفت دربارهء كار بندگان از بد و خوب داورى نبايد كرد و راى نبايد داشت و اين كار را به خداى متعال بايد واگذاشت . ( م )\r\n","page_name":" 3999 ","page_number":244},
  {"content":"\r\nاز اعمال آنها خشنود نيست ، هر وقت فتنه اى بوده بيشتر مردمش سخنوران و شاعران و كمخردان و مغروران و متكبران بوده‌اند از فتنه به سلامت نمىماند مگر گمنام مستور يا مشهور پرهيزكار ، هر كس از شما مستور است پابند حق باشد و خويشتن را از دنيايى كه كسان بر سر آن نزاع مىكنند بدارد كه به خدا همين شرف او را بس كه خدا او را به نيكى شناسد و او را از دنيا همين بس . هر كه مشهور و معتبر باشد و آنچه را كه همگنان وى بر سر آن نزاع مىكنند به خاطر خدا رها كند ، خوشا بر او كه نيكروز است و هدايت يافته كه پاداش بزرگ دارد و به راه رشاد مىرود و فردا يعنى به روز رستاخيز ديده اش روشن است و به نزد خدا منزلت شايسته دارد . » گويد : و چون مروان بن مهلب از اين خبر يافت ، به سخن ايستاد ، چنان كه رسم وى بود و به مردم گفت بكوشند و فراهم آيند سپس گفت : « شنيده‌ام كه اين پير گمرهىآور رياكار - نام او را نبرد - مردم را باز مىدارد ، به خدا اگر همسايه اش از حصار خانهء او يك نى بكند از بينيش خون روان مىشود ، اما به ما و مردم شهرمان نمىپسندد كه طالب خير خويش باشيم و مظلمه از خويش برداريم ، به خدا يا از گفتگوى ما باز ماند و اوباش ابله و بوميان فرات بصره را كه از ما نيستند و هيچكس از ما نعمتى به آنها نداده ، بر ضد ما فراهم نكند ، يا حسابش را مىرسم » گويد : و چون اين سخن به حسن رسيد گفت : « به خدا خوش دارم كه خدا مرا به سبب خوارى وى حرمت دهد . » گويد : كسانى از ياران حسن به دو گفتند : « اگر قصد تو كرد و خواستى ، ما از تو دفاع مىكنيم » گفت : « در اين صورت شما را به طرف چيزى مىكشانم كه از آن ممنوعتان داشته‌ام ، مىگويمتان كه همراه ديگرى ، همديگر را مكشيد و دعوتتان كنم كه به دفاع از من همديگر را بكشيد »\r\n","description":"","footnote":"","page_name":" 4000 ","page_number":245},
  {"content":"\r\nگويد : اين سخن به مروان بن مهلب رسيد و با آنها سخت گرفت و بترسانيدشان و دنبالشان كرد تا پراكنده شدند ، اما حسن از گفتار خويش باز نماند و مروان بن مهلب دست از او بداشت .\r\nگويد : توقف يزيد بن مهلب از وقتى كه با مسلمه روبرو شد هشت روز بود و چون روز جمعه چهارده روز رفته از صفر رسيد مسلمه كس پيش وضاح فرستاد كه وضاحيان و كشتىها را بيارد و پل را بسوزاند و او چنان كرد .\r\nگويد : پس از آن مسلمه بيامد و سپاهيان شام را بيار است كه با آنها سوى يزيد بن مهلب رفت ، جبلة بن مخرمه كندى را بر پهلوى راست نهاد . هذيل بن زفر عامرى را بر پهلوى چپ نهاد ، عباس نيز سيف بن هانى همدانى را بر پهلوى راست خويش نهاد و سويد بن قعقاع تميمى را بر پهلوى چپ خويش نهاد و مسلمه سالار همهء جمع بود .\r\nگويد : يزيد بن مهلب نيز بيامد ، حبيب بن مهلب را بر پهلوى راست خويش نهاده بود ، مفضل بن مهلب را بر پهلوى چپ خويش نهاده بود ، مردم كوفه همراه مفضل بودند و او سالارشان بود سواران ربيعه نيز كه جمعى فراوان همراهشان بود با وى بودند و عباس بن وليد سالارشان بود .\r\nغنوى گويد : ( هشام گويد : پندارم كه غنوى همان علاء بن منهال است ) يكى از مردم شام برون شد و هماورد خواست و كس به مقابله او نرفت ، محمد بن مهلب به هماوردى وى برون شد و به دو حمله برد كه دست خويش را حايل كرد ، كفى آهنين به دست وى بود ، محمد ضربتى بزد و كف آهنين را ببريد و شمشير در كف دستش فرو رفت و بر گردن اسب خويش افتاد ، محمد همچنان به دو ضربت مىزد و مىگفت :\r\n« داس براى تو بهتر است » گويد ، به من گفتند كه اين كس حيان نبطى بود .\r\nگويد : وقتى وضاح نزديك پل رسيد و آتش در آن افروخت و دود برخاست\r\n","description":"","footnote":"","page_name":" 4001 ","page_number":246},
  {"content":"\r\nمردم نبرد مىكردند و جنگ آغاز شده بود ، اما چندان سخت نشده بود و چون كسان دود را بديدند و با آنها گفته شد كه پل را سوخته‌اند هزيمت شدند .\r\nگويد : به يزيد گفتند : « كسان هزيمت شدند » گفت : « از چه چيز هزيمت شدند ، مگر نبردى شده بود كه از آن هزيمت شوند ؟ » به دو گفتند : « گفته شد كه پل را سوزانيده‌اند و كسى به جاى نماند » گفت : « خدايشان زشت بدار ، براى پشه اى دود كرده‌اند و پرواز كرد . » گويد : آنگاه يزيد حركت كرد و ياران و وابستگان و جمعى از قومش با وى حركت كردند به آنها گفت : « به صورت هزيمتشدگان بزنيد » و چنان كردند و بسيار كس به دور او فراهم آمد كه همانند كوهها بودند .\r\nگفت : « رهاشان كنيد كه اميدوارم خدا هرگز من و آنها را به يك جا فراهم نيارد ، رهاشان كنيد ، خدايشان رحمت كند ، گوسفندانند كه گرگ به اطراف آن دويده است . »\r\nگويد : يزيد انديشهء فرار نداشت و چنان شده بود كه وقتى در واسط بود پيش از آنكه به عقر برسد يزيد بن حكم عاصى كه مادرش دختر زبرقان سعدى بود پيش وى آمده بود و شعرى براى وى خوانده بود ، به اين مضمون :\r\n« ملك بنى مروان به فنا مىرود « اگر اين را ندانسته اى بدان » يزيد گفت : « ندانسته‌ام » يزيد بن حكم بن ابى العاص ثقفى گفت « چون شاه زنده بمان « يا با حرمت جان بده « اگر بميرى و شمشير تو\r\n","description":"","footnote":"","page_name":" 4002 ","page_number":247},
  {"content":"\r\n« در كفت برهنه باشد « معذور خواهى بود » گفت : « شايد چنين شود » گويد : و چون يزيد با ياران خود برفت و هزيمت را بديد گفت : « اى سميدع راى من درست بود يا راى تو ؟ مگر نگفتمت كه اين قوم چه مىخواهند ؟ » گفت : « چرا ، به خدا راى درست رأى تو بود و من اينك با توام و از تو جدا نمىشوم ، دستور خويش را بگوى » گفت : « اگر جز اين نخواهى كرد ، پياده شو » گويد : پس سميدع با ياران خويش پياده شد ، يكى پيش يزيد بن مهلب آمد و گفت كه حبيب كشته شد .\r\nثابت ، وابستهء زهير بن سلمه ازدى گويد : « شهادت مىدهم كه شنيدم ، وقتى اين را با وى گفتند ، گفت : « از پس حبيب زندگى خوش نباشد به خدا از پس هزيمت زندگى را منفور داشتم ، به خدا نفرتم از آن بيفزود . پيش رويد » گويد : به خدا دانستم كه وى سر كشته شدن دارد ، كسانى كه نبرد را خوش نداشتند عقب ماندند و رفتن آغاز كردند ، جمعى كافى با وى بماند و او پيش مىرفت ، به هر گروهى مىرسيد آن را پس ميراند و به هر جمعى از مردم شام مىرسيد از مقابل او و نيزه هاى يارانش به يكسو مىرفتند .\r\nگويد : ابو رو به مرجى بيامد و گفت : « كسان برفتند . » گويد : به دو اشاره كرد و من مىشنيدم كه مىگفت : « مىخواهى سوى واسط روى كه آنجا حصار است و آنجا بمانى و كمك مردم بصره سوى تو آيد ، و مردم عمان و بحرين با كشتىها پيش تو آيند و خندقى بزنى ؟ » گفت : « خدا راى ترا زشت بدارد با من چنين مىگويى ؟ مرگ برايم از اين آسانتر است »\r\n","description":"","footnote":"","page_name":" 4003 ","page_number":248},
  {"content":"\r\nگفت : « از آنچه مىبينى بر تو بيمناكم ، مگر كوههاى آهن را اطراف خويش نمىبينى ؟ » و بدان اشاره مىكرد .\r\nگفت : « براى من اهميت ندارد كوههاى آهن باشد يا كوههاى آتش ، اگر نمى - خواهى همراه ما نبرد كنى از پيش ما برو » گويد : و شعر حارثة بن بدر غدانى را به تمثيل خواند .\r\nابو جعفر گويد : اين خطاست كه شعر از اعشى است :\r\n« عباد مرا از مرگ مىترساند « و من چنان ديده‌ام كه مرگ « فقط مردم زبون را تيره روز مىكند « مرگى كه بىزبونى باشد « اگر مرد كوشش خويش را كرده باشد « عار نيست » گويد : يزيد بن مهلب بر يابوى سپيدى نشسته بود و سوى مسلمه روان شد كه جز او هدفى نداشت و چون نزديك وى رسيد مسلمه اسب خود را پيش كشيد كه برنشيند ، سواران شامى سوى يزيد و يارانش آمدند يزيد كشته شد ، سميدع نيز با وى كشته شد ، محمد بن مهلب نيز كشته شد .\r\nگويد : يكى از مردم كلب از بنى جابر ، به نام قحل پسر عباس ، وقتى يزيد را بديد گفت : « اى مردم شام . به خدا اين يزيد است ، به خدا يا او را مىكشم يا او را بكشد ، كسانى به نزد وى هستند ، كى با من حمله ميارد كه ياران وى را از من بدارد تا من به دو برسم ؟ » كسانى از ياران مرد كلبى به دو گفتند : « ما با تو حمله مىكنيم . » گويد : چنين كردند و همگى حمله بردند و ساعتى نبرد كردند وقتى غبار فرو نشست و دو گروه از هم جدا شدند يزيد كشته شده بود قحل بن عباس اندك رمقى\r\n","description":"","footnote":"","page_name":" 4004 ","page_number":249},
  {"content":"\r\nداشت ، به ياران خويش اشاره كرد و جاى يزيد را به آنها وانمود مىگفت : « من او را كشتم » و به خويشتن اشاره مىكرد كه او مرا كشت .\r\nگويد : مسلمه بر قحل بن عباس گذشت كه پهلوى يزيد افتاده بود و گفت : « گمان دارم اين بود كه مرا كشت » گويد : يكى از وابستگان بنى مره سر يزيد را بياورد ، به دو گفتند : « تو او را كشتى ؟ » گفت : « نه » گويد : و چون سر را پيش مسلمه آورد آن را نشناخت ، منكر نيز نشد .\r\nگويد : حوارى بن زياد عتكى گفت : « بگو تا سر را بشويند و عمامه بر آن نهند » و چون چنين كرد سر را شناخت و آن را همراه خالد بن وليد معيطى پيش يزيد بن عبد الملك فرستاد .\r\nثابت ، وابستهء زهير گويد : يزيد كشته شد و كسان هزيمت شدند اما مفضل بن مهلب با مردم شام به نبرد بود و از كشته شدن يزيد و هزيمت كسان خبر نداشت ، وى بر يابويى تندرو و كم جثه بود ، گروهى زره دار با وى بود كه پيش رويش بود و چون به آنها حمله مىبردند عقب مىنشستند ، او نيز عقب مىرفت ، آنگاه با كسانى از ياران خويش حمله مىبرد تا با دشمنان مىآميخت ، آنگاه باز مىگشت و پشت سر ياران خويش مىرفت و چون مىديد كسى از ما به دو مىنگرد به دست خويش اشاره مىكرد به دو ننگرد تا كسان رو سوى دشمن داشته باشند و جز آن منظورى نداشته باشند .\r\nگويد : آنگاه لختى نبرد كرديم ، گويى عامر بن عميثل ازدى را مىبينم كه شمشير مىزد و شعرى مىخواند به اين مضمون :\r\n« مادر فرزند نيك داند « كه من با شمشير ترسو نيستم »\r\n","description":"","footnote":"","page_name":" 4005 ","page_number":250},
  {"content":"\r\nگويد : به خدا لختى نبرد كرديم ، سواران ربيعه عقب نشستند به خدا مردم كوفه چندان ثباتى نياوردند و نبردى نكردند . مفضل با شمشير پيش روى ربيعه رفت و بانگشتان مىزد : « اى گروه ربيعه ، به پيش ، به پيش ، به خدا شما فرارى و زبون نبوده‌ايد ، اين عادت شما نبوده ، نبايد امروز مردم عراق از ناحيهء شما شكست ببينند . اى مردم ربيعه جانم به فدايتان لختى از روز را صبورى كنيد » گويد : پس كسان به دور وى فراهم آمدند و سوى وى باز آمدند ، از كويفه نيز آمدند .\r\nگويد : پس فراهم آمدند مىخواستيم به حريفان حمله بريم كه پيش وى آمدند و گفتند : « اينجا چه مىكنى كه مدتهاست يزيد و حبيب و محمد كشته شده‌اند و كسان هزيمت شده‌اند ؟ » گويد : كسان به همديگر خبر دادند و پراكنده شدند ، مفضل نيز برفت و راه واسط گرفت ، هيچكس از عربان را نديدم كه بيشتر از وى شخصا مراقب كسان باشد و با شمشير خويش نبرد كند و ياران خويش را به خوبى بيارايد .\r\nثابت وابستهء زهير گويد : از نزديك خندق گذشتم ، ديوارى آنجا بود كه كسانى كنار آن بودند و تير داشتند ، اسب من زره داشت و آنها مىگفتند : « اى زره دار كجا مىروى ؟ » گويد : زره اسبم بسيار سنگين بود و همين كه از آنها گذشتم ، پياده شدم و زره را بينداختم كه بار اسبم را سبك كنم .\r\nگويد : مردم شام سوى اردوگاه يزيد بن مهلب آمدند ، ابو رؤبه سر مرجيان ، لختى از روز را با آنها نبرد كرد ، تا بيشتر يارانش برفتند . مردم شام در حدود سيصد كس را اسير كردند كه مسلمه آنها را پيش محمد بن عمرو فرستاد كه محبوسشان كرد ، عريان بن هيثمه سالار نگهبانان وى بود ، نامه اى از يزيد بن عبد الملك پيش محمد بن عمرو آمد كه گردن اسيران را بزن و او به عريان بن هيثم گفت : « آنها را بيست\r\n","description":"","footnote":"","page_name":" 4006 ","page_number":251},
  {"content":"\r\nبيست و سى سى برون آر » گويد : در حدود سى كس از بنى تميم برخاستند\r\nو گفتند : ما كسان را به هزيمت داده‌ايم ، از خدا بترسيد و از ما آغاز كنيد و ما را پيش از ديگران بيرون ببريد » عريان به آنها گفت : « به نام خدا برون شويد » و آنها را نزديك سكو آورد و كس پيش محمد بن عمرو فرستاد و برون آوردن آنها را با گفتارشان به دو خبر داد . و محمد پيغام داد كه گردنهاشان را بزن .\r\nابو عبد الله نجيج وابستهء زهير گويد : به خدا گويى مىبينمشان كه مىگفتند :\r\n« انا لله ، ما كسان را به هزيمت داديم و پاداش ما اينست ؟ » گويد : هنوز از آنها فراغت نيافته بود كه فرستاده اى از پيش مسلمه آمد كه دستور سلامت اسيران و منع كشتنشان را همراه داشت و حاجب بن ذبيان مازنى تميمى شعرى گفت به اين مضمون :\r\n« به دينم قسم كه معيطى « در خون ما غوطه زد « و هيچ قومى بارى سنگينتر « از خون ناحق بر نداشته‌اند « خون كسان را كه بر ضد شما « شمشير كشيده بودند « محفوظ داشتيد « اما سواران پيرو خويش را بكشتيد « عريان با اين كار سواران قوم خويش را « محفوظ داشت « شگفتا ، امانت و عدالت كجا شد ؟ »\r\n","description":"","footnote":"","page_name":" 4007 ","page_number":252},
  {"content":"\r\nگويد : عريان مىگفته بود : « به خدا به آنها نپرداختم و قصد آنها نداشتم تا وقتى كه گفتند : از ما آغاز كن و ما را بيرون ببر و چون بيرونشان بردم ، قضيه را با مأمور كشتنشان بگفتم اما حجتشان را نپذيرفت و دستور كشتنشان را داد ، خدا شاهد است كه خوش نداشتم به جاى آنها يكى از قوم من كشته شود ، اگر ملامتم مىكنند من كسى نيستم كه از ملامتشان باك داشته باشم و برايم اهميت ندارد » گويد : مسلمه برفت تا در حيره جاى گرفت ، در حدود پنجاه اسير پيش وى آوردند ، نه از جمله اسيرانى كه به كوفه فرستاده بود بلكه آنها را با خويشتن آورده بود . و چون كسان ديدند كه مىخواهد گردن آنها را بزند حصين بن حماد كلبى برخاست و تقاضا كرد سه تن از آنها ، زياد بن عبد الرحمان قشيرى و عتبة بن مسلم و اسماعيل وابستهء خاندان بنى عقيل ، را به دو ببخشد . ياران وى تقاضاى بخشش ديگران را كردند كه آنها را بديشان بخشيد .\r\nگويد : و چون خبر هزيمت يزيد به واسط رسيد ، معاوية بن يزيد بن مهلب سى و دو اسير\r\nرا كه بدست داشت بياورد و گردنهاشان را بزد كه عدى بن ارطاة و محمد بن عدى و مالك و عبد الملك پسران مسمع و عبد الله بن عزره بصرى و عبد الله بن وايل و ابن ابى حاضر تميمى از بنى اسد تميم از آن جمله بودند .\r\nگويد : قوم به دو گفتند : « واى تو ، ما را از آن رو مىكشى كه پدرت كشته شده اما كشتن ما در دنيا سودت نمىدهد و در آخرت نيز زيانت مىزند . » اما همه اسيران را بكشت بجز ربيع بن زياد كه او را باقى گذاشت . كسان گفتند : « او را از ياد بردى ؟ » گفت : « از ياد نبردمش ولى او را نكشتم از اين رو كه پيرى است از قوم من كه حرمت و شهرت دارد و خاندانى بزرگ ، در دوستى وى ترديد ندارم و از سركشى او بيمناك نيستم » گويد : ثابت بن قطنه دربارهء كشته شدن عدى بن ارطاة شعرى گفت بدين\r\n","description":"","footnote":"","page_name":" 4008 ","page_number":253},
  {"content":"\r\nمضمون :\r\n« كشته شدن فزارى و پسرش عدى « مرا خرسند نكرد .\r\n« كشته شدن پسر مسمع را نيز خوش نداشتم « ولى اى معاويه ، اين خطايى بود « كه به سبب آن كار مرا « از جاى آن به در بردى » گويد : پس از آن بيامد تا به بصره رسيد ، مال و خزينه ها را نيز همراه داشت .\r\nمفضل بن مهلب نيز بيامد و همه خاندان مهلب در بصره فراهم آمدند كه از سرانجام يزيد بيمناك بودند كشتىهاى دريانورد آماده كرده بودند و همه جور لوازم فراهم آورده بودند .\r\nگويد : و چنان بود كه يزيد بن مهلب ، وداع بن حميد ازدى را به قندابيل فرستاده بود و امير آنجا كرده بود و گفته بود : « من سوى اين دشمن مىروم و اگر با آنها مقابل شدم نبردگاه را ترك نمىكنم ، تا از آن من شود يا از آن آنها ، اگر ظفر يافتم ترا حرمت مىكنم و اگر صورت ديگر بود در قندابيل خواهى بود تا خاندان من پيش تو آيند و آنجا حصارى شوند تا براى خويش امان بگيرند ، من از ميان قومم ترا براى خاندان خويش برگزيدم ، چنان كن كه از تو انتظار دارم » و او را قسمهاى سخت داد كه اگر خاندانش به دو نيازمند شدند و به دو پناه بردند نيكخواه آنها باشد .\r\nگويد : وقتى خاندان مهلب از پس هزيمت ، در بصره فراهم آمدند ، عيال و اموال خويش را در كشتىهاى دريانورد نشانيدند و به دريا برفتند تا بر هرم بن قرار عبدى گذشتند كه يزيد وى را عامل بحرين كرده بود ، هرم به آنها گفت : « رأى من اين است كه كشتىهاى خويش را ترك مكنيد كه موجب بقاى شماست و بيم دارم\r\n","description":"","footnote":"","page_name":" 4009 ","page_number":254},
  {"content":"\r\nاگر از اين كشتىها برون شديد ، كسان ، شما را بربايند و به وسيلهء شما به خاندان مروان تقرب جويند . » گويد : پس آنها برفتند تا مقابل كرمان رسيدند و از كشتىهاشان در آمدند و عيال و اموال خويش را بر اسبان نهادند .\r\nگويد : و چنان بود كه وقتى معاوية بن يزيد بن مهلب به بصره آمده بود خزينه ها و بيت المال را همراه داشت و گويى مىخواست بر آنها امارت كند . اما خاندان مهلب فراهم آمدند و به مفضل گفتند : « تو بزرگتر و سرور مايى ( معاويه را گفتند ) [ 1 
  ] « تو جوانى نو سالى چون يكى از نوسالان خاندان خويش » و مفضل سالارشان بود تا وقتى كه به كرمان رسيدند . در كرمان فرارى بسيار بود كه بدور مفضل فراهم آمدند .\r\nگويد : مسلمة بن عبد الملك ، مدرك بن ضب كلبى را به طلب خاندان مهلب و تعاقب فراريان فرستاد ، مدرك در فارس به مفضل بن مهلب رسيد كه فراريان به دور او فراهم آمده بودند و به تعقيب آنها پرداخت و در گردنه اى به آنها رسيد كه به طرف وى بازگشتند و با او نبرد كردند و نبردشان سخت شد از جمله ياران مفضل بن مهلب و نعمان ابن ابراهيم اشتر و محمد بن اسحاق اشعث نيز كشته شدند و پسر صول پادشاه قهستان به اسيرى گرفته شد عاليه كنيز مفضل نيز دستگير شد ، عثمان بن اسحاق اشعث زخمى سخت برداشت و بگريخت تا به حلوان رسيد آنجا او را نشان دادند كه كشته شد و سرش را در حيره پيش مسلمه بردند .\r\nگويد : كسانى از ياران يزيد بن مهلب بازگشتند و امان خواستند كه امان يافتند .\r\nمالك بن ابراهيم اشتر و ورد بن عبد الله سعدى تميمى از آن جمله بودند . ورد در همه جنگهاى عبد الرحمان بن محمد حضور داشته بود محمد كه نوادهء مروان و برادرزادهء مسلمه و داماد وى بود براى ورد امان خواست كه به دو امان داد و چون و در پيش وى آمد مسلمه او را ايستاده نگهداشت و همچنان ايستاده وى را ناسزا گفت كه اى مخالفت\r\n\r\n","description":"","footnote":"\r\n[ 1 
  ] اين جمله را به اقتضاى سياق متن ، براى تكميل آن افزوده‌ام . ( م )\r\n","page_name":" 4010 ","page_number":255},
  {"content":"\r\nپيشهء تفرقه افكن منافق كه در هر فتنه اى به راه افتاده اى : يك بار با جولاى كنده و يك بار با ملاح ازد ، تو در خور اين نبودى كه امانت دهند .\r\nگويد : آنگاه ورد برفت .\r\nگويد : محمد براى مالك بن ابراهيم اشتر نيز حسن بن عبد الرحمان بن شراحيل ( شراحيل لقب رستم حضرمى داشت ) امان خواست و چون مالك بيامد و او را بديد ، حسن بن عبد الرحمان گفت : « اين مالك پسر ابراهيم اشتر است . » گفت : « برو » حسن گفت : « خدايت قرين صلاح بدارد ، چرا به او نيز مانند يارش ناسزا نگفتى ؟ » گفت : « شما را والاتر از اين داشتم و پيش من از اياران آن ديگر محترمتر و و مطيع تر بوده‌ايد . » گفت : « خوشتر داشتيم كه او را نيز دشنام گفته بودى ، به خدا پدر و جد وى محترمتر بوده و اثر وى بيشتر از آن شامى ، ورد بن عبد الله ، بوده است . » گويد : چند ماه بعد حسن مىگفته بود به خدا وى را از اين جهت رها كرد كه نمىخواست وانمود كند كه او را مىشناسد\r\nو خواست به ما نشان بدهد كه او را حقير مىشمارد .\r\nگويد : خاندان مهلب و فزاريان پيوسته به آنها برفتند تا به قندابيل رسيدند .\r\nگويد : مسلمه كس پيش مدرك بن ضب كلبى فرستاد كه او را نپذيرفت آنگاه هلال بن احوز تميمى مازنى را به تعقيب آنها فرستاد كه نزديك قندابيل به آنها رسيد ، خاندان مهلب مىخواستند وارد قندابيل شوند كه وداع بن حميد مانعشان شد ، هلال ابن احوز به دو نامه نوشت ، اما وى از خاندان مهلب دورى نگرفت كه جدايى و مخالفت وى را معلوم دارند .\r\nگويد : وقتى تلاقى شد وصف كشيدند وداع بن حميد بر پهلوى راست بود و\r\n","description":"","footnote":"","page_name":" 4011 ","page_number":256},
  {"content":"\r\nعبد الملك بن هلال بر پهلوى چپ بود كه هر دوشان ازدى بودند ، هلال پرچم امان براى آنها برافراشت كه وداع بن حميد و عبد الملك بن هلال سوى آنها رفتند و كسان پراكنده شدند و آنها را رها كردند .\r\nگويد : و چون مروان بن مهلب چنين ديد ، روان شد و مىخواست پيش زنان باز گردد .\r\nمفضل به دو گفت : « كجا مىروى ؟ » گفت : « مىخواهم به نزد زنانمان روم و آنها را بكشم كه اين فاسقان به آنها دست نيابند . » گفت : « واى تو ، چگونه خواهران و زنان خويش را مىكشى ، به خدا از اين قوم بر آنها بيمناك نيستم . » گويد : مفضل ، مروان بن مهلب را از اين كار بازداشت ، آنگاه با شمشيرهاى خويش برفتند و نبرد كردند تا همگى كشته شد ، بجز ابو عيينة بن مهلب و عثمان بن مفضل كه جان بردند و به خاقان و رتبيل پيوستند .\r\nگويد : زنان و فرزندان آنها را پيش مسلمه فرستاد كه در حيره بود سرهايشان را نيز پيش مسلمه فرستاد كه آن را پيش يزيد بن عبد الملك فرستاد ، يزيد نيز آن را پيش عباس بن وليد بن عبد الملك فرستاد كه امير حلب بود .\r\nگويد : و چون سرها را به جاى نهادند ، عباس برون شد كه آن را بنگرد و به ياران خويش گفت : « اين سر عبد الملك است ، اين سر مفضل است به خدا گويى با من نشسته است و سخن مىكند . » گويد : مسلمه گفت : « زن و فرزندشان را مىفروشم . » آنها در دار الرزق بودند .\r\nجراح بن عبد الله گفت : « من آنها را از تو مىخرم كه به قسمت عمل كرده باشم » گويد : و جراح آنها را به يكصد هزار از مسلمه بخريد كه گفت : « بيار » جراح گفت : « اگر خواهى بگير » كه چيزى از آن را نگرفت و همه را رها كرد .\r\n","description":"","footnote":"","page_name":" 4012 ","page_number":257},
  {"content":"\r\nمگر نه جوان نو سال\r\nكه آنها را پيش يزيد بن عبد الملك فرستاد كه آنها را پيش آورد و گردنشان را بزد .\r\nگويد : وقتى مسلمة بن عبد الملك از جنگ يزيد بن مهلب فراغت يافت ، يزيد ابن عبد الملك در همين سال ولايتدارى كوفه و بصره و خراسان را يك جا به دو داد و چون يزيد اين ولايتها را به دو داد مسلمه ولايتدارى كوفه را به ذو الشامه ، محمد بن عمرو معيطى ، داد . چنان كه گويند از آن پس كه خاندان ملهب از بصره برون شدند ، شبيب بن حارث تميم به كار بصره پرداخت و آنجا را مضبوط داشت و چون بصره به قلمرو مسلمه پيوست\r\nعبد الرحمان بن سليم كلبى را عامل آنجا كرد و نگهبانى و حادثات آنجا با عمر ابن يزيد تميمى شد .\r\nگويد : عبد الرحمان مىخواست مردم بصره را كشتار كند ، عمر به دو گفت :\r\n« مىخواهى مردم بصره را كشتار كنى اما در كويفه دژى ندارى كه بوقت حاجت آنجا روى ، به خدا اگر مردم بصره تو و يارانت را با سنگ بزنند بيم دارم كه ما را بكشند . ده روز به ما مهلت بده تا براى اين كار مهيا شويم » گويد : آنگاه عمر كس پيش مسلمه فرستاد و آنچه را عبد الرحمان مىخواست كرد ، به دو خبر داد ، مسلمه عبد الملك بن بشر را به عاملى بصره فرستاد و عمر بن يزيد را بر نگهبانى و حادثات باقى گذاشت .\r\nابو جعفر گويد : در اين سال مسلمة بن عبد الملك ، سعيد بن عبد العزيز عاصى را ( به خراسان ) فرستاد وى همانست كه او را سعيد خذينه مىناميدند و اين لقب را چنان كه گويند ، از آن رو به وى دادند كه مردى نرمخوى و آسانگير و خوش گذران بود ، وقتى به خراسان رفت بر يك بختى بود و كاردى به كمر خويش آويخته بود ، شاه ابغر پيش وى رفت ، سعيد تنها يك جامه به تن داشت كه رنگين بود و اثاث رنگين اطراف وى بود ، و چون از پيش وى برون شد به دو گفتند : « امير را چگونه ديدى ؟ »\r\n","description":"","footnote":"","page_name":" 4013 ","page_number":258},
  {"content":"\r\nگفت : « خانم وار بود ( خذينيه ) با زلفان سكينه وار » از اين رو لقب خذينه گرفت . دهقانه خانه دار را خذينه مىگفتند .\r\nگويد : مسلمه از آن رو سعيد خذينه را عامل خراسان كرد كه داماد وى بود و دختر مسلمه را به زنى داشت .\r\n\r\nسخن از كار سعيد در ولايتدارى خراسان در اين سال\r\nگويد : وقتى مسلمة سعيد خذينه را ولايتدار خراسان كرد پيش از حركت خويش ، سورة بن حر دارمى را آنجا فرستاد كه چنان كه گفته‌اند يك ماه پيش از سعيد به خراسان رسيد و شعبة بن ظهير نهشلى را عامل سمرقند كرد كه با بيست و پنج كس از خاندان خويش سوى آنجا رفت و راه آمل گرفت و به بخارا رسيد و دويست كس از آنجا همراه وى شدند\r\nو به سغد رفت كه مردمش در ايام ولايتدارى عبد الرحمان بن تعميم غامدى كه هيجده ماه ولايتدار آنجا بوده بود كافر شده بودند سپس به صلح آمده بودند .\r\nگويد : شعبه با مردم سغد سخن كرد و ساكنان آنجا را از عرب و غير عرب ملامت كرد و ترسو خواند و گفت ، « ميان شما زخمىاى نمىبينم و ناله اى نمىشنوم » و عذر آوردند كه عاملشان علباء بن حبيب عبدى كه كار جنگ را به عهده داشته ترسو بوده است .\r\nگويد : پس از آن سعيد بيامد و عاملان عبد الرحمان بن عبد الله قشيرى را كه در ايام عمر بن عبد العزيز ولايتدار شده بودند بگرفت و به زندان كرد و عبد الرحمان دربارهء آنها با وى سخن كرد .\r\nسعيد گفت : « دربارهء آنها خبر داده‌اند كه چيزى از اموال خراج به نزدشان\r\n","description":"","footnote":"","page_name":" 4014 ","page_number":259},
  {"content":"\r\nهست . » عبد الرحمان گفت : « من آن را عهده مىكنم » و هفتصد هزار بابت آنها تعهد كرده ، بعدها سعيد از او مطالبه نكرد .\r\nپس از آن ، چنان كه گويند ، على بن محمد به سعيد خبر داد كه جهم بن زحر جعفى و عبد العزيز بن عمرو زبيدى و منتجع بن عبد الرحمان ازدى و قعقاع ازدى ( و چهار كس ديگر ) جمعا هشت كس عاملان يزيد بن مهلب بوده‌اند و اموالى از غنيمت مسلمانان پيش آنها بوده كه در آن خيانت كرده‌اند .\r\nگويد : سعيد كس فرستاد و آنها را در كهندژ مرو به زندان كرد به دو گفتند :\r\n« اينان چيزى نخواهند پرداخت مگر آنكه بىحرمتى بينند . » سعيد كس فرستاد كه جهم بن زحر را بر خرى نشاندند و از كهندژ مرو بياوردند و بر فيض بن عمران عبور دادند كه سوى وى رفت و بينيش را بگرفت .\r\nجهم به دو گفت : « اى فاسق ، چرا وقتى ترا مست پيش من آوردند و ترا حد زدم چنين نكردى » و سعيد بر جهم خشم آورد و يكصد تازيانه به دو زد . و چون جهم ابن زحر را ميزدند مردم بازار تكبير گفتند . سعيد بگفت تا جهم و هشت كس ( كذا ) را كه به زندان بودند به ورقاء بن نصر باهلى تسليم كنند كه تقاضا كرد از اين كار معاف بماند و او را معاف داشت .\r\nگويد : عبد الحميد بن دثار ، با عبد الملك بن دثار و زبير بن نشيط وابستهء باهله كه شوهر مادر سعيد خذينه بود گفتند : « زندانبانى اينان را به ما واگذار » كه به آنها واگذاشت كه جهم و عبد العزيز بن عمر و منتجع را زير شكنجه كشتند و قعقاع و ديگران را چندان شكنجه كردند كه نزديك مرگ بودند .\r\nگويد : اينان همچنان در زندان ببودند تا تركان به غزا آمدند . پس سعيد بگفت\r\nتا كسانى را كه از آن جمله باقى مانده بودند رها كردند و چنان بود كه سعيد مىگفته بود خدا زبير را زشت بدارد كه جهم را كشت .\r\n","description":"","footnote":"","page_name":" 4015 ","page_number":260},
  {"content":"\r\nدر اين سال مسلمانان به غزاى سغد و تركان رفتند و نبرد قصر باهلى در اين سال ميان آنها رخ داد .\r\nو هم در اين سال سعيد خذينه ، شعبة بن ظهير را از سمرقند معزول كرد .\r\n\r\nسخن از اينكه چرا سعيد شعبه را معزول كرد و سبب نبرد قصر باهلى چه بود ؟\r\nعلى بن محمد گويد : وقتى سعيد خذينه به خراسان آمد گروهى از دهقانان را پيش خواند و با آنها مشورت كرد كه چه كسانى را به ولايات بفرستد كه جمعى از عربان را نام بردند كه آنها را ولايتدار كرد ، كه از آنها شكايت آوردند .\r\nگويد : روزى كه كسان پيش وى رفته بودند به آنها گفت : « من به اين ولايت آمدم و مردم را نمىشناختم ، مشورت كردم ، كسانى را نام بردند ، دربارهء آنها پرسش كردم كه ستايششان كردند و ولايتدارشان كردم ، تاكيد مىكنم كه مرا دربارهء عاملانم خبر دهيد . » و جماعت از آنها به نيكى ياد كردند . » گويد : اما عبد الرحمان بن عبد الله قشيرى گفت : « اگر تاكيد نكرده بودى چيزى نمىگفتم اما تاكيد كردى ، تو با مشركان مشورت كردى ، آنها از كسانى نام برده‌اند كه مخالفتشان نكنند و مانند خودشان باشند ، اطلاع ما دربارهء آنها چنين است . » گويد : سعيد تكيه داد ، آنگاه نشست و گفت : « سخت مگير ، به نيكى وادار كن و از مردم نادان روى بگردان [ 1 
  ] برخيزيد » گويد : پس از آن سعيد ، شعبة بن ظهير را از سغد معزول كرد و عثمان بن عبد الله را به كار جنگ آنجا گماشت و سليمان بن ابى السرى وابسته بنى عوافه را عامل خراج آنجا كرد ، معقل بن عروهء قشيرى را عامل هرات كرد كه سوى آنجا رفت .\r\n\r\n","description":"","footnote":"\r\n[ 1 
  ] خُذِ الْعَفْوَ ، وَأْمُرْ بِالْعُرْفِ وَأَعْرِضْ عَنِ الْجاهِلِينَ 7 : 199 ( اعراف -\r\n","page_name":" 4016 ","page_number":261},
  {"content":"\r\nگويد : كسان ، سعيد را ضعيف شمردند و خذينه ناميدند و تركان در او طمع آوردند ، خاقان تركان را براى نبرد وى فراهم آورد\r\nو سوى سغد فرستاد سالار تركان كور صول بود كه بيامدند تا به نزديك قصر باهلى جاى گرفتند .\r\nبعضىها گفته‌اند : « يكى از دهقانان بزرگ مىخواست زنى از باهله را كه در آن قصر بود به زنى بگيرد و كسى فرستاد و از او خواستگارى كرد ، كه نپذيرفت و او سپاه فراهم كرد و اميد داشت كه ساكنان قصر را اسير كند و زن را بگيرد . كور - صول بيامد و مردم قصر را محاصره كرد . يكصد خانواده با زن و فرزند آنجا بودند .\r\nعثمان بن عبد الله عامل سمرقند بود ، مردم قصر بيم كردند كه كمك دير برسد و بر سر چهل هزار با تركان صلح كردند و هفده كس به گروگان دادند . عثمان بن عبد الله كسان را به حركت خواند ، مسيب بن بشر رياحى آماده حركت شد و چهار هزار كس از همهء قبايل با وى روانه شدند ، شعبة بن ظهير گفت : « اگر همه سواران خراسان آنجا باشند به مقصود نمىرسند . » راوى گويد : از جمله كسانى كه حركت كردند ، شعبة بن ظهير نهشلى بود و بلعاء بن مجاهد عنزى از بنى تميم ، و عميرة بن ربيعة ، ملقب به عميرة الثريد از بنى عجيف و غالب بن مهاجر طايى عموى ابو العباس طوسى و ثابت قطنه و ابو المهاجر بن داره از غطفان و حليس شيبانى و حجاج بن عمر و حسان بن معدان و اشعث ، ابو حطامه ، و عمرو بن حسان ، همگان طايى .\r\nگويد : وقتى اردو زدند مسيب بن بشر گفت : « شما به طرف نيروى عمدهء ترك مىرويد ، نيروى عمدهء خاقان و ديگران ، اگر صبورى كنيد عوض بهشت است و اگر فرار كنيد ، عقوبت جهنم است ، هر كه قصد نبرد و صبورى دارد بيايد » يك هزار و - سيصد كس بازگشتند و او با بقيه برفت و چون فرسخى طى كرد با كسان همان سخن گفت كه در آغاز گفته بود و يك هزار كس كناره گرفتند آنگاه فرسخى ديگر برفت و همان سخن را گفت و يك هزار ديگر كناره گرفتند ، آنگاه برفت .\r\n","description":"","footnote":"","page_name":" 4017 ","page_number":262},
  {"content":"\r\nگويد : بلدشان اشهب بن عبيد حنظلى بود ، وقتى به دو فرسخى تركان رسيد فرمود آمد ، ترك خاقان ، شاه قى ، پيش آنها آمد و گفت : « اينجا دهقانى نمانده كه با تركان بيعت نكرده باشد بجز من كه سيصد جنگاور دارم كه با تواند ، خبر دارم كه با تركان بر سر چهل هزار صلح كرده‌اند و هفده مرد به آنها داده‌اند كه گروگان باشند\r\nتا مال - الصلح را بگيرند و چون تركان از حركت شما خبر يافتند گروگانهائى را كه به دستشان بود كشتند .\r\nگويد : از جمله گروگانها نهشل بن يزيد باهلى بود كه جان برد و كشته نشد ، و نيز اشهب بن عبيد الله حنظلى . ( كذا ) قرار بود كه روز بعد با آنها نبرد كنند تا قصر را بگشايند .\r\nگويد : مسيب همانشب دو كس را فرستاد ، يكى از عرب و يكى از عجم كه بر اسبان خويش برفتند ، به آنها گفت : « وقتى نزديك رسيديد اسبان خود را به درخت ببنديد و از كار قوم خبر يابيد . » گويد : آنها در شبى تاريك برفتند ، تركان آب به اطراف قصر انداخته بودند و كس آنجا نمىرسيد نزديك قصر رسيدند ، مراقب بر آنها بانگ زد گفتند : « بانگ مزن ، بلكه عبد الملك بن دثار را بخوان » و چون او را بخواند به وى گفتند : « مسيب ما را فرستاده ، كمك براى شما آمده » گفت : « كجاست ؟ » گفتند : « در دو فرسخى ، آيا مىتوانيد امشب و فردا از خويش دفاع كنيد ؟ » گفت : « همسخن شده‌ايم كه فردا زنان خويش را پيش اندازيم و به مرگ سپاريم و همگى بميريم » گويد : آن دو كس پيش مسيب باز گشتند و خبر را با وى بگفتند كه با همراهان خويش گفت : « من سوى اين دشمن مىروم ، هر كه مىخواهد برود ، برود . » اما كسى از وى جدا نشد و با وى بيعت مرگ كردند ، كه روان شد . عبور از آبى كه اطراف\r\n","description":"","footnote":"","page_name":" 4018 ","page_number":263},
  {"content":"\r\nشهر افكنده بودند سختتر شده بود و چون به نيم فرسخى تركان رسيدند پياده شد و تصميم گرفت به آنها شبيخون زند ، آنگاه بر نشست و ياران خويش را به صبورى خواند و به سرانجام جان بازان و صبوران و حرمت و غنيمتى كه اگر ظفر يافتند در دنيا دارند ترغيبشان كرد و گفت : « اسبان خويش را پوزه بند بزنيد و بكشيد و چون به اين قوم نزديك شديد برنشينيد و صادقانه حمله بريد و تكبير گوييد و شعارتان « يا محمد » باشد به دنبال فرارى مرويد ، به اسبان پردازيد و آن را پى كنيد كه پى كردن اسبان براى آنها سختتر از شماست ، اندك صبور بهتر از بسيار نوميد ، شما اندك نيستند كه وقتى هفتصد شمشير بر ضد سپاهى به كار افتد آن را بشكند اگر چه مردم آن بسيار باشد . »\r\nگويد : پس آنها را بيار است ، كثير دبوسى را بر پهلوى راست نهاد ، يكى از ربيعه را به نام ثابت قطنه بر پهلوى چپ نهاد و چون دو تير رس با آنها فاصله داشتند تكبير گفتند و اين به وقت سحر بود ، تركان بجنبيدند و مسلمانان در اردويشان افتادند و اسبان را پى كردند . تركان ثبات آوردند و مسلمانان پس نشستند و هزيمت شدند و تا پيش مسيب رفتند ، تركان تعقيبشان كردند و دنبالهء اسب مسيب را زدند و كسانى از مسلمانان پياده شدند كه بخترى ، ابو عبد الله مرائى ، و محمد بن قيس غنوى ، و به قولى محمد بن قيس عنبرى و زياد اصفهانى و معاوية بن حجاج و ثابت قطنه از آن جمله بودند . بخترى نبرد كرد تا دست راستش جدا شد و شمشير را به دست چپ گرفت كه آن نيز جدا شد و با دو دست خويش دفاع مىكرد تا كشته شد . محمد بن قيس غنوى يا عنبرى و شبيب بن حجاج طايى نيز كشته شدند .\r\nگويد : آنگاه مشركان هزيمت شدند و ثابت قطنه ضربتى به يكى از بزرگانشان زد و او را بكشت . منادى مسيب ندا داد : « آنها را تعقيب كن كه از ترس نمىدانند تعقيبشان مىكنيد يا نه ، سوى قصر رويد و از كالاى آنجا بجز نقدى چيزى برنداريد و كسى را كه توان راه رفتن دارد بر ننشانيد » و نيز مسيب گفت : « هر كه به خاطر ثواب زن يا كودك ناتوانى را بر دارد\r\n","description":"","footnote":"","page_name":" 4019 ","page_number":264},
  {"content":"\r\nپاداش وى با خدا است و هر كه نخواهد ، تواند چهل درم بگيرد . اگر از اهل پيمان شما كسى در قصر هست او را برداريد . » گويد : كسان سوى قصر رفتند و هر كه را آنجا بود برداشتند يكى از بنى فقيم به نزد زنى رسيد كه به دو گفت : « مرا كمك كن كه خدايت كمك كند » مرد فقيمى توقف كرد و گفت : « بر دنبالهء اسب سوار شو » زن بر جست و بر دنبالهء اسب جاى گرفت كه در كار سوار شدن از مردى ماهرتر بود ، مرد فقيمى دست پسر وى را كه كودكى خردسال بود بگرفت و پيش روى خويش نهاد و پيش ترك خاقان رفتند كه آنها را در قصر خويش جاى داد و غذايى بر ايشان آورد و گفت : « سوى سمرقند رويد و پشت سر خويش منگريد » گويد : آنها سوى سمرقند روان شدند ، ترك خاقان گفت : « آيا كسى مانده ؟ » گفتند : « هلال حريرى » گفت : « او را تسليم نمىكنم » گويد : ترك خاقان به نزد هلال حريرى رفت كه سى و چند زخم داشت ، او را ببرد كه بهى يافت و در نبرد دره با جنيد كشته شد .\r\nگويد : تركان روز بعد باز آمدند و در قصر كسى را نديدند و چون\r\nكشتگان خويش را بديدند گفتند : « اينها كه آمده بودند آدمى نبوده‌اند » گويد : در آن شب ابو سعيد معاوية بن حجاج طايى كور شد و دستش شل شد و از كار بماند و چنان بود كه از جانب سعيد عامل ولايتى شده بود و چيزى از بقاياى وى را برون زدند ، سعيد وى را به شداد بن خليد باهلى سپرد كه به حسابش كشد و از او بگيرد .\r\nگويد : شداد بر او سخت گرفت و او گفت : « اى گروه قيسيان ، من مردى توانا و تيز بين بودم كه سوى قصر باهلى رفتم ، كور شدم و دستم شل شد همراه كسان ديگر\r\n","description":"","footnote":"","page_name":" 4020 ","page_number":265},
  {"content":"\r\nنبرد كردم\r\nتا آنها را كه در خطر كشته شدن و اسارت بودند نجات داديم ، اينك يار شما با من چنين مىكند ، وى را از من بداريد » . پس او را رها كرد .\r\nعبد الله بن محمد به نقل از كسى كه در شب قصر باهلى حضور داشته گويد : « در قصر بوديم و چون تلاقى شد پنداشتيم قيامت به پا شده ، از بس كه همهمهء قوم و تصادم آهن و شيههء اسب مىشنيديم » در اين سال سعيد خذينه از نهر بلخ عبور كرد و به غزاى سغد رفت كه پيمان شكسته بودند و تركان را بر ضد مسلمانان يارى كرده بودند .\r\n\r\nسخن از كار مسلمانان و سعيد در غزاى سغد\r\nسبب اين غزاى سعيد چنان كه گفته‌اند ، آن بود كه وقتى تركان سوى سغد بازگشتند كسان با سعيد سخن كردند و گفتند : « از غزا باز مانده اى در صورتى كه تركان حمله آورده‌اند و كافر شده‌اند » پس سعيد از نهر عبور كرد و آهنگ سغد كرد و تركان و گروهى از مردم سغد به مقابلهء وى آمدند كه مسلمانان هزيمتشان كردند . سعيد گفت :\r\n« تعقيبشان مكنيد كه سغد پشتيبان امير مؤمنان است ، شما كه هزيمتشان كرده‌ايد ، مگر مىخواهيد نابودشان كنيد ؟ شما اى مردم عراق بارها با خليفگان نبرد كرده‌ايد ، آيا شما را نابود كرده‌اند » راوى گويد : مسلمانان برفتند تا به جايى رسيدند كه دره اى ميان آنها و مروج فاصله بود ، عبد الرحمان بن صبح گفت : « زره دارو پياده از اين دره نگذرد و جز آنها عبور كنند » گويد : پس عبور كردند و تركان آنها را بديدند و كمينى نهادند وقتى سواران مسلمان نمودار شدند با آنها نبرد كردند ، تركان عقب رفتند و مسلمانان تعقيبشان كردند تا از كمينگاه گذشتند ، تركان به مقابلهء مسلمانان برون آمدند و مسلمانان\r\n","description":"","footnote":"","page_name":" 4021 ","page_number":266},
  {"content":"\r\nبه هزيمت برفتند تا به دره رسيدند ، عبد الرحمان گفت : « از آنها پيشى گيريد ، اما عبور نكنيد كه اگر عبور كنيد نابودتان مىكنند » گويد : مسلمانان ثبات ورزيدند تا تركان عقب رفتند و از تعقيبشان چشم پوشيدند .\r\nگروهى گفته‌اند : آن روز شعبة بن ظهير و ياران وى كشته شدند ، جمعى ديگر گفته‌اند در آن روز تركان با جماعتى از مردم سغد كه همراهشان بودند از مقابل آنها به هزيمت رفتند و روز بعد پادگانى از مسلمانان برون شدند . در آن وقت پادگان از تميميان بود ناگهان به تركان برخوردند كه از جنگلى برون آمده بودند . سالار سواران تميم شعبة بن ظهير بود كه با آنها بجنگيد و كشته شد كه نگذاشته بودند سوار شود .\r\nيكى از عربان نيز كشته شد و كنيز وى مقدارى حنا آورده بود و مىگفت : « تا كى اين خضاب را براى تو نگهدارم كه تو با خون خضاب كرده اى » با سخنان بسيار ديگر كه مردم اردو را بگريانيد .\r\nگويد : در حدود پنجاه كس كشته شد و پادگانيان هزيمت شدند و بانگ كمك - خواهى پيش مسلمانان آمد .\r\nعبد الرحمان بن مهلب عدوى گويد : وقتى خبر به ما رسيد من نخستين كس بودم كه سوى آنها رفتم بر اسبى اصيل سوار بودم ، كشتهء عبد الله بن زهير را زير درختى ديدم ، گفتى خارپشتى بود از بس تير خورده بود .\r\nخليل بن اوس عبشمى يكى از بنى ظالم كه جوان بود سوار شد و بانگ زد : « اى بنى تميم ، من خليلم ، سوى من آييد » و جمعى به دو پيوستند كه همراه آنها به دشمن حمله برد كه آنها را بداشتند و از كسان براندند تا امير و جماعت بيامدند و دشمن به هزيمت رفت و از آن روز خليل سالار بنى تميم شد ، تا وقتى كه نصر بن سيار ولايتدار شد و سالارى بنى تميمى به حكم بن اوس برادر خليل رسيد .\r\nعلى بن محمد به نقل از مشايخ خويش گويد : سورة بن حر به حيان گفت : « اى\r\n","description":"","footnote":"","page_name":" 4022 ","page_number":267},
  {"content":"\r\nحيان بازگرديد » گفت : « پيكار در راه خدا را بگذارم و بروم ! » گفت : « اى نبطى » گفت : « خدا آب رويت را ببرد » گويد : « كينهء حيان نبطى هنگام جنگ ابو الهياج بود » گويد : سعيد دو بار از نهر عبور كرد ، اما از سمرقند نگذشت بار اول در مقابل دشمن جاى گرفت و حيان وابسته مصقلة بن هبيره شيبانى به دو گفت : « اى امير با مردم سغد نبرد كند » گفت : « نه اين ولايت امير مؤمنان است » گويد : آنگاه ديد كه دودى برخاسته و دربارهء آن پرسش كرد گفتند : « سغديان كافر شده‌اند و بعضى از تركان نيز با آنها هستند » گويد : پس با آنها نبرد كرد كه هزيمت شدند\r\nو مسلمانان در تعقيب آنها سخت بكوشيدند ، اما منادى سعيد ندا داد : تعقيبشان مكنيد كه سغد پشتيبان امير مؤمنان است ، شما آنها را هزيمت كرده‌ايد ، مگر مىخواهيد نابودشان كنيد ، اى مردم عراق شما بارها با امير مؤمنان نبرد كرده‌ايد اما شما را بخشيده است و نابودتان نكرده است ، و بازگشت .\r\nگويد : و چون سال بعد بيامد ، گروهى از بنى تميم را سوى ورغسر فرستاد كه گفتند : « اى كاش با دشمن روبرو شويم و با آنها در آويزيم » گويد : و چنان بود كه وقتى سعيد دسته اى مىفرستاد كه توفيقى مىيافتند و غنيمت و اسير مىگرفتند ، اسيران را پس مىداد و دسته را عقوبت مىكرد . هجرى شاعر در اين باب شعرى گفت به اين مضمون :\r\n« سوى دشمنان رفتى « و با بازيچه اى سرگرم بودى\r\n","description":"","footnote":"","page_name":" 4023 ","page_number":268},
  {"content":"\r\n« . . . ت برهنه بود « و شمشيرت در نيام « نسبت به دشمنان عروسى نهان بودى « و نسبت به ما چون شمشير تيز « چه نيك بودند سغديان وقتى جدا شدند « و شگفتا از تدبير تو كه ترديد آميز بود » گويد : سورة بن حركه از سخن حيان كه گفته بود ، خدا آب رويت را ببرد كينهء وى را به دل گرفته بود به سعيد گفت : « اين برده بزرگترين دشمن عربان و عاملان است خراسان را بر ضد قتيبة بن مسلم بشورانيد بر ضد تو نيز قيام مىكند و خراسان را مىشوراند ، آنگاه در يكى اين قلعه ها حصارى مىشود » سعيد گفت : « اى سوره ، اين سخن را با كسى مگوى . » گويد : سعيد چند روز صبر كرد ، سپس در مجلس خويش شير خواست گفته بود كه طلائى را صلايه كنند و در ظرف حيان بيندازند ، حيان شير را كه به طلا آميخته بود بخورد پس از آن بر نشست ، كسان نيز برنشستند تا باركث برفتند كه چهار فرسنگ بود ، گويى به تعقيب دشمنى بود ، حيان چهار روز ببود و روز چهارم بمرد .\r\nگويد : سعيد براى كسان ناخوشايند شده بود و او را ضعيف مىشمردند .\r\nگويد : يكى از مردم بنى اسد به نام اسماعيل از خاصان مروان بن محمد بود ، به نزد خذينه از اسماعيل و آن دوستى كه با مروان داشت ياد كردند كه گفت : « اين دو رگه كيست ؟ » و اسماعيل به هجاى او شعرى گفت به اين مضمون :\r\n« خذينه پنداشته كه من دو رگه‌ام « اما خذينه شانه و آيينه دارد « با بخورسوزها و سرمه دانها و سازها ، « و بر گونه اش نقطه هاست »\r\n","description":"","footnote":"","page_name":" 4024 ","page_number":269},
  {"content":"\r\nدر اين سال مسلمة بن عبد الملك از عراق و خراسان معزول شد و سوى شام رفت .\r\n\r\nسخن از سبب عزل مسلمه از عراق و خراسان و اينكه چگونه بود ؟\r\nسبب آن به طورى كه على بن محمد گويد چنان بود كه وقتى مسلمه ولايت عراق و خراسان يافت بابت خراج چيزى نفرستاد ، يزيد بن عاتكه مىخواست معزولش كند اما از او شرم داشت ، به دو نوشت : « يكى را به كار خويش جانشين كن و بيا » گويند : مسلمه با عبد العزيز بن حاتم مشورت كرد كه پيش يزيد بن عاتكه رود ، به منظور ديدار .\r\nعبد العزيز به دو گفت : « اگر شوق ديدار وى دارى سخت طربناكى كه از ديدار وى ديرى نرفته » گفت : « ناچار بايد رفت » گفت : « از آن پيش كه از ناحيهء عمل خويش برون شوى ولايتدار آن را مىبينى » گويد : مسلمه حركت كرد و چون به دورين رسيد عمر بن هبيره به او برخورد كه پنج اسب بريد همراه داشت . ابن هبيره پيش مسلمه آمد كه به دو گفت : « اى ابن هبيره كجا مىروى ؟ » گفت : « امير مؤمنان مرا فرستاده كه اموال بنى مهلب را به تصرف آورم » گويد : و چون ابن هبيره از پيش مسلمه برفت كس پيش عبد العزيز فرستاد كه بيامد و به دو گفت : « اينك ابن هبيره به ما برخورد چنان كه مىبينى » گفت : « به تو گفته بودم » گفت : « وى را براى تصرف اموال بنى مهلب فرستاده »\r\n","description":"","footnote":"","page_name":" 4025 ","page_number":270},
  {"content":"\r\nگفت : « اين شگفتآورتر از آن ديگر است ، وى را از جزيره بر مىدارد و براى تصرف اموال بنى مهلب مىفرستد ؟ »\r\nگويد : طولى نكشيد كه مسلمه خبر يافت كه ابن هبيره عاملان وى را عزل كرده و با آنها خشونت كرده است .\r\nگويد : فرزدق در اين باب شعرى گفت به اين مضمون :\r\n« مركبان ، مسلمه را ببرد كه وداع كرده مىرفت « و فزاره به چرا آمد كه چراگاه بر او خوش مباد « پسر بشر معزول شد « پسر عمرو نيز پيش از او شده بود « برادر هراتى نيز در انتظار همانند آن است « چنان دانم كه اگر فزاره امارت يابد « زود باشد كه اشجع نيز « در كار امارت طمع آرد « از جمله مخلوق خداى « آنها و امثال آنها « در چيزى كه فزاره بدان رسيده « طمع نتوانستند بست » مقصود از اين بشر عبد الملك بن بشر بن مروان است . و از ابن عمرو ، مجد ذو الشامه پسر عمرو بن وليد و از برادر هراتى ، سعيد خذينه پسر عبد العزيز كه از جانب مسلمه عامل خراسان بود .\r\nگويد : در اين سال عمر بن هبيره ، در ارمينيه با روميان غزا كرد و هزيمتشان كرد و مردم بسيار به اسيرى گرفت كه گفته‌اند : هفتصد اسير بود .\r\nدر همين سال ، چنان كه گويند ، ميسره فرستادگان خويش را از عراق به خراسان روانه\r\n","description":"","footnote":"","page_name":" 4026 ","page_number":271},
  {"content":"\r\nكرد و كار دعوت در آنجا نمايان شد و يكى از مردم بنى تميم به نام عمرو پسر بحير سغدى پيش سعيد خذينه آمد و گفت : « گروهى اينجا هستند كه سخنى زشت از آنها نمودار شده » گويد : سعيد خذينه كس فرستاد كه آنها را بياوردند و گفت : « شما كيستيد ؟ » گفتند : « مردمى بازرگانيم » گفت : « اين چيست كه از شما نقل مىكنند ؟ » گفتند : « نمىدانيم » گفت : « به دعوتگرى آمده‌ايد ؟ »\r\nگفتند : « ما به خويشتن و بازرگانيمان مشغوليم و به اين كار پرداختن نتوانيم » گفت : « كى اينها را مىشناسد ؟ » گويد : جمعى از مردم خراسان كه بيشترشان از طايفهء ربيعه و يمنيان بودند بيامدند و گفتند : « ما اينان را مىشناسيم اگر چيزى ناخوشايند از آنها به تو رسيد ، به عهدهء ما » ، و سعيد آنها را رها كرد .\r\nدر اين سال ، يعنى سال صد و دوم ، يزيد بن ابى مسلم كه ولايتدار افريقيه بود ، در آنجا كشته شد .\r\n\r\nسخن از سبب كشته شدن يزيد بن مسلم ولايتدار افريقيه\r\nسبب قضيه چنان كه گفته‌اند آن بود كه وى مىخواسته بود دربارهء آنها چنان رفتار كند كه حجاج بن يوسف دربارهء مسلمانان شهرنشين كه اصلشان از سواد بود و اهل ذمه بودند و به اسلام آمده بودند رفتار مىكرده بود ، و آنها را به دهكده ها و روستاهاشان پس مىبرده بود و جزيه به گردنشان مىنهاده بود\r\n","description":"","footnote":"","page_name":" 4027 ","page_number":272},
  {"content":"\r\nبه همان صورت كه به هنگام كافر بودنشان از آنها مىگرفته بودند .\r\nو چون به اين كار مصمم شد ، دربارهء وى راى زدند و چنان كه گويند دربارهء كشتنش همسخن شدند و او را بكشتند و ولايتدارى را كه پيش از يزيد بن مسلم داشته بودند ، كه محمد بن يزيد وابستهء انصار بود و جزو سپاه يزيد بن ابى مسلم بود ، ولايتدار خويش كردند و به يزيد بن عبد الملك نوشتند كه ما از اطاعت به در نرفته‌ايم ، ولى يزيد بن ابى مسلم با ما چنان كرد كه خدا و مسلمانان بدان رضايت ندهند كه او را كشتيم و عامل ترا پس آورديم .\r\nگويد : يزيد بن عبد الملك به آنها نوشت : « من از آنچه يزيد بن ابى مسلم كرده راضى نبوده‌ام » و محمد بن يزيد را بر افريقيه به جاى نهاد .\r\nدر اين سال عمر بن هبيره فزارى عامل عراق و خراسان شد .\r\nدر اين سال عبد الرحمان بن ضحاك سالار حج بود ، ابو معشر و واقدى چنين گفته‌اند .\r\nعامل مدينه عبد الرحمان بن ضحاك بود . عامل مكه عبد العزيز بن عبد الله بن خالد بود . عامل كوفه محمد بن عمرو ، ذو الشامه بود . قضاى مدينه با قاسم نوهء عبد الله بن مسعود بود . عامل بصره عبد الملك بن بشر بن مروان بود عامل خراسان سعيد خذينه بود . عامل مصر ، اسامة بن زيد بود .\r\nپس از آن سال صد و سوم در آمد .\r\n\r\nسخن از حوادثى كه در سال صد و سوم رخ داد\r\nاز جمله حوادث سال اين بود كه عمر بن هبيره ، سعيد خذينه را از خراسان معزول كرد . سبب عزل وى چنان كه على بن محمد به نقل از مشايخ خويش گويد اين بود كه مجشر بن مزاحم سلمى و عبد الله بن عمير ليثى پيش عمر بن هبيره آمدند و از\r\n","description":"","footnote":"","page_name":" 4028 ","page_number":273},
  {"content":"\r\nسعيد خذينه شكايت كردند كه وى را معزول كرد و سعيد بن عمرو حرشى را عامل كرد .\r\nگويد : سعيد خذينه به در سمرقند به غزا بود ، كسان از عزل وى خبر يافتند ، خذينه بازگشت و يك هزار سوار در سمرقند به جا نهاد . نهار بن توسعه شعرى گفت به اين مضمون :\r\n« كيست كه خبر « سوى جوانان قوم من برد « كه تير پر گرفت ، پر تمام « كه خدا به جاى سعيد ، سعيدى آورد « كه مخنث قريش نيست » گويد : سعيد حرشى متعرض هيچيك از عاملان خذينه نشد .\r\nگويد : يكى ، فرمان او را خواند و غلطى خواند ، سعيد گفت : « خاموش باش ، آنچه شنيديد از دبير است و امير از آن برى است . شاعر در تحقير سعيد حرشى بسبب اين سخن كه گفت ، شعرى گفت به اين مضمون :\r\n« از بخت بد و تقدير جارى « سعيدى را به سعيدى بدل كرديم » طبرى گويد : در اين سال عباس بن وليد به غزاى روم رفت و شهرى را به نام رسله بگشود .\r\nو هم در اين سال تركان به قوم الان حمله بردند .\r\nو هم در اين سال مكه نيز به قلمرو عبد الرحمان بن ضحاك فهرى پيوست كه عامل مدينه و مكه با هم بود .\r\nو هم در اين سال عبد الواجد بن عبد الله نضرى ، ولايتدار طايف شد و عبد العزيز بن عبد الله از مكه معزول شد .\r\n","description":"","footnote":"","page_name":" 4029 ","page_number":274},
  {"content":"\r\nو هم در اين سال عبد الرحمن بن ضحاك دستور يافت كه ابو بكر بن محمد و عثمان بن حيان مروى را به يك جا فراهم آرد و كار وى و آنها چنان بود كه از پيش ياد آن رفت .\r\nدر اين سال عبد الرحمان بن ضحاك فهرى سالار حج بود . ابو معشر و واقدى چنين گفته‌اند .\r\nدر اين سال عامل يزيد بن عاتكه بر مكه و مدينه عبد الرحمان بن ضحاك فهرى بود .\r\nعامل عراق و خراسان عمر بن هبيره بود .\r\nعامل خراسان ، سعيد بن عمرو حرشى بود از جانب عمرو بن هبيره .\r\nقضاى كوفه با قاسم نوادهء عبد الله بن مسعود بود .\r\nقضاى بصره با عبد الملك بن يعلى بود .\r\nدر اين سال عمر بن هبيره ، سعيد بن عمرو حرشى را عامل خراسان كرد .\r\n\r\nسخن از اينكه چرا عمر بن هبيره ، حرشى را عامل خراسان كرد ؟\r\nعلى بن محمد به نقل از ياران خويش گويد : وقتى ابن هبيره ولايتدار عراق شد ، نام كسانى را كه در جنگ عقر سخت كوشيده بودند براى يزيد بن عبد الملك نوشت و از حرشى يادى نكرد . يزيد بن عبد الملك گفت : « چرا از حرشى ياد نكرده ؟ » و به ابن هبيره نوشت كه حرشى را ولايتدار خراسان كن و ابن هبيره او را ولايتدار كرد .\r\nحرشى به سال صد و سوم مجشر بن مزاحم سلمى را پيش از خويشتن فرستاد ، سپس خود او به خراسان آمد ، كسان در مقابل دشمن بودند و شكست ديده بودند ،\r\n","description":"","footnote":"","page_name":" 4030 ","page_number":275},
  {"content":"\r\nحرشى با آنها سخن كرد و به جهاد ترغيبشان كرد و گفت : « شما با فزونى و شمارتان با دشمنان اسلام نبرد نمىكنيد ،\r\nبلكه با يارى خداى و نيروى اسلام ، پس بگوييد قوت و نيرويى جز به وسيلهء خدا نيست و شعرى به اين مضمون خواند :\r\n« عامر نباشم اگر مرا « جلو سواران نبينيد « كه با نيزه ضربت مىزنم « و سر ستمگرشان را « با شمشير تيز صيقلى مىزنم كه من در جنگ زبون نيستم « و از نبرد مردان بيم ندارم » در اين سال ، هنگام آمدن سعيد بن عمرو حرشى مردم سغد از ولايت خويش برفتند و به فرغانه پيوستند و از شاه آنجا بر ضد مسلمانان كمك خواستند .\r\n\r\nسخن از كار مردم سغد با فرمانرواى فرغانه\r\nعلى بن محمد به نقل از ياران خويش گويد : سغديان در ايام خذينه ، تركان را كمك كرده بودند ، وقتى حرشى ولايتدارشان شد بر خويشتن بيمناك شدند و بزرگانشان همسخن شدند كه از ولايت خويش برون شوند ، شاهشان گفت : « چنين مكنيد ، بمانيد و خراج گذشته را براى او ببريد و خراج آينده را تعهد كنيد كه زمينهايتان را آباد كنيد و اگر بخواهد ، با وى به غزا رويد و از آنچه كرده‌ايد پوزش بخواهيد و گروگانها به دو دهيد كه پيش وى باشند . » گفتند : « بيم داريم كه رضايت ندهد و از ما نپذيرد ، سوى خجنده مىرويم و به شاه آنجا پناه مىبريم و كس پيش امير مىفرستيم و از آنچه كرده‌ايم بخشش\r\n","description":"","footnote":"","page_name":" 4031 ","page_number":276},
  {"content":"\r\nمىطلبيم و اطمينان مىدهيم كه چيزى كه ناخوشايند وى باشد از ما نبيند . » شاهشان گفت : « من يكى از شمايم و آنچه با شما گفتم برايتان بهتر است » گويد : اما نپذيرفتند و سوى خجنده رفتند ، كار زنگ و كشين و بيار كث و ثابت با مردم اشتيخن برفتند و كس پيش طار ، شاه فرغانه فرستادند و تقاضا كردند كه حفظشان كند و آنها را در شهر خويش جاى دهد .\r\nگويد : طار مىخواسته چنان كند ، اما مادرش به دو گفت : « اين شيطانها را وارد شهر خويشتن مكن ، روستايى را براى آنها خالى كن كه آنجا بمانند » گويد : پس شاه كس پيش آنها فرستاد كه روستايى را براى من نام ببريد كه براى شما خالى كنم و چهل روز - و به قولى بيست روز - مهلتم دهيد اگر خواهيد درهء عصام بن عبد الله باهلى را براى شما خالى كنيم . و چنان بود كه قتيبه عصام بن عبد الله را ميان آنها نهاده بود .\r\nگويد : درهء عصام را پذيرفتند و كس فرستادند كه آن را براى ما خالى كن .\r\nگفت : « خوب ، اما به نزد من پيمان و پناه نداريد تا وقتى كه آنجا رويد ، اگر پيش از آنكه آنجا رويد عربان سوى شما آيند ، از شما دفاع نمىكنم » پس رضايت دادند و دره را براى آنها خالى كرد .\r\nگويند : پيش از آنكه سغديان از ولايت خويش برون شوند ابن هبيره كس به نزدشان فرستاد و از آنها خواست كه بمانند و هر كه را خواهند عامل آنها كند ، اما نپذيرفتند و سوى خجنده رفتند .\r\nگويد : درهء عصام جزو روستاى اسفره بود ، اسفره در آن هنگام وليعهد بلاذا شاه فرغانه بود و بيلاذا پدر انو جور ( كذا ) شاه آنجا بود .\r\nگويد : كار زنگ به آنها گفت : « ميان سه چيز مخيرتان مىكنم كه اگر آن را رها كنيد نابود مىشويد : سعيديكه سوار عرب است و عبد الرحمان بن عبد الله قشيرى را با نخبهء يارانش بر مقدمهء خويش فرستاده ، بر او شبيخون بريد و خونش را بريزيد كه\r\n","description":"","footnote":"","page_name":" 4032 ","page_number":277},
  {"content":"\r\nوقتى خبر وى به حرشى رسيد به غزاى شما نيايد . » اما نپذيرفتند .\r\nكار زنگ گفت : « از شهر چاچ عبور كنيد و مقصود خويش را از آنها بخواهيد اگر پذيرفتند كه خوب و گر نه سوى سوياب رويد . » گفتند : « نه » گفت : « پس تسليم آنها شويد . » گويد : آنگاه كار زنگ و جلنگ با مردم قى روان شدند و ابار پسر ماخنون و ثابت با مردم اشتيخن . از مردم بياركث و سبسكت هزار كس با دهقانان بزماجن بودند كه كمربندهاى طلا داشتند . ديواشنى نيز با مردم بنجيكث سوى قلعهء ابغره رفتند ، كار زنگ و مردم سغد نيز به خجنده پيوستند .\r\nآنگاه سال صد و چهارم در آمد\r\nشروع جلد 7\r\n\r\nسخن از حوادثى كه بسال صد و چهارم بود\r\nنبرد حرشى با مردم سغد در اين سال بود كه جمعى از دهقانان آنجا را بكشت .\r\n\r\nسخن از كار حرشى و كار دهقانان در اين نبرد\r\nعلى به نقل از ياران خويش گويد : حرشى به سال صد و چهارم به غزا رفت و از نهر عبور كرد و كسان را سان ديد ، آنگاه برفت تا به قصر الريح رسيد كه دو فرسخى دبوسيه بود و سپاهش با وى نبود .\r\nگويد : آنگاه دستور داد كسان حركت كنند . هلال بن عليم حنظلى به دو گفت :\r\n« اى كس ، تو وزير باشى بهتر است كه امير باشى ، اين سرزمين در حال نبرد است و\r\n","description":"","footnote":"","page_name":" 4033 ","page_number":278},
  {"content":"\r\nآشفته ، سپاهت با تو نيست و دستور حركت داده اى ! » گفت : « پس چه بايدم كرد ؟ » گفت : « دستور اقامت دهى » ، و حرشى چنان كرد .\r\nگويد : نيلان پسر عموى شاه فرغانه سوى حرشى آمد كه بنزد مغون جاى گرفته بود و به دو گفت كه سغديان در خجنده هستند و خبرشان را با وى بگفت و گفت :\r\n« پيش از آنكه سوى دره بروند به مقابلهء آن بشتاب كه آنها در پناه ما نيستند تا وقتى كه مدت بگذرد . » حرشى ، عبد الرحمان و زياد بن عبد الرحمان ، هردوان قشيرى را با جمعى بفرستاد ، سپس از آنچه كرده بود پشيمان شد و گفت : « كافرى سوى من آمد كه نمىدانم راست ميگفت يا دروغ ؟ و سپاهى از مسلمانان را به خطر انداختم » گويد : آنگاه از پى آنها حركت كرد تا به اشروسنه رسيد و به اندك چيزى با آنها صلح كرد ، هنگامى كه شام مىخورد گفتند : « اينكه عطاى دبوسى بر در است » عطا از جمله كسانى بود كه با قشيرى فرستاده بود .\r\nگويد : حرشى وحشت كرد و لقمه از دست وى بيفتاد ،\r\nعطا را پيش خواند كه به نزد وى آمد و به دو گفت : « واى تو ، با كسى نبرد كرديد ؟ » گفت : « نه » گفت : « حمد خداى » آنگاه شام خورد و دبوسى مطلبى را كه به سبب آن آمده بود بگفت .\r\nگويد : حرشى با شتاب برفت و پس از سه روز به قشيرى رسيد ، پس از آن برفت و چون به خجنده رسيد به فضيل بن بسام گفت : « راى تو چيست ؟ » گفت : « راى من شتاب كردن است » گفت : « راى من چنين نيست ، اگر كسى زخمدار شود كجا مىرود ؟ يا اگر كسى كشته شود كجايش مىبرند ؟ راى من اين است كه فرود آييم و ملايم رويم و براى\r\n","description":"","footnote":"","page_name":" 4034 ","page_number":279},
  {"content":"\r\nنبرد آماده شويم » گويد : پس فرود آمد و خيمه ها را برافراشت و براى جنگ آماده شدن گرفت ، هيچكس از دشمنان بيرون نيامد و كسان ، حرشى را ترسو شمردند و گفتند : « در عراق از دليرى و تدبير وى سخن بود و چون به خراسان آمد سست شد » گويد : يكى از عربان حمله كرد و با گرزى به در خجنده زد كه در گشوده شد .\r\nو چنان بود كه بيرون شهر اين سوى در ، خندقى كنده بودند و آن را با نى پوشانيده بودند و روى آن خاك ريخته بودند ، از روى مكارى ، و خواسته بودند كه اگر تلاقى شد و هزيمت شدند راه را بشناسند اما مسلمانان ندانند و در خندق افتند .\r\nگويد : وقتى برون آمدند ، مسلمانان با آنها نبرد كردند كه هزيمت شدند و راه گم كردند و در خندق افتادند ، چهل كس را از خندق برون آوردند كه هر كدام دو زره بر تن داشتند .\r\nگويد : حرشى آنها را محاصره كرد و منجنيقها بر ضدشان نهاد تركان كس پيش شاه فرغانه فرستادند كه با ما نامردى كردى و از او خواستند كه ياريشان كند .\r\nشاه فرغانه گفت : « من نامردى نكرده‌ام و ياريتان نمىكنم ، در كار خويش بينديشيد كه پيش از خاتمهء مهلت به مقابله شما آمده‌اند و شما در پناه من نيستيد . » گويد : و چون از يارى شاه فرغانه نوميد شدند ، تقاضاى صلح كردند و خواستار امان شدند و اينكه آنها را سوى سغد باز برد . حرشى با آنها شرط كرد كه هر چه از زن و فرزند عربان پيش آنهاست پس دهند و خراجهاى نداده را بدهند و كس را به غافلگيرى نكشند و هيچكس از آنها در خجنده نماند و اگر حادثه اى آوردند خونهايشان حلال باشد .\r\nگويد : فرستاده فيما بين موسى بن مشكان وابستهء آل بسام بود .\r\nگويد : كار زنگ پيش حرشى رفت و گفت : « مرا حاجتى هست كه مىخواهم\r\n","description":"","footnote":"","page_name":" 4035 ","page_number":280},
  {"content":"\r\nبپذيرى ؟ » گفت : « چيست ؟ » گفت : « مىخواهم اگر پس از صلح كسى از آنها خيانتى كرد مرا به خيانت وى نگيرى . » حرشى گفت : « مرا نيز حاجتى هست ، آن را بپذير . » گفت : « چيست ؟ » گفت : « به شرايط من چيزى كه خوش ندارم ميفزاى » گويد : پس شاهان و بازرگانان را از جانب شرقى بياورد و مردم خجنده را كه مقيم آنجا بوده بودند به حال خود نهاد . كار زنگ به حرشى گفت : « چه مىكنى ؟ » گفت : « از آسيب سپاهيان بر شما بيمناكم » گويد : بزرگان قوم در اردوگاه حرشى به نزد آشنايان سپاهى خود جاى گرفتند . كار زنگ نيز به نزد ايوب بن ابى حسان جاى گرفت .\r\nگويد : حرشى خبر يافت كه آنها يكى از زنانى را كه به نزدشان بود كشته‌اند و به آنها گفت : « شنيده‌ام ثابت اشتيخنى زنى را كشته وزير ديوارى به خاك كرده » اما آنها انكار كردند .\r\nحرشى كس پيش قاضى خجنده فرستاد و چون نظر كردند معلوم شد زن را كشته‌اند .\r\nگويد : حرشى ثابت را پيش خواند ، كار زنگ غلام خويش را به در سراپرده فرستاد كه براى وى خبر آرد . حرشى از ثابت و ديگران دربارهء زن پرسش كرد ثابت انكار كرد ، اما حرشى به يقين دانست كه او زن را كشته است و او را بكشت ، غلام كار زنگ بازگشت و كشته شدن ثابت را به دو خبر داد و او بنا كرد ريش خويش را مىگرفت و با دندان مىجويد .\r\n","description":"","footnote":"","page_name":" 4036 ","page_number":281},
  {"content":"\r\nگويد : كار زنگ بيم كرد كه حرشى آنها را بكشد و به ايوب بن ابى حسان گفت : « من مهمان و دوست توام ، براى تو زيبنده نيست كه دوستت را در شلوار كهنه بكشند . » گفت : « شلوار مرا بگير » گفت : « اين نيز زيبنده نيست كه در شلوارهاى شما كشته شوم ، غلام خويش را سوى جلنگ پسر برادر من بفرست كه شلوار نوى براى من بيارد . » گويد : و چنان بود كه كار زنگ به برادرزادهء خويش گفته بود : « وقتى كس فرستادم و شلوار خواستم بدان كه قضيهء كشتن است » و چون جلنگ شلوار فرستاد حرير سبزى بياورد و آن را پاره پاره كرد و به سر خادمان خويش بست ، آنگاه با خادمان خويش برون آمد و متعرض كسان شد و كسانى را بكشت . به يحيى بن حصين نيز گذشت و ضربتى به پاى وى زد كه پيوسته از آن مىلنگيد .\r\nگويد : مردم اردو آشفته شدند و كسان از او به زحمت افتادند تا در راهى تنگ به ثابت بن مسعود رسيد و ثابت او را با شمشير عثمان بن مسعود بكشت .\r\nگويد : گروهى اسير از مسلمانان به دست سغديان بود كه يكصد و پنجاه كس ، و به قولى ، چهل كس از آنها را بكشتند .\r\nگويد : نوجوانى از آنها از ميانه جست و به حرشى خبر داد\r\nبه قولى مردى پيش وى آمد و خبر داد و از آنها پرسيد كه انكار كردند و كس فرستاد كه ما وقع را بداند ، و چون خبر را درست يافت بگفت تا آنها را بكشند ، بازرگانان را از آنها به يكسو زد ، بازرگانان چهار صد كس بودند و مال بسيار همراه داشتند كه از چين آورده بودند .\r\nگويد : سغديان به دفاع برخاستند اما سلاح نداشتند ، با چوبها نبرد كردند و همگيشان كشته شدند .\r\nگويد : روز بعد بگفت تا كشتكاران را بياوردند ، آنها نمىدانستند يارانشان چه\r\n","description":"","footnote":"","page_name":" 4037 ","page_number":282},
  {"content":"\r\nكرده‌اند و چنان بود كه به گردن يكى مهر مىزدند و از محوطه اى به محوطه ديگر مىبردند و او را مىكشتند . سه هزار كس و به قولى هفت هزار كس بودند .\r\nگويد : پس از آن جرير بن هميان و حسن بن ابى العمرطه و يزيد بن ابى زينب را فرستاد كه اموال بازرگانان را شمار كردند ، آنها گوشه گرفته بودند و گفته بودند :\r\n« ما نبرد نمىكنيم » ، اموال سغديان و فرزندانشان را بگرفت و آنچه را مىپسنديد بر گرفت پس از آن مسلم بن بديل عدوى را پيش خواند و گفت : « تقسيم را به عهدهء تو نهادم » گفت : « از آن پس كه عاملان تو مدت يك شب در آن دستكارى كرده‌اند ؟ آن را به ديگرى سپار » و او عبيد الله بن زهير را به آن گماشت كه خمس را جدا كرد و اموال را تقسيم كرد .\r\nگويد : حرشى به يزيد بن عبد الملك نامه نوشت و به عمر بن هبيره ننوشت و اين از جمله چيزها بود كه مايهء كينه عمر بن هبيره نسبت به وى شد .\r\nگويد : ثابت قطنه دربارهء كشتار بزرگان قوم شعرى گفت به اين مضمون :\r\n« از كشته شدن كار زنگ و كشين « و حادثه اى كه براى نيارود يواشى رخ داد « و آنچه جلنگ در حصار خجند ديد « كه هلاك و نابود شد « ديده روشن شد » در شعر به جاى كشين كشكيش نيز خوانده‌اند .\r\nگويد : ديواشنى دهقان مردم سمرقند بود و نام وى ديواشنگ بود و آن را معرب كردند و ديواشنى گفتند .\r\nگويند : كار ضبط خجنده با علياء بن احمر يشكرى بود . يكى دلوى از او خريد به دو درم و شمشهاى طلا در آن يافت بازگشت ، دست به ريش خويش نهاده بود ،\r\n","description":"","footnote":"","page_name":" 4038 ","page_number":283},
  {"content":"\r\nگويى چشمش آزار داشت ، دلو را پس داد و دو درم را بگرفت ، سپس او را جستند و نيافتند .\r\nگويد : حرشى ، سليمان بن ابى السرى وابستهء بنى عوافه را به قلعه اى فرستاد كه دره سغد فقط از يك سو بدان پيوسته بود ، شوكر بن حميك و خوارزمشاه و عورم فرمانرواى اخرون و شامان را نيز با وى فرستاد .\r\nگويد : سليمان بن ابى السرى ، مسيب بن بشر رياحى را بر مقدمهء خويش فرستاد كه در يك فرسخى قلعه در دهكده اى به نام كوم به مقابلهء وى آمدند ، مسيب هزيمتشان كرد و به طرف قلعه پس راند ، سليمان آنها را محاصره كرد ، دهقان قلعه ديواشنى نام داشت .\r\nگويد : حرشى سليمان نامه نوشت و كمك به دو عرضه كرد ، پيغام داد كه محل تلاقى ما تنگ است ، سوى كش برو كه انشاء الله خداى ما را بس است .\r\nگويد : ديواشنى تقاضا كرد كه به حكم حرشى تسليم شود و او را همراه مسيب ابن بشر پيش حرشى فرستد . سليمان چنان كرد و او را پيش سعيد حرشى فرستاد كه لطف كرد و حرمت نهاد ، از روى مكارى .\r\nگويد : پس از رفتن وى مردم قلعه صلح خواستند به شرط آنكه متعرض يكصد خاندان آنها و زنان و فرزندانشان نشود و قلعه را تسليم كنند سليمان به حرشى نوشت كه امانتداران براى ضبط آنچه در قلعه بود بفرستد .\r\nگويد : پس او محمد بن عزيز كندى و علباء بن احمر يشكرى را فرستاد و آنچه را در قلعه بود به مزايده [ 1 
  ] فروختند كه خمس را برگرفت و باقى را ميان آنها تقسيم كرد .\r\nگويد : پس از آن حرشى سوى كش رفت كه برده هزار سر با وى صلح كردند .\r\nبه قولى دهقان كش كه و يك نام داشت بر شش هزار سر صلح كرد كه در مدت چهل روز بدهد به شرط آنكه پيش وى نيايد و چون از كار كش فراغت يافت سوى ربنجن رفت و ديواشنى را بكشت و بر تابوتى بياويخت و مكتوبى نوشت كه اگر از محل خود\r\n\r\n","description":"","footnote":"\r\n[ 1 
  ] كلمه متن\r\n","page_name":" 4039 ","page_number":284},
  {"content":"\r\nمفقود شود مردم ربنجن يكصد بدهند و نصر بن سيار را براى دريافت مال الصلح گماشت ، پس از آن سورة بن حر را عزل كرد و نصر بن سيار را عامل كرد ، سليمان بن ابى السرى را نيز عامل كش و نسف كرد ، بر جنگ و خراج .\r\nگويد : حرشى سر ديواشنى را سوى عراق فرستاد و دست راست وى را طخارستان پيش سليمان بن ابى السرى فرستاد .\r\nگويد : خزار ، بر جايگاهى بلند بود ، مجشر بن مزاحم به سعيد بن عمر حرشى گفت : « مىخواهى كسى را به تو نشان دهم كه آن را بىنبرد بگشايد ؟ » گفت : « آرى » گفت : « مسربل بن خزيت ناجى » گويد : پس سعيد مسربل را آنجا فرستاد ، مسربل دست شاه خزار بود ، نام شاه سبقرى بود و مسربل را دوست داشتند وى به شاه خبر داد\r\nكه حرشى با مردم خجنده چه كرده بود و او را بترسانيد .\r\nگفت : « راى تو چيست ؟ » گفت : « راى من اين است كه با امان تسليم شوى » گفت : « با عامهء مردم كه به من پيوسته‌اند چه كنم ؟ » گفت : « آنها را نيز جزو امان خويش مىكنى » گويد : « پس با آنها صلح كرد و او را با ولايتش امان دادند » گويد : حرشى سوى مرو بازگشت ، سبقرى نيز با وى بود و چون به اسنان رسيد ، و مهاجرين يزيد حرشى پيش وى آمد كه به دو دستور داد برذون پسر كشانى شاه را پيش وى آرد ، سبقرى را بكشت و بياويخت ، اماننامه اش نيز با وى بود .\r\nبه قولى اين دهقان پسر ماجر بود كه پيش ابن هبيره آمد و امانى براى مردم سغد گرفت و حرشى وى را در كهندژ مرو محبوس كرد و چون به مرو رسيد او را پيش خواند و بكشت و در ميدان بياويخت و رجز گوى شعرى گفت به اين مضمون :\r\n","description":"","footnote":"","page_name":" 4040 ","page_number":285},
  {"content":"\r\n« وقتى سعيد با پنج گروه روان شد « در غبارى كه نفسها را مىگرفت « جام تلخ بر تركان بكشت بر مركبان برفتند « و با زبونى فرارى شدند » در اين سال يزيد بن عبد الملك ، عبد الرحمان بن ضحاك فهرى را از مدينه و مكه برداشت و اين به نيمهء ربيع الاول بود ، عبد الرحمان سه سال عامل وى بر مدينه بوده بود .\r\nو هم در اين سال يزيد بن عبد الملك عبد الواحد نضرى را ولايتدار مدينه كرد .\r\n\r\nسخن از اينكه چرا يزيد بن عبد الملك عبد الرحمان بن ضحاك فهرى را از مدينه و جاهاى ديگر كه به او سپرده بود برداشت ؟\r\nچنان كه محمد بن عمر گويد : سبب آن بود كه عبد الرحمان بن ضحاك فهرى از فاطمه دختر حسين خواستگارى كرد و سكينه گفت : « شوهر نمىخواهم كه به كار فرزندان خويش نشسته‌ام »\r\nطفره مىرفت و نمىخواست آشكارا مخالفت كند كه از او بيم داشت .\r\nگويد : ابن ضحاك اصرار كرد و گفت : « به خدا اگر نكنى پسر بزرگت ، يعنى عبد الله بن حسن را حد ميخوارگى مىزنم » گويد : در آن اثنا كه وضع چنين بود ، كار ديوان مدينه با ابن هرمز بود كه يكى از مردم شام بود ، يزيد به دو نوشت كه حساب خود را بفرستد و ديوان را تسليم كند .\r\nابن هرمز پيش فاطمه دختر حسين رفت كه وداع گويد و به دو گفت : « حاجتى\r\n","description":"","footnote":"","page_name":" 4041 ","page_number":286},
  {"content":"\r\nندارى ؟ » گفت : « به امير مؤمنان خبر بده كه من از ابن ضحاك چه مىكشم و چه مزاحمتها مىكند » گويد : فاطمه فرستاده اى با نامه پيش يزيد فرستاد و به او خبر داد و از قرابت خويش و حق خويشاوندى ياد كرد و از مزاحمت و تهديد ابن ضحاك سخن آورد .\r\nگويد : ابن هرمز و فرستاده با هم رسيدند .\r\nگويد : ابن هرمز پيش يزيد رفت كه از اخبار مدينه پرسيد و گفت : « آيا خبر جالبى بود ؟ » اما ابن هرمز ، قضيه دختر حسين را به ياد نياورد . حاجت گفت : « فرستادهء فاطمه دختر حسين بر در است » ابن هرمز گفت : « خداى امير را قرين صلاح بدارد ، روزى كه مىآمدم فاطمه دختر حسين پيغامى براى تو به من داد » و خبر را با وى بگفت .\r\nگويد : يزيد از بالاى نشيمنگاه خويش فرود آمد و گفت : « بىمادر ! مگر نپرسيدم آيا خبر جالبى هست ؟ اين ، پيش تو بود و به من نگفتى ! » گويد : ابن هرمز به عذر فراموشى متوسل شد .\r\nگويد : يزيد اجازه داد كه فرستاده را بياورد و نامه را گرفت و بخواند .\r\nگويد : بنا كرد با خيزرانى كه به دست داشت مىزد و مىگفت : « ابن ضحاك جرئت آورده است ، كسى هست كه صداى شكنجهء او را در اينجا كه هستم به گوش من برساند ؟ » گفتند : « عبد الواحد نضرى » گويد : كاغذ خواست و به دست خويش به عبد الواحد نضرى كه در طايف بود نوشت :\r\n« سلام بر تو اما بعد ، ترا ولايتدار مدينه كردم ، وقتى اين نامه به تو رسيد برو\r\n","description":"","footnote":"","page_name":" 4042 ","page_number":287},
  {"content":"\r\nو ابن ضحاك را از آنجا برادر و چهل هزار دينار از او بگير و شكنجه اش كن چنان كه صداى او را اينجا كه هستم بشنوم » گويد : پيك نامه را برگرفت و سوى مدينه رفت اما پيش ابن ضحاك نرفت\r\nوى بيمناك شده بود ، كس فرستاد و پيك را پيش خواند و گوشهء فرش را به كنار زد كه هزار دينار آنجا بود و گفت : « اين هزار دينار از آن تو و متعهدم و پيمان مىكنم كه اگر سبب آمدنت را بگويى آن را به تو دهم » گويد : پيك خبر را با وى بگفت ، از او خواست كه سه روز بماند و پس از آن برود و پيك پذيرفت .\r\nگويد : آنگاه ابن ضحاك حركت كرد و شتابان برفت تا پيش مسلمة بن عبد الملك رسيد و گفت : « من پناهى تو هستم » گويد : مسلمه پيش يزيد رفت و او را بر سر لطف آورد و گفت : « براى حاجتى آمده است » گفت : « هر حاجتى كه بگويى برآورده شود اگر ابن ضحاك نباشد . » گفت : « به خدا ابن ضحاك است » گفت : « به خدا هرگز او را نمىبخشم كه چنان و چنان كرده است » گويد : « پس او را سوى مدينه فرستاد ، پيش نضرى » عبد الله بن محمد گويد : او را در مدينه ديدم كه جبهء پشمين به تن داشت و گدايى مىكرد ، شكنجه شده بود و به محنت افتاده بود .\r\nگويد : نضرى به روز شنبه نيمه شوال سال صد و چهارم به مدينه آمد .\r\nزهرى گويد : به عبد الرحمان بن ضحاك گفتم : « سوى قوم خويش مىروى آنها به هر چه مخالف عملشان باشد ، مخالفت مىكنند ، به چيزهايى كه مورد اتفاق آنهاست پاى بند باش . با قاسم بن محمد و سالم بن عبد الله مشورت كن كه از ارشاد تو باز نمىمانند . »\r\n","description":"","footnote":"","page_name":" 4043 ","page_number":288},
  {"content":"\r\nگويد : اما اين را به چيزى نگرفت ، با همهء انصار دشمنى كرد ، ابو بكر بن حزم را به ستم و دشمنى ، به ناحق بزد ، شاعرى از آنها نماند كه هجاى وى نگفت و پارسايى نبود كه عيب او نگفت و به زشتى ياد نكرد . و چون هشام زمامدار شد ، او را ديدم كه ذليل شده بود ، عبد الواحد ولايتدار مدينه شد و در آنجا ببود ، هيچ ولايتدارى نيامده بود كه به نزدشان از او محبوبتر باشد روش خير داشت ، هيچ كارى را بى مشورت قاسم و سالم فيصل نمىداد .\r\nدر اين سال جراح بن عبد الله حكمى كه امير ارمينيه و آذربيجان بود به غزاى سرزمين تركان رفت كه بلنجر به دست وى گشوده شد و تركان را هزيمت كرد و آنها را با همه فرزندانشان در آب غرق كرد\r\nو هر چه خواستند اسير گرفتند و قلعه هاى مجاور بلنجر را گشود و همه مردم آن را برون راند .\r\nو هم در اين سال ، چنان كه گفته‌اند ، ابو العباس ، عبد الله بن محمد بن على تولد يافت در ماه ربيع الاخر .\r\nو هم در اين سال ابو محمد صادق و تنى چند از ياران وى در خراسان پيش محمد بن على آمدند ، ابو العباس پانزده روز پيش از آن متولد شده بود كه وى را كه در پارچه اى پيچيده بود پيش آنها آورد و گفت : « به خدا اين كار به كمال مىرسد چنان كه انتقامتان را از دشمنانتان بگيريد . » در همين سال ، عمر بن هبيره ، سعيد بن عمر و حرشى را از خراسان برداشت و مسلم بن سعيد كلابى را ولايتدار آنجا كرد .\r\n\r\nسخن از اينكه چرا عمر بن هبيره ، سعيد حرشى را از خراسان برداشت ؟\r\nگويند : سبب آن بود كه عمر در مورد ديواشنى از حرشى آزرده خاطر بود از\r\n","description":"","footnote":"","page_name":" 4044 ","page_number":289},
  {"content":"\r\nآن رو كه نوشته بود و دستور داده بود وى را رها كند اما او را كشت كه ابن هبيره را حرمت نمىكرد . و چنان بود كه وقتى پيك و فرستاده از عراق مىرسيد به دو مىگفت :\r\n« ابو المثنى چطور بود ؟ » و به دبير خويش مىگفت : « به ابو المثنى بنويس » و نمىگفت :\r\n« امير » مكرر مىگفت : « ابو المثنى گفت ، و ابو المثنى كرد » و اين به ابن هبيره رسيد و جميل بن عمران را پيش خواند و گفت : « چيزهايى دربارهء حرشى شنيده‌ام سوى خراسان شو و چنان وانمود كن كه براى نظر در ديوانها رفته اى و از كار وى با خبر شو » گويد : جميل بيامد ، حرشى به دو گفت : « ابو المثنى چگونه بود ؟ » جميل در ديوانها نظر همى كرد ، به حرشى گفتند : « جميل براى نظر در ديوانها نيامده آمده از كار تو آگاه شود » گويد : حرشى خربوزه اى را زهرآگين كرد و پيش جميل فرستاد كه بخورد و بيمار شد\r\nو مويش ريختن گرفت . آنگاه پيش ابن هبيره بازگشت و معالجه شد و بهى يافت و به ابن هبيره گفت : « كار مهمتر از آنست كه شنيده اى سعيد ترا يكى از عاملان خويش مىداند » گويد : پس ابن هبيره بر حرشى خشم آورد و او را معزول كرد و شكنجه داد و مورچه در شكمش كرد .\r\nگويد : و چنان بود كه حرشى مىگفته بود : « اگر عمر در همى از من بخواهد كه در چشم خويش نهد به او ندهم » اما چون شكنجه ديد پرداخت كرد يكى به دو گفت : « مگر نمىگفتى كه يك درهم به او نمىدهى ؟ » گفت : « ملامتم مكن ، وقتى آهن به من رسيد بناليدم » گويد . اذينة بن كليب ، يا كليب بن اذينه شعرى گفت به اين مضمون :\r\n« ابو يحيى صبورى كن كه چنان كه دانسته‌ام « صبورى بوده اى و اهل عمل ، و تحمل غرامت سنگين داشته اى » على بن محمد گويد : خشم آوردن ابن هبيره بر حرشى از آن رو بود كه معقل بن\r\n","description":"","footnote":"","page_name":" 4045 ","page_number":290},
  {"content":"\r\nعروه را به هرات فرستاده بود ، يا به عاملى يا به كارى ديگر و او پيش از آنكه بر حرشى گذر كند جاى گرفت و به هرات رفت ، حرشى نيز كارى را كه براى آن رفته بود ، روان نكرد و او به حرشى نامه نوشت كه به عامل خويش نوشت معقل را پيش من فرست و چون او را فرستاد ، حرشى به دو گفت : « چرا پيش از آنكه سوى هرات روى پيش من نيامدى ؟ » گفت : « من عامل ابن هبيره‌ام كه ولايتدار كرده چنان كه ترا نيز ولايتدار كرده » گويد : پس حرشى معقل را دويست تازيانه زد و ريشش را بسترد ، و ابن هبيره وى را معزول كرد و مسلم بن سعيد كلابى را عامل خراسان كرد و نامه اى به حرشى نوشت و او را پسر زن بوگندو خواند و سعيد گفت : « خود او پسر زن بوگندو است . » گويد : پس ابن هبيره به مسلم نوشت حرشى را با معقل بن عروه پيش من فرست ، و حرشى را به معقل داد كه با وى بدى كرد و سخت گرفت پس از آن يك روز بگفت تا او را شكنجه كرد و گفت : « او را با شكنجه بكش » گويد : و چون شب شد ابن هبيره به صحبت نشست و گفت : « سرور قيس كيست ؟ » گفتند : « امير » گفت : « اين سخن را مگوييد ، سرور قيس كوثر بن زفر است كه اگر شبانگاه بوق بزند ، بيست هزار كس پيش وى روند و نگويند ما را براى چه خوانده اى ؟\r\nاين خر كه در زندان است و گفته‌ام او را بكشند ، يكه سوار قيس است . شايد من از همه قيسيان بهتر باشم كه هر كارى را پيش من آورده‌اند و دانسته‌ام كه ضمن آن خير و منفعتى توان دارم ، آن را به طرفشان كشانيده‌ام . » گويد : يك بدوى از مردم بنى فزاره گفت : « تو چنين نيستى كه مىگويى اگر\r\n","description":"","footnote":"","page_name":" 4046 ","page_number":291},
  {"content":"\r\nچنين بودى نمىگفتى يكه سوار قيس را بكشند » گويد : پس ابن هبيره كس پيش معقل فرستاد كه از آنچه به تو گفته بودم دست بدار .\r\nمسلم بن مغيره گويد : وقتى ابن هبيره گريخت ، خالد ، سعيد بن عمرو حرشى را از پى وى فرستاد و در محلى از فرات به دو رسيد كه در كشتى به سمت ديگر عبور مىكرد ، غلام ابن هبيره به نام قبيس بالاى كشتى نشسته بود كه حرشى او را شناخت و به دو گفت : « قبيص ؟ » گفت : « آرى » گفت : « ابو المثنى در كشتى است ؟ » گفت : « آرى » گويد : ابن هبيره پيش حرشى رفت كه به دو گفت : « ابو المثنى گمان دارى چه مىكنم ؟ » گفت : « گمان دارم كه يكى از قوم خويش را به يكى از قريش تسليم نخواهى كرد . » گفت : « همينطور است » گفت : « پس فرار كنم » ابو اسحاق بن ربيعه گويد : وقتى ابن هبيره ، حرشى را به زندان كرد ، معقل بن عروه قشيرى پيش وى آمد و گفت : « خدا امير را قرين صلاح بدارد ، يكه سوار قيس را به بند كردى و رسوا كردى من از او دلخوش نيستم اما خوش نداشتم كه با وى چنين كنى » گفت : « تو ميان من و او باش ، به عراق آمدم و او را ولايتدار بصره كردم ، سپس ولايتدار خراسان كردم ، يك يابوى پير براى من فرستاد ، كار مرا تحقير كرد و با من خيانت كرد ، وى را معزول كردم و به دو گفتم : « اى پسر نسعه »\r\n","description":"","footnote":"","page_name":" 4047 ","page_number":292},
  {"content":"\r\nبه من گفت : « اى پسر بسره » معقل گفت : « مادر به خطا ، چنين كرد ؟ » گويد : پس معقل در زندان پيش حرشى رفت و گفت : « اى پسر نسعه به مادرت دخول كردند و او را به هشتاد بز جربى خريدند همدم چوپانان بود و مركوب آينده و رونده ، او را همسنگ دختر حارث بن عمرو مىكنى ؟ » و به دو ناسزا گفت .\r\nگويد : وقتى ابن هبيره معزول شد و خالد به عراق آمد ، حرشى از معقل شكايت كرد و شاهد آورد كه به مادر او تهمت ناموس زده » خالد به حرشى گفت : « تازيانه اش بزن » پس او را حد زد و گفت : « اگر ابن هبيره بازويم را سست نكرده بود قلبت را سوراخ مىكردم » گويد : يكى از بنى كلاب به معقل گفت : « با عموزاده ات بد كردى ، به او تهمت ناموس زدى و خدا وى را به تو مسلط كرد و چنان شدى كه ميان مسلمانان حق شهادت ندارى . » گويد : وقتى معقل را حد مىزدند ، باز به حرشى تهمت ناموس زد و خالد گفت : « حد را تجديد كنيد » كه گفت : « قاضى [ 1 
  ] را حد نمىزنند » گويد : مادر عمر بن هبيره ، بسره عدوى بود ، از عدى الرباب دختر حسان .\r\nدر اين سال عمر بن هبيره پس از عزل سعيد حرشى مسلم بن سعيد را ولايتدار خراسان كرد .\r\n\r\nسخن از اينكه چرا عمر بن هبيره مسلم بن سعيد را ولايتدار خراسان كرد ؟\r\nعلى بن محمد گويد : وقتى سعيد بن اسلم كشته شد ، حجاج پسر وى مسلم را\r\n\r\n","description":"","footnote":"\r\n[ 1 
  ] مقصود از اين تعبير مفهوم نيست ، شايد اشاره به سخن عمر بن هبيره است به معقل كه گفته بود : ميان من و او - يعنى حرشى - باش يعنى داورى كن ( م )\r\n","page_name":" 4048 ","page_number":293},
  {"content":"\r\nبه فرزندان خويش پيوست كه ادب آموخت و فاضل شد و چون عدى بن ارطاة بيامد مىخواست او را ولايتدار كند و با دبير خويش مشورت كرد كه گفت : « ولايتى سبك به او بده سپس او را بالا مىبرى » گويد : عدى ولايتى به مسلم داد كه بدان پرداخت و مضبوط داشت و خوب عمل كرد و چون فتنهء يزيد بن مهلب رخ داد ، آن اموال را به شام برد ، و چون عمر بن هبيره بيامد مصمم شد او را ولايتدار كند و او را پيش خواند كه ديگر جوان نبود و چون نظر كرد در ريش وى سپيدى ديد و تكبير گفت .\r\nگويد : شبى ابن هبيره به صحبت نشست ، مسلم نيز جزو صحبت بود ، از آن پس كه هم صحبتان برفتند مسلم بماند ، بهى به دست ابن هبيره بود كه آن را بينداخت و گفت : « مىخواهى ترا ولايتدار خراسان كنم ؟ » گفت : « آرى » گفت : « ان شاء الله فردا » و چون صبح شد و ابن هبيره بنشست و كسان بيامدند مسلم را ولايتدار خراسان كرد و فرمان او را نوشت و گفت حركت كند و به عاملان خراج نوشت كه مكاتبهء آنها با مسلم بن سعيد باشد .\r\nگويد : جبلة بن عبد الرحمن ، وابستهء باهله را نيز پيش خواند و ولايتدار كرمان كرد .\r\nجبله گفت : « وابستگى با من چه كرد ؟ مسلم مىبايد طمع برد كه من به ولايت بزرگى منصوب شوم و ولايتى به دو دهم ، و وى را ولايتدار خراسان كرد و مرا ولايتدار كرمان كرد » نگويد : پس مسلم حركت كرد و در آخر سال صد و چهارم يا صد و سوم ، نيمروز به خراسان رسيد ، در دار الاماره را بسته يافت ، وارد مسجد شد ، در اطاقك را نيز\r\n","description":"","footnote":"","page_name":" 4049 ","page_number":294},
  {"content":"\r\nبسته يافت ، پس نماز كرد ، خادمى از در اطاقك در آمد ، به دو گفتند : « امير آمده » و پيشاپيش او برفت تا وى را وارد دار الاماره و مجلس ولايتدار كرد .\r\nگويد : به حرشى خبر دادند و گفتند : « مسلم بن سعيد آمده » گويد : سعيد كسى فرستاد كه به امارت آمده اى يا وزارت يا زيارت ؟\r\nمسلم پاسخ داد : « كسى همانند من به زيارت يا وزارت به خراسان نمىآيد ، » گويد : پس حرشى پيش وى آمد كه به دو ناسزا گفت و دستور داد تا بزندانش كنند .\r\nگفتند : « اگر حرشى را هنگام روز برون فرستى كشته مىشود » پس بگفت تا حرشى را به نزد وى بداشتند تا شب شد و به هنگام شب او را به زندان فرستاد\r\nو بند نهاد . پس از آن زندانبان را بگفت تا بند او را بيشتر كند ، كه غمگين پيش حرشى رفت كه از او پرسيد : « چرا غمگينى ؟ » گفت : « دستور داده‌اند كه بند ترا بيشتر كنم » حرشى به دبير خويش گفت : « به دو بنويس كه زندانبانت مىگويد به او دستور داده اى بند مرا بيشتر كند ، اگر دستور از بالا دست تو است ، شنوايى و اطاعت و اگر نظرى است كه تو دارى ، كارى بد سرانجام است و شعرى به تمثيل خواند به اين مضمون :\r\n« اگر آنها مرا بجويند بكشندم « هر كه را نيز من بجويم جاودانى نيست » به روايت ديگر شعر چنين بود :\r\n« اگر مرا بيابند ميكشندم « من نيز هر كه را بيابم جاويد نيست « آنها دشمنانند ، چه حاضر باشند چه غايب « كينه توزانند با دلهاى سياه »\r\n","description":"","footnote":"","page_name":" 4050 ","page_number":295},
  {"content":"\r\nگويد : مسلم يكى را از جانب خويش بر جنگ ولايت گماشت .\r\nگويد . ابن هبيره مردى حريص بود ، يكى از پيشكاران يزيد بن مهلب را كه از كار خراسان و سران آن مطلع بود بگرفت و به زندان كرد و هيچكس از بزرگان آنجا نبود كه وى را متهم نكرد .\r\nگويد . ابن هبيره ، ابو عبيدهء عنبرى را با يكى به نام خالد فرستاد و به حرشى نوشت و دستور داد كسانى را كه آن شخص نام برده بود به دو تسليم كند تا از آنها وصول كند ، اما حرشى نكرد و فرستاده ابن هبيره را پس فرستاد .\r\nگويد : وقتى ابن هبيره ، مسلم بن سعيد را عامل كرد ، دستور داد آن اموال را بگيرد و چون مسلم بيامد ميخواست كسان را در مورد اموالى كه بدان متهم بودند تعقيب كند .\r\nبه دو گفتند : اگر با اينان چنين كنى در خراسان آرام نخواهى داشت و اگر اين اموال را بر آنها نهى ، خراسان بر آنها و بر تو تباه شود زيرا اين كسان كه مىخواهى بخاطر اين اموال تعقيبشان كنى ، بزرگان ولايتند كه به ناحق متهم شده‌اند ايشان مهزم بن جابر سيصد هزار دادنى بود ، يكصد هزار بدان افزودند كه چهار صد هزار شد و بيشتر كسانى كه براى تو نام برده‌اند چنانند كه بر ايشان افزوده‌اند .\r\nگويد : مسلم اين را به ابن هبيره نوشت و گروهى را فرستاد كه مهزم بن جابر از آن جمله بود . مهزم به دو گفت : « اى امير ، آنچه به تو خبر داده‌اند ستم است و ناحق ، از اين همه اگر راست باشد جز اندكى بر عهدهء ما نيست كه اگر مطالبه كنند پرداخت مىكنيم » ابن هبيره گفت : « خدا به شما فرمان مىدهند كه امانتها را به صاحبانش پس دهيد » [ 1 
  ] مهزم گفت : « دنبالهء آن را هم بخوان كه « و چون ميان مردم حكم كرديد به\r\n\r\n","description":"","footnote":"\r\n[ 1 
  ] إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها 4 : 58 . سورهء نساء آيه 58\r\n","page_name":" 4051 ","page_number":296},
  {"content":"\r\nعدالت حكم كنيد » [ 1 
  ] ابن هبيره گفت : « ناچار بايد اين مال پرداخت شود » گفت : « به خدا اگر آن را بگيرى از مردمى خواهى گرفت كه در كار مقابله و زبون كردن دشمنت نيرومندند ، و اين كار مردم خراسان را از لحاظ لوازم و مركوب و سلاح زيان مىزند ، ما در مرزى هستيم ، در معرض دشمنى كه جنگشان پايانپذير نيست ، يكى از ما چندان آهن مىپوشد كه زنگ آن به پوستش مىرسد ، تا آنجا كه خادمى كه به خدمت يكى درست ، از بوى آهن روى از مولا و مخدم خويش مىگرداند ، شما در ولايتى هستيد مرفه در پوشش نازك و الوان ، كسانى كه به اين مال متهم شده‌اند ، سران مردم خراسان و اهل ولاياتند كه بار سنگين جنگها را مىبرند ، به نزد ما جمعى هستند كه از هر سوى آمده‌اند ، كه بر خران بوده‌اند و ولايتدارى كرده‌اند و اموال را برده‌اند و اينك به نزد آنهاست فراوان و بسيار . » گويد : ابن هبيره گفتهء فرستادگان را به مسلم بن سعيد نوشت و نوشت كه اين اموال را از كسانى كه فرستادگان گفته‌اند به نزد آنهاست بگير .\r\nگويد : و چون نامهء ابن هبيره به مسلم رسيد كسانى را كه اموال را به عهده داشتند بگرفت و حاجب بن عمر و حارثى را بگفت تا آنها را شكنجه كند و او چنان كرد و آنچه را كه بدان متهم بودند از آنها بگرفت .\r\nدر اين سال عبد الواحد نضرى سالار حج بود ، از ابو معشر چنين آورده‌اند ، واقدى نيز چنين گفته است .\r\nدر اين سال عامل مكه و مدينه و طايف عبد الواحد نضرى بود .\r\nعامل عراق و مشرق عمر بن هبيره بود .\r\nقضاى كوفه با حسين بن حسن كندى بود .\r\nقضاى بصره با عبد الملك بن يعلى بود .\r\n\r\n","description":"","footnote":"\r\n[ 1 
  ] وَإِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ 4 : 58 ( سوره نساء آيه 58 )\r\n","page_name":" 4052 ","page_number":297},
  {"content":"\r\nآنگاه سال صد و پنجم درآمد .\r\n\r\nسخن از حوادثى كه به سال صد و پنجم بود\r\nاز جمله حوادث سال اين بود كه جراح بن عبد الله حكمى به غزاى قوم آلان رفت و به شهرها و قلعه هاى آن سوى بلنجر رسيد و بعضى از آن را گشود و قسمتى از مردم آنجا را برون كرد و غنايم بسيار به دست آورد .\r\nغزاى سعيد بن عبد الملك نيز به سرزمين روم در همين سال بود كه دسته اى در حدود يك هزار كس فرستاد كه چنان كه گويند همگى كشته شدند .\r\nدر همين سال مسلم بن سعيد به غزاى تركان رفت و چيزى نگشود و بازگشت .\r\nپس از آن در همين سال به غزاى افشينه رفت كه يكى از شهرهاى سغد بود و با شاه و مردم آنجا صلح كرد .\r\n\r\nسخن از غزاى تركان و صلح با شاه و مردم افشينه\r\nعلى بن محمد گويد : مسلم بن سعيد ، بهرام سيس را مرزبان كرد و نيز مسلم در آخر سال صد و پنجم به غزا رفت و چيزى نگشود و بازگشت . تركان به تعقيب وى آمدند و وقتى به دو رسيدند كه كسان از نهر بلخ عبور مىكردند ، مردم تميم عقبدار بودند . و عبيد الله بن زهير سالار سواران تميم بود كه از كسان حفاظت كردند تا از نهر گذشتند .\r\nگويد : وقتى يزيد بن عبد الملك بمرد و هشام پا گرفت ، مسلم به غزاى افشين رفت و با شاه آنجا بر شش هزار سر صلح كرد و قلعه را به دو تسليم كرد و آخر سال صد و پنجم بازگشت .\r\nدر همين سال خليفه ، يزيد بن عبد الملك بن مروان پنج روز مانده از شعبان\r\n","description":"","footnote":"","page_name":" 4053 ","page_number":298},
  {"content":"\r\nآن سال در گذشت ، اين را از ابو معشر آورده‌اند ، واقدى نيز چنين گفته است .\r\nواقدى گويد : وفات يزيد بن عبد الملك در بلقا بود از سرزمين دشمق و هنگام مرگ سى و هشت سال داشت .\r\nبعضىها گفته‌اند : چهل ساله بود ، بعضى ديگر گفته‌اند : سى و شش ساله بود .\r\nمدت خلافت يزيد به گفتهء ابو معشر و هشام بن محمد و على بن محمد چهار سال و يك ماه بود و به گفتهء واقدى چهار سال بود .\r\nكنيهء يزيد بن عبد الملك ابو خالد بود ، ابو معشر و هشام بن محمد و واقدى چنين گفته‌اند .\r\nعلى بن محمد گويد : يزيد بن عبد الملك سى و پنج ساله يا سى و چهار ساله بود كه در گذشت ، در ماه رمضان به روز جمعه پنج روز مانده از آن ماه به سال صد و پنجم .\r\nگويد : مرگ وى در اربد بود از سرزمين بلقا و پسرش وليد كه پانزده ساله بود بر او نماز كرد . در آن وقت هشام بن عبد الملك در حمص بود .\r\nهشام بن محمد گويد : وقتى يزيد بن عبد الملك در گذشت . سى سه ساله بود .\r\nعلى گويد : ابو ماويه ، يا ديگرى از يهودان ، به يزيد بن عبد الملك گفت : « تو چهل سال شاهى خواهى داشت » يكى از يهوديان گفت : « دروغ مىگويد ، خدا لعنتش كند ، چنان ديده كه او چهل قصبه پادشاهى خواهد كرد ، قصبه شهر است و او شهر ( ماه ) را سال كرد .\r\n","description":"","footnote":"","page_name":" 4054 ","page_number":299},
  {"content":"\r\n\r\nسخن از بعضى روشها و كارهاى يزيد بن عبد الملك\r\nعلى گويد : يزيد بن عبد الملك از جوانان قوم بود يك روز كه طربناك شده بود و حبابه و سلامه به نزد وى بودند گفت : « بگذاريد پرواز كنم » حبابه به دو گفت : « امت را به كى مىسپارى ؟ » و چون بمرد سلامهء قس شعرى خواند بدين مضمون :\r\n« اگر در هم رفته‌ايم « ياسر آن داريم كه در هم رويم « ملامتمان مكن « كه قسم به دينم شبم را « همانند بيمارى سخت به سر كرده‌ام « آنگاه غم مرا فرو گرفت « همدم و مونسم نبود « و حادثه اى كه به ما رسيد فجيع بود « هر كجا محله اى را خالى مىنگرم « اشكم فرو مىريزد « كه از سرورى كه رعايت ما مىكرد « خالى مانده است » آنگاه بانگ برآورد : « واى امير مؤمنانم » گويد : شعر از يكى از انصار است على گويد : در ايام خلافت سليمان بن عبد الملك ، يزيد بن عبد الملك به حج رفت و حبابه را كه نامش عاليه بود ، از عثمان بن سهل به چهار هزار دينار خريد ، سليمان گفت :\r\n","description":"","footnote":"","page_name":" 4055 ","page_number":300},
  {"content":"\r\n« چنين انديشيدم كه يزيد را محجور كنم » گويد : پس يزيد حبابه را پس داد و يكى از مردم مصر او را بخريد .\r\nگويد : سعده به يزيد گفت : « اى امير مؤمنان ، آيا در دنيا چيزى هست كه هنوز آرزوى آن را داشته باشى ؟ » گفت : « آرى ، حبابه » گويد : سعده يكى را فرستاد و حبابه را به چهار هزار دينار خريد و او را پشت پرده نشانيد و گفت : « اى امير مؤمنان ، در دنيا چيزى هست كه آرزوى آن را داشته باشى ؟ » گفت : « مگر يك بار همين را نپرسيدى كه به تو گفتم » گويد : سعده پرده را برداشت و گفت : « اين حبابه » و برخاست و حبابه را به نزد وى تنها گذاشت . پس از آن سعده به نزد يزيد منزلت يافت و او را حرمت كرد و چيز داد ، سعده زن يزيد بود و از خاندان عثمان بن عفان بود .\r\nيونس بن حبيب گويد : روى حبابه كنيز يزيد بن عبد الملك شعرى را به آواز خواند به اين مضمون :\r\n« در گلويم گرماى شوقى هست « كه آرام نگيرد و سرانجام نگيرد « كه خنك شود »\r\nگويد : يزيد سرا زير شد كه پرواز كند ، حبابه گفت : « اى امير مؤمنان ما را به تو نياز هست » گويد : پس از آن حبابه بيمار شد و سنگين شد و يزيد به دو گفت : « حبابه چطورى ؟ » حبابه جواب نداد و يزيد بگريست و شعرى خواند ، بدين مضمون :\r\n« اگر جان از تو تسلى تواند يافت « يا عشق را از ياد تواند برد\r\n","description":"","footnote":"","page_name":" 4056 ","page_number":301},
  {"content":"\r\n« دل از نوميدى تسليت مىپذيرد « نه از خويشتندارى » گويد : يزيد شنيد كه يكى از كنيزان وى شعرى مىخواند به اين مضمون :\r\n« عاشق دلباخته را همين غم بس « كه منزلگاههاى معشوق را خالى بيند » و پيوسته اين را به تمثيل مىخواند على گويد : يزيد بن عبد الملك از پس مرگ حبابه هفت روز به سر برد كه براى ديدن كسان برون نمىشد ، مسلمه چنين گفته بود كه بيم داشت كارى از او سر زند كه وى را به نزد مردم سفيه وانمايد .\r\n\r\nخلافت هشام بن عبد الملك\r\nدر اين سال ، چند روز مانده از ماه شعبان ، هشام بن عبد الملك به خلافت رسيد ، روزى كه به خلافت رسيد سى و چهار سال و چند ماه داشت .\r\nسحيم بن حفص عجيفى گويد : هشام بن عبد الملك آن سال كه مصعب بن زبير كشته شد ، يعنى سال هفتاد و دوم تولد يافت . مادرش عايشه دختر هشام بن اسماعيل مخزومى بود ، وى زنى احمق بود ، كسانش گفته بودند ، با عبد الملك سخن نكند تا فرزند بيارد .\r\nگويد : عايشه چنان بود كه بالشها را روى هم مىنهاد و بر بالش سوار مىشد و آن را هى مىكرد گويى مركبى بود . كندر مىخريد و مىجويد و از آن مجسمه هاى كوچك مىساخت و مجسمه ها را روى بالشها مىنهاد ، هر مجسمه را به نام كنيزى ناميده بود و بانگ مىزد : فلانى ، و فلانى و به سبب حماقتش عبد الملك او را طلاق داد .\r\nگويد : عبد الملك به مقابلهء مصعب رفت و او را كشت و چون او را كشت\r\n","description":"","footnote":"","page_name":" 4057 ","page_number":302},
  {"content":"\r\nخبر تولد هشام به دو رسيد و او را منصور ناميد كه بدان فال نيك زده بود ، مادرش او را به نام پدر خود هشام ناميد ، و عبد الملك اعتراض نكرد ، كنيهء هشام ، ابو الوليد بود .\r\nمحمد بن عمر گويد : خبر خلافت هشام وقتى به دو رسيد كه در زيتونه بود ، در منزل خويش در خانهء كوچكى كه آنجا داشت .\r\nگويد : خانهء او را ديدم كه كوچك بود .\r\nگويد : پيك عصا و انگشتر را آورد و سلام خلافت به او گفت ، آنگاه هشام از رصافه بر نشست و سوى دمشق رفت .\r\nدر اين سال بكير بن ماهان از سند بيامد كه با جنيد بن عبد الرحمان آنجا بوده بود و ترجمان وى بود . وقتى جنيد معزول شد به كوفه آمد ، چهار خشت نقره همراه داشت با يك خشت طلا . ابو عكرمه ، طارق و ميسره و محمد بن خنيس و سالم اعين و ابو يحيى وابستهء بنى سلمه را بديد كه از كار دعوت بنى هاشم با وى سخن كردند\r\nكه آن را پذيرفت و از آن خشنود شد و آنچه را همراه داشت بر آنها خرج كرد و پيش محمد بن على رفت و چون ميسره بمرد محمد بن على ، بكير بن ماهان را به جاى وى به عراق فرستاد و جانشين وى كرد .\r\nدر اين سال ابراهيم بن هشام سالار حج بود ، نضرى عامل مدينه بود .\r\nواقدى گويد : « ابراهيم بن هشام به حج آمد و كس پيش عطاء بن رباح فرستاد كه چه وقت در مكه سخن كنم ؟ » گفت : « بعد از نيمروز يك روز پيش از ترويه » گويد : و او پيش از نيمروز سخن كرد و گفت : « فرستادهء من از قول عطاء بن رباح چنين گفته است » عطا گفت : « من گفته بودم بعد از نيمروز . » گويد : پس ابراهيم بن هشام شرم زده شد و اين را از نادانى وى شمردند .\r\n","description":"","footnote":"","page_name":" 4058 ","page_number":303},
  {"content":"\r\nدر همين سال ، در ماه شوال ، هشام بن عبد الملك عمر بن هبيره را از عراق و عمل مشرق كه با وى بود ، معزول كرد و همه را به خالد بن عبد الله قسرى سپرد .\r\nعمر بن يزيد اسدى گويد : پيش هشام بن عبد الملك رفتم ، خالد بن عبد الله قسرى آنجا بود و از اطاعت مردم يمنى سخن داشت .\r\nگويد : من دست به هم كوفتم كه صداى آن برخاست و گفتم : « به خداى خطايى و نادرستىاى چون اين نديده‌ام ، به خدا هر فتنه اى در اسلام رخ نموده از مردم يمنى بوده ، آنها بودند كه امير مؤمنان عثمان را كشتند ، آنها بودند كه امير مؤمنان عبد الملك را خلع كردند ، شمشيرهاى ما از خون خاندان مهلب چكان است » گويد : و چون برخاستم يكى از خاندان مروان كه آنجا حضور داشته بود ، از پى من آمد و گفت : « اى برادر تميمى ، سخنت را شنيدم ، دلم از گفتار تو خوش شد . اما امير مؤمنان ، خالد را ولايتدار عراق مىكند ، ديگر آنجا جاى تو نيست »\r\nزياد بن عبيد الله گويد : به شام رفتم و قرضى گرفتم ، يك روز كه بر در بودم ، در هشام ، يكى از پيش هشام درآمد و به من گفت : « جوان ، از كدام قومى ؟ » گفتم : « يمنى » گفت : « كيستى ؟ » گفتم : « زياد بن عبيد الله » گويد : پس لبخند زد و گفت : « به طرف اردوگاه برو و به ياران من بگو حركت كند . كه امير مؤمنان از من خشنود شد و دستور داد حركت كنم و كس گماشته كه مرا روانه كنند » گويد : گفتم : « خدايت قرين رحمت بدارد ، تو كيستى ؟ » گفت : « خالد پسر عبد الله قسرى » سپس گفت : « جوان به آنها بگو بقچه لباس مرا با يابوى زردم به تو بدهند . » گويد : و چون كمى برفتم بانگم زد : « جوان ، اگر روزى شنيدى كه ولايتدار\r\n","description":"","footnote":"","page_name":" 4059 ","page_number":304},
  {"content":"\r\nعراق شده‌ام پيش من بيا » گويد : پيش آنها رفتم و گفتم : « امير ، مرا پيش شما فرستاده كه امير مؤمنان از وى خشنود شده و گفته حركت كند . » گويد : بنا كردند ، يكيشان مرا به بر ميگرفت و يكى سرم را مىبوسيد ، و چون اين را بديدم گفتم : « به من گفته كه بقچه لباس و يابوى زرد او را به من بدهيد . » گفتند : « بله ، به خدا و با حرمت » گويد : پس بقچه لباس او را با يابوى زردش به من دادند ، و چنان شد كه در اردوگاه هيچكس خوش لباستر از من نبود . اندكى گذشت كه گفتند : « خالد ولايتدار عراق شد » و من از اين غمگين شدم يكى از آشنايان ما به من گفت : « چرا ترا غمگين مىبينم ؟ » گفتم : « بله ، خالد ولايتدار فلان و فلان جا شده و من اينجا روزيچه دارم كه با آن گذران مىكنم ، بيم دارم پيش او روم و نسبت به من دگرگون شود و آنچه را اينجا دارم از دستم رفته باشد ، نمىدانم چه كنم ؟ » گفت : « مىخواهى يك كار بكنى ؟ » گفتم : « چه كار ؟ » گفت : « مرا به روزىهاى خويش بگمارى و به روى ، اگر به آنچه مىخواهى دست يافتى ، روزيهاى تو از آن من باشد و گر نه باز مىگردى و من آن را به تو پس مىدهم . » گفتم : « بله » و حركت كردم و چون به كوفه رسيدم ، لباس خوبم را پوشيدم ، به مردم اجازهء ورود داد ، صبر كردم تا به جاهاى خودشان نشستند ، پس از آن به درون رفتم و بر در ايستادم و سلام كردم و دعا گفتم . و ستايش كردم .\r\nگويد : سر برداشت و گفت : « خوب كردى ، خوش آمدى » گويد : پيش از آنكه به منزل خويش روم ششصد دينار نقد و كالا به دست\r\n","description":"","footnote":"","page_name":" 4060 ","page_number":305},
  {"content":"\r\nآورده بودم ، پس از آن به نزد وى رفت و آمد داشتم ، روزى به من گفت : « زياد ! خط مىنويسى ؟ »\r\nگفتم : « خداى امير را قرين صلاح بدارد ، مىخوانم اما نمىنويسم . » گويد : با دست به پيشانى خويش زد و گفت : « انا لله و انا اليه راجعون ، نه دهم آنچه من از تو مىخواستم كه از دست رفت و يكى براى تو ماند كه مايهء بىنيازى روزگاران است . » گفتم : « اى امير ، آيا در آن يكى بهاى غلامى هست ؟ » گفت : « براى چه ؟ » گفتم : « كه با آن ، غلام خط نويسى بخرى و پيش من فرستى كه مرا تعليم دهد . » گفت : « ابدا ، سنت از اين كار گذشته است » گفتم : « هرگز » گويد : پس او غلام خط نويس و حسابدانى خريد ، به شصت دينار ، و پيش من فرستاد و من روى كتاب افتادم و فقط هنگام شب پيش وى مىرفتم . پانزده روز بيشتر نگذشت كه آنچه مىخواستم مىنوشتم و آنچه مىخواستم مىخواندم .\r\nگويد : شبى به نزد وى بودم كه گفت : « نمىدانم در آن كار توفيقى يافتى ؟ » گفتم : « آرى ، هر چه بخواهم مىنويسم و هر چه بخواهم مىخوانم » گفت : « چنان دانم كه به اندك چيزى دست يافته اى و آن را پسنديده اى . » گفتم : « هرگز » گويد : شادگون [ 1 
  ] خويش را بلند كرد كه طومارى آنجا بود ، گفت : « اين طومار را بخوان » طومار را خواندم از عامل وى بر رى بود ، گفت : « برو كه كار وى را به تو دادم »\r\n\r\n","description":"","footnote":"\r\n[ 1 
  ] كلمه متن - نهالى و توشك . برهان .\r\n","page_name":" 4061 ","page_number":306},
  {"content":"\r\nگويد : برفتم تا به رى رسيدم و عامل خراج را گرفتم كس پيش من فرستاد ( به دو گفته بودم ) كه اين يك بدوى ديوانه است ، امير هرگز عربى را بر خراج نگماشته ، بلكه او عامل كمكهاست ، به دو بگو مرا به كارم باقى بدارد و سيصد هزار بگيرد . » گويد : فرمان خويش را بديدم معلوم شد من عامل كمكها هستم و گفتم : « به خدا شكسته نمىشوم » آنگاه به خالد نوشتم كه مرا به رى فرستادى و پنداشتم كه همه كار آن را به من داده اى ، اما عامل خراج به من پيغام داده كه وى را بر كارش باقى بدارم و سيصد هزار درم به من بدهد .\r\nخالد به من نوشت : « آنچه را به تو مىدهد بگير و بدان كه مغبون مىشوى . » گويد : مدتى آنجا ببودم سپس نوشتم : « شوق ديدار تو دارم ، مرا به نزد خويش ببر » و چنان كرد و چون پيش وى رفتم مرا سالار نگهبانى كرد .\r\nدر اين سال عامل مدينه و مكه و طايف عبد الواحد نضرى بود .\r\nقضاى كوفه با حسين بن حسن كندى بود .\r\nقضاى بصره با موسى بن انس بود .\r\nبقولى : هشام ، خالد بن عبد الله قسرى را به سال صد و ششم عامل عراق و خراسان كرد . به سال صد و پنجم عامل وى بر عراق و خراسان عمر بن هبيره بود .\r\nپس از آن سال يكصد و ششم در آمد .\r\n\r\nسخن از خبر حوادثى كه به سال صد و ششم بود\r\nدر اين سال هشام بن عبد الملك عبد الواحد نضرى را از مدينه و هم از مكه و طايف برداشت و همه را به دايى خويش ابراهيم بن هشام مخزومى داد و او به روز جمعه هفده روز گذشته از جمادى الاخر سال صد و ششم به مدينه آمد ، ولايتدارى نضرى بر مدينه يك سال و هشت ماه بود .\r\n","description":"","footnote":"","page_name":" 4062 ","page_number":307},
  {"content":"\r\nدر اين سال ، سعيد بن عبد الملك به غزاى تابستانى رفت .\r\nو هم در اين سال حجاج بن عبد الملك به غزاى قوم الان رفت و با مردمش صلح كرد كه جزيه دادند .\r\nو هم در اين سال عبد الصمد بن على تولد يافت ، به ماه رجب .\r\nو هم در اين سال ، امام ، طاوس وابسته بحير بن ريسان حميرى درگذشت به مكه ، سالم بن عبد الله بن عمر نيز در گذشت و هشام بر آنها نماز كرد ، مرگ طاوس به مكه بود و مرگ سالم به مدينه .\r\nعبد الحكيم بن عبد الله گويد : سالم بن عبد الله به سال صد و پنجم در آخر ذى - حجه در گذشت و هشام بن عبد الملك ، در بقيع بر او نماز كرد . قاسم بن محمد بن ابى بكر را ديدم كه به نزديك قبر نشسته بود ، هشام بيامد و به جز يك پيراهن به تن نداشت ، به نزد قاسم ايستاد و به دو سلام گفت ، قاسم برخاست ، هشام از او پرسيد : « ابو محمد ، چطورى ؟ » گفت : « خوبيم » گفت : « به خدا دوست دارم كه خدا شما را خوب بدارد » گويد : و چون مردم را بسيار ديد چهار هزار سپاهى به آنها حواله داد و سال چهارم هزار نام گرفت .\r\nدر اين سال ، نبرد ما بين مضريان و يمنيان و ربيعه رخ داد ، در بروقان ، از سرزمين بلخ .\r\n\r\nسخن از سبب نبردى كه در بروقان بلخ ميان مضريان و يمنيان و ربيعه رخ داد\r\nسبب اين نبرد چنان كه گفته‌اند ، آن بود كه مسلم بن سعيد به غزا رفته و از نهر\r\n","description":"","footnote":"","page_name":" 4063 ","page_number":308},
  {"content":"\r\nگذشت و كسان از او بازماندند از جمله كسانى كه از وى بازمانده بودند بخترى بن در هم بود . و چون به نهر رسيد نصر بن سيار و سليم بن سليمان خازمى و بلعاء بن مجاهد عنبرى و ابو حفص بن وايل حنظلى و عقبة بن شهاب مازنى و سالم بن ذوابه را به بلخ باز گردانيد . سالار همگيشان نصر بن سيار بود و دستورشان داد كه مردم را سوى وى حركت دهند .\r\nگويد : نصر بن سيار در بخترى و زياد بن طريف بابلى را بسوخت اما عمرو بن مسلم عامل بلخ نگذاشت وارد بلخ شوند .\r\nگويد : مسلم بن سعيد از نهر عبور كرد ، نصر بن سيار نيز به بروقان رفت ، مردم صغانيان پيش وى آمدند ، مسلمهء عقفانى نيز كه از مردم بنى تميم بود بيامد با حسان ابن خالد اسدى ، هر كدام با پانصد كس ، سنان اعرابى و زرعة بن علقمه و سلمة بن اوس نيز بنزد وى آمدند ، حجاج بن هارون نميرى نيز با خاندان خويش بيامد ، مردم بكر و ازد نيز در بروقان فراهم آمدند ، سالارشان بخترى بود كه در بروقان در نيم فرسخى آنها اردو زد .\r\nگويد : نصر كس پيش مردم بلخ فرستاد كه مقرريهايتان را گرفته‌ايد به امير خويش ملحق شويد كه از نهر گذشته . مضريان سوى نصر رفتند و مردم ربيعه و ازد سوى عمرو بن مسلم رفتند . جمعى از مردم ربيعه گفتند : « مسلم بن سعيد قصد خلع كردن دارد و ما را به ناخواه حركت مىدهد ، مردم تغلب كس پيش عمرو بن مسلم فرستادند كه تو از مايى و شعرى براى او خواندند كه يكى گفته بود و باهله را به تغلب منسوب داشته بود و چنان بود كه بنى قتيبه از باهله بودند و گفتند : « ما از تغلبيم » اما بكريان خوش نداشتند كه آنها از تغلب باشند و تغلبيان فزونى گيرند و يكى از آنها شعرى گفت به اين مضمون :\r\n« قتيبه پندارد كه از قبيله وايل است « اى قتيبه اين نسبى دور است .\r\n","description":"","footnote":"","page_name":" 4064 ","page_number":309},
  {"content":"\r\n« پس ، بالاتر برو » گويند كه بنى معن ازد ، دعوى انتساب باهله دارند ، از شريك بن ابى قبله معنى نيز آورده‌اند\r\nكه عمرو بن مسلم در انجمنهاى بنى معن مىايستاد و مىگفت : « اگر ما از شما نباشيم پس ما عرب نيستيم » گويد : « وقتى تغلبى ، عمرو بن مسلم را به بنى تغلب منسوب داشت ، گفت :\r\n« خويشاوندى را نمىدانم ، اما از شما دفاع مىكنم » گويد : پس ضحاك بن مزاحم و يزيد بن مفضل حدانى برفتند و با نصر بن سيار سخن كردند و او را قسم دادند كه برفت .\r\nگويد : پس از آن ياران عمرو بن مسلم و بخترى به نصر حمله بردند و بانگ « اى آل بكر » بر آوردند و به جولان آمدند ، نصر به آنها حمله برد ، نخستين كسى كه كشته شد يكى از مردم باهله بود ، بخترى و زياد بن طريف باهلى با عمرو بن مسلم بودند .\r\nگويد : هيجده كس از ياران عمرو بن مسلم در نبرد كشته شدند ، كردان برادر قرافصه نيز كشته شد با مسعد و يكى از بكر بن وائل به نام اسحاق ، بجز آنها كه در كوچه ها كشته شده بودند .\r\nگويد : عمرو بن مسلم هزيمت شد و سوى قصر رفت و كس پيش نصر بن سيار فرستاد كه بلعاء بن مجاهد را پيش من فرستد ، وقتى بلغا پيش وى آمد گفت : « اگر مايهء شماتت شنيدن بكر بن وائل نمىشد ، ترا مىكشتم » به قولى ، عمرو بن مسلم را در آسيايى گرفتند و پيش نصر آوردند كه ريسمانى به گردنش بود ، نصر او را امان داد و به او و زياد بن طريف و بخترى گفت : « پيش امير خويش رويد » به قولى ، نصر و عمرو در بروقان تلاقى كردند و از بكر بن وائل و يمنيان سى كس كشته شد . بكريان گفتند : « ما كه به اين مرد تقرب جستيم و منكر قرابت ما شد ،\r\n","description":"","footnote":"","page_name":" 4065 ","page_number":310},
  {"content":"\r\nبراى چه با برادران خويش نبرد مىكنيم . » اين را گفتند و كناره گرفتند . ازديان نبرد كردند ، پس از آن هزيمت شدند و به قلعه اى در شدند كه نصر آنها را محاصره كرد .\r\nپس از آن عمرو بن مسلم و بخترى را ، كه يكى از بنى عباد بود ، با زياد بن طريف باهلى گرفت .\r\nگويد : نصر به هر كدامشان يكصد زد و سر و رويشان را تراشيد و پشمينه پوشانيد .\r\nگويند : بخترى را در بيشه اى كه آنجا رفته بود گرفته بودند .\r\nنصر دربارهء بروقان شعرى گفت به اين مضمون :\r\n« مىبينم كه ديده اشك مىريزد .\r\n« و كيست كه از اشك ريختن آن « جلوگيرى تواند كرد « وقتى كار جنگ بالا گيرد « و آتش آن در دو گروه روشن شود « من سست نخواهم بود « اما قوم خندف را كه پشت آن « از بار سنگين گرانبار است « به نبرد مىخوانم .\r\n« در آنجا بكريان پيمان خويش را رعايت نكردند « و ننگ قيس با ننگ خودشان بر آنها بماند « اگر بكريان در عراق كاستى گرفتند « انحراف و علت آنها به سرزمين مرو بود ، « به روز بروقان نبرد خندق را آزمودند « كه وقت نابوديشان رسيده بود « قيس نيز با بجيله نبردى داشت\r\n","description":"","footnote":"","page_name":" 4066 ","page_number":311},
  {"content":"\r\n« كه از پيش مدتها انتظار آن را داشته بود . » مقصود وقتى است كه يوسف بن عمر ، خالد و عيال وى را گرفته بود .\r\nوليد بن مسلم گويد : عمرو بن مسلم با نصر بن سيار نبرد كرد و او را هزيمت كرد و به يكى از مردم بنى تميم كه با وى بود گفت : « برادر تميمى . . . نهاى قوم خويش را چگونه مىبينى ؟ » كه وى را از هزيمت آنها سرزنش مىكرد .\r\nگويد : پس از آن تميميان حمله بردند و ياران عمرو را هزيمت كردند و چون عباد برفت و بلعاء بن مجاهد در جمع تميميان افتاده بود و آنها را پيش ميراند مرد تميمى به عمرو گفت : « اينك . . . نهاى قوم من . » گويد : « عمرو هزيمت شد و بلعا به ياران خويش گفت : « اسيران را مكشيد ، لختشان كنيد و شلوارهايشان را به پاهايشان پاره كنيد » كه چنين كردند .\r\nبيان عنبرى به تذكار نبرد بروقان شعرى گفت به اين مضمون :\r\n« در مدينه بودم كه از نبرد تميميان « خبرى آمد كه مايهء گفتگوى بسيار شد « وقتى از كشتگان بكر بن وايل سخن آيد « ديدهء خالداران بكر بن وائل گريستن آغاز كند « آنها عمرو بن مسلم را « به مرگ تسليم كردند « وقتى كه نيزه ها خون مىريخت « به هزيمت رفتند « و اين به هنگام جنگ عادت نوسالان بود « و در مقابل نيزه هاى شكننده « ثبات نياوردند » در اين سال مسلم بن سعيد به غزاى تركان رفت و هنگامى كه براى نبردشان\r\n","description":"","footnote":"","page_name":" 4067 ","page_number":312},
  {"content":"\r\nاز نهر عبور كرده بود عزل وى از خراسان و ولايتدارى اسد بن عبد الله از جانب خالد بن عبد الله بيامد .\r\n\r\nسخن از خبر غزاى مسلم بن سعيد كه در اثناى آن معزول شد\r\nعلى بن محمد گويد : « مسلم در اين سال به غزا رفت و در ميدان يزيد با كسان سخن كرد و گفت : « چيزى را پشت سر خود به جاى نمىگذارم كه به نظر من مهمتر از آن گروه باشد كه به جاى مىمانند\r\nو با گردنهاى معطر به آهنگ زنان مجاهدان بر ديوارها مىجهند ، خدايا چنين و چنانشان كن ، به نصر گفته‌ام هر بجاى مانده اى را كه به دست آورد بكشد و دربارهء عذابى كه خدا بر آنها نازل مىكند رثا نمىگويم » گويد : مقصودش عمرو بن مسلم بود و يارانش ، و چون به بخارا رسيد نامهء خالد بن عبد الله قسرى دربارهء اينكه ولايتدار عراق شده ، به دو رسيد به دو نوشته بود :\r\n« غزاى خويش را به انجام بر » گويد : پس مسلم سوى فرغانه حركت كرد .\r\nگويد : ابو الضحاك رواحى از بنى رواحهء عبس كه در شمار ازديان بود و در كار حساب مىنگريست گفت : « هر كه در اين سال به جاى ماند گناهى بر او نيست » و چهار هزار كس به جاى ماندند .\r\nگويد : مسلم بن سعيد برفت و چون به فرغانه رسيد خبر يافت . كه خاقان به مقابلهء او مىآيد ، شميل يا شبيل بن عبد الرحمان مازنى پيش وى آمد و گفت : « اردوى خاقان را در فلان و فلان جا ديدم » مسلم كس پيش عبد الله كرمانى وابستهء بنى سليم فرستاد و دستور داد براى حركت آماده باشد و چون صبح شد با اردو روان شد و بيك روز سه منزل پيمود و روز بعد از درهء سبوح عبور كرد . خاقان به مقابلهء آنها آمد و سواران سوى آنها آمدند .\r\n","description":"","footnote":"","page_name":" 4068 ","page_number":313},
  {"content":"\r\nعبد الله بن ابو عبد الله با گروهى از سر دستگان و وابستگان فرود آمد تركان به كسانى كه عبد الله در آنجا فرودشان آورده بود حمله بردند و آنها را بكشتند و اسبان مسلم را گرفتند ، مسيب بن بشر رياحى كشته شد . براء نيز كشته شد وى از سواران مهلب بوده بود .\r\nبرادر غوزك نيز كشته . مسلمانان به هيجان آمدند و تركان را از اردوگاه بيرون راندند .\r\nگويد : مسلم پرچم را به عامر بن مالك حمانى سپرد و كسان را حركت داد كه چهار روز راه پيمودند و تركان در اطراف آنها بودند ، چون شب نهم در رسيد مىخواست فرود آيد ، با كسان مشورت كرد ، رأى دادند كه فرود آيد گفتند : چون صبح شد نزديك آب مىرويم كه آب از ما چندان دور نيست كه اگر در مرغزار فرود آيى كسان در باغها پراكنده شوند و اردوگاهت به غارت رود .\r\nگويد : مسلم به سورة بن حر گفت : « اى ابو العلا رأى تو چيست ؟ » گفت : « راى من همان راى كسان است » و فرود آمدند .\r\nگويد : در اردوگاه خيمه نزدند و كسان ظروف و كالاى سنگين را سوختند به ارزش يك هزار هزار .\r\nوقتى صبح در آمد ، حركت كرد ، نزديك آب رفتند ، و ديدند كه مردم فرغانه و چاچ اين سوى نهر جاى گرفته‌اند . مسلم بن سعيد گفت : « هر كدامتان را قسم مىدهم كه شمشير خويش را برهنه كند » چنين كردند و دنيا همه شمشير شد ، كه آب را رها كردند و عبور كردند .\r\nمسلم نه روز بعد عبور كرد و خاقان از پى آنها بيامد .\r\nگويد : حميد بن عبد الله كه سالار عقبداران بود كس پيش مسلم فرستاد كه دويست كس از تركان پشت سر منند ، ساعتى بمان تا با آنها نبرد كنيم . وى زخم بسيار داشت .\r\nكسان بماندند و او به طرف تركان رفت و از مردم سغد اسير گرفت ، با سالارشان و سالار تركان ، همگى هفت كس ، و باقيمانده برفتند . حميد نيز روان شد . اما تيرى به ران وى خورد كه بمرد .\r\n","description":"","footnote":"","page_name":" 4069 ","page_number":314},
  {"content":"\r\nگويد : كسان تشنه بودند ، عبد الرحمان بن نعيم عامرى بيست مشك بر شتر خويش بار كرده بود و چون محنت كسان را بديد آن را بياورد كه جرعه هايى بنوشيدند ، به روز تشنگى ، مسلم بن سعيد آب خواست ظرفى را براى وى آوردند كه جابر با حارثة بن كثير ، برادر سليمان بن كثير از دهان و وى بگرفت .\r\nمسلم گفت : « كارش نداشته باشيد كه نوشيدنى مرا از آن رو گرفت كه از تشنگى در تب و تاب است » گويد : وقتى به خجنده رسيدند و به گرسنگى و محنت افتاده بودند و كسان پراكنده شدند . دو سوار را ديدند كه سراغ عبد الرحمان بن نعيم را مىگرفتند كه فرمان وى را بر خراسان آورده بودند ، از جانب اسد بن عبد الله ، عبد الرحمان آن را براى مسلم خواند كه گفت : « شنوايى و اطاعت » گويد : عبد الرحمان نخستين كسى بود كه در بيابان آمل خيمه به پا كرد .\r\nگويد : به روز تشنگى اسحاق بن محمد غدانى بيشتر از همه كسان به كار آمد ، حاجب الفيل خطاب به ثابت قطنه ثابت بن كعب شعرى گفت بدين مضمون :\r\n« ما بى حضور بكر « كارها را ميان پاروها به سر مىبريم « و ساكنان سرگرم خويشتنند ، « بجز قطنه كسى از آن چيزى نمىداند « و پدران ديگر جز او غافلند » عبد الرحمان بن نعيم چند پسر داشت : نعيم و سديد و عبد السلام و ابراهيم و مقداد كه نعيم و سديد نيرومندتر از همه بودند .\r\nخزرج ثعلبى گويد : وقتى مسلم بن سعيد معزول شد ، تركان به نبرد آمدند و مسلمانان را در ميان گرفتند چنان كه از هلاكت خويش يقين يافتند ، ديدمشان كه\r\n","description":"","footnote":"","page_name":" 4070 ","page_number":315},
  {"content":"\r\nچهره هاشان زرد شده بود . حوثرة بن يزيد با چهار هزار كس به تركان حمله برد و لختى با آنها نبرد كرد ، آنگاه باز آمد ، نصر بن سيار با سى سوار بيامد و با آنها نبرد كرد تا از جايشان پسشان راند و كسان حمله بردند و تركان هزيمت شدند .\r\nگويد : اين حوثره برادرزادهء رقبة بن حر بود .\r\nگويد : و چنان بود كه عمر بن هبيره وقتى مسلم بن سعيد را ولايتدار خراسان كرد به دو گفت : « بايد حاجت تو از وابستگان شايسته ات باشد كه او زبان تو است و از جانب تو سخن مىكند ، سالار نگهبانان خويش را به امانت ترغيب كن ، عاملان عذر برگزين » گفت : « عاملان عذر كيانند ؟ » گفت : « به مردم هر ولايت بگوى ، براى خويش برگزينند ، وقتى كسى را برگزيدند ، وى را ولايتدار كن ، اگر نكو بود از آن تو است و اگر بد بود مربوط به آنهاست نه تو و معذور خواهى بود . » گويد : و چنان بود كه مسلم بن سعيد به ابن هبيره نوشت كه توبة بن ابى اسيد ، وابستهء بنى عنبر را به نزد وى فرستد . ابن هبيره به عامل خويش در بصره نوشت كه توبة بن ابى اسيد را پيش من فرست كه فرستاد و بيامد ، وى مردى نكو منظر بود كه صداى رسا و سيماى نكو كاران داشت .\r\nو چون به نزد ابن هبيره در آمد ، ابن هبيره گفت چنين كس را به كار بايد گماشت و او را پيش مسلم فرستاد ، مسلم به دو گفت : « اينك مهر من ، مطابق راى خويش كار كن » گويد : توبه همچنان به نزد مسلم بود تا اسد بن عبد الله بيامد . توبه مىخواست با مسلم برود ، اسد به دو گفت : « با من بمان كه من بيشتر از مسلم به تو و احتياج دارم » توبه با وى بماند و با كسان نيكرفتارى كرد و ملايمت آورد و با سپاهيان نيكى كرد و\r\n","description":"","footnote":"","page_name":" 4071 ","page_number":316},
  {"content":"\r\nمقرريشان را بداد ، اسد به دو گفت : « به قيد طلاق سوگندشان بده و كس از معنى آن تجاوز نكند و تغيير نيارد . » اما توبه نپذيرفت و آنها را به قيد طلاق سوگند نداد .\r\nگويد : و چنان بود كه پس از توبه ، كسان سپاهيان را بدين گونه سوگند مىدادند ، و چون عاصم بن عبد الله بيامد خواست كسان را به قيد طلاق سوگند دهد كه نپذيرفتند و گفتند : « ما قسمهاى توبه را ياد مىكنيم » گويد : اين معروف بود و مىگفتند : « قسمهاى توبه » در اين سال هشام بن عبد الملك سالار حج بود ، اين را از ابو معشر آورده‌اند .\r\nواقدى و ديگران نيز چنين گفته‌اند و در اين باب ميانشان اختلاف نيست .\r\nواقدى به نقل از ابى الزناد گويد : هشام بن عبد الملك از آن پيش كه وارد مدينه شود به من نوشت كه آداب حج را براى من بنويس كه براى او نوشتم .\r\nگويد : ابو الزناد به پيشواز وى رفت .\r\nابو الزناد گويد : آن روز در گروه همراهان ، پشت سر هشام بودم ، سعيد نوادهء عثمان بن عفان به دو رسيد كه به راه مىرفت ، سعيد پياده شد و سلام گفت و پهلوى وى راه افتاد ، هشام بانگ زد : « ابو الزناد » و من پيش رفتم و از طرف ديگر وى به راه افتادم و شنيدم كه سعيد مىگفت : « اى امير مؤمنان خداى همچنان به خاندان امير مؤمنان نعمت مىدهد و خليفه ستمديده خويش را يارى مىكند و هنوز ابو تراب را در اين جاهاى شايسته لعنت مىگويند ، شايسته است كه امير مؤمنان نيز وى را در اين جاهاى شايسته لعنت گويد . » گويد : هشام را خوش نيامد و سخن سعيد بر او گران آمد ، سپس گفت : « براى ناسزا گفتن و لعن كردن كسى نيامده‌ايم به حج كردن آمده‌ايم » ، آنگاه سخن خويش را بريد و رو به من كرد و گفت : « اى عبد الله پسر ذكوان آنچه را به تو نوشته بودم به سر برده اى ؟ »\r\n","description":"","footnote":"","page_name":" 4072 ","page_number":317},
  {"content":"\r\nگفتم : « آرى » ابو الزناد گويد : حضور من در آن گفتگو كه با هشام كرده بود به سعيد گران آمده بود و هر وقت مرا مىديد ، وى را شكسته مىديدم .\r\nدر اين سال محمد بن طلحه با هشام بن عبد الملك سخن كرد هشام به نزد مقام ابراهيم نماز كرده بود و ايستاده بود محمد به دو گفت : « به نام خدا و حرمت اين خانه و شهرى كه به بزرگداشت حق آن آمده اى مىخواهم كه مظلمهء مرا پس - دهى » گفت : « كدام مظلمه ؟ » گفت : « خانه‌ام » گفت : « چرا به امير مؤمنان نگفتى ؟ » گفت : « به خدا به من ستم كرد » گفت : « به وليد بن عبد الملك ؟ » گفت : « به خدا به من ستم كرد » گفت : « به سليمان ؟ » گفت : « به من ستم كرد » گفت : « به عمر بن عبد العزيز ؟ » گفت : « خدايش رحمت كناد ، به خدا آن را به من پس داد . » گفت : « به يزيد بن عبد الملك ؟ » گفت : « به خدا به من ستم كرد ، خانه را كه گرفته بودم از من گرفت و اكنون در تصرف تو است » گفت : « اگر جاى زدن داشتى مىزدمت » ابراهيم گفت : « به خدا جاى ضربت شمشير و تازينه در من هست » راوى گويد : پس هشام برفت ، ابرش پشت سر وى بود به دو گفت : « ابو مجاشع\r\n","description":"","footnote":"","page_name":" 4073 ","page_number":318},
  {"content":"\r\nاين زبان را چگونه ديدى ؟ » گفت : « زبانى نكوست » گفت : « زبان قرشيان چنين است و هنوز باقيمانده اى از آن ميان كسان هست ، مانند اين نديده بودم »\r\nدر اين سال خالد بن عبد الله قسرى به امارت سوى عراق آمد .\r\nو هم در اين سال خالد ، برادر خويش اسد بن عبد الله را به امارت خراسان گماشت كه سوى آنجا رفت ، در آن وقت مسلم بن سعيد به غزاى فرغانه بود .\r\nگويند : وقتى اسد به نهر رسيد و خواست از آن گذر كند اشهب بن عبيد تميمى يكى از مردم بنى غالب كه در آمل مأمور كشتىها بود مانع وى شد .\r\nاسد گفت : « مرا عبور بده . » اشهب گفت : « عبور دادن تو ميسر نيست كه مرا از اين كار منع كرده‌اند . » گويد : با وى ملاطفت كردند و تطميع كردند اما نپذيرفت .\r\nگفت : « من اميرم » كه او را عبور داد .\r\nاسد گفت : « اين را بشناسيد تا وى را در امانتدارى خويش شركت دهيم . » گويد : پس ، از نهر عبور كرد و سوى سمرقند رفت و در مرغزار آنجا فرود آمد ، هانى بن هانى عامل خراج سمرقند بود كه با مردم به پيشواز اسد آمد . در مرغزار پيش وى آمدند كه بر سنگى نشسته بود ، مردم به فال بد گرفتند و گفتند :\r\n« شيرى بر سنگى ، به نزد اين خيرى نيست . » هانى به دو گفت : « به امارت آمده اى كه با تو چنان رفتار كنيم كه با اميران مىكنيم ؟ » گفت : « آرى به امارت آمده‌ام » گويد : آنگاه غذا خواست و در مرغزار غذا خورد و گفت : « كى آمادهء حركت است كه چهارده درم بگيرد » و به قولى گفت : « سيزده درم كه اينك در آستين\r\n","description":"","footnote":"","page_name":" 4074 ","page_number":319},
  {"content":"\r\nمن است » و ميگريست و مىگفت : « من نيز يكى چون شما هستم » آنگاه بر نشست و وارد سمرقند شد ، فرمان عبد الرحمان بن نعيم را به سالارى سپاه با دو كس فرستاد ، آن دو كس وقتى پيش عبد الرحمان بن نعيم رسيدند كه با عقبداران در دره افشين بود . عقبداران مقيم سمرقند ، وابستگان و مردم كوفه بودند ، سراغ عبد الرحمان را گرفتند كه گفتند : « وى با عقبداران است . » گويد : با فرمان و دستور و اجازه بازگشت ، پيش وى رفتند ، عبد الرحمان مكتوب را خواند و آن را با فرمان خويش پيش مسلم برد كه گفت : « شنوائى و اطاعت » عمرو بن هلال سدوسى و به قولى تيمى برخاست و دو تازيانه به دو زد به سبب آنچه در بروقان با مردم بكر بن وايل كرده بود . حسين بن عثمان نيز به دو ناسزا گفت .\r\nعبد الرحمان بن نعيم خشمگين شد و آنها را سرزنش كرد . آنگاه خشونت كرد و بگفت تا آنها را بكنار زدند و با كسان بازگشت ، مسلم را نيز با خويش ببرد .\r\nعلى بن محمد به نقل از ياران خويش گويد : اسد در سمرقند بود كه كسان پيش وى رفتند سپس اسد سوى مرو رفت و هانى را معزول كرد و حسن بن ابى العمرطهء كندى را كه از فرزندان آكل المرار بود ، به سمرقند گماشت .\r\nگويد : جنوب زن حسن ، كه دختر قعقاع بن اعلم سالار ازد بود سوى وى آمد . ( يعقوب پسر قعقاع نيز قاضى خراسان بود ) و حسن به پيشواز وى برون شد .\r\nگويد : تركان به غزاى مسلمانان آمدند ، به حسن گفتند : « اينك تركان سوى ما آمده‌اند . » جمعشان هفت هزار كس بود .\r\nحسن گفت : « آنها سوى ما نيامده‌اند ، ما سوى آنها آمده‌ايم و بر ولايتشان تسلط يافته‌ايم ، و به بندگيشان واداشته‌ايم معذلك من شما را نزديك آنها مىبرم و پيشانى اسبانتان را به پيشانى اسبان آنها نزديك مىكنم .\r\nگويد : آنگاه برون شد و كندى كرد تا تاخت و تاز كردند و بازگشتند ، كسان گفتند : « به پيشواز زن خويش شتابان رفت ، اما به مقابلهء دشمن با كندى رفت . »\r\n","description":"","footnote":"","page_name":" 4075 ","page_number":320},
  {"content":"\r\nگويد : اين سخن به دو رسيد كه با كسان به سخن ايستاد و گفت : « ياوه مىگوييد و عيب مىگيريد ، خدايا دنباله هايشان را قطع كن و مقدراتشان را با شتاب بيار و به سختىشان انداز و گشايش از آنها بردار . » و كسان در دل خويش به او ناسزا گفتند .\r\nگويد : وقتى به مقابلهء تركان مىرفت قائم مقام وى ثابت قطنه بود كه به سخن ايستاد و گفت : « هر كه اطاعت خدا و پيمبر او كند گمراه شده است [ 1 
  ] آنگاه آشفته شد و يك كلمه نتوانست گفت و چون از منبر فرود آمد شعرى خواند به اين مضمون :\r\n« اگر در ميان شما سخنور نباشم « وقتى كار جنگ سخت شود « با شمشيرم سخن مىكنم » به دو گفتند : « اگر اين را بر منبر گفته بود سخنور بودى . » در اين سال عبد الصمد بن على تولد يافت ، در ماه رجب .\r\nدر همين سال عامل مدينه و مكه و طائف ، ابراهيم بن هشام مخزومى بود .\r\nعامل عراق و خراسان خالد بن عبد الله قسرى بود .\r\nعامل خالد بر نماز بصره عقبة بن عبد الاعلى بود .\r\nعامل وى بر نگهبانى بصره مالك بن منذر بن جارود بود .\r\nقضاى بصره با ثمامة بن عبد الله بن انس بود .\r\nعامل خراسان اسد بن عبد الله بود .\r\nپس از آن سال صد و هفتم در آمد .\r\n\r\n","description":"","footnote":"\r\n[ 1 
  ] من يُطِعِ الله وَرَسُولَه فَقَدْ فازَ 33 : 71 ( احزاب - بخطا بجاى فاز ، ضل گفته بود . م .\r\n","page_name":" 4076 ","page_number":321},
  {"content":"\r\n\r\nسخن از حوادثى كه به سال صد و هفتم بود\r\nاز جمله حوادث سال ، قيام عباد رعينى بود ، در يمن كه « حكميت خاص خدا است » گفت : « و يوسف بن عمر او را بكشت ، يارانش را نيز كه سيصد كس بودند با وى بكشت .\r\nدر اين سال ، معاوية بن هشام به غزاى تابستانى رفت . سالار سپاه شام ميمون ابن مهران بود كه از دريا گذشت و به قبرس رفت . سپاهى نيز كه هشام در اثناى حج سال ششم دستور داده بود ، همراه آنها برون شده بودند با قرار پرداخت و به سال هفتم رسيدند كه يك نيمه شان غزا كردند و نيم ديگر به جا ماندند ، مسلمة بن عبد الملك نيز به غزاى خشكى رفت .\r\nدر همين سال در شام طاعونى سخت رخ داد .\r\nدر همين سال بكير بن ماهان ، ابو عكرمه و ابو محمد صادق و محمد بن خنيس و عمار عبادى را با گروهى از پيروانشان كه زياد دايى وليد ازرق نيز با آنها بود به دعوت سوى خراسان فرستاد . يكى از مردم كنده پيش اسد بن عبد الله رفت و خبر آنها را بگفت . ابو عكرمه و محمد بن خنيس و بيشتر ياران وى را پيش اسد بردند ، اما عمار نجات يافت . اسد دست و پاى كسانى را كه به آنها دست يافته بود ببريد و آنها را بياويخت . عمار پيش بكر بن ماهان رفت و خبر را با وى بگفت كه آن را براى محمد بن على نوشت كه به دو پاسخ داد : « حمد خداى را كه گفتار شما و دعوتتان را راست كرد ، از جمع شما كسان ديگر نيز كشته خواهند شد . » در همين سال مسلم بن سعيد را پيش خالد بن عبد الله بردند اسد بن عبد الله وى را در خراسان حرمت مىكرد و متعرض او نشد و به زندانش نكرد . وقتى مسلم رسيد ابن هبيره آهنگ فرار داشت ، مسلم او را از اين كار منع كرد و گفت : « نظر\r\n","description":"","footnote":"","page_name":" 4077 ","page_number":322},
  {"content":"\r\nاين قوم دربارهء ما بهتر از نظرى است كه شما دربارهء آنها داريد . » در همين سال اسد به غزاى كوهستان نمرون پادشاه غرشستان رفت كه مجاور كوهستان طالقان بود ، مردم نمرون با وى صلح كردند و به دست وى مسلمان شدند و اكنون در يمن جاى دارند .\r\nو هم در اين سال اسد به غزاى غور رفت كه كوهستان هرات است .\r\n\r\nسخن از غزاى اسد در كوهستان غور\r\nعلى بن محمد گويد : اسد به غزاى غور رفت . مردم آنجا بنه هاى خود را ببردند و در غارى جاى دادند كه بدانجا راه نبود ، اسد بگفت تا صندوقها بياوردند و كسان را در آن جاى دادند و با زنجيرها بياويخت و آنچه را كه توانستند بيرون آوردند .\r\nدر همين سال اسد سپاهيانى را كه در بروقان بودند به بلخ آورد و كسانى را كه در بروقان خانه داشتند خانه اى به اندازهء خانه شان داد و هر كه خانه نداشته بود خانه اى به دو داد . مىخواست آنها را به ترتيب پنج ناحيه جاى دهد ، به دو گفتند : « دچار تعصب خواهند شد » و آنها را با هم بياميخت .\r\nگويد : براى بنيان شهر بلخ بر هر بخشى به اندازهء خراج آن فعلگان حواله كرد برمك پدر خالد بن برمك را بر كار بنيان بلخ گماشت بروقان جايگاه اميران بود و از آنجا تا بلخ دو فرسنگ راه بود و از شهر تا نوبهار حدود يك ميل بود .\r\nدر اين سال ابراهيم بن هشام سالار حج بود ، اين را از ابو معشر آورده‌اند ، واقدى و هشام و ديگران نيز چنين گفته‌اند .\r\nعاملان ولايتها در اين سال همان عاملان سال صد و ششم بودند كه يادشان كرديم .\r\n","description":"","footnote":"","page_name":" 4078 ","page_number":323},
  {"content":"\r\nآنگاه سال صد و هشتم در آمد\r\n\r\nسخن از خبر حوادثى كه به سال صد و هشتم بود\r\nدر اين سال مسلمة بن عبد الملك به غزا رفت و به قيساريه رسيد ، كه شهر رومى مجاور جزيره بود و خدا آنجا را به دست وى گشود .\r\nو هم در اين سال ابراهيم بن هشام به غزا رفت و او نيز يكى از قلعه هاى روم را بگشود .\r\nو هم در اين سال بكير بن ماهان عده اى را به خراسان فرستاد كه عمار عبادى از آن جمله بود و يكى خبر آنها را به اسد بن عبد الله رسانيد كه عمار را بگرفت و دو دست و دو پاى او را ببريد ، يارانش نجات يافتند و پيش بكير بن ماهان رفتند و خبر را با وى بگفتند كه براى محمد بن على نوشت و او به جواب نامه نوشت : « حمد خداى كه دعوت شما را راست كرد و شيعيانتان را نجات داد . » و هم در اين سال حريق دابق رخ داد .\r\nعبد الله بن نافع گويد : مرتع بسوخت چنان كه اسبان و مردان نيز بسوخت .\r\nو هم در اين سال اسد بن عبد الله به غزاى ختلان رفت .\r\nعلى بن محمد گويد : خاقان به مقابلهء اسد آمد كه سوى قواديان رفته بود و از نهر گذر كرد ولى در ميانه نبردى نرفت .\r\nاما به گفتهء ابو عبيده اسد را هزيمت كردند و رسوا كردند و كودكان دربارهء او مىخواندند كه :\r\n« از ختلان آمدى « برو تباه آمدى [ 1 
  ] »\r\n\r\n","description":"","footnote":"\r\n[ 1 
  ] در متن به پارسى است .\r\n","page_name":" 4079 ","page_number":324},
  {"content":"\r\nگويد : سبل با وى به جنگ بود و خاقان را به كمك خواست . اسد چنان وانموده بود كه زمستان را در سرخ دره مىگذراند و بگفت تا كسان حركت كردند و پرچمهاى خويش را فرستاد و شبى تاريك سوى سرخ دره رفت و كسان تكبير گفتند .\r\nاسد گفت : « مردم را چه مىشود ؟ »\r\nگفتند : « اين علامتى است كه به وقت بازگشت به كار مىبرند . » اسد به عروهء بانگزن گفت : « بانگ بزن كه امير آهنگ غوريان دارد » و حركت كرد .\r\nگويد : وقتى سوى غوريان روان شدند خاقان سوى نهر آمد و از آن گذشت اما در ميانه تلاقى نبود و سوى بلخ بازگشت .\r\nگويد : مسلمانان سوى غوريان رفتند كه يك روز با آنها نبرد كردند و ثبات آوردند ، يكى از مشركان بيامد و پيش روى ياران خويش ايستاد و نيزهء خويش را به زمين گرفت ، سر بندى سبز به سر داشت . سلم بن احوز با نصر بن سيار ايستاده بود كه به نصر گفت : « نظر اسد را مىدانى ، من به اين كافر حمله مىبرم شايد او را بكشم و او خشنود شود . » گفت : « هر چه مىخواهى بكن » گويد : سلم به كافر حمله برد ، نيزهء او حركت نكرده بود كه بر او جست و ضربتى بزد كه پيش روى اسب وى بيفتاد و پاى خويش را به زمين مىكشيد ، سلم بازگشت و بايستاد ، آنگاه به نصر گفت : « حمله اى ديگر مىبرم » ، و حمله كرد و چون به آنها نزديك شد ، يكى از دشمنان راه بر او گرفت و ضربتى در ميانه رد و بدل شد و سلم او را بكشت و زخمدار باز آمد .\r\nگويد : نصر به سلم گفت : « اينجا باش تا من به آنها حمله برم » و حمله برد و با دشمن در آميخت و دو كس را از پا درآورد و زخمدار باز آمد و بايستاد و گفت :\r\n","description":"","footnote":"","page_name":" 4080 ","page_number":325},
  {"content":"\r\n« پندارى آنچه كرديم او را خشنود مىكند ، كه خدايش خشنود ندارد » گفت : « به خدا چنان پندارم كه نه » گويد : فرستادهء اسد بيامد و گفت : « امير به شما مىگويد وضع شما را امروز بديدم كه براى مسلمانان چندان كارى نساختيد خدايتان لعنت كند . » گفتند : « آمين اگر باز چنين كنيم » ، و آن روز كناره گرفتند . اما روز ديگر باز آمدند ، و طولى نكشيد كه مشركان هزيمت شدند و مسلمانان اردوگاهشان را به تصرف آوردند و بر ولايت تسلط يافتند و اسير و غنيمت گرفتند .\r\nبعضىها گفته‌اند كه اسد به سال صد و هفتم فرارى از ختلان باز آمد و مردم خراسان مىگفتند :\r\n« از ختلان آمدى « برو تباه آمدى « بيدل فراز آمدى » [ 1 
  ] راوى گويد : در غزاى ختلان سپاه به گرسنگى سختى دچار شده بود ،\r\nاسد دو گوسفند با غلامى فرستاد و گفت : « آن را به كمتر از پانصد مفروش » ، و چون غلام برفت اسد گفت : « جز ابن شخير آن را نخواهد خريد » وى با سپاه بود و شبانگاه كه بيامد و دو گوسفند را در بازار بديد به پانصد بخريد و يكى را سر بريد و ديگرى را پيش يكى از ياران خويش فرستاد .\r\nگويد : و چون غلام پيش اسد بازگشت قصه را با وى بگفت و اسد هزار درم براى ابن شخير فرستاد .\r\nگويد : ابن شخير ، عثمان بن عبد الله بن شخير بود ، برادر مطرف بن عبد الله بن شخير حرشى .\r\nدر اين سال ابراهيم بن هشام سالار حج شد ، وى عامل مدينه و مكه و طايف\r\n\r\n","description":"","footnote":"\r\n[ 1 
  ] در متن به فارسى آمده .\r\n","page_name":" 4081 ","page_number":326},
  {"content":"\r\nبود ، اين را از ابو معشر آورده‌اند . واقدى نيز چنين گفته است .\r\nعاملان ولايتها در اين سال ، بر نماز و جنگ و قضا همان عاملان سال پيشين بودند كه از پيش يادشان كرده‌ايم .\r\nپس از آن سال صد و نهم در آمد\r\n\r\nسخن از خبر حوادثى كه به سال صد و نهم بود\r\nاز جمله حوادث اين سال غزاى عبد الله بن عقبه فهرى بود كه با سپاهى به دريا رفت و غزاى معاوية بن هشام به سرزمين روم كه در آنجا قلعه اى را گشود به نام طيبه و جمعى از مردم انطاكيه همراه وى آسيب ديدند .\r\nو هم در اين سال عمر بن يزيد اسيدى كشته شد ، مالك بن منذر جارودى او را كشت .\r\n\r\nسخن از خبر كشته شدن عمر بن يزيد به دست مالك بن منذر\r\nسبب قضيه چنان كه گفته‌اند آن بود كه خالد بن عبد الله در ايام جنگ يزيد بن مهلب ، عمر بن يزيد را بديد و دلبستهء او شد و گفت : « اين مرد عراق است » و خالد از اين به خشم آمد و به مالك بن منذر كه سالار نگهبانى بصره بود دستور داد كه عمر بن يزيد را بزرگ بدارد و از گفتهء وى سر نپيچد تا مردم اين را بدانند ، آنگاه بهانه بگيرد تا او را بكشد و او چنان كرد .\r\nگويد : روزى عمر بن يزيد ، عبد الاعلى بن عبد الله عامر را ياد كرد و مالك از او بد گفت ، عمر به دو گفت : « از كسى همانند عبد الاعلى بد مىگويى ؟ » مالك با او خشونت كرد و با تازيانه بزد تا او را بكشت .\r\n","description":"","footnote":"","page_name":" 4082 ","page_number":327},
  {"content":"\r\nدر همين سال اسد بن عبد الله به غزاى غوريان رفت .\r\nدر همين سال هشام بن عبد الملك ، خالد بن عبد الله را از خراسان عزل كرد و برادرش اسد را به جاى وى آورد .\r\n\r\nسخن از اينكه چرا هشام ، خالد و برادرش را از خراسان برداشت ؟\r\nسبب آن بود كه اسد ، برادر خالد تعصب آورد چندان كه كسان را تباه كرد ، و چنان كه در روايت على بن محمد آمده ابو البريد به يكى از ازديان گفت : « مرا پيش عموزادهء خويش عبد الرحمان بن صبح ببر و سفارش مرا به او بكن و خبر مرا با او بگوى » گويد : مرد ازدى كه از جانب اسد عامل بلخ بود ، وى را به نزد اسد برد و گفت : « خدا امير را قرين صلاح بدارد ، اين ابو البريد بكرى است كه برادر و ياور ماست و شاعر اهل مشرق است و هموست كه گويد :\r\n« اگر ازديان پيمانى را كه « عباد و مسعود به روزگار پيشين « استوار كرده‌اند « و مالك و سويد نيز « با هم آن را تأييد كرده‌اند « نقض كنند « حادثه اى رخ نخواهد داد . » گويد : ابو البريد دست او را كشيد و گفت : « خدا واسطه اى چون ترا لعنت كند .\r\nخدايت قرين صلاح بدارد ، من آنم كه گفته‌ام :\r\n« ازديان برادران ما هستند\r\n","description":"","footnote":"","page_name":" 4083 ","page_number":328},
  {"content":"\r\n« و هم پيمانان ما « و ميان ما و آنها نه پيمان شكنى هست « و نه تغيير » اسد گفت : « راست گفتى . » و بخنديد .\r\nگويد : ابو البريد از بنى علباء بن شيبان بود .\r\nگويد : اسد بر ضد نصر بن سيار و چند كس از مضريان كه با وى بودند تعصب آورد و آنها را تازيانه زد . به يك روز جمعه سخن كرد و ضمن سخن خويش گفت :\r\n« خدا اين چهره ها را كه چهره هاى اهل نفاق و اختلاف و غوغا و فساد است زشت بدارد ، خدايا ميان من و آنها جدايى انداز و مرا به مهاجرتگاه و وطنم بازبر ، بسيار كمند كسانى كه به چيزى رسند كه من رسيده‌ام ، يا در خاطر بگذرانند ، امير مؤمنان دايى من است و خالد بن عبد الله برادرم ، دوازده هزار شمشير يمنى با من است . »\r\nگويد : آنگاه از منبر فرود آمد ، و چون نماز بكرد ، و كسان پيش وى رفتند و به جاهاى خويش نشستند ، مكتوبى از زير تشك خويش در آورد و براى مردم بخواند كه نام نصر بن سيار و عبد الرحمان بن نعيم عامرى و سورة بن حر ابانى ، و بخترى ابن ابى درهم حارثى در آن بود ، و آنها را پيش خواند و توبيخشان كرد .\r\nگويد : جماعت خاموش ماندند و هيچكس از آنها سخن نكرد ، سوره سخن كرد و از وضع و اطاعت و نيكخواهى خويش سخن آورد و اينكه سزاوار نيست كه او گفتار دشمن گزافه گوى را بپذيرد و بهتر است با كسى كه تهمت باطل به آنها زده فراهمشان آرد . اما سخن او را نپذيرفت .\r\nگويد : پس بگفت تا آنها را برهنه كردند ، عبد الرحمان بن نعيم را زدند ، مردى بزرگ شكم و لاغر سرين بود و چون برخاست و عباى هراتى خويش را بر گرفت و بايستاد و جامهء خويش را به دست مىكشيد و به اسد مىنگريست مىخواست اجازه دهد\r\n","description":"","footnote":"","page_name":" 4084 ","page_number":329},
  {"content":"\r\nكه عبد الرحمان را بپوشاند و اسد به دو اشاره كرد كه بپوشان .\r\nبه قولى ابو نميله او را بپوشانيد و به دو گفت : « ابو زهير خود را بپوشان كه امير ، ولايتدارى ادب آموز است . » به قولى ديگر اسد آنها را در اطراف مجلس خويش بزد و چون فراغت يافت گفت : « بز بنى حيان كجاست ؟ » كه مىخواست او را بزند و چنان بود كه از پيش او را زده بود و گفت : « اينك بز بنى حيان كه در همين نزديكى از امير عقوبت ديده است » وى عامر بن مالك بود .\r\nبه قولى از پس زدن ، مويشان را سترد و آنها را به عبد ربة بن ابى صالح وابستهء بنى سليم كه از جملهء كشيكبانان بود و عيسى بن ابى بريق سپرد . و آنها را سوى خالد فرستاد و نوشت كه مىخواسته‌اند بر ضد وى به پا خيزند ، و چنان بود كه وقتى موى يكيشان بر مىآمد ابو بريق آن را مىسترد .\r\nگويد : بخترى بن درهم مىگفته بود : « خوش داشتم من و اين ، يعنى نصر بن سيار را به مدت يك ماه مىزد » به سبب حادثه اى كه در بروقان ميان انها رخ داده بود .\r\nگويد : مردم بنى تميم به نصر پيغام دادند كه اگر خواهيد شما را از دست او در آريم ، اما نصر آنها را بازداشت . و چون آنها را پيش خالد آوردند ، اسد را سرزنش كرد و با وى خشونت كرد و گفت : « چرا سرهاشان را نفرستادى ؟ » گويد : عرفجهء تميمى در اين باب شعرى گفت به اين مضمون :\r\n« چگونه است كه ياران خليفه « همگى به زحمتند و دشمنان خليفه را رها مىكنند ؟\r\n« گريستم و از گريستن خوددارى نتوانستم « و حق چنين بود\r\n","description":"","footnote":"","page_name":" 4085 ","page_number":330},
  {"content":"\r\n« كه نصر بن شهاب نبرد ، در بند بود » نصر بن سيار نيز شعرى گفت به اين مضمون :\r\n« اگر به نزد آنها اسيرم و در بند « قرين غم و سختى و رنج و در گرو قسرى « حقا كه بليه اى چون اسارت بزرگان « به نزد فرومايه اى نيافتم » و نيز فرزدق شعرى گفت به اين مضمون :\r\n« خالد ، اگر خداى نبود ، اطاعت تو نمىكردند « و اگر بنى مروان نبودند ظفر نداشتى « و به سبب دربند كردن وى « جنگزادگان را مىديدى « نه مردم گريزان و خسته از نبرد را » گويد : اسد بن عبد الله بر منبر بلخ سخن كرد و ضمن سخنان خويش گفت :\r\n« اى مردم بلخ ، مرا زاغ [ 1 
  ] لقب داده‌ايد ، به خدا انحراف از دلهاتان مىبرم » .\r\nگويد : و چون اسد تعصب آورد و با تعصب خويش كسان را تباه كرد هشام به خالد بن عبد الله نوشت كه برادر خويش را عزل كن و خالد او را عزل كرد و اجازهء حج براى وى گرفت . اسد در ماه رمضان سال صد و نهم به عراق بازگشت . دهقانان خراسان نيز همراه وى بودند . اسد ، حكم بن عوانه كلبى را در خراسان به جاى خويش نهاده بود كه تابستان را ببود و غزا نكرد .\r\n\r\n","description":"","footnote":"\r\n[ 1 
  ] بازى با كلمه و زاغ از يغن فعل از مايه زيغ . م .\r\n","page_name":" 4086 ","page_number":331},
  {"content":"\r\n\r\nسخن از دعوتگران بنى عباس\r\nعلى بن محمد گويد : نخستين كس از دعوتگران بنى عباس كه به خراسان رسيد ، ابو محمد ، زياد ، وابستهء قبيلهء همدان بود كه در ايام نخستين ولايتدارى اسد بن عبد الله ، محمد بن على بن عبد الله بن عباس او را فرستاده بود و گفته بود : « مردم را به سوى ما دعوت كن ، ميان تميميان اقامت گير و با مضريان مدارا كن » و او را از يكى از مردم ابر شهر به نام غالب بر حذر داشته بود كه وى در دوستى بنى فاطمه افراط مىكرد .\r\nبه قولى : نخستين كسى كه نامهء محمد بن على را پيش مردم خراسان رسانيد ، حرب بن عثمان وابستهء بنى قيس بن ثعلبه بود ، از مردم بلخ .\r\nراوى گويد : وقتى ابو محمد ، زياد ، بيامد و سوى بنى عباس خواند و از روش بنى مروان و ستمگريشان سخن آورد و بنا كرد غذا به كسان خورانيد ، غالب از ابر - شهر پيش وى آمد و ميان آنها مشاجره رخ داد كه غالب ، خاندان ابو طالب را برتر مىشمرد و زياد ، خاندان بنى عباس را برتر مىشمرد ، عاقبت غالب از او جدا شد و زياد زمستان را در مرو بماند . از مردم مرو يحيى بن عقيل خزاعى و ابراهيم بن خطاب عدوى پيش وى ميرفتند .\r\nگويد : زياد در برزن [ 1 
  ] سويد دبير ، از خانه هاى آل رقاد جاى داشت ، عامل خراج مرو كه حسن بن شيخ بود از كار وى خبر يافت و به اسد بن عبد الله خبر داد كه او را پيش خواند . يكى ديگر نيز كه كنيهء ابو موسى داشت با وى بود و چون اسد در او نگريست گفت : « ترا مىشناسم ؟ » گفت : « آرى »\r\n\r\n","description":"","footnote":"\r\n[ 1 
  ] كلمهء متن\r\n","page_name":" 4087 ","page_number":332},
  {"content":"\r\nاسد گفت : « ترا به دمشق در دكانى ديده‌ام ؟ » گفت : « آرى » گفت : « اين چيست كه دربارهء تو مىشنوم ؟ » گفت : « خبر نادرست به تو داده‌اند ، من به تجارت آمده‌ام و مالم را ميان كسان پراكنده‌ام وقتى مالم به دستم برسد مىروم . » اسد به دو گفت : « از ولايت من برو . » گويد : زياد برفت و به كار خويش پرداخت ، حسن باز به اسد خبر داد و كار وى را بزرگ شمرد و اسد كس فرستاد و او را بخواند و چون در او نظر كرد و گفت :\r\n« مگر نگفته بودم در خراسان نمانى ؟ » گفت : « اى امير ، ترا از جانب من زحمتى نباشد » گويد : اسد را خشمگين كرد كه دستور كشتنشان را داد .\r\nابو موسى به دو گفت : « هر چه مىكنى بكن » [ 1 
  ] و خشم اسد بيفزود و به دو گفت : « مرا به جاى فرعون نهادى ؟ » گفت : « من ترا ننهادم ، خداى نهاد » گويد : پس آنها را بكشتند ، ده كس بودند از مردم كوفه كه كسى از آنها جان به در نبرد بجز دو پسر كه سنشان را اندك يافت و بگفت تا بقيه را در كشانشاه كشتند .\r\nجمعى ديگر گفته‌اند : اسد بگفت تا زياد را به دو نيم كنند ، او را ميان دو كس دراز كردند و ضربتى زدند كه شمشير كارگر نشد و مردم بازار تكبير گفتند .\r\nاسد گفت : « هر چه خبر است ؟ » گفتند : « شمشير در او كارگر نشد » گويند : پس شمشيرى به ابو يعقوب داد كه با شلوارى برون شد ، كسان\r\n\r\n","description":"","footnote":"\r\n[ 1 
  ] فَاقْضِ ما أَنْتَ قاضٍ 20 : 72 ( طه آيهء 72 ) آيه در قرآن ضمن حكايت از خطاب جادو گران به فرعون آمده ( م )\r\n","page_name":" 4088 ","page_number":333},
  {"content":"\r\nفراهم آمده بودند و ضربتى به او بزد كه كارگر نشد ، ضربتى ديگر بزد و او را دو نيمه كرد .\r\nگروهى ديگر گفته‌اند : بيزارى را بر آنها عرضه كرد ، هر كس از آنها كه از آنچه دربارهء وى گفته بودند بيزارى كرد آزاد شد ، هشت كس از آنها از بيزارى كردن ، دريغ كردند ، دو كس بيزارى كردند و روز بعد يكى از آنها بيامد ، اسد در مجلس خويش بود كه به بازار مشرف بود ، گفت : « مگر اين اسير ديروزى ما نيست ؟ » و چون او را پيش اسد آوردند گفت : « تقاضا دارم مرا به يارانم ملحق كنى » پس او را به جايى بردند كه بازار نمودار بود و او مىگفت : « خشنوديم كه خداى پروردگار ما باشد و اسلام دينمان و محمد صلى الله عليه و سلم پيمبرمان » گويد : اسد شمشير بخاراخذاه را خواست و با دست خويش گردن او را بزد ، چهار روز پيش از عيد قربان .\r\nگويند : پس از آنها يكى از مردم كوفه بيامد كه كثير نام داشت و پيش ابو النجم منزل گرفت ، كسانى كه زياد را ديده بودند پيش وى آمدند كه با آنها سخن مىكرد و دعوتشان مىكرد ، يك سال يا دو سال بر اين حال بود . كثير بىسواد بود ، هنگامى كه در دهكده اى به نام مرعم بود ، خداش پيش وى آمد و بر كثير تسلط يافت . به قولى نام وى عماره بود . وى را خداش گفتند از آن رو كه در دين خدشه آورده بود .\r\nگويند : اسد عيسى بن شداد برجمى را در امارت اولش به جايى فرستاد و بر ثابت قطنه سالارى داد . ثابت خشمگين شد و اسد را هجا گفت ضمن شعرى به اين مضمون :\r\n« چنان مىبينم كه هر قومى « پدر خويش را شناسند « اما پدر بجيله ميانشان متغير است\r\n","description":"","footnote":"","page_name":" 4089 ","page_number":334},
  {"content":"\r\n« چنان يافته‌ايم كه پدر من « پدر تو نيز هست « پس بر ضد من با دشمن مباش « تا تير خويش را سوى كسى افكنم « كه تير خويش را سوى تو افكند « و دشمن كسى باشم كه با وى دشمنى كنى « و اين از سر دروغ نيست « چرا مرا تابع بر جمى كردى ؟\r\n« در صورتى كه بر جمى زبون بود و در خور تبعه بودن » در همين سال هشام بن عبد الملك ، اشرس بن عبد الله سلمى را عامل خراسان كرد .\r\nمحمد بن صلت ثقفى گويد : هشام بن عبد الملك ، اسد بن عبد الله را از خراسان برداشت و اشرس بن عبد الله سلمى را بر آنجا گماشت و به دو دستور داد كه مكاتبهء وى با خالد بن عبد الله قسرى باشد .\r\nگويد : اشرس مردى فاضل و نيكو كار بود و او را به سبب فضلى كه داشت ، كامل نام داده بودند ، پس سوى خراسان روان شد و چون بيامد از آمدنش خرسند شدند ، ابو اميه ، عمير يشكرى را بر نگهبانى خويش گماشت سپس او را برداشت و سمط را گماشت ، ابو المبارك كندى را قضاى مرو داد ، اما از قضا چيزى نمىدانست ، پس با مقاتل بن حيان مشورت كرد كه مقاتل ، محمد بن زيد را به او نمود كه وى را به قضا گماشت و همچنان قاضى بود ، تا اشرس معزول شد ، وى نخستين كس بود كه در خراسان سپاهيان مقيم داشت و عبد الملك بن زيار باهلى را بر آن گماشت .\r\nگويد : اشرس كارهاى كوچك و بزرگ را شخصاً رسيدگى مىكرد .\r\nگويد : و چنان بود كه وقتى اشرس به خراسان آمد مردم از خرسندى تكبير\r\n","description":"","footnote":"","page_name":" 4090 ","page_number":335},
  {"content":"\r\nگفتند و يكى در اين باب شعرى گفت به اين مضمون :\r\n« خداى رحمان شبانگاه « صداى تكبير قومى را شنيد « كه پيشوايشان كه يكى از طايفهء سليم بود « به نزدشان آمده بود « پيشواى هدايتى كه كارشان را نيرو داد .\r\n« در صورتى كه لاغر بودند و استخوانهايشان مخ نداشت » گويد : وقتى آمد ، بر خرى نشست ، حيان نبطى به دو گفت : « اى امير اگر مىخواهى ولايتدار خراسان باشى ، بر اسب نشين و تنگ اسب خويش را بكش و چندان تازيانه بر كفل آن بزن كه وارد آتش شود و گر نه باز گرد . » گفت : « اى حيان ، در اين صورت باز مىگردم ، و وارد آتش نمىشوم . » گويد : اما بماند و بر اسب نشست .\r\nيحيى بن حصين گويد : پيش از آمدن اشرس به خواب ديدم كه يكى مىگفت :\r\n« سخت دل سست اقدام بدفال سوى شما آمده » و من از ترس بيدار شدم ، شب بعد به خواب ديدم كه سخت دل ، سست اقدام ، بدفال خيانتگر قوم خويش ، جعفر ، سوى شما آمده ، سپس شعرى به اين مضمون خواند :\r\n« سپاهى كه جغر اميرشان باشد « نابود مىشود « اما مىتوان پيش از پايمال شدن « از حادثه جلوگيرى كرد\r\n« اگر قوم را بوسيله وى در مقابل آنها باز برند ، شايد « و گر نه حديث سخنگوى خواهند شد » گويد : اشرس را در خراسان جغر لقب داده بودند .\r\n","description":"","footnote":"","page_name":" 4091 ","page_number":336},
  {"content":"\r\nدر اين سال ابراهيم بن هشام سالار حج بود ، اين را از ابو معشر آورده‌اند .\r\nواقدى و ديگران نيز چنين گفته‌اند .\r\nواقدى گويد : در اين سال ، روز پس از قربان ، پس از نيمروز ابراهيم بن هشام در منى با كسان سخن كرد و گفت : « از من پرسش كنيد ، من فرزند يگانه‌ام ، از هيچكس پرسش نخواهيد كرد كه از من داناتر باشد . » گويد : يكى از مردم عراق به پا خاست و دربارهء قربان از او پرسيد كه واجب است يا نه ؟ و هشام ندانست به او چه گويد و فرود آمد .\r\nدر اين سال ، عامل مدينه و مكه و طائف ابراهيم بن هشام بود . عهده دار نماز بصره ابان بن ضبارهء يزنى بود . سالار نگهبانان بصره بلال بن ابى برده بود ، قضاى آنجا با ثمامة بن عبد الله انصارى بود از جانب خالد بن عبد الله قسرى .\r\nعامل خراسان ، اشرس بن عبد الله بود .\r\nآنگاه سال صد و دهم در آمد .\r\n\r\nسخن از خبر حوادثى كه به سال صد و دهم بود\r\nاز جمله حوادث سال آن بود كه مسلمة بن عبد الملك به غزاى تركان رفت و از جانب در بندالانها سوى آنها رفت و با خاقان و سپاه وى تلاقى كرد كه نزديك به يك ماه نبرد كردند ، بارانى سخت بر آنها باريد و خدا خاقان را هزيمت كرد كه بازگشت ، مسلمه نيز بازگشت و بر مسجد ذو القرنين عبور كرد .\r\nدر همين سال ، چنان كه گفته‌اند معاوية بن هشام به غزاى سرزمين روم رفت و صماله را گشود .\r\nو هم در اين سال عبد الله بن عقبه فهرى به غزاى تابستانى رفت .\r\nچنان كه واقدى گويد سالار سپاه دريا عبد الله بن معاوية بن خديج بود .\r\n","description":"","footnote":"","page_name":" 4092 ","page_number":337},
  {"content":"\r\nدر همين سال ، اشرس ذميان سمرقند و ما وراء النهر را به اسلام خواند ، به شرط آنكه جزيه را از آنها بردارد ، و اين را پذيرفتند و چون اسلام آوردند جزيه بر آنها نهاد و آن را مطالبه كرد كه به جنگ وى آمدند .\r\n\r\nسخن از كار اشرس و مردم سمرقند و مجاورانشان دربارهء مسلمانى و برداشتن جزيه\r\nگويد : اشرس هنگام ولايتدارى خراسان گفت : « يكى را بجوييد كه متقى باشد و فاضل كه او را سوى مردم ما وراء النهر فرستم كه آنها را به اسلام بخواند . » ابو الصيداء صالح بن طريف وابستهء بنى ضبه را به دو نشان دادند اما ابو الصيداء گفت : « من در زبان فارسى مهارت ندارم » پس ربيع بن عمران تميمى را به دو پيوستند .\r\nچنان كه گويند ابو الصيداء گفت : « مىروم به شرط آنكه هر كه اسلام بيارد جزيه از او گرفته نشود ، كه خراج خراسان سرانه مردان است » اشرس گفت : « چنين باشد » ابو الصيداء به ياران خويش گفت : « من روان مىشوم ، اگر عاملان همكارى نكردند مرا بر ضد آنها كمك مىكنيد ؟ » گفتند : « بله »\r\nپس ابو الصيداء سوى سمرقند رفت كه حسين بن ابى العمرطهء كنيد عامل آنجا بود ، بر جنگ و خراج .\r\nگويند : پس ابو الصيداء مردم سمرقند و اطراف آن را به اسلام خواند به شرط آنچه جزيه از آنها برداشته شود ، و كسان با شتاب به مسلمانى روى آوردند . غوزك به اشرس نوشت كه خراج كاستى گرفتهء ، اشرس به ابى العمرطه نوشت كه خراج مايهء قوت مسلمانان است ، شنيده‌ام كه مردم سغد و امثال آنها از روى دلبستگى اسلام\r\n","description":"","footnote":"","page_name":" 4093 ","page_number":338},
  {"content":"\r\nنياورده‌اند ، بلكه براى فرار از جزيه به مسلمانى رو آورده‌اند ، بنگر هر كه ختنه كرده و فرايض را به پا داشته و اسلامش نكو شده و سوره اى از قرآن را آموخته ، خراج از او بردار .\r\nگويند : پس از آن ، اشرس ابو العمر طه را از خراج برداشت و آن را به هانى بن هانى داد و اشحيذ را به دو پيوست . ابو العمر طه به ابو الصيداء گفت : « من اكنون با خراج كارى ندارم ، با هانى و اشحيذ سخن كن . » گويند : ابو الصيداء آنها را از گرفتن جزيه از مسلمانان منع كرد هانى به دو - نوشت كه كسان مسلمان شده‌اند و مسجدها ساخته‌اند . پس از آن دهقانان بخارا پيش اشرس آمدند و گفتند : « خراج از كه مىگيرى كه همه كسان عرب شده‌اند ؟ » اشرس به هانى و عاملان نوشت كه از هر كس سابقاً خراج مىگرفته‌ايد بگيريد .\r\nگويند : هانى و عاملان ، جزيه را بر مسلمانشدگان پس آوردند كه آنها مقاومت كردند و هفت هزار كس از مردم سغد كناره گرفتند و در هفت فرسخى سمرقند جاى گرفتند . ابو الصيداء و ربيع بن عمران تميمى و قاسم شيبانى و ابو فاطمه ازدى و بشر بن جرموز ضبى و خالد بن عبد الله نحوى و بشر بن زنبور ازدى و عامر بن قشير ، يا بشير خجندى ، و بيان عنبرى و اسماعيل بن عقبه پيش آنها رفتند كه ياريشان كنند .\r\nراوى گويد : اشرس ، ا بن ابى العمر طه را از كار جنگ برداشت و مجشر بن مزاحم سلمى را به جايش نهاد و عميرة بن سعد شيبانى را به دو پيوست .\r\nگويد : وقتى مجشر بيامد به ابو الصيداء نوشت و خواست كه با اياران خويش به نزد وى رود ، ابو الصيداء و ثابت بن قطنه برفتند كه آنها را به زندان كرد ، ابو الصيداء گفت : « نامردى كرديد و از گفتهء خويش باز گشتند . » هانى به دو گفت :\r\n« هر كارى كه حفظ خون مسلمانان در آن باشد نامردى نيست » پس ابو الصيداء را پيش اشرس بردند و ثابت بن قطنه را به نزد خويش\r\n","description":"","footnote":"","page_name":" 4094 ","page_number":339},
  {"content":"\r\nبداشت .\r\nگويد : و چون ابو الصيداء را ببردند يارانش فراهم آمدند و ابو فاطمه را سالار خويش كردند كه با هانى نبرد كنند .\r\nهانى گفت : « دست بداريد تا من به اشرس بنويسم و راى وى سوى ما بيايد و به دستور وى كار كنيم » گويد : پس به اشرس نوشتند ، اشرس نوشت كه خراج بر آنها نهيد . ياران ابو الصيداء بازگشتند و كارشان سستى گرفت . پس از آن از پى سرانشان برآمدند و آنها را بگرفتند و سوى مرو بردند . ثابت همچنان محبوس بماند . اشرس ، سليمان بن ابى السرى وابستهء بنى عوافه را در كار خراج به هانى بن ابى هانى پيوست ، هانى و عاملان خراج در كار گرفتن خراج اصرار ورزيدند و بزرگان عجم را تحقير كردند . مجشر ، عميرة بن سعد را بر دهقانان مسلط كرد كه متوقفشان كردند و جامه هايشان را پاره كردند و كمربندهايشان را به گردنهايشان افكندند و از مردم ضعيف كه مسلمان شده بودند جزيه گرفتند ، از اين رو و مردم سغد و بخارا كافر شدند و تركان را به جنبش آوردند .\r\nگويد : ثابت قطنه همچنان به زندان مجشر بود تا نصر بن سيار بيامد كه بر مجشر سالارى داشت و ثابت را همراه ابراهيم بن عبد الله ليثى پيش اشرس فرستاد كه او را محبوس كرد .\r\nگويد : و چنان بود كه نصر بن سيار با ثابت قطنه لطف و نكويى كرده بود و او هنگامى كه به نزد اشرس به زندان بود و شعرى در ستايش نصر گفت كه از جمله اين است :\r\n« اى نصر پسر سيار ، من كارى را « كه به سبب آن بر پيشينيان خويش سبق گرفتى « به ياد دارم « كه وقتى عشيره‌ام از من باز ماندند\r\n","description":"","footnote":"","page_name":" 4095 ","page_number":340},
  {"content":"\r\n« و يارانم كوتاهى آوردند « و هر دوستى كه از او اميد داشتم مخالف من شد « و رابطهء همسايه‌ام سستى گرفت « چون آزاده اى از من دفاع كردى « من كارى را كه آنها درباره‌ام گفته بودند « مرتكب نشده بودم « و جامهء خويش را نيالوده بودم « و نسبت به پيشوايى كه اطاعت او مىبايد كرد « نافرمانى نكرده بودم « و ننگى نياورده بودم » كه شعرى دراز است .\r\nعلى گويد : اشرس براى غزا حركت كرد و در آمل جاى گرفت و سه ماه آنجا ببود . قطن بن قتيبه بيامد و با ده هزار كس از نهر عبور كرد مردم سغد و بخارا با خاقان و تركان بيامدند و قطن بن قتيبه را در محوطهء خندقش محاصره كردند ، خاقان هر روز سوارى را برمىگزيد كه با گروهى از تركان از نهر مىگذشت . بعضىها گفته‌اند با اسبان برهنه به آب مىزدند و عبور مىكردند و گله هاى كسان را غارت مىكردند .\r\nگويد : اشرس ، ثابت قطنه را با كفالت [ 1 
  ] عبد الله بن بسطام و سوران فرستاد كه تركان را تعقيب كردند و در آمل با آنها نبرد كردند و آنچه را گرفته بودند پس گرفتند .\r\nپس از آن تركان از نهر گذشتند ، آنگاه اشرس با كسان سوى قطن بن قتيبه عبور كرد . وى يكى را به نام مسعود كه از مردم بنى حيان بود با دسته اى فرستاد\r\n\r\n","description":"","footnote":"\r\n[ 1 
  ] كلمه متن\r\n","page_name":" 4096 ","page_number":341},
  {"content":"\r\nكه با دشمن تلاقى كردند و با آنها نبرد كردند و كسانى از مسلمانان كشته شدند ، مسعود هزيمت شد و پيش اشرس بازگشت و يكى از شاعرانشان شعرى گفت به اين مضمون :\r\n« دستهء مسعود توفيق نيافت « حاصل آن بجز مقدارى تلاش و راه پيمايى نبود « به سرزمين خشكى رفتند كه كس آنجا نبود « و درست همانند زنبوران بودند »\r\nگويد : آنگاه دشمن بيامد و چون نزديك رسيد ، مسلمانان به مقابله رفتند و با آنها نبرد كردند و از جاى خويش بگشتند كه در اثناى آن كسانى از مسلمانان كشته شدند ، آنگاه مسلمانان هجوم بردند و ثبات آوردند و مشركان هزيمت شدند .\r\nگويد : پس از آن اشرس با كسان برفت و در بيكند جاى گرفت . دشمن آب را از آنها ببريد . اشرس و مسلمانان آن روز و آن شب در اردوگاه خويش ببودند .\r\nصبحگاهان آبشان تمام شد حفارى كردند اما آب به دست نيامد و تشنه ماندند و سوى شهرى رفتند كه از آنجا آب را از آنها بريده بودند . قطن بن قتيبه بر مقدمهء مسلمانان بود ، دشمن به مقابلهء آنها آمد كه نبرد كردند اما از تشنگى بيتاب شدند و هفتصد كس از آنها از تشنگى جان دادند و كسان توان نبرد نداشتند . در صف مردم رباب بيش از هفت كس نماند . نزديك بود ضرار بن حصين اسير شود ، از بس كه وامانده شده بود . حارث بن سريج كسان را ترغيب كرده و گفت : « اى مردم ، كشته شدن با شمشير در دنيا از مرگ به سبب تشنگى محترمانه تر است و به نزد خداى ثواب بيشترى دارد . » گويد : پس حارث بن سريج و قطن بن قتيبه و اسحاق بن محمد برادر وكيع با گروهى از سواران بنى تميم و قيس پيش رفتند و نبرد كردند تا تركان را از آب به كنار زدند و مسلمانان سوى آب شتافتند و بنوشيدند و سيراب شدند .\r\n","description":"","footnote":"","page_name":" 4097 ","page_number":342},
  {"content":"\r\nگويد : ثابت قطنه بر عبد الملك بن دثار باهلى گذشت و به دو گفت : « اى عبد الملك ترا به جهاد رغبت هست ؟ » گفت : « مهلتم بده تا غسل كنم و حنوط بمالم » ثابت توقف كرد تا وى بيامد و با هم برفتند ، ثابت به ياران خويش گفت : « من نبرد اين قوم را نيكتر از شما مىدانم » و آنها را ترغيب كرد كه به دشمن حمله بردند ، كار جنگ بالا گرفت ، ثابت كشته شد ، با تنى چند از مسلمانان از صخر بن مسلم بن نعمان عبدى و عبد الملك بن دثار باهلى و وجيه خراسانى و عقار بن عقبهء عودى از آن جمله بودند .\r\nگويد : قطن بن قتيبه و اسحاق بن محمد گروهى از سواران بنى تميم و قيس را به هم پيوستند و بيعت مرگ كردند و به طرف دشمن رفتند و با آنها نبرد كردند و پسشان راندند كه مسلمانان به تعقيبشان برخاستند و از آنها همى كشتند تا شب از همديگرشان جدا كرد و دشمن پراكنده شد . پس از آن اشرس سوى بخارا رفت و مردم آنجا را محاصره كرد .\r\nفضيل بن غزوان گويد : وجيه بن بنانى هنگامى كه بر خانه طواف مىبرديم به من گفت : « با تركان مقابل شديم و جمعى از ما را بكشتند ، من نيز از پاى در آمدم ، آنها را مىديدم كه مىنشستند و مىنوشيدند ، وقتى به من رسيدند يكيشان گفت : « او را واگذاريد كه جايى دارد كه قدم مىنهد و مدتى دارد كه بدان مىرسد » وجيه گفت : « اينك جايى است كه قدم مىنهم و اميد شهادت دارم . » فضيل گويد : به خراسان بازگشت و با ثابت به شهادت رسيد .\r\nوازع بن مايق گويد : در جنگ اشرس ، وجيه با دو استر بر من گذشت گفتمش :\r\n« اى ابو اسماء چگونه اى ؟ » گفت : « ما بين حيرت زده‌ام و رهيافته ، خدايا دو صف را در هم پيچ . » آنگاه با قوم در آميخت . شمشير خويش را آويخته بود و عبايى بتن داشت ، و به شهادت رسيد ،\r\n","description":"","footnote":"","page_name":" 4098 ","page_number":343},
  {"content":"\r\nهيثم بن منخل عبدى نيز به شهادت رسيد .\r\nعبد الله بن مبارك گويد : وقتى اشرس با تركان تلاقى كرد ثابت قطنه گفت :\r\n« خدايا من دوش ميهمان ا بن بسطام بودم ، مرا امشب مهمان خويش كن ، به خدا نبايد بنى اميه مرا بسته به آهن بنگرند » . پس از آن حمله برد ، يارانش نيز حمله بردند ، يارانش سستى كردند اما او ثابت آورد ، يابوى او را با تير زدند كه روى دستها بلند شد و او را بينداخت كه پيش رفت و ضربت خورد و زخمى شد و چون از پاى در آمد گفت :\r\n« خدايا شب پيش ، مهمان ا بن بسطام بودم و امشب مهمان توام از ثواب خويش بهشت را نصيب من كن » على گويد : به قولى اشرس از نهر عبور كرد و در بيكند فرود آمد و آنجا آب نيافت ، صبحگاهان از آنجا حركت كردند و چون به قصر بخاراخذاه رسيدند كه با آنها يك ميل فاصله داشت ، هزار سوار به مقابلهء آنها آمدند و اردوگاه را محاصره كردند . غبار برخاست و كس نمىتوانست مجاور خويش را ببيند .\r\nگويد : شش هزار كس از آنها تلف شد كه قطن بن قتيبه و غوزك دهقان از آن جمله بودند . عاقبت به يكى از قصرهاى بخارا رسيدند و مىپنداشتند كه اشرس هلاك شده ، اما اشرس در قصرهاى بخارا بود و دو روز بعد او را بديدند .\r\nگويد : در اين نبرد غوزك به تركان پيوست ، وى با قطن وارد قصر شده بود ، قطن يكى را پيش وى فرستاد كه به فرستادهء قطن بانگ زدند و او به تركان پيوست .\r\nگويد : به قولى در آن روز غوزك ميان سواران افتاد و ناچار بود به آنها ملحق شود . به قولى ديگر اشرس كسى پيش غوزك فرستاد و طاسى از او خواست و او به فرستادهء اشرس گفت : « جز اين طاس چيزى براى من نمانده كه با آن آب برگيرم از آن درگذر » اشرس پيغام داد كه در كدويى بنوش و طاس را براى من بفرست ، و غوزك از او جدا شد .\r\nگويد : عامل سمرقند نصر بن سيار بود و عامل خراج آنجا عميرة بن سعد\r\n","description":"","footnote":"","page_name":" 4099 ","page_number":344},
  {"content":"\r\nشيبانى بود كه در محاصره بودند ، عميره از جمله كسانى بود كه با اشرس آمده بودند . قريش بن ابى كهمس بر اسبى بيامد و به قطن گفت : « امير با سپاه فرود آمد و از سپاه بجز تو كسى كم نبود . » پس قطن با كسان سوى اردوگاه رفت كه يك ميل تا آنجا فاصله بود .\r\nگويد : به قولى اشرس نزديك شهر بخارا فرود آمد ، به فاصلهء قريب يك فرسخ .\r\nاين منزلگاه را مسجد مىگفتند . سپس از آنجا سوى مرغزارى رفت كه آنجا را بوادره مىگفتند . سبابه يا شبابه ، وابستهء قيس بن عبد الله باهلى وقتى پيش آنها آمد كه در كمرجه بودند . كمرجه از معتبرترين و مهمترين نبردهاى خراسان بود كه در ايام اشرس رخ داد . مرد باهلى به آنها گفت : « خاقان فردا بر شما گذر مىكند راى من اين است كه آمادگى خويش را نمودار كنيد كه شوكت و حشمت بيند و طمع وى از شما ببرد . » گويد : اما يكى از جمع گفت : « اين شخص را بيازماييد كه آمده شما را بترساند » گفتند : « چنين نمىكنيم ، اين وابستهء ماست و او را به نيكخواهى شناخته‌ايم » گويد : پس گفتهء آن كس را نپذيرفتند و چنان كردند كه آن وابسته گفته بود .\r\nگويد : صبحگاهان خاقان بيامد و چون مقابل آنها رسيد راه بخارا گرفت و چنان وانمود كه آهنگ آنجا دارد و سپاهيان خويش را از پشت تپه اى كه در ميانه فاصله بود سرازير كرد و فرود آمد كه آماده شدند ، اما مسلمانان از حضورشان غافل ماندند و ناگهان روى تپه نمودار شدند كه كوهى از آهن بود از مردم فرغانه و طاربند و افشينه و نسف و گروه هايى از مردم بخارا .\r\nگويد : جمع مسلمانان سخت متحير شدند . كليب بن قنان زهلى گفت : « آنها\r\n","description":"","footnote":"","page_name":" 4100 ","page_number":345},
  {"content":"\r\nقصد حمله به شما دارند ، اسبان زره دار خويش را به طرف راه نهر برانيد و چنان وانماييد كه مىخواهيد آن را سيراب كنيد . وقتى اسبان را ببريد راه در بند گيريد\r\nو يكان يكان وارد آن شويد .\r\nگويد : وقتى تركان رفتنشان را بديدند در تنگه ها به آنها حمله بردند اما آنها راه را بهتر از تركان مىدانستند و زودتر از آنها به در بند رسيدند و تركان در آنجا به مسلمانان پيوستند و يكى را كه مهلب نام داشت و از عربان بود و عقبدار قوم بود بكشتند و به نبرد پرداختند و بر در بيرونى خندق تسلط يافتند و وارد شدند ، يكى از عربان بيامد و يك دسته نى آورد كه آن را مشتعل كرده بود ، و به طرف تركان انداخت كه دور شدند و چند كشته و زخمى به جاى نهادند .\r\nگويد : شبانگاه تركان برفتند و عربان پل را بسوختند ، خسرو پسر يزدگرد با سى كس پيش آنها آمد و گفت : « اى گروه عربان چرا خودتان را به كشتن مىدهيد ، من بودم كه خاقان را آوردم كه مملكتم [ 1 
  ] را به من باز دهد و براى شما امان مىگيرم . » اما عربان به دو ناسزا گفتند و او برفت .\r\nگويد : باز غرى با دويست كس سوى آنها آمد . وى از مدبران مردم ما وراء النهر بود كه خاقان با وى مخالفت نمىكرد ، دو كس از خويشاوندان خاقان نيز با وى بودند ، چند اسب از پادگان اشرس را نيز همراه داشت گفت : « به ما امان بدهيد تا نزديكتان آييم و آنچه را خاقان مرا براى آن فرستاده با شما بگويم » گويد : وى را امان دادند كه نزديك شهر آمد ، از بالا بر او نمودار شدند تعدادى از اسيران عرب همراه وى بود .\r\nباز غرى گفت : « اى گروه عربان يكى از خودتان را پايين فرستيد ، تا پيام خاقان را با وى بگويم »\r\n\r\n","description":"","footnote":"\r\n[ 1 
  ] كلمهء متن\r\n","page_name":" 4101 ","page_number":346},
  {"content":"\r\nگويد : حبيب وابستهء مهره را كه از مردم در قين بود پايين فرستادند كه با وى سخن كردند ، اما او فهم نكرد .\r\nگفت : « يكى را پايين بفرستيد كه گفتار مرا فهم كند » پس يزيد بن سعيد باهلى را فرستادند كه شتابان به نزديك تركان رفت . باز غرى گفت : « اينك اسبان پادگان است و سران عرب كه اسير شده‌اند » . سپس گفت : « خاقان مرا پيش شما فرستاده و به شما مىگويد كه من هر يك از شما را كه مقرريش نهصد باشد ، هزار مىكنم و هر كه مقرريش سيصد باشد ششصد مىكنم . و قصد دارد پس از اين با شما نيكى كند .\r\nگويد : يزيد با وى گفت : « اين كار سر نمىگيرد ، چگونه عربان كه گرگانند با با تركان توانند بود كه گوسفندانند ، ميان ما و شما صلح نخواهد بود . » گويد : باز غرى خشمگين شد و دو مرد ترك كه با وى بودند گفتند : « گردنش را بزنيم . » گفت : « نه ، با امان به نزد ما فرود آمده » گويد : يزيد سخنى را كه تركان به بازغرى گفتند فهم كرد و بيمناك شد و گفت :\r\n« بله ، اى بازغرى مگر\r\nاينكه ما را دو نيمه كنيد ، يك نيمه با بنه ها بمانند و نيمهء ديگر با خاقان بروند ، اگر خاقان ظفر يافت ما با وى خواهيم بود . و اگر جز اين باشد مانند ديگر شهرهاى مردم سغد خواهيم بود » گويد : باز غرى و آن دو ترك به گفتهء وى رضايت دادند . و به دو گفت : « آنچه را دربارهء آن تراضى كرديم با قوم بگويم . » وى بيامد و سر طناب را گرفت كه او را بالا كشيدند و چون بالاى حصار شهر رسيد بانگ زد : « اى مردم كمرجه فراهم آييد كه كسانى سوى شما آمده‌اند و مىگويند : « از پس ايمان آوردن ، كافر شويد ، رأى شما چيست ؟ » گفتند : « نمىپذيريم و رضايت نمىدهيم » گفت : « شما را دعوت مىكند كه همراه مشركان با مسلمانان جنگ كنيد . »\r\n","description":"","footnote":"","page_name":" 4102 ","page_number":347},
  {"content":"\r\nگفتند : « پيش از آنكه چنين شود همگى جان مىدهيم » گفت : « پس به آنها بگوييد » گويد : پس از بالا بر آنها نمودار شدند و گفتند : « اى باز غرى ، اگر اسيرانى را كه به دست داريد مىفروشى فديهء آنها را مىدهيم ، اما آنچه را سوى آن دعوتمان كرده اى از شما نمىپذيريم . » باز غرى به آنها گفت : « چرا خودتان را از ما نمىخريد كه شما نيز به نزد ما همانند اسيرانى هستيد كه به دست داريم . » گويد : حجاج بن حميد نضرى به دست آنها بود كه به دو گفتند : « اى حجاج چرا سخن نمىكنى ؟ » گفت : « مراقبت منند » گويد : آنگاه خاقان بگفت تا درختان را ببرند و بنا كردند چوبهاى تر را مىانداختند تا خندق پر شد كه مىخواستند به طرف آنها عبور كنند ، اما در چوبها آتش افروختند و از صنع خداى عز و جل باد سخت برخاست .\r\nگويد : آتش در چوبها افروخت و آنچه به شش روز كرده بودند ، در لختى از روز بسوخت و ما تير سوى آنها افكنديم و به زحمتشان انداختيم و به زخمها مشغولشان داشتيم .\r\nگويد : تيرى به تهيگاه بازغرى خورد و شاشبند شد و همان شب بمرد . تركان وى گوشهاى خويش را ببريدند و بدحال شدند و با سرهاى فرو افتاده بر او ميگريستند و سخت آشفته حال بودند .\r\nگويد : و چون روز برآمد اسيران را بياوردند كه يكصد كس بودند از جمله ابو العوجا عتكى و ياران وى كه آنها را بكشتند و سر حجاج بن حميد نضرى را سوى مسلمانان افكندند .\r\nگويد : دويست تن از فرزندان مشركان به عنوان گروگان به نزد مسلمانان\r\n","description":"","footnote":"","page_name":" 4103 ","page_number":348},
  {"content":"\r\nبودند كه آنها را كشتند ، پس از آن دل به مرگ دادند و نبردى سخت شد و بر در خندق بايستادند . پنج كس از سران قوم بالاى حصار رفتند كليب گفت : « كى براى مقابله با اينان با من همراهى مىكند ؟ » ظهير بن مقاتل طفاوى گفت : « من با تو همراهى مىكنم » و شتابان برفت و به تنى چند از جوانان گفت : « به دنبال من بياييد » و خود او زخمدار بود .\r\nگويد : آن روز دو كس از آن سران كشته شدند و سه كس جان به در بردند . و گويد : يكى از شاهان به محمد بن وشاح گفته بود : « شگفتا كه در ما وراء النهر [ 1 
  ] شاهى نمانده\r\nكه در كمرجه نبرد نكرده باشد ، بجز من ، و براى من گران است كه همراه همگانم نبرد نكنم و مقام من معلوم شود . » گويد : مردم كمرجه چنان بودند تا سپاه عربان بيامد و در فرغانه جاى گرفت ، خاقان مردم سغد و فرغانه و چاچ و دهقانان را ملامت كرد و به آنها گفت : « پنداشته بوديد كه در اينجا پنجاه خر هست و ما آن را در مدت پنج روز خواهيم گشود ، اما پنج روز دو ماه شد » و به آنها ناسزا گفت و دستور حركت داد .\r\nگفتند : « ما از كوشش باز نمىمانيم ، فردا به نزد ما حاضر باش و بنگر . » گويد : و چون روز بعد شد خاقان بيامد و بايستاد ، شاه طار بند به نزد وى آمد و اجازه خواست كه نبرد كند و وارد شهر شود .\r\nخاقان گفت : « رأى من نيست كه در اينجا نبرد كنى » كه او را بزرگ مىداشت .\r\nگفت : « دو تن از كنيزان عرب را براى من مقرر دار و من به طرف آنها مىروم . » راوى گويد : خاقان اجازه داد و او به نبرد پرداخت . هشت كس از آنها كشته شد ، بيامد تا به نزديك رخنه اى بايستاد ، پهلوى رخنه خانه اى بود كه از آنجا رو زنى به رخنه باز مىشد ، در خانه يكى از مردم تميم بود كه بيمار بود . قلابى به طرف وى\r\n\r\n","description":"","footnote":"\r\n[ 1 
  ] كلمه متن\r\n","page_name":" 4104 ","page_number":349},
  {"content":"\r\nافكند كه به زره اش بند شد . زنان و كودكان بانگ بر آوردند و او را كشيدند كه برو و بر زانو در افتاد ، يكى سنگى به دو زد كه پاى گوشش خورد و نيمه جان شد . يكى با نيزه بزد و او را بكشت . جوانى نو سال از تركان بيامد و پوشش و شمشير وى را بر گرفت و ما پيكر او را از دست آنها گرفتيم .\r\nگويد : به قولى كسى كه به اين كار پرداخت يكه سوار چاچ بود .\r\nگويد : و چنان بود كه پاره چوبها به ديوار خندق چسبانيده بودند و مقابل آن درها نهاده بودند و تيراندازان را پشت آن نشانيده بودند كه غالب بن مهاجر طايى عموى ابو العباس طوسى و دو كس ديگر يكى شيبانى و ديگرى ناجى از آن جمله بودند .\r\nسوار چاچى بيامد و در خندق نگريست ، ناجى تيرى سوى وى افكند كه به بينيش خورد يك كاشخود [ 1 
  ] تبتى داشت و تير او را زيانى نزد ، شيبانى نيز تيرى بيفكند . بجز چشمانش ديده نمىشد ، غالب بن مهاجر نيز تيرى بينداخت كه پيكان به سينه اش فرو رفت و از پاى بيفتاد و حادثه اى براى خاقان سختتر از اين نبود .\r\nگويد : به قولى خاقان حجاج و ياران وى را آن روز كشت از آن رو كه به شدت غمين شده بود ، آنگاه كس پيش مسلمانان فرستاد كه رسم ما نيست كه وقتى بر شهرى فرود آمديم بدون گشودن آن يا رفتن حريفان از آنجا حركت كنيم .\r\nكليب بن قطن به دو گفت : « دين ما نيز چنان است\r\nكه تسليم نمىشويم تا كشته شويم ، هر چه مىخواهيد بكنيد . » گويد : تركان چنان ديدند كه ماندنشان در مقابل مسلمانان مايهء زيان است و امانشان دادند به شرط آنكه ، خاقان برود ، آنها نيز با كسان و اموال خويش سوى سمرقند يا دبوسيه روند و به آنها گفت : « كار خويش را براى رفتن از اين شهر معلوم كنيد . » گويد : مردم كمرجه كه وضع خويش را از محاصره و سختىاى كه بدان دچار\r\n\r\n","description":"","footnote":"\r\n[ 1 
  ] كلمه متن\r\n","page_name":" 4105 ","page_number":350},
  {"content":"\r\nبودند بديدند گفتند : با مردم سمرقند مشورت مىكنيم و غالب بن مهاجر طايى را روانه كردند كه در محلى از دره پايين رفت و سوى قصرى رفت كه آن را فرزاونه مىگفتند و دهقانى كه آنجا بود دوست وى بود . به دو گفت : « مرا سوى سمرقند فرستاده‌اند ، مركبى به من بده . » گفت : « اسبى اينجا نمىيابيم بجز يكى از اسبان خاقان كه پنجاه اسب از آن وى در باغى هست . » پس شبانگاه با هم به آن باغ رفتند و يابويى بر گرفت و بر نشست يابويى ديگر با آن مانوس بود كه از پى آن بيامد . همان شب به سمرقند رسيد و كارشان را با آنها بگفت كه گفتند : « سوى دبوسيه رويد كه آنجا نزديكتر است . » گويد : پس غالب بن مهاجر پيش ياران خويش بازگشت و از تركان گروگانها گرفتند كه متعرض آنها نشوند و آنها نيز خواستند كه يكى از مردان ترك با چند تن از آنها را همراهشان كنند . گفتند : « هر كه را مىخواهيد برگزينيد . » كه كور صول را برگزيدند كه همراهشان شود و همراهشان بود تا به جايى رسيدند كه مىخواستند .\r\nبه قولى وقتى خاقان ديد كه به آنها دسترس ندارد به ياران خويش ناسزا گفت و گفت از آنجا حركت كنند . مختار پسر غوزك و شاهان سغد با وى سخن كردند و گفتند : « اى شاه چنين مكن امانشان بده تا از آنجا درآيند و بدانند كه اين كار را به خاطر غوزك با آنها كرده اى كه وى با عربان است و در اطاعت آنهاست و مختار پسرش اين را به سبب نگرانى از وضع پدرش از تو خواسته است . » گويند : خاقان اين را پذيرفت و كور صول را با آنها فرستاد كه همراهشان باشد و از دست اندازى كسان محافظتشان كند .\r\nراوى گويد : گروگان تركان به دست آنها ماند و خاقان حركت كرد و چنان وانمود كه آهنگ سمرقند دارد ، گروگانى كه به دست مسلمانان بود از شاهانشان بود و چون خاقان حركت كرد ، كور صول به عربان گفت : « حركت كنيد . » گفتند : « خوش نداريم پيش از آنكه تركان رفته باشند حركت كنيم كه بيم\r\n","description":"","footnote":"","page_name":" 4106 ","page_number":351},
  {"content":"\r\nداريم متعرض يكى از زنان شوند و عربان حميت آرند و كارمان به جنگ افتد چنان كه بوده‌ايم . » گويد : پس ، از آنها دست بداشت تا خاقان با تركان برفت و چون نماز ظهر بكردند\r\nكورصول دستور حركت داد و گفت : « سختى و مرگ و بيم تا وقتى است كه دو فرسخ برويد ، پس از آن به دهكده هاى پيوسته به هم مىرسيد . » گويد : پس حركت كردند ، چند گروگان از عربان به دست تركان بود كه شغيب - بكرى ، يا نصرى ، و سباع بن نعمان و سعيد بن عطيه از آن جمله بودند پنج كس از تركان نيز بدست عربان بودند كه پشت سر هر يك از تركان يكى از عربان را سوار كرده بودند كه خنجرى همراه داشت و مردم ترك بجز قبا نداشت و بدينسان راه پيمودند .\r\nگويد : عجمان به كور صول گفتند : « ده هزار مرد جنگى در دبوسيه هست و بيم داريم بر ضد ما برخيزند . » عربان گفتند : « اگر با شما نبرد كردند ، ما همراه شما با آنها نبرد مىكنيم » پس ، راه پيمودند تا ميان آنها و دبوسيه يك فرسخ يا كمتر بماند و مردم آنجا كه سواران و پرچمها و جمع را بديدند پنداشتند كمرجه گشوده شده و خاقان آهنگ آنها كرده است .\r\nراوى گويد : وقتى نزديك آنها شديم ، آمادهء جنگ بودند . كليب بن قنان يكى از بنى ناجيه را به نام ضحاك فرستاد كه بر بابويى تاخت كنان برفت عامل دبوسيه عقيل بن وراد سغدى بود . ضحاك پيش آنها رسيد كه سواران و پيادگان صف بسته بودند و خبر را با آنها بگفت . مردم دبوسيه شتابان بيامدند و كسانى را كه توان پياده رفتن نداشتند يا زخمدار بودند برداشتند .\r\nگويد : پس از آن كليب ، كس پيش محمد بن كراز و محمد بن درهم فرستاد كه به سباع بن نعمان و سعيد بن عطيه خبر دهند كه به امانگاه خويش رسيده‌اند .\r\nآنگاه گروگانها را آزاد كردند . عربان يكى از گروگانهاى ترك را كه به دست داشتند\r\n","description":"","footnote":"","page_name":" 4107 ","page_number":352},
  {"content":"\r\nرها مىكردند و تركان يكى از گروگانهاى عرب را كه به دستشان بود رها مىكردند تا سباع بن نعمان به دست تركان ماند و يكى از تركان نيز به دست عربان بود و هر گروه از خيانت گروه ديگر بيم داشتند سباع گفت : « گروگان ترك را آزاد كنيد » كه او را آزاد كردند و سباع به دست آنها بماند . كور صول به دو گفت : « چرا چنين كردى ؟ » گفت : « به نظرى كه دربارهء من دارى اعتماد كردم و گفتم در چنين كارى خويشتن را از خيانت برتر مىدارى . » گويد : پس كور صول به دو چيز داد و مسلحش كرد و بر يابويى نشاند و پيش يارانش فرستاد .\r\nگويد : محاصرهء كمرجه پنجاه و هشت روز بود و چنان كه گويند ،\r\nمدت سى و پنج روز شتران خويش را آب ندادند .\r\nگويد : و چنان بود خاقان گوسفندانى ميان ياران خويش تقسيم كرد و گفت :\r\n« گوشت آن را بخوريد و پوست آن را پر از خاك كنيد و خندقشان را پر كنيد . » گويد : چنان كردند و خندق را پر كردند اما خدا ابرى فرستاد كه بباريد و باران آنچه را افكنده بودند ببرد و در نهر بزرگ انداخت .\r\nگويد : گروهى از خوارج نيز با مردم كمرجه بودند كه ابن شيخ وابسته بنى ناجيه از آن جمله بود .\r\nدر همين سال مردم كردر كافر شدند و مسلمانان با آنها نبرد كردند و ظفر يافتند .\r\nو چنان بود كه تركان با مردم كرد كمك كردند و اشرس يك هزار كس به نزد مسلمانانى فرستاد كه نزديك مردم كردر ظفر بودند . عرفجه دارمى در اين باب شعرى گفت به اين مضمون :\r\n« ما بوديم كه مردم مرو و ديگران را حفاظت كرديم .\r\n","description":"","footnote":"","page_name":" 4108 ","page_number":353},
  {"content":"\r\n« و ما بوديم كه تركان را از پيش مردم كردر برانديم « اگر آنچه را به غنيمت گرفته‌ايم « براى ديگرى نهيد « بسا باشد كه مرد كرامت پيشه « ستم بيند ، اما صبورى كند » در همين سال ، خالد بن عبد الله نماز بصره و نگهبانى و حادثات ( احتساب ؟ ) و قضا را به بلال بن ابى برده داد و اين همه را بر او فراهم آورد و ثمامة بن عبد الله بن انس را از قضا برداشت .\r\nدر اين سال ابراهيم بن هشام سالار حج بود . ابو معشر و واقدى و ديگران چنين گفته‌اند .\r\nدر اين سال عامل مدينه و مكه و طايف ابراهيم بن هشام بود .\r\nعامل كوفه و بصره و همهء عراق خالد بن عبد الله بود .\r\nعامل خراسان ، اشرس بن عبد الله بود .\r\nآنگاه سال صد و يازدهم در آمد .\r\n\r\nسخن از حوادثى كه به سال صد و يازدهم بود\r\nاز جمله حوادث سال اين بود كه معاوية بن هشام به غزاى تابستانى رفت در ناحيهء چپ و سعيد بن هشام به غزاى تابستانى رفت در ناحيهء راست و تاقيساريه پيش رفت .\r\nواقدى گويد : به سال صد و يازدهم عبد الله بن مريم به سالارى سپاه دريا به غزا رفت و هشام ، حكم بن قيس منافى را بر همهء مردم شام و مصر امارت داد .\r\nو هم در اين سال تركان سوى آذربيجان رفتند و حارث بن عمرو به مقابلهء آنها\r\n","description":"","footnote":"","page_name":" 4109 ","page_number":354},
  {"content":"\r\nرفت و هزيمتشان كرد .\r\nو هم در اين سال هشام ، جراح بن عبد الله حكمى را ولايتدار ارمينيه كرد .\r\nو هم در اين سال هشام ، اشرس بن عبد الله سلمى را از خراسان برداشت و جنيد بن عبد الرحمان مزنى را ولايتدار آنجا كرد .\r\n\r\nسخن از اينكه چرا هشام اشرس را از خراسان برداشت و جنيد را عامل آنجا كرد ؟\r\nابو الذيال گويد : سبب عزل اشرس آن بود كه شداد بن خالد باهلى پيش هشام رفت و از اشرس شكايت كرد كه او را معزول كرد و جنيد بن عبد الرحمان را عامل خراسان كرد ، به سال صد و يازدهم .\r\nگويد : هشام از آن رو جنيد را عامل خراسان كرد كه وى گردن آويزى به ام حكيم دختر يحيى بن حكم ، زن هشام هديه كرده بود كه گوهرى بر آن بود كه هشام از آن شگفتى كرد و جنيد گردن آويز ديگرى نيز به هشام هديه كرد كه او را عامل خراسان كرد و هشت اسب بريد براى رفتن به دو داد . جنيد اسبان بيشتر خواست كه هشام نداد . وى با پانصد و پنجاه كس به خراسان رسيد .\r\nگويد : در آن وقت اشرس بن عبد الله با مردم بخارا و سغد نبرد مىكرد . جنيد كسى را مىجست كه با وى سوى ما وراء النهر رود . خطاب بن محرز سلمى جانشين اشرس را به دو نشان دادند ، و چون به آمل رسيد خطاب به دو گفت بماند و به كسانى كه در زم و اطراف آن بودند نامه نويسد كه پيش وى آيند ، اما نپذيرفت و از نهر گذشت و به اشرس نوشت كه سپاهى به كمك من فرست كه بيم داشت پيش از آنكه به اشرس رسد راه او را ببرند .\r\nگويد : اشرس ، عامر بن مالك حمانى را سوى او فرستاد . در اثناى راه تركان\r\n","description":"","footnote":"","page_name":" 4110 ","page_number":355},
  {"content":"\r\nو سغديان به تعرض آمدند كه پيش از آنكه به جنيد برسد راه او را ببرند ، عامر وارد باغى استوار شد و از شكاف ديوار با آنها نبرد كرد ، ورد بن زياد نيز با وى بود ، يكى از دشمنان تيرى بزد كه به بينى وى رسيد و از دو سوراخ بينى گذاشت ، عامر بن مالك به دو گفت : « اى ابو زاهريه گويى مرغك قوقو زن شده اى . » گويد : يكى از بزرگان ترك در نبرد شكاف كشته شد .\r\nگويد : خاقان بر تپه اى بود كه پشت آن بيشه زارى بود ، عاصم بن عمير سمرقندى با و اصل بن عمرو قيسى و خادمان خويش برفت و دور زدند تا پشت آن آب رسيدند و مقدارى چوب و نى و هر چه به دست آوردند به هم پيوستند و سنگچينى ساختند و بر آن گذشتند و ناگهان خاقان تكبيرشان را شنيد .\r\nگويد : و اصل و خادمانش به دشمنان حمله بردند و با آنها نبرد كردند يك يابو زير پاى و اصل كشته شد . خاقان و يارانش هزيمت شدند و عامر بن مالك از باغ در آمد و سوى جنيد رفت كه هفت هزار كس همراه داشت ، به دو رسيد و با وى بيامد .\r\nعمارة بن حريم بر مقدمهء جنيد بود و چون به دو فرسخى بيكند رسيد سپاه ترك به مقابلهء وى آمد كه با آنها به نبرد پرداخت و نزديك بود جنيد با همه كسانى كه همراه وى بودند هلاك شوند . سپس خداى او را غلبه داد و برفت تا به اردوگاه رسيد .\r\nگويد : جنيد ظفر يافت و تركان را بكشت ، خاقان به مقابلهء وى آمد و نرسيده به زرمان از ولايت سمرقند مقابل شدند . قطن بن قتيبه سالار عقبداران جنيد بود و با مردم بخارا آنجا رسيد كه قاسم ، شاه چاچ در آنجا جاى گرفته بود .\r\nدر اين نبرد جنيد از جملهء تركان برادرزادهء خاقان را اسير گرفت و پيش جانشين خويش فرستاد .\r\nگويد : و چنان بود كه جنيد در اين غزا مجشر بن مزاحم را در مرو جانشين خويش كرده بود\r\nو سورة بن ابى الحر را كه از مردم بنى ابان بن دارم بود ولايتدار\r\n","description":"","footnote":"","page_name":" 4111 ","page_number":356},
  {"content":"\r\nبلخ كرده بود و چون در اين سفر توفيق يافت عمارة بن معاويهء عدوى و محمد بن جراح عبدى و عبد ربه بن ابى صالح سلمى را پيش هشام بن عبد الملك فرستاد .\r\nگويد : پس از آن بازگشتند و چون به ترمذ رسيدند ، دو ماه آنجا بماندند ، پس از آن جنيد مظفرانه به مرو رفت . خاقان گفت : « امسال اين جوان خوشگذران مرا هزيمت كرد ، سال آينده او را هلاك ميكنم . » گويد : جنيد عاملان خويش را بر گماشت و هيچ غير مضرى را عامل نكرد :\r\nقطن بن قتيبه را عامل بخارا كرد ، وليد بن قعقاع عبسى را عامل هرات كرد ، حبيب بن مره عبسى را سالار نگهبانان خويش كرد و مسلم بن عبد الرحمان باهلى را عامل بلخ كرد .\r\nگويد : نصر بن سيار عامل بلخ بود . مناسبات وى و باهليان به سبب رخدادهايى - كه در بروقان ميانشان بوده بود ، خصمانه بود . مسلم كس به طلب نصر فرستاد كه او را خفته يافتند و بياوردندش كه پيراهنى به تن داشت ، جامهء زيرين نداشت و جامهء خويش را گرفته بود . و پيراهن را به خويشتن مىپيچيد كه مسلم شرمگين شد و گفت : « يكى از پيران مضر را بدين وضع آورده‌ايد ؟ » پس از آن جنيد مسلم را از بلخ معزول كرد و يحيى بن ضبيعه را ولايتدار آنجا كرد . خراج سمرقند را نيز به شداد بن خالد باهلى سپرد .\r\nگويد : سمهرى بن قعنب همراه جنيد بود .\r\nدر اين سال ابراهيم بن هشام مخزومى سالار حج بود . در اين سال نيز وى عامل همان ولايتها بود كه در سال پيش بوده بود و از پيش آن را ياد كرده‌ام . عامل عراق خالد بن عبد الله بود و عامل خراسان جنيد بن عبد الرحمان بود .\r\nپس از آن سال صد و دوازدهم درآمد\r\n","description":"","footnote":"","page_name":" 4112 ","page_number":357},
  {"content":"\r\n\r\nسخن از خبر حوادثى كه به سال صد و دوازدهم بود .\r\nاز جمله حوادث سال اين بود كه معاوية بن هشام ، به غزاى تابستانى رفت و خرشنه را گشود و فرنديه را كه از ناحيهء ملطيه بود بسوخت .\r\nو هم در اين سال تركان الان روان شدند و جراح بن عبد الله حكمى با مردم شام و آذربايجان كه به نزد وى بودند با آنها تلاقى كرده ، سپاه وى تماماً نرسيده بود .\r\nجراح و همراهانش در مرغزار اردبيل به شهادت رسيدند و تركان اردبيل را گشودند . جراح ، برادر خويش حجاج بن عبد الله را بر ارمينيه جانشين كرده بود .\r\nمحمد بن عمر گويد : تركان ، جراح بن عبد الله را در بلنجر كشتند و چون خبر آن به هشام رسيد سعيد بن عمرو حرشى را پيش خواند و به دو گفت : « شنيده‌ام جراح از مقابل مشركان عقب كشيده » گفت : « هرگز ، اى امير مؤمنان ، جراح خدا را بهتر از آن مىشناسد كه از مقابل دشمنى عقب نشيند ، وى كشته شده است » گفت : « چه بايد كرد ؟ » گفت : « مرا بر چهل اسب از اسبان بريد مىفرستى ، پس از آن هر روز چهل اسب سوى من مىفرستى كه چهل مرد بر آن باشند ، آنگاه به سران سپاهها مىنويسى كه سوى من آيند » و هشام چنان كرد .\r\nگويند : سعيد بن عمرو به سه گروه از تركان دست يافت كه با اسيران مسلمان و ذمى سوى خاقان فرستاده شده بودند و حرشى آنچه را گرفته بودند پس گرفت و بسيار كس از آنها را بكشت .\r\nعلى بن محمد گويد : جنيد بن عبد الرحمان در يكى از شبها كه به دره با تركان\r\n","description":"","footnote":"","page_name":" 4113 ","page_number":358},
  {"content":"\r\nنبرد داشت گفت : « شبى چون شب جراح و روزى چون روز او » به دو گفتند : « خدايت قرين صلاح بدارد ،\r\nدشمن سوى جراح رفت و مردم خردمند و ثابت قدم كشته شدند وقتى شب درآمد كسان در دل شب سوى شهرهاى خويش در آذربيجان رفتند و صبحگاهان سپاه جراح اندك بود و كشته شد . » در اين سال هشام برادر خويش مسلمة بن عبد الملك را در زمستانى سر و پر - باران و برف از پى تركان فرستاد و چنان كه گفته‌اند به تعقيب آنها رفت تا از دربند گذشت و حارث بن عمر و طايى را به دربند نهاد .\r\nنبرد جنيد به دره با تركان كه سالارشان خاقان بود در اين سال بود .\r\nدر اثناى اين نبرد سورة بن حر كشته شد . به قولى اين نبرد به سال صد و سيزدهم بود .\r\n\r\nسخن از نبرد جنيد با تركان و سبب و چگونگى آن\r\nعلى بن محمد گويد : جنيد بن عبد الرحمان به سال صد و دوازدهم به غزا برون شد ، آهنگ طخارستان داشت ، بر كنار نهر بلخ فرود آمد و عمارة بن حريم را با هيجده هزار كس سوى طخارستان فرستاد ، ابراهيم بن بسام ليثى را نيز با ده هزار كس از سمت ديگر فرستاد .\r\nگويد : تركان بجنبيدند و سوى سمرقند آمدند كه سورة بن حر از مردم بنى ابان بن دارم عامل آنجا بود . سوره به جنيد نوشت كه : « خاقان ، تركان را به جنبش آورده ، من سوى آنها رفتم اما نتوانستم از ديوار سمرقند دفاع كنم ، كمك ، كند .\r\nگويد : جنيد كسان را گفت تا عبور كنند ، مجشر بن مزاحم سلمى و ابن بسطام ازدى و ابن صبح خرقى به نزد وى برخاستند و گفتند : « تركان چون ديگران نيستند\r\n","description":"","footnote":"","page_name":" 4114 ","page_number":359},
  {"content":"\r\nبه صف و به جمع با تو مقابله نمىكنند ، تو سپاه خويش را پراكنده اى ، مسلم بن عبد الله در نيروذ است و بخترى به هرات ، مردم طالقان به نزد تو نيامده‌اند ، عمارة بن حريم نيز غايب است . » گويد : مجشر به دو گفت : « فرمانرواى خراسان با كمتر از پنجاه هزار از نهر عبور نمىكند .\r\nبه عماره بنويس سوى تو آيد ، منتظر بمان و شتاب ميار » گفت : « وضع سوره و مسلمانانى كه با وى هستند چگونه مىشود ؟ اگر فقط با مردم بنى مره بودم يا يا شاميانى كه با من آمده‌اند ، عبور مىكردم . » و شعرى خواند به اين مضمون :\r\n« مگر او شايسته تر از همه كسان نيست « كه در نبردگاه حضور يابد « و كسان گروهى روى گروه كشته شوند « بهانهء من چيست ؟ بهانهء من چيست ؟ » « اگر با آنها نبرد نكنم « مين پشيت گوشم را بكند » گويد : پس عبور كرد و در كش جاى گرفت و اشهب بن عبيد حنظلى را فرستاد كه وضع قوم را بداند كه باز گشت و گفت : « سوى تو روانند ، براى حركت آماده شود » گويد : تركان خبر يافتند و چاههايى را كه در راه كش بود كور كردند .\r\nگويد : جنيد گفت : « كداميك از راهها براى رسيدن به سمرقند مناسبتر است ؟ » گفتند : « راه محترقه ( سوخته ) » مجشر بن مزاحم سلمى گفت : « كشته شدن به شمشير بهتر از كشته شدن با آتش است ، راه محترقه درخت دارد و علف و از سالها پيش كشت نشده و همه روى هم\r\n","description":"","footnote":"","page_name":" 4115 ","page_number":360},
  {"content":"\r\nانباشته اگر با خاقان مقابل شوى همه آن را بسوزاند و به آتش و دود كشته شويم راه گردنه را پيش گير كه براى ما و آنها يكسان است » گويد : جنيد راه گردنه گرفت و در كوه بالا رفت ، مجشر عنان اسب وى را گرفت و گفت : « چنان بود كه مىگفتند يكى از مردم قيس كه خوشگذران باشد سپاهى از سپاهيان خراسان به دست وى هلاك مىشود و ما بيم داريم كه تو آن كس باشى » گفت : « ترس از خويشتن ببر » مجشر گفت : « اگر كسى مانند تو ميان ما باشد ، نمىرود » گويد : « شب را در گردنه به سر برد و صبحگاهان حركت كرد ، از جمع وى كسانى رفته بودند و كسانى به جاى مانده بودند ، سوارى را بديد و به دو گفت :\r\n« نامت چيست ؟ » گفت : « حرب ( جنگ ) » گفت : « پسر كى ؟ » گفت : « محربه » گفت : « از كدام طايفه ؟ » گفت : « از بنى حنظله » گفت : « خداى ، جنگ و خشم و خون را بر تو مسلط كند » گويد : آنگاه با كسان برفت تا وارد دره شد و ميان او و شهر سمرقند چهار فرسنگ بود . صبحگاهان خاقان با جمعى بسيار بيامد و مردم سغد و چاچ و فرغانه و جمعى از تركان به دو حمله بردند .\r\nگويد : خاقان به مقدمه حمله برد كه سالار آن عثمان بن عبد الله بن شنحير بود .\r\nسپاهيان مقدمه سوى اردوگاه بازگشتند و تركان در تعقيبشان بودند و از هر سوى در ميانشان گرفته بودند . اخريد به جنيد گفته بود كسان را سوى اردوگاه پس آر كه\r\n","description":"","footnote":"","page_name":" 4116 ","page_number":361},
  {"content":"\r\nجمعى فراوان به مقابلهء تو آمده‌اند . وقتى نخستين سپاهيان دشمن نمودار شدند كسان ناشتا مىخوردند عبيد الله بن زهير آنها را بديد و نخواست با كسان بگويد تا ناشتاى خويش را به سر برند . و ابو الذيال نظر كرد و آنها را بديد و گفت : « دشمن ! » كسان سوار شدند و به نزد جنيد رفتند كه قبيلهء تميم و از در ابر پهلوى راست نهاد و قبيلهء ربيعه را بر پهلوى چپ نهاد كه مجاور كوه بود عبيد الله بن زهير را سالار سواران زره دار بنى تميم كرد ، عمر ، يا عمرو بن جرفاس منقرى را سالار بىزرگان كرد سالار جمع بنى تميم عامر بن مالك جمنانى بود . سالار ازد عبد الله بن بسطام بود ، سالار سواران زره دار ازد و بى - زرگانشان فضل بن هناد و عبد الله بن حوذان بودند : يكىشان بر زره داران و ديگرى بر بىزرگان . به قولى بجاى عبد الله بن حوذان بشر بن حوذان برادر وى بود .\r\nگويد : تركان با قوم ربيعه در مجاورت كوه در تنگنايى به هم رسيدند . هيچكس سوى آنها نرفت . دشمن آهنگ پهلوى راست كرد كه تميميان و ازديان آنجا بودند ، در محلى فراخ كه عرصهء تاخت براى اسبان وجود داشت ، حيان بن عبيد الله پيش روى پدرش پياده شد و يابوى خويش را به برادرش عبد الملك داد ، پدرش گفت : « اى حيان پيش برادرت برو كه وى نوجوان است و بر او نگرانم . » اما او دريغ كرد كه به دو گفت : « پسركم ، اگر بر اين حال كشته شدى به حالت عصيان كشته شده اى » گويد : حيان آنجا رفت كه برادر خويش را با يابو به جاى نهاده بود و معلوم داشت كه برادرش سوى اردوگاه رفته و يابو را بسته . حيان عنان آن را ببريد و بر نشست و سوى دشمن رفت و ديد كه دشمنان محلى را كه پدر خويش را با يارانش در آنجا رها كرده بود ، در ميان گرفته‌اند . جنيد ، نصر بن سيار مرا با هفت كس از جمله جميل ابن غزوان عدوى ، به كمك آنها فرستاد . عبيد الله بن زهير نيز به آنها پيوست و به دشمن حمله بردند كه پس رفتند . آنگاه حمله آوردند و همگيشان را كشتند و هيچكس از كسانى كه در آن محل بودند جان به در نبرد . عبيد الله بن زهير و ابن حوذان و ابن جرفاس و\r\n","description":"","footnote":"","page_name":" 4117 ","page_number":362},
  {"content":"\r\nفضيل بن هناد نيز كشته شدند .\r\nگويد : پهلوى راست از جا نرفت . جنيد در قلب بود و سوى پهلوى راست آمد و زير پرچم ازديان بايستاد .\r\nو چنان بود كه از پيش با آنها سختى كرده بود .\r\nپرچمدار ازديان با وى گفت : « به خدا به رعايت يا حرمت ما نيامده اى ، ولى دانسته اى كه تا يكى از ما زنده باشد به تو دست نخواهند يافت . اگر ظفر يافتم و زنده ماندم هرگز با تو سخن نكنم » پس از آن پيش رفت و كشته شد .\r\nگويد : آنگاه ابن مجاعه پرچم را گرفت و كشته شد . هيجده كس از ازديان پرچم را از پى هم گرفتند و كشته شدند ، آن روز هشتاد كس از ازديان كشته شد .\r\nگويد : كسان ثبات آوردند و نبرد كردند تا وامانده شدند كه شمشيرها كارگر نمىشد و چيزى را نمىبريد . غلامان چوبها بريدند و با آن نبرد كردند با دو گروه درهم شدند و كار بدست و گريبان شدن رسيد و از هم جدا شدند .\r\nگويد : از قوم ازد حمزة بن مجاعه عتكى و محمد بن عبد الله بن حوذان جهضمى و عبد الله بن بسطام معنى و برادرش زنيم و حسن بن شيخ و فضيل حارثى ، سالار سواران و يزيد بن مفضل حدانى كشته شدند . يزيد به حج رفته بود و يكصد و هشتاد هزار بر حج خويش خرج كرده بود ، به مادرش وحشيه گفته بود براى من دعا كن كه خداى شهادت نصيب من كند و مادرش دعا كرد و او از خود رفت و سيزده روز پس از بازگشت از حج به شهادت رسيد . دو غلام از آن وى كه گفته بودشان بروند همراهش نبرد كردند كشته شدند و به شهادت نايل شدند .\r\nگويد : به روز جنگ دره يزيد بن مفضل يكصد شتر سويق براى مسلمانان بار كرده بود ، دربارهء كسان پرسش مىكرد و دربارهء هر كه پرسش مىكرد مىگفتند : « كشته شد » پس پيش رفت و مىگفت : « لا إله إلا الله » و نبرد كرد تا كشته شد .\r\nگويد : در آن روز محمد بن عبد الله بن حوذان ، نبرد مىكرد بر اسبى سرخموى\r\n","description":"","footnote":"","page_name":" 4118 ","page_number":363},
  {"content":"\r\nبود كه زره مطلا داشت . هفت بار حمله برد كه در هر حمله يكى را مىكشت .\r\nآنگاه به جاى خويش باز آمد و كسانى كه در آن سمت بودند از او بيمناك شدند .\r\nيكى از ترجمانان دشمن به دو بانگ زد كه شاه مىگويد : « ميپذيرى كه سوى ما بيايى و بت خويش را كه مىپرستيم رها كنيم و ترا بپرستيم ؟ » محمد گفت : « من با شما نبرد مىكنم كه پرستش بتان را بگذاريد و خداى يگانه را پرستش كنيد » آنگاه نبرد كرد تا كشته شد .\r\nگويد : جشم بن قرط هلالى از بلحارثى كشته شد . نضر بن راشد عبدى نيز كشته شد . وقتى كه كسان نبرد مىكردند ، وى پيش زن خويش رفته بود و به دو گفته بود :\r\n« چگونه خواهى بود اگر ابو ضمره را بيارند كه در نمدى باشد و آغشته به خون ؟ » گويد : زن گريبان خويش را بدريد و بناليد .\r\nجشم گفت : « بس است ، اگر همه زنان بر من بنالند از شوق حور العين اعتنائى به آنها نمىكنم . » آنگاه بازگشت و نبرد كرد تا كشته شد .\r\nگويد : در آن اثنا كه كسان بر اين حال بودند غبارى نمايان شد و سوارانى بيامدند ، منادى جنيد ندا داد : زمين ، زمين ، وى فرود آمد ، كسان نيز فرود آمدند . آنگاه منادى جنيد ندا داد : هر يك از سرداران ، اطراف خويش خندق بزند ، و كسان خندق زدند .\r\nگويد : جنيد به عبد الرحمان بن مكيه نگريست كه به دشمن حمله مىبرد و گفت : « اين بينى آبريز كيست ؟ » گفتند : « اين ، ابن مكيه است » گفت : « زبان گاو ؟ خدا خوب كرده ، چه مرديست ؟ » گويد : پس از آن جدا شدند ، از مردم ازد يكصد و نود كس كشته شده بود .\r\nبروز جمعه با خاقان تلاقى كرده بودند . جنيد كس پيش عبد الله بن معمر\r\n","description":"","footnote":"","page_name":" 4119 ","page_number":364},
  {"content":"\r\nيشكرى فرستاد كه در سمت مجاور كش بايستد و هر كس را كه بر او مىگذرد بدارد و بنه ها و پيادگان را نگهدارد . وابستگان آمدند كه همه پيادگان بودند و ميان آنها بجز يك سوار نبود و دشمن تعقيبشان مىكرد . عبد الله بن معمر عدوى ثبات آورد و با كسانى از مردم بكر كشته شد .\r\nگويد : صبحگاه شنبه خاقان بيامد و جايى را براى نبرد آسانتر از محل بكر بن وائل نديد كه سالارشان زياد بن حارث بود ، پس آهنگ آنها كرد . بكريان به زياد گفتند : « اين قوم از ما بيشترند بگذارمان پيش از آنكه به ما حمله آرند به آنها حمله بريم » گفت : « هفتاد سال آزموده‌ام كه اگر به آنها حمله برديد و بالا رفتيد هزيمت مىشويد بگذاريدشان تا نزديك شوند » گويد : و چنان كردند و چون به نزديكشان آمدند بدانها حمله بردند و پسشان زدند و جنيد سجده كرد . در آن روز خاقان گفت : « عربان وقتى به تنگنا افتند ، دل به كشته شدن مىدهند ، بگذاريدشان بروند و متعرضشان مشويد كه با آنها بر آمدند نتوانيد » گويد : تنى چند از كنيزكان جنيد برون شده بودند و ولوله مىكردند ، كسانى از مردم شام بيامدند و گفتند : « اى مردم خراسان خدا را ، خدا را ، كجا مىرويد ؟ » و جنيد گفت : « شبى چون جراح و روزى چون روز او . » در اين سال سورة بن حر تميمى كشته شد .\r\n\r\nسخن از كشته شدن سورة بن حر تميمى\r\nعلى گويد : عبيد الله بن حبيب به جنيد گفت : « يكى را اختيار كن كه يا تو هلاك شوى يا سوره »\r\n","description":"","footnote":"","page_name":" 4120 ","page_number":365},
  {"content":"\r\nگفت : « هلاكت سوره براى من آسانتر است » گفت : « پس به او بنويس كه با مردم سمرقند پيش تو آيد كه وقتى تركان بشنوند كه سوره سوى تو مىآيد سوى او روند و با وى نبرد كنند » گويد : پس جنيد به سوره نوشت و دستور داد بيايد . به قولى نوشت : « مرا درياب » گويد : عبادة بن سليل محاربى به سوره گفت : « خنكترين خانه سمرقند را بجوى و در آنجا بخواب كه اگر به روى مهم نيست كه امير بر تو خشم آرد ، يا خشنود شود » حليس بن غالب شيبانى نيز به دو گفت : « تركان ميان تو و جنيد هستند ، اگر برون شوى به تو حمله بردند و از ميانت بردارند » گويد : سوره به جنيد نوشت كه قدرت برون شدن ندارم . جنيد به دو نوشت :\r\n« اى پسر زن بوگندو بيا و گر نه شداد بن خالد باهلى را به طرف تو مىفرستم - شداد دشمن سوره بود - بيا و فلان را با پانصد تيرانداز در فرخشاذ واگذار ، همراه آب باش و از آن جدا مشو » گويد : پس سوره مصمم حركت شد و جف بن خالد عبد ى گفت : « با اين رفتن ، خودت را و عربان را و همراهانت را به هلاكت مىدهى » سوره گفت : « تا نروم كارم سامان نمىگيرد . » عباده و حليس گفتند : « اگر به رفتن اصرار دارى راه نهر گير » گفت : « از راه نهر دو روزه به او نمىرسم ، اما از اين طرف ميان من و او يك شب راه است كه صبحگاه به دو مىرسم ، وقتى آن مرد آرام گيرد روان شوم و از نهر بگذرم » گويد : خبر گيران تركان بيامد و به آنها خبر دادند سوره دستور حركت داد ، موسى بن اسود را كه يك از بنى ربيعة بن حنظله بود بر سمرقند جانشين كرد و با\r\n","description":"","footnote":"","page_name":" 4121 ","page_number":366},
  {"content":"\r\nدوازده هزار كس برون شد . صبحگاهان بر سر كوهى بود . اين راه را يك بومى به نام كارتقبد به او نموده بود . هنگام صبح خاقان مقابل وى بود . سه فرسخ راه پيموده بود و ميان وى و جنيد يك فرسخ فاصله بود .\r\nابو الذيال گويد : در سرزمينى سست با تركان نبرد كرد و ثبات كرد و ثبات كردند تا گرما سخت شد .\r\nبعضى گويند : غوزك به خاقان گفت : « روز تو روزى گرم است با آنها نبرد مكن تا آفتاب گرم شود كه سلاح بر آنها سنگين شود » راوى گويد : خاقان با آنها نبرد نكرد و مطابق راى غوزك كار كرد و آتش در علفهاى خشك افروخت و مقابلشان بايستاد و ميان آنها و آب حايل شد .\r\nگويد : سوره به عباده گفت : « اى ابو السليل چه بايد كرد ؟ » گفت : « به خدا راى من اين است كه تركان همگى غنيمت مىخواهند اين اسبان را پى كن و اين كالا را بسوزان و شمشير برهنه كن كه راه را براى ما خواهند گشود . » ابو الذيال گويد : سوره به عباده گفت : « چه بايد كرد ؟ » گفت : « راى درست را رها كردى » گفت : « اينك رأى تو چيست ؟ » گفت : « اينكه پياده شويم و نيزه ها را بالا بريم و شتابان برويم كه يك فرسخ راه است تا به اردوگاه برسيم . » گفت : « توان اين كار ندارم ، و فلان و فلان ( و كسانى را بر شمرد ) توان ندارند ، رأى من اين است كه سواران را با كسانى كه مىدانم نبرد مىكنند فراهم آرم و يكباره به آنها حمله برم كه سالم بمانم يا هلاك شوم » گويد : كسان را فراهم آورد و حمله بردند ، تركان عقب نشستند ، غبار برخاست كه جايى را نمىديدند . پشت سر تركان آتش بود كه در آن افتادند دشمنان و مسلمانان\r\n","description":"","footnote":"","page_name":" 4122 ","page_number":367},
  {"content":"\r\nدر آن افتادند . سوره بيفتاد و رانش بشكست و كسان پراكنده شدند ، سختى بسر رفت اما كسان پراكنده بودند ، تركان راهشان را بستند و كشتارشان كردند و از آنها جز دو هزار كس و به قولى هزار كس جان نبرد . از جمله كسانى كه جان بردند عاصم بن عمير سمرقندى بود كه يكى از تركان او را بشناخت و پناهى كرد .\r\nگويد : حليس بن غالب شيبانى كشته شد و يكى از عربان گفت : « ستايش خداى را حليس به شهادت رسيد . در ايام حجاج ديدمش كه سنگ به خانه مىافكند و مىگفت : « اى عقاب [ 1 
  ] خشت و چوب بريز » و يكى ايستاده بود و چون سنگى مىافكند مىگفت : « پروردگارا به من بخورد نه به خانهء تو . » پس از آن شهادت نصيب وى شد .\r\nگويد : مهلب بن زياد عجلى با هفتصد كس عقب نشست ، قريش بن عبد الله عبد ى نيز با وى بود كه سوى روستايى به نام مرغاب رفت و با مردم يكى از قصرهاى آنجا نبرد كردند ، مهلب بن زياد كشته شد و كار خويش را به وجف بن خالد سپردند ، پس از آن اشكند فرمانرواى نسف با سپاهى سوى آنها آمد ، غوزك نيز با وى بود .\r\nگويد : غوزك گفت : « اى وجف امان داريد »\r\nقريش گفت : « به آنها اعتماد مكنيد ، وقتى شب درآمد برون مىشويم و سوى سمرقند مىرويم كه اگر صبح شود و مقابل آنها باشيم ما را مىكشند . » گويد : اما از او اطاعت نكردند و بماندند كه آنها را پيش خاقان كشانيدند و گفت : « امان غوزك را روا نمىدارم » غوزك به وجف گفت : « من نوكر خاقانم و از خدمهء اويم . » گويد : پس وجف و يارانش با آنها نبرد كردند و همگى كشته شدند بجز هفده كس كه وارد باغى شدند و شب را آنجا بودند . مشركان درختى را بريدند و بر شكاف ديوار افكندند . قريش بن عبد الله عبد ى سوى درخت رفت و\r\n\r\n","description":"","footnote":"\r\n[ 1 
  ] كنايه از منجنيق .\r\n","page_name":" 4123 ","page_number":368},
  {"content":"\r\nآن را بينداخت و با سه كس برون شد كه شب را در مقبره اى به سر بردند و در آنجا نهان ماندند ، ديگران بترسيدند و بيرون نيامدند و به هنگام صبح كشته شدند . سوره نيز كشته شد .\r\nگويد : پس از كشته شدن سوره ، جنيد از دره برون شد كه مىخواست زودتر به سمرقند برسد . خالد بن عبيد الله به دو گفت : « برو ، برو ، » ولى مجشر بن مزاحم سلمى مىگفت : « ترا به خدا بمان » اما جنيد پيش مىرفت ، و چون مجشر اين را بديد پياده شد و لگام جنيد را بگرفت و گفت : « نبايد بر وى بخواهى يا نخواهى ، بايد پياده شوى نمىگذاريم به گفتهء ابن هجرى ما را به هلاكت دهى ، پياده شو . » گويد : پس جنيد پياده شد ، كسان نيز پياده شدند و هنوز همگى پياده نشده بودند كه تركان نمايان شدند . مجشر گفت : « اگر در حال حركت با ما تلاقى كرده بودند ما را ريشه كن مىكردند . » گويد : همين كه صبح شد ، به يك ديگر حمله بردند و گروهى از مسلمانان هزيمت شدند و جمع عقب رفتند .\r\nجنيد گفت : « اى مردم اين راه جهنم است » كه باز آمدند . جنيد يكى را گفت كه ندا داد هر برده اى كه نبرد كند آزاد است و بردگان نبردى سخت كردند كه كسان از آن شگفتى كردند . بردگان نمد را بر مىداشتند و مىدريدند و به گردن خويش مىنهادند كه به سبب آن محفوظ مانند و ثبات ايشان مايهء خرسندى كسان شد .\r\nگويد : دشمن حمله آورد و كسان ثبات كردند تا دشمن هزيمت شد ، و برفتند .\r\nموسى بن نعر به كسان گفت : « از آنچه از بردگان ديديد خرسنديد ؟ به خدا روزى سخت با آنها در پيش خواهيد داشت . » گويد : جنيد برفت ، دشمن يكى از مردم عبد القيس را بگرفت كه دستهاى وى را بستند و سر بلعاء عنبرى را به گردنش آويختند . كسان سوى وى رفتند و تميميان\r\n","description":"","footnote":"","page_name":" 4124 ","page_number":369},
  {"content":"\r\nسر را بگرفتند و به خاك سپردند .\r\nگويد : جنيد سوى سمرقند رفت\r\nو زن و فرزند كسانى را كه همراه سوره بوده بودند به مرو فرستاد و چهار ماه در سغد بماند .\r\nگويد : و چنان بود كه صاحبرأى خراسان در كار جنگ ، مجشر بن مزاحم سلمى بود و عبد الرحمان بن صبح خرقى و عبيد الله بن حبيب هجرى . مجشر كسان را به ترتيب پرچمهايشان جا مىداد و پادگانها مىنهاد و رأى هيچكس در اين مورد همانند وى نبود . وقتى حادثهء مهمى در مورد جنگ رخ مىنمود رأى هيچكس همانند عبد الرحمان بن صبح نبود . آرايش نبرد با عبيد الله بن حبيب بود . كسانى از وابستگان نيز در رأى و مشورت و اطلاع از كار نبرد مانند اينان بودند : از آن جمله فضل بن بسام وابستهء بنى ليث و عبد الله بن ابى عبد الله وابستهء بنى سليم و بخترى بن مجاهد وابستهء بنى شيبان .\r\nگويد : وقتى تركان به ديار خويش رفتند ، جنيد سيف بن وصاف عجلى را معين كرد كه از سمرقند پيش هشام رود كه بترسيد و از راه بيمناك شد و خواست معافش بدارد كه معافش داشت و نهار بن توسعه يكى از بنى تميم اللات و زميل بن سويد مرى را فرستاد و به هشام نوشت كه سوره اطاعت من نكرد ، دستورش دادم كه از آب جدا نشود اما رعايت نكرد و ياران وى از اطرافش پراكنده شدند و گروهى از آنها در كش پيش من آمدند و گروهى در نسف و گروهى در سمرقند ، و سوره با بقيهء يارانش كشته شدند .\r\nگويد : هشام نهار بن توسعه را پيش خواند و خبر را از او پرسيد كه با وى بگفت .\r\nگويد : نهار بن توسعه در اين باب شعرى گفت به اين مضمون :\r\n« قسم به دينت ، وقتى مرا فرستادى « رعايت من نكردى\r\n","description":"","footnote":"","page_name":" 4125 ","page_number":370},
  {"content":"\r\n« بلكه مرا به معرض تلف شدن بردى « كسانى را به اين كار خواندى « اما از انجام آن بيم كردند « اما من كسى بودم كه به معرض خطرها مىرفتم « و اطمينان داشتم كه اگر خدا حفظ نكند همراه عراك ، طعمهء درندگان يا پرندگانم « كه هلاك وى بر تو آسان بود « كه او را با نامه ها همراه كردى .\r\n« به روزگار عثمان و پيش از آن « ما به رسالت رفته‌ايم « و صاحبان شوكت و نو و كهن بوده‌ايم » گويد : عراك جزو فرستادگان بود ، وى پسر عموى جنيد بود .\r\nگويد : هشام به جنيد نوشت : « بيست هزار كس به كمك تو فرستادم : ده هزار كس از مردم بصره به سالارى عمرو بن مسلم و ده هزار كس از مردم كوفه به سالارى عبد الرحمان بن نعيم ،\r\nاسلحه نيز سى هزار نيزه و همين مقدار سپر . مقررى معين كن . مانعى نيست كه براى پانزده هزار كس مقررى معين كنى » گويد : به قولى ، جنيد فرستادگان را به نزد خالد بن عبد الله روانه كرد و خالد كسان پيش هشام فرستاد كه سورة بن حربا ياران خويش به شكار برون شده و تركان بر آنها هجوم برده‌اند .\r\nگويد : وقتى خبر كشته شدن سورة بن حربه هشام رسيد گفت : « انا لله و انا اليه راجعون ، كشته شدن سورة بن حر به خراسان و جراح به دربند . » گويد : آن روز نصر بن سيار كوششى به سزا كرد كه شمشيرش شكست و بند ركابش ببريد ، بندهاى ركاب را بر گرفت و با آن يكى را چندان بزد كه زخمدارش كرد . در\r\n","description":"","footnote":"","page_name":" 4126 ","page_number":371},
  {"content":"\r\nآن روز عبد الكريم بن عبد الرحمان حنفى و يازده كس از همراهان وى با سوره در آتش افتادند ، از جمله ياران سوره يك هزار كس به سلامت مانده بودند .\r\nعبد الله بن حاتم مىگفت : « به خواب ديدم كه سرا پرده هايى ميان آسمان و زمين به پا شده بود ، گفتم : « از آن كيست ؟ » گفتند : « از عبد الله بن بسطام و ياران او . » و روز بعد كشته شدند .\r\nيكى مىگفت : « كمى بعد از آن مكان گذشتم و بوى مشك برخاسته بود . » گويد : جنيد كوشش نصر را سپاس نداشت و او شعرى گفت به اين مضمون :\r\n« اگر بر من حسد مىبريد « كه روزى در كار شما سخت كوشى كرده‌ام « اين گونه سخت كوشى « مرا محسود كرده است « خدايى كه به قدرت خويش « حرمت مرا بيش از شما كرد « و به شما برترى داد « كه به روز خطر در دره به دفاع از شما « تركان را زدم « تا از سند گذشتند « اين را نمىپذيرد » گويد : و چنان بود كه به روز دره ، جنيد راه دره را گرفت و نمىپنداشت كه كسى از كوهها سوى وى آيد ، ابن شخير را بر مقدمهء خويش فرستاد ، عقبداران معين كرد ، اما دو پهلو ننهاد . خاقان بيامد و مقدمه را هزيمت كرد و كسانى را بكشت . خاقان از سمت چپ وى آمد و جبغويه از سمت راست . كسانى از مردم\r\n","description":"","footnote":"","page_name":" 4127 ","page_number":372},
  {"content":"\r\nاز دو تميم كشته شدند ، سرا پرده ها و خيمه هاى او را نيز گرفتند هنگام شب جنيد يكى از مردم خاندان خويش را گفت : « ميان صفها و مردم متفرقه رو و بشنو كسان چه مىگويند و وضعشان چگونه است ؟ »\r\nگويد : آن كس چنان كرد و پيش وى بازگشت و گفت : « آنها را خوشدل ديدم كه شعرى مىخواندند و قرائت قرآن مىكردند » جنيد از اين خرسند شد و ستايش خدا كرد .\r\nگويد : به قولى به روز دره ، غلامان از طرف اردوگاه به پا خاستند ، تركان و سغديان آمدند و سرازير شدند . غلامان به مقابلهء آنها رفتند و با گرزها حمله بردند و نه كس از آنها بكشتند و جنيد پوشش و سلاحشان را به غلامان بخشيد .\r\nگويد : ابن سجف دربارهء جنگ دره خطاب به هشام شعرى گفت به اين مضمون :\r\n« يتيمان بىكس سرزمين ترك را به ياد آر « كه لاغرند و همانند مرغ اسير « رحم آر و گر نه جمع را نابود شده گير « كه نه كس به جا مىماند و نه بنه « از پس آنها اميد بقاى روزگاران مدار « شخص تا وقتى زنده باشد « اميد براى او گسترده است « با دسته هاى سواران نشاندار خاقان « كه عرصهء كوه و دشت بر آن تنگى مىنمود « رو به رو شدند « وقتى خويشتن را اندك و بىيار ديدند « دست به سوى خدا برداشتند و زارى كردند\r\n","description":"","footnote":"","page_name":" 4128 ","page_number":373},
  {"content":"\r\n« و با خداى موسى بيعتى صادقانه كردند « كه در دلشان ترديد و دغل نبود » گويد : جنيد آن سال را در سمرقند ببود ، خاقان سوى بخارا رفت كه قطن بن قتيبه عامل آنجا بود . مسلمانان از تركان بر قطن بيمناك شدند ، جنيد با آنها مشورت كرد . گروهى گفتند : « در سمرقند بمان و به امير مؤمنان بنويس كه سپاه به كمك تو فرستد . » گروهى ديگر گفتند : « تا ربنجن برو و از آنجا سوى كش رو و پس از آن سوى نسف كه از آنجا به سرزمين زم مىرسى و از نهر مىگذرى و در آمل جاى مىگيرى و راه خاقان را مىبندى » گويد : جنيد كس از پى عبد الله بن ابى عبد الله فرستاد و گفت : « كسان در كار من اختلاف آورده‌اند . » و آنچه را گفته بودند به دو خبر داد و گفت : « چه بايد كرد ؟ » گويد : عبد الله با او شرط نهاد كه هر كه مىگويد از رفتن يا ماندن يا نبرد مخالفت نكند .\r\nگفت : « چنين باشد » گفت : « كارهايى را از تو مىخواهم » گفت : « چيست ؟ » گفت : « هر جا فرود آمدى خندق بزن ، برداشتن آب را فراموش مكن اگر چه بر كنار رودى باشى ، و در كار اقامت و حركت مطيع من باشى » گويد : جنيد آنچه را عبد الله مىخواست تعهد كرد .\r\nگويد : آنگاه عبد الله گفت : « اينكه گفته‌اند در سمرقند بمانى تا كمك بيايد ، كمك به اين زودى نمىرسد اگر حركت كنى و با كسان از غير راه به روى دلهاشان بترسد\r\nو در قبال دشمن شكسته شوند و خاقان بر تو جرئت آرد ، وى از پى گشودن بخارا بوده كه بر او نگشوده‌اند ، اگر كسان را از غير راه ببرى ، از اطراف تو پراكنده شوند و شتابان به جايگاه هاى خويش روند و چون خبر به مردم بخارا رسد ، تسليم\r\n","description":"","footnote":"","page_name":" 4129 ","page_number":374},
  {"content":"\r\nدشمن شوند ، اگر از راه بزرگ به روى دشمن از تو بترسد . راى درست اين است كه زن و فرزند كسانى از ياران سوره را كه در جنگ دره بوده‌اند به يارى و آنها را به عشايرشان سپارى و با خويشتن ببرى كه اميدوارم بدين وسيله خدا ترا بر دشمنت ظفر دهد و اينكه به هر يك از مردم سمرقند هزار درم و يك اسب بدهى . » گويد : جنيد راى عبد الله را كار بست ، عثمان بن عبد الله را در سمرقند جانشين كرد با هشتصد كس : چهار صد سوار و چهار صد پياده ، سلاح نيز به آنها داد ، كسان ، عبد الله بن ابى عبد الله وابستهء بنى سليم را دشنام دادند و گفتند : « ما را به معرض خاقان و تركان مىبرد و جز هلاكت ما را نمىخواهد . » گويد : عبد الله بن حبيب به حرب بن صبح گفت : « امروز عقبدارانتان چند كس است ؟ » گفت : « يك هزار و ششصد . » گفت : « در معرض هلاكتيم » گويد : جنيد بگفت تا زن و فرزند را همراه بردارند .\r\nگويد : جنيد با كسان روان شد وليد بن قعقاع عبسى و زياد بن خيران طايى را بر طليعه داران خويش گماشته بود . جنيد ، اشهب بن عبيد الله حنظلى را با ده كس از طليعهء سپاه فرستاد و گفت : « هر وقت يك منزل سپردى يكى را پيش من فرست كه خبرها را با من بگويد . » گويد : جنيد حركت كرد و چون به قصر الريح رسيد عطاى دبوسى لگام جنيد را گرفت و فرو كشيد . هارون چاچى وابستهء بنى حازم سر وى را با نيزه بكوفت چندان كه نيزه را بر سرش شكست .\r\nجنيد به هارون گفت : « دبوسى را رها كن » و به دو گفت : « اى دبوسى ترا چه مىشود ؟ » گفت : « ناتوانترين پير اردوى خويش را در نظر بگير و او را سلاح تمام بده\r\n","description":"","footnote":"","page_name":" 4130 ","page_number":375},
  {"content":"\r\nو شمشيرى به دو بياويز با يك جعبه و يك سپر ، نيزه اى نيز به دو بده ، آنگاه ما را به ترتيب راه به پيمودن وى راه ببر كه ما توان نداريم كه پياده باشيم و بكشندمان و نبرد كنيم و با شتاب ره سپريم . » راوى گويد : جنيد چنان كرد و\r\nبراى كسان حادثه اى رخ نداد تا از جاهاى بيم آور گذشتند و نزديك طواويس رسيد . طليعه داران سوى ما آمدند و از آمدن خاقان خبر آوردند كه در كرمينيه به روز اول رمضان با وى برخورد كرده بودند .\r\nگويد : و چون جنيد از كرمينيه حركت كرد آخر شب محمد بن رندى را با يكه سواران پيش فرستاد كه چون به كنار بيابان كرمينيه رسيد ضعف دشمن را بديد و پيش جنيد بازگشت و خبر را با وى بگفت . منادى جنيد ندا داد : « چرا سپاهيان سوى دشمنشان برون نمىشوند ؟ » گويد : كسان بروند شدند و جنگ آغاز شد ، يكى بانگ زد : « اى مردم ، مگر حرورى شده‌ايد و طالب كشته شدنيد . » عبد الله بن ابى عبد الله پيش جنيد رفت و مىخنديد .\r\nجنيد به دو گفت : « اكنون روز خنده نيست » به دو گفتند : « از شگفتى مىخندد ، ستايش خداى را كه ترا در كوهستان بىآب با اينان مقابل كرد ، آنها سوارند و تو خندق زده اى ، آخر روز است ، آنها خسته‌اند و تو توشه همراه دارى . » گويد : اندكى نبرد كردند ، آنگاه بازگشتند .\r\nگويد : عبد الله بن ابى عبد الله در اثناى نبرد به جنيد گفته بود : « از اينجا برو . » جنيد گفت : « تدبيرى هست ؟ » گفت : « بله ، پرچم خويش را به قدر يك ميل پيش ببر ، اگر خاقان نخواهد بمانى مانع تو مىشود . » گويد : جنيد دستور حركت داد ، عبد الله بن ابى عبد الله سالار عقبداران بود و\r\n","description":"","footnote":"","page_name":" 4131 ","page_number":376},
  {"content":"\r\nكسى پيش او فرستاد كه فرود آى .\r\nگفت : « جايى فرود آيم كه آب نيست ؟ » عبد الله پيغام داد كه اگر فرود نيايى خراسان از دست تو مىرود .\r\nگويد : پس جنيد فرود آمد و كسان را بگفت تا آب بنوشند ، و كسان ، پيادگان و تيراندازان به دو صف برفتند و آب بر گرفتند و شب را به سر بردند و چون صبح شد حركت كردند . عبد الله بن ابى عبد الله گفت : « شما گروه عرب چهار طرفيد كه هيچيك مايهء خلل ديگرى نباشد و هيچكدام از جايى نرود : مقدمه كه قلب است و دو پهلو و دنباله ، اگر خاقان سواران و پيادگان خويش را فراهم آورد و به يك طرف شما كه دنباله است حمله برد مايه هلاكتان مىشود ، چنين مىكند و من هم امروز انتظار آن را مىبرم ، دنباله را نيرو دهيد . » گويد : جنيد سواران بنى تميم و زره داران را فرستاد ، تركان بيامدند و به دنباله حمله بردند ، در آن وقت مسلمانان نزديك طواويس رسيده بودند ، به نبرد پرداختند و كار جنگ بالا گرفت سلم بن احوز به يكى از بزرگان ترك حمله برد و او را بكشت .\r\nگويد : تركان فال بد زدند و از طواويس برفتند ، مسلمانان نيز به روز مهرگان به بخارا رسيدند .\r\nگويد : با درهمهاى بخارايى جلو ما آمدند و به هر يك از آنها ده داد .\r\nعبد المؤمن بن خالد گويد :\r\nعبد الله بن ابى عبد الله را از پس مرگش به خواب ديدم كه به من مىگفت : « با كسان از رأى من دربارهء جنگ دره سخن كن . » گويد : جنيد در صغانيان بود كه سپاهيان بيامدند ، عمرو بن مسلم باهلى سالار مردم بصره بود ، عبد الرحمان بن نعيم عامرى سالار مردم كوفه بود . جنيد ، حوثرة بن يزيد عنبرى را با كسانى از بازرگانان و ديگران كه داوطلب شده بودند همراه سپاه فرستاد و دستورشان داد كه زن و فرزند اهل سمرقند را بيارند و جنگاوران را آنجا\r\n","description":"","footnote":"","page_name":" 4132 ","page_number":377},
  {"content":"\r\nواگذارند و چنان كردند .\r\nابو جعفر گويد : به قولى جنگ دره ميان جنيد و خاقان به سال صد و سيزدهم بود .\r\nگويد : نصر بن سيار به تذكار جنگ دره و نبرد كردن غلامان شعرى گفت به اين مضمون :\r\n« به دوران نشو و نماى من « حسودانم بسيار بوده‌اند « اى خداى و الا در شمار آنها « كاستى ميار » تا آنجا كه گويد :\r\n« كدام يك از شما در دره « وقتى كه دشمنان آمدند « اطراف بنه ها را تكيه گاه نكرد « سفارش خداى را رعايت نكرديد « و با صبورى وعده هاى نكوى او را « نجستيد « بردگان بودند كه « با ضربتهايى كه گرزها را « مىشكست « شما را از شمول عتاب « بداشتند »\r\nگويد : ابن عرس عبدى نيز در ستايش نصر ، كه در آن روز سخت كوشيده بود و در نكوهش جنيد شعرى گفت به اين مضمون :\r\n","description":"","footnote":"","page_name":" 4133 ","page_number":378},
  {"content":"\r\n« اى نصر ، تو جوانمرد همه مردم نزارى « و آثار نيك و اعمال و الا از آن تست « در دره هنگامى كه همه قبايل « به ترس افتاده بودند و به لرزش بودند « سختى را از آنها ببردى تا آخر . . .\r\nگويد : نام ابن عرس خالد بن معارك بود از مردم بنى غنم بن وديعه .\r\nعلى بن محمد به نقل از يكى از پيران عبد القيس گويد : مادرش برده بود ، برادرش تميم بن معارك او را از عمرو بن لقيط كه يكى از مردم بنى عامر بن حارث بود خريد و هنگامى كه مرگش در رسيد او را آزاد كرد ، گفت : « اى ابو يعقوب از مال من چه مقدار پيش تو هست ؟ » گفت : « هشتاد هزار » گفت : « آزادى ، و آنچه به دست دارى از آن تست . » گويد : عمرو مقيم مرو روذ بود ، مردم عبد القيس دربارهء ابن عرس سخت مشاجره كردند و عاقبت او را به نسب قومش باز بردند . ابن عرس خطاب به جنيد و نكوهش او شعرى دارد به اين مضمون :\r\n« سمرقند و امثال آن « قصهء حاضر و غايب شد\r\n« اى كاش به روز دره در حفره اى بودى « كه آن را با گل خشك پوشانيده بودند « جنگ و جنگزادگان « با تو چون بازها با شتر مرغ « بازى مىكردند\r\n","description":"","footnote":"","page_name":" 4134 ","page_number":379},
  {"content":"\r\n« دل تو از بيم گريزان شده بود « و دل گريزانت بازگشتنى نبود « جنيد ، درخت تو به ريشه اى « انتساب ندارد « و جد تو و الا نبود « پنجاه هزار كس ، بيهوده كشته شدند . . . » كه شعرى دراز است .\r\nدر اين سال ابراهيم بن هشام مخزومى سالار حج بود ، اين را از ابو معشر آورده‌اند . به قولى در اين سال سالار حج سليمان بن هشام بود .\r\nعاملان ولايتها در اين سال همان عاملان سال صد و يازدهم بودند كه از پيش يادشان كرده‌ايم .\r\nپس از آن سال صد و سيزدهم در آمد .\r\n\r\nسخن از خبر حوادثى كه به سال صد و سيزدهم بود\r\nاز جمله حوادث سال هلاكت عبد الوهاب بن بخت بود كه با عبد الله بطال به سرزمين روم رفته بود .\r\nعبد العزيز بن عمر گويد : عبد الوهاب بن بخت به سال صد و سيزدهم با بطال به غزاى روم رفت ، كسان از اطراف بطال هزيمت شدند و فرارى شدند . عبد الوهاب اسب خويش را به سختى پيش مىراند و مىگفت : « اسبى ترسو ترا از اين نديده‌ام ، خدا خونم را بريزد اگر خونت را نريزم » گويد : پس از آن خود خويش را از سر بيفكند و بانگ زد : « من عبد الوهاب پسر بختم ، چرا از بهشت مىگريزيد ! » آنگاه پيش روى دشمنان رفت . به يكى\r\n","description":"","footnote":"","page_name":" 4135 ","page_number":380},
  {"content":"\r\nگذشت كه از عطش مىناليد گفت : « پيش برو ، سيرابى پيش روى تو است » پس از آن با دشمنان بياميخت و كشته شد . اسب وى نيز كشته شد .\r\nاز جمله حوادث سال آن بود كه مسلمة بن عبد الملك سپاهها در ولايت خاقان پراكنده و شهرها و قلعه ها به دست وى گشوده شد ، كسان كشت و اسير گرفت و بسيار كس از تركان خويشتن را به آتش بسوختند و همه مردم ماوراى كوههاى بلنجر به اطاعت مسلمه آمدند ، و پسر خاقان كشته شد .\r\nاز جمله حوادث سال اين بود كه معاوية بن هشام به غزاى سرزمين روم رفت و در ناحيهء مرعش مدتى بماند ، سپس بازگشت .\r\nدر همين سال گروهى از دعوتگران بنى عباس به خراسان رفتند ، جنيد بن عبد الرحمان يكى از آنها را بگرفت ، و بكشت و گفت : « هر كس از آنها به دست آيد خونش هدر است »\r\n) در اين سال ، به گفتهء ابو معشر ، سليمان بن هشام سالار حج بود واقدى نيز چنين گفته . اما بعضىها گفته‌اند كه در اين سال سالار حج ابراهيم بن هشام مخزومى بود .\r\nعاملان ولايتها در اين سال همان عاملان سال صد و يازدهم و صد و دوازدهم بودند كه يادشان از پيش گذشت .\r\nپيش از آن سال صد و چهاردهم در آمد .\r\n\r\nسخن از خبر حوادثى كه به سال صد و چهاردهم بود\r\nدر اين سال معاوية بن هشام به غزاى تابستانى به ناحيه چپ رفت و سليمان ابن هشام به غزاى تابستانى به ناحيهء راست .\r\nگويند : معاوية بن هشام حومه اقران را گرفت و عبد الله بطال با قسطنطين و\r\n","description":"","footnote":"","page_name":" 4136 ","page_number":381},
  {"content":"\r\nجماعتى كه همراه وى بودند تلاقى كرد و آنها را هزيمت كرد و قسطنطين را اسير كرده ، سليمان بن هشام نيز تا قيساريه رفت .\r\nدر همين سال ، هشام بن عبد الملك ، ابراهيم بن هشام را از مدينه معزول كرد و خالد بن عبد الملك را امير آنجا كرد در نيمهء ماه ربيع الاول . مدت امارت هشام بر - مدينه هشت سال بود .\r\nواقدى گويد : در همين سال محمد بن هشام مخزومى امارت مكه يافت . بعضىها گفته‌اند محمد بن هشام به سال صد و سيزدهم امير مكه شد و چون ابراهيم معزول شد محمد بن هشام بر مكه به جاى ماند .\r\nدر اين سال ، چنان كه گفته‌اند ، در واسط طاعون رخ داد .\r\nو هم در اين سال مسلمة بن عبد الملك ، از دربند بازگشت ، از آن پس كه خاقان را هزيمت كرده بود و دربند را ساخته بود و آنجا را استوار كرده بود .\r\nدر همين سال ، هشام ، مروان بن محمد را ولايتدار ارمينيه و آذربيجان كرد .\r\nدربارهء كسى كه در اين سال سالار حج بود ، اختلاف كرده‌اند : ابو معشر ، چنان كه در روايت اسحاق بن عيسى آمده ، گويد : به سال صد و چهاردهم خالد بن عبد الله كه امير مدينه بود سالار حج شد .\r\nبعضى ديگر گفته‌اند : در اين سال محمد بن هشام كه امير مكه بود ، سالار حج شد و خالد بن عبد الملك در اين سال به جاى ماند و در حج حضور نيافت .\r\nواقدى نيز از حديث صالح بن كيسان چنين ياد كرده ، اما حديث ابو معشر را معتبر شمرده است .\r\nعاملان ولايتها در اين سال همان عاملان سال پيش بودند بجز عامل مدينه كه در اين سال خالد بن عبد الملك بود و عامل مكه و طايف كه محمد بن هشام بود و عامل ارمينيه و آذربيجان كه مروان بن محمد بود .\r\n","description":"","footnote":"","page_name":" 4137 ","page_number":382},
  {"content":"\r\nآنگاه سال صد و پانزدهم در آمد .\r\n\r\nسخن از خبر حوادثى كه به سال صد و پانزدهم بود\r\nاز جمله حوادث سال اين بود كه معاوية بن هشام به غزاى سرزمين روم رفت .\r\nو هم در اين سال ، در شام طاعون رخ داد .\r\nدر اين سال محمد بن هشام كه امير مكه و طائف بود ، سالار حج شد ، ابو معشر چنين گفته است .\r\nعاملان ولايتها در اين سال همان عاملان سال صد و چهاردهم بودند ، جز آنكه دربارهء عامل خراسان در اين سال اختلاف كرده‌اند : مداينى گويد : عامل خراسان جنيد بن عبد الرحمان بود . بعضىها گفته‌اند عامل آنجا عمارة بن حريم مرى بود . كسى كه چنين گويد پندارد كه جنيد در اين سال بمرد و عمارة بن حريم را جانشين خويش كرد ، اما به گفتهء مداينى مرگ جنيد به سال صد و شانزدهم بود .\r\nدر اين سال ، مردم در خراسان به قحط و گرسنگى سخت افتادند و جنيد به ولايتها نوشت كه مرو امن و آرام بود و روزيش از هر طرف به فراوانى مىرسيد ، آنگاه منكر نعمتهاى خدا شد [ 1 
  ] آذوقه به آنجا حمل كنيد .\r\nعلى بن محمد گويد : در اين سال جنيد درمى به يكى داد كه با آن نانى خريد ، به دو گفت : « نانى را به درمى مىخريد و از گرسنگى شكايت داريد ! من در هند بودم كه حبوبات دانه اى يك درم بود . » گفت : « مرو چنان است كه خداى عز و جل\r\n\r\n","description":"","footnote":"\r\n[ 1 
  ] . . . كانَتْ آمِنَةً مُطْمَئِنَّةً يَأْتِيها رِزْقُها رَغَداً من كُلِّ مَكانٍ فَكَفَرَتْ بِأَنْعُمِ الله 16 : 112 ( سورهء نحل آيهء 113 )\r\n","page_name":" 4138 ","page_number":383},
  {"content":"\r\nفرمود : « * ( وَضَرَبَ الله مَثَلًا قَرْيَةً كانَتْ آمِنَةً مُطْمَئِنَّةً 16 : 112 ) * » [ 1 
  ] يعنى : خدا مثلى مىزند ، دهكده اى كه امن و آرام بود .\r\nپس از آن سال صد و شانزدهم در آمد .\r\n\r\nسخن از خبر حوادثى كه به سال صد و شانزدهم بود\r\nاز جمله حوادث سال غزاى تابستانى معاوية بن هشام بود به سرزمين روم .\r\nو هم در اين سال در عراق و شام طاعونى سخت رخ داد و چنان كه گفته‌اند در واسط از همه جا سختتر بود .\r\nو هم در اين سال وفات جنيد بن عبد الرحمان رخ داد و عاصم بن عبد الله بن يزيد هلالى ولايتدار خراسان شد .\r\n\r\nسخن از وفات جنيد و ولايتدارى عاصم بن عبد الله بر خراسان\r\nعلى بن محمد به نقل از مشايخ خويش گويد : جنيد بن عبد الرحمان فاضله دختر يزيد ابن مهلب را به زنى گرفت ، هشام بر جنيد خشم آورد و عاصم بن عبد الله را ولايتدار خراسان كرد .\r\nگويد : و چنان بود كه شكم جنيد آب آورده بود ، هشام به عاصم گفت :\r\n« اگر به او رسيدى و رمقى دارد جانش را بگير » ، اما وقتى عاصم رسيد ، جنيد در گذشته بود .\r\nگويد : آورده‌اند كه جبلة بن ابى رواد به عيادت به نزد جنيد در آمد كه به دو گفت : « اى جبله ، كسان چه مىگويند ؟ »\r\n\r\n","description":"","footnote":"\r\n[ 1 
  ] سورهء نحل آيهء 113 )\r\n","page_name":" 4139 ","page_number":384},
  {"content":"\r\nگويد : گفتم : « براى امير غمينند » گفت : « ترا از اين نپرسيدم ، چه مىگويند ؟ » و با دست خويش سوى شام اشاره كرد .\r\nگويد : گفتم : « يزيد بن شجرهء رهاوى به خراسان مىآيد » گفت : « اين سرور مردم شام است » سپس گفت : « ديگر كى ؟ » گفتم : « عصمه يا عصام ، و عاصم را به كنايه گفتم . » گفت : « اگر عاصم بيايد دشمنى كوشاست ، نه خوش آيد و نه شايسته باشد . » گويد : جنيد در محرم سال صد و شانزدهم از همان بيمارى بمرد و عمارة بن - حريم را جانشين كرد . پس از آن عاصم بن عبد الله بيامد و عمارة بن حريم و عاملان جنيد را به زندان كرد و شكنجه كرد ، وفات جنيد به مرو رخ داد .\r\nگويد : ابو الجويريه عيسى بن عصمه به رثاى او شعرى گفت به اين مضمون\r\n« جود و جنيد هر دو بمردند « درود بر جنيد و درود بر جود « تا وقتى كه كبوتران بر شاخه ها « نغمه خوانى مىكند « هر دوان در خاك مرو جاى گرفته‌اند « شما مايهء نزهت محترمان بوديد « و چون به مردى جود بمرد و محترمان بمردند . » گويد : پس از آن ابو الجويريه پيش خالد بن عبد الله قسرى آمد و ستايش او گفت ، خالد به دو گفت : « مگر تو نيستى كه گفته اى : جود و جنيد هر دو بمردند » چيزى براى تو نداريم و او برون شد و قصيده اى در ستايش عمارة بن حريم گفت كه عموزادهء جنيد بود و جد ابو الهيذام سالار قبايل شام بود .\r\n","description":"","footnote":"","page_name":" 4140 ","page_number":385},
  {"content":"\r\nدر همين سال حارث بن سريج از اطاعت به در رفت و ميان وى و عاصم بن عبد الله جنگ شد .\r\n\r\nسخن از خبر جنگ ميان حارث بن سريج و عاصم بن عبد الله\r\nعلى به نقل از مشايخ خويش گويد : وقتى عاصم به ولايتدارى خراسان آمد ، حارث بن سريج از نخذ بيامد تا به فارياب رسيد و بشر بن جرموز را از پيش فرستاد .\r\nگويد : عاصم ، خطاب بن محرز و منصور بن عمر بن ابى الخرقاء هردو ان سلمى و هلال بن عليم تميمى و اشهب حنظلى و جرير بن هميان سد و سى و مقاتل بن حيان - نبطى وابستهء مصقله را سوى حارث فرستاد .\r\nگويد : خطاب و مقاتل گفته بودند : جز با امان به نزد وى نرويد ، اما قوم نپذيرفتند و چون در فارياب پيش وى رسيدند ، آنها را به بند كرد و به زندان كرد و يكى را بر آنها گماشت كه نگاهشان دارد .\r\nگويد : اما ، آن كس را به بند كردند و از زندان در آمدند و بر اسبان خويش نشستند و اسبان بريد را براندند و از طالقان گذشتند .\r\nشهرب فرمانرواى طالقان قصد آنها كرد ، سپس دست بداشت و متعرضشان نشد و چون به مرو آمدند عاصم بگفت تا سخن كردند و از حارث سخن آوردند و زشتى روش و خيانت وى را ياد كردند .\r\nگويد : پس از آن حارث سوى بلخ رفت كه نصر عامل آنجا بود و با وى نبرد كردند كه مردم بلخ هزيمت شدند و نصر سوى مرو رفت .\r\nبعضىها گفته‌اند كه وقتى حارث سوى بلخ آمد تجيبى بن ضبيعه و نصر بن سيار\r\n","description":"","footnote":"","page_name":" 4141 ","page_number":386},
  {"content":"\r\nمرى عامل آنجا بودند كه جنيد آنها را گماشته بود .\r\nگويد : حارث به پل عطا رسيد كه بر نهر بلخ بود و دو فرسخى شهر ، آنجا با نصر بن سيار مقابل شد كه با ده هزار كس بود و حارث با چهار هزار كس ، آنها را به كتاب و سنت و بيعت با شخص مورد رضايت دعوت كرد .\r\nقطن بن عبد الرحمان حرى باهلى گفت : « اى حارث تو ما را به كتاب و سنت دعوت مىكنى ! به خدا اگر جبرئيل سمت راست تو باشد و ميكائيل سمت چپ باشد اجابت تو نمىكنم » سپس با آنها نبرد كرد ، تيرى به چشمش خورد و نخستين كس بود كه كشته شد ، مردم بلخ به طرف شهر گريختند حارث به تعقيب آنها رفت تا وارد شهر شد و نصر از در ديگر برون شد . حارث گفت دست از آنها بدارند .\r\nيكى از ياران حارث گويد : در يكى از كوچه هاى بلخ مىرفتم ، بر زنانى گذشتم كه مىگريستند ، زنى مىگفت : « اى پدركم ، كاش مىدانستم كى ترا كشت ؟ » گويد : يك عرب بدوى پهلوى من راه مىرفت و گفت : « اين كه گريه مىكند كيست ؟ » به دو گفتند : « دختر قطن بن عبد الرحمان جزى است » بدوى گفت : « من پدرت را كشتم » گويد : گفتمش : « تو او را كشتى ؟ » گفت : « آرى » راوى گويد : به قولى وقتى نصر آمد تجيبى عامل بلخ بود ، نصر وى را به زندان كرد و همچنان در زندان ببود تا حارث ، نصر را هزيمت كرد . تجيبى در ايام امارت جنيد چهل تازيانه به حارث زده بود . حارث او را به قلعهء با ذكر فرستاد به زم . يكى از بنى حنيفه بيامد و دعوى كرد كه تجيبى در ايامى كه عامل هرات بوده برادرش را كشته است . حارث او را به حنفى داد . تجيبى گفت : « يكصد هزار به\r\n","description":"","footnote":"","page_name":" 4142 ","page_number":387},
  {"content":"\r\nفديهء خويش مىدهم » اما از او نپذيرفت و خونش را بريخت .\r\nگويد : جمعى بر آنند كه تجيبى در ايام ولايتدارى نصر و از آن پيش كه حارث بيامد كشته شد .\r\nراوى گويد : وقتى حارث بر بلخ تسلط يافت يكى از اولاد عبد الله بن خازم را بر آنجا گماشت و برفت و چون به گوزگان رسيد رابضة بن زرارهء عبدى و دجاجه و وحش ، هردوان عجلى ، و بشر بن جرموز و ابو فاطمه را پيش خواند و گفت : « راى شما چيست ؟ »\r\nابو فاطمه گفت : « مرو مركز خراسان است و سواران آنجا بسيار است اگر فقط با غلامان خويش با تو تلافى كنند از تو انتقام مىگيرند بمان اگر سوى تو آمدند با آنها نبرد مىكنى و اگر بماندند آذوقه را از آنها مىبرى » گفت : « رأى من چنين نيست ، سوى آنها مىروم » گويد : آنگاه حارث سوى مرو آمد . وى بر بلخ و گوزگان و فارياب و طالقان و مرو روذ تسلط يافته بود . مردم ديندار مرو گفتند : « اگر سوى ابر شهر رود و سوى ما نيايد جماعت ما را پراكنده كند و اگر سوى ما آيد در خطر افتد . » گويد : عاصم خبر يافت كه مردم مرو با حارث مكاتبه دارند .\r\nگويد : پس عاصم مصمم شد حركت كند و گفت : « اى مردم خراسان شما با حارث بن سريج بيعت كرده‌ايد كه به هر شهرى مىرسد ، آن را براى وى خالى مىكنيد .\r\nمن به سرزمين قوم خويش ، ابر شهر مىروم و از آنجا به امير مؤمنان مىنويسم تا ده هزار كس از مردم شام را به كمك من فرستد . » مجشر بن مزاحم به دو گفت : « اگر به قيد طلاق و عتق با تو بيعت كردند بمان و اگر دريغ كردند برو تا در ابر شهر جاى گيرى و به امير مؤمنان بنويسى كه مردم شام را به كمك تو فرستد » خالد بن هريم كه يكى از مردم بنى ثعلبة بن يربوع بود و نيز ابو محارب ، هلال\r\n","description":"","footnote":"","page_name":" 4143 ","page_number":388},
  {"content":"\r\nابن عليم گفتند : « به خدا نمىگذاريم به روى كه به نزد امير مؤمنان مسئوليت تو بر ما بار شود . اگر مال خرج كنى ما با توايم تا بميريم » گفت : « چنين مىكنم » يزيد بن قران رياحى گفت : « اگر تا وقتى نبرد مىكنى همراه تو نبرد نكنم دختر ابرد بن قرهء رياحى سه طلاقه باشد » دختر ابرد زن وى بود .\r\nعاصم گفت : « همگيتان بر اين ترتيبيد ؟ » گفتند : « آرى » گويد : و چنان بود كه سلمة بن ابى عبد الله ، سالار نگهبانان وى كسان را به قيد طلاق قسم مىداد .\r\nگويد : حارث بن سريج با گروهى انبوه ، به قولى شصت هزار كس ، سوى مرو آمد ، يكه سواران ازد و تميم با وى بودند از جمله محمد بن مثنى و حماد بن عامر حمانى و داود اعسر و بشر بن انيف رياحى و عطاى دبوسى . از دهقانان نيز گوزگان بود و ترسل دهقان فارياب و شهرب شاه طالقان و قرياقس دهقان مرو و امثال آنها .\r\nگويد : عاصم با مردم مرو و ديگران برون شد و در جياسر به نزديك كليسا اردو زد\r\nو به هر يك از سپاهيان يك دينار داد و كسان از رفتن بنزد وى سستى گرفتند كه بهر كس سه دينار داد ، به سپاهيان و غير سپاهيان داد و چون دو گروه به هم نزديك شدند بگفت تا پلها را شكستند .\r\nگويد : وقتى ياران حارث بيامدند گفتند : « ما را در بيابان محصور مىداريد ، بگذاريد سوى شما عبور كنيم و دربارهء چيزى كه به سبب آن قيام كرده‌ايم با شما مناظره كنيم . » اما نپذيرفتند . پيادگان آنها به اصلاح پلها پرداختند و پيادگان مرو سويشان رفتند و با آنها نبرد كردند .\r\nگويد : محمد بن مثنى فراهيدى با پرچم خويش به طرف عاصم رفت با دو\r\n","description":"","footnote":"","page_name":" 4144 ","page_number":389},
  {"content":"\r\nهزار كس و به ازديان پيوست . حماد بن عامر حمانى نيز به طرف عاصم رفت و به بنى تميم پيوست .\r\nسلمه ازدى گويد : حارث كسانى را سوى عاصم فرستاد از جمله محمد بن مسلم عنبرى كه از او بخواهند به كتاب خدا و سنت پيمبر وى صلى الله عليه و سلم عمل كند .\r\nگويد : آن روز حارث بن سريح سياه پوشيده بود .\r\nگويد : و چون محمد بن مثنى بيامد ياران حارث حمله آغاز كردند و كسان تلاقى كردند ، نخستين كشته غياث بن كلثوم بود از مردم جارود ، ياران حارث هزيمت شدند و بسيار كس از ياران وى در نره مرو و نهر بزرگ غرق شدند ، دهقانان به ولايتهاى خويش رفتند . آن روز ضربتى به چهرهء خالد بن علبا خورد .\r\nگويد : عاصم بن عبد الله ، مؤمن بن خالد حنفى و علباء بن احمر يشكرى و يحيى ابن عقيل خزاعى و مقاتل بن حيان نبطى را پيش حارث فرستاد و از او پرسيد كه چه مىخواهد ؟\r\nحارث ، محمد بن مسلم عنبرى را تنها فرستاد و گفت : « حارث و برادرانتان سلامتان مىگويند و مىگويند : « ما تشنه‌ايم و اسبانمان تشنه است بگذاريدمان امشب فرود آييم و ميان ما فرستادگان آيند و روند و مناظره كنيم اگر در مورد آنچه مىخواهيد با شما توافق كرديم كه بهتر و گر نه از پى كار خويش هستيد . » گويد : اما از او نپذيرفتند و سخنى درشت گفتند . مقاتل بن حيان نبطى گفت :\r\n« اى مردم خراسان ، ما همانند يك خانه بوديم و مرزمان يكى بود و بر ضد دشمن همسخن بوديم ، آنچه را يار شما كرده نمىپسنديم و امير ما فقيهان و قاريان اصحاب خويش را سوى وى فرستاد ، اما او يك كس را فرستاده » محمد گفت : « من براى ابلاغ آمده‌ام كه ما طالب كتاب خدا و سنت پيمبر اوييم ، صلى الله عليه و سلم ، آنچه مىخواهيد فردا سوى شما مىآيد . ان شاء الله تعالى . »\r\n","description":"","footnote":"","page_name":" 4145 ","page_number":390},
  {"content":"\r\nگويد : آنگاه محمد بن مسلم پيش حارث رفت .\r\nگويد : هنگام نيمشب حارث حركت كرد . عاصم خبر يافت و صبحگاهان به طرف او روان شد ، و تلاقى كردند ، رابض بن عبد الله تغلبى بر پهلوى راست حارث بود ، نبردى سخت كردند . يحيى بن حضين كه سر بكر بن وائل بود ، حمله برد سالار بكر بن وائل ، زياد پسر حارث بن سريج بود ، بسيار كس از آنها كشته شد حارث از درهء مرو گذشت و نزديك منزلگاه راهبان سراپرده زد و عاصم دست از او بداشت .\r\nگويد : شمار كشتگان يكصد بود ، سعيد بن سعد ازدى كشته شده بود ، خازم بن موسى خازمى نيز كه با حارث بن سريج بود غرق شده بود .\r\nگويد : نزديك سه هزار كس به نزد حارث فراهم آمدند .\r\nقاسم بن مسلم گويد : وقتى حارث هزيمت شد عاصم از او دست بداشت ، اگر مصممانه به تعقيب وى پرداخته بود هلاكش كرده بود ، اما كس پيش حارث فرستاد كه آنچه را براى تو و يارانت تعهد كرده‌ام به تو مىدهم به شرط آنكه به روى و او چنان كرد .\r\nگويد : شبى كه حارث هزيمت شده بود خالد بن عبيد الله پيش وى رفت ، ياران حارث همسخن شده بودند كه از او جدا شوند و به دو گفتند : « مگر نمىگفتى كه پرچم تو پس نمىرود ؟ » خالد بيامد و آنها را آرام كرد .\r\nگويد : عطاء دبوسى از يكه سواران بود و در جنگ زرق به غلام خويش گفت :\r\n« يابوى مرا زين كن ، شايد با اين خر بازى كنم » گويد : پس سوار شد و هماورد خواست ، كه يكى از مردم طالقان به هماوردى آمد و به زبان وى به دو گفت : « اى . . . رخر [ 1 
  ] » ابو جعفر طبرى گويد : در اين سال وليد بن يزيد كه وليعهد بود سالار حج شد .\r\nاين را از ابو معشر آورده‌اند . واقدى و ديگران نيز چنين گفته‌اند .\r\n\r\n","description":"","footnote":"\r\n[ 1 
  ] در من به پارسى است .\r\n","page_name":" 4146 ","page_number":391},
  {"content":"\r\nعاملان ولايتها در اين سال همان عاملان سال پيش بودند ، بجز خراسان كه در اين سال عامل آنجا عاصم بن عبد الله هلالى بود .\r\nپس از آن سال صد و هفدهم در آمد .\r\n\r\nسخن از خبر حوادثى كه به سال صد و هفدهم بود\r\nاز جمله حوادث سال غزاى تابستانى معاويه بود در ناحيه چپ و غزاى تابستانى سليمان بن هشام در ناحيهء راست و مجاور جزيره كه دسته هاى خويش را در سرزمين روم پراكند .\r\nو هم در اين سال مروان بن محمد كه عامل ارمينيه بود ، دو سپاه فرستاد كه يكيشان سه قلعه از آنها را گشود و ديگرى مقابل تومان شاه فرود آمد و مردم آنجا به صلح آمدند .\r\nو هم در اين سال هشام بن عبد الملك ، عاصم بن عبد الله را از خراسان برداشت و آن را به خالد بن عبد الله پيوست كه خالد برادر خويش اسد بن عبد الله را ولايتدار آنجا كرد .\r\nمداينى گويد : « عزل عاصم از خراسان و پيوستن آنجا به خالد بن عبد الله به سال صد و شانزدهم بود .\r\n\r\nسخن از اينكه چرا هشام عاصم را عزل كرد و خراسان را به خالد داد ؟\r\nسبب ، چنان كه عى از پيران خويش آورده ، آن بود كه عاصم بن عبد الله به هشام ابن عبد الملك نوشت : « اما بعد ، اى امير مومنان ، پيشتاز با كسان خويش دروغ\r\n","description":"","footnote":"","page_name":" 4147 ","page_number":392},
  {"content":"\r\nنمىگويد : كار امير مؤمنان با من چنان بوده كه نيكخواهى وى بر من فرض است . خراسان سامان نگيرد مگر آنكه به فرمانرواى عراق پيوسته شود ، و بهنگام حادثات و بليات ، لوازم و آذوقه و معونت آن نزديك باشد كه امير مؤمنان از آنجا دور است و كمك وى دير به آنجا مىرسد . » گويد : و چون نامهء وى برفت ، به نزد ياران خود يحيى بن حضين و مجشر بن مزاحم و يارانشان آمد و به آنها خبر داد . مجشر به دو گفت : « اينك كه نامه برفته ؟ گويى اسد به نزد تو مىرسد » گويد : پس از آن اسد بن عبد الله آمد كه هشام يك ماه پس از نامه او را فرستاده بود .\r\nگويد : كميت بن زيد اسدى شعرى گفت و براى مردم مرو فرستاد به اين مضمون :\r\n« با وجود فاصله اى كه در ميانه هست « پيام نيكخواهى را كه سلام مىگويد « و در آنچه كرده‌اند سخن جدى مىگويد « با گروه مردم مرو بگوى « عذر ما را با حارث بگوى « كه كسان اينجا به زحمت درند « و گرنه سپاهى از دو شهر « سوى تو آمده بود كه سواران را نابود مىكرد « سستى مياريد و به ستم رضا مدهيد « و اسد به پيمانى فريبتان ندهد « اگر فريب خورديد « و به ستم فرومايه اى گردن نهاديد\r\n","description":"","footnote":"","page_name":" 4148 ","page_number":393},
  {"content":"\r\n« چون روسپيان باشيد « و گر نه بر ضد اهل ضلال و ستم « پرچمهاى سياه برافرازيد « چگونه شما كه هفتاد هزار كسيد « خالد يكى چون بوزينه را به مقابلهء شما فرستاده ؟\r\n« كسى كه رزين و تبعهء او را زير حمايت خويش گرفت « اما به پيمان خويش وفا نكرد « كسى كه با كشتن ابى سلامان بن سعد « جامهء زبونى بر قضاعه افكند « اى مردم قضاعه آرام باشيد « و تبعگان مشويد كه در نجد « ريشه نداشته باشيد « همه بينيهاى مردم قضاعه بريده باد « و هرگز روى عظمت نبينند » گويد : رزين كه در شعر آمده در كوفه بر ضد خالد بن عبد الله قيام كرده بود كه به دو امان داد اما بدان وفا نكرد .\r\nگويد : وقتى حارث به مرو آمد و پرچمهاى سياه گرفت ، نصر بن سيار دربارهء وى شعرى گفت به اين مضمون : حارث عقيدهء مرجئه داشت .\r\n« دنيا را با كسانى كه رهاشان خواهى كرد « واگذار « دنيا و كسانى كه نپايند « به چه كار آيند « مگر باقى ماندهء ايام به مدت معين نيست\r\n","description":"","footnote":"","page_name":" 4149 ","page_number":394},
  {"content":"\r\n« پس ، از خداى كسانى بخواه « كه هرگز نميرند « در نهان ، به پرهيزكارى خداى بكوش « كه پرهيزكارى ، اگر نهان باشد « بهتر است « بدان كه در گرو اعمال هستى « از اين رو مهموم و غمين باش « عيبى كه مايهء هلاك صاحب خويش مىشود « آنست كه كسى در اين روزگار مغبون باشد\r\n« مرد را دوران هاست « كه روزى به خطا افتد « و روزى ديگر مدارا نصيب وى شود « در آن اثنا كه كس در نعيم زندگى است « روزگارش بگردد و از آن رانده شود « يك بار چنان بر او شيرين شود « كه از آن خرسند شود « و بسا باشد كه به كام وى تلخ شود « مگر از گذشتگان روزگاران ديگر « كسى بوده كه چون ما به سر نبرده باشد « يا كسانى كه اميد آخرت نمىدارند « جهاد كن « و دشمن كسانى باش كه نماز نمىكنند « دوستان و يارانشان را بكش\r\n","description":"","footnote":"","page_name":" 4150 ","page_number":395},
  {"content":"\r\n« وقتى كافرشان شمار « و زمانى لعنتشان كن « آن كسان كه از دين ما عيب مىگيرند « اما اگر دينشان را بيازمايند « از همه بندگان بدتر باشند « آنها كه گويند راه خدا مىجوييم « و چه بسيار از آنچه مىگويند « انحراف مىجويند « به خاطر خداى خشم آور « و مظفرانه آنها را بكش « و شك آور را در فتنه واگذار « عقيدهء ارجا شما را « با شرك همعنان كرده است « كه شما اهل شركيد و عقيدهء ارجا ، « خداى از مردگان جز شما را ملعون ندارد « كه دينتان با شرك قرين است « خداى به سبب آن ترس در دلتان افكنده « و براى ما نيكى خواسته و برتريمان داده « تا به هنگام حادثه « دوستدار چيزهايى كه براى اسلام و دين مىخواهى « نباشيم « مگر بر ما عيب مىگيريد « كه به سبب آن افراطگر و ستمگر را\r\n","description":"","footnote":"","page_name":" 4151 ","page_number":396},
  {"content":"\r\n« تكذيب مىكنيم « و همين كه داريم ما را بس است » گويد : آنگاه حارث به نبرد عاصم باز آمد . وقتى عاصم خبر يافت كه اسد بن عبد الله مىرسد و محمد بن مالك همدانى را بر مقدمهء خويش روانه كرده و او در دندانقان فرود آمده با حارث صلح كرد و ميان خود و او مكتوبى نوشت كه حارث در هر يك از ولايتهاى خراسان كه خواهد اقامت گيرد و هر دو به هشام بنويسند و رعايت كتاب خدا و سنت پيمبرش را از او بخواهند و اگر نپذيرفت بر ضد وى فراهم شوند .\r\nگويد : بعضى از سران مكتوب را مهر زدند\r\nاما يحيى بن حضين از مهر زدن دريغ كرد و گفت : « اين خلع امير مؤمنان است » گويد : خلف بن خليفه دربارهء يحيى شعرى گفت به اين مضمون : [ 1 
  ] « دل غمين است و ديده بىخواب « و شنواى كس نيست « و من هرگز از مردم بازيگوش « شنوا نبوده‌ام « اميه را در ملكش نگه داشته‌ايم « و در قبال تهديد آن ، خطر مىكنيم « وقتى دست اميه را بسته بيابيم « از او و ملكش دفاع مىكنيم « پيوستگىاى كه بروزگاران قديم « ميان ما بود ناچار بجدايى كشيد\r\n\r\n","description":"","footnote":"\r\n[ 1 
  ] اين اشعار مفصل را ، بى كم و كاست ، از آن رو آوردم كه از دقت در مضامين آن حوادث قريب الوقوع خراسان را كه مايهء زوال قدرت و حكومت امويان و توفيق عباسيان شد به سهولت توان يافت . ( م )\r\n","page_name":" 4152 ","page_number":397},
  {"content":"\r\n« مگر ما سر ابن زبير را نربوديم « و ملك را از او نگرفتيم « و هنگامى كه كسان دربارهء خلافت « به كشاكش سخت بودند « آن را در اهلش ننهاديم « وقتى كه ملك از اميه بگشته بود « به شمشير تيز به ياريش برخاستيم « آنكه مردم عراق را استوار كرد از ما بود « اگر يحيى در مرز نبود به تباهى رفته بود « كارهاى ابن سريج را « كه هر چه توانسته بود استوار كرده بود « آشفته كرديم « خرد ورى كه مقالتش حكمت است « و وقتى قوم پراكنده شود « موجب فراهم آمدن است « شبانگاه زرق كه پيمان شكنان « همدل شده بودند « همدلى را از آنها ببرديم « اگر جوانمرد وايل نبود « هرگز چنان نمىشد « كه اسبى در اين راه عرق بريزد « به اميه بگوى « كه خدمتهاى ما را\r\n","description":"","footnote":"","page_name":" 4153 ","page_number":398},
  {"content":"\r\n« كه پاداش آن را نيافته‌ايم « رعايت كند « و چنان كه بايد نيكى كند « ما كه پيوسته پيرو حق تو بوده‌ايم « چرا از كشتن سران ما چشم نمىپوشى ؟\r\n« كسى كه ترا به ديگران نفروخته « همانند كسى نيست « كه بازارى به دست آورده و فروخته « پسر حضين پيوسته با آنچه مىكنى « همدلى و هماهنگى مىكند « اگر حارث از وايليان آسوده خاطر بود « جزو ديگر كسان مايهء ترس تو مىشد « متكبرى شرور بود « كه ميان چيزهاى ديگر « ضلالت را نيز پراكند « ما ز مكتوب مهرزده اى كه دربارهء آن « عاصم مطيع كسان شد « جلوگيرى كرديم\r\n« اگر جايگاه پرچمهاى ما در ميان سپاه نبود « سپاهيان در خطر هلاك بودند « بدين سان رابطهء قديم را به نو پيوستيم « اما اميه بجز دورى نمىخواهد « اين ذخيره هاست كه سود آن\r\n","description":"","footnote":"","page_name":" 4154 ","page_number":399},
  {"content":"\r\n« به ديگران مىرسد « اما ما از آن سودى نبرده‌ايم « اگر آن را بيارد و پرده از ميان برخيزد « دلت به سختى بلرزد .\r\n« وفاى اهل وفا چه شد ؟\r\n« كه سپاس نيكوتر از آنست « كه از ميان برخيزد « اگر ذخيره ميان كسان بازگشتنى است « پس ذخيرهء بنى وايل چه شد ؟\r\n« مگر ندانسته اى كه شمشيرهاى ما « كينه توز را علاج مىكرد « و سر درد را شفا مىداد « وقتى كه ابن حضين صبحگاهان « پرچم را به راه برد « و مردم قلعه ها ، قلعه ها را « تسليم كردند « وقتى كه ابن حضين صبحگاهان « پرچم را به راه برد « و بازها و كفتارها آن را وانمود « وقتى كه ابن حضين صبحگاهان « پرچم را به راه برد و كشتار كرد « و از معديان كارى ساخته نبود » گويد : و چنان بود كه عاصم بن سليمان يشكرى از مردم صاحب نظر بود و به\r\n","description":"","footnote":"","page_name":" 4155 ","page_number":400},
  {"content":"\r\nيحيى گفته بود كه مكتوب را بشكند و به دو گفت : « تيرگيهاست ، آنگاه روشن مىشود ، چيزهاى چشم پوشيدنى است ، چشم بپوش . » گويد : عاصم بن عبد الله در دهكده اى بود در ناحيهء بالاى مرو كه از آن كنده بود ، حارث نيز در دهكده اى از آن بنى عنبر جاى گرفته بود ، يكى از بنى عبس با پانصد كس از مردم شام با عاصم بود ، ابراهيم بن عاصم عقيلى نيز بود با همين تعداد .\r\nمنادى عاصم ندا داد كه هر كه سرى را بيارد سيصد در هم جايزه دارد . يكى از عاملان وى سرى را بياورد كه بينى آن را به دندان گرفته بود ، پس از آن يكى از بنى ليث به نام ليث پسر عبد الله سرى بياورد ، پس از آن ديگرى سرى آورد .\r\nگويد : به عاصم گفتند : « اگر مردم در اين طمع كنند سر همه ملاحان و بوميان را پيش تو آرند . » آنگاه منادى وى ندا داد كه كسى سر پيش ما نيارد و هر كه سرى بيارد چيزى پيش ما ندارد .\r\nگويد : ياران حارث منهزم شدند و كسانى از آنها به اسارت افتادند از جمله عبد الله بن عمر و ما زنى سرور مردم مروروذ . اسيران هشتاد كس بودند كه بيشترشان تميمى بودند و عاصم آنها را بر لب نهر دندانقان بكشت .\r\nگويد : يمينيان از شام يكى را فرستاده بودند با پانصد كس كه كنيهء ابو داود داشت و در ايام اختلاف قبايل با هزار كس برابرى مىكرده بود .\r\nابو داود بر هر يك از دهكده هاى خراسان مىگذشت مىگفت : « گويى به هنگام بازگشت از اينجا مىگذرم و سر حارث بن سريج را همراه دارم . » گويد : و چون تلاقى شد هماورد خواست ، حارث بن سريج به هماوردى وى آمد و ضربتى بالاى شانهء چپ او زد كه از پاى بيفتاد . يارانش به حمايت از وى آمدند و او را ببردند ، عقلش آشفته شده بود و مىگفت : « واى از ابر شهر حارث بن سريج ، اى ياران معموراه ! » گويد : تيرى به سينهء اسب حارث بن سريج رسيد ، تيرى را بيرون كشيد و اسب\r\n","description":"","footnote":"","page_name":" 4156 ","page_number":401},
  {"content":"\r\nرا پيش آورد و چندان بزد كه از جاى برفت و عرق كرد و اسب را از رنج زخم غافل داشت .\r\nگويد : يكى از مردم شام به حارث حمله برد و چون ديد كه نيزه به دو مىرسد از اسب فرود آمد و شامى را دنبال كرد كه به دو گفت : « ترا به حرمت اسلام خون مرا مريز . » گفت : « از اسبت پياده شو » شامى پياده شد و حارث بر نشست . شامى گفت : « زين را بر گير كه به خدا از اسب بهتر است » ، و يكى از مردم عبد القيس شعرى گفت به اين مضمون :\r\n« قرشيان به لذت معاش پرداختند « و دره هاى خاك آلود را « به وسيلهء ما محفوظ داشتند « اى كاش چنان مىشد كه قرشيان « شبى در گرداب سبز دريا « فرو مىشدند » گويد : مردم شام يحيى بن حضين را به سبب عملى كه دربارهء مكتوب عاصم كرده بود بزرگ داشتند و همراه محمد بن مسلم عنبرى و يكى از مردم شام نامه اى نوشتند كه اسد بن عبد الله را در رى بديدند ، به قولى در بيهق او را بديدند كه گفت :\r\n« بازگرديد كه من اين كار را سامان مىدهم » گويد : محمد بن مسلم به دو گفت : « خانهء مرا ويران كرده‌اند . » گفت : « خانه را برايت مىسازم و هر مظلمه اى كه شده جبران مىكنم » گويد : اسد به خالد نوشت و دعوى كرد كه حارث را هزيمت كرده و كار يحيى را به دو خبر داد .\r\nگويد : پس خالد ده هزار دينار به يحيى بن حضين جايزه داد با يكصد حله .\r\n","description":"","footnote":"","page_name":" 4157 ","page_number":402},
  {"content":"\r\nگويد : ولايتدارى عاصم كمتر از يك سال بود ، به قولى هفت ماه بود ، وقتى اسد بن عبد الله بيامد حارث رفته بود و او عاصم را به زندان كرد و دربارهء آنچه خرج كرده بود پرسش كرد و به حساب كشيد و صد هزار درم از او مطالبه كرد و گفت : « تو غزا نكرده اى و از مرو برون نشده اى . » گويد : اسد عمارة بن حريم و عاملان جنيد را محبوس يافت و به آنها گفت :\r\n« دربارهء شما مطابق روش خودتان عمل كنم يا مطابق روش قومتان ؟ » گفتند : « مطابق روش خودت » و اسد آزادشان كرد .\r\nعلى ، به نقل از مشايخ خويش ، گويد : وقتى هشام بن عبد الملك از قضيهء حارث ابن سريج خبر يافت به خالد بن عبد الله نوشت : « برادرت را بفرست كه آنچه را به تباهى افتاده سامان دهد و اگر مايهء اميد بود آنجا بباشد . » گويد : پس خالد برادر خويش اسد را سوى خراسان فرستاد وقتى اسد آمد عاصم از خراسان بجز مرو و ناحيهء ابر شهر چيزى نداشت حارث بن سريج در مرو روذ بود و خالد بن عبيد الله هجرى در آمل بود ، اسد بيم داشت كه اگر به آهنگ حارث سوى مرو روذ رود خالد بن عبيد الله از جانب آمل وارد مرو شود و اگر آهنگ خالد كند حارث از جانب مرو روذ وارد آن شود . عاقبت مصمم شد كه عبد الرحمان ابن نعيم غامدى را با مردم كوفه و مردم شام از پى حارث به جانب مرو روذ فرستد خود اسد با كسان سوى آمل رفت و حوثرة بن يزيد عنبرى را بر مردم تميم گماشت .\r\nسپاه مردم آمل به سالارى زياد قرشى وابستهء حيان نبطى به نزد چاههاى عثمان به مقابلهء آنها آمد كه هزيمتشان كرد و تا در شهر برفتند ، آنگاه به كسان حمله آوردند و غلامى از آن اسد بن عبد الله به نام جبله كه پرچمدار وى بود كشته شد و مردم آمل در سه شهر خودشان حصارى شدند .\r\nگويد : اسد مقابل آنها فرود آمد و منجنيقها نصب كرد . سالار آمليان خالد بن عبيد الله هجرى بود ، از ياران حارث . عاقبت امان خواستند . رويد بن طارق قطعى\r\n","description":"","footnote":"","page_name":" 4158 ","page_number":403},
  {"content":"\r\nكه از وابستگان آنها بود به نزدشان رفت و گفت : « چه مىخواهيد ؟ » گفتند : « كتاب خداى و سنت پيمبر او صلى الله عليه و سلم » گفت : « اين تعهد مىشود » گفتند : « و اينكه مردم اين شهرها را به گناه ما نگيرند . اين را نيز تعهد كرد و يحيى بن نعيم شيبانى را يكى از مردم بنى ثعلبه كه برادرزادهء مصقلة بن هبيره بود بر - آنها گماشت .\r\nگويد : پس از آن اسد از راه زم بيامد كه آهنگ بلخ داشت . وابسته اى از آن مسلم بن عبد الرحمان پيشواز وى آمد و به دو خبر داد كه مردم بلخ با سليمان بن عبد الله خازم بيعت كرده‌اند . پس اسد سوى بلخ رفت و كشتىها گرفت و از آنجا سوى ترمذ رفت و ديد كه حارث ، سنان اعرابى سلمى را محاصره كرده ، بنى حجاج بن هارون نميرى و بنى زرعه و خاندان عطية الاعور نضرى و مردم ترمذ با سنان بودند ، سبل نيز همراه حارث بود . اسد آن سوى نهر منزل گرفت و نتوانست سوى آنها رود يا كمكشان كند . مردم ترمذ برون شدند و با حارث نبردى سخت كردند حارث از مقابل آنها پس نشسته بود سپس حمله برد كه هزيمت شدند و يزيد بن هيثم\r\nو عاصم ابن معول بجلى با يكصد و پنجاه كس از مردم شام و ديگران كشته شدند .\r\nگويد : و چنان بود كه بشر بن جرموز و ابو فاطمهء ايادى و كسانى از مردم دهكده ها كه با حارث بودند به در ترمذ ميآمدند و مىگريستند و از بنى مروان شكوه مىكردند و از آنها مىخواستند كه فرود آيند و در كار جنگ بنى مروان همدستى كنند اما آنها نمىپذيرفتند .\r\nگويد : سبل كه با حارث بود به دو گفت : « اى حارث ! ترمذ با طبلها و مزمارها بنيان گرفته و با گريه گشوده نمىشود بلكه با شمشير گشوده مىشود اگر اهل نبردى نبرد كن » آنگاه سبل او را رها كرد و سوى ولايت خويش رفت .\r\nگويد : و چنان بود كه وقتى اسد از سرزمين زمزم مىگذشته بود بر قاسم شيبانى\r\n","description":"","footnote":"","page_name":" 4159 ","page_number":404},
  {"content":"\r\nگذشته بود كه در يكى از قلعه هاى زم به نام « با ذكر » جاى داشت پس از آن برفت تا به ترمذ رسيد و نرسيده به نهر فرود آمد و تخت خويش را بر كنار نهر نهاد و مردم عبور آغاز كردند . كسانى كه كشتىشان از كشتىهاى شهر جدا مىشد حارث كه در كشتىاى بود با آنها نبرد مىكرد عاقبت با كشتىاى مقابل شدند كه ياران اسد در آن بودند از جمله اصغر بن عيناء حميرى ، داود اعسر نيز در كشتى ياران حارث بود اصغر تيرى بينداخت كه به كشتى خورد و گفت : « من غلام عجميم » داود اعسر گفت : « اين انتصاب را براى مقصودى گفتى ، تو سرزمين ندارى » و كشتى خويش را به كشتى اصغر چسبانيد و به نبرد پرداختند .\r\nگويد : آنگاه اشكند بيامد ، حارث مىخواسته بود باز گردد ، اما اشكند به دو گفت .\r\n« به كمك تو آمده‌ام . » اشكند پشت ديرى كمين كرد ، حارث با ياران خويش بيامد . مردم ترمذ به مقابلهء وى برون شدند كه از مقابل آنها پس نشست و به تعقيب وى آمدند . نصر با اسد نشسته بود و مىنگريست و كراهت نمود و بدانست كه حارث با آنها خدعه كرده است پنداشت كه اين كار را از روى مهربانى با حارث مىكند از آن رو كه عقب نشسته است . اسد مىخواست با نصر عتاب كند كه اشكند به مقابلهء آنها برون شد و به مردم ترمذ حمله برد كه گريزان شدند و يزيد بن هيثم جرموزى از مردم ازد و عاصم بن معول كه از يكه سواران شام بود در نبردگاه كشته شدند .\r\nگويد : پس از آن اسد سوى بلخ رفت و مردم ترمذ به مقابلهء حارث برون شدند و هزيمتش كردند و ابو فاطمه و عكرمه و جمعى از روشن بنيان را كشتند .\r\nگويد : آنگاه اسد از راه زم سوى سمرقند روان شد و چون به زم رسيد كس پيش هيثم فرستاد كه در با ذكر جاى داشت و از ياران حارث بود و به دو گفت : « شما به روش بد قومتان اعتراض داشته‌ايد در صورتى كه به كار زنان و روا داشتن ناموس و غلبهء مشركان بر جايى همانند سمرقند نرسيده بود . من آهنگ سمرقند دارم ،\r\nپيمان و عهدهء خدا به گردن من كه بدى از من به تو نرسد و مشمول يارى و لطف و حرمتى و\r\n","description":"","footnote":"","page_name":" 4160 ","page_number":405},
  {"content":"\r\nامان براى خودت و همراهانت . و اگر اين دعوت مرا سبك گيرى ، پيمان و عهدهء خدا و عهدهء امير مؤمنان و عهدهء امير خالد به گردن من كه اگر يك تير بيندازى پس از آن امانت ندهم و اگر هزار امان براى تو مقررى شود بدان عمل نكنم . » گويد : پس هيثم به اتكاى امانى كه اسد داده بود به نزد وى آمد كه امينش داشت و با وى سوى سمرقند رفت . اسد دو مقرريشان داد و آنها را بر اسبانى كه همراه داشت برداشت . از بخارا آذوقه برداشت و از گوسفندان كردان بسيار همراه برد كه ميان آنها تقسيم كرد آنگاه سوى ورغسر رفت كه آب سمرقند از آنجاست و رود را ببست و از سمرقند بگردانيد .\r\nگويد : و چنان بود كه اسد با دست خويش سنگ مىآورد و در بند جاى مىداد .\r\nگويد : پس از آن از سمرقند برفت و در بلخ منزل گرفت . بعضيها پنداشته‌اند آنچه دربارهء اسد و ياران حارث ياد كردم به سال صد و هيجدهم بود .\r\nدر اين سال خالد بن عبد الملك سالار حج بود .\r\nو هم در اين سال عامل مدينه و مكه و طايف محمد بن هشام بن اسماعيل بود .\r\nعامل عراق و مشرق خالد بن عبد الله بود .\r\nعامل ارمينيه و آذربيجان مروان بن محمد بود .\r\nوفات فاطمه دختر على و نيز سكينه دختر حسين بن على در اين سال رخ داد .\r\nدر همين سال اسد بن عبد الله گروهى از دعوتگران بنى عباس را در خراسان گرفت كه بعضى را كشت و بعضى را اعضاء بريد و بعضى را به زندان كرد ، از جمله كسانى كه گرفت ، سليمان بن كثير بود و مالك بن هيثم و موسى بن كعب و لاهز بن قريظ\r\n","description":"","footnote":"","page_name":" 4161 ","page_number":406},
  {"content":"\r\nو خالد بن ابراهيم و طلحة بن زريق .\r\nراوى گويد : وقتى آنها را پيش اسد بن خالد آوردند گفتشان : « اى فاسقان مگر خداى تعالى نگفته : * ( عَفَا الله عَمَّا سَلَفَ وَمن عادَ فَيَنْتَقِمُ الله مِنْه وَالله عَزِيزٌ ذُو انْتِقامٍ 5 : 95 ) * ؟ [ 1 
  ]\r\nيعنى : خدا از آنچه گذشته در گذشت و هر كه باز ، كند خدا از او انتقام گيرد كه خدا نيرومند و انتقام گير است . » گويند : « سليمان بن كثير گفت : « سخن كنم يا خاموش بمانم ؟ » گفت : « سخن كن » گفت : « ما چنانيم كه شاعر گويد اگر بى آب گلو ميگيرد من چون آن گلو گرفته‌ام « كه آب در گلويم ميگيرد مىدانى حكايت ما چگونه است ، به خدا عقربها را به دست تو شكار مىكنند ، اى امير ! ما كسانى از قوم توايم و اين مضريان به تو چنين خبر داده‌اند به سبب آنچه ما از همه كسان در ضديت قتيبة بن مسلم سختتر بوده‌ايم ، در واقع انتقام خويش را مىجويند . » گويد : ابن شريك بن صامت باهلى سخن كرد و گفت : « اين جمع را بارها گرفته‌اند . » مالك بن هيثم گفت : « خداى امير را قرين صلاح بدارد سزاوار است كه گفتهء اين را با ديگران برابر نهى » آنگاه گفتند : « اى برادر باهلى گويى انتقام قتيبه را از ما مىجويى ، به خدا ما ، در ضديت وى از همه كسان سختتر بوده‌ايم . » گويد : پس اسد آنها را به زندان فرستاد . پس از آن عبد الرحمان بن نعيم را\r\n\r\n","description":"","footnote":"\r\n[ 1 
  ] سورهء مائده آيهء 94\r\n","page_name":" 4162 ","page_number":407},
  {"content":"\r\nپيش خواند و به دو گفت : « رأى تو چيست ؟ » گفت : « راى من اين است كه به وسيلهء آنها بر عشايرشان منت نهى . » گفت : « آن دو تميمى كه با آنها هستند چطور ؟ » گفت : « آزادشان مىكنى » گفت : « در اين صورت پسر عبد الله بن يزيد نباشم » گفت : « با آن مرد ربيعى چه مىكنى ؟ » گفت : « به خدا آزادش مىكنم » گويد : پس از آن موسى بن كعب را خواست و بگفت تا لگام خرى به او زدند و بگفت تا لگام را بكشند و چندان كشيدند تا دندانهايش بشكست پس از آن گفت چهره اش را بشكنند ، كه بينيش را شكستند و ريشش را بكندند و يكى از دندانهايش برون افتاد .\r\nگويد : پس از آن لاهز بن قريظ را خواست . لاهز گفت : « به خدا سزاوار نيست كه با ما چنين كنى و يمانيان را و ربيعيان را واگذارى . » كه سيصد تازيانه به او زد و گفت : « بياويزيدش » حسن بن زيد ازدى گفت : « او پناهى من است و از تهمتى كه به او زده‌اند مبراست . » گفت : « ديگران ؟ » گفت : « آنها را نيز مبرا مىدانم . » گويد : پس اسد آزادشان كرد .\r\nپس از آن سال صد و هيجدهم در آمد .\r\n","description":"","footnote":"","page_name":" 4163 ","page_number":408},
  {"content":"\r\n\r\nسخن از خبر حوادثى كه به سال صد و هيجدهم بود\r\nغزاى معاويه و سليمان ، هردوان پسر هاشم بن عبد الملك ، به سرزمين روم ، از جمله حوادث سال بود .\r\nو هم در اين سال بكير بن ماهان ، عمار بن يزيد را به سرپرستى شيعيان [ 1 
  ] بنى - عباس به خراسان فرستاد كه چنان كه گويند در مرو جاى گرفت و نام خويش را تغيير داد و خدايش نام گرفت و به سوى محمد بن على دعوت كرد كه كسان به وى اقبال كردند و آنچه را آورده بود پذيرفتند و شنوا و مطيع وى شدند .\r\nگويد : پس از آن عمار آنچه را كه بدانشان خوانده بود تغيير داد و دين خرميه آشكار كرد و بدان خواند و زنانشان را به همديگر روا دانست و گفتشان كه اين به دستور محمد بن على است .\r\nگويد : خبر عمار به اسد بن عبد الله رسيد و خبر گيران بر او گماشت تا وى را به دست آورد . وقتى عمار را پيش وى آوردند براى غزاى بلخ مهيا شده بود ، وى را از كارش پرسيد . عمار در سخن با وى درشتى كرد . اسد بگفت تا دستش را بريدند و زبانش را بكندند و چشمانش را ميل كشيدند .\r\nمحمد بن على ، به نقل از مشايخ خويش ، گويد : وقتى اسد در آغاز كار خويش به آمل رسيد ، خداش صاحب هاشميه را پيش وى آوردند كه بگفت تا قرعهء طبيب زبان وى را ببريد و چشمانش را ميل كشيد و گفت : « حمد خداى را كه انتقام ابو بكر و عمر را از تو گرفت . » پس از آن وى را به يحيى بن نعيم شيبانى عامل آمل داد و چون از سمرقند بازگشت به يحيى نوشت كه او را بكشت و در آمل بياويخت .\r\n\r\n","description":"","footnote":"\r\n[ 1 
  ] كلمه متن\r\n","page_name":" 4164 ","page_number":409},
  {"content":"\r\nگويد : حزور وابستهء مهاجر بن داره ضبى را نيز پيش اسد آوردند كه بر كنار نهر گردن او را بزد .\r\nگويد : اسد به هنگام بازگشت از سمرقند در بلخ فرود آمد و جديع كرمانى را به قلعه اى فرستاد كه بنهء حارث و بنه هاى يارانش آنجا بود . نام قلعه تبوشكان بود ، جزو طخارستان بالا . بنى برزيان تغلبى خويشاوندان حارث آنجا بودند ، كرمانى آنها را محاصره كرد و آنجا را گشود و جنگاورانشان را بكشت\r\nو همه مردم قلعه را از عرب و وابسته و زن و فرزند اسير كرد و در بازار بلخ به حراج ( من يزيد ) فروخت .\r\nعلى بن يعلى كه در اين حوادث حضور داشته گويد : چهار صد و پنجاه كس از ياران حارث بر او اعتراض آوردند سرشان جرير بن ميمون قاضى بود ، بشر بن انيف حنظلى از آن جمله بود و نيز داود اعسر خوارزمى .\r\nگويد : حارث گفت : « اگر به ناچار از من جدا مىشويد و امان مىخواهيد تا من اينجا هستم بخواهيد كه آسانتر مىپذيرند كه اگر پيش از آن بروم امان نميدهند . » گفتند : « تو برو و ما را واگذار » گويد : پس از آن بشر بن انيف و يكى ديگر را فرستادند و امان خواستند كه اسد امانشان داد و جايزه داد اما آنها با مردم قلعه خيانت كردند و به اسد خبر دادند كه جماعت نه آذوقه دارند ، نه آب .\r\nگويد : اسد كرمانى را روانه كرد با ششهزار كس كه از آن جمله سالم بن منصور بجلى بود با دو هزار كس ، و ازهر بن جرموز نميرى با يارانش و سپاه بلخ كه دو هزار - كس بودند و پانصد كس از مردم شام كه سالارشان صالح بن قعقاع ازدى بود .\r\nگويد : كرمانى منصور بن سالم را با يارانش فرستاد كه از نهر ضرغام عبور كرد و شام را گذرانيد و صبحگاه بماند تا روز بر آمد . آنگاه همه روز نزديك به هفده فرسنگ راه پيمود و سواران خويش را خسته كرد ، آنگاه به كشتم رسيد ، از سرزمين\r\n","description":"","footnote":"","page_name":" 4165 ","page_number":410},
  {"content":"\r\nجيغويه به باغى كه كشت آن بلند شده بود و مردم اردو اسبان خويش را در آن رها كردند . از آنجا تا قلعه چهار فرسنگ راه بود ، سپس از آنجا حركت كرد و چون به دره رسيد طليعه داران بيامدند و آمدن قوم را به دو خبر دادند كه سالارشان مهاجر بن ميمون بود . وقتى پيش كرمانى رسيد سخت به محنتشان افكندند كه برفتند . كرمانى برفت تا بر كنار قلعه فرود آمد . نخستين بار با نزديك پانصد كس در مسجدى كه حارث آن را بنيان كرده بود ، فرود آمد . و چون صبح شد ، سپاه سوى وى آمد و ياران از هر و مردم بلخ به دو پيوستند و چون فراهم آمدند با آنها سخن كرد و حمد خدا گفت و ثناى او كرد سپس گفت : « اى مردم بلخ ، مثلى براى سپاه نمىيابم به جز روسپى كه هر كه سوى وى آيد پاى خويش را به تصرف وى نهد ، حارث با هزار كس از عجمان سوى شما آمد ، شهر خويش را به تصرف وى داديد كه اشرافتان را بكشت و اميرتان را برون راند . آنگاه با وى و يارانش سوى مرو رفتيد و از ياريش باز مانديد آنگاه به هزيمت سوى شما باز آمد و باز شهر را به تصرف وى داديد ، به خدايى كه جان من به دست اوست\r\nاگر خبر يابيم كه يكى از شما دربارهء تيرى مكتوبى به آنها نوشته دست و پايش را ببرم و بياويزم . كسانى از مردم مرو كه با منند ، خاصان منند و از خيانتشان بيم ندارم . » آنگاه به طرف قلعه رفت و يك روز و شب مقابل آن بماند كه نبردى نبود روز بعد منادىاى ندا داد كه ما پيمان شما را رها كرده‌ايم . و با آنها نبرد كردند .\r\nگويد : اما آن جماعت تشنه و گرسنه بودند و تقاضا كردند كه به حكم تسليم شوند و زنان و فرزندانشان را برايشان واگذارند . پس به حكم اسد تسليم شدند و چند روز آنجا بماند .\r\nگويد : پس از آن مهلب بن عبد العزيز عتكى با نامهء اسد آمد كه پانصد كس از آنها را سوى من فرست از آن جمله مهاجرين ميمون و كسانى امثال وى ،\r\n","description":"","footnote":"","page_name":" 4166 ","page_number":411},
  {"content":"\r\nاز سران قوم . و چون آنها را سوى وى فرستاد همه را بكشت و به كرمانى نوشت كسانى را كه پيش وى مانده‌اند سه بخش كند : بخشى را بياويزد و بخشى را دست و پا ببرد و بخشى را دست ببرد .\r\nگويد : كرمانى چنان كرد و بنه هايشان را بياورد و در حراج فروخت . آنها كه كشتشان و بياويختشان چهار صد كس بودند .\r\nگويد : اسد به سال صد و هيجدهم شهر بلخ را جايگاه كرد و ديو آنها را به آنجا انتقال داد و آبگيرها ساخت . پس از آن به غزاى طخارستان رفت و از پس آن به غزاى سرزمين جيغويه رفت كه فتح كرد و اسير گرفت .\r\nدر اين سال هشام ، خالد بن عبد الملك را از مدينه برداشت و محمد بن هشام را بر آنجا گماشت .\r\nواقدى گويد : روزى كه خالد از مدينه معزول شد ، نامه اى به ابو بكر بن حزم انصارى رسيد درباره امارت وى بر مدينه ، كه به مدت شش روز به منبر رفت و با كسان نماز كرد ، پس از آن محمد بن هشام از مكه به عاملى مدينه آمد .\r\nدر همين سال على بن عبد الله بن عباس درگذشت ، كنيهء وى ابو محمد بود ، وفاتش در حميمه رخ داد ، از سرزمين شام ، در آن وقت هفتاد و هفت ، يا هشت - ساله بود .\r\nگويند : تولد وى در آن شب بود كه على بن ابى طالب را ضربت زدند يعنى شب هفدهم رمضان سال چهلم ، و پدرش نام وى را على كرد و گفت : « وى را به نام كسى ناميدم كه به نزد من از همه مخلوق محبوبتر بود . » كنيه اش را نيز ابو الحسن كرد . وقتى پيش عبد الملك بن مروان رفت وى را حرمت كرد و بر تخت خويش نشانيد و از كنيه اش پرسيد كه بگفت :\r\nعبد الملك گفت : « در اردوى من اين نام و كنيه با هم از آن يكى نباشد »\r\nو از او پرسيد : آيا فرزندى آورده ؟ در آن وقت محمد را آورده بود كه به عبد الملك بگفت\r\n","description":"","footnote":"","page_name":" 4167 ","page_number":412},
  {"content":"\r\nو او كنيه اش را ابو محمد كرد .\r\nدر اين سال محمد بن هشام كه امير مكه و مدينه و طايف بود سالار حج شد .\r\nبه قولى در اين سال عامل مدينه خالد بن عبد الملك بود و محمد بن هشام در اين سال مكه و طايف را داشت .\r\nگفتهء اول از واقدى است .\r\nعامل عراق خالد بن عبد الله بود كه همهء مشرق را داشت .\r\nعامل خالد بر خراسان برادرش اسد بن عبد الله بود .\r\nعامل بصره و حادثات و قضا و پيشوايى نماز آن بلال بن ابى برده بود ، از جانب خالد .\r\nعامل ارمينيه و آذربيجان مروان بن محمد بن مروان بود .\r\nآنگاه سال صد و نوزدهم در آمد .\r\n\r\n","description":"","footnote":"","page_name":" 4168 ","page_number":413}
  ]