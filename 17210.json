[
  {"content":"\r\n\r\nشرح رسائل\r\nجلد ششم\r\nعلى محمدى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى ، على ، 1337 -\r\nشرح رسائل [ شيخ مرتضى انصارى 
  ] / على محمدى . - - قم : دار الفكر . 1370 -\r\nج . isbn : 978 - 964 - 6012 - 33 - 6\r\nفهرستنويسى براساس اطلاعات فيپا .\r\nج 6\r\n1 . انصارى ، مرتضى بن محمد امين ، 1214 - 1281 ق . فرائد الاصول - - نقد و تفسير . 2 . اصول فقه شيعه . الف . انصارى ، مرتضى بن محمد امين ، 1214 - 1281 ق ، فرائد الاصول ، شرح . ب . عنوان . ج . عنوان : فرائد الاصول ، شرح .\r\n40218 ف 8 الف / 159 bp\r\n312 / 297\r\nكتابخانهء ملى ايران\r\n576 - 71 م\r\nانتشارات دارالفكر\r\nمؤسس : مرحوم حضرت حجة الاسلام والمسلمين\r\nآقاى حاج سيدعبدالحميد مولانا ( ره )\r\nشرح رسائل ( جلد ششم )\r\nمؤلف : على محمدى\r\nناشر : انتشارات دارالفكر\r\nچاپ : قدس ، قم\r\nنوبت چاپ : پنجم ، تابستان ، 1386\r\nشمارگان : 2500 نسخه\r\nقيمت : 4000 تومان\r\nشابك : 6 - 39 - 6012 - 964 - 978\r\n6 - 39 - 6012 - 964 - 978 : isbn\r\nانتشارات دارالفكر :\r\nقم ، خيابان صفائيه ، جنب مدرسهء امير المؤمنين عليه السلام ، پلاك 636\r\nتلفن : 7743544 - 7733645 - فاكس : 7738814\r\nتهران - خيابان انقلاب ، خيابان 12 فروردين ، خيابان شهداى ژاندارمرى روبروى اداره پست ، پلاك 238 - تلفن 66408927 - 66409352\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم اللّه الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد ششم\r\nشرح رسائل ج 6 ( بسم الله الرحمن الرحيم )\r\n\r\n[ ادامه تنبيهات باب استصحاب 
  ]\r\n\r\n( تنبيه هشتم )\r\nمطالب اين تنبيه سابقا در تنبيه اوّل از تنبيهات باب اقل و اكثر و در مسئله دوّم از مسائل آن تنبيه تفصيلا طى حدود چهار صفحه از كتاب ذكر شد و ما در جلد چهارم اين شرح آن مطالب را شرح نموديم و اينك در تنبيه هشتم از تنبيهات باب استصحاب ملخصى از آن مطالب بيان مىگردد و قبل از ورود به اصل مطلب چهار اصطلاح را معنا مىكنيم :\r\n1 - جزئيت\r\n2 - شرطيت\r\n3 - مانعيت\r\n4 - قاطعيّت\r\nامّا اجزاء و شرائط امورى را گويند كه وجود آنها در عبادت لازم و عدمشان قادح است با اين تفاوت كه جزء به امرى گفته مىشود كه داخل در ماهيت مأمور به و واجب باشد و قوام مركب به آن و اجزاء ديگر باشد همانند تكبير ، قرائت و . . . و شرط به امرى گويند كه از ماهيت و حقيقت مأمور به خارج است ولى صحت عبادت به وجود آن بستگى دارد همانند وضو و استقبال و ستر و . . .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو امّا موانع و قواطع عبارتند از امورى كه عدم آنها در صحت عبادت لازم و وجود آنها در صحت عبادت قادح و مخلّ است با اين امتياز كه موانع به امورى گويند كه عدم آنها من حيث هو عدم معتبر و در صحت عبادت دخيل است مثل زيادى عمدى يا سهوى جزء كه عدمش معتبر است و قواطع امورى را گويند كه عدم آنها من حيث هو موضوعيتى ندارد بلكه از اين زاويه كه در صحت عبادت علاوه بر اجزاء ماديه يك جزء صورى نيز بنام هيئت اتصاليه لازم است و وجود اين امر آن هيئت را قطع مىسازد لذا عدمش از اين حيث معتبر است كه وجود آن قاطعيت دارد مثل فعل كثير و قهقهه و . . .\r\nالبته تشخيص اينكه از امور وجوديه كداميك جزء و كدام شرط است و نيز از امور عدميه كدام مانع و كدام قاطع مىباشند به عهدهء فقيه در علم فقه است كه با كنكاش در ادلّه و منابع احكام به حقيقت دست يازد و وظيفه اصولى نيست و هر نمونه‌اى كه ذكر مىشود صرفا از باب مثال است حال با عنايت به اين مقدّمه وارد بحث مىشويم فنقول :\r\nگاهى هست كه مكلّف با جزم به صحت وارد عبادتى از قبيل نماز مىشود سپس در اثناء نماز ترديد پيدا مىكند در اينكه آيا الآن هم همچنان صحت اين عبادت باقى و برقرار است ؟ و يا مرتفع و نابود شده است ؟ منشأ چنين شكى عبارتست از احد الامرين كه هر امرى چهار شعبه دارد و در عبادت بطور مجمل آمده : امر اوّل : گاهى شك در صحت از فقدان يك امرى كه وجودش در عبارت معتبر مىباشد سرچشمه مىگيرد از قبيل اينكه : احتمال مىدهد در اثر غفلت و نسيان يك امر مسلّم الجزئية را بجا نياورده باشد و يا امرى را ترك نموده كه احتمال مىدهد آن امر جزء بوده و ترك شده .\r\nو خلاصه محتمل الجزئية را فاقد است و يا امرى را كه شرطيت آن مسلّم است احتمال مىدهد ترك كرده باشد و يا مسلّما امرى را ترك نموده كه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاحتمال شرطيت آن مىدهد همهء اين فروض اربعه در بخش اوّل داخل است .\r\nامر دوّم : و گاهى منشأ شك در صحت عبارتست از اينكه احتمال مىدهد يك امرى كه وجودش مضر و عدمش معتبر است را در عبادت مرتكب شده و به عبادت خلل وارد ساخته ولى قاطع هم نيست فى المثل احتمال بطلان مىدهد براى احتمال وجود مانع و يا براى احتمال مانعيت موجود و يا براى احتمال وجود قاطع و يا احتمال قاطعيت موجود اين چهار نيز در بخش دوم داخل هستند .\r\nحال به هريك از اين علل و عوامل براى مكلف در اثناء عمل ترديد پيدا شده كه آيا اين عمل صحيح است و وظيفه دارم همين را به اتمام برسانم و تكميل كنم و يا عمل باطل شد و بايد از سر بگيرم ؟ در اين رابطه مجموعا سه نظريه مطرح است :\r\n1 - جماعتى بقول مطلق به بطلان اين عبادت فتوا داده‌اند كه دليل و جواب دليل اين جماعت در همان مسئله ثانيه از مسائل سه‌گانهء تنبيه اول از تنبيهات شك در شرطيت و جزئيت گذشت .\r\n2 - مشهور فقهاء بقول مطلق فتوا به صحت اين عبادت داده‌اند و جهت اثبات مدعاى خويش به پنج دليل تمسك نموده‌اند كه مرحوم شيخ همه را طرح نموده و جواب مىدهند و از لابلاى جواب از دليل اول مشهور نظريهء خودشان را كه قول ثالث در مسئله و قول به تفصيل است استنباط كرده و تبيين مىفرمايند .\r\nدليل اوّل مشهور : استصحاب صحت : بيان مطلب اينست كه تا قبل از عروض اين امرى كه محتمل است مفسد عبادت باشد ، يقين به صحت داشتيم و پس از عروض آن در بقاء صحت شك مىكنيم پس اركان استصحاب تام است و جارى مىشود .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nجواب ما : مراد شما از اين مستصحب يعنى صحت چيست ؟ آيا مستصحب شما صحت كل و مجموع است ؟ اگر اين باشد كه استصحاب باطل است زيرا فرض بحث ما در جائى است كه در اثناء عبادت مكلف دچار شك در صحت گرديده و هنوز مجموعى در ميان نيست آنگاه چگونه ممكن است كه پيش از تحقّق موصوف و معروض و موضوع يعنى مجموع ، وصف و عرض و حكم يعنى صحت تحقّق يابد ؟ انّ هذا لمحال بالبداهة بالبداهة و لذا احدى نگفته كه منظور استصحاب صحت مجموع باشد .\r\nو اگر مرادتان استصحاب صحت اجزاء سابقه است يعنى مىخواهيد بگوئيد كه اجزاء سابق بر اين امر عارضى قطعا صحيحا انجام گرفت ولى پس از حدوث اين حادثه در بقاء صحت آن اجزاء ترديد پيدا مىكنيم و جاى استصحاب است .\r\nخواهيم گفت صحت اجزاء سابقه به هريك از معانى گوناگون صحت چه قبل از اين امر حادث و چه پس از آن جاى ترديد نيست تا استصحاب جارى شود بلكه صحت آنها مقطوع فيها است و در استصحاب شك لا حق در بقاء لازم است و گرنه جارى نمىشود .\r\nبيان مطلب : صحت اجزاء سابقه يا به معناى موافقت و مطابقت آنها است با امر صادره به آن جزء [ كه همان امر ضمنى و تبعى باشد يعنى به تبع امر به كل به يكايك اجزاء هم امرى تعلّق مىگيرد از قبيل كبّر ، اقرأ ، اركع ، اسجد و . . . 
  ] يعنى هر جزئى را برطبق امر خودش صحيحا انجام دادن و يا به معناى ترتّب اثر است .\r\nيعنى وقتى مىگوئيم فلان عمل صحيح است منظور آنست كه آن اثر مقصود و مطلوب مولى بر اين عمل مترتب مىشود و غرض حاصل مىگردد [ و يا به معناى عدم الإعادة است كه مرحوم آشتيانى طرح فرموده 
  ]\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاگر صحت به معناى موافقت باشد كه فرض اينست اين معنا مقطوع و مسلّم است مطلقا يعنى چه پس از عروض اين عارض عبادت فاسد شود و يا صحيح باشد در هر حال صحت اجزاء سابقه به معناى مطابقت هركدام با امر خودش جاى ترديد نيست بلكه آن اجزاء در ظرف زمانى خودش صحيحا يعنى مطابقا للامر بالجزء انجام پذيرفته و واضح است كه الشّيء لا ينقلب عما وقع عليه پس در صحت به اين معنا ترديدى نيست تا نيازى به استصحاب باشد .\r\nو اگر صحت به معناى ترتب اثر باشد باز هم جاى شك ندارد تا استصحاب بيايد زيرا كه اثر هر چيزى به حسب خود آن چيز است و اثرى كه از جزء بما هو جزء متوقع و منتظر است اينست كه اين جزء بگونه‌اى باشد اگر باقيمانده از اجزاء هم با شرائط لازمه به اين اجزاء ضميمه شوند موجب تحقّق كل و مجموع به گونه‌اى كه مطلوب مولى است باشند در قبال جزء فاسد كه اين ويژگى را ندارد و با ضميمه بقيهء اجزاء هم منتج نتيجه نيست و باز همه مىدانيم كه صحت به اين معنا نيز براى اجزاء سابقه از مسلمات است و جاى شك ندارد مطلقا يعنى چه يقين داشته باشيم به ضميمه شدن اجزاء لا حقه و تشكيل يافتن كل وجه يقين به عدم آن و بطلان كل و چه شك در قابليت انضمام داشته باشيم درهرصورت از ناحيهء اجزاء سابقه مانعى فراراه ما نيست آرى مشكل از ناحيهء عدم قابليت انضمام اجزاء لا حقه بوجود مىآيد و اين ربطى به صحت اجزاء سابقه ندارد در اينجا توجه شما را به يك مثال خارجى كه در همان بحث اقل و اكثر مرحوم شيخ عنوان كردند جلب مىكنم :\r\nا لا ترى ان صحة الخلّ من حيث كونه جزءا للسكنجبين لا يراد بها الّا كونه على صفة لو انضم اليه تمام ما يعتبر فى تحقّق السكنجبين لحصل الكل فلو لم ينضم اليه تمام ما هو يعتبر فلم يحصل ذلك الكل لم يقدح ذلك فى اتصاف الخل بالصحة فى مرتبة جزئيته .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنتيجه اينكه : ما استصحاب صحت را كه دليل اول مشهور بود قبول نداريم .\r\nقوله : لكن التحقيق : نظريه سوّم در مسئله اينست كه ما تفصيل دهيم يعنى در چهار صورت قسم اوّل كه منشأ شك احتمال فقدان ما يعتبر وجود بوده و در دو صورت از چهار صورت قسم ثانى كه منشأ شك احتمال وجود مانع يا مانعيت موجود بود بگوئيم : جاى استصحاب صحت نيست چون شكى در بقاء صحت نداريم تا نيازمند استصحاب شويم به بيانى كه در جواب مشهور تفصيلا گفته آمد .\r\nولى در دو صورت باقيمانده يعنى احتمال وجود القاطع يا قاطعية الموجود سخن مشهور را پذيرفته و از استصحاب صحت استفاده نمائيم .\r\nسر مطلب آنست كه ما از تعبيرات شارع مقدس كه از پاره‌اى امور به قاطع تعبير نموده استنباط مىكنيم كه در برخى از عبادات از قبيل صلاة .\r\nعلاوه بر اجزاء ماديه يك جزء صورى يعنى يك هيئت اتصاليه‌اى نيز در صحت عبادت لازم است كه برخى از عوامل اين هيئت را از هم مىگسلند و قوام هيئت اتصاليه به هر دو طرف است هم به اجزاء سابقه و هم لا حقه و ويژگى قاطع اينست كه به هر دو طرف لطمه مىزند و هر دو را از هم مىپاشد و از قابليت اتصال مىاندازد يعنى اجزاء سابقه را از قابليت منظم اليها بودن و اجزاء لا حقه را از قابليت منظم بودن مىافكند .\r\nو لذا است كه هرگاه شك كنيم در اصل وجود قاطع از قبيل حدث - فعل كثير و . . . و يا در قاطعيت يك امر موجود از قبيل تفرقع اصابع ، تجشّأ و . . . اين شك تنها به اجزاء لا حقه سرايت نكرده و آنها از قابليت نمىاندازد بلكه با اجزاء سابقه نيز سرايت مىكند .\r\nو بالنتيجه اركان استصحاب در اين بخش تكميل شده و جاى استصحاب است يعنى استصحاب مىكنيم صحت به معناى قابليت انضمام را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو مىگوئيم ان‌شاءالله آن اجزاء سابقه همچنان بر اين قابليت انضمام باقى هستند و يا استصحاب عدم رافع [ به قول مرحوم آشتيانى 
  ] جارى مىكنيم يعنى مىگوئيم قبل از اين امر كه چيزى رافع هيئت اتصاليه نبود پس از اين هم ان‌شاءالله رافعى نيامده و يا از استصحاب وجودى بقاء هيئت اتصاليه صلاتى مدد مىگيريم و نتيجه مىگيريم كه پس از اين مرحله هم همچنان امر به اتمام باقى است پس بايد ادامه داده و عمل را به پايان بريم .\r\nقوله : و هذا الكلام :\r\nالبته كليه استصحابات مذكور قابل خدشه است از اين حيث كه استصحاب بقاء قابليت اصل مثبت است چون اثرش اينست كه پس با انضمام اجزاء لا حقه مجموع به‌نحوىكه مطلوب مولى است در خارج تحقق مىيابد پس اعاده و استيناف لازم نيست و نيز استصحاب عدم رافع با دو واسطه اثر شرعى دارد يكى بقاء قابليت و ديگرى حصول الكل و هر دو امر خارجى هستند .\r\nو امّا استصحاب بقاء هيئت اتصاليه اشكالش اينست كه اگر منظور هيئت اتصاليه مجموع است كه هنوز حاصل نشده فكيف يستصحب و اگر منظور هيئت اتصاليه اجزاء سابقه است كه مشكوك نيست . . .\r\nقوله : الّا ان :\r\nمنتها از آن رهگذر كه ما از روز اول در باب استصحاب بنا را بر تسامح عرفى گذاشته‌ايم و نه بر دقت عقلى از اين اعتراضات مىتوانيم جواب دهيم به اينكه دو استصحاب اول اگرچه اصل مثبت هستند و لكن واسطه خفيه است و مانعى از جريان نيست و در استصحاب سوّم هم مىگوئيم : اگرچه هيئت اتصاليه كل هنوز در خارج به فعليت نرسيده ولى چنان كه در باب زمان و امور تدريجيه گفته آمد وجود كل شىء بحسبه و عرفا در اين‌گونه موارد به صرف تحقّق اول جزء از اين امر مىگويند فلانى مشغول نماز شد يا در حال نماز است\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nيا وارد نماز شد و . . . با اينكه در هر لحظه مشغول جزء معينى از اجزاء نماز است پس مانعى از جريان اين‌گونه از استصحابات نيست و عندنا الحق هو التفصيل .\r\nقوله : و ربما :\r\nدليل دوّم مشهور : جماعتى براى اثبات صحت عبادت به استصحاب حرمت قطع تمسك نموده‌اند بيان ذلك : لا ريب در اينكه از جملهء احكام عبادات واجبه اينست كه قطع آنها حرام است و مكلف وظيفه دارد عمل را به پايان برساند حال قبل از احتمال طرّ و مفسد يقين داشتيم كه قطع العبادة حرام است و پس از عروض اين احتمال شك مىكنيم كه آيا باز هم قطع حرام است يا خير ؟ اركان استصحاب كامل است استصحاب مىكنيم بقاء حرمت قطع را و اين را دليل بر صحت عبادت قرار مىدهيم .\r\nجواب ما : مكرر گفته‌ايم و خواهيم گفت كه از شرائط مسلّم استصحابات حكميه احراز الموضوع است و با شك در اصل موضوع نوبت به استصحاب حكمى نمىرسد حال در ما نحن فيه موضوع حكم به حرمت قطع عبارتست از عمل صحيح زيرا كه عمل فاسد قطعش حرام نيست و بلكه اصولا در عمل فاسد قطع كه فعل اختيارى مكلف باشد صدق نمىكند و انقطاع صادق است يعنى عمل فاسد خودبخود منقطع شد و قطع المنقطع تحصيل حاصل است كه از محالات است .\r\nو برفرض صدق قطع مال عمل فاسد نيست [ آرى در خصوص حج و صوم دليل خاص قائم شده مبنى بر اينكه برفرض فساد هم قطع آن حرام و ادامه دادن به آن واجب مىباشد ولى ما كارى با موارد خاصه نداريم 
  ] پس با عروض اين احتمال موضوع حرمت قطع كه همانا عمل صحيح باشد مشكوك مىگردد و با شك در موضوع نوبت به استصحاب حكمى نمىرسد .\r\nامّا اينكه آيا در خود موضوع يعنى صحت مشكوكه استصحاب جارى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمىشود يا خير ؟ اين امر بازگشت به دليل اول يعنى استصحاب صحت دارد كه به تفصيل از آن پاسخ داديم .\r\nدليل سوّم براى اثبات صحت استدلال به استصحاب وجوب مضى و اتمام العمل است كه گفته‌اند قبل از احتمال عروض مفسد اتمام عبادت واجب بود قطعا و پس از آن مشكوك البقاء است استصحاب جارى مىشود ولى جواب اين دليل نيز از جواب دليل قبلى دانسته مىشود كه موضوع وجوب اتمام ، عمل صحيح است و پس از عروض اين احتمال موضوع مشكوك است و نوبت به استصحاب حكمى نمىرسد . . .\r\nدليل چهارم : عدّه‌اى براى اثبات صحت به آيهء شريفه  وَ لا تُبْطِلُوا أَعْمالَكُمْ  تمسك كرده‌اند و مدّعى شده‌اند كه منظور آيه اينست كه ابطال و قطع عمل حرام است چه پيش از طرد اين احتمال و چه پس از ان پس عموم آيه مستند اين مدّعا است .\r\nجواب ما اينست كه : در همان مباحث تنبيهات شك در شرطيت به تفصيل راجع به دلالت اين آيه بحث شد و به اين نتيجه رسيديم كه در آيهء شريفه چهار احتمال متصور است كه بنا بر احتمال سوم و چهارم قابل استدلال است ولى بنا بر احتمال اول و دوم قابل استدلال است ولى بنا بر احتمال اول و دوم قابل استدلال نيست و در همان‌جا بيان شد كه اوّلا اذا جاء الاحتمال بطل الاستدلال و ثانيا اصولا احتمال اول تقويت شد و شواهد فراوانى برآن اقامه شد و نتيجه اين شد كه مفاد آيه اينست كه اعمالى را كه صحيحا انجام داده و به پايان برده‌ايد و مدتها روزه و نماز و . . . انجام داده‌ايد بعدا با شرك و كفر حبط و نابود نسازيد و اين ربطى به مسئله قطع العمل . . . ندارد فراجع .\r\nدليل پنجم : عدّه‌اى نيز جهت اثبات صحت العباده بقول مطلق به عمومات صحت تمسك كرده‌اند كه قبل و بعد از اين احتمال را شامل مىشوند و دلالت\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبر صحت مىكنند ولى جواب از اين عمومات هم اينست كه تمسك به عام در شبهات مصداقيه دليل خاص عند المشهور جايز نيست و ما نحن فيه من هذا القبيل .\r\nنتيجه اينكه : عندنا الحق التفصيل يعنى در شش صورت جاى استصحاب نيست و آنها عبارتند از :\r\n1 - احتمال ترك الجزء\r\n2 - احتمال ترك الشرط\r\n3 - ترك محتمل الجزئية\r\n4 - ترك محتمل الشرطية\r\n5 - احتمال وجود مانع\r\n6 - احتمال مانعيت موجود و در دو صورت جارى است كه عبارتند از :\r\n1 - احتمال وجود قاطع\r\n2 - احتمال قاطعيت موجود\r\n\r\n( تنبيه نهم ) ( استصحاب در امور عقيدتى )\r\nتنبيه نهم از تنبيهات دوازده‌گانهء باب استصحاب پيرامون جريان استصحاب در اعتقاديات است و مطلب را با اين مقدمه شروع مىكنند : بطور كلّى در باب استصحاب گاهى مستصحب ما از موضوعات خارجيه است از قبيل حيات زيد ، عدالت بكر ، كريّت آب حوض ، رطوبت ثوب و . . .\r\nدر اين‌گونه موارد بر مبناى ما اگر مستقيما اثر شرعى داشته باشند استصحاب جارى مىشود و بر مبناى مشهور قدماء فرقى ميان آثار و لوازم شرعيه و غير شرعيه و مع الواسطه يا بلاواسطه نيست بلكه كليه لوازم\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبر اين مستصحب مترتب مىشود كه تفصيلا بحث شد .\r\n2 - و گاهى مستصحب موضوعى از موضوعات لغويه است از قبيل عدم النقل كه عند الشك در نقل استصحاب مىشود و اصل عدم نقل جارى مىگردد و اثرى كه بر اين اصل مترتب مىشود همانا اثبات وضع اوليه و معناى موضوع له اصلى كلام است و از قبيل اصالة عدم القرينه كه در هنگام احتمال وجود قرينه به كار مىرود و نتيجه مىدهد تعيين مراد متكلم را كه مقصود معناى حقيقى است نه مجازى و هكذا در امثال اصالة عدم التخصيص و التقييد و الاشتراك و . . .\r\nدر اين‌گونه موارد فرقى ميان مثبت و غير مثبت نيست بلكه اثر چه عقلى و چه شرعى بر اين اصول عدميه بار مىشود منتها همان گونه كه مكرر گفته شده اين‌گونه اصول در استصحابات مصطلح داخل نيستند بلكه از جملهء اصول لفظيهء عقلائيه هستند كه به مناط ظهور و ظن نوعى عند العقلاء ارزش دارند و سيرهء عقلاء بر تمسك به آنها مستقر شده است .\r\n3 - و گاهى مستصحب ما حكمى از احكام شرعيهء عمليّهء اصوليه [ اصول فقه 
  ] است از قبيل اينكه تا به حال يقين داشتيم به حجيت فلان امر و الآن شك مىكنيم در بقاء حجيت استصحاب جارى مىشود [ البته اگر حجيت و امثال آن استصحاب بردار باشند 
  ] يا مثالى كه رحمت ا . . . در حاشيه آورده از قبيل استصحاب وجوب تقليد بر مجتهد متجزّى يا استصحاب وجود بقاء بر تقليد ميت بر كسانى كه در زمان حيات آن مجتهد مقلدش بوده‌اند . و . . .\r\n[ البته بنا بر اينكه اين دو نمونه و امثال آن از مسائل اصوليه باشند كه در مباحث اجتهاد و تقليد بايد بحث كرد 
  ] در اين‌گونه از موارد هم كه مستصحب ما حكمى از احكام شرعيه است چنان كه در تنبيه ششم گفته آمد جميع الآثار الشرعيّة و العقلية مترتب مىشود و هذا معناى بقاء فلان وجوب است و گرنه يلزم اللغوية . . .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n4 - و گاهى مستصحب ما حكمى از احكام شرعيهء عمليهء فرعيه [ كه مربوط به فعل المكلف و علم فقه مىباشد 
  ] است مثلا نماز جمعه در زمان حضور معصوم واجب بوده حال در زمان غيبت هم وجوب را استصحاب كنيم يا فلان امر حرام بود الآن هم حرام باشد و . . . در اين‌گونه موارد نيز كليه آثار مترتب مىشود چه غير شرعى و چه شرعى ، شرعى هم چه بلاواسطه و چه مع الواسطه كما مرّ مفصّلا .\r\nتمام اين چهار مورد كه تا به حال ذكر شد در تنبيهات پيشين تكليفشان روشن شده و آن فعلا مورد بحث ما است قسم پنجم مىباشد :\r\n5 - و گاهى مستصحب ما امرى از امور اعتقاديه است كه مربوط به عقد القلب و باور درونى است و ربطى به عمل خارجى ندارد و به عبارت بهتر فعل جوانحى است نه جوارحى مىخواهيم بدانيم كه آيا در امور اعتقادى هم همانند فروع دين و امور عمليه استصحاب قابل جريان هست يا خير ؟ بطور كلّى استصحاب در اين بخش نيز دو شعبه دارد :\r\n1 - استصحابات موضوعيه از قبيل استصحاب نبوت فلان نبىّ ، شريعت فلان رسول ، عصمت فلان معصوم و . . .\r\n2 - استصحابات حكميه از قبيل وجوب ايمان و اعتقاد به نبوت فلان پيامبر ، به معاد جسمانى ، به عصمت و . . . هر دو قسم مورد بحث است ولى اوّل از استصحابات حكميه شروع مىكنيم :\r\nمرحوم شيخ مىفرمايند : امّا در احكام شرعيه اعتقاديه [ از قبيل وجوب اعتقاد به فلان امر 
  ] استصحاب اعتبارى ندارد زيرا كه استصحاب يا از باب اخبار حجت است و يا از باب حكم عقل به مناط ظن به بقاء و هيچ‌كدام در امور اعتقادى جارى و سارى نيستند .\r\nامّا اخبار : مفاد اخبار باب اينست كه : ما ثبت يدوم يعنى چيزى كه در زمانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبراى شما متيقن بود و طبق آن عمل مىكرديد در زمان بعدى كه برايتان مشكوك گرديده باز هم بنا را بر متيقن سابق گذاشته و حكم به بقاء نموده و طبق آن عملتان را انجام دهيد .\r\nو اين معنا در باب اعتقادات نيست يعنى نمىتوان گفت : در زمانى كه من به نبوت فلان نبى يقين داشتم واجب بود بدان معتقد باشم و الآن كه شك دارم در بقاء نبوت او همان وجوب الاعتقاد را استصحاب مىكنيم خير جاى اين استصحاب حكمى نيست زيرا كه موضوع الوجوب عبارتست از الاعتقاد بالنبوّة و اعتقاد به عقيده جمعى عين علم است و به عقيدهء جمعى معلول علم است و با آمدن شك علم كه علت باشد رخت بربست و وقتى علت رفت معلولش نيز كه اعتقاد باشد مىرود و وقتى موضوع رفت حكمش نيز كه وجوب باشد منتفى مىشود فلا وجه لاستصحاب وجوب الاعتقاد و تعبّدى هم كه نيست تا بگوئيم عند الشك هم تعبدا بنا را بر اعتقاد بگذار و بگو بر من واجب است بدان معتقد باشم .\r\nو امّا حكم عقل : و اگر استصحاب را از باب ظن به بقاء حجت دانسته و جزء امارات محسوب بداريم اوّلا جريان آن در حكم شرعى عقيدتى مبتنى است بر ارزشمندى ظن در اصول دين [ بحثى است ميان متكلمين كه آيا در اعتقاديات تحصيل علم لازم است يا تحصيل ظن هم كفايت مىكند ؟ گروهى طرفدار كفايت مظنه هستند و اكثريت طرفدار اعتقاد علمى و يقينى هستند و رأى شيخ اعظم ره همين است 
  ] و به عقيده ما در اصول دين مظنه اعتبارى ندارد زيرا كه باب العلم در هر عصر و نسلى نسبت به بخش اعظم مسائل عقيدتى و امهات آنها كه لازم الاعتقاد است مفتوح مىباشد و با انفتاح باب العلم نوبت به اكتفاء به ظن نمىرسد و لذا استصحاب ارزشى ندارد چون حد اكثر مظنه به بقاء مىآورد و ان الظن لا يغنى عن الحق شيئا .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو ثانيا اصولا در بخش عمدهء اعتقاديات از طريق استصحاب ظن به بقاء حكم پيدا نمىشود تا سخن از حجيت و ارزشمندى آن به ميان آيد زيرا كه كثيرى از امور عقيدتى يا به حكم عقل قاطع ثابت شده‌اند از قبيل اعتقاد به وجود صانع ، به وحدانيت او ، به علم و قدرت و عدل و حكمت او و . . . و يا به دليل نقلى قطعى كه از لحاظ سند و دلالت قطعى است [ يعنى نصوص قرآنى يا خبر متواتر منصوص 
  ] به اثبات رسيده از قبيل معاد جسمانى و معراج النبى و . . . و در اين‌گونه موارد شك در بقاء حكم همواره بازمىگردد به تغيير و تحولى در موضوع و شك در بقاء موضوع چون موضوع چنين عقل و نقلى من جميع الجهات مبين است و با احراز آن در بقاء الحكم ترديدى نمىماند پس برگشت به موضوع دارد .\r\nفى المثل نمىدانيم آيا نبوت فلان نبى مقيد به اين قيد و محدود به اين حد هست تا تمام شده باشد يا نيست تا باقى باشد و اعتقاد بدان واجب باشد ؟\r\nو لا ريب در اينكه با شك در موضوع نوبت به ظن به بقاء حكم نمىرسد و ظن كه نبود استصحابى هم نخواهد بود . در نتيجه استصحاب در امور اعتقاديه مطلقا اعتبارى ندارد چه بر مبناى حجيت آن از باب اخبار و چه بر مبناى حجيت آن از باب حكم عقل .\r\nقوله : نعم : گاهى منشأ شك ما در يك امر اعتقادى از قبيل بقاء نبوت فلان نبى و شريعت فلان شارع عبارتست از شك در موضوع مثل اينكه پس از ظهور مدعى جديد نبوت در بقاء وجوب اعتقاد به نبوت حضرت موسى يا عيسى ( ع ) شك مىكنيم بخاطر اينكه احتمال مىدهيم موضوع اين وجوب الاعتقاد و متعلق آنكه نبوت موسى است در واقع مقيد بوده به آمدن پيامبر جديد و اطلاق و استمرار نداشته در چنين مواردى شك ما در اصل مقتضى است كه آيا بيش از اين نبوت فلان نبى قابل بقاء مىباشد يا خير ؟ در اين فرض\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nالبته استصحاب حكمى قابل جريان نيست و با شك در موضوع نوبت به استصحاب حكمى نمىرسد و ظن به بقاء مستصحب نمىآورد .\r\nولى گاهى منشأ شك ما در بقاء نبوت فلان نبى و وجوب اعتقاد به آن احتمال نسخ آن است خود اين دو گونه است :\r\n1 - گاهى احتمال نسخ از احتمال نسخ اصل شريعت ناشى مىشود يعنى شك ما در بقاء نبوت فلان نبى بخاطر شك در بقاء و ارتفاع شريعت او است كه آيا با ظهور مدعى جديد نبوت هم شريعت موسوى باقى است يا با شريعت مصطفوى ( ص ) نسخ شد ؟\r\n2 - و گاهى احتمال نسخ نبوت فلان نبى بخاطر احتمال نسخ خصوص همين حكم است و گرنه اصل شريعت سابقه به قوت خود باقى است و نسخ نشده و تنها همين حكم خاص مشكوك است كه آيا باقى است يا مرتفع شد ؟ اگر منشأ شك احتمال اوّل باشد باز جاى استصحاب عدم نسخ اصل شريعت و مظنه به بقاء آن پيدا كردن نيست .\r\nزيرا كه در نظام تشريع نسخ شرايع شايع و غالب است با آمدن شريعت نجى الله شرعيت صفى الله نسخ شده و با شريعت خليل الله شريعت صفى الله نسخ شد و با شريعت كليم شريعت خليل و با شريعت مسيح شريعت كليم و . . . فنسخ الشرائع غالبة و الظن يلحق الشّيء بالاعم الاغلب .\r\nو لذا اگر منشأ ترديد اين باشد بايد گفت احتمال نسخ اقوى و مظنون است نه احتمال عدم آن و با اين وجود ديگر ممكن نيست ما از طريق استصحاب عدم نسخ ظن به عدم هم پيدا كنيم زيرا كه جمع بين ظن به نقيضين نشايد و اتفاقا غالبا شك در بقاء نبوت و وجوب اعتقاد به آن از همين احتمال نسخ اصل شريعت ناشى مىشود آرى اگر منشأ اشك احتمال ثانى باشد جاى استصحاب هست و به بركت آن ظن به بقاء تحصيل مىگردد زيرا كه نسخ الحكم\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nفى الشريعة كه اصل شريعت محفوظ باشد بسيار نادر است .\r\nغالبا چنين است كه شريعت حاوى هزاران حكم و دستور العمل است و اى چه‌بسا حد اكثر ده يا بيست حكم آن بمرور زمان نسخ شده باشد ولى هزاران حكم آن باقى است و لذا اگر در چند موردى شك كرديم بقاء مظنون است و با استصحاب ظن به عدم نسخ آن حاصل مىگردد ولى چنين چيزى در ما نحن فيه مجرد فرض است كه شريعتى باقى ولى اعتقاد به نبوت صاحب آن شريعت مرتفع شده باشد بلكه با ارتفاع نبوت او شريعت او نيز مرتفع مىشود .\r\nقوله : و مما ذكرنا :\r\nاز اينكه گفتيم نسخ شرايع شايع و غالب است و لذا ظن به عدم نسخ حاصل نمىشود . . . يك مطلب مهم روشن مىگردد و آن اينكه : هرگاه در نسخ اصل شريعتى از شرايع مثل شريعت موسوى يا عيسوى شك كنيم نوبت به استصحاب عدم نسخ و يا استصحاب بقاء نمىرسد چه بر مبناى حجيت استصحاب از باب ظن و چه از باب اخبار .\r\nامّا بر مبناى اوّل : اوّلا : روشن شد كه در چنين موردى به بركت استصحاب ظن به بقاء حاصل نمىشود و اگر نشد مناط استصحاب حاصل نخواهد شد و اگر نشد جاى استصحاب نيست و ثانيا برفرض حصول ظن خواهيم گفت چنين مظنه‌اى هيچ دليلى بر ارزشمندى او وجود ندارد چون بايد حجيت آن به امضاء عقل برسد و در اين‌گونه موارد عقل ما را بر اين امر مساعدت نمىكند چه برفرض انفتاح باب علم و چه برفرض انسداد .\r\nامّا برفرض انفتاح : چون در اين صورت وظيفه تحصيل علم است و حق نداريم به مظنه قناعت كنيم و امّا برفرض انسداد : چون در اين صورت طريق بهتر از متابعت ظن وجود دارد كه احتياط باشد يعنى مكلف جمع بين تكليف\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهر دو شريعت مىكند و لا ريب در اينكه احتياط از عمل به ظن و اخذ به طرف راجح حتى الامكان ارجح است مگر در مواردى كه در اثر كثرت تكاليف احتياط مستلزم عسر و حرج و اختلال نظام شود و يا در اثر دوران بين المحذورين اصلا ميسور نباشد كه در اين موارد به ناچار بايد به مظنه رجوع كنيم .\r\nو امّا بر مبناى دوّم : با فرض احتمال نسخ شريعت سابقه از دليل نقلى هم دستمان كوتاه مىشود و دليل نقلى هم مفيد فايده نخواهد بود و لا يغنى و لا يسمن من جوع زيرا كه اگر بخواهيم به بركت دليل شرعى حقانيت استصحاب را اثبات كنيم جاى اين پرسش خواهد بود كه آيا از احاديث كدام شريعت استفاده مىبريد ؟ از سخنان شريعت سابقه ؟ كه على الفرض مشكوك البقاء است و حقانيت آن از حالا به بعد مشكوك است ، يا از احاديث شريعت لا حقه ؟\r\nكه آن هم على الفرض اول الكلام است و مصادره به مطلوب مىشود و لذا نه عقل و نه نقل نمىتوانند از استصحاب مدد بگيرند فلو شك فى نسخ اصل الشريعة لم يجز التمسك بالاستصحاب لاثبات بقائها .\r\nقوله : فعلم مما ذكرنا :\r\nتمامى مطالب قبل در حقيقت توطئه و تمهيد بود براى بيان اين مطلب و آن اينكه : گويا يكى از علماء بزرگ شيعه از نجف اشرف به قصد تشرف به آستان ملك پاسبان حضرت امير امراء اهل جنّت [ الشهداء امراء اهل الجنة 
  ] يعنى سيد الشهداء عليه آلاف التحية و الثناء به سمت كربلاى معلّا حركت مىكند و در نزديكى نجف از قريه‌اى بنام ذو الكفل كه محلّ تجمع يهوديان بود عبور مىكند [ در اينكه اين عالم جليل القدر چه كسى بوده ؟ محشين رسائل اختلاف دارند على المشهور مرحوم فاضل قزوينى يعنى سيد باقر قزوينى بوده .\r\nولى على قول مرحوم سيد حسين قزوينى و على قول مرحوم سيد محسن كاظمى و على قول مرحوم بحر العلوم ره بوده 
  ] در آنجا بعضى از\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعلماء يهود باب مناظرة را با عالم شيعى باز مىكند و چنين مىگويد :\r\nكه شما و ما نبوت و شريعت موسى ( ع ) را قبول داريم [ متيقن سابق 
  ] و پس از ظهور پيامبر اسلام ( ص ) در بقاء و ارتفاع شريعت موسوى شك مىكنيم [ شك لا حق 
  ] و به عقيدهء خود شما اركان استصحاب تام است پس ما استصحاب مىكنيم عدم نسخ شريعت موسى را و بقاء و استمرار آن را پس نوبت به نبوت نبى اسلام نمىرسد . عالم شيعى از اين سخن جوابى داده كه خواهيم نقل كرد .\r\nولى قبل از همهء آنها مرحوم شيخ انصارى ره مىفرمايد : از مطالبى كه بعنوان تمهيد ذكر كرديم روشن مىگردد كه در اين‌گونه موارد يعنى عند الشك فى بقاء النبوة و الشريعة جاى استصحاب نيست چه بر مبناى متقدمين كه از امارات مىدانستند و چه بر مبناى اخبار و احاديث .\r\nقوله : الّا ان يريد :\r\nجوابى كه تا به حال از سخن عالم يهودى ذكر كرديم بنابراين بود كه مراد وى از اين سخن ، استصحاب مصطلح باشد حالا مىگوئيم : مگر مراد وى از اجزاء استصحاب حقيقتا تمسك به آن براى اثبات حقانيت شريعت خويش نباشد كه مردود شد بلكه منظورش اينست كه قول ما كه منكر نبوت نبى اسلام و منكر نسخ شريعت موسوى هستيم مطابق اصل است پس ما منكر و نافى مىشويم و سخن شما مسلمانان كه مدعى نسخ هستيد مخالف اصل است پس شما مثبت و مدعى هستيد و نافى نيازى به برهان ندارد شما كه مثبت هستيد بايد برهان بياوريد البته اگر مرادش اين باشد جواب ديگرى خواهيم داد و آن اينكه :\r\nدر اين‌گونه نه تنها مدعى و مثبت كه بلكه منكر و نافى هم بايد برهان اقامه كند و سيأتى تفصيلا سؤال : اگر مراد عالم يهودى اين مطلب باشد هدفش از طرح اين شيوه چيست ؟\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nجواب : يا هدف او فرار از زير بار سنگين برهان و انتخاب طريق آسان‌تر است چون برهان اقامه نمودن كار آسانى نيست و لذا با اين شيوه خواسته تخلص جسته باشد و يا هدف او اين بوده كه واقعا معتقد بوده كه همان گونه كه مدعى نبوت خود بايد بينه و برهان بياورد و اگر عاجز بود دليل بر كذب او است و عدم الدليل دليل العدم قطعا همچنين مدعيان دين جديد و پيروان آئين نو نيز بايد برهان بياورند و اگر از اقامهء برهان ناتوان بودند خود بهترين دليل بر عدم حقانيت آنها است ولى سيأتى إن شاء الله كه اگر مراد وى اين باشد باز هم باطل است زيرا كه مدعى نبوت اگر از آوردن معجزات و آيات بينات عاجز شد بهترين دليل بر كذب او است ولى اگر مدعى دين جديد عاجز بود دليل بر بطلان دين او نيست كما اينكه كثيرى از عوام الناس پيرو هر دينى از آوردن برهان قاطع ناتوانند ولى دليل بر عدم حقانيت دينشان به حساب نمىآيد .\r\nقوله : ثم إنّه :\r\nاصل قضيهء مناظره را نقل كرديم حال مىگوئيم : از روزى كه اين مناظره طرح شده هركدام از دانشمندان اصولى شيعه به فراخور درك و فهم خويش از آن جوابى تدارك ديده و به تحكيم مرزهاى ايدئولوژى اسلام ناب پرداخته‌اند كه پاره‌اى از جوابها از ديگران و پاره‌اى از خود مرحوم شيخ انصارى است و همه در اينجا نقل مىكنيم :\r\nجواب اوّل : همان جوابى بود كه قبلا اشاره شد در فرض شك در بقاء شريعت و نبوت جاى استصحاب نيست چه بر مبناى ظن و چه تعبد و تفصيلا هم اين جواب خواهد آمد .\r\nجواب دوّم : مرحوم فاضل قزوينى كه مستقيما طرف مناظره آن عالم بود اين جواب را داده : ما مسلمانها به نبوت هر موسى يا عيسائى كه اعتقاد و باور نداريم بلكه هر موسى يا عيسائى كه به نبوت پيامبر اسلام اعتراف نموده\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو به ظهور حضرتش پيروان خويش را بشارت داده باشد ما به پيامبر او ايمان داريم و هر موسى يا عيسائى كه به نبوت جناب خاتم الانبياء ( ص ) اعتراف نكرده باشد ما به رسالت او ايمان نداريم . بنابراين متيقن سابق نبوت موسى يا عيسائى است كه اعتراف به نبوت احمدى ( ص ) نموده باشند و اگر چنين بود واضح است كه با ظهور حضرت مصطفى ( ص ) به اعتراف خود انبياء سلف ، شريعت و نبوت آنان پايان مىپذيرد و ما قطع به ارتفاع آن داريم و ديگر وجهى براى استصحاب بقاء نيست چون شك لا حق نيست .\r\nمرحوم شيخ مىفرمايد : سيّد قزوينى ره اين جواب را از ظاهر فرمايش عالم آل محمد ( ص ) يعنى حضرت ابن الحسن الرضا ( ع ) در مجلس مأمون در مقام مناظره با علماء اديان در جواب عالم معروف اهل كتاب يعنى جاثليق اقتباس نموده است .\r\nو اين جواب به ظاهر مخدوش است و لذا عالم يهودى طرف بحث آزاد قانع نشده و از اين سخن جواب داد به اينكه موسى و عيسى كه كلى و قابل صدق بر كثيرين نبودند تا شما تقسيم فرموده و بگوئيد : هر موسى يا عيسائى كه اعتراف . . . و الّا فلا بلكه موسى و عيسى يك شخص معين و يك جزئى حقيقى خارجى بودند كه در زمان و مكان خاص و با ويژگيهاى فردى بخصوص زندگى مىكردند با قطع نظر از اعتراف آنها به نبوت نبى بعدى و شما نبوت و شريعت آن شخص معين را قبول داريد پس متيقن سابق شما است و الآن در بقاء آن شك كرديد جاى استصحاب است پس جواب سيد ره دردى را دوا نمىكند و امّا فرمايش حضرت رضا در جواب جاثليق به تفصيل در پايان اين تنبيه خواهد آمد و در آنجا بيان خواهيم كرد كه اين ظاهر مراد حضرتش ( ع ) نيست .\r\nقوله : و منها : جواب سوّم : جوابى است كه مرحوم فاضل نراقى در كتاب\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمناهج فرموده و ايشان جواب از اعتراض عالم يهودى را مبتنى نموده برآن اصلى كه تأسيس نموده و سابقا در تنبيه دوّم در رابطه با بيان امور قارّهء مقيده به زمان به تفصيل آن را نقل و نقد كرديم و اجمال مطلب اينست كه : هرگاه حكمى در مقطع خاصى از زمان و براى مدت معينى ثابت شد فى المثل فرموده : اجلس فى هذا المكان الى الزوال و پس از آن در بقاء و ارتفاع آن حكم شك كرديم در اينجا دو استصحاب قابل جريان است و در نتيجه تعارضا و تساقطا يكى استصحاب عدم ازلى است كه از ازل تا اين مقطع معين وجوب جلوسى نبود و در مقطع خاصى موجود شده دوباره پس از سپرى شدن آن مدت شك مىكنيم در استمرار همان عدم ازلى و ديگرى استصحاب امر وجودى است كه در اين مقطع خاص مسلّم شده و پس از آن در بقاء آن شك مىكنيم نسبت به هر دو استصحاب اركان تام و هر دو قابل جريان است و هر دو تساقط مىكنند .\r\nحال مرحوم نراقى جواب از استصحاب كتابى را بر اين اصل مبتنى كرده يعنى فرموده : از ازل تا اين مقطع معين كه زمان ظهور موسى ( ع ) باشد عدم نبوت مسلّم بود و از اين مقطع تا زمان ظهور پيامبر اسلام وجود نبوت مقطوع است و پس از اين شك مىكنيم كه آيا آن عدم ازلى همچنان استمرار دارد و تنها در مقطع خاصى از زمان قطع شده بود يا اين امر وجودى استمرار دارد ؟ نسبت به هر دو اركان استصحاب تام است و هر دو جارى مىشوند و تساقط مىكنند و در نتيجه دست عالم يهودى از اتكاء به استصحاب تهى مىگردد .\r\nمرحوم شيخ مىفرمايد : ما سابقا ريشه اين اصل تأسيس شده را زديم و جوابهاى فراوانى داشتيم كه خلاصه و جان كلام اين بود كه همين يقين متصل به شك اولويت دارد كه استصحاب شود و نوبت به يقين به عدم كه از شك منقطع شده نمىرسد به بيانى كه تفصيلا گذشت در نتيجه اين جواب نيز چنگى بدل نمىزند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nقوله و منها :\r\nجواب چهارم از مرحوم ميرزاى قمى است كه اين هم مبتنى بر مطلبى است كه مرحوم ميرزا در تنبيه اول در رابطه با استصحاب كلى قسم ثانى مدّعى شدند و آن اينكه : در باب استصحاب كلى حتما بايد استعداد و قابليت كلى براى بقاء محرز باشد و شك ما از ناحيهء شك در رافع باشد تا بتوانيم خود كلى را استصحاب كنيم و گرنه با شك در اصل مقتضى و عدم احراز استعداد مستصحب از براى بقاء جاى استصحاب كلى نيست .\r\nسپس مثال مىزد به اينكه : اگر يقين كنيم كه حيوانى وارد منزل شد ولى نمىدانيم كه آيا كلى حيوان در ضمن فرد قصير العمر [ مثلا حيوانى كه يك سال عمر مىكند 
  ] موجود شد يا در ضمن فرد طويل العمر [ حيوانى كه صد سال مثلا عمر مىكند 
  ] ؟ در اينجا تا يك سال هرگاه در بقاء حيوان شك كنيم استعداد بقاء محرز است و شك ما از ناحيهء رافع خواهد بود جاى استصحاب است ولى پس از گذشت يك سال اگر در بقاء حيوان شك كرديم جاى استصحاب نيست .\r\nزيرا كه اصل اقتضاء بقاء مشكوك است چون اگر حيوان قصير العمر بود كه حتما مرده و اگر طويل العمر بوده حتما زنده است و با شك در اصل استعداد بقاء جائى براى استصحاب نيست سپس مسئله مورد بحث را يعنى جواب از عالم يهودى را بر همين اصل استوار نموده : در باب استصحاب مستصحب ما بايد كاملا متعين و مشخص باشد به گونه اينكه استعداد بقاء آن محرز باشد تا استصحاب جارى شود و در ما نحن فيه قدر مسلّم اينست كه بطور مجمل و مبهم يك نبوت فى الجملة ثابت شده كه كلى است و قابليت دارد در ضمن هريك از سه فرد ذيل تحقق يابد :\r\n1 - در ضمن نبوت مؤبّده كه خداوند تصريحا فرموده باشد انت نبيّى الى الابد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n2 - در ضمن نبوت موقته كه صريحا فرموده باشد انت نبيّى الى ظهور نبىّ الاسلام .\r\n3 - در ضمن نبوت مطلقه كه مقيد به قيد ابديت و يا موقت بودن نشده و اطلاق دارد [ انت نبيّى 
  ] .\r\nحال اگر خصوص فرد اول ثابت شود البته استعداد بقاء نبوت الى الابد محرز است و جاى استصحاب است وانگهى از استصحاب بالاتر مسئله به حكم نص و دليل اجتهادى روشن مىشود و نيازى به استصحاب نيست و موضوع ندارد و نيز اگر خصوص فرد ثالث اثبات گردد باز هر مطلقى از مطلقات شريعت به حكم استقراء [ اين تعبير تفصيلا از زبان خود ميرزاى قمى تفسير خواهد شد 
  ] ظهور در استمرار دارند و مقتضى موجود است و شك ما از قبيل شك در رافع است و جاى استصحاب است و بلكه بالاتر از آن اطلاق خود دليل اجتهادى بوده و نيازى به استصحاب نبود و لكن به تعبير روايات : و دون اثباته خرط القتاد يعنى از اين دو احتمال هيچ‌كدام قابل اثبات نيست .\r\nآنچه مسلم است اينكه يك نبوت فى الجملة و به عبارت ديگر يك مطلق النبوتى كه مقسم آن سه قسم است اثبات شده كه محتمل است در ضمن فرد اول يا ثالث باشد و يا فرد ثانى و در اين‌گونه موارد آن فردى را كه استعداد بقايش از همه كمتر باشد بايد گرفت و آن نبوت مقيده و موقته است كه تا اينجا نبوت موسوى استعداد بقاء داشت و در اين مقطع هركجا شك شود از قبيل شك در رافع بوده و جاى استصحاب بود ولى از حالا به بعد اصل اقتضاء و قابليت بقاء مشكوك است مثل همان فرد قصير العمر از كلى موجود در دار و در چنين صورتى جاى استصحاب نيست انتهى موضع الحاجة .\r\nقوله : و فيه اوّلا :\r\nمرحوم شيخ ره از سخنان ميرزاى قمى چهار جواب مىدهند :\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nجواب اوّل : اين فرمايشات با مبناى خود شما و مشهور سازگار نيست زيرا كه شما تو مشهور معتقد هستيد به اينكه استصحاب مطلقا حجت است چه در شك در مقتضى و چه در باب شك در رافع با اين اعتقاد چگونه در ما نحن فيه مىفرمائيد : در باب استصحاب بايد استعداد البقاء محرز باشد يعنى از ناحيه مقتضى ترديدى نباشد و تنها از ناحيهء وجود رافع يا رافعيت موجود شك داشته باشيم ؟ آيا اين تناقض‌گوئى نيست ؟\r\nقوله : و ثانيا : جواب دوّم : شما در ضمن سخنانتان فرموديد : همان گونه كه تقييد به استمرار و ابديت نيازمند اثبات است همچنين اطلاق هم محتاج به اثبات است ما مىگوئيم : اطلاق عبارتست از يك امر عدمى يعنى عدم التقييد و امور عدميه مطابق اصل [ اصل عدم ازلى 
  ] هستند و چنين امرى نياز به اثبات ندارد و برفرض شك هم با يك اصل عدمى اثبات مىگردد .\r\nقوله : نعم :\r\nآرى اطلاق دو اصطلاح دارد : 1 - اطلاق به معناى قيد نداشتن و تخليه و تعريهء از قيد 2 - اطلاق به معناى عموميت و استمرار داشتن حال اطلاق به اعتبار دوّم يك امر اثباتى است و نياز به اثبات دارد ولى به اصطلاح اوّل كه مشهور و متعارف است و منظور شما نيز همان است چنانچه در تعبيرتان آمده [ انت نبيى بدون احد القيدين 
  ] احتياج به اثبات ندارد و خصم مىتواند اين را مدعى شود .\r\nقوله : و الحاصل :\r\nجواب سوّم : گاهى و در بعض موارد چنانچه به حسب مقام بيان و ظاهر دليل سه فرد و سه قسم در كار است در واقع و نفس الامر نيز چنين است فى المثل ماهيت لا به شرط مقسمى را به سه قسم تقسيم مىكنند :\r\n1 - لا به شرط قسمى كه در واقع هم خصوصيات فرديه در غرض مولى دخيل نيست و لذا به صورت مطلق و لا به شرط مىگويد : اعتق رقبة\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n2 - به شرط شىء كه وجود فلان خصوصيت مدخليت دارد مثل ايمان نسبت به رقبه\r\n3 - به شرط لا كه عدم فلان خصوصيت دخيل است مثل عدم حدث و رياء و . . . در تحقق و امتثال نماز .\r\nولى گاهى در ظاهر تعبير و مقام بيان سه صورت تصوير مىگردد ولى به حسب واقع و نفس الامر دو قسم بيشتر وجود ندارند لاستحالة الاهمال بالنسبة الى عالم الواقع .\r\nنظير ما نحن فيه كه در مقام بيان مىگوئيم : مطلق النبوة يا نبوت مطلقه است يا موقته و يا مؤبّده ولى در واقع و عند الله تعالى يا نبوت جناب موسى مؤبده است و ليس الّا و يا موقته است و ليس الّا و قسم ثالثى بنام مطلقه كه نه اين باشد نه آن نيست چون خداوند عالم الغيب اگر حكمت را در مؤبده بودن آن ببيند آن را ابدى قرار داده و الّا موقتى است و ترديد ندارد و لذا بر حسب واقع و نفس الامر تعبير مطلق النبوة با نبوت مطلقه فرقى نداشته بلكه هر دو مساوىاند در اينكه مترددند بين موقت بودن و دائمى بودن اگرچه در ظاهر تعبير يكى جنبهء مقسمى و ديگرى شكل قسمى دارد ولى واقع غير از اينست حال اگر چنين شد ديگر معقول نيست كه شما بفرمائيد : در نبوت مطلقه استصحاب جارى مىشود [ البته اگر اثبات شود 
  ] ولى در مطلق النبوة استصحاب جارى نمىشود ؟ ما الفرق بينهما بحسب الواقع ؟\r\nقوله : الّا ان : مگر ميرزاى قمى از اين اعتراض ما به اين گونه جواب دهد كه :\r\nاينكه ما در نبوت مطلقه على فرض اثبات آن استصحاب را جارى مىدانيم بدان جهت است كه از خارج و به بركت استقراء بر ما ثابت گرديده كه مطلقات هر شريعتى استعداد و اقتضاء بقاء را دارند و لذا در نبوت مطلقه مقتضى بقاء محرز است و شك ما از قبيل شك در رافع است و مردّد نيستيم .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nولى در مطلق النبوة يا نبوت فى الجملة اصل استعداد بقاء محرز نيست و لذا جارى نمىشود پس مطلق النبوة شبيه مطلق الحيوان المردّد بين قصير العمر و طويله است بنابراين از جواب سوم چشم مىپوشيم .\r\nقوله : و ثالثا :\r\nجواب چهارم : اين جواب يك اشكال نقضى است يعنى فرمايش شما را كه گفتيد استصحاب نبوت جارى نمىشود چون استعداد بقاء آن محرز نيست و تا نباشد استصحاب هم نيست ما نقض مىكنيم به باب احكام شرعيه و مىگوئيم در كثيرى از موارد احكام شرعيه كه خود شما استصحاب را جارى و سارى مىدانيد اين شرط محرز نشده و قابليت بقاء مشكوك است از قبيل استصحاب بقاء حق الشفعه ، استصحاب بقاء خيار غبن و . . . در مواردى كه مردّد هستيم ميان فورى بودن و يا متراخى بودن آن و بلكه بالاتر از اين مدّعى هستيم كه در اكثر احكام شرعيه كه شك ما در حكم شرعى فرعى كلى الهى است عند الشك در نسخ آنها استصحاب جارى مىشود يا اينكه سيأتى در و امّا ثانيا كه از قبيل شك در مقتضى است حال اين موارد را چه جواب مىدهيد ؟\r\nقوله : و قد تفطن :\r\nمرحوم محقق قمى خود به اين اشكال نقضى ملتفت بوده و پيشاپيش دفع دخل كرده و فرموده است : احكام شرعيه از يك نظر اقسامى دارند :\r\n1 - احكام فورى از قبيل جواب سلام و انقاذ غريق و . . . در اين‌گونه موارد اگر به فوريت انجام نگيرند شك ما در بقاء از قبيل شك در مقتضى است و جاى بحث نيست .\r\n2 - احكام موقتى از قبيل وجوب فلان امر تا فلان زمان اينجا نيز پيدا است كه با سپرى شدن آن مدت حكم هم سپرى مىشود و اگر هم احتمال بقاء بدهيم از قبيل شك در مقتضى است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n3 - احكام شرعيه‌اى كه صريحا به قيد دوام و استمرار الى الابد تقييد شده‌اند فرضا مولى فرموده : افعل كذا ابدا او دائما و . . . در اين موارد هم جاى ترديد نيست كه اگر هم در بقاء حكم شك كنيم از قبيل شك در رافع خواهد و مجراى استصحاب است اگرچه كه نيازى به اين حرفها پيدا نمىشود .\r\n4 - احكام شرعيه‌اى كه به صورت عموم القاء شده كه ظهور در استمرار و استغراق افراد و ازمان دارد در اين‌ها نيز اصل المقتضى محرز است و شك در رافع مطرح است .\r\n5 - احكام شرعيه‌اى كه به صورت مجمل و يا مهمل بيان شده كه بايد به قدر متيقن اخذ كرد .\r\n6 - احكام شرعيه‌اى كه به صورت مطلق و با الفاظ مطلقه بيانش ده از قبيل :\r\nاقيموا الصلاة آتوا الزكاة ، احل الله البيع ، حرم الربوا و . . . كه غالب خطابات از اين قبيل است ميرزاى قمى فرموده در اين‌گونه موارد اگرچه ظاهر خطاب اطلاقى است و نه عمومى و استمرارى و لكن ما از خارج مطلقات وارده در لسان شارع را تتبع و استقراء كرده و به اين نتيجه رسيده‌ايم كه غالب مطلقات شرع مقدس ظهور در استمرار و ابديت دارند و لذا اگر در دو يا چند مورد هم مردّد شويم به حكم الظن يلحق الشّيء بالاعم الاغلب احتمال قوى مىدهيم كه از همان موارد اغلب باشند و در نتيجه هركجا در بقاء حكمى از احكام شرعيه كه بلفظ مطلق بيان شده شك كنيم ، به لحاظ احتمال نسخ شكمان از قبيل شك در رافع خواهد بود نه شك در مقتضى و در نتيجه آن ضابطه‌اى كه ما براى جريان استصحاب ذكر كرديم در اين موارد محرز است و از استصحاب بهره‌مند مىشويم پس اين‌گونه موارد مادّه نقضى بر سخن ما نخواهد بود .\r\nقوله : امّا اوّلا :\r\nمرحوم شيخ مىفرمايند : اين دفاعيهء مرحوم قمى خود به سه اشكال مبتلا است :\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاشكال اوّل : اوّلا مادّه نقضى كه ما در جواب چهارم داشتيم به موارد شك در نسخ منحصر نمىشود بلكه بايد دانست كه شك در بقاء حكمى از احكام شرعيه گاهى مسبّب از شك در رفع و نسخ حكم شرعى كلّى است با حفظ و احراز استعداد و المستصحب للبقاء فى المثل تا به حال وجوب فلان امر يا حرمت فلان امر ديگر مسلّم و ثابت بود ولى از حالا به بعد شك در بقاء آن مىكنيم و منشأ شك هم احتمال نسخ و رفع آنست كه شايد ناسخى آمد و وجوب را برداشت .\r\nولى گاهى هم شك ما در بقاء حكم شرعى مسبب است از تبدل خصوصيتى كه احتمال مىدهيم در بقاء حكم مدخليت داشته و الآن كه آن خصوصيت رفته پس حكم هم رفته و قابل بقاء نيست .\r\nفى المثل آب كثيرى با نجس ملاقات كرد و يكى از اوصاف ثلاثهء آن متغير شد و محكوم به تنجّس گرديد ولى پس از مدتى اين تغير دخيل بوده كه الآن نيست .\r\nحال ملاحظه مىكنيم كه حضرات اصوليين در اين‌گونه موارد هم از استصحاب بهره مىگيرند بدون عنايت به اينكه مورد از قبيل شك در رافع است با احراز اصل مقتضى ؟ يا از موارد شك در اصل مقتضى است ؟ كه اين دوّمى اقوى است زيرا كه شايد وصف تغير در مناط حكم به تنجس دخيل بوده و بدون آن مناط نيست پس حكم هم قابل بقاء نيست و گرنه يلزم اللّغويّة يعنى بقاء بدون مناط و هو قبيح . . .\r\nقوله : و امّا ثانيا : در همان مواردى هم كه [ اكثر مطلقات به قول ميرزا ره 
  ] بقول شما از قبيل شك در رافع است و منشر شك ما احتمال نسخ است بايد بدانيم كه نسبت به ظاهر خطاب از اين قبيل است به لحاظ اينكه ظاهر الدليل استمرار و دوام را دلالت دارد . [ حال بنفسه و به كمك قرائن داخليه چنين دلالتى داشته باشد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمثل اينكه لسان دليل اين باشد كه فلان حكم مستمر است تا رافعى او را رفع نمايد و يا به قول شما به كمك قرائن خارجيه يعنى تتبع و استقراء اكثر مطلقات چنين ظهورى بدست آمده باشد 
  ] و ليكن در همين موارد هم برحسب واقع و نفس الامر مدت حكم سرآمده و بيش از اين اقتضاء و استعداد بقاء آن مشكوك است زيرا كه حقيقت نسخ عبارتست از : انتهاء استعداد الحكم لاجل انتهاء استعداد المناط و هو المصلحة او المفسدة الملزمة و غير الملزمة يعنى بيش از اين حكم ماندگار نيست چون بيش از اين ملاك و مقتضى ندارد .\r\nبنابراين در كليه احكام شرعيه شك ما در بقاء حكم الّا و لا بد برمىگردد به شك در مقدار و اندازهء قابليت آن حكم از براى ماندن و در نتيجه اشكال نقضى ما همچنان به قوت خود باقى مىماند كه با بيان آن شرط از براى استصحاب اين‌گونه موارد را چگونه جواب خواهيد داد ؟\r\nقوله و اما ثالثا :\r\nجواب سوّم اينست كه : برفرض از تمام گفته‌هاى قبلى در اولا و ثانيا صرفنظر كنيم و قبول كنيم كه اكثر مطلقات هر شريعتى به حكم استقراء ظهور در استمرار دارند و موارد مشكوكه هم به حكم الظن يلحق الشّيء بالاعم الاغلب به همين اكثريت ملحق شوند و در نتيجه ما ظن به استمرار آنها داشته باشيم و شكمان حقيقتا از قبيل شك در رافع باشد ولى جواب سومى داريم و آن اينكه :\r\nچنين ظنى دليل اجتهادى بوده و واضح است كه با وجود آن نوبت به استصحاب و ساير اصول عمليه نمىرسد فلا حاجة الى الاستصحاب على كل حال .\r\nقوله : نعم :\r\nبلى يك استصحاب جارى مىشود و آن عبارتست از استصحاب حكم عام تا زمانى كه مخصّص نيامده كه اين همان اصالة العموم و الاطلاق است كه دليل لفظى است و ربطى به استصحاب مصطلح كه از اصول عمليه است ندارد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nقوله : ثم إنّه :\r\nمرحوم محقق قمى ره پس از بيان دفاعيه‌اى كه در جواب اشكال نقضى ما داشتند كه خود دفاعيه‌اشان مبتلا به اشكالاتى شد . به گمان خود دفاعيه را كامل دانسته و به دفع اشكالات پرداخته‌اند .\r\nاز جمله ايراداتى كه بر خود وارد كرده و جواب داده‌اند اينست كه : اگر كسى بگويد : جناب قمى ره شما كه اكثر مطلقات هر شريعتى را به بركت استقراء حمل بر دوام و استمرار نموديد چه مانعى دارد كه خطاب نبوت را [ انت نبيّى 
  ] كه آن هم اطلاق دارد به همان بيان به اغلب ملحق ساخته و بفرمائيد اين مطلق نيز ظهور در استمرار دارد پس مقتضى موجود است و اگر احيانا در بقاء آن شك كنيم از قبيل شك در رافع مىشود و طبق اصلى كه خود شما تاسيس كرديد بايد استصحاب نبوت را بتوان جارى كرد پس چرا ممانعت مىكنيد ؟\r\nما در جواب مىگوئيم : حساب خطابات نبوتها جدا است زيرا كه وقتى ما از خارج وضعيت اكثريت مطلق نبوتها را بررسى مىكنيم به اين نتيجه مىرسيم كه 99 % آنها محدود به حدّ خاصى هستند و پس از آن نسخ شده‌اند فى المثل شريعت آدم تا مدتى بوده سپس مرتفع شد هكذا شريعت نوح و . . . و در نتيجه به هر نبوتى كه مىرسيم اگر در بقاء و استمرار آن شك كنيم قانون الظن يلحق الشّيء . . . مىگويد اين فرمود مشكوك را به فرد غالب ملحق كن و به محدوديت آن حكم بنما لذا است كه در باب نبوتها جاى استصحاب بقاء نيست و به عقيدهء ما تنها نبوتى كه دوام و استمرار آن الى يوم القيامة بر ما ثالث و مدلل است همانا نبوت جهانشمول نبى گرامى اسلام ( ص ) است .\r\nقوله : و فيه امّا اوّلا :\r\nمرحوم شيخ ره از اين فرمايش محقق قمى ره نيز دو جواب مىدهند :\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n1 - درست است كه ما از خارج يقين داريم كه اكثر نبوتها نسخ شده و محدود بوده‌اند ولى اين باعث نمىشود كه اصل خطاب نبوت مقيد و محدود شده باشد [ شبيه حقيقت و مجاز مشهورى كه در مباحث الفاظ اصول مطرح است كه اگرچه غالب اوامر و نواهى وارده در لسان معصومين ( ع ) بواسطهء قرائن بر استحباب و كراهت حمل شده و استعمال امر و نهى در اين معنا مجاز مشهور گرديده ولى اين باعث نمىشود كه اگر امر يا نهى در لسان آنان بقول مطلق وارد شد باز بر همين مجازيت حمل شود يا توقف كنيم بلكه تا زمانى كه وضع جديد درست نشده اطلاق كلام بر همين حقيقت حمل مىشود 
  ] بلكه خصم ما يعنى عالم يهودى مىتواند ادعا كند كه همهء ادلّه و خطابات نبوتها ذاتا يا به بركت استقراء ظهور در استمرار دارند منتها خرج ما خرج و بقى ما بقى و لكل مطلق حكمه شما از كجا مىگوئيد اين خطاب نبوت موسى محدود شده با اينكه در كنارش قيدى وجود ندارد ؟\r\n2 - و امّا ثانيا : قانون غلبه و اينكه الظن يلحق . . . مال اين‌گونه موارد نيست بيان ذلك :\r\nگاهى هست كه ما يك فرد غالب داريم و يك فرد نادر و يك فرد مشكوك در اينجا از قانون مذكور استفاده كرده و فرد مشكوك را از لحاظ حكم به فرد غالب ملحق مىسازيم فى المثل هزار عالم در شهرى زندگى مىكنند كه / 950 نفر آنان قطعا عادل و / 20 نفر آنها قطعا فاسق و / 30 نفر مشكوك العدالة و الفسق هستند در اين‌گونه موارد مىتوان اين / 30 نفر را به آن 950 نفر ملحق ساخته و ظن به عدالت آنان پيدا كرد ولى گاهى تنها يك فرد غالب و يك فرد نادر داريم و فرد ثالث مشكوكى در كار نيست تا او را به غالب ملحق سازيم و ما نحن فيه من هذا القبيل .\r\nزيرا كه فرد غالب آن نبوتها محدوده است كه پس از مدتى نسخ شده‌اند\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو فرد نادر آن نبوت مستدامه است كه تا آخر الابد استمرار دارد و ما نسبت به نبوت موسى شك داريم كه آيا اين هم از افراد غالبه است ؟ يا اين همان فرد نادر است نه فرد غالب تا نادر پس از او باشد ؟ اينجا جاى قانون غلبه نيست بلكه اى چه‌بسا با اصل عدم ما عداى اين فرد از افراد بعدى ثابت بكند كه فردا خير و تا در همين فرد مشكوك يعنى نبوت موسوى است [ البته اگر اصل مثبت را جارى بدانيم 
  ] و لذا اين بخش از سخنان ميرزاى قمى هم چنگى بدل نمىزند .\r\nقوله : ثم اورد :\r\nآخرين فراز بحث ما با محقق قمى ره : ميرزا مجددا به خود اشكالى كرده :\r\nاگر كسى بگويد : شما در خطاب نبوت ترديد كرديد گفتيد اينجا جاى استظهار استمرار و استصحاب بقاء نيست امّا چه مانعى دارد كه نسبت به خطابات شريعت موسى ( ع ) يعنى اوامر و نواهى او اين حرف را بزنيم يعنى بگوئيم اين اوامر و نواهى به صورت خطاب مطلق صادر شده و تا زمان ظهور مدعى جديد كه استمرارشان حتمى است پس از آن در بقاء و استمرار آنها شك مىكنيم استصحاب بقاء جارى مىكنيم .\r\nما در جواب خواهيم گفت : اين مطلقاتى كه مبين احكام شريعت موسى يا عيسى ( ع ) هستند با فرض مقترن بودن آنها به بشارت بر ظهور منجى عالم بشريت يعنى حضرت ختمى مرتبت ( ص ) دردى را دوا نكرده و سودى به حال شما نخواهد داشت و در حقيقت به بركت اين قرينهء خارجيه اطلاقات قيد خورده‌اند .\r\nقوله : و ربما يورد :\r\nبعضىها به اين جواب اشكال كرده‌اند كه : اهل كتاب اصلا اين بشارتها را قبول ندارند تا شما بگوئيد با وجود اين بشارتها جاى استصحاب بقاء نيست و لذا جوابتان به درد آنها نمىخورد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nقوله : و يمكن :\r\nمرحوم شيخ در مقام توجيه جواب محقق قمى ره مىفرمايند : منظور قمى ره اينست كه : برفرض اطلاقى هم بود ولى با اقتران به بشارت مفيد فايده نبود تا چه رسد به اينكه اطلاقى نيست زيرا كه اين مقدمه را از خارج مسلم مىدانيم كه خطابات و احكام و شريعتى تابع مدت نبوت آن شريعت و نبى آنست و وقتى خطاب نبوت مهمله شد و استعداد بقاء آن مشكوك بود احكام آن شريعت هم بالتبع چنين خواهند بود و ديگر جائى براى استصحاب بقاء آنها وجود ندارد .\r\nقوله : ثم انّه :\r\nپس از اينكه مرحوم شيخ جوابهاى ديگران از استدلال عالم يهودى به استصحاب را نقل و نقد كردند خود آستين بالا زده و كمر همت محكم بسته و به جواب از اين شبهه قيام مىكنند و مجموعا پنج جواب مىدهند كه البته جواب دومشان كه خواهد آمد عين جواب اوّل از چهار جوابى است كه تا به حال ذكر شد و در حقيقت تفصيل و تكميل آنست كه با حذف تكرار مجموعا به هشت جواب منتهى مىشود چهار جواب بيان شد و امّا جواب پنجم :\r\nقوله الاوّل :\r\nاين جواب مبتنى بر ذكر مقدمه‌اى است كه اين مقدمه را از محضر حاشيهء جناب ملا رحمت الله كرمانى استفاده مىكنيم : بطور كلى دليل گاهى اقتناعى است و گاهى الزامى و گاهى برهانى و گاهى ارشادى است پس چهار قسم دليل داريم :\r\nامّا دليل اقتناعى : عبارتست از استدلالى كه هدف مستدل از آن راضى كردن وجدان خود و قانع ساختن خويش است در مقام عمل عند الشك خواه خصم او اين مقدمات را قبول داشته باشد يا خير نظير مجتهدى كه روى مبانى خود از\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمنابع احكام ، حكم شرعى را استنباط مىكند و عمل مىكند .\r\nو امّا دليل الزامى : عبارتست از دليلى كه هدف مستدل از آن ملزم ساختن و تسليم نمودن و اسكات خصم است و باصطلاح مىخواهد بدين منظور دماغ خصم را به خاك بمالد و لذا از مقدماتى بهره مىگيرد كه نزد خصم از مسلمات باشند اعمّ از اينكه خود مستدل آنها را قبول داشته باشد يا خير .\r\nنظير اينكه در طول تاريخ دانشمندان بزرگ شيعه و فقيهان نامى اماميه براى اثبات حقانيت تشيع و اثبات خلافت بلافصل على بن ابى طالب ( ع ) به كتب عامه و روايات آنها از نبى اكرم ( ص ) استناد مىكنند اگرچه به عقيدهء شيعه آن روايات حجت نباشد باعتبار سند و طريق آن .\r\nو امّا دليل برهانى : آن دليلى است كه تشكيل يافته از يك سلسله مقدمات يقينيّه و مقدماتى كه مورد تسالم طرفين مباحثه است و هركسى كه داراى تفكر برهان و قدرت تجزيه و تحليل مطالب را دارا باشد تصديق مىكند و هدف اصلى اثبات يك حقيقت و واقعيت است .\r\nنظير اثبات صانع اثبات وحدت صانع و علم و قدرت او و . . . با براهين فلسفى و كلامى موجوده در كتب مربوطه .\r\nو امّا دليل ارشادى : عبارتست از استدلالى كه هدف از آن ارشاد و راهنمائى مخاطب به فن پيچيده و ظريف استدلال است تا در مقام مباحثه مغلوب نگردد نظير معلّمى كه به دانش‌آموزان خويش مىآموزد كه اگر خصم شما چنين گفت شما چه جواب بدهيد ؟ چگونه وارد استدلال شويد تا او را منكوب سازيد و . . .\r\nبا عنايت به اين مقدّمه جواب اوّل مرحوم شيخ اينست كه : ما از اين عالم يهودى و هر عالم ديگر يهودى يا مسيحى كه براى اثبات حقانيت و بقاء شريعت خويش از استصحاب البقاء مدد بگيرند مىپرسيم : منظورتان چيست ؟ شماها براى چه هدفى از اين دليل بهره‌بردارى مىكنيد ؟ سه احتمال بيشتر متصور نيست ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nالف : اگر منظورتان اقتناع باشد يعنى مىخواهيد بدين‌وسيله وجدان خود را راضى ساخته و در بقاء عملى بر شريعت خودتان مضطرب و متحير نباشيد .\r\nخواهيم گفت : اوّلا اين مطلب با تعبيرات بعدى شما سازگار نيست زيرا كه پس از تمسك به استصحاب مىگوئيد : فعليكم كذا و كذا يعنى بر شما علماء اسلام است كه چنين و چنان كنيد و اين استصحاب را ردّ كنيد و ظاهر اين تعبير آنست كه شما در صدد الزام و اسكات عالم اسلامى و مسلمانان هستيد نه در مقام اقتناع خويش و ثانيا برفرض قبول كه مراد اقتناع نفس باشد خواهيم گفت :\r\nاين استصحاب به درد شما نخورده و دليل اقتناعى نخواهد بود بدليل اينكه .\r\nدر خاتمه مباحث برائت در بيان شرائط استفاده از اصول عمليه به اثبات رسيد كه تنها شرط مسلم استفاده از استصحاب و برائت و تخيير عبارتست از فحص و بحث از وجود دليل معتبر و با پنج دليل عقلى و نقلى به اثبات رسيد كه فحص و تحصيل علم به احكام مقدم است آرى بعد الفحص و اليأس عن الظفر بالدليل جاى استصحاب و ساير اصول عمليه است\r\nحال كه استصحاب مشروط به فحص است خواهيم گفت خوشبختانه در مسائل اعتقاديه هيچ‌گاه بعد الفحص يأس نيست بلكه هميشه نتيجه فحص يقين به يكى از دو طرف است يا به صدق پس بايد معتقد شد و يا به كذب پس بايد اجتناب كرد و در هر حال نوبت به شك نمىرسد تا استصحاب جارى بشود به ويژه در مسأله‌اى مثل مسئله نبوت كه از امّهات مسائل عقيدتى است و از كليهء مسائل اعتقادى بيشتر نسبت به آن باب العلم مفتوح است .\r\nچون انسان مىتواند قدمى بردارد و در صدق و كذب مدعى نبوت نظرى بيفكند و اگر او را داراى معجزات و آيات بينات يافت به دو گرايش پيدا كند و اگر او را از اقامه معجزه ناتوان يافت به ريش او بخندد بنابراين باب العلم مفتوح است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n[ و اين انفتاح هم به حكم عقل كه الآن ذكر شد ثابت مىگردد و هم به حكم نصوص فراوان قرآنيه كه دلالت بر تعذيب كفار دارد كه اين قرينه بر جاهل مقصر بودن آنها است و گرنه بقول مرحوم آشتيانى : القصور لا يجامع العذاب قطعا و ان لم يكن منافيا للتنجيس و هم به حكم اجماع ثابت است كه به اجماع المسلمين چنين جاهلى معذور نيست چون متمكن از فحص است خصوصا در مثل مسئله نبوت 
  ] .\r\nو باز به ويژه نسبت به نبوت نبى اسلام ( ص ) كه معجزهء او يعنى قرآن يك معجزهء جاودانه است و هر انسان منصفى در هر عصر و نسلى در آن نظر كند از ابعاد مختلف او را صاحب اعجاز يافته و از عمق جان به نبوت آورندهء آن اقرار مىكند .\r\nو باز به ويژه براى شخصى مثل اين عالم يهودى كه هم عالم است و هم در بلاد اسلامى نشو و نما پيدا كرده آن هم در اطراف نجف كه حوزهء هزار سالهء تشيّع در آن مستقر است و ابدال و فحول در هر فنى در آن لنگر انداخته‌اند با اين‌همه جاى هيچ‌گونه عذر آوردن و بهانه تراشيدن نيست .\r\nب : و اگر منظورتان الزام و اسكات ما مسلمانها باشد كما هو الظاهر من تعبيركم يعنى خود شما استصحاب را قبول نداريد ولى چون ما مسلمانان و به ويژه شيعيان استصحاب را قبول داريم مىخواهيد از اين راه ما را مجاب ساخته و قانع كنيد خواهيم گفت :\r\nاگر مىخواهيد ما را به استصحاب ملزم كنيد البته بايد موضوع الاستصحاب كه شك در بقاء است در حق ما ثابت شود تا بتوانيد ما را ملزم به آن كنيد .\r\nولى خوشبختانه به قول مرحوم آشتيانى : انّا قاطعون بنسخ الشريعة السابقة و لسنا شاكين فى بقائها حتى يمكن الزامنا ببقائها بالاستصحاب و اگر مىخواهيد ما را به خود شك كه موضوع استصحاب است ملزم كنيد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nخواهيم گفت چنين چيزى اصلا معقول نيست چون شك و ظن و قطع همه از امور وجدانيه‌اى هستند كه با مقدماتى مىآيند و با مقدماتى هم مىروند و تعبّد بردار نيستند كه به آدم غير قاطع بگوئيم : خود را قاطع بدان و بگو من قاطع هستم پس احكام قطع را پياده كن او كه قاطع نيست بما مىخندد .\r\nو باز بااين‌حال مىگويد من چگونه خود را قاطع بدانم درحالىكه وجدانا قاطع نيستم و هكذا نسبت به شاك .\r\nدر نتيجه استصحاب دليل الزامى و اسكاتى هم نخواهد بود .\r\nج : و اگر منظور عالم يهودى از استدلال به استصحاب حقيقتا استدلال به استصحاب مصطلح نيست بلكه منظور اينست كه بدين‌وسيله بهانه‌اى درست كرده و فورا نتيجه بگيريد كه سخن يهوديان مطابق اصل عدم است بنابراين آنان نيازى به اثبات و استدلال ندارند و سخن شما مسلمانان مخالف اصل است پس شما بايد استدلال كنيد .\r\nاگر اين باشد بقول مرحوم شيخ فهو غلط زيرا كه در اين‌گونه از مسائل كه سرنوشت انسان و سعادت دارين او در گرو آنها است هم مثبت و هم نافى بايد با منطق مستحكم پيش آيند و گرنه به صرف تمسك به اصول عمليه كه مسئله عقيدتى درست نمىشود و نتوان اعتقاد و ايمان پيدا كرد و . . . پس به هر نحوى كه محاسبه مىكنيم اين سخن را مقبول نمىيابيم .\r\nقوله الثانى :\r\nچنانچه اشاره شد جواب دوّم مرحوم شيخ تفصيل اولين جواب مذكور از استصحاب كتابى در اوّل تنبيه نهم است و آن اينكه : در باب استصحاب دو مبنا بيشتر وجود ندارد :\r\n1 - مبناى حجيت آن از باب اخبار\r\n2 - مبناى حجيت آن از باب حكم عقل\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nحال شما كه به استصحاب تمسك مىكنيد آن را از چه بابى حجت مىدانيد ؟ آيا از باب اخبار ؟ يا از باب ظن به بقاء ؟\r\nاگر از باب اخبار حجت بدانيد خواهيم گفت : اين دليل به حال شما فايده‌اى نمىبخشد زيرا كه به اخبار كدام شريعت شما استصحاب را ثابت مىكنيد ؟ آيا به اخبار شريعت اسلام ؟\r\nاگر اين باشد يعنى مىگوئيد : چون اسلام استصحاب را حجت كرده پس ارزش دارد .\r\nخواهيم گفت : با اين مبنا ديگر حق نداريد شريعت و نبوت نبى قبلى را استصحاب كنيد چون شما نبوت نبى بعدى را پذيرفتيد و اين به ضرر شما است نه بر نفع شما ، يا اينكه به اخبار شريعت موسى تمسك مىكنيد ؟\r\nاگر چنين حديثى در شرع شما و از زبان موسى ( ع ) صادر شده باشد البته حق با شما است و جا دارد كه بگوئيم : به حكم اين حديث عند الشك در نسخ شريعت موسى استصحاب جارى مىشود .\r\nولى خوشبختانه ثبوت چنين چيزى مسلّم نيست بلكه مسلم العدم است .\r\n[ البته يهوديان براى اثبات بقاء شريعت موسى به حديثى جعلى از زبان موسى ( ع ) تمسك مىكنند كه حضرتش فرموده : تمسكوا بالسبت ابدا ولى مرحوم علّامهء على الاطلاق در كشف المراد و حقير در شرح آن در اواخر مباحث نبوت از اين حديث جوابهاى متنوعى را ذكر كرده‌ام كه طالبين به آنجا مراجعه كنند 
  ] .\r\nو اگر از باب ظن حجت مىدانيم خواهيم گفت : اوّلا در آغاز تنبيه نهم هم گفته آمد كه در چنين مواردى به بركت استصحاب ظن به بقاء و عدم نسخ پيدا نمىشود زيرا كه نسخ شرايع آسمانى شايع و فراوان است و لذا بالوجدان احتمال قوى مىدهيم كه اين شريعت نيز چنان باشد و لااقل شك مىماند و ظن نمىآيد و با نبود ظن جاى استصحاب بر اين مبنا نيست .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو ثانيا برفرض كه از طريق استصحاب ظن به بقاء پيدا شود ولى ارزشى ندارد زيرا كه اين امر مبتنى است بر كفايت ظن در اعتقادات و آن هم به عقيدهء ما عقلا و نقلا كافى نيست امّا عقلا چون عقل مىگويد با فرض انفتاح باب علم وظيفه تحصيل علم است و نوبت به اكتفاء به ظن نمىرسد و اذا تعذر العلم قام الظن مقامه .\r\nو امّا نقلا چون قرآن فرموده :  إِنَّ الظَّنَّ لا يُغْنِي مِنَ الْحَقِّ شَيْئاً *  و نيز فرموده :  وَ لا تَقْفُ ما لَيْسَ لَكَ بِهِ عِلْمٌ . . . \r\nقوله : و ارجاع :\r\nاين فراز در حقيقت يك اشكال و جواب است :\r\nامّا اشكال : درست است كه بتوسط استصحاب نبوّت حد اكثر براى ما مظنه درست مىشود و گمان در اين باب حجت نيست و لكن بدنبال ظن به نبوت ظن به بقاء شريعت و احكام موسى ( ع ) هم پيدا مىشود [ از باب اينكه ظن به ملزوم مستلزم ظن به لازم است 
  ] و اين ظن در حق ما حجت است و به بركت آن بايد برطبق احكام شريعت سابقه عمل كنيم .\r\nو امّا جواب : مرحوم شيخ مىفرمايد : ظن به بقاء شريعت موسى دردى را مداوا نمىكند زيرا كه از دو حال خارج نيست .\r\n1 - يا شما نسبت به احكام شريعت سابقه انفتاحى هستيد .\r\n2 - و يا انسدادى\r\nاگر انفتاحى باشيد خواهيم گفت : در اين فرض وظيفه اصلى به حكم عقل تحصيل علم است و حق نداريم به گمان بسنده كنيم چرا كه گمان مال فرض تعذر علم است .\r\nو اگر انسدادى باشيد خواهيم گفت : در اين فرض دليل حجيت ظن و اكتفاء به مظنه در مقام عمل عبارتست از دليل انسداد و آن مقدماتى دارد كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز جمله مقدمات آن اينست كه احتياط در همهء وقائع تالى فاسد داشته باشد يعنى مستلزم عسر و حرج يا اختلال نظام معاش و بالتبع معاد باشد و خوشبختانه در ما نحن فيه چنين نيست يعنى به راحتى مىتوانيم در مقام عقيده توقف كرده و در مقام عمل احتياط كنيم يعنى ميان تكاليف دو شريعت جمع كنيم و اين محذورى ندارد يا به لحاظ قلّت موارد اختلاف و يا قلت دستورات شرع سابق و . . . لذا با امكان احتياط مقدمات دليل انسداد تمام نيست و با عدم تماميت آنها نوبت به حجيت ظن نمىرسد .\r\nقوله : و نفى الحرج : اين فراز نيز اشاره به اشكال و جواب ديگرى است :\r\nامّا اشكال : درست است كه به فرض انفتاح وظيفه تحصيل علم است ولى تحصيل علم در كليه تكاليف مستلزم عسر و حرج است « صغرى » و عسر و حرج منفى است « كبرى » پس تحصيل علم منفى است پس به مظنه مىتوان قناعت كرد .\r\nو نيز درست است كه باب الاحتياط مفتوح و جمع بين تكاليف ممكن است ولى واضح است كه احتياط در همه جا اى چه‌بسا مستلزم عسر و حرج باشد « صغرى » و عسر و حرج منفى است « كبرى » پس احتياط منفى است در نتيجه پس مىتوان به مظنه قناعت كرد .\r\nو امّا جواب : از شما سؤال مىكنيم : اين كبراى كلّى را به چه وسيله‌اى ثابت كرديد ؟\r\nآيا به حكم عقل مستقل ؟ يا به حكم شريعت موسوى ؟ يا به حكم شريعت محمدى ( ص ) و كتاب و سنت ؟\r\nامّا اولى : در اين‌گونه موارد عقل حاكم به نفى نيست بلكه اى چه‌بسا جهت نيل به مصالح واقعيه حاكم به اثبات باشد كما اينكه در نيل به منافع گذراى دنيوى عقل هر عاقلى به او اجازه مىدهد كه مشقتهاى فراوان را\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمتحمل شود و رنج سفر هندوستان بر تن خويش هموار سازد تا به گنج برسد هكذا در رسيدن به مصالح ابديّه بطريق اولى مشوق و محرك انسان است . . .\r\nو امّا دوّمى : اين مطلب ثابت نيست و در هيچ جا نقل نشده كه جناب موسى فرموده باشد : تكليف حرجى از عهدهء شما برداشته شد بلكه بالعكس از قرآن و سنّت استفاده مىشود كه در حق امم سالفه تكاليف سنگين و اعمال شاقه ثابت بود در قرآن مىخوانيم :  وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا . \r\nو يا در حديث معراجيه مىخوانيم كه جناب موسى به حضرت رسول اكرم ( ص ) عرض كردند : ان امتك لا تطيق بذلك .\r\nو يا در حديث شريف رفع كه باتفاق كلمهء اصوليين در مقام امتنان صادر شده مىخوانيم : رفع عن امتى تسعة اشياء . . . از جملهء آنها حسد است كه در امم سالفه بر حسد درونى هم مؤاخذه بوده ولى در امت اسلام تا به حدّ اظهار نرسد كيفر ندارد چنان كه سابقا در مباحث جلد دوّم اين شرح پيرامون آن به تفصيل بحث شد .\r\nيا در روايات مىخوانيم كه امتهاى سلف روزهء صمت داشتند و يا براى قبولى تو به بنى اسرائيل مدت مديدى مأموريت يافتند كه به قتل و نابودى يكديگر اقدام كنند و . . .\r\nو امّا سوّمى : اين صحيح است زيرا كه در قرآن مىخوانيم :  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ . \r\nو نيز مىخوانيم :  ما جَعَلَ عَلَيْكُمْ فِي الدِّينِ مِنْ حَرَجٍ  و يا مىخوانيم :\r\n لا يُكَلِّفُ اللَّهُ نَفْساً إِلَّا وُسْعَها  و در روايت مىخوانيم انّ دين اللّه سهلة سمحة و . . . و لكن اگر اين كبراى كلّى را از شرع اسلام گرفتيد ديگر نوبت به استصحاب شريعت سابقه و حكم به بقاء آن نمىرسد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nقوله : و دعوى : مرحوم صاحب فصول مدّعى شده كه اين ظنى كه از طريق استصحاب نسبت به بقاء شريعت سابقه پيدا مىشود از ظنون خاصه است يعنى از ظنونى است كه قام الدليل الخاص على اعتباره و لذا حجت است .\r\nبيان ذلك : به عقيدهء ما شرايع و دستورات انبياء سلف اگرچه ظهور در استمرار نداشته و الى الابد ثابت نيست و لكن به زمان معينى از قبيل صد سال و پانصد سال و . . . نيز مقيد و محدود نيست بلكه به زمان آمدن پيامبر بعدى مقيد شده .\r\nو اگر اين را پذيرفتيم جا دارد كه اهل كتاب بگويند : مادامىكه نبوت نبى سابق اثبات نشود ما از استصحاب بقاء شرايع سابقه رفع يد نمىكنيم .\r\nو گرنه اگر به مجرّد ظهور مدّعى جديد از شريعتمان رفع يد كنيم يك تالى فاسد بزرگ دارد و آن اينكه يلزم اختلال نظام شريعت امم سالفه بدليل اينكه در هر زمانى و هر روز كه از خواب برمىخيزند اين احتمال را مىدهند كه شايد در اقصى نقاط جهان كسى پيدا شده كه از طرف خدا آمده و مدعى نبوت و شريعت جديد است و وظيفه ما متابعت از او است آنگاه در هيچ زمانى نمىتوانستند بنا را بر دين خود گذاشته و بدان مستمر باشند و لا يلتزم به احد .\r\nروى اين اصل اهل الكتاب مىتواند به استصحاب بسنده كنند و شما مسلمانان كه مدعى نبوت جديد هستيد بايد اثبات بكنيد .\r\nمرحوم شيخ مىفرمايند : اشتباه صاحب فصول در اينجا است كه گمان كرده استقرار و استمرار شرايع سابقه و بقاء امم سالفه بر شريعت خود بتوسط استصحاب بوده غافل از اينكه هرگز چنين نبوده .\r\nبلكه بقول مرحوم آشتيانى : بل كان امّا بالقطع او الظن الاطمينانى الذى لا يضره الاحتمال البعيد على خلافه سپس مرحوم شيخ اضافه مىكنند به اينكه : اگر استقرار براساس استصحاب بود لازمه‌اش اين بود كه در اغلب موارد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nامتهاى پيشين به شك متعبد باشند چون با استصحاب ظن شخصى حاصل نمىشود مگر در بعض موارد .\r\nو نيز بناء عقلاء هم كه فقط تعبد در مقام عمل بوده و شك‌زدا نيست و لذا تعبد به شك بوده و لا يلتزم به احد سپس مىافزايند به اينكه : الاظهر اينست كه امتهاى سلف نسبت به حقانيت دين و شريعت خودشان قاطع بودند و اين را از راه علائم و نشانه‌هائى كه پيامبرشان در اختيار آنها گذارده بود مىدانستند كه تا پيامبرى با فلان خصوصيات نيامده شما از دين خود دست نكشيد .\r\nآرى پس از ظهور پيامبر جديد كاملا طبيعى است كه اهل كتاب اگرچه در دوران شك عملا بر احكام شريعت سابقه باقى باشند ولى در حقانيت دينشان از حالا به بعد دچار ترديد مىشوند و البته همان گونه كه اهل كتاب از ما مسلمانان دليل مطالبه مىكنند ما نيز از آنان اثبات حقانيت دينشان را مطالبه مىكنيم و خوشبختانه هيچ دليلى بر اثبات آن ندارند .\r\nآرى بر بقاء عملى بر شريعت سابقه دليل دارند و هو الاستصحاب تا زمانى كه از حيرت بدر آيند ولى بر بقاء حقانيّت حاشا و كلّا كه دليل داشته باشند .\r\nقوله الثالث : سومين جواب مرحوم شيخ و در حقيقت ششمين جواب از مجموع جوابهاى از استصحاب عالم كتابى را با تذكر يك نكته شروع مىكنيم : بلا اشكال استدلال او به استصحاب از مقولهء دليل برهانى نيست چون برهان استدلال يقين را گويند كه تمام مقدمات آن و نتيجهء آن قطعى باشد و لا ريب در اينكه با استصحاب حد اكثر مظنه پيدا مىشود و لا غير .\r\nو نيز بلا اشكال اين استدلال از قبيل دليل ارشادى هم نيست كه او در مقام ارشاد و راهنمائى مسلمين بر اثبات نبوت پيامبرشان باشد بلكه يا اقتناعى است و يا الزامى كما هو الاظهر .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nآنگاه از مجموعهء پنج جواب مرحوم شيخ جواب اول هم بر مبناى اقتناعى بودن و هم الزامى بودن داده شد و جواب دوّم بر مبناى اقتناعى بودن است و سه جواب باقيمانده بر مبناى الزامى بودن است با عنايت به اين نكته مىگوئيم :\r\nقبول داريم كه ما مسلمانها نيز همانند شما يهوديان و مسيحيان نسبت به نبوت موسى و عيسى يقين داريم و جازم هستيم .\r\nامّا اين جزم براى ما از چه راهى حاصل شده ؟ آيا از راه حكم عقل مستقل ؟\r\nيا از راه مشاهده ؟ يا از راه خبر واحد ؟ يا از راه خبر متواتر ؟ يا از راه نص قرآن ما و اخبار نبىّ ما ؟\r\nامّا اوّلى : در اين‌گونه موارد عقل هيچ عاقلى مستقل نيست كه حتما فلان بن فلان پيامبر است مگر از وى معجزاتى ببينند كه ما نديده‌ايم .\r\nو امّا دوّمى : فرض اينست كه ما در آن عصر نبوديم تا كرامات و معجزات موسوى و عيسوى را به چشم ديده و بدان باور پيدا كنيم بلكه آنچه از معجزات آنها مىدانيم به نقل قرآن است .\r\nو امّا سومى : خبر واحد حد اكثر گمان مىآورد و يقين و جزم‌آور نيست .\r\nو امّا چهارمى : خبر متواتر اگر داراى وسائط و طبقات شد بايد در جميع طبقات به حدّ تواتر برسد و مسئله اخبار به نبوت موسى در مقطعى از زمان يعنى در زمان بخت‌نصّر كه يهوديان را قلع و قمع كرد از حدّ تواتر افتاده چنان كه اين مطلب را در شرح كشف المراد در اواخر مبحث نبوت آورده‌ام .\r\nبنابراين هيچ طريقى براى جزم به نبوت موسى و عيسى نداريم جز از راه نص قرآن و اخبار پيامبر اسلام و اگر اين مطلب را پذيرفتيم ديگر معنا و مفهومى براى استصحاب باقى نمىماند زيرا كه يقين به مستصحب بر يقين به حقانيت شريعت اسلام متوقف خواهد بود و با قبول اين مجالى براى استصحاب آن نيست .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nقوله : و دعوى :\r\nهرگاه شخصى از امرى خبر دهد . براى يقين به صدق مخبر به [ مثلا نبوت موسى يا عيسى 
  ] كافى است كه صدق مخبر [ يعنى پيامبر اسلام ( ص ) 
  ] ثابت شود تا از يقين به صدق او يقين به صدق مخبر به پيدا كنيم و امّا متوقف بر نبوت مخبر و حقانيت شريعت او نيست تا نيازى به استصحاب نباشد و بلكه اساسا استصحاب معقول نباشد .\r\nو در ما نحن فيه پيامبر شما مسلمانان به محمّد امين [ راستگو و درست كردار . . . 
  ] معروف بوده و از اين راه به صدق گفتار او يقين مىتوان كرد پس نبوت او ثابت نشد . . .\r\nمرحوم شيخ مىفرمايد : اتفاقا تمام نكته همين‌جا است كه ما از چه راهى يقين صددرصد به صدق مخبر يعنى پيامبر اسلام ( ص ) پيدا كرده‌ايم ؟ آيا به صرف امين بودن و شهرهء آفاق بودن در صدق ؟ خير اين كافى نيست زيرا كه و لو امين تعمد بر كذب نداشته باشد ولى احتمال خطا و سهو و نسيان در حق او منتفى نيست و لذا يقين به صدق او نمىآيد مگر از راه يقين به نبوت و عصمت او و اينكه ما ينطق عن الهوى ان هو الّا وحى يوحى و با اين محاسبات ديگر راهى براى استصحاب باقى نخواهد ماند .\r\nخلاصه اينكه : فكر ديگرى بايد كرد و از راه ديگرى غير از راه نص قرآن و اخبار نبى اسلام بايد قطع به مستصحب پيدا كنيم تا قابل استصحاب باشد و گرنه از راه نص قرآن جائى براى استصحاب نمىماند و خوشبختانه طريق ديگرى هم نيست به بيانى كه تفصيلا گفته آمد .\r\nو در اينجا اضافه مىكنيم كه بر خصوص مسيحيان اشكال ديگرى هم وارد است و آن اينكه همين مطلبى را كه شما به ما مسلمانان اعتراض مىكنيد يهوديان هم بر شما اعتراض دارند كه نبوت موسى را استصحاب مىكنند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو نوبت به نبوت عيسى نمىرسد حال هر جوابى شما از آنها بدهيد ما مسلمانها همان جواب را به شما خواهيم داد .\r\nاين در حقيقت يك جواب نقضى است .\r\nقوله : الرابع :\r\nجواب چهارم مرحوم شيخ و در حقيقت هفتمين جواب از مجموعه جوابهاى استصحاب : اين جواب نيز محتاج به مقدمه‌اى است كه متن آن را از سخنان مرحوم آشتيانى در بحر الفوائد مىآوريم :\r\nالشك فى بقاء العقائد الحقة لا يتصور بالنسبة الى غير النبوة و امّا بالنسبة اليها فلا يتصور ايضا .\r\n1 - ان كان المراد منها الملكات الثابتة للنبى القائمة بنفسه الشريفة الموجبة لسلطنة تصرفه فى الآفاق و الانفس و استحقاقه للرئاسة الكلية الالهية فانها باقية لا زوال لها اصلا ببقاء نفسه المطمئنة فى جميع عوالمه .\r\n2 - و كذا اذا كان المراد منها تصرفه الفعلى فى الآفاق و الانفس و ولايته على النفوس الخلقية فانّ الولاية الحقة المطلقة بالمعنى المذكور ينتقل الى الوصى بعد ارتحال النبى و من الوصى الى من بعده من الاوصياء بحسب الطبقات فليست محتملة للبقاء حتى تستصحب .\r\n3 - نعم لو كان المراد منها ما ينتزع من وجوب اطاعته فيما جاء به من الاحكام و الشريعة فهى قابلة للارتفاع فيتعلق بها الشك لكن بقاؤها تابع لبقاء الاحكام و الشريعة فلا معنى لا جراء الاستصحاب فى نفسها كما هو ظاهر .\r\nغرض از آوردن اين عبارت اينست كه نبوت سه معنى دارد كه بنا بر بعض معانى قابل استصحاب است كه معناى سوم باشد و بنا بر بعض ديگر قابل استصحاب نيست كه دومى و اولى باشد .\r\nو مرحوم شيخ در رسائل به معناى اولى و سوّمى اشاره فرموده با عنايت به\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين مقدمه مىگوئيم : معناى استصحاب نبوت عبارتست از استصحاب بقاء ما جاء به النبى السابق .\r\nبه عبارت ديگر وقتى مىگوئيم : نبوت فلان نبى را استصحاب كن يعنى همان گونه تا حال به جميع احكام و دستورات او متعبد و بدين او متدين بودى الآن هم كه زمان شك است به بركت استصحاب بر تو واجب است تدين به همان دين و تعبد به همان احكام .\r\nو خلاصه بنا را بر همان يقين سابق بگذار اينست معناى استصحاب نبوت و گرنه چنان كه در مقدمه ذكر شد نبوت به معناى اول و دوّم استصحاب بردار نيست چون شك‌بردار نيست بلكه اوّلى در جميع عوالم وجود ثابت و پايدار است و دوّمى هم تا زمان حيات آن پيامبر استوار است و از آن پس مقطوع الارتفاع است مگر آنكه از طريق اوصياء آن نبى يكى پس از ديگرى ادامه يابد و وقتى كه معناى استصحاب نبوت را دانستيم اى وجوب التدين بجميع ما جاء به النبى السابق .\r\nخواهيم گفت : ما مسلمانها معتقد هستيم [ بطور قطع و جزم صددرصدى لا ريب فيه بوجه من الوجوه 
  ] به اينكه از جملهء ما جاء به النبى السابق و بلكه من اعظم ما جاء به النبى السابق عبارتست از اخبار به نبوّت نبى اسلام و بشارت به طلوع خورشيد عالمتاب اسلام و اين عقيدهء قاطع را از نص قرآن [ كه حقانيت و صدق آن و وحى آسمانى بودنش را در علم كتاب با براهين مختلفه اثبات نموده و بدان يقين كرده‌ايم 
  ] دريافت نموده‌ايم آنجا كه خداى حكيم از زبان جناب عيسى ( ع ) اين‌چنين حكايت مىكند :\r\nانّى رسول الله اليكم مصدقا لما بين يدى من التورية و مبشرا برسول يأتى من بعدى اسمه احمد .\r\nو با قطع به اين مطلب هم خواهيم گفت : ما جاء به عيسى ( ع ) من الاحكام\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاگرچه در ظاهر خطاب و در مقام تعبير اطلاق داشته باشد و مقيد به قيدى و مغيا به غايتى نباشد ولى به بركت اين قرينهء قطعيهء خارجيه بطور خودكار و اتوماتيك احكام شريعت عيسوى ( ع ) مغيا به اين غايت يعنى آمدن پيامبر اسلام مىشود چه بخواهيم و چه نخواهيم .\r\nو اگر احكام شريعت عيسى عبارت شد از اين مجموعه‌اى كه مغيا به اين غايت است خواهيم گفت : حتى اگر مسلمين صريحا اعتراف كنند كه اين شريعت باقى است به حال آنها ضرر ندارد چون بقايش غايت دارد تا چه رسد به اينكه با استصحاب و ان‌شاءالله حكم به بقاء آن شود كه بطريق اولى به حال ما ضرر ندارد و بالجمله چنين استصحابى لا يضرنا و لا ينفعهم .\r\nآنگاه با عنايت به اين نتيجه‌گيرى كه به عقيدهء ما احكام شريعت عيسى غايت معينى دارند به عالم كتابى مىگوئيم : اگر منظور شما از احكام شريعت عيسى و ما جاء به من الله تعالى همين مجموعهء خاص [ كه مغيا به غايت مجىء نبى اسلام مىباشد 
  ] هست كه اين عين مذهب ما مسلمانان است و ما منكر نيستيم منتها لطفا شما هم بپذيريد كه با مجىء نبى جديد ديگر جائى براى اين احكام نيست و مدت آنها به پايان مىرسد .\r\nو اگر منظورتان يك مجموعهء ديگرى غير از اين مجموعهء مغيات است كه ما مسلمانها آن را قبول نداريم تا شما در مقام الزام برآمده و ما را به استصحاب بقاء ملزم سازيد خير موضوع الاستصحاب و يك ركن اصلى آن متيقن سابق است كه براى ما مسلمانها حاصل نيست تا استصحاب را بپذيريم .\r\nفان قلت : اگر كسى بگويد : در اين مقام يك بحث كبروى است كه آيا پيامبران سلف امتهاى خويش را به آمدن پيامبر اسلام بشارت داده‌اند يا خير ؟\r\nو يك بحث صغروى است كه برفرض تسليم كبراى كلى بشارت آيا آن مبشّر به همين شخص خارجى است كه از مكهء معظمه طلوع و ظهور\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nپيدا كرد يا شخص ديگرى است كه بعدها ممكن است طالع شود و هنوز در تقدير است ؟\r\nحال مستشكل مىگويد : شايد سخن عالم كتابى در كبراى كلى نيست يعنى اصل بشارت را قبول دارد ولى در صغراى مطلب بحث دارد كه آيا آن مبشّر به همين شخصى است كه مسلمين بدان گرويده‌اند يا غير او است ؟\r\nكتابى صغرى را انكار نموده و بدنبال آن استصحاب بقاء ما جاء به النبى السابق را جارى مىكند .\r\nقلت : اگر كبراى كلى را بپذيريد ديگر در صغرى بحثى نبايد داشته باشيد چون نزاع در يك موصوف كلى نيست كه بحث كنيم آيا آن كلى بر اين شخص منطبق مىشود يا بر شخص ديگر بلكه تمام نزاع مسلمين و اهل كتاب در رابطه با همين فرد خاص خارجى است كه تمام نشانه‌اى مذكوره از لسان عيسى و اوصيائش را دارد و اگر قبول كرديم كه بشارتى هست به ناچار بايد قبول كنيم كه مبشّر به همين شخص است و لا غير .\r\nقوله : الخامس :\r\nپنجمين جواب مرحوم شيخ از استصحاب نبوت و در حقيقت هشتمين و آخرين جواب از مجموعهء جوابهاى استصحاب اينست كه پس از قطع به چند مطلب كه عندنا از مسلمات است : 1 - نبوت نبى سابق 2 - اقرار نبى سابق به نبوت و كتاب نبى لا حق 3 - و بشارت او امّت خويش را بدان امر كه ما معتقديم اين اقرار و بشارت بر وى واجب بوده و بايد انجام دهد و گرنه اخلال به وظيفه كرده و آن با مقام عصمت وى سازگار نيست با عنايت به اين امور مسلّمه مىگوئيم : نبوت نبى سابق دو گونه قابل پذيرش است :\r\n1 - نبوت تنجيزيّه را بپذيريم يعنى بگوئيم ما به اصل نبوت نبى سابق مع قطع النظر از هر امر ديگرى يقين داريم چه بشارتى باشد يا نه .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n2 - نبوت تقديريه يا تعليقيّه را بپذيريم يعنى بگوئيم ما به نبوت نبى سابق برفرض اخبار و بشارت او باور داريم يعنى اگر اخبار و بشارت باشد نبوت نبى سابق هست و الّا نيست [ خاصيت تقديرى اينست كه قبلا هم ذكر شد كه على تقدير هست و على تقدير نيست 
  ]\r\nحال اگر ما مسلمانها به نبوت تنجيزيه يقين داشتيم و مطلب بشارت را جداگانه معتقد بوديم جا داشت كه عالم كتابى ما را ملزم سازد به اينكه بقاء اصل نبوت را استصحاب مىكنيم آنگاه شما مسلمانها مطلب جديدى را هم مدعى هستيد و هو البشارة البته بايد آن را اثبات كنيد ولى خوشبختانه ما نبوت تنجيزيه و على تقدير را باور نداريم و متيقن سابق ما نيست بلكه نبوت على تقدير البشاره متيقن ما است و اگر چنين شد در احكام تعليقيّه چنانچه سابقا ذكر شد .\r\nجماعتى اصلا منكر استصحابند و جماعتى از جمله مرحوم شيخ مثبت استصحاب بودند ولى خوشبختانه چنين استصحابى لا يضرنا و لا ينفعهم چون برفرض بشارت كه شد تا زمانى است كه نبى جديد نيامده و همين‌كه آمد ديگر خبر و اثرى از شريعت سابقه نخواهد بود .\r\nقوله : و لعلّ :\r\nدر خاتمه اين جواب مرحوم شيخ ره مىفرمايند : شايد فرمايشات امام رضا ( ع ) در جواب جاثليق هم به همين مطلب برمىگردد و بلكه ادب كلام اقتضا دارد كه مثل شيخ بگوئيم اين جواب ما به همان فرمايش مولى برمىگردد يعنى از آن سخن ما همين را برداشت مىكنيم حال از آن مباحثات مرحوم شيخ دو فراز را نقل كرده .\r\nفراز اوّل : جاثليق مىگويد : نظر شما دربارهء نبوت عيسى و كتاب آسمانى او [ انجيل 
  ] چيست ؟ آيا آنها را قبول داريد ؟ يا منكريد ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nحضرت در جواب مىفرمايند : من به امورى چند باهم باور داشته و اعتراف مىكنم :\r\n1 - نبوت عيسى\r\n2 - كتاب او\r\n3 - بشارت او امت خود را به آمدن نبى بعدى\r\n4 - اقرار حواريين عيسى به اين بشارت و كافر هستم به نبوت هر عيسائى كه معترف به نبوت پيامبر اسلام در كتاب آسمان او [ قرآن مجيد 
  ] نبوده و امتش را بدان بشارت نداده باشد .\r\nفراز دوّم : جاثليق مىگويد : آيا شما نيستيد كه احكام را با دو شاهد عادل مىپذيريد ؟ [ كنايه از اينكه در دين شما بينه و شهادت عدلين حجت است 
  ] .\r\nحضرت فرمود : بلى يعنى چرا و آرى ما همانيم جاثليق گفت : لطفا دو شاهد عادل آن هم از غير هم‌دينانتان يعنى از غير مسلمين بياوريد مبنى بر نبوت پيامبرتان انهم دو شاهدى كه نصارى آنها را قبول داشته باشند .\r\nو البته شما نيز از ما همين مطلب را بخواهيد كه دو شاهد عادل از غير نصارى يعنى از شما مسلمانها بياوريم بر نبوت عيسى ( ع ) .\r\nحضرت ( ع ) فرمودند : الآن انصاف دادى اى نصرانى سپس شروع كردند به آوردن شواهدى از اخبارات و گزارشات خواص جناب عيسى از قبيل يوحنا و غيره بر نبوت نبى اسلام كه در آخر هم جاثليق تسليم شد [ از اينجا به بعد را مرحوم شيخ نقل نمىكنند 
  ] .\r\nقوله : و لا يخفى :\r\nاين فراز توضيح فراز اول سخن معصوم است : مىفرمايند : اگر منظور امام از اعتراف به چند امر مذكور صرفا اين باشد كه ما به اصل نبوت جدا معترفيم\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nو سپس جداگانه مدعى بشارت هم هستيم اين جواب قانع‌كننده نبود و سخن جاثليق را قطع نمىكرد چون او مىتوانست بگويد حالا كه قبول كرديد بيائيد استصحاب كنيم .\r\n[ و امّا مطلب بشارت را جداگانه بايد اثبات كنيد و ما آن را معترفيم 
  ] درحالىكه او قانع شد و به سراغ مطلب بعدى رفت و اين در صورتى است كه بگوئيم منظور امام ( ع ) از آنها اقرارها ، اعتراف به مجموع من حيث المجموع است يعنى ما نبوت عيسى و كتاب او را همراه با بشارت به نبوت نبى بعدى و تنها بر اين تقدير قبول داريم نه به صورت منجّز و بدون اين فرض تا ملزم به استصحاب شويم اين بود كه سخن جاثليق را قطع و ريشه‌كن نمود .\r\nو مؤيّد اين مطلب دنبالهء اين كلام است كه به منزله بيان مفهوم تعليق و شرط كلام قبلى است كه فرمود : و كافر بنبوة كل عيسى لم يقرّ بنبوة محمد ( ص ) و كتابه و لم يبشّر به امته يعنى آن جمله قبلى با اين جمله در حقيقت بدين معنا است كه اگر عيسى به نبوت پيامبر ما اقرار كرده و بشارت داده باشد ما نبوت او را قبول داريم مفهومش اينست كه اگر چنين بشارتى نباشد ما نيز چنان نبوتى را قبول نداريم .\r\nقوله : و امّا التزامه :\r\nاين قسمت توضيح فراز دوّم روايت است :\r\nممكن است به ذهن كسى اين شبهه خطور كند كه اگر منظور حضرت ( ع ) از فراز اوّل يعنى اعتراف به نبوت و كتاب عيسى ( ع ) عبارت بود از نبوت تقديريّه [ كه شما مدّعى هستيد 
  ] همان فراز كافى بود كه سخن عالم كتابى را قطع كند و او را مجاب سازد و وى نتواند ما مسلمانان را به جريان استصحاب ملزم سازد .\r\nو با اين ملاحظه ديگر نيازى نبود كه در فراز بعدى حضرت بيّنه بياورند درحالىكه حضرت به اقامه بينه ملتزم شده .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو لذا شايد متوهمى توهم كند كه اين التزام حضرت به بيّنه خود دليل آنست كه حضرت در فراز اوّل به نبوت تنجيزيه اعتراف نموده‌اند و اين مقدار جوابگوى عالم يهودى نبود زيرا كه جا داشت وى فورا به استصحاب چسبيده و حضرت را ملزم بدان كند و بگويند پس اصل نبوت را هر دو قبول داريم و شما كه ما زاد برآن بشارت را هم مدعى هستيد لطفا بيّنه بياوريد و بالجمله التزام به بينه دليل است بر تسليم شدن در برابر استصحاب و آن كاشف است از اعتراف به نبوت تنجيزيه پس نتوان از سخن امام اين جواب پنجم را برداشت نمود .\r\nمرحوم شيخ در مقام جواب مىفرمايند : اين التزام به بيّنه دليل بر تسليم حضرت در برابر استصحاب نيست و دلالت ندارد كه حضرت اصل نبوت تنجيزيه را قبول كرده و براى اثبات بشارت نيازمند بيّنه گرديده بلكه حكمت اصلى التزام به بيّنه آنست كه حضرتش ( ع ) از آغاز اين مناظره و بحث آزاد مصمّم بودند به اينكه حقيقت را براى جهانيان روشن ساخته و افكار قابل هدايت را به صراط مستقيم هدايت نمايند .\r\nو لذا از هر راهى كه آنها مايل بودند و تقاضا مىكردند حضرت وارد مىشد اگر بيّنه مىخواستند بيّنه مىآورد و اگر برهان طلب مىكردند اقامهء برهان مىكردند و اگر شاهدى از قرآن مىخواستند قرآن تلاوت مىفرمود و اگر مدركى از تورات و انجيل مطالبه مىكردند حضرتش از كتاب خود آنها جواب مىداد و . . . لئلا يكون للناس على الله حجّة و ليهلك من هلك عن بينة و يحيى من حىّ عن بيّنة . . .\r\nقوله و الّا :\r\nشاهد مطلب ما كه التزام حضرت به بيّنه از باب اثبات حق بود نه از باب تسليم بودن در برابر استصحاب اينست كه اگر از باب تسليم بود نتيجه اين مىشد كه اصل نبوت عيسى را هر دو قبول كرده‌اند و در مسئله بشارت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمناظره دارند آنگاه در يك مسئله چگونه ممكن است هر دو مدّعى باشند ؟ الّا و لا بد اگر احدهما مدعى شد آن ديگرى منكر خواهد بود درحالىكه در ظاهر قضيه هر دو را مدعى فرض كرده و لذا حق اينست كه اقرار به نبوت تقديريه بود و لذا كل منهما خواهان بيّنه بر بقاء و نفى بودند .\r\nقوله : الّا ان :\r\nمگر كسى بگويد كه امام ابتدا به نبوت تنجيزيه اعتراف نمود سپس مدعى بشارت شد و ناچار شد به بيّنه ملتزم شود و مراد در اين قسمت بينه اصطلاحى است يعنى اقامهء دو شاهد عادل ولى مراد عالم كتابى از سلنا مثل ذلك . . . التزام به بينه مصطلح نيست كه از شأن مدعى است كه آن را بياورد بلكه منظور اينست كه خود امام و همهء مسلمين معترف به اصل نبوت هستند و شما كه مدعى بشارت هستيد بيّنه بياوريد و گرنه عالم يهودى نيازى به بيّنه ندارد پس باز هم اعتراف به نبوت تنجيزى شد .\r\nقوله : فافهم : اشاره است به اينكه از اوّل امام ( ع ) به نبوت تقديريه معترف بودند و همان قسمت جوابگوى عالم كتابى بود و مسئله التزام به بينه هم كه حكمتش روشن گرديد .\r\n\r\n( تنبيه دهم ) ( يا استصحاب حكم مخصص )\r\nتنبيه دهم از تنبيهات باب استصحاب پيرامون مطلبى است كه در لسان اصوليين به استصحاب حكم خاص معروف گرديده و قبل از ورود در اصل مبحث از ذكر دو مقدّمه ناگزير هستيم :\r\nمقدّمهء اوّل را از زبان خود شيخ اعظم ره نقل مىكنيم : بطور كلى هرگاه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدليلى حكمى را در زمان سابق اثبات نمود نسبت به زمان لا حق و زمانهاى لا حقه از سه حال خارج نيست :\r\nصورت اوّل : گاهى خود همان دليل كه بر ثبوت حكم در سابق دلالت مىنمود خودش مبيّن حكم در زمان لا حق هم هست و نيازى به مراجعه به دليل خارجى نيست منتها ثبوت حكم در زمان لا حق خود به سه نوع منقسم مىشود :\r\n1 - گاهى دليل به دلالت لفظيّه ثبوت حكم در لا حق را دلالت مىكند مثلا فرموده : اكرم العلماء فى كلّ زمان يا دائما [ تفاوت كل زمان و دائما در اينست كه عموم اوّلى از لحاظ ازمان افرادى است يعنى هر زمانى علىحده و مستقل ملاحظه شده و موضوع الحكم قرار گرفته ولى عموميت در دوّمى استمرارى است كه توضيح مفصل خواهد آمد 
  ] درهرصورت خود خطاب با كمك كل زمان يا دائما و ابدا و . . . ازمنهء لا حقه را نيز فرامىگيرد و جاى ترديد نيست .\r\n2 - و گاهى دليل به دلالت عقليه و بالملازمة العقلية ثبوت حكم در ازمنهء لا حقه را دلالت مىكند مثلا مولى فرموده : لا تهن فقيرا يعنى به هيچ فقيرى نبايد اهانت كنى اين خطاب به حكم عقل دلالت دارد كه هميشه چنين است يعنى در هيچ زمانى از ازمنه و مكانى از امكنه نبايد اهانت به فقير صورت پذيرد زيرا كه غرض مولى از نهى بقول قدما ترك اصل طبيعت است و بقول متأخرين زجر از اصل طبيعت است و قانون ترك طبيعت و انزجار از اصل طبيعت اينست كه : الطبيعة تنعدم بانعدام جميع افرادها العرضية و الطولية فى جميع الامكنة و الازمنة به گونه‌اى كه اگر تنها يك فرد از افراد آن در يك مكانى از امكنه يا زمانى از ازمنه تحقق يابد انزجار از اصل طبيعت كه غرض اصلى است يا ترك الطبيعة كه مطلوب مولى است حاصل نشده و لذا به حكم عقل نهى خواهان دوام و استمرار است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n[ دو نكته :\r\nالف : تفاوت امر و نهى هم در همين‌جا است كه امر عند الاطلاق بر ايجاد اصل طبيعت دلالت دارد و قانون ايجاد آنست كه الطبيعة توجد بوجود فرد ما فى زمان ما و مكان ما و لذا اگر بخواهد دلالت بر عموم ازمانى داشته باشد و ازمنهء لاحقه را نيز بگيريد نيازمند آوردن كلمهء كل يوم ، كل زمان ، دائما و . . . مىباشد ولى نهى عند الاطلاق بر انعدام طبيعت دلالت دارد كه به تفصيل قانونش بيان شد و لذا نيازى به آوردن دائما و ابدا و . . . نيست .\r\nب : در معالم الاصول خوانديم كه دلالت نهى بر استمرار و دوام اصولا به دلالت وضعيهء لفظيه است يعنى صيغهء لا تفعل براى اين مطلب وضع شده ولى در اصول فقه ملاحظه فرموديد كه صيغهء لا تفعل براى اصل زجر عن الطبيعة وضع شده منتها لازمهء عقلى آن استمرار و دوام است و متقدمين لازم المعنى الموضوع له را بجاى خود آن اخذ كرده‌اند . . . 
  ]\r\n3 - و گاهى به بركت اطلاق و مقدمات حكمت فهميده مىشود فى المثل مولائى به عبدش فرمود : تواضع للناس و اين حكم را به زمان خاصى مقيد نكرد ما مىگوئيم : چون در مقام بيان بود و مع‌ذلك قيد نياورده پس از لحاظ زمانى عموميت و استمرار دارد يعنى براى هميشه چنين باش كما اينكه از لحاظ افراد هم تعميم دارد يعنى در برابر هر فردى از افراد انسانها چنين باش . . .\r\nحال در تمام اين موارد اگر در زمان لا حق در بقاء حكم سابق شك كرديم جاى جريان استصحاب نيست چون استصحاب يك اصل است و الاصل دليل حيث لا دليل و با وجود دليل اجتهادى نوبت به دليل فقاهتى نمىرسد .\r\nو لا فرق در اين جهت بين اينكه دليل اجتهادى از عموم و اطلاق بر خلاف حالت سابقه باشد يا بر وفق آن مثل ما نحن فيه باز هم استصحاب موضوع ندارد تا جارى شود .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n[ كما اينكه بقول مرحوم آشتيانى : لا فرق بين كون اعتبار الاستصحاب من باب التعبد او من باب الظن فان وجود الدليل فى المسألة مطلقا مانع عن الرجوع الى الاصل و ان كان الدليل اصلا لفظيا مقيدا بعدم قيام القرينة على الخلاف و الاصل دليلا اجتهاد يا معتبرا من باب الظن كما حقق مستقصى فى مسئلة تعارض الادلّة 
  ]\r\nصورت دوّم : و گاهى خود همان دليل اوّل كه مبين حكم در زمان سابق بود خود همان مبين عدم آن حكم در زمان لا حق است فى المثل دليل گفته : اكرم العلماء الى ان يفسقوا كه وجوب اكرام را به غايت فسق مغيا نموده و ما هم در مباحث الفاظ معتقد شديم كه غايت داراى مفهوم مىباشد بر اين اساس مفهوم كلام فوق اينست كه : پس از فاسق شدن ديگر اكرام علماء واجب نيست در اين فرض نيز نوبت به استصحاب نمىرسد كه كسى بگويد پس از فاسق شدن شك داريم كه وجوب اكرام باقى است يا خير استصحاب بقاء جارى مىكنيم خير خود دليل اوّل بالمفهوم عدم وجوب را ثابت كرد فلا وجه للاستصحاب لان الاصل دليل حيث لا دليل\r\nصورت سوّم : و گاهى دليلى كه حكم را در زمان سابق ثابت كرد نسبت به زمان لا حق ساكت است يعنى نه نفيا و نه اثباتا دلالتى ندارد خود اين صورت شعبى دارد زيرا كه گاهى منشأ سكوت و عدم دلالت آن عبارتست از اجمال الدليل و دوران امرش بين ذا و ذا .\r\nمثل اينكه مولى فرموده : اجلس فى هذا المكان الى الليل و ما نمىدانيم كه آيا ليل به استتار قرص شمس حاصل مىشود ؟ يا به ذهاب حمرهء مشرقيّه ؟ قدر متيقن اينست كه تا استتار جلوس واجب است ولى از آن پس تا ذهاب هم وجوب باقى است يا خير ؟ نمىدانيم و سرچشمه ندانستن ما هم اجمال خطاب است .\r\nو گاهى منشأ سكوت قصور دلالت دليل نسبت به زمان لا حق است و به عبارت ديگر اهمال دليل است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n[ فرق اجمال و اهمال را از زبان مرحوم آشتيانى بيان مىكنيم : و الفرق بين الاجمال و الاهمال ان الحكم يمكن ان يكون مرادا من الدليل المجمل فى الزمان الثانى و ان كان غير دال بالنسبة اليه قطعا و لا يمكن ان يكون مرادا من الدليل المهمل على تقدير ثبوته واقعا 
  ] .\r\nفى المثل شارع فرموده : الماء اذا تغيّر نجس با اين بيان اصل حدوث تنجّس را دانستيم كه اگر آب كثيرى با نجس ملاقات كرد و يكى از اوصاف ثلاثهء او متغير شد متنجس مىشود .\r\nولى اگر پس از مدتى تغير خودبخود زائل شد آيا باز هم تنجس الماء باقى است يا خير ؟ دليل ما اصل حدوث را ثابت كرد ولى نسبت به بقاء و استمرار قاصر است .\r\nو گاهى سكوت دليل بخاطر اينست كه يك دليل لبّى است و قدر متيقن آن را بايد اخذ كرد و نسبت به ما زاد دلالتى ندارد فى المثل اجماع قائم شد بر اينكه اگر يكى از دو شريك حصهء مشاعه خويش را به شخص ثالثى فروخت شريك ديگر حق الشفعه پيدا مىكند امّا آيا اين حق فوريت دارد و تنها در اوّل ازمنهء امكان مىتوان از آن استفاده كرد ؟ يا تراخى دارد و در ازمنهء بعدى هم قابل اعمال است ؟ قدر متيقن همان آن اوّل است و آنات بعدى مشكوك است .\r\nحال در تمام اين موارد صورت سوّم از اين ناحيه كه متيقن سابق و مشكوك لا حق داريم و دليل لفظى اجتهادى هم نفيا يا اثباتا بر خلاف آن نيست جاى استصحاب بقاء هست البته حالا از نواحى ديگر استصحاب مبتلا به اشكال باشد مثل اينكه شك در مقتضى باشد آن مطلب ديگرى است .\r\nقوله : ثم اذا فرض :\r\nمقدمه دوّم را از زبان مرحوم آشتيانى تقديم مىكنيم :\r\nهرگاه عامى از مولى فرا برسد و در جاى ديگر خاصى هم منفصلا فرا برسد\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو اين دو دليل را از لحاظ دلالت و عدم دلالت آنها بر دوام و استمرار و خلاصه برحسب زمان مقايسه كنيم پنج صورت بوجود مىآيد كه در بعضى صور استصحاب جارى است و در بعضى صور خير :\r\n1 - هريك از عام و خاص ظهور در دوام و استمرار داشته باشند و شامل زمان لا حق نيز بشوند مثلا دليل عام مىگويد : اكرم العلماء فى كل يوم او دائما و دليل خاص مىگويد : لا تكرم زيدا العالم فى كل يوم او دائما در چنين موردى اگر در زمانى از ازمنه نسبت به بقاء حكم عام يا خاص ترديدى حاص شود هرگز جاى استصحاب نيست زيرا كه دليل اجتهادى يعنى اصالة العموم و اصالة الظهور تكليف را روشن مىسازد .\r\n2 - هركدام از عام و خاص دلالت كنند بر نفى حكم از زمان لا حق فى المثل دليل عام بگويد : اكرم العلماء الى يوم الجمعة و دليل خاص بگويد :\r\nلا تكرم زيدا الى يوم الجمعة در اين فرض نيز اگر نسبت به ما بعد از جمعه يعنى يوم السبت و . . . شك در بقاء حكم عام يا خاص پيدا كرديم جاى استصحاب نيست و اصولا جاى شك نيست چون مفهوم غايت دو خطاب تكليف را روشن مىسازد .\r\n3 - هركدام از عام و خاص نسبت به زمان لا حق ساكت باشند يعنى نفيا و اثباتا بيانگر نباشند فى المثل اجماع قائم شد بر وجوب اكرام همهء علماء و باز اجماع ديگر قائم شد بر حرمت اكرام زيد در اينجا قدر متيقن همان زمان سابق است و نسبت به زمان لا حق دليل اجماع وضع را روشن نمىكند و لذا اگر در بقاء حكم عام يا خاص شك كنيم جاى استصحاب هر دو باقى است .\r\n4 - دليل عام نسبت به زمان لا حق ساكت ولى دليل خاص مبيّن است مثلا اجماع قائم شده بر وجوب اكرام علماء و دليل خاص دلالت كرده بر اينكه لا تكرم\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nزيدا فى كل يوم در اينجا هم نسبت به حكم خاص جاى استصحاب نيست ولى نسبت به حكم عام اگر با اين تخصيص تكليف او هم روشن نشود مجراى استصحاب است .\r\n5 - دليل عام نسبت به زمان لا حق مبين و دليل خاص ساكت است فى المثل دليل عام مىگويد : اكرم العلماء فى كل يوم و دليل خاص گفت لا تكرم زيدا يوم الجمعة در اينجا پس از سپرى شدن جمعه نسبت به روز شنبه اگر شك كرديم كه آيا حكم زيد همان حكم خاص است يعنى حرمت اكرام ؟ يا حكم عام است يعنى وجوب اكرام ؟ آيا از عموم عام نسبت به ازمان استفاده كنيم ؟ يا استصحاب حكم مخصص را جارى سازيم ؟ محلّ نزاع در همين صورت است كه مرحوم شيخ آن را طرح فرموده با عنايت به اين دو مقدمه و روشن شدن محلّ نزاع وارد بحث مىشويم .\r\nفنقول : تا زمان مخرج يعنى يوم الجمعة به عموم عام عمل مىشود و در خود آن زمان به خصوص خاص عمل مىشود ولى سخن در اينست كه آيا ما بعد اين زمان را به همين زمان ملحق كنيم حتى يبقى تحت الخاص يا به زمان ما قبل ملحق كنيم حتى يبقى تحت العام ؟\r\nدر اين رابطه سه نظريه وجود دارد .\r\n1 - محقق ثانى و اتباع او گفته‌اند : نسبت به زمان شك به عموم عام مراجعه مىشود مطلقا\r\n2 - علامه بحر العلوم و جماعتى گفته‌اند : به استصحاب حكم خاص عمل مىشود مطلقا .\r\n3 - شيخ اعظم و جماعتى در مسئله طرفدار تفصيل هستند كه از همين تفصيل مطلب را آغاز مىكنيم : و قبل از ورود در بيان اين تفصيل سه نكته را بعنوان مقدمه بيان مىكنيم :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nالف : عموم در تقسيمى بر دو قسم است :\r\n1 - عام افرادى\r\n2 - عام ازمانى\r\nعام افرادى عبارتست از عامى كه به لحاظ افراد و مصاديق عموميت دارد و جميع افراد را دربر مىگيرد نظير العلماء يا كل عالم كه عام است و بر عادل و فاسق و . . . اطلاق مىگردد خواه از لحاظ زمانى هم عموميت داشته باشد يا خير عموم ازمانى عبارتست از عامى كه از لحاظ ازمان عموميت دارد و جميع ازمنه را شامل مىگردد اعم از اينكه از لحاظ افراد هم عموميت داشته باشد يا خير همانند كل يوم - دائما - ابدا و . . .\r\nو يكى از فرقهايشان اينست كه در عام افرادى مصاديق در عرض هم و يك جا در وجود مجتمع هستند ولى در عام ازمانى افرادش طولى و تدريجى هستند كه همان زمانها باشند و نسبت ميان آن دو چنان كه از تعريفشان پيدا است عموم من وجه مىباشد : در بعض موارد ممكن است نه عموم ازمانى باشد و نه افرادى مثل اكرم زيدا يوم الجمعة در بعض موارد ممكن است هر دو باشند .\r\nمثل اكرم العلماء فى كل يوم « مادّه اجتماع » در بعض موارد ممكن است عام افرادى باشد ولى ازمانى نباشد مثل اكرم العلماء فى يوم الجمعة « مادّه افتراق » .\r\nو در بعض موارد هم ممكن بالعكس باشد مثل اكرم زيدا فى كل يوم « مادّه افتراق دوّم » .\r\nب : همان گونه كه عام افرادى بر سه نوع است :\r\n1 - عام استغراقى كه در آن هر فردى از افراد استقلالا موضوع الحكم هستند و به تعداد افراد خطاب منحل مىشود و هركدام علىحده داراى اطاعت و عصيان و ثواب و عقاب هستند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n2 - عام مجموعى كه در آن مجموع افراد من حيث المجموع موضوع واحدى را تشكيل مىدهند و حكم واحدى هم دارند و آن اينكه با اتيان مجموع يك اطاعت و ثواب و با ترك مجموع [ چه به ترك كل و يا بعض 
  ] يك عصيان و عقاب بيشتر وجود ندارد .\r\n3 - عام بدلى كه در آن يك فرد از افراد كلّى و طبيعت به صورت على البدل و لا على التعيين موضوع الحكم است مثل اعتق أية رقبة شئت يا اىّ عام شئت و . . .\r\nهمچنين عام ازمانى نيز داراى اين سه قسم مىباشد :\r\n1 - عام استغراقى و آن عبارتست از اينكه هر زمانى كه گنجايش انجام مأمور به را دارد مستقلا ملاحظه شده و علىحده موضوع الحكم است بدون اينكه به زمان قبل يا بعد ارتباطى داشته باشد و به تعدّد ازمان اطاعتها و معصيتها نيز متعدد مىشوند و كذلك الثواب و العقاب .\r\n2 - عام مجموعى كه مجموع ازمنه روىهم‌رفته يك موضوع و داراى يك حكم هستند و يك ثواب و عقاب بيش نيست .\r\n3 - عام بدلى كه يك زمان از ازمنهء متعدّده على البدل موضوعيت دارد مثل افعل كذا فى اىّ زمان شئت .\r\nج : در عام ازمانى گاهى زمانهاى مختلف به صورت افرادى ملاحظه مىشوند يعنى مولى در مقام خطاب و در لسان دليل هريك از اين ازمنه را استقلالا موضوع حكم قرار مىدهد همان گونه كه در عالم افرادى استغراقى مطلب از اين قرار بود و بالنتيجه اگر فرضا تنها عام افرادى داشته باشيم بنام اكرم العلماء و در خارج يك هزار فرد داشته باشد به تعداد افراد هزار تكليف درست مىشود و اگر فرضا تنها عام ازمانى داشته باشيم بنام اكرم زيدا فى كل يوم و در خارج هزار روز متصور باشد به تعداد ازمان هزار تكليف ثابت مىگردد و اگر هم عام افرادى و هم ازمانى داشته باشيم بنام اكرم العلماء فى كل يوم\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبايد بگوئيم : يك ميليون تكليف در حق ما ثابت مىشود و آن اينكه در هر روز از اين هزار روز بايد هزار نفر را اكرام نمائيم .\r\nو گاهى اين عموم ازمان به صورت استمرارى ملاحظه مىشوند يعنى از اول تا آخر مولى يك مطلوب بيشتر ندارد منتها اين مطلوب اصل ايجادش به تنهائى مطلوب نيست بلكه استمرار و تداوم آن مطلوبيت دارد نظير اكرم العلماء دائما كه منظور اين نيست كه شخص در خارج هر روز برد و هزار عالم را پيدا كند و اكرام كند بلكه منظور اينست كه هر موقع به عالم برخوردى او را گرامى بدار و لو ممكن است ماهى يك نوبت چنين مصادفتى حاصل شود .\r\nبا عنايت به اين نكات مرحوم شيخ ره مىفرمايند : اگر عموم ازمان در خطاب مولى به صورت افرادى ملاحظه شده باشند يعنى هر زمانى مستقلا موضوع از براى حكم باشد و در حقيقت به تعداد زمانها عموم نيز منحل شود و تعدد پيدا كند .\r\nنظير اينكه اوّل به صورت عام فرموده : اكرم العلماء فى كل يوم كه ظهور در عموم استغراقى دارد و اكرام در هرروزى مستقلا مطلوب است و سپس اجماع قائم شد مبنى بر اينكه اكرام زيد در روز جمعه حرام است كه اجماع يك دليل لبّى است و قدر متيقن آن را بايد گرفت و نسبت به ما بعد روز جمعه نفيا و اثباتا ساكت است در اين صورت حكم اينست كه : نسبت به ما بعد زمان مخرج به عموم عام تمسك مىشود و جائى براى استصحاب حكم خاص نيست .\r\nامّا اينكه به عموم عام تمسك مىكنيم دليلش آنست كه : از اصالة العموم در دو باب استفاده مىشود يكى در باب شك در اصل تخصيص و ديگرى در باب شك در تخصيص زائد و ما نحن فيه از همين قسم است زيرا كه على الفرض هر فردى از زمان استقلالا موضوعيت دارد و عام مذكور يك ميليون فرد دارد\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحالا قدر مسلّم يك فرد آن يعنى خصوص اكرام زيد در خصوص روز جمعه استثنا شد دوباره روز شنبه موضوع جديد و حكم جديد دارد و ربطى به زمان قبل ندارد عين مثل زيد و بكر كه دو فرد و دو موضوعند آنگاه نسبت به روز شنبه و روزهاى بعد شك داريم كه آيا عموم عام تخصيص خورده يا خير ؟ شك در تخصيص زائد است و مجراى اصالة العموم مىباشد .\r\nو امّا اينكه به استصحاب نمىتوان تمسك كرد چون شرط استصحاب بقاء موضوع و وحدت موضوع در قضيه متيقنه و مشكوك است و به عبارت ديگر بايد بقاء ما كان باشد نه حدوث و تجدّد مثل و در ما نحن فيه موضوع متبدل شده و با تبدل آن جاى استصحاب نيست و بلكه حتى اگر از عموم عام و اصالة العموم هم استفاده نشود و مبتلا به مانعى شود .\r\nفى المثل اجمال المخصص سرايت نموده و سبب اجمال آن گردد باز هم ميدان براى بكارگيرى استصحاب باز نمىشود زيرا كه شرط الاستصحاب بقاء موضوع و وحدت آنست و هو منتف و اذا انتفى الشرط انتفى المشروط .\r\nقوله : و مثله :\r\nنظير مثال مذكور است جائى كه اوّل عامى را بفرمايد مثلا اكرم العلماء كه از لحاظ افرادى عموميت دارد ولى از لحاظ ازمانى ساكت است [ البته حالا كسى از مقدمات حكمت مدد گرفته و از راه اطلاق استمرار و دوام را ثابت كند مطلب ديگرى است ولى از دالّ لفظى خبرى نيست 
  ] .\r\nسپس در كلام منفصل بفرمايد : لا تكرم زيدا العالم فى يوم الجمعة در اينجا اگرچه عام قبلى از حيث زمان ساكت بود ولى اين تخصيص قرينه مىشود كه آن عام قبلى در واقع عموميت داشته و ازمان مختلفه را شامل شده است بدليل اينكه اگر در واقع چنين شمولى نبود استثناء لغو و عبث مىبود و از حكيم صادر نمىگشت .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nپس از استكشاف اين مطلب مىگوئيم اگر فرض كنيم كه استثناء بعدى قرينه است بر اينكه هر زمانى از ازمنه در عام استقلالا موضوعيت دارند و عموم ازمان افرادى است البته مثال مذكور ملحق مىشود به صورتى كه ذكر شد و احكامش هم تفصيلا بيان شد كه به عموم عام مراجعه مىشود نه استصحاب خاص .\r\nولى اگر فرض كرديم كه اين استثناء صرفا قرينه است بر ظهور عام قبلى در دوام و استمرار و امّا اينكه هر زمانى هم علىحده موضوع حكم باشد ثابت نيست در اين صورت مثال مذكور به شق بعدى مطلب ملحق مىشود كه تفصيلا حكم آن خواهد آمد .\r\nقوله : و ان اخذ :\r\nو امّا اگر عموم ازمان در لسان دليل صرفا به منظور بيان استمرار اخذ شده يعنى فقط دلالت دارد كه مطلوب مولى استمرار فلان عمل است نه ايجادش يك‌بار و تركش بار ديگر به بيانى كه در نكته سوم در مقدمه گفته آمد نظرى اينكه فرموده باشد : اكرم العلماء دائما او ابدا يعنى على الدوام و پيوسته از تو مىخواهم كه دانشمندان را گرامى بدارى نه اينكه روزى گرامى داشته و روز ديگر بدانها پشت كنى .\r\nدر اين فرض اگر پس از مدتى خاصى آمد مبنى بر اينكه اكرام زيد در روز جمعه حرام است و فرض هم كرديم كه روز جمعه بودن قيد الحكم نيست بلكه صرفا ظرفيت دارد و تقييد يا تخصيص مال فرد است نه زمان و سپس نسبت به روزهاى بعدى شك كرديم كه آيا اكرام زيد داخل در عموم عام مىشود يا تحت خاص باقى مىماند در اين صورت حكم اينست كه از استصحاب حكم مخصص استفاده مىكنيم و نه از اصالة العموم .\r\nامّا از استصحاب چون شرط آن محرز است و هو وحدة الموضوع چون اين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفرد امروزى يعنى زيد در روز شنبه همان فرد ديروزى است و تخصيص مال فرد است و لذا قابل ابقاء هست .\r\nو امّا اصالة العموم جارى نيست چون از ابقاء زيد تحت الخاص تخصيص زائدى پيش نمىآيد تا از اصالة العموم مدد بگيريم بر خلاف فرض قبلى كه چنين بود و بعد اضافه مىكنيم به اينكه حتى اگر از استصحاب هم نتوانيم استفاده كنيم در اثر اينكه [ به نقل مرحوم آشتيانى از مجلس درس مرحوم شيخ 
  ] مثلا شك در مقتضى است و عندنا استصحاب جارى نمىشود باز هم نوبت به اصالة العموم نمىرسد و آن اصل لفظى در ما نحن فيه مجرا ندارد بلكه نوبت به اصول و قواعد ديگرى مىرسد از قبيل اصالة الاباحة و الجواز .\r\nقوله : و لا فرق :\r\nدر اين حكمى كه ذكر شد فرقى نيست ميان اينكه استمرار و دوام از ظاهر لفظ و به دلالت لفظيه استفاده مىشود همانند اكرم العلماء دائما كه ذكر شد و يا اين استمرار از راه قرينهء عقليه يعنى قرينه حكمت و به عبارت ديگر از راه اطلاق كلام به بركت مقدمات حكمت استفاده شود .\r\nمثل اينكه اول فرمود : تواضع للناس و استفادهء ما اين شد كه مولى در مقام بيان بود و ساير مقدمات هم فراهم بود و مع‌ذلك خطاب را مقيد نكرد به اينكه تواضع للناس فى هذا اليوم و . . . معلوم مىشود قيدى ندارد و همهء ازمنه بطور مستمر منظور مىباشد .\r\nسپس زمان معينى مثلا يوم الجمعة اخراج شد ولى پس از آن شك مىكنيم در بقاء حكم خاص باز مطلب از همان قرار است كه اگر اين تقييد و تخصيص كاشف بود از اينكه هر زمانى مستقلا موضوع حكم است و به تعدد ازمان حكم نيز متعدد مىشود البته اين مورد ملحق مىشود به فرض اوّل كه عموم ازمان افرادى باشند و همان احكام را خواهد داشت .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nولى اگر از اين تقييد صرفا استمرار و دوام حكم عام نسبت به ساير افراد را كشف كرديم اين مورد به قسم ثانى ملحق مىشود و همان احكام را خواهد داشت ضمنا استصحاب حكم خاص در اين موارد از باب تخصيص عام بوسيلهء استصحاب نيست .\r\nآن‌چنان‌كه مرحوم بحر العلوم فرموده تا قابل خدشه باشد بلكه از باب ابقاء همان تخصيص اوّل است .\r\nو الشاهد عليه اينكه : لو لم يكن استصحاب ايضا لم يرجع الى العموم و لو كان من باب تخصيص العام بالاستصحاب لكان العموم هو المرجع عند فقد الاستصحاب ولى مرحوم محقق ثانى در اين‌گونه موارد هم از عموم عام استفاده كرده .\r\nكما اينكه مرحوم بحر العلوم اين‌ها را از باب تخصيص العام بالاستصحاب حساب كرده‌اند كه سخنان آنها را طرح كرده و بررسى مىكنيم :\r\nقوله : احدهما :\r\nامّا سخنان محقّق ثانى ره : نظريهء دوّم در مسئله مربوط به محقّق ثانى است كه از فرمايشات ايشان در مسئله خيار غبن در باب تلقّى ركبان [ منظور اينست كه كسانى بودند كه وقتى كاروان تجارتى همراه با امتعه و اجناس به سمت شهر مىآمدند جهت عرضه و فروش متاع خويش اين‌ها كه از بازار خبر داشتند به استقبال كاروان مىرفته و كالاهاى آنها را با قيمت‌هاى نازلترى خريدارى مىنمودند و صاحبان متاعها در اثر بىاطلاعى از وضع بازار مىفروختند ولى بعد كه به بازار مىآمدند ملتفت مىشدند كه كلّى مغبون شده‌اند و كلاه سر آنها گذاشته شده در چنين موردى شخص مغبون حق الخيار غبن پيدا مىكرد و مىكند 
  ] .\r\nاستفاده مىشود و آن اينكه به عقيدهء ايشان نسبت به ما بعد زمان مخرج از زمانهاى مشكوك از عموم عام استفاده مىشود و نوبت به استصحاب حكم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمخصص نمىرسد خواه عموم ازمان بنحو افرادى و استقلالى ملاحظه شده باشند و خواه بنحو استمرارى و بلكه از موردى كه ذكر مىكنند خصوص همين قسم ثانى استفاده مىشود كه اگر در اين فرض از عموم عام استفاده كنند در فرض قبلى بطريق اولويت قطعيه جاى اصالة العموم است .\r\nحال فرمايش ايشان با توضيحى كه مىدهيم در چند مرحله اينست كه .\r\nالف : آيهء شريفهء   أَوْفُوا بِالْعُقُودِ   داراى دو عموميت است .\r\n1 - عموم افرادى كه از جمع محلّى به الف و لام استفاده مىشود و معنايش اينست كه : يجب الوفاء بكل عقد من العقود .\r\n2 - عموم ازمانى كه معنايش اينست كه : اوفوا بكل عقد فى كل زمان [ منتها در اينكه عموم ازمانى از كجاى آيه استفاده مىشود سه احتمال ذكر شده :\r\n1 - از تعبير خود مرحوم محقق ثانى كه گفته : ( يستتبع عموم . . . ) استفاده مىشود كه عموم ازمانى لازمهء عقلى عموم افرادى است يعنى هركجا عموم افرادى بود ازمانى نيز هست به اين ظاهر اشكال شده كه مرحوم آشتيانى در بحر الفوائد دو اشكال را آورده .\r\nو خلاصه اينست كه چنين ملازمه‌اى نيست بلكه چنانچه قبلا در مقدمات بحث اشاره شد نسبتها عموم من وجه است فى المثل اگر اجماع قائم شد بر وجوب اكرام علماء در اينجا عموم افرادى محرز ولى عموم ازمانى خير چون دليل لبى است . . .\r\nيا مثلا در اكرام العلماء فى يوم الجمعة عموم افرادى هست ولى ازمانى حتما نيست و . . .\r\n2 - از بعضى تعبيرات مستفاد است كه عموم ازمانى از اطلاق آيه مستفاد است يعنى اينكه مولى در مقام بيان بود و مع‌ذلك حكم وجوب وفاء را مطلق آورد و به زمان خاصى مقيد نكرد پس معلوم مىشود كه بر هر زمان از ازمنه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nقابل انطباق است و مختار مرحوم شيخ انصارى همين است .\r\n3 - از بعضى تعبيرات در بحر الفوائد مستفاد است كه استمرار و دوام و عموم ازمانى از خود مادّهء امر يعنى وفاء به عقد فهميده مىشود زيرا كه اگر كسى چند روزى پاى عقدش بايستد و سپس به هم بزند عرفا مىگويند فلانى به عقد و عهدش وفا نكرد پس بايد مستمر باشد البته خود اين نظريه قابل بحث و بررسى است كه طالبين به اوّل كتاب جعاله شرح لمعه مراجعه نمايند 
  ] .\r\nب : و همان‌طورىكه عموم افرادى آيهء شريفه مبتلا به تخصيص شده و كليهء عقود جايزه از تحت آن اخراج گرديده‌اند [ چه عقودى كه اولا و بالذات و بالاصالة جايزه هستند از قبيل وكالت ، جعاله ، وصيت و . . . و چه عقودى كه ثانيا و بالعرض و به واسطه جعل خيار جايزه شده‌اند از قبيل كليهء عقدهاى خيارى 
  ] همچنين عموم ازمانى آيهء شريفه نيز فى الجملة به تخصيص دچار شده است نظير خيار غبن كه شخص مغبون پس از اطلاع از غبن در اولين فرصت ممكن حق الخيار غبن پيدا مىكند كه مورد بحث است .\r\nج : و همان‌طورىكه نسبت به عموم افرادى آيه اگر در تخصيص زائد شك كنيم به عموم عام تمسك مىكنيم همچنين نسبت به عموم ازمانى آيه نيز اگر شك كنيم در تخصيص از عموم عام استفاده مىكنيم و ما نحن فيه من هذا القبيل زيرا كه عموم ازمانى آيه قدر مسلّم نسبت به اوّل زمان اطلاع از غبن تخصيص خورده و در آن زمان وجوب وفاء نيست ولى نسبت به زمان ثانى و ثالث و . . .\r\nشك در تخصيص داريم به اصالة العموم آيه تمسك نموده و مىگوئيم خرج ما خرج و بقى ما بقى .\r\nمرحوم شهيد ثانى در مسالك الافهام فى شرح شرائع الاسلام فرموده :\r\nنسبت به زمان ثانى و ثالث و . . . جاى استصحاب حكم خاص است نه تمسك به عموم عام پس حكم خيار غبن همچنان تداوم مىيابد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقوله : و هو الاقوى :\r\nمرحوم شيخ انصارى ره نيز همين را تقويت مىكنند به اين بيان كه عموم ازمانى در آيه شريفه از اطلاق حكم به وجوب وفاء به عقد [ كه مقيد به زمان خاصى نشده 
  ] مستفاد است و چنين عموميتى ظهور در استمرار دارد و بنحو استمرار ملاحظه شده يعنى مطلوب مولى در جميع آنات امر واحدى است و آن وفادارى به عقد منتها اصل وجود آن و لو در يك زمان مطلوب نيست بلكه استمرار و تداوم آن مطلوبيت دارد نه اينكه هرآن و لحظه‌اى مستقلا موضوع از براى وجوب وفاء باشد و در هر آنى اين امر علىحده مطلوب مولى باشد به گونه‌اى كه به تعدّد آنات اطاعتها و عصيانها و ثوابها و عقابها مثلا متعدد شود .\r\nو عرفا همچنين است كه اگر كسى پاى عقدش بايستد و هرگز فسخ نكند عرفا نمىگويند كه فلانى مثلا هزار بار وفاء به عقد نمود و . . . بلكه يك وفاء به عقد محسوب مىشود كه مستمر است و اگر چنين شد نسبت به آن اوّل اطلاع اين عموم تخصيص خورد نسبت به آنات بعدى شك مىكنيم كه آيا حكم خاص همچنان باقى است ؟ يا از حكم عام استفاده مىشود ؟ جاى تمسك به استصحاب حكم خاص است نه مراجعه به عموم عام زيرا كه نه شك ما در اصل تخصيص است و نه در تخصيص زائد بلكه شك ما در بقاء و استمرار همان تخصيص اولى است و از مباحث قبل روشن شد كه چنين موردى مجراى عام نيست حتى اگر از استصحاب بنا به دلائلى از قبيل شك در مقتضى بودن نتوانيم بهره‌مند شويم .\r\nقوله : نعم :\r\nآرى اگر محقق ثانى ره بتواند اثبات كند كه عموم ازمانى آيه بنحو افرادى ملاحظه شده يعنى هر زمانى مستقلا موضوع وجوب وفاء است مىتواند بگويد كه اولين زمان اطلاع كه يك فرد مستقل بود بدليل خاص خارج شد ولى زمانهاى بعدى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكه هريك استقلال دارند دليلى بر خروج آنها از عموم نيست و برفرض شك هم از اصالة العموم استفاده مىكنيم ولى الكلام كل الكلام در اثبات اين مطلب است از كجاى آيه اين اثبات مىشود ؟ هيچ قرينهء لفظيه‌اى در آيه نيست و تنها اطلاق آيه است كه آن هم بيش از استمرار و تداوم همان مطلوب اول را دلالت ندارد .\r\nقوله : و لهذا :\r\nيعنى روى همين اصل كه چنين عموميتى از آيه مستفاد نيست كثيرى از متأخر المتأخرين به پيروى از شهيد ثانى صاحب مسالك از استصحاب خيار غبن استفاده كردند كه از جمله اين گروه :\r\nمرحوم صاحب رياض مىباشد با اين تفاوت كه ايشان تفصيل قائل شده‌اند كه به عقيدهء ما بىوجه است .\r\nاصل تفصيل : راجع به اينكه دليل خيار غبن چيست ؟ دو مبنا وجود دارد :\r\n1 - مدرك آن اجماع است .\r\n2 - مدرك آن قانون لا ضرر است ، صاحب رياض فرموده اگر كسى براى اثبات خيار غبن از اجماع استفاده كند البته اجماع يك دليل لبّى است و قدر متيقن زمان اول را شامل است ولى نسبت به زمانهاى بعدى نفيا و اثباتا ساكت است و لذا جاى شك در بقاء خيار غبن هست و بدنبال آن جاى استصحاب نيز هست .\r\nولى اگر كسى از قانون لا ضرر كمك بگيرد نسبت به زمانهاى بعدى حق ندارد استصحاب جارى كند زيرا كه موضوع اين قاعده ضرر است و لا ريب در اينكه با اولين فرصت ممكن اين حق براى او پيدا شد و قدرت بر دفع ضرر دارد و اگر نكرد خود راضى به ضرر شده و بدان اقدام نموده ديگرى مسئوليتى ندارد .\r\nمرحوم شيخ مىفرمايد : اين تفصيل بىوجه است و لا ضرر از اين حيث مثل اجماع است يعنى همان گونه كه اجماع نسبت به زمانهاى بعدى ساكت بود و فوريت يا تراخى را تعيين نمىكرد همچنين قانون لا ضرر نيز چنين است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو سرّ مطلب آنست كه بقول مرحوم آشتيانى : و انّما مفاده نفى الحكم الضررى لا اثبات الحكم غير الضررى فالاثبات يحتاج الى دليل آخر من عموم و نحوه منظور اينست كه قانون لا ضرر مشرّع نيست يعنى تنها حكم ضررى را نفى مىكند و امّا جاى آن حكمى را بنشاند و مثبت باشد نيست حكم ديگر را بايد از ادلّه و اصول ديگر استفاده كرد پس لا ضرر نيز نه لزوم فوريت را دلالت دارد و نه جواز تراخى را بلكه بايد گفت اگر از خارج براى ما ثابت گشت كه عموم ازمانى يك خطاب على نحو الافرادى ملاحظه شده در آنجا بلا اشكال جاى تمسك به عموم است و اگر بر نحو استمرار لحاظ شده حتما جاى استصاب حكم خاص است و لكلّ حكمه و كيف كان لا فرق بين الاجماع و قاعدة نفى الضرر فالتفصيل غير حاصل .\r\nقوله : و ثانيهما :\r\nسخنان علّامه بحر العلوم : نظريهء سوم در مسئله كه نقطه مقابل مرحوم محقق ثانى است رأى مرحوم طباطبائى صاحب مصابيح است و آن اينكه : بقول مطلق استصحاب حكم خاص مقدم مىشود بر عموم عام و بدين‌وسيله عموم عام قبلى را تخصيص مىزنيم و لا فرق ميان اينكه عموم ازمانى بنحو افرادى لحاظ شده باشد و يا بنحو استمرار بلكه از تعبيرات ايشان مستفاد است كه در فرض اول استصحاب را مقدم مىدانند چون تعبير اينست كه اين استصحاب مخصص است و لا ريب در اينكه اگر على نحو الاستمرار لحاظ شده باشد آن دليل اجتهادى كه مثلا گفته بود لا تكرم زيدا يوم الجمعة او مخصص عموم مثلا اكرم العلماء است و استصحاب حكم خاص استمرار همان تخصيص است نه اينكه خود مستقلا مخصّص باشد اين تعبير وقتى صحيح است كه هر زمانى را مستقلا لحاظ كنيم و موضوع الحكم قرار دهيم كه البته در اين فرض يصدق كون الاستصحاب مخصّصا .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو وقتى در اين فرض ايشان استصحابى شدند در فرض ثانى بطريق اولى استصحابى خواهند شد البته در تعبيرات اوّليه جناب بحر العلوم ابهاماتى وجود دارد كه با توضيحات و توجيهات مرحوم شيخ در مقام نقد و بررسى روشن خواهد شد .\r\nقوله : و لا ينافيه :\r\nاين فراز جواب يك توهم است و آن اينكه : ممكن است كسى بگويد : ميان عموم اكرم العلماء فى كل يوم مثلا با اخبار لا تنقض كه ادلّهء الاستصحاب هستند از نسب اربع عموم و خصوص مطلق نيست تا شما ادلّهء استصحاب را خاص بگيريد و بر عموم عام مقدم بداريد بلكه نسبت‌ها عموم و خصوص من وجه است مادّه اجتماع اكرام زيد در ما بعد يوم الجمعة است كه عموم عام مىگويد واجب و دليل استصحاب مىگويد حكم خاص يعنى حرمت اكرام را ادامه بده و بگو حرام و مادّه افتراق از جانب اكرم العلماء عبارتست از وجوب اكرم باقى علماء غير از زيد كه دليل اجتهادى دارد و جاى شك نيست تا اخبار لا تنقض بگويند : لا تنقض اليقين بالشك و مادّه افتراق اين اخبار هم ساير موارد شك در بقاء است كه در آن مورد عموم اكرم العلماء اصلا موضوع ندارد حال كه نسبت‌ها عموم من وجه شد قانون تقديم احدهما بر ديگرى نيست بلكه قانون اولى تعارض و تساقط و قانون ثانوى تخيير است فلا وجه لكون الاستصحاب مخصّصا .\r\nمرحوم بحر العلوم در جواب فرموده : ما يك دليل داريم و آن استصحاب حرمت اكرام زيد است و يك دليل الدليل داريم و آن ادلّه حجيت استصحاب يعنى اخبار لا تنقض است كما اينكه در باب ظواهر يا خبر ثقه يك دليل داريم كه خود ظاهر الآية يا خبر زراره باشد و يك دليل الدليل داريم كه ادلّه حجيت خبر ثقه و ظواهر باشد حال دليل الدليل در ما نحن فيه يعنى اخبار لا تنقض اگرچه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nعموميت دارند و نسبتها عامين من وجه است ولى ميزان در هر موردى به خود دليل وارده در همان مورد است نه به دليل الدليل زيرا كه اگر ميزان محاسبهء نسبت‌ها ميان دليل الدليل باشد بايد بگوئيم در عالم ادلّه هرگز دليل خاصى نخواهيم يافت كه بر عام مقدم شود .\r\nزيرا كه ما من دليل الّا و هو ينتهى الى ادلّة عامّه از قبيل ظهور هذا الخطاب كه منتهى مىشود به حجيت مطلق ظواهر .\r\nو دلالت اين خبر ثقه كه منتهى مىشود به حجيت مطلق خبر ثقه .\r\nو دلالت اين استصحاب كه منتهى مىشود به حجيت مطلق الاستصحاب و . . .\r\nو در نتيجه بايد باب عام و خاص را از مباحث اصولى حذف نموده و با آن‌همه اهتمام اين باب از آن صرفنظر كنيم و لا يلتزم به احد و لا يتفوه به فقيه .\r\nو وقتى با دليل اثبات شد كه العبرة بنفس الدليل .\r\nمىگوئيم : ترديدى نيست كه اكرم العلماء فى كل يوم عام است و لا تكرم زيدا يوم الجمعة خاص است و استصحاب بقاء حرمت اكرام خصوص زيد در ازمنهء بعدى نيز خاص است و قانون اينست كه يقدم الخاص على العام پس همان گونه كه لا تكرم مخصص بود همچنين استصحاب نيز مخصص است .\r\nقوله : و لذا : سپس بحر العلوم ره استشهاد نموده به سيرهء فقهاء كه وقتى به كتب فقهى آنها مراجعه مىكنيم مىبينيم كه حضرات استصحاب اشتغال ذمّه را [ اصل موضوعى 
  ] بر برائت اصليه و ازليه مقدم مىدارند چون استصحاب اخص است از برائت اصليه و ازليه و از كل شىء مطلق . . .\r\nو نيز استصحاب حرمت را بر اصالة الحليه و كل شىء حلال مقدم مىدارند و نيز استصحاب طهارت را بر قاعده طهارت و كل شىء طاهر مقدم مىدارند تمام اين‌ها به جهت تقديم خاص بر عام است و يك نمونه از موارد تقديم استصحاب\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nحرمت و نجاست بر عمومات حليت و طهارت اين مسئله فرعيه است كه : عصير عنبى وقتى به جوش مىآيد تا زمانى كه دو ثلث آن در اثر تبخير از بين نرود محكوم به حرمت و نجاست است .\r\nحال اگر در مرحله‌اى شك كرديم كه آيا ذهاب ثلثين شده يا خير ؟ در نتيجه شك مىكنيم كه آيا حلال است يا حرام ؟ پاك است يا نجس ؟\r\nكسى نگفته به حكم كل شىء حلال و طاهر بگو پاك و حلال است بلكه همه مىگويند استصحاب بقاء نجاست و حرمت جارى كن و اگر شك كرديم كه آيا ذهاب ثلثين كه سبب حليت و حرمت است تحقيقى است كه تا يقين نكنيم حكم حرمت و نجاست باقى است و يا تقريبى است كه تا الآن حاصل نشده باشد پس شك در حليت و طهارت داريم ولى كسى از اصالة الطهارة و الحلية استفاده نكرده بلكه از استصحاب حرمت و نجاست كمك گرفته‌اند و اگر قبل از ذهاب ثلثين تبديل به شيره شد و شك كرديم كه آيا همين مقدار كافى است براى حليت و حرمت باز از قاعده طهارت و حليت استفاده نشده بلكه از استصحاب حرمت و نجاست استفاده شده تمام اين‌ها براساس همان قانونى است كه من گفتم كه استصحاب مخصص عمومات است و با وجود آن نوبت به عمومات نمىرسد اين بود خلاصهء سخنان بحر العلوم كه مرحوم صاحب فصول آن را تلخيص نموده بود و ما از زبان او آورديم .\r\nقوله : و لا يخفى :\r\nفرمايشات بحر العلوم در چهار بخش بطور فشرده نقل شد .\r\n1 - قوله : انّ الاستصحاب . . .\r\n2 - قوله : و لا ينافيه . . .\r\n3 - قوله : و لذا ترى . . .\r\n4 - قوله : و من ذلك . . .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمرحوم شيخ در قسمت 1 و 3 و 4 با ايشان بحث مىكنند :\r\nامّا در بخش اوّل : ما قبلا در بيان قول حق يعنى تفصيل اين مطلب را بيان كرديم كه اگر عموم ازمان به نحو افرادى اخذ شده باشد در اين صورت تنها اصالة العموم جارى مىشود و جاى استصحاب نيست حتى اگر از اصالة العموم نتوانيم استفاده كنيم و اگر عموم ازمان به نحو استمرار اخذ شده باشد فقط مجراى استصحاب است و نوبت اصالة العموم نيست حتى اگر از استصحاب نتوانيم استفاده كرد و دليل مطلب را هم بيان كرديم .\r\nبا اين محاسبه هيچ‌گاه اصالة العموم با استصحاب در يك مورد مجتمع نمىشوند تا شما بفرمائيد : در اين مورد برحسب ظاهر بينهما تعارض است و چون استصحاب خاص است بر عام مقدم مىشود حاشاوكلّا كه جاى اين سخنان باشد بلكه بينهما تباين كلى است و هركدام در فرض جارى و در فرض ديگرى جارى نمىشوند فلا تعارض . . .\r\nو امّا بخش سوّم : در مباحث تعارض استصحاب با ساير اصول عمليه به تفصيل خواهد آمد كه استصحاب بر ساير اصول مقدم مىشود ولى نه از باب اينكه اصل برائت يا حليت و طهارت كه از كل شىء مطلق و حلال و طاهر گرفته شده اعم مطلق و استصحاب اخص مطلق باشد و از باب تقديم خاص بر عام باشد بلكه تقديم از باب حكومت است يعنى استصحاب بر ساير اصول حكومت دارد و دليل حاكم بر دليل محكوم مقدم مىشود خواه نسبت بينهما عموم و خصوص مطلق باشد و يا عامين من وجه باشند .\r\nو امّا بخش اخير را با كلمهء نعم شروع مىكنيم : بايد ديد كه مستند و مدرك اصالة الاباحة و الحلية چيست ؟ اگر مستند آن عمومات ظاهريه [ يعنى عموماتى كه مبين حكم ظاهرى هستند 
  ] باشند از قبيل كل شىء حلال . . . كل شىء طاهر . . . و . . . كه تا به حال مىگفتيم سخن همان است كه ذكر شد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nكه تقدم استصحاب بر آنها در سه فرضى كه جناب بحر العلوم در مسئله عصير عنبى ذكر فرمودند از باب حكومت است و ربطى به تخصيص ندارد ولى اگر مستند آن عمومات واقعيه [ يعنى عموماتى كه در قرآن و سنت آمده و در مقام بيان حكم واقعى هستند 
  ] باشند .\r\nاز قبيل آيات ذيل : قوله تعالى :  أُحِلَّ لَكُمُ الطَّيِّباتُ *  ، و قوله تعالى : احل لكم ما فى الارض جميعا ، و قوله تعالى :  خَلَقَ لَكُمْ ما فِي الْأَرْضِ جَمِيعاً  و . . .\r\nخواهيم گفت از سه مثالى كه شما آورديد در دو مثال اخير كه شبهه حكميه است و استصحاب حكمى جارى مىشود جاى توهم تخصيص هست كه كسى بگويد استصحاب حكم خاص مخصص عمومات مذكور است ولى در مثال اولتان كه شبهه موضوعيه بود جاى توهم تخصيص نيست .\r\nامّا اينكه در اوّلى جاى تخصيص نيست چون شك ما در آن از قبيل شك در موضوع حكم شرعى است و اصل عدم ذهاب ثلثين يا بقاء عنوان خاص عصير غالى جارى مىشود و لا ريب در اينكه اصل موضوعى بر اصول حكميه حكومت دارد و مادامىكه او جارى است اين‌ها جارى نيستند و نوبت به تخصيص نمىرسد .\r\nو امّا اينكه در دوّمى و سومى جاى توهم تخصيص است چون عمومات اجتهاديه مذكور همان گونه كه ظهور در عموم افرادى دارند هكذا ظهور در عموم ازمانى هم دارند سپس يك دليل اجتهادى ديگر قائم شد بر اينكه : العصير العنبى اذا غلا و لم يذهب ثلثاه يحرم و بخش معينى از زمان را از تحت عمومات تخصيص زد سپس زمان لا حق فرارسيده شك مىكنيم كه آيا حكم خاص حرمت الآن هم كه حدّ و مرز تقريبى حاصل شده و يا عصير تبديل به شيره شده باقى است يا نه استصحاب بقاء جارى مىشود پس نسبت به اين زمان هم عموم ازمانى تخصيص خورد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو امّا اينكه گفتيم : يتوهّم كونه مخصّصا و نگفتيم كه حتما مخصص است علت آنست كه عموم ازمانى از اطلاق عمومات مذكور استفاده مىشود زيرا كه مولى در مقام بيان فرمود و فرمود : احل لكم الطيبات و مقيد به زمان خاصى نكرد و لذا قابل صدق بر هر زمانى از ازمنه مىباشد و سابقا گفته آمد كه عموم زمانى مستفاد از اطلاق ظهور در استمرار دارد نه افرادى بودن يعنى دلالت دارد كه همان حكم اولى استمرارش مطلوب است آنگاه اگر دليلى آمد و عصير عنبى را بعد از غليان و قبل از ذهاب ثلثين استثنا كرد اين يك فرد تخصيص خورد و حيث اينكه زمان ظرف است نه قيد پس در آن لا حق هم كه شك مىكنيم شك در بقاء همان تخصيص اول است نه اينكه تخصيص جديد باشد پس استصحاب در حقيقت ابقاء تخصيص اوّلى است نه اينكه خود مستقلا مخصّص باشد .\r\nهذا كله بنا بر اينكه مراد بحر العلوم همان ظاهر كلامش باشد كه استصحاب را مخصص اصطلاحى دانسته و عمومات را هم تعميم دهيم به عمومات واقعيه و ظاهريه .\r\nقوله : و يمكن :\r\nدر اين قسمت مىخواهيم كلام بحر العلوم را توجيه نموده و بر خلاف ظاهرش حمل كنيم تا با مطلب ما سازگار باشد و آن اينكه : مراد ايشان از تخصيص ، تخصيص اصطلاحى نباشد كه يك دليل اعم مطلق و ديگرى اخص مطلق و يقدم الخاص على العام بلكه مراد از تخصيص يك معناى عامى باشد كه شامل حكومت هم بشود و آن معناى عام مطلق التقدم يك دليل بر ديگرى است اعم از اينكه من باب التخصيص المصطلح باشد يا از باب حكومت و تقديم حاكم بر محكوم .\r\nو خلاصه اينكه مراد از مخصص بودن استصحاب مقدم بودن آن بر عمومات است و نيز مراد ايشان از عمومات هم عمومات اجتهاديه يا اعم از اجتهاديه و ظاهريه نباشد بلكه مراد خصوص عمومات اصول يعنى كل شىء\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nحلال و . . . باشد به قرينه اينكه تعبير كردند به اينكه : الاستصحاب المخالف للاصل خوب اگر مرادشان اين بود كه استصحاب مخصص اصطلاحى است ديگر نبايد فرق مىگذاشتند بين استصحاب مخالف و موافق اصل بلكه بايد بقول مطلق مىگفتند استصحاب مخصص است اين فرق‌گذارى قرينه است كه مراد از تخصيص مطلق تقدم و مراد از عمومات هم عمومات اصول است .\r\nو با اين توجيهات مىخواهيم بگوئيم كه غرض اين بزرگوار اينست كه ما : عموماتى داريم بنام احل لكم الطيبات يا كل شىء حلال و دليل خاصى داريم بنام : العصير العنبى . . . كه نسبت به عمومات ادلّه مخصص اصطلاحى و نسبت به عمومات اصول حاكم اصطلاحى است و يك استصحابى داريم كه متمّم الجعل است و مجرى حكم آن دليل خاص در زمان لا حق است يعنى استصحاب حرمت عصير عنبى كه نسبت به عمومات ادلّه به معناى ابقاء حكم خاص است و نسبت به عمومات اصول به معناى حاكم است پس نسبت به عمومات ادلّه اين استصحاب بمنزلة المخصص است يعنى همان نقش مخصص را بازى مىكند فكما ان المخصص موجب للخروج عن حكم العام فكذا الاستصحاب .\r\nقوله : فافهم : اشاره به اينست كه اراده كردن حكومت از كلمهء تخصيص خروج از اصطلاح متعارف ميان قوم است مگر جناب ايشان اصطلاح جديدى آورده باشند كه در آن صورت مىگوئيم : لا مشاحة فى الاصطلاح .\r\n\r\n( تنبيه يازدهم )\r\nگاهى شارع مقدس يك عملى را كه مركب و داراى اجزاء مىباشد در حق بندگانش واجب مىفرمايد مثلا مىگويد : اقيموا الصلاة كه صلاة مركب و ذات الاجزاء و الشرائط است يا مىفرمايد :  وَ لِلَّهِ عَلَى النَّاسِ حِجُّ الْبَيْتِ . . . \r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكه حج واجب مركب و مجموعه‌اى از اعمال و افعال مختلفه است كه شرع مقدس بين آنها يك نوع وحدت اعتبار فرموده و بعد به مجموع امر فرموده .\r\nحال در اين‌گونه موارد مادامىكه جميع اجزاء اين مركب براى مكلّف ميسور است البته كلّ در حق او واجب و امر به كلّ بر او فعلى و منجّز مىشود .\r\nانما الكلام در موردى است كه اگر بعضى از اين اجزاء متعذر و غير ممكن شدند آيا بقيهء اجزاء وجوبشان به قوت خود باقى است و بر مكلّف انجام باقيمانده واجب است يا اينكه با تعذّر يك جزء بقيّهء اجزاء هم از وجوب افتاده و كل مركب از عهدهء ما ساقط مىشود ؟\r\nبه تفصيل در اين زمينه در تنبيه دوّم از تنبيهات پايانى مبحث اقل و اكثر در جلد چهارم شرح رسائل بحث كرديم و اجمال قضيه اين بود كه به عقيدهء گروهى با تعذر يك جزء وجوب كلّ ساقط مىشود و حتى باقيمانده اجزاء كه ميسورند نيز واجب نيستند .\r\nولى جماعتى معتقد شدند كه وجوب الباقى باقى است و براى اثبات آن دلائلى اقامه شد :\r\n1 - الميسور لا يسقط بالمعسور « حديث علوى ( ع ) »\r\n2 - ما لا يدرك كله لا يترك كلّه « حديث علوى ( ع ) »\r\n3 - اذا امرتكم بشيء فأتوا منه ما استطعتم « حديث نبوى ( ص ) »\r\n4 - دليل چهارمى كه آنجا اقامه شده بود و در اين تنبيه مورد بحث ما است عبارت بود از استصحاب وجوب بقيّهء اجزاء به اين بيان كه قبل از تعذر اين جزء [ مثلا سوره 
  ] بقيهء اجزاء و لو در ضمن كل واجب بودند حال پس از تعذّر فلان جزء شك مىكنيم كه آيا وجوب البقيّة باقى است يا مرتفع شد ؟ يقين سابق به وجوب باقى و شك لا حق در بقاء آن داريم و اركان استصحاب موجود است\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nپس استصحاب بقاء وجوب اجزاء باقيمانده جارى مىشود .\r\nمرحوم شيخ مىفرمايند : اين استصحاب بظاهره [ يعنى با قطع نظر از سه توجيه آتيه 
  ] صحيح نيست [ و بدين معنا بعض المحققين يعنى محقق خوانسارى شارح الدروس نيز تصريح فرموده 
  ] علّت آنست كه آن وجوبى كه اجزاء باقيه قبل از تعذّر جزء متعذّر داشتند عبارت بود از وجوب تبعى و ضمنى و غيرى يعنى اين 9 جزء مثلا به تبع كلّ [ يازده جزء مثلا 
  ] و در ضمن آن و براى رسيدن به آن واجب بوده پس يك وجوب غيرى و مقدمى داشت كه الآن يعنى پس از تعذّر كلّ آن وجوب تبعى مقطوع الارتفاع است زيرا كه وجوب مقدمى تابع وجوب ذى المقدمه است كه الآن ذى المقدمه واجب نيست و محال است كه ذى المقدمه واجب نباشد .\r\nولى مقدمهء آن واجب باشد پس آن وجوبى كه در زمان سابق متيقن الوجود بود هم‌اكنون مقطوع الارتفاع است و شك نداريم تا استصحاب كنيم . و آن وجوبى كه الآن يعنى پس از تعذّر مىخواهيم براى اجزاء باقيه ثابت كنيم يك وجوب نفسى و استقلالى است كه چنين وجوبى از ريشه و اساس مشكوك الحدوث است زيرا كه در كدام زمان وجوب نفسى براى خصوص اين 9 جزء ثابت بود تا الآن بقاء آن را استصحاب كنيم .\r\nپس هر طرف را كه مىگيريم يك ركن استصحاب ناقص است يك جا اشك لا حق نداريم و جاى ديگر يقين سابق پس چگونه بقاء وجوب را در بقيّهء اجزاء ميسوره استصحاب كنيم ؟ همانند استصحاب كلى قسم ثالث كه قابل جريان نبود .\r\nقوله : و يمكن :\r\nتا به حال مىگفتيم استصحاب وجوب بقيهء اجزاء بظاهره مبتلا به اشكال است حال مىفرمايند : ممكن است ما اين استصحاب را با يك سلسله توجيهات\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nو تأويلات بپذيريم و مجموعا سه توجيه مىآورند و سپس وجه و فلسفه اختلاف و تعدد توجيهات را بيان مىكنند و سپس به قضاوت نشسته و توجيهى را كه به نظر مباركشان وجيه است انتخاب و معرفى مىنمايند .\r\nامّا بيان اصل توجيهات :\r\nتوجيه اوّل : اين توجيه مبتنى بر مطلبى است كه سابقا در تنبيه اوّل از تنبيهات استصحاب در كلّى قسم ثالث بيان شد .\r\nو اجمال قضيه اين بود كه عند المشهور در قسم ثالث از اقسام كلى نه استصحاب در فرد قابل جريان بود و نه در خود كلّى .\r\nولى به عقيدهء مرحوم شيخ مسئله سه صورت داشت كه در صورت اول استصحاب جارى بود و در صورت دوّم جارى نبود و در صورت سوم هم جارى بود كه متناسب با ما نحن فيه است و آن اينكه بعضى موارد اگرچه بدقت عقلى آن فرد سابق از بين رفته و اين فرد حادث فرد جديد مغاير با فرد قديم است ولى عرف مع المسامحه اين مشكوك را بقاء و استمرار همان متيقن مىبيند فى المثل جسمى در آن سابق ملون به لون سواد شديد بود و الآن يقينا آن مرتبه شديده منتفى شده ولى احتمال مىدهيم مراتب متوسطه يا ضعيفه سواد باقى باشد و يا آن هم مرتفع شده باشد .\r\nدر اينجا اگر فرضا مرتبه ضعيفه باقى باشد عرف مىگويد اين سواد همان سواد است و حالت و عرضى از عوارض فرق كرده و لذا اگر شك كنيم كه آيا سواد ضعيف در جسم موجود است يا خير شك در بقاء بوده و مجراى استصحاب است و هكذا در كثير الشك كه ذات المراتب است و . . .\r\nبا عنايت به اين نكته توجيه اوّل را كه مبتنى بر آنست شروع مىكنيم :\r\nاين توجيه براساس مسامحهء عرفيه در خود مستصحب است يعنى ما يك كلى و قدر جامع داريم بنام مطلق الوجوب و مطلق المطلوبية كه داراى دو فرد است :\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n1 - وجوب نفسى\r\n2 - وجوب غيرى ما در مقام استصحاب خصوص وجوب غيرى اجزاء باقيمانده را استصحاب نمىكنيم تا اشكال شود كه وجوب غيرى مقطوع الارتفاع است و مشكوك البقاء نيست تا جاى استصحاب باشد و نيز خصوص وجوب نفسى را هم استصحاب نمىكنيم تا شما بگوئيد وجوب نفسى اجزاء از اول مشكوك الحدوث و بلكه بالاتر از آن معلوم العدم است بلكه كلى و قدر جامع را كه مطلق وجوب باشد استصحاب مىكنيم يعنى مىگوييم : بلا اشكال اجزاء باقيمانده قبل از تعذر فلان جزء وجوب و مطلوبيت داشتند و لو در ضمن كل و به تبع آن ولى ما به اين خصوصيات كارى نداريم بلكه اصل وجوب مهم است كه سابقا بوده و الآن بعد از تعذر جزء شك مىكنيم كه آيا آن مطلوبيت باقى است يا نه استصحاب مىكنيم بقاء وجوب كلى را .\r\nنتيجه مىگيريم وجوب نفسى اجزاء باقيه را و سپس آثار عقليه و شرعيه از وجوب تصدق و اطاعت و ثواب و . . . مترتب مىشود زيرا كه عرف مع المسامحة مىگويد اين وجوبى كه اجزاء باقيمانده بعد از تعذر دارند همان وجوبى است كه قبل از تعذر دارا بودند پس اين را ادامه و استمرار آن مىدانند پس يقين سابق به حدوث و شك لا حق در بقاء ما كان صدق مىكند پس مانعى از استصحاب نيست .\r\n[ البته بقول مرحوم آشتيانى در بحر الفوائد : اين توجيه مقبول نيست . . .\r\nلان الوجوب النفسى ليس فردا اشد من الوجوب الغيرى حتى يكون الشك راجعا الى الشك فى التبدل بل هو فرد آخر مباين له . . . 
  ] .\r\nقوله : الّا انّ : گويا كسى مىگويد : با اين توجيه شما مشكل اينكه اين استصحاب از قبيل كلى قسم ثالث است . . . حل شد ولى مشكل ديگرى توليد شد و آن اينكه : اين استصحاب اصل مثبت مىشود و هو ليس بحجّة .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبيان مطلب : مىدانيم كه اثر شرعى يا عقلى از قبيل وجوب اطاعت حرمت و عصيان و ثواب و عقاب مال مطلق الوجوب نيست بلكه مال خصوص وجوب نفسى است پس شما كلّى يعنى مطلق الوجوب را استصحاب نموديد و فرد يعنى وجوب نفسى اين اجزاء را نتيجه گرفتيد سپس اثر شرعى و عقلى را برآن مترتب كرديد و هذا اصل مثبت .\r\nمرحوم شيخ با الّا انّ مىفرمايند : اين‌گونه موارد واسطه خفيه است و به ديد عرف نمىآيد به درجه‌اى كه گويا مستقيما اثر بر خود مستصحب بار شده و سابقا گفتيم چنين اصل مثبتى حجت است .\r\nقوله : و يمكن توجيهه :\r\nبيان توجيه دوم و سوّم نيازمند بدانستن يك مقدمه است و آن اينكه : در تنبيه دوّم از تنبيهات باب اقل و اكثر و يا شك در جزئيت و شرطيّت اين بحث مطرح بود كه هرگاه جزئيت امرى براى مركب [ مثل سوره براى نماز 
  ] يا شرطيت شىء براى واجب [ مثل طهارت در نماز 
  ] بدليل معتبر ثابت و مسلم گرديد آيا مقتضاى قاعده اينست كه اين جزئيت و شرطيت مطلقتين باشند ؟ يعنى چه در حال تمكن از اتيان به اين جزء يا شرط و چه در حال تعذر مطلقا فلان امر جزء و آن ديگرى شرط است .\r\nو خلاصه اينكه در هر حالى و تحت هر شرائطى عمل با اين جزء يا شرط ، مطلوب مولى است و بدون آن مطلوبيت ندارد و نتيجه آنست كه مع التمكن از اين جزء يا شرط كل و يا مشروط بر ما واجب مىشوند و مع التعذر اصل وجوب كل و مشروط ساقط مىشود و يا مقتضاى قاعده اينست كه جزئيت و شرطيت مقيدتين به حال تمكن باشند يعنى عند التمكن در حال اختيار فلان امر جزء و آن ديگرى شرط است و گرنه عند التعذر جزء يا شرط نيست و نتيجه آنست كه پس عند التعذر هم امر به كل يا مشروط بدون اين جزء يا شريط همچنان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبه قوت خود باقى است و امتثال مىطلبد .\r\nدر آن مبحث گروهى قول اوّل را اختبار كرده و طرفدار جزئيت و شرطيت مطلقه بودند و گروهى قول ثانى را حال اگر بدلائل معتبر ثابت شد كه قول اولى حق است خواهيم گفت مع تعذر الجزء كل هم ساقط مىشود و اگر قول دوم ثابت شد قاطعانه مىگوئيم با تعذر جزء ، بقيّه وجوبشان باقى است و شك نداريم تا استصحاب كنيم و امّا اگر هيچ‌كدام بر ما مدلل نشد و در نتيجه مردّد شديم كه آيا بعد از تعذر جزء يا شرط وجوب كل يا مشروط باقى است يا خير ؟\r\nجاى استصحاب است كه فعلا مورد بحث ما است .\r\nبا عنايت به اين مقدّمه توجيه دوم را آغاز مىكنيم : در توجيه اوّل در خود مستصحب مسامحه نموده و مطلق وجوب را استصحاب كرديم ولى در اين توجيه در خود مستصحب مسامحه‌اى نيست بلكه همان وجوب نفسى را استصحاب مىكنيم يعنى مىگوئيم : هذه الاجزاء الباقية كانت سابقا و قبل التعذر واجبة بالوجوب النفسى و الآن بعد از تعذر در بقاء وجوب نفسى شك مىكنيم استصحاب مىكنيم خود وجوب نفسى را منتها با مسامحه در موضوع المستصحب كه همان عمل يعنى صلاة باشد .\r\nيعنى مىگوئيم عرفا صلاة بدون سوره را مع المسامحة همان صلاة قبلى دانسته و مىگويند اين همان است .\r\n[ البته على القول بالاعم لا الصحيح 
  ] پس همان وجوب نفسى سابق را دارد و جريان واجد يا فاقد بودن اين عمل نسبت به سوره را موجب تغيير در ماهيت و تبدل موضوع نمىدانند بلكه اين‌ها را از قبيل تبادل حالات و تغيير عوارض يك ذات و ماهيت به حساب مىآورند نظير زيد كه تا ديروز بالغ نشده بود و امروز به سن بلوغ رسيده كه عرفا اين شخص امروزى همان شخص ديروزى است و تنها تفاوتى كه كرده اينست كه ديروز واجد وصف بلوغ نبود و امروز واجد است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبنابراين استصحاب وجوب نفسى جارى مىشود و ديگر اصل مثبت هم نخواهد بود .\r\nقوله : و هذا نظير :\r\nما نحن فيه را به دو باب ديگر تنظير مىكنند كه در آن دو مورد جريان استصحاب مجمع عليه است الف : استصحاب كريّت : در ميان حوض آبى وجود داشت به مقدار كرّ سپس مقدارى از آن برداشتيم و شك كرديم كه آيا الآن هم كريت باقى است يا خير ؟\r\nبدقت عقليه اين آبى كه هم‌اكنون موجود است يك مركب خارجى است غير از آبى كه ساعتى قبل موجود بود ولى از نظر عرف اين جزء مفقود را ناديده گرفته و مع المسامحة مىگويند اين همان است در نتيجه مىتوان گفت : هذا الماء كان كرّا و الاصل بقاء كريّته . . .\r\nب : استصحاب قلّت : از توضيح مثال قبلى روشن مىشود و نيازى به بيان ندارد .\r\nقوله : و هنا توجيه ثالث :\r\nدر توجيه سوم هم خود وجوب نفسى را استصحاب مىكنيم منتها در توجيه دوّم معروض و محل و موضوع اين مستصحب يعنى وجوب نفسى عبارت بود از همان اجزاء باقيمانده و در اين توجيه موضوع يك امر مجملى است كه مردّد است ميان اينكه قبل از تعذّر جزء كه وجوب نفسى به مركب تعلق گرفته بود آيا جزئيت آن جزء مطلقه بود تا الآن وجوبى نباشد يا مقيده به حال تمكن بود تا الآن وجوبى باشد پس قبلا وجوب نفسى بود و الآن شك داريم در بقايش استصحاب مىكنيم بقاء وجود وجوب نفسى را و با استصحاب نتيجه مىگيريم كه پس قبلا تعلق وجوب نفسى به اين عمل بر وجه ثانى بود يعنى جزئيت مقيده به حال تمكن نه بر وجه اوّل\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n[ چنان كه در مباحث اقل و اكثر يكى از ادلّه اثبات جزئيت مقيده به حال تمكن همين استصحاب وجوب اجزاء باقيه بود و گذشت .\r\n[ تفاوت اصلى توجيه دوم و سوم : در دوّمى ما خود شخص و فرد را استصحاب كرديم يعنى وجوب نفسى اجزاء باقيه را كه مستقيما اثر شرعى داشت و اصل مثبت نبود ولى در سوّمى ما كلّى وجود وجوب نفسى را استصحاب كرديم سپس فرد را نتيجه گرفتيم كه فهذا الاجزاء الموجود الباقى واجب بوجوب نفسى سپس اثر را مترتب نموديم و اين در حقيقت يكى از ايرادات توجيه سوم است كه اصل مثبت است مگر كسى بگويد واسطه خفيه است . . . 
  ] .\r\nقوله : و هذا نظير :\r\nتوجيه ثالث را تنظير مىكنيم به اينكه در ميان اين حوض آبى بود در حدّ كر سپس مقدارى از آن كم كرديم حال شك داريم در بقاء كريت در اينجا نمىگوئيم : هذا الماء الخارجى كان كرا . . . كه در توجيه دوم بود بلكه مىگوئيم :\r\nسابقا در اين حوض كرّى موجود بود و الآن استصحاب مىكنيم بقاء وجود كريت را در حوض سپس نتيجه مىگيريم پس اين آب خارجى كه الآن موجود است كر است سپس نتيجه مىگيريم كه پس پاك‌كننده و . . . است كه ملاحظه مىفرمائيد اصل مثبت شد يعنى كلى را اثبات نموده و خصوص اين فرد را نتيجه گرفتيم و اثر شرعى كه مال فرد باشد برآن مترتب شد .\r\nقوله : و يظهر :\r\nگويا كسى مىپرسد : يك توجيه هم بس بود و نيازى به توجيهات عديده نبود پس شما چرا به توجيهات مختلف پناهنده شديد ؟\r\nمرحوم شيخ در جواب مىفرمايند :\r\nفلسفه توجيهات رنگارنگ آنست كه در پاره‌اى از موارد هر سه توجيه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nقابل جريان است همانند تعذّر سوره در نماز كه نسبت به بقيهء اجزاء استصحاب وجوب جارى مىشود و محاسبات تا به حال بر اين مثال بود و امّا در پاره‌اى از موارد توجيه اول و سوم جارى است .\r\nولى توجيه دوّم نمىآيد فى المثل اگر مركّبى معظم اجزائش متعذر شد و تنها يك يا دو جزء آن ميسور بود مثلا از كل نماز تنها تكبيرة الاحرام و قرائت ممكن بود و لا غير در اينجا .\r\nبنا بر توجيه اول كه مبتنى بر مسامحه در مستصحب بود استصحاب جارى مىشود زيرا كه حتى اگر يك جزء هم ميسور باشد خواهيم گفت همين يكى سابقا مطلوب بود و لو در ضمن كل و الآن شك در بقاء مطلق وجوب آن داريم استصحاب جارى مىكنيم و نيز توجيه سوم هم جارى است كه نفس وجوب نفسى اين يك يا دو جزء را كه بر موضوع مجمل بار شده استصحاب مىكنيم و بدين‌وسيله ثابت مىشود كه جزئيت اجزاء متعذره مختص به حال تمكن بوده و در حال تعذّر جارى نيست پس وجوب نفسى به همين اجزاء ميسوره و لو قليله باشند منحصر مىشود .\r\nو امّا توجيه دوّم كه مبتنى بر مسامحه در موضوع مستصحب بود در اين مورد جارى نيست زيرا كه عرف و لو مع المسامحه [ تا چه رسد به دقت عقلى 
  ] هم عمل فاقد معظم اجزاء را به منزله واجد آنها محسوب نكرده و قضاوت نمىكند كه اين همان است پس همان وجوب نفسى باقى است آرى در عكس مورد مذكور كه معظم اجزاء ميسور باشند و تنها يك جزء غير ركنى متعذر باشد جاى اين تسامح عرفى است .\r\nحال ملاحظه مىفرمائيد كه اگر تنها به توجيه دوّم بسنده مىكرديم در اين‌گونه موارد به اشكال برخورد نموده و نمىتوانستيم مشكل استصحاب را حلّ كنيم .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو در پاره‌اى از موارد توجيه دوم و سوم جارى و سارى بوده ولى توجيه اول قابل جريان نيست و آن در موردى است كه شرطى از شرائط متعذّر شود .\r\nفى المثل طهارت يا استقبال الى القبلة متعذر شده حال شك مىكنيم كه آيا مأمور به و مقيد بدون اين قيد و شرط وجوبش باقى است يا مرتفع شده ؟\r\nدر اينجا بنا بر توجيه اول كه در مستصحب مسامحه كرده و مطلق الوجوب را استصحاب مىنموديم استصحاب جارى نيست زيرا كه فرض اينست كه شرط متعذر شده و شرط برفرض تيسّرش هم وجوب غيرى دارد و وجوب نفسى از آن مشروط و مركب است آنگاه قبل از تعذر شرط اين عمل واجب به وجوب نفسى بود و با تعذر شرط آن وجوب نفسى قبلى مرتفع شد چون مقيد بود و اذا انتفى القيد انتفى المقيد .\r\nپس آنكه متيقن بود الآن مقطوع الارتفاع است و يك وجوب نفسى جديد هم كه پس از تعذر شرط ثابت بشود موجود نيست بلكه مشكوك الحدوث و بلكه معلوم العدم است فلا يجرى الاستصحاب ولى بنا بر توجيه دوم استصحاب جارى مىشود زيرا عرف مع المسامحه اين عمل فاقد شرط را به منزلهء همان عمل واجد شرط دانسته و مىگويد اين همان است پس وجوب نفسى آن هم باقى خواهد بود .\r\n[ البته در همان تنبيه دوم از تنبيهات اقل و اكثر كه در جلد چهارم شرحش گذشت مرحوم شيخ فرمودند همهء شرائط يكسان نيستند برخى از شرائط و قيودى از امورى هستند كه عند العرف هم فاقد آن با واجد آن مباين محسوب مىشود مثل رقبهء مؤمنه و رقبهء فاقد ايمان يعنى كافره ولى برخى از شرائط هم از قبيل استقبال الى القبله و . . . از شروطى است كه الآن در توجيه دوّم گفته آمد و اين‌ها مورد بحث است 
  ] .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو نيز بنا بر توجيه سوم هم استصحاب جارى است و نتيجه‌اش آنست كه شرطيت فلان شرط مختص به حال تمكن است و در حال تعذر شرط نيست حال ملاحظه مىفرمائيد كه اگر تنها به توجيه اول قناعت مىكرديم در اين‌گونه موارد مبتلا به اشكال بوديم اين بود حكمت آوردن توجيهات گوناگون [ ولى حكمت توجيه سوم بيان نشد 
  ] .\r\nقوله : و حيث انّ :\r\nدر اين قسمت مرحوم شيخ به قضاوت نشسته و توجيه حق را انتخاب مىكنند :\r\nامّا توجيه اوّل با بناى عرف و عقلاء مخالفت دارد و لذا ارزشى ندارد زيرا كه طبق توجيه اول در عمل فاقد معظم اجزاء استصحاب جارى شد و در عمل فاقد شرط جارى نشد درحالىكه سيره عرف برعكس آنست يعنى در فاقد شرط استصحاب را مع المسامحة جارى مىدانند و در فاقد معظم اجزاء جارى نمىدانند .\r\n[ البته در مباحث تنبيه دوّم از شك در شرطيت و جزئيت اين توجيه را پذيرفته بودند ولى اينجا رد مىكند و هو الحق 
  ] و امّا توجيه سوّم نيز پشتوانه‌اى ندارد زيرا كه در اين‌گونه موارد عرف استصحاب را در نفس وصف وجوب نفسى يا وصف كريت و قلت جارى مىكنند و مىگويند : هذه الاجزاء كانت واجبة بالوجوب النفسى و الاصل بقائها يا هذا الماء كان كرا و الاصل بقائه و . . .\r\nنه اينكه در ذات متصف به اين وصف اصل جارى كنند يعنى بگويند : سابقا در اين مورد يك وجوب نفسى بود يا در اين حوض كرى موجود بوده و . . .\r\nپس استصحاب كنيم پس فرد را نتيجه گرفته سپس حكم را مترتب كنيم .\r\nو لذا از ميان توجيهات تنها توجيه دوّم پسنديده است و تازه آن هم مبتنى شد بر مسامحه عرفيه در موضوع مستصحب كه بايد ديد آيا اين مقدار از مسامحه را\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nعرف روا مىداند يا خير ؟ ممكن است كسى تشكيك كند و لذا قابل بحث است و لكن آنچه كه مشكل را آسان مىكند اينست كه قائلين به استصحاب باتفاق استصحاب كريت و قلّت را جارى مىكنند و به نظر مىرسد كه فرق ميان ما نحن فيه و باب كريت نباشد زيرا كه نقص سوره در نماز همانند نقص و كم كردن سطلى از آب كرّ است .\r\nو لذا ما روى اين توجيه مىايستيم [ البته قبل از اين حرفها ما دليل اجتهادى بر وجوب اجزاء ميسوره داريم و نوبت به اين بحثها نمىرسد و آن دليل الميسور لا يسقط بالمعسور و ما لا يدرك و . . . است كه در آغاز تنبيه اشاره شد .\r\nآرى اگر به نظر كسى دلالات اين‌ها خدشه‌دار باشد كه تفصيلا در باب خود بحث شد در اينجا نوبت به استصحاب مىرسد 
  ] .\r\nقوله : ثم إنّه :\r\nسابقا در يكى از تنبيهات استصحاب گفتيم حكم شرعى بر دو نوع است :\r\n1 - تنجيزى\r\n2 - تعليقى و گفتيم كه به عقيده جماعتى استصحاب تنها در احكام تنجيزيه جارى مىشود .\r\nولى به عقيدهء شيخ اعظم در احكام تعليقيّه نيز مجرا داشت با عنايت به اين نكته بعضىها در جريان استصحاب در ما نحن فيه قائل به تفصيل شده‌اند .\r\nيعنى گفته‌اند اگر تعذّر فلان جزء پس از دخول وقت و فعليت يافتن واجب باشد نسبت به اجزاء ميسوره استصحاب الوجوب جارى مىشود ولى اگر پيش از دخول وقت و تحقق شرط الوجوب اين جزء متعذر شد نسبت به بقيه هم استصحابى جارى نيست چون وجوبى مسلّم نشد و متيقن سابقى نيست تا قابل استصحاب باشد يا خير .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمرحوم شيخ ره مىفرمايند : به نظر ما اگر نباشد استصحاب جارى شود لا فرق ميان تعذر جزء پس از دخول وقت كه وجوب كل شخصى شد يعنى به فعليت رسيد .\r\nو به عبارت ديگر تنجيزى شد و يا پيش از دخول وقت كه وجوب كل نوعى است يعنى شأنى است و به عبارت ديگر تعليقى است كه اگر وقت داخل شد وجوب فعلى مىشود و الّا فلا درهرصورت استصحاب جارى است به همان دليلى كه در تنبيه پنجم استصحاب گفته آمد البته اين را هم منكر نيستيم كه در فرض تعذر جزء پس از دخول وقت و تنجز وجوب كل استصحاب وجوب اجزاء ميسوره واضح‌تر است .\r\nقوله : و كدا :\r\nممكن است در يك مركب و مجموعه‌اى بخشى از اجزاء و معظم آن توسط ادلّه اجتهاديه ثابت شود .\r\nفى المثل كتاب يا سنت بگويد : اركعوا ، اسجدوا ، كبّروا و اجماع قائم شود بر وجوب فلان جزء و بعض ديگر توسط قاعده اشتغال ثابت شود كه چون دوران امر ميان اقل و اكثر مىشود به حكم قاعده اشتغال مىگوئيم اكثر بايد اتيان شود و بر جزء مشكوك هم احكام جزئيت بار شود [ البته على الاوّل جزئيت ، واقعيه خواهد بود و على الثانى ظاهريه 
  ] .\r\nحال جماعتى تفصيل داده‌اند يعنى مدعى شده‌اند كه اگر جزئيت با دليل اجتهادى ثابت شده باشد پس از تعذر آن بقيه اجزاء قابل استصحاب نيستند زيرا كه در اين فرض وجوب هر جزئى غيرى و به تبع غير و در ضمن كل خواهد بود و لا ريب در اينكه با تعذر كل وجوب كل و ذى المقدمه منتفى شد و گرنه تكليف بما لا يطاق است پس وجوب غيرى اجزاء باقيه هم به تبع انتفاء ذى المقدمه قطعا منتفى شد و مشكوك البقاء نيست تا استصحاب شود و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nوجوب نفسى آنها هم كه من اول الامر مشكوك بلكه معلوم العدم بوده پس درهرصورت ركنى از اركان استصحاب حاصل نيست و جاى استصحاب نيست .\r\nامّا بخلاف آنجائى كه جزئيت امرى به قاعدهء اشتغال ثابت شود كه در اينجا مىگوئيم : قبل از تعذر اين جزء مشكوك مطلب از باب دوران بين اقل و اكثر بود و با اتيان اقل شك مىكرديم كه تكليف از عهدهء ما ساقط شد يا نه استصحاب بقاء تكليف و در نتيجه وجوب الاكثر و اتيان به آن ثابت مىشد حال پس از تعذر اين جزء مشكوك شك مىكنيم كه وجوب بقيهء اجزاء و تكليف به آنها باقى است يا نه ؟ به همان بيان استصحاب بقاء تكليف جارى كرده و نتيجه مىگيريم وجوب اقل را و اختصاص جزئيت را به فرض تمكن پس تفصيل روشن شد .\r\nمرحوم شيخ مىفرمايد : اوّلا در فرض تمكن از جزء كه مطلب از باب اقل و اكثر بود حاكم به لزوم اتيان اكثر عقل مستقل بود از باب دفع عقاب محتمل و اشتغال يقينى نه اينكه حاكم استصحاب باشد چون اين استصحاب اصل مثبت بوده و در مباحث اقل و اكثر فاتحه آن خوانده شد و وقتى در فرض تمكن چنين بود مىگوئيم پس از تعذّر هم نه جاى استصحاب است و نه جاى احتياط بلكه مجرّد شك در اصل تكليف است كه آيا بقيهء اجزاء بدون اين جزء واجب هستند يا نه كه مجراى اصل برائت است نه اصالة الاحتياط .\r\nو ثانيا اگر بنا باشد اصل مثبت را حجت بدانيد نبايد فرق بگذاريد ميان جزء ثابت با قاعدهء اشتغال با جزء ثابت بدليل اجتهادى بلكه در اينجا هم جارى كنيد چون ما خصوص وجوب غيرى يا نفسى را كه استصحاب نمىكنيم تا شما بگوئيد اركان استصحاب ناتمام است بلكه مطلق وجوب را استصحاب كرده و سپس خصوص وجوب نفسى اجزاء باقيه را نتيجه مىگيريم و سپس اثر شرعى و غير شرعى مترتب مىشود پس هر دو استصحاب دارند و هر دو هم اصل مثبت است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nآرى يك تفاوت دارند كه اين استصحاب كلى كه ما درست كرديم از قبيل كلى قسم ثالث است كه يك فردش كه وجوب غيرى بود مقطوع الارتفاع و فرد ديگرش كه وجوب نفسى باشد مشكوك الحدوث است ولى آن استصحاب كلى شما در فرض ثبوت الجزء بقاعدة الاشتغال و استصحابها از قبيل كلى قسم ثانى است كه دوران بين تحقق كلى در ضمن فرد قصير يا طويل بود و البته سابقا گفته آمد كه كلى قسم ثانى عند المشهور جارى است و كلى قسم ثالث جارى نمىشود الّا فى بعض الموارد كه عرف مساعدت كند و آن در موارد ذات المراتب بودن بود كه در اوّل همين تنبيه در توجيه اول بيان شد و نيازى به تكرار نيست و البته اشكال آن نيز از قول مرحوم آشتيانى گفته آمد .\r\nقوله : ثم اعلم :\r\nبعضىها به مرحوم محقق در معتبر و علامه در منتهى نسبت داده‌اند كه اين دو بزرگوار در باب قطع يعنى كسى كه مقطوع اليد است فتوا داده‌اند به اينكه آن مقدار از يد كه قطع شده و الآن شستن آن متعذر است ساقط ولى مقدارى كه باقيمانده بايد شسته شود و براى اين فتوا به استصحاب بقاء وجوب غسل عضو ميسور تمسك كرده‌اند .\r\nمرحوم شيخ مىفرمايند اين نسبت ناتمام است زيرا آن مقدارى كه در دو كتاب مذكور آمده اينست كه : شستن باقيمانده از دست بريده شده از پائين‌تر از آرنج واجب است بدليل اينكه اگر آن بعض مقطوع موجود بود شستن مجموع يد از مرفق واجب بود حالا كه وجوب آن بعض مقطوع مرتفع شده باقيمانده ساقط نمىشود .\r\nحال در اين عبارت سه احتمال متصور است\r\n1 - شايد منظور فاضلين از تعبير مذكور استدلال به قاعدهء معروفهء الميسور لا يسقط بالمعسور باشد كه مفاد آن را در عبارتشان آورده‌اند و شاهد اين احتمال اينست كه جناب شهيد اول در كتاب ذكرى وقتى همين مسئله را آورده بجاى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاستدلال مذكور خود عبارت قاعده را آورده يعنى فرموده : لم يسقط الباقى يا وجب غسل الباقى لانّ الميسور لا يسقط بالمعسور .\r\n2 - و شايد منظور فاضلين استصحاب باشد يعنى منظور اين باشد كه غسل اين اجزاء ميسوره قبل از تعذر عضو مقطوع واجب بود و الآن بعد از تعذر شك مىكنيم كه آيا وجوبشان باقى است يا ساقط شد ؟\r\nاصالة عدم السقوط كه اصل عدمى است يا اصالة البقاء كه استصحاب وجودى است جارى مىكنيم .\r\n3 - و شايد مراد فاضلين تمسك به عمومات ادلّة الاجزاء باشد يعنى منظورشان اين باشد كه ادلّه‌اى كه دلالت مىكند بر وجوب هريك از اجزاء اين مركب عموميت دارند و قدر مسلّم اينست كه نسبت به فرض تمكن از جميع همهء اجزاء واجب است ولى نسبت به فرض تعذر عموم ادلّه ساير اجزاء به قوت خود باقى است و ما از اصالة العموم كه دليل لفظى است استفاده مىكنيم [ پس استناد اينكه مراد آنها استصحاب باشد مسلّم نشد 
  ] .\r\nدر آخر مىفرمايند : و لكن اين احتمال سوّم هم از حيث احتمال ضعيف است و هم از لحاظ محتمل امّا از لحاظ احتمال : بعيد است كه مراد آنها اين عمومات باشد چون با عبارتشان تناسبى ندارد و امّا از لحاظ محتمل : چون اگر مراد اين باشد بايد گفت وجوب بقيهء اجزاء غيرى است و وجوب غيرى با رفتن وجوب ذى المقدمه منتفى مىشود فلا وجه لبقائه و بقول مرحوم حاج آقا رضا همدانى در حاشيه : يعنى ان احتمال ارادة الفاضلين التمسك بعموم الامر بالا جزاء ضعيف و نفس المحتمل اى التمسك بهذه العمومات لاثبات وجوب الباقى ايضا ضعيف امّا وجه ضعف الاول فظاهر لبعده من العبارة و اما وجه ضعف المحتمل فلان الاوامر المتعلقة بالاجزاء غيرية و الوجوب المستفاد منها ليس الّا الوجوب الغيرى المعلوم انتفائه عند ارتفاع الغير .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\n( تنبيه دوازدهم )\r\nتنبيه دوازدهم و آخرين تنبيه از تنبيهات باب استصحاب پيرامون مطلبى است كه كليات آن يك‌بار در اوائل مبحث استصحاب [ شرح رسائل ج 5 
  ] گذشته و مجدّدا براى بار دوّم با يك سلسله اضافاتى [ البته در جزئيات مطلب 
  ] در اينجا طرح مىشود و آن اينكه : هرگاه انسان در زمان سابق نسبت به امرى از امور يقين داشته باشد [ مثلا نسبت به وجوب جمعه كه حكم شرعى است يا نسبت به حيات زيد كه موضوع حكم شرعى است 
  ] در زمان لا حق نسبت به همان امر هفت حالت متصور است كه هركدام حكمى دارد :\r\n1 - در زمان لا حق هم يقين به بقاء همان امر داشته باشد يعنى وجوب جمعه يا حيات زيد برايش همچنان متيقن باشد در اين فرض مطابق يقين رفتار مىكند و جاى نگرانى نيست .\r\n2 - در زمان لا حق يقين به ارتفاع آن امر پيدا كرده يعنى يقين به عدم وجوب و عدم حيات زيد در اين فرض نيز برطبق يقين مشى مىكند و اصولا يقين حجت عقليه است و به هر طرفى كه حاصل شود به حكم عقل طريقيت بسوى واقع دارد و متابعت آن واجب است كما مرّ مفصلا در مباحث قطع .\r\n3 - در زمان لا حق ظن معتبر به بقاء وجوب جمعه يا حيات زيد دارد در اين فرض هم گمان به منزلهء علم بوده و تمام آثارى كه مع اليقين بار مىكرد مع الظن نيز مترتب مىكند .\r\n4 - در زمان لا حق ظن معتبر به ارتفاع وجوب يا حيات زيد حاصل شده مثلا خبر ثقه بر عدم وجوب جمعه قائم شد يا عدلين بر ممات زيد گواهى دادند باز طبق گمان عمل مىكند و خلاصه اينكه در تمامى صور مذكور دليل اجتهادى قاطع يا به منزلهء آن دارد و نوبت به اصل عملى نمىرسد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n5 - در زمان لا حق ظن غير معتبر به بقاء حاصل شده مثلا از طريق شهرت فتوائيه يا اجماع منقول به خبر واحد و يا اخبار دو فاسق و يا قياس و استحسان و . . . ظن به بقاء پيدا كرده در اين فرض وجود چنين ظنى به منزله عدم بوده و حجيتى ندارد و لذا نوبت به اصل عملى مىرسد و كليهء طرفداران استصحاب چه از باب اخبار و چه از باب حكم عقل استصحاب را جارى مىدانند .\r\n6 - در زمان لا حق بالفعل مجرّد شك [ احتمال مساوى الطرفين 
  ] در بقاء و ارتفاع پيدا كرده .\r\n7 - در زمان لا حق بالفعل ظن غير معتبر به ارتفاع حالت سابقه پيدا كرده حال اين دو صورت مورد بحث است كه آيا استصحاب در هر دو مورد جارى است ؟ يا در هيچ‌كدام جارى نيست ؟ يا در اوّلى جارى است در دوّمى خير ؟\r\nمرحوم شيخ مىفرمايند :\r\nامّا بر مبناى حجيت استصحاب از باب اخبار فرقى ميان دو صورت مذكور نيست و در هر دو استصحاب جارى مىشود و براى اثبات اين مدّعا سه دليل مىآورند .\r\n1 - اجماع قطعى : كليه كسانى كه استصحاب را از باب اخبار حجت مىدانند بر اين امر اتفاق‌نظر دارند .\r\n2 - كلمهء شك داراى دو معنا است ، الف : بالمعنى الاخص كه نقطهء مقابل يقين و ظن و وهم است يعنى احتمال مساوى الطرفين در مقابل احتمال مرجوح و راجح و جزم .\r\nب : بالمعنى الاعم اللغوى و آن عبارتست از مقابل اليقين اى عدم العلم كه اين معنا اعم است از احتمال راجح يا ظن غير معتبر و احتمال مساوى و مرجوح حال اهل لغت اتفاق‌نظر دارند كه شك به همين معنا است و در روايات همچون بقول مطلق در مقابل يقين واقع شده پس همين معنا مراد است فلا فرق ميان شك در بقاء يا ظن غير معتبر به ارتفاع .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاگر كسى بگويد : اين اطلاق روايات انصراف پيدا مىكند به شك به معناى اخص كلمه يعنى احتمال مساوى الطرفين و شامل ظن و احتمال راجح نمىشود .\r\nدر جواب خواهيم گفت : اين انصراف هيچ قرينه و شاهدى ندارد و بلكه ما شواهد بسيارى داريم مبنى بر اينكه در اصطلاح اخبار و روايات شك به معناى لغوى خود به كار رفته و در اينجا به پاره‌اى از آن شواهد اشاره مىكنيم :\r\nالف : در كليهء روايات باب استصحاب ملاحظه مىكنيم كه شك را در مقابل يقين قرار داده كه يقين همان اعتقاد جازم را گويند و به قرينهء مقابله شك عدم اعتقاد جازم است كه تعميم داشته و بر احتمال راجح و مرجوح و مساوى هر سه صدق مىكند .\r\nب : در صحيحه اوّل زرارة مىخوانيم : فان حرّك فى جنبه شىء و هو لا يعلم به . . . كه ظاهر سؤال نشان مىدهد كه فرض سؤال آنجائى است كه اماره‌اى از امارات نوم پيدا شده كه همين حركت دادن چيزى در اطراف او و ملتفت نشدن او باشد پس احتمال قوى مىدهيم كه خوابيده باشد مع‌ذلك حضرت مىفرمايد اين‌گونه امارات و ظنون كافى نيست و بايد يك امارهء متقنى بيايد و گرنه جاى استصحاب است پس با وجود ظن غير معتبر بر خلاف حالت سابقه هم استصحاب جارى مىشود .\r\nج : در همان صحيحهء اولى مىخوانيم : لا « اى لا يجب الوضوء » حتى يستيقن انه قد نام حتى يجيء منه بأمر بيّن . . . كه امام ( ع ) با كلمهء حتى غايت بقاء بر حالت سابقه را يقين به خلاف آن دانسته‌اند كه مفهومش اينست كه تا زمانى كه يقين بر خلاف نيامده برطبق حالت سابقه بمان و استصحاب جارى كن چه ظن به ارتفاع آمده باشد يا نه پس مع الظن بارتفاع هم استصحاب جارى است .\r\nد : قوله ( ع ) و لكن تنقضه بيقين آخر كه قبلش فرموده : يقين را با شك نقض نكن سپس با كلامى كه بوى حصر از آن به مشام انسان مىرسد فرموده : يقين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nرا با يقين مىتوان نقض كرد كه مفهوم حصر اينست كه با غير يقين نقض نمىشود خواه با شك يا ظن به ارتفاع .\r\nه : در صحيحهء ثانيهء زراره مىخوانيم : فلعلّه شىء اوقع عليك و ليس ينبغى لك ان تنقض اليقين بالشك كه كلمهء لعلّ ظهور در مجرّد الاحتمال دارد چه احتمال مساوى و چه راجح يا مرجوح مخصوصا كه در مقام القاء احتمال است در ذهن طرف كه خود ملتفت به اين احتمال نبوده كه در اين فرض حتما مجرّد الاحتمال منظور است [ يعنى لعلّ براى ترجّى هم باشد همين است ولى اگر براى القاء احتمال بود حتما چنين است به دنبالش فرموده و ليس ينبغى . . . كه حكم به بقاء را بر همان لعلّ يعنى مجرد الاحتمال متفرع ساخته فلا فرق ميان شك و ظن به ارتفاع ولى غير معتبر .\r\nو : حضرت صم للرؤية و افطر للرؤية را به اليقين لا يدخله الشك متفرع ساخته كه معنايش اينست كه يقين به رؤيت هلال ناقض حالت سابقه است و مجرّد ظن به دخول رمضان يا شوّال آن هم از غير طرق معتبره كافى نيست و جاى استصحاب عدم است .\r\nنتيجه اينكه : در لسان اخبار الباب شك به معناى لغوى كلمه آمده و با ظن به خلاف هم جمع مىشود 3 - ظنون غير معتبره بر دو قسمند :\r\nالف : ظنونى كه دليل قاطع بر بطلان آنها قائم شده همانند ظن قياسى .\r\nب : ظنونى كه نه دليل قاطع بر بطلان آنها قائم شده و نه بر حجيت آنها و خلاصه مشكوك الاعتبار هستند [ كه در جاى خود ثابت شده كه قوام حجيت به علم است و مجرّد شك كافى نيست بلكه شك در حجيت مساوى است با عدم الحجيّة 
  ] نظير شهرت فتوائيه حال اگر ظن به خلاف حالت سابقه از قبيل قسم اوّل باشد كه وجودش كالعدم است و گويا اصلا ظنى حاصل نشده بلكه شك است پس هر اثرى كه عند الشك مترتب بود عند هذا الظن ايضا مترتب مىشود پس استصحاب\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nجارى مىشود و اگر از قبيل قسم ثانى باشد اگرچه برحسب ظاهر رفع يد از يقين بواسطهء ظن است ولى چون اين ظن پشتوانه ندارد بازميگردد به اينكه رفع يد از يقين بواسطهء شك شده و به حكم روايات لا تنقض اليقين بالشك . . .\r\nو امّا بر مبناى حجيت استصحاب از باب حكم عقل به مناط ظن به بقاء :\r\nاگر كسى معتقد باشد كه مناط جريان افادهء ظن فعلى به وفاق حالت سابقه است در اين دو صورت چنين ظنى حاصل نمىشود پس استصحاب جارى نيست .\r\nو اگر كسى معتقد باشد كه ظن فعلى و شخصى به وفاق لازم نيست ولى ظن فعلى به خلاف قادح است در اينجا در صورت شك استصحاب جارى مىكند و در صورت ظن به خلاف خير .\r\nو اگر كسى مثل مشهور اين دسته مناط را ظن نوعى و شأنى به بقاء حالت سابقه بداند باز مثل طرفداران حجيت از باب اخبار در هر دو صورت استصحاب را جارى مىكند چون حالت سابقه قابليت افادهء ظن به بقاء را داشته اگرچه بالفعل ظن نياورده ولى مهم نيست .\r\nو لذا تمسكوا فى مقامات غير محصورة [ من سياساتهم و معاملاتهم و عباداتهم 
  ] على الوجه الكلّى من غير التفات الى وجود الامارات الغير المعتبرة فى خصوصيات الموارد .\r\nقوله : و اعلم :\r\nمرحوم شهيد اول در كتاب ذكرى تنبيهى را عنوان فرموده كه مرحوم شيخ آن را طرح و بررسى مىكنند : شهيد فرموده : اينكه فقهاء مىگويند :\r\n« اليقين لا يرفعه الشك » ممكن است كسى توهم نمايد كه اين جمله صدر و ذيلش متناقض بوده و اجتماع نقيضين است چون معناى ظاهرى آن اينست كه شك رافع يقين نيست يعنى با آمدن شك هم آن يقين همچنان باقى است و اين تناقض است و محال .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nما در جواب گوئيم : مقصود حضرات اين نيست كه يقين و شك در يك زمان قابل جمع مىباشند خير اين از محالات است چون بالبداهة يقين يعنى جزم به يك طرف و شك يعنى احتمال هر دو طرف نفى و اثبات و هو محال بلكه منظور اينست كه آن يقينى كه در زمان سابق بود و الآن شك جاى آن را گرفته احكام آن يقين همچنان باقى است و به صرف شك ما از آن احكام دست برنمىداريم بدليل اصالة بقاء ما كان على ما كان يعنى به بركت استصحاب كه براى ما ظن به بقاء مىآورد .\r\nسپس فرموده : پس در حقيقت مطلب برمىگردد به اجتماع ظن و شك در زمان واحد [ نه يقين و شك 
  ] آنگاه ظن بر شك ترجيح داده مىشود و ما ظن به بقاء را مىگيريم چنان كه در عبادات اين مطلب شايع است كه ظن بر شك رجحان دارد و كافى است به مسائل شكوك صلاتى توجه شود .\r\nقوله : و مراده :\r\nاين فرمايش به ظاهرش خدشه دارد زيرا كسى را رسد كه بگويد همان گونه كه اجتماع يقين با شك در زمان واحد از محالات عقليهء بديهيه بود هكذا اجتماع ظن با شك هم از محالات است چون معقول نيست كه در آن واحد نسبت به امر واحد انسان هم ظان باشد و هم شاك .\r\nو لذا مرحوم شيخ انصارى ره در صدد توجيه برآمده و مىفرمايند : مراد جناب شهيد از شك به معناى متساوى الطرفين بلكه به معناى مجرّد احتمال است كه با احتمال موهوم هم سازگار است و اجتماع ظن با شك به اين معنا نه تنها از محالات نيست بلكه از مسلمات است چون هر ظن به يك‌طرفى ملازم با وهم به طرف ديگر است فلا اشكال .\r\nقوله : نعم يرد :\r\nو لكن توجيه ما اشكال ديگرى دارد و آن اينكه شهيد در مقام دفع تناقض\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nتوهمى در يقين تصرف كردند و گفتند مراد ظن است ولى در شك تصرفى نكردند بلكه همان معنا كه مراد قوم بود مراد ايشان است فقط قوم مىگفتند :\r\nاليقين لا يرفعه الشك ايشان فرمودند در حقيقت مراد اينست كه الظن لا يرفعه الشك و لا ريب در اينكه مراد قوم از شك مجرّد احتمال موهوم نيست بلكه معناى اعم مراد است و لذا اشكال مستشكل به جناب شهيد به حال خود باقى است .\r\nسپس مىفرمايند :\r\nفالاولى . . . بهتر اينست كه بگوئيم : در اين جمله سه احتمال وجود دارد :\r\n1 - اخبار از يك واقعيت باشد يعنى در واقع شك رافع يقين نيست اين احتمال باطل است چون مستلزم كذب است .\r\n2 - جمله انشائيه باشد و در مقام متعبد ساختن مكلف باشد به ابقاء نفس يقين يعنى مراد اين باشد كه شماى مكلف متعبد هستيد كه در زمان شك هم بگوئيد من بر يقين هستم و يقينم باقى است اين نيز باطل است چون تكليف بما لا يطاق است و لو نفس التكليف ممكن باشد ولى عبد شاك نمىتواند خود را متيقن بداند [ امور وجدانى كه تعبد بردار نيست 
  ] .\r\n3 - جمله انشائيه باشد و در مقام تعبد به احكام و آثار باشد يعنى منظور اينست كه با آمدن شك يقين وجدانا رفته منتها نسبت به ظرف زمان ماضى كه يقين داشتى در زمان لا حق كه شك دارى باز هم وظيفه دارى تمام آن آثار و احكام يقين را مرتب كنى به‌نحوىكه گويا اصلا شك ندارى و لا فرق در اين جهت ميان احتمال راجح به بقاء و يا احتمال مساوى و يا احتمال مرجوح به بقاء و راجح غير معتبر به ارتفاع .\r\n( پايان تنبيهات استصحاب )\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nخاتمة\r\nتا به حال در باب استصحاب چهار مرحله را پشت سر گذاشته‌ايم :\r\nمرحله اوّل : بحثهاى مقدماتى باب استصحاب از قبيل تعريف آن و بيان اصولى بودن مسئله و . . .\r\nمرحله دوّم : تقسيمات استصحاب باعتبار مستصحب و دليل آن و . . .\r\nمرحله سوّم : بيان اقوال در باب استصحاب و ادلّه اقوال و انتخاب قول حق و دليل آن .\r\nمرحله چهارم : بيان تنبيهات باب استصحاب در ضمن دوازده مطلب .\r\nاينك مرحله پنجم و آخرين مرحله در باب استصحاب را تحت عنوان خاتمه اين باب شروع مىكنيم : بعضى از اصوليين براى عمل به استصحاب و حجيت آن سه شرط مطرح كرده‌اند و گفته‌اند اگر اين شروط فراهم باشد استصحاب در حق ما حجت بوده و مكلف حق دارد بدان عمل كند و گرنه نه و آنها عبارتند از :\r\n1 - بقاء موضوع [ اين امر تفصيلا در ضمن همين خاتمه بيان خواهد شد 
  ] .\r\n2 - نبود معارض [ اين امر هم در اواخر مباحث استصحاب خواهد آمد 
  ] .\r\n3 - وجوب الفحص يعنى اوّل بايد تفحص كنيم و اگر بعد الفحص از ظفر به دليل اجتهادى مأيوس شديم نوبت به عمل به استصحاب مىرسد .\r\n[ اين امر نيز تفصيلا در دو مقام در خاتمه مباحث سه اصل عملى برائت و تخيير و احتياط ذكر شد و ما در جلد چهارم آن را شرح نموده‌ايم 
  ] .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمرحوم شيخ مىفرمايد : حق اينست كه اين شروط تماما از شرائط اصل جريان استصحاب هستند نه از شروط عمل به آن .\r\n[ فرق ميان اين دو تعبير واضح است و بينهما بون بعيد ولى اجمال مطلب اينست كه : ما وقتى راجع به امرى بحث مىكنيم گاهى از اصل تحقّق آن و اينكه اصلا اينجا موضوع دارد يا نه ؟ مفهوم دارد يا خير ؟ و گاهى از حجيّت آن بعد الوجود بحث مىكنيم كه آيا فلان امر موجود حجيت دارد يا نه ؟\r\nمثلا گاهى بحث مىكنيم كه در فلان موضوع شهرت فتوائيه يا اجماع منقول يا خبر ثقه‌اى موجود است يا نه ؟ و گاهى بحث از اينست كه آيا اين شهرت فتوائيهء موجود يا خبر ثقه موجود حجيت دارد و واجب الاتباع هست يا خير ؟ كه بحث از اصل وجود بحث از مفاد كان تامّه است و بحث از حجيت موجود بحث از مفاد كان ناقصه يعنى ثبوت شىء لشيء است در باب استصحاب هم گاهى بحث مىكنيم كه آيا در فلان مورد اصلا استصحاب معنا و مفهوم دارد و قابل جريان است يا خير ؟ « بحث صغروى » و گاهى بحث مىكنيم كه آيا اين استصحاب قابل جريان در فلان مورد حجت است يا خير ؟ « بحث كبروى »\r\nبعض الاصوليين اين شروط را براى بحث كبروى آورده و مرحوم شيخ براى بحث صغروى .\r\nسپس براى تبيين مرام خويش مىفرمايند : از اول استصحاب تا به حال مكرّر شنيده‌ايم كه الاستصحاب ابقاء ما كان و به بيان ديگر : ابقاء ما شك فى بقائه و اين معنا حاصل نمىشود مگر اينكه شك ما در بقاء نفس همان قضيهء متيقنه در زمان سابق باشد كه آيا خود همان در زمان لا حق باقى است يا نه ؟\r\n[ نه اينكه شك ما در حدوث مثل و تجدد امثال باشد 
  ] و اين‌گونه شكى كه در مفهوم استصحاب دخيل است و مقوم ماهيت آنست و بدون آن اصلا استصحابى نيست تا حجت باشد يا نه خود اين شك در بقاء ما كان\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nتحقق نمىيابد مگر با چند امر كه به ترتيب در اينجا ذكر مىكنيم .\r\nقوله : الاوّل :\r\n\r\n[ امر اوّل : بقاء الموضوع 
  ]\r\nامر اوّل از امور مشار اليها عبارتست از بقاء الموضوع يعنى همان چيزى كه در زمان سابق يعنى زمان يقين موضوعيت داشت الآن هم در زمان شك با همه قيودش باقى و محرز باشد و الّا استصحاب الحكم معقول نيست حال جهت توضيح مطلب از همهء جوانب بحث را ضمن پنج سؤال و جواب عرضه مىكنيم :\r\nسؤال اوّل : مراد از موضوع چيست ؟\r\nجواب : مراد از موضوع عبارتست از معروض المستصحب مع جميع ما له دخل فى معروضية الموضوع و عروض المستصحب عليه و قيامه به من الخصوصيات و التشخّصات .\r\nبيان مطلب : هنگامى كه ما قضيه‌اى تشكيل داده و محمولى را براى موضوعى يا عارض را براى معروضى اثبات يا از آن سلب مىكنيم بايد بدانيم كه قضايا بحسب موضوعاتشان مختلف و متفاوتند :\r\n1 - در برخى از قضايا موضوع نفس طبيعت و ماهيت است با تقرّر ماهوىاش يعنى طبيعت بنحو لا به شرط و آن در مواردى است كه محمول ما در قضيه عرض وجود باشد يعنى مىخواهيم بگوئيم الانسان موجود ، زيد موجود و . . .\r\nدر اين‌گونه موارد اگر موضوع ما طبيعت زيد بنحو به شرط شىء اى به شرط الوجود ملاحظه شده باشد حمل موجود برآن باطل و محال است [ چندين اشكال عقلى دارد كه در مباحث مطلق و مقيد شرح اصول فقه ج 1 به آنها اشاره كرده‌ام 
  ] .\r\nكما اينكه اگر موضوع را نسبت به وجود بنحو به شرط لا ملاحظه كنيم باز حمل محال است للتناقض بلكه بايد موضوع را كه زيد است بنحو لا به شرط و مطلق ببينيم كه قابليت اتصاف به هريك از وجود و نقيض آن يعنى عدم را دارا است تا بتوانيم محمول وجود را برآن حمل كنيم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n2 - در برخى از قضايا موضوع عبارت است از طبيعت موجوده فى الخارج ولى قيد ديگر ندارد مثلا وقتى مىگوئيم زيد قائم او كاتب او عالم منظور زيد موجود در خارج است چون وصف قيام و كتابت و علم و . . . براى وجود خارجى اين طبيعت ثابت است نه براى وجود ذهنى آن در اينجا موضوع ما زيد الموجود فى الخارج است .\r\n3 - در برخى قضايا موضوع عبارتست از طبيعت موجوده در خارج باضافة قيد ديگر فى المثل زيد العالم يجب اكرامه يعنى زيدى كه در خارج موجود است و متصف به وصف عالميت است واجب الاكرام است نه زيد موجود و لو جاهل باشد و نه طبيعت زيد و لو معدوم باشد .\r\n4 - و در برخى از قضايا موضوع عبارتست از طبيعت موجود در خارج به اضافه قيود مختلفهء زمانى و مكانى و حالى و . . . مثلا اكرم زيد العالم فى يوم الجمعة ان كان راكبا و . . .\r\nسؤال دوّم : مراد از بقاء موضوع چيست ؟ جواب حال در هركدام از قضايا وجود موضوع و احراز آن و بقاء آن بحسب خودش است و ربطى به ديگرى ندارد يعنى در نوع اوّل بقاء الموضوع به بقاء نفس طبيعت با تقرر ماهوى آنست نه بقاء الموضوع در خارج و در نوع دوّم بقاء الموضوع به بقاء طبيعت موجوده است و . . .\r\nو به عبارت ديگر مراد ما از بقاء موضوع در استصحاب عبارتست از اينكه قضيه‌اى كه در زمان لا حق مشكوكه است عين قضيه‌اى باشد كه در زمان سابق متيقن بود بدون اينكه كوچك‌ترين تفاوتى از لحاظ موضوع و قيود آن و محمول داشته باشند تنها فرقشان اين باشد در زمان سابق ثبوت اين محمول براى آن موضوع قطعى بود و در زمان لا حق مشكوك است مساوى است كه موضوع القضيّة خود طبيعت باشد [ تعبير مرحوم شيخ بجاى اين وجود ذهنى زيد است 
  ]\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nهمانند زيد موجود و يا طبيعت موجود باشد همانند زيد قائم و . . . [ با اين تفاوت كه بقول مرحوم آشتيانى :\r\nغاية الامر كون الموضوع محرزا فى القسم الاول دائما لا يقبل الزوال اصلا ضرورة استحالة انقلاب المهيات تغيرها عما عليه دائما ضرورة ان الفناء انما يلاحظ للشّيء باعتبار الوجود اذ لا معنى لانعدامهم الماهية مع قطع النظر عن وجودها 
  ] .\r\nبنابراين وجود كل موضوع بحسبه و بقائه كذلك .\r\nحال اگر كسى بگويد هدف از طرح اين مطالب چيست ؟ در جواب خواهيم گفت : هدف دفع يك اشكال است و آن اينكه : بعضىها توهم كرده‌اند كه مسئله بقاء موضوع كليت ندارد بلكه در امثال زيد قائم كه موضوع طبيعت موجوده فى الخارج است تام است چون با احراز موضوع هم شك در بقاء محمول پيدا مىشود و جاى استصحاب بقاء قيام هست ولى در امثال زيد موجود كه موضوع نفس طبيعت و بقول مرحوم شيخ وجود ذهنى است ناتمام است زيرا اگر موضوع يعنى بقاء زيد در خارج محرز شد ديگر مجالى براى شك در بقاء وجود پيدا نمىشود بلكه وجود محرز و قطعى شده و با نبود شك در بقاء هم استصحاب نابود است و لذا نتيجه گرفته‌اند كه استصحاب در مواردى از قبيل زيد قائم و . . . جارى است ولى در امثال زيد موجود جارى نيست .\r\nجواب ما اينست كه شما فكر كرديد منظور ما از احراز بقاء موضوع عبارتست از احراز بقاء موضوع در خارج و چنين توهمى كرديد ولى ديديم كه هركجا موضوع و بقاء آن ويژگى خاص به خود را دارد .\r\nو معناى بقاء الموضوع اينست كه وجود ثانوى آن بر همان نحو وجود اولى باشد اگر وجود اوّلى [ يعنى در زمان يقين 
  ] نفس طبيعت بود كه قابليت اتصاف به هريك از وجود و عدم داشت و گفتيم زيد موجود بايد وجود ثانوى [ يعنى در زمان شك 
  ] هم نفس طبيعت باشد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبنابراين شك در بقاء وجود براى اين طبيعت پس از احراز الموضوع معنا دارد و استصحاب هم جارى مىشود و الّا اگر موضوع نفس طبيعت نبود بلكه طبيعت موجوده بود در زمان سابق هم حمل غلط بود كه بگوئيم زيد الموجود موجود يا زيد به شرط الوجود موجود و حال آنكه آن را صحيح و معقول دانستيم به همان دليل كه موضوع طبيعت قابليت دارنده للوجود و العدم است فهكذا اين دوّمى و در زمان شك هم صحيح است به همان بيان پس قاعده‌اى كه ما گفتيم يعنى بقاء الموضوع كليت دارد و در كليه استصحابات جاريه در احكام بايد موضوعات محرز باشد .\r\nسؤال سوّم : به كدام دليل بقاء موضوع و احراز آن در جريان استصحاب شرط و معتبر است ؟ جواب : مرحوم آشتيانى براى اثبات اين مطلب در بحر الفوائد سه دليل اقامه كرده‌اند :\r\n1 - اجماع\r\n2 - اخبار\r\n3 - حكم عقل كه مرحوم شيخ همين حكم عقل را آورده و ما به همان بسنده مىكنيم و آن اينكه : اگر موضوع محرز نباشد و مع‌ذلك ما بخواهيم حكم را استصحاب كرده و ثابت كنيم و بگوئيم الآن نيز همان محمول و عرض باقى است ولى نمىدانيم موضوعش فى الواقع باقى است يا نه اين امر از سه حال خارج نيست :\r\n1 - يا اينست كه در واقع موضوعى نيست و اين عرض بدون موضوع و محلّ باقى است .\r\n2 - و يا اينست كه در واقع موضوع ديگرى جاى موضوع قديم را گرفته و اين عرض در ضمن او موجود و به آن محلّ قائم است مثلا وصف قيام كه در سابق براى زيد ثابت بود الآن براى بكر ثابت است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n3 - و يا اينست كه اين عرض قائم به همان معروض اولى و در ضمن او موجود است حال بررسى سه احتمال : امّا احتمال اول باطل و محال است زيرا كه اعراض وجود فى نفسه آنها عين وجود لغيره آنها است يعنى هميشه عرض در جوهرى يافت مىشود و محال است بدون آن موجود باشد كما بيّن تفصيلا فى محله .\r\nو امّا احتمال دوّم : قيام عرض قيام و كتابت و . . . به موضوع جديد از دو حال خارج نيست و هر دو باطل است .\r\n1 - به نحو انتقال باشد يعنى عرض قيام كه سابقا در زيد موجود بود همان عرض به بكر منتقل شده اين اوّلا ذاتا استحاله دارد و ثانيا برفرض امكان ذاتى مستلزم تحقق عرض بدون موضوع است در آن انتقال و هو محال چون عرض براى يك لحظه نيز نمىتواند از محلّ و معروض جدا باشد .\r\n2 - به نحو حدوث مثل باشد يعنى قيام جديدى مماثل قيام زيد براى بكر حادث شد كه اگر اين باشد و لو معقول است ولى ربطى به ما نحن فيه ندارد چون از قبيل تجدّد مثل است نه ابقاء ما كان فتعين الاحتمال الثالث كه اين عرض در همان موضوع اوّلى باقى باشد تا صدق كند بقاء ما كان و اين ممكن نيست مگر به احراز موضوع و بقاء آن در زمان لا حق پس بقاء الموضوع به حكم عقل معتبر است .\r\nسؤال چهارم :\r\nقوله : و ممّا ذكرنا :\r\nمقدّمه : گاهى در زمان لا حق يقين داريم به ارتفاع و انعدام موضوع سابق در اينجا وجهى براى استصحاب الحكم نيست قطعا و الّا يلزم همان توالى فاسدهء عقليّه و گاهى در زمان لا حق يقين به بقاء موضوع سابق داريم ولى در بقاء حكم آن شك داريم قدر متيقن از استصحاب الحكم همين فرض است و گاهى در زمان لا حق صرفا احتمال .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمىدهيم بقاء موضوع را و گرنه يقين به بقاء آن نداريم با عنايت به اين مقدمه سؤال اينست كه آيا در زمان شك بايد يقين به بقاء موضوع داشته باشيم تا استصحاب حكم جارى شود يا اگر احتمال بقاء هم بدهيم براى جريان استصحاب كافى است ؟\r\nجواب : به عقيدهء ما در استصحابات حكميه قطع به بقاء موضوع در زمان لا حق معتبر است و مجرّد احتمال بقاء و شك در بقاء و ارتفاع كافى نيست و مجوّز استصحاب حكمى نمىشود زيرا استصحاب عبارتست از ابقاء ما كان يعنى اينكه بطور قطع بتوانيم بگوئيم الآن اگر حكم كنيم به وجود مستصحب حقيقتا ابقاء ما كان است و اگر حكم كنيم به عدم آن حقيقتا نقض يقين سابق است و اين مطلب ميسور نيست مگر با علم به بقاء موضوع سابق و گرنه مع الشك معلوم نيست اين حكم ابقاء ما كان باشد بلكه شايد حدوث مثل و تجدّد امثال باشد و لذا علم لازم است و مجرّد احتمال كافى نيست .\r\nقوله : فان قلت :\r\nمستشكل مىگويد : چه مانعى دارد كه ما بگوئيم براى اجراء استصحاب الحكم احتمال بقاء موضوع هم كافى است و قطع به بقاء آن لازم نيست منتها نه اينكه مستقيما و بلاواسطه استصحاب را در حكم جارى كنيم تا شما بگوئيد : لا يصدق عليه الابقاء . . . بلكه ابتدا يك استصحاب در خود موضوع جارى نموده و وقتىكه موضوع براى ما محرز شد زمينه فراهم مىشود و بدنبال آن يك استصحاب هم در حكم اجرا مىكنيم حال اين چه مانعى دارد ؟\r\n[ توجه داريد كه هم مرحوم شيخ و هم مستشكل احراز و بقاء موضوع را معتبر مىدانند منتها بقول شيخ اعظم بايد بطور قطع محرز باشد و بقول مستشكل به بركت استصحاب هم كه احراز شود كفايت مىكند 
  ] .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nقوله : قلت :\r\nمرحوم شيخ در جواب مىفرمايند : فرضى كه مورد بحث است [ يعنى اينكه شك در حكم داريم همراه با شك در بقاء موضوع 
  ] صور مختلفى دارد كه مجموعا به سه صورت تقسيم مىشود و در بعضى صور استصحاب الموضوع جارى مىشود مثل صورت اوّل و دوّم منتها در صورت اول استصحاب موضوع ربطى به استصحاب حكم ندارد و استصحاب حكم هم نيازى به استصحاب موضوع ندارد و زمينه‌سازى در كار نيست و در صورت دوّم با وجود استصحاب موضوع نيازى به استصحاب حكم نبوده بلكه اصلا جريان آن معقول نيست و كيف كان با شك در موضوع و احتمال بقاء آنجائى براى استصحاب الحكم نيست و امّا صور مسئله :\r\nبطور كلى شك در بقاء حكم كه همراه شده با شك در بقاء موضوع از دو حال خارج نيست :\r\n1 - يا اينست كه شك در بقاء حكم مسبب از شك در بقاء موضوع نيست بلكه هريك سببى علىحده و جداگانه دارند .\r\n2 - و يا اينست كه شك در بقاء حكم مستقيما مسبب از شك در بقاء موضوع است و خود اين فرض نيز دو قسم دارد :\r\n1 - يا اينست كه موضوع الحكم من جميع الجهات معين و مشخص است و هيچ ابهامى در او نيست .\r\n2 - و يا اينست كه موضوع مبهم و مردد است ميان دو امرى كه اگر اين امر باشد هم‌اكنون مقطوع البقاء است و اگر آن ديگرى باشد هم‌اكنون مقطوع الارتفاع است او بالعكس مجموعا سه صورت پديد آمد كه ذيلا حكم هريك را جداگانه با ذكر مثال بررسى مىكنيم :\r\nامّا صورت اوّل : آنجا كه در زمان لاحق هم در بقاء حكم شك داريم و هم در\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبقاء موضوع و ضمنا هيچ‌كدام از دو شك سببى و مسببى نيستند بلكه هركدام سبب جداگانه‌ى دارند ، مثال مطلب : مثلا تا ديروز يقين داشتيم هم به حيات مجتهد [ موضوع 
  ] و هم به عدالت او [ حكم يا محمول 
  ] حال امروز شك كرده‌ايم هم در بقاء حيات كه منشأش احتمال انتهاء استعداد و قابليت مجتهد للحياة باشد يعنى اينكه شايد عمرش به پايان رسيده و مرده باشد و يا احتمال وجود رافع است كه جلو ادامه حيات او را گرفته است و هم در عدالت مجتهد كه منشأ آن احتمال ارتكاب كبيره و يا اصرار بر صغائر است پس هركدام سببى دارند .\r\nحكم اين صورت : يك استصحاب در موضوع جارى كنيم و ثابت مىكنيم حيات را آنگاه كليهء آثار شرعيهء خود حيات بر اين موضوع مترتب مىشود از قبيل وجوب نفقه اهل و عيال ، حرمت تقسيم اموال ، وجوب تصدق بدرهم و . . . ولى با اين استصحاب تكليف حكم يعنى عدالت كه آن هم مشكوك است روشن نمىگردد زيرا كه اين شك مسبب از آن شك نبود تا با روشن شدن وضع او تكليف اين هم خودبخود روشن شود بلكه مسبب از امر ديگرى است كه با قطع به بقاء موضوع يعنى حيات هم جاى اين شك محفوظ است .\r\nو يك استصحاب هم در حكم جارى مىكنيم و ثابت مىكنيم عدالت را و كليهء آثار آن از جواز تقليد ، اقتدا ، قبول شهادت و . . . مترتب مىشود و اين استصحاب حكم نيازى به احراز موضوع يعنى حيات مجتهد ندارد تا با استصحاب موضوع اوّل حيات احراز شود سپس زمينه براى استصحاب حكم جارى شود بلكه بدون احراز هم استصحاب عدالت قابل جريان است بدليل اينكه موضوع عدالت ، مجتهد على تقدير الحياة است چون شك در بقاء عدالت تنها در اين فرض معقول است .\r\nو اين موضوع خودبخود محرز است و نيازى به استصحاب ندارد و لذا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمستقيما استصحاب الحكم جارى مىشود آرى اگر موضوع عدالت المجتهد الحىّ بود بايد اوّل موضوع را احراز كنيم و ليس فليس .\r\nو بالجمله دو مستصحب داريم و هركدام موضوع علىحده و منشأ جداگانه دارند و اجراء استصحاب در هريك ارتباطى به ديگرى ندارد .\r\nو امّا صورت دوّم : يعنى آنجائىكه شك ما در بقاء حكم مسبب باشد از شك در بقاء موضوع و موضوع مشكوك البقاء هم از نظر معنى و مفهوم كاملا معين و مشخص است و تنها شك در بقاء آن امر معين داريم : مثالهاى اين صورت :\r\n1 - فرض كنيد موضوع نجاست الماء المتغيّر است به وصف تغيّر حال ساعتى قبل يقينا اين آب متغير بود و يقينا متنجس بود ولى الآن شك داريم در بقاء تنجّس چون شك داريم در بقاء تغيّر استصحاب مىكنيم بقاء تغير را و نتيجه مىگيريم اثبات تنجّس را .\r\n2 - الماء الكر مطهّر در اين مثال موضوع مطهريت آب كر است تا ديروز يقين به بقاء كريت و بدنبال آن يقين به مطهريت داشتيم ولى الآن شك داريم در بقاء مطهريت چون شك داريم در بقاء كريّت آب .\r\n3 - الماء المطلق مطهّر در اين مثال موضوع آب مطلق [ در مقابل مضاف حال لا فرق كه مطلق كثير و كر باشد يا قليل 
  ] است و حكم مطهريت به قياس مثال قبلى .\r\nحكم اين صورت : در اين فرض تنها استصحاب الموضوع جارى مىشود و نوبت به استصحاب الحكم نمىرسد به چند دليل\r\n1 - سابقا در اوّل تنبيه ششم از تنبيهات استصحاب گفتيم كه استصحاب حقيقتا يك تنزيل است يعنى تنزيل الشك منزلة اليقين و المشكوك منزلة المتيقن به گونه‌اى كه كانّ شكى حاصل نشده و همان آثار و احكام يقين مترتب مىشود و وقتى شارع بما هو شارع ما را به موضوعى متعبد مىكند و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمىفرمايد حكم كن به بقاء فلان موضوع اين بدان معنا است كه احكام شرعيهء آن را مترتب كن چون تنها آثار شرعيه در حيطهء دخالت شارع بما هو شارع است نه آثار و لوازم و ملزومات و ملازمات عقليه و عاديه و . . . بنابراين وقتى شارع مىفرمايد : در زمان شك بقاء تغيّر را استصحاب كن يعنى احكام ماء متغير را كه نجاست باشد مترتب كن يا وقتى مىگويد بقاء كريت و اطلاق و . . . را استصحاب كن يعنى آثار شرعيه آنها را كه مطهريت و . . . باشد مترتب كن پس به مجرّد استصحاب موضوع احكام شرعيه مترتب و ثابت شد و ديگر چه نيازى به استصحاب الحكم بدنبال آن داريم پس سخن مستشكل باطل است و بلكه نه تنها حاجتى بدان نيست و عبث است كه مستحيل است چون با استصحاب موضوع شكى در بقاء حكم نمىماند و وقتى شك نبود استصحاب مفهوم ندارد و بلكه اجراء استصحاب حكم مستلزم استحالهء ذاتيه يعنى تحصيل حاصل است و هو محال محض .\r\n2 - قوله : بل : دليل دوّم : نه تنها پس از جريان استصحاب موضوعى نيازى به استصحاب حكمى نيست بلكه اصولا اگر كسى بخواهد استصحاب حكمى را پياده كند مىگوئيم : قابل جريان نيست زيرا كه مستشكل مىگفت : ما اوّل استصحابى را در موضوع جارى مىكنيم سپس زمينه براى استصحاب حكمى آماده مىشود و اين برآن مترتب و متفرع مىشود .\r\nولى ما مىگوئيم : استصحاب يك تنزيل شرعى است يعنى موضوع مشكوك را به منزلهء موضوع متيقن دانستن آنگاه اگر ما يقين به موضوع يعنى تغير مثلا داشتيم اثر و حكم شرعى آن عبارت بود از نجاست واقعيّه نه اينكه اثرش صحت استصحاب الحكم باشد زيرا كه با قطع به تغير قطع به نجاست مىآيد درحالىكه استصحاب بودن شك مفهوم ندارد و جمع بينهما نشايد اين مال فرض يقين حالا كه شك در تغير داريم بقايش را استصحاب مىكنيم و اثر آن\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nعبارتست از نجاست ظاهريه نه اينكه صحت استصحاب حكم اثر آن باشد و با احراز نجاست و لو در ظاهر هم ديگر نيازى به استصحاب حكم نيست .\r\nقوله : مع انّ : دليل سوّم برفرض كه اثر استصحاب موضوع عبارت باشد از صحت استصحاب حكم و لكن چنين استصحابى اصل مثبت خواهد بود و عندنا حجيت ندارد . بيان ذلك : اين عقل بود كه در استصحابات حكميه حكم مىكرد به بقاء موضوع تا استصحاب حكمى صحيح و ممكن باشد پس اصل موضوعى را جارى نموديم براى ترتب اثر عقلى عين صحت استصحاب حكمى سپس متفرع شد برآن اثر شرعى كه استصحاب نفس حكم باشد و اصل مثبت حجت نيست .\r\nقوله : فتامل :\r\nشايد اشاره باشد به اينكه و لو اصل مثبت باشد امّا واسطه خفيه است و چنين اصل مثبتى حجت است .\r\nو امّا صورت سوّم : مواردى كه شك در بقاء حكم مسبّب باشد از شك در بقاء موضوع منشأ شك هم تردّد موضوع و دوران آن ميان امر معلوم البقاء و معلوم الارتفاع باشد . دو مثال :\r\n1 - آب كثيرى داشتيم كه براى لحظه‌اى يكى از اوصاف ثلاثهء آن متغير شد و آب محكوم به تنجّس گرديده و سپس تغيّر آن زائل شد حالا شك مىكنيم كه آيا حكم تنجّس باقى است يا نه چون نمىدانيم كه آيا موضوع تنجّس نفس ماء است و تغيّر شرط الحدوث و علت آنست تا در نتيجه هم اكنون هم موضوع باقى باشد و حكم تنجّس هم كذلك و يا موضوع تنجّس الماء المتغيّر است تا هم‌اكنون مقطوع الارتفاع بوده و حكم تنجّس هم منتفى باشد ؟\r\n2 - مىدانيم كه در اسلام پاره‌اى از اعيان ، از اعيان نجسه مىباشند كه از جملهء آنها كلب است حال در لسان دليل آمده : الكلب نجس ، مادامىكه حيوان در\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nخارج مصور به صورت نوعيه كلبيّه است چه زنده و يا مرده محكوم به نجاست مىباشد ولى پس از مدتى در نمكزار افتاده و تبديل به نمك شده تا تبديل به خاك شده و يا به خاكستر و . . . الآن نمىدانيم كه آيا اين جسم جامد باز هم نجس مىباشد يا خير ؟ منشأ شك عبارتست از تردّد موضوع ميان اينكه آيا الكلب بما هو كلب يعنى با حفظ همين صورت نوعيه نجس است تا الآن آن موضوع مقطوع الارتفاع باشد و يا قدر جامع و جنس بعيد ميان حيوانيّت و شيئى جامد بودن موضوعيت دارد تا هم‌اكنون مقطوع البقاء باشد پس نجاست هم باقى باشد ؟\r\nو امّا حكم اين صورت : در اين فرض نه استصحاب موضوع قابل جريان است و نه استصحاب حكم .\r\nامّا استصحاب موضوع : اگر بخواهيم موضوع سابق را استصحاب كنيم از دو حال خارج نيست :\r\n1 - يا ذات الموضوع را مع قطع النظر از وصف موضوعيّت آن استصحاب مىكنيم .\r\n2 - و يا موضوع را به وصف موضوعيت استصحاب مىكنيم [ مثلا عنوان خمريت و مائيت و . . . قبل اينكه محكوم به حكمى باشند و يا پس از حكم ولى با قطع نظر از حكم ذات الموضوع ناميده مىشود و پس از اينكه حكمى بنام حرمت ، طهارت و . . . برآن مترتب شد موضوع به وصف موضوعيّت ناميده مىشود كه رتبهء ذات الموضوع مقدم بر حكم و رتبهء موضوع به وصف موضوعيت متأخر از حكم است 
  ] .\r\nامّا استصحاب ذات الموضوع : بقول مرحوم آشتيانى در بحر الفوائد : لا يعقل جريان الاستصحاب فيه مع فرض دوران الامر فيه بين ما هو مرتفع قطعا و بين ما هو باق جزما لعدم اليقين السابق على تقدير و الّا لم يعقل الشك فى بقائه و بقاء الحكم و عدم الشك اللاحق على تقدير آخر . . .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو بقول مرحوم شيخ : اين از قبيل استصحاب كلى براى اثبات فرد و سپس ترتب اثر شرعى است . [ و منظور از كلى ذات الموضوع است كه قابل صدق بر هركدام از دو امر مردّد مىباشد و منظور از فرد عبارتست از همين فرد باقيمانده يعنى مثلا در مثال اوّل ذات الماء و در مثال دوّم صورت جماديه يا همان نمك و خاك و . . . و منظور از اثر شرعى تنجّس است 
  ] .\r\nنظير آنچه قبلا در رابطه با استصحاب كريت گفته آمد كه استصحاب مىكنيم كلّى وجود الكرّ فى الحوض را نتيجه مىگيريم كه : پس اين آب موجود خارجى كرّ است آنگاه اثر شرعى طهارت و مطهريت برآن مترتب مىشود و وقتى ما نحن فيه از اين قبيل شد خواهيم گفت : اين اصل مثبت است و هو ليس بحجّة و برفرض حجيّت هم اين فرض ملحق مىشود به صورت دوّم از مجموعهء سه صورت كه با وجود استصحاب موضوع نيازى به استصحاب الحكم نيست و . . .\r\nو امّا استصحاب موضوع به وصف موضوعيّت : يعنى اينكه بگوئيم : هذا الباقى كان موضوعا للحكم « صغرى » و الاصل بقائه على الموضوعية « كبرى » .\r\nنظير اينكه بگوئيم : هذا الماء الخارجى كان موضوعا للكرّية و الاصل بقائه على هذا الوصف پس حكم شرعى برآن مترتب مىشود .\r\nحال اگر اين را استصحاب كنيم البته اصل مثبت نخواهد بود زيرا كه مستقيما فرد و جزئى را استصحاب نموده و اثر شرعى بدان مترتب نموده‌ايم .\r\nولى اشكال ديگرى دارد و آن اينكه : اوّلا اينكه مىگوئيم : هذا الباقى كان موضوعا و . . . باطل است زيرا از اوّل هم يقين سابق نسبت به موضوعيت اين امر نداشتيم و استصحاب بدون يقين سابق قابل جريان نيست .\r\nو ثانيا برفرض احراز مطلب خواهيم گفت : استصحاب موضوع به وصف موضوعيت در حقيقت به معناى استصحاب حكم و به منزلهء آنست و حد اقل\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nملازم با استصحاب الحكم است زيرا كه اتصاف به موضوعيت متأخر از ثبوت حكم است و وقتى مىگوئيم :\r\nهذا موضوع معنايش اينست كه هذا محكوم به فلان حكم و اين دو از يكديگر تفكيك‌ناپذيرند در نتيجه استصحاب موضوع به اين شكل برمىگردد به استصحاب الحكم كه ذيلا تكليف آن نيز روشن خواهد شد .\r\nو امّا استصحاب خود حكم : اوّلا اين حكم در گذشته براى موضوعى ثابت بود كه الآن معلوم نيست آن موضوع باقى است يا مرتفع شده چون شايد الماء المتغير موضوع بوده يا الكلب بما هو كلب موضوع بوده و الآن نيست و وقتى موضوع نبود حكم هم نابود است لاستحالة تخلّف المعلول عن العلّة فما قصد لم يقع و اينكه الآن موجود باقى است و شك در ترتب حكم برآن داريم معلوم نيست كه ترتب حكم برآن عبارت باشد از ابقاء ما كان بلكه شايد از قبيل حدوث مثل باشد فما وقع لم يقصد و لذا استصحاب الحكم هم در اينجا معنا ندارد . و ثانيا برفرض احراز موضوع و اينكه موضع همين امر باقى است خواهيم گفت با وجود استصحاب موضوع نوبت به استصحاب حكم نمىرسد به همان سه دليلى كه در صورت دوّم از سه صورت مورد بحث ذكر شد .\r\nقوله : اذا عرفت :\r\nسؤال پنجم : توطئه : موارد فراوانى پيش مىآيد كه انسان در بقاء حكم شرعى دچار شك و ترديد مىشود و منشأ اين شك آنست كه نمىداند آيا موضوع الحكم آن امرى است كه الآن مقطوع الارتفاع است چه كلا مرتفع شده باشد و چه به ارتفاع يك قيد و يا موضوع الحكم امرى است كه هم‌اكنون مقطوع البقاء است و شك ما در حكم از ناحيه موضوع نيست بلكه اگر هم شكى باشد از نواحى ديگر است مثل اينكه نمىدانيم كه موضوع تنجّس نفس الماء است و تغير علت حدوث آنست و يا موضوع الماء المتغير است كه الآن زائل شده و . . .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبا عنايت به اين توطئه سؤال اينست كه : ميزان و ضابطه در بازشناسى قيود موضوع از غير آن چيست ؟ آيا مرجع و ملاذى براى اين مطلب وجود دارد يا خير ؟\r\nدر جواب بايد گفت : به صورت قضيهء مانعة الخلوّ ميزان يكى از امور سه‌گانه است :\r\n1 - ميزان عقل باشد : مقدّمه : گاهى قضيه از لحاظ موضوع و محمول كاملا بسيط است يعنى به هيچ قيدى مقيد نيست مثل زيد قائم و گاهى از لحاظى مركبه است كه خود اين اقسامى دارد : گاهى ممكن است موضوع قضيه مقيد به قيودى باشد و گاهى محمول آن و گاهى هم موضوع و هم محمول و گاهى هم ممكن است قيدى در كلام باشد كه ندانيم آيا راجع به موضوع است يا به محمول و مثالهاى هريك را با مراجعه به قضاياى عرفيه ، عقليه ، شرعيه ، علميه و . . .\r\nبه راحتى مىتوان تحصيل كرد .\r\nبا حفظ اين مقدمه مىگوئيم : اگر ميزان در بقاء موضوع در باب استصحاب عقل باشد بايد گفت : عقل در حكم خود مسامحة ندارد بلكه دقيق است و تا هنگامى كه موضوع با جميع قيود آن و محمول كذلك محرز نباشد حكم نمىكند و اگر يكى از قيود از كلام كم شود چه قيود موضوع و چه محمول و چه هر دو عقل حاكم نخواهد بود بلكه مىگويد موضوع عوض شده .\r\nبنابراين اگر پس از زوال قيدى از قيود در بقاء حكم شك كنيم برحسب دقت عقلى جاى استصحاب نيست چون در استصحاب بايد قضيهء متيقنه و مشكوكه من جميع الجهات وحدت داشته باشند مگر از لحاظ يقين و شك كه در زمان سابق متيقن و در لا حق مشكوك باشد و به مجرّد زوال قيد از قيود عقلا وحدت از بين رفته و شرط استصحاب منتفى شده و نوبت به استصحاب نمىرسد سپس با كلمهء نعم به صورت تبصرة مىفرمايند : اگر ميزان دقت عقلى باشد تنها در سه باب استصحاب قابل جريان است :\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nباب اوّل : در كليه مواردى كه منشأ شك ما تغيّر زمان باشد آن هم گاهى زمان معيّن قيديت دارد كه بديهى است با انتفاء قيد مقيد هم كه حكم باشد منتفى مىشود و جاى بحث نيست ولى گاهى زمان ظرفيت دارد نظير حق الشفعه براى شريك يا حق الخيار غبن براى آدم مغبون كه در اولين فرصت ممكن ثابت است ولى پس از آن در بقايش شك داريم در اين‌گونه موارد و لو عقلا مانعى از استصحاب نيست زيرا كه اصولا استصحاب بر پايهء الغاء خصوصيت زمان اوّل منتفى شده و الّا استصحاب معنا و مفهوم پيدا نمىكند [ اين مثال براى شك در مقتضى بود 
  ] .\r\nباب دوّم : در كليه مواردى كه شك ما از قبيل شك در رافع باشد كه مقتضى موجود است و بدقت عقليه نيز اين موضوع همان موضوع است منتها در زمان سابق يقينا محكوم به حكم بود و الآن شك داريم در بقاء آن حكم نه بخاطر شك در موضوع بلكه بخاطر احتمال رافع و اين خود داراى اقسامى بود كه به تفصيل قبلا ذكر شد .\r\nو اجمال مطلب اينكه گاهى شك ما در اصل وجود رافع است و گاهى شك ما در رافعيت موجود است با اقسام اربعه‌اى كه داشت و مثالهايش سابقا گذشت .\r\nباب سوّم : در كليه موضوعات خارجيه از قبيل حيات زيد ، عدالت بكر و . . .\r\nمثلا تا ديروز يقين به حيات زيد داشتيم و الآن در بقاء حيات شك داريم ولى موضوع كاملا محرز است و آن نفس زيد است كه قابل اتصاف به هريك از حيات و موت مىباشد و هيچ‌گاه در آن شك نداريم و تنها شك ما در بقاء محمول يعنى حيات است و لا فرق كه شك ما از قبيل شك در مقتضى باشد كه زيد بيش از اين استعداد قابليت ماندن دارد يا نه و يا از قبيل شك در رافع باشد كه تصادف يا مرض و يا شرب سمّ و . . . او را از پاى درآورده يا خير .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nقوله : ثم :\r\nمواردى كه بدقت عقليه يقينا موضوع قبلى منتفى شده البته اگر هم در بقاء حكم شك كنيم جاى استصحاب نيست و در مواردى كه يقينا موضوع باقى است عند الشك در حكم استصحاب جارى است مثل سه مورد مذكور و مواردى كه در بقاء و ارتفاع موضوع شك داريم چون نمىدانيم كه قيدى كه زائل شد قيد موضوع است يا خير باز جاى استصحاب نيست چون بقاء موضوع محرز نيست .\r\n2 - ميزان لسان دليل باشد : يعنى براى شناخت موضوعات احكام به ادلّه شرعيه مراجعه نموده و لسان ادلّه را ملاحظه نموده و ببينيم از هركدام چه معنائى به ذهن تبادر مىكند اگر معيار رجوع به ادلّه بود مطلب جابجا فرق دارد .\r\nفى المثل در امثال الماء المتغير نجس متبادر به ذهن اينست كه صفت تغيّر قيد الموضوع است [ البته اين مطابق ظاهر كلام است و گرنه چه‌بسا بحسب واقع و نفس الامر مراد شارع اين نباشد بلكه نفس ماء موضوع بوده و قيد تغيّر تنها شرط الحدوث باشد . . . 
  ] در چنين موردى مادامىكه موصوف با اين وصف محرز باشد استصحاب الحكم جارى است و همين‌كه موضوع كلا منتفى شد و يا قيد آن يعنى تغير منتفى شد برحسب لسان دليل موضوع باقى نيست و با عدم بقاء آن هم كه جاى استصحاب نيست چون شرط استصحاب الحكم ، احراز الموضوع است .\r\nو در مثل : الماء ينجس اذا تغيّر موضوع طبيعت آب است و قيد اذا تغيّر قيد حدوث حكم يعنى تنجّس است [ و فرض هم اينست كه ما از كسانى نيستيم كه قاطعانه مىگويند : علت محدثه مبقيه است تا بگوئيم الآن هم حتما تنجس باقى است و از كسانى نيستيم كه قاطعانه مىگويند : علت محدثه مبقيه نيست بل الشّيء فى بقائه محتاج الى المؤثر كاصل الحدوث بلكه شك داريم كه شيئى در بقاء نياز به علت دارد يا نه و علت محدثه مبقيه هست يا نه كه تفصيلا در جلد پنجم شرحش گذشت 
  ] .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدر اينجا پس از زوال تغيّر هم موضوع براساس ظاهر دليل مقطوع البقاء است و شك ما تنها در بقاء حكم است و مجراى استصحاب است . و مواردى هم كه از ظاهر دليل مطلبى استفاده نكرده بلكه مردّد شديم كه الآن موضوع باقى است يا نه همين كافى است براى عدم اجراء استصحاب حكمى لانّ شرط الاستصحاب الحكمى بقاء الموضوع علما .\r\n3 - ميزان عرف باشد : در اين ضابطه ما كارى با دقت عقليه نداريم كما اينكه كارى با لسان دليل هم نداريم اين چه‌بسا برحسب لسان دليل يا دقت عقلى موضوع مشكوك البقاء باشد و بلكه بالاتر مقطوع الارتفاع باشد ولى به حسب نظر عرف موضوع باقى باشد .\r\nنظير كليهء مواردى كه حكم روى عنوان حىّ بودن بار شده مثلا المجتهد الحىّ يجوز تقليده و حليت نظر به زوجه و نجاست حيوان نجس العين مثل خمر و خنزير و . . . كه بدقت عقلى يا طبق ظاهر دليل پس از اينكه موت آمد موضوع عوض شده ولى عرف موت و حيات و بلوغ و عدم بلوغ و جنون و عقل و علم و جهل و . . . را از قبيل تبدل حالات دانسته و با اشارهء حسيّه مىگويد اين موضوع همان موضوع است تنها از حالى به حالى شده يعنى از حيات به موت ، از جنون به عقل ، از صغر سن به بلوغ و . . .\r\nو در كليه اين موارد اگر در بقاء حكم شك كنيم عرف مىگويد : موضوع باقى است و اين همان شىء قبلى است پس حكم هم باقى است فى المثل در لسان ادلّه مىخوانيم : الانسان طاهر ، الكلب نجس ، الميتة نجسة حال پس از مدتى انسان مرد يا كلب مرد برحسب دقت عقليه موضوع عوض شد چون موضوع قبلى حيوان بود و الآن جمادى بيش نيست و برحسب ظاهر دليل هم موضوع عوض شد چون موضوع الانسان طاهر انسان يعنى حيوان ناطق بود و الآن موضوع ميته است و هكذا موضوع الكلب نجس الحيوان اللاهث است و الآن ميته شده\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nپس اگر حكم قبلى باقى باشد از قبيل حدوث مثل است نه بقاء ما كان .\r\nولى از نظر عرف اين انسانى كه مرده همان انسانى قبلى و اين شىء همان شىء است و لذا به صورت سالبهء بانتفاء محمول مىگويد : هذا كان طاهرا و الآن طهارت آن مرتفع شده با اينكه بدقت عقلى و لسان دليل از باب سالبه بانتفاء موضوع است يا در مورد كلبى كه مرده مىگويد : هذا كان نجسا و الآن هم نجاست آن باقى است درحالىكه بدقت عقلى و لسان دليل موضوع عوض شده كه حيوانيت بود و الآن جماديت است .\r\nولى عرف مىگويد : اين شىء همان شىء قبلى است و تنها حالت حيات تبديل به حالت ممات شده است .\r\nسپس مرحوم شيخ مثالهاى متنوعى مىزنند از مواردى كه موضوع عرفا باقى است و نوع اين مثالها در لابلاى بحثهاى پيشين بيان شده :\r\nالف : استصحاب بقاء زوجيت پس از موت احد زوجين كه عرف مىگويد :\r\nهذا كان زوجا و الآن هم زوجيت باقى است فيجوز له النظر و اللمس .\r\nب : استصحاب بقاء كريت آبى كه سابقا كر بوده و الآن مقدارى از آن كم شده .\r\nج : استصحاب بقاء قلّت آبى كه قبلا قليل بوده و سپس مقدارى بدان افزوده شده .\r\nد : استصحاب وجوب نفسى اجزاء ميسوره پس از تعذر بعض الاجزاء . . .\r\nه : استصحاب بقاء سواد پس از قطع به ارتفاع مرتبه شديده و شك در بقاء مرتبه ضعيفه و يا ارتفاع آن و هكذا مثالهاى فراوانى كه در همهء آنها از مسامحات عرفيه استفاده نموديم .\r\n[ از اين سه ضابطه به ترتيب بايد گفت : در مرحله اوّل لسان دليل مقدم است و اگر از حيث دليل شرعى بقاء يا ارتفاع محرز شد همان ملاك است و اينجا است\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nكه موضوع‌شناسى هم در كثيرى از موارد تخصص لازم دارد و كار هركس نيست كه در اين عرصه گام بردارد . و در مرحلهء دوّم اگر از لسان دليل چيزى استفاده نشد معيار رجوع به عرف است و امّا دقت عقليه ملاك نيست 
  ] .\r\nقوله : و بهذا الوجه :\r\nدر اين قسمت مرحوم شيخ براى تاييد مطلب خودشان كه اگر ميزان نظر عرف بود عرف خيلى جاها واجد وصف و فاقد آن را واحد اعتبار نموده وجدان و فقدان را از قبيل تبادل حالات مىداند و . . . فتوائى را از جناب فاضلان يعنى محقق و علامه نقل مىفرمايند كه تفصيل مطلب از اين اقرار است :\r\nمىدانيم كه در شرع مقدس اسلام امورى جزء مطهرات هستند از قبيل آب ، آفتاب ، زمين و . . . يكى از اين امور استحاله است يعنى از حالى به حالى شدن و به عبارت ديگر صورت نوعيه‌اى را از دست دادن و به صورت نوعيه جديد متحول شدن و مصوّر گرديدن .\r\nنظير استحالهء كلب و خنزير به ملح يا تراب ، و استحالهء خشب به رماد و خمر به خلّ و . . . خود استحاله دو شعبه دارد : 1 - گاهى از يك صورت نوعيهء محكوم به حليت و طهارت به يك صورت نوعيهء محكوم به حرمت و نجاست تحول پيدا مىكند نظير صورت مائيه كه تبديل به صورت بوليّه حيوان غير مأكول اللحم شود .\r\n2 - و گاهى از يك صورت نوعيهء محكوم به حرمت و نجاست به صورت نوعيه حلال و طاهر استحاله مىشود نظير استحاله كلب و خنزير به ملح و . . . بحث ما فعلا در قسم ثانى است و سؤال اينست كه آيا در اسلام استحاله فى نفسها يكى از مطهرات است يا خير ؟ در مسئله اقوالى در كتب فقهاء عنوان شده كه جاى اصلى آن فقه است ولى بطور فشرده اهمّ اين اقوال را همراه با دليل آن بيان مىكنيم :\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n1 - قول مشهور قدما و متأخرين : استحاله يكى از مطهرات است مطلقا [ يعنى چه نسبت به اعيان نجسه و چه متنجّسه در مقابل قول سوم كه تفصيل داده 
  ] عمده دليل اين قول آنست كه احكام شرعيه دائر مدار صدق اسم و عنوانى است كه در موضوعات آن احكام اخذ شده و تابع صدق وصف عنوانى است البته برهانى بر اين مطلب نيست ولى وجدان بدان حكم مىنمايد چون متبادر به ذهن همين است آنگاه مادامىكه وصف عنوانى و صدق الاسم يعنى مثلا عنوان كلبيت ، خنزيريت ، ميتويت و . . . محرز باشد حكم حرمت و نجاست هم هست و همين‌كه عنوان عوض شد يعنى كلب تبديل به نمك شد ميته تبديل به خاك شد و . . . حكم هم عوض مىشود يعنى حرمت و نجاست هم منتفى مىشود لانتفاء الموضوع الذى هو بمنزلة العلّة للمعلول .\r\nآنگاه پس از تبدل عنوان آن دليلى كه مىگفت الكلب نجس و الميتة نجسة و . . . اين‌ها را شامل نيست استصحاب بقاء نجاست هم جارى نمىشود چون موضوع منتفى شده و شرط استصحاب حكمى احراز موضوع است و واسطه‌اى هم ميان حرمت و نجاست با حليت و طهارت نيست .\r\nدر نتيجه وقتى حرمت و نجاست نبود حتما جاى او را حليت و طهارت مىگيرد امّا اخذا بما دلّ على طهارة المستحال اليه كالملح او بما دلّ عموما على طهارة الاشياء حتى تثبت نجاستها .\r\n2 - قول محقق اول در معتبر و علّامه على الاطلاق در منتهى و فخر المحققين در ايضاح :\r\nاينان معتقدند به اينكه استحاله بما هو يكى از مطهرات نيست و بعد الاستحالة نيز حكم سابق محفوظ و موجود است مگر دليل خاصى بر عدم آن بيايد پس استحاله به تنهائى كافى نيست مطلقا اينان براى اثبات اين مدّعا سه دليل اقامه نموده‌اند كه در حقيقت دليل سوّم به دليل اوّل برمىگردد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو مجموعا دو دليل مىشوند :\r\nالف : معروض نجاست و محلّ آن نفس اوصاف عنوانيه از قبيل كلبيّت و ميتويت و . . . نيست تا بگوئيد بعد الاستحالة اين عنوان زائل شده پس حكم آن‌هم مرتفع شده است و نيز موضوع الحكم مجموع قيد و مقيد يعنى ذات با اين وصف هم نيست تا بگوئيد قيد الموضوع بعد الاستحالة منتفى شده پس موضوع رفته پس حكم هم رفته است بلكه معروض النجاسة نفس اعيان نجسه و متنجّسه و ذوات و اجزاء آنها .\r\nو به عبارت ديگر صورت جنسيّهء آنها يعنى جسم آنها و اجزاء اصليه آنها است كه در جميع حالات محفوظ است و با استحاله و از حالى بحالى شدن و صورت نوعيه‌اى را از دست دادن آنها نابود نمىشوند بلكه به حال خود باقى هستند و وقتى موضوع واقعى حكم بعد از استحاله باقى بود پس حكم هم باقى است بنابراين نيازى به استصحاب هم نيست .\r\nب : برفرض كه در بقاء حكم پس از استحاله شك داشته باشيم از استصحاب بقاء نجاست مدد مىگيريم .\r\nج : حكم مال مسمّى و ذات الجسم است كه در جميع حالات موجود است و امّا اسماء و اوصاف عنوانيه طرق و معرفات و كاشفات و علامات براى نشان دادن آن حقايق هستند و لذا حكم دائر مدار صدق اسم نيست . [ اين دليل خلاصه همان دليل اوّل است كه گفته آمد 
  ] محلّ استشهاد :\r\nمرحوم شيخ مىفرمايد : اين سخنان اگرچه به عقيدهء ما خالى از اشكال نيست زيرا كه از ظاهر ادلّه از قبيل الكلب نجس ، الانسان طاهر و . . . اين مطلب متبادر است كه احكام براى همين عناوين و موضوعات بما هو ثابت است و اين عناوين موضوعيت و خصوصيت دارند نه اينكه صرفا طريقيت داشته باشند و گرنه تعبير شارع عوض مىشد و هذا معنا تبعية الاحكام للاسماء اى اسماء\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nموضوعاتها . . . پس قابل اشكال است كه پس از استحاله موضوع عوض شده و جاى استصحاب حكمى نيست .\r\nمنتها از جهتى شاهد مطلب ما است و آن اينكه عرفا ممكن است موضوع الحكم اعم از واجد الوصف و فاقد آن قرار داده شود نظير آنچه در مورد الانسان طاهر گفته آمد و نيز در الكلب نجس و نيز در انسان غير بالغ و مجنون و . . .\r\n3 - قول فاضل هندى صاحب كشف اللثام و به پيروى از ايشان محقق سبزوارى صاحب الذخيرة و الكفاية : اين‌ها تفصيل داده‌اند ميان اعيان نجسه كالبول و الدم و الكلب و . . . و اعيان متنجسه كالماء و البدن و الثوب و . . .\r\nيعنى مدّعى شده‌اند كه نسبت به اعيان نجسه استحاله مطهر است همان گونه كه مشهور مىگويند .\r\nپس اگر كلبى به ملح مستحيل شد طاهر مىگردد و اگر ميته‌اى به تراب متحول شد پاك مىگردد .\r\nبدليل اينكه در لسان ادلّه حكم تنجّس بر وصف عنوانى كلبيت و ميتويت و . . . مترتب شده و با زوال آن حكم نيز زائل مىشود ولى نسبت به اعيان متنجسه استحاله مطهر نيست همان گونه كه محقق و علامه و . . . مىگويند پس اگر چوبى با نجس ملاقات كرد و متنجّس گرديد چنانچه سوزانده شود و تبديل به زغال و خاكستر شود پس از استحاله هم همچنان متنجس خواهد ماند بدليل اينكه در فتاواى فقهاء .\r\nو نيز در معاقد اجماعات علماء اين‌گونه تعبير شده : كل جسم لاقى نجسا مع الرطوبة و مع قابلية الملاقى للانفعال فهو متنجّس يعنى هر جسمى كه اوّلا با نجاستى ملاقات كند و ثانيا احد المتلاقيين رطوبت داشته باشد .\r\nو ثالثا جسم ملاقات‌كننده قابليت انفعال را دارا باشد [ مثل آب قليل نه آب\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nكثير كه به مجرد ملاقات منفعل نمىشود و . . . چنين جسمى محكوم به تنجّس مىباشد آنگاه چون موضوع جسميّت است مىگويند اين عنوان در جميع حالات هست يعنى در زمانى كه چون مصور به صورت نوعيه خشبيّه بود جسم بود و الآن كه مصور به صورت نوعيه رماديّه و فحميّه شده باز جسم است و موضوع محفوظ است پس حكم نيز باقى است .\r\nمرحوم شيخ در مقام جواب از قسمت دوّم تفصيل مىفرمايند : اين استدلال شما دو ايراد دارد :\r\nايراد اوّل : مقدّمه : در قضايا گاهى موضوع طبيعت من حيث هى و بما انّها مفهوم ذهنى موضوع قرار مىگيرد و به حمل اولى ذاتى چيزى بر او حمل يا از او سلب مىشود مثل الانسان حيوان ناطق و گاهى طبيعت بملاحظهء افراد و مصاديق خارجيه موضوع قرار مىگيرد و مرآتيت براى افراد دارد يعنى در حقيقت حكم براى افراد و مصاديق ثابت است نه براى نفس عنوان منتها به آن افراد با اين عنوان اشاره مىشود مثل كل انسان ضاحك و . . .\r\nبا حفظ اين مقدمه مىگوئيم : شما ظاهر بين هستيد يعنى همين‌كه ديده‌ايد در معاقد اجماعات آمده : كل جسم لاقى . . . خيال كرده‌ايد كه الجسم بما هو جسم و بما له من المفهوم الذهنى موضوعيت دارد غافل از اينكه اگر به اين عنوان موضوع باشد هيچ‌گاه محكوم به حليت و حرمت ، طهارت و نجاست و . . .\r\nنخواهد شد چون احكام شرعيه در خارج قابل امتثال است نه در ذهن پس قصه چيست ؟ قصه اينست كه حكم تنجس در حقيقت براى افراد و مصاديق جسم يعنى آب ، لباس ، بدن و . . . ثابت است .\r\nمنتها براى اشاره به آن افراد از اين عنوان كلى استفاده شده و بجاى اينكه بگويند : الماء اذا لاقى . . . الثوب . . . البدن . . . به صورت موجبه كليه گفته‌اند كل جسم . . .\r\nپس در حقيقت حكم براى صورتهاى نوعيه خارجيه خشبيه ، مائيه و . . . ثابت است\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو واضح است كه با زوال وصف خشبيّت موضوع رفته حكم هم مىرود .\r\nنظير اينكه شما مىگوئيد : هر جسمى در عالم داراى تاثير بخصوص است البته منظور اين نيست كه جسم بما هو جسم بلكه منظور اينست كه صورتهاى نوعيه اجسام داراى تأثيرات ويژه مىباشد ولى بجاى اينكه بگوئيم :\r\nآب داراى فلان تاثير ، آتش داراى تاثير ، باد و خاك و . . . به صورت قضيه كليه گفته‌ايم : كل جسم له خاصية و تأثير و . . .\r\nقوله : و ان ابيت :\r\nايراد دوّم : برفرض كه قائلين به تفصيل از قبول ايراد اوّل ما ابا و امتناع ورزيده و خوددارى بكنند و بگويند : الّا و لا بد منظور فقها و معقد اجماع آنها اينست كه كل جسم بما هو جسم موضوعيت دارد و تنجّس متقوم به جسميّت و صورت جنسيّه است نه به صورت نوعيه و بعد نتيجه بگيرند كه بعد از استحاله نيز جسميّت باقى است پس تنجّس هم باقى است .\r\nما جواب ديگرى مىدهيم و آن اينكه : قضايا در يك تقسيم دو قسم مىشوند :\r\n1 - قضاياى منصوصه يعنى قضايائى كه در لسان شرع بدانها تصريح و تنصيص شده از قبيل : كل شىء حلال و طاهر و . . . اعمّ از قضاياى واقعيه كه مبين حكم واقعى هستند و يا ظاهريه كه مبين حكم ظاهرى هستند .\r\n2 - قضاياى مستنبطه : يعنى قضائى كه فقهاء عظام آنها را از موارد مختلفه و متفرقه كه در حكم و محمول واحد اشتراك دارند استنباط و استخراج كرده‌اند حال قضيه كليهء كل جسم لاقى نجسا مع الرطوبة فهو متنجّس از قضاياى منصوصه كه نيست چون نه در قرآن و نه سنّت نصى به اين عنوان نداريم پس از قضاياى مستنبطه است و آنچه در لسان شرع آمده اينكه : الماء اذا لاقى نجسا يتنجّس ، الثوب كذلك ، البدن كذلك و . . .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nفقهاء در مقام بيان تعميم و اينكه اداء مطلب آسان‌تر باشد فرموده‌اند :\r\nكل جسم . . . آنگاه خود قضاياى شخصيه منصوصه داراى دو حيثيّت است :\r\n1 - حيث حدوث نجاست در آنها به سبب ملاقات و به بيان ديگر حيث سببيّت ملاقات از براى حدوث تنجّس با قطع نظر از ترتّب اين حكم به صورت نوعيه اين اشياء يا صورت جنسيّهء آنها .\r\n2 - حيث تقوم تنجّس به اين موضوعات و محل‌ها يعنى اينكه در البدن اذا لاقى . . . قوام نجاست به عنوان بدن بما هو بدن است و دائر مدار او است و هكذا در الثوب و الماء و . . . حال استنباط قضيهء كليهء مذكوره يعنى كل جسم . . . از اين قضاياى جزئيّه از حيثيّت اوّل است نه از حيثيت دوّم و الّا اگر از حيث دوم باشد لازم مىآيد منوط بودن تنجّس به همان عنوان مذكور در لسان دليل و با انتفاء آن تنجس هم منتفى مىشود و اعتراف به اين امر به ضرر تمام مىشود پس از حيث اول است و اگر از آن جهت بود اين قضيه كليه در جهت بيان اصل حدوث تنجّس براى اجسام با ملاقات است امّا اينكه حكم تنجّس به صورت نوعيه مترتب مىشود يا به صورت جنسيّه از كلام مستفاد نيست و به درد شما نخواهد خورد .\r\nقوله : و دعوى :\r\nاگر شما بگوئيد : قبول داريم كه قضيه كل جسم قضيه‌اى مستنبطه است و منصوصات همان الماء الثوب و . . . مىباشند ولى به تنقيح مناط به نتيجه مىرسيم يعنى مىگوئيم : بدن بما هو بدن موضوعيت ندارد بلكه بدن به مناط جسميت محكوم به تنجس مىشود هكذا لباس و آب و . . . اگر مناط جسميت است پس مىتوان گفت : كل جسم بما هو جسم چنين است و جسم موضوع اصلى است : كه آن هم قبل و بعد از استحاله همچنان باقى است پس حكم هم باقى است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nقوله : ليس به اولى :\r\nمرحوم شيخ مىفرمايند : اين يك توجيه است كه نتيجه مىدهد تقوم نجاست را در اين موارد به جسميت بما هو جسم ولى توجيه بهتر و ادعاى بهتر هم داشتيم كه بدن بما هو بدن موضوعيت داشته باشد و كذا اللباس و . . . و تعبير به كل جسم صرفا از باب طريقيت باشد يعنى طريق است بسوى بيان افراد و مصاديق و اينكه حكم براى عموم اجسام ثابت است امّا بما هو جسم يا به صورت نوعيه معلوم نيست .\r\nقوله : نعم :\r\nتا اينجا تمام تلاش براى اين بود كه به نظر ما فرقى ميان اعيان نجسه و متنجّسه نيست بلكه اگر استحاله مطهر است در هر دو باب مطهر است و اگر مطهر نيست در هيچ‌كدام مطهر نيست حال مىگوئيم : آرى يك تفاوت ميان اعيان نجسه با متنجسات وجود دارد و آن اينكه : در اعيان نجسه پس از استحاله عنوانىكه در ظاهر دليل موضوعيت داشت هم‌اكنون معلوم الانتفاء است مثل عنوان كلبيت كه پس از استحال به نمك ديگر صدق ندارد و عنوان ميته پس از استحاله به تراب .\r\nبدليل اينكه متبادر به ذهن از ادلّه نجاسات اينست كه عنوان مذكور در لسان دليل ثبوتا و بقائا در تنجّس دخالت دارد و حكم دائر مدار او است پس اگر باشد حكم هست و الّا فلا ولى در اعيان متنجّسه پس از استحاله موضوع محتمل البقاء است چون در معقد اجماع آمده : كل جسم . . . و همان دو احتمال را مىدهيم كه شايد موضوع الجسم بما هو جسم باشد كه با استحاله نيز باقى است و شايد موضوع صورتهاى نوعيه باشد كه با استحاله منتفى مىشوند پس موضوع باقى نيست .\r\nقوله : و لكن :\r\nامّا اين مقدار تفاوت در ما نحن فيه موجب تفصيل نمىشود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاوّلا بدليل اينكه در استصحابات حكميه بايد موضوع محرز باشد و صرف احتمال بقاء كافى نيست بلكه بايد قطع به بقاء داشته باشيم پس در اعيان نجسه هم جاى استصحاب نيست چون موضوع قطعا رفته و در متنجسات هم كذلك چون موضوع مشكوك است .\r\nو ثانيا معيار در بقاء موضوع در باب استصحابات حكميه عرف است و قضاوت عرف جابجا فرق دارد يعنى در پاره‌اى از موارد پس از استحاله و تغيير از حالى به حالى نيز حكم مىكند به بقاء موضوع و بقاء حكم بالاستصحاب .\r\nو در پاره‌اى از موارد حاكم به بقاء موضوع نيست و در هر حال لا فرق ميان اعيان نجسه و متنجّسه به عنوان مثال : اگر فرض كنيم در لسان دليل بر موضوع حنطه يا عنب يا رطب مثلا حكمى از قبيل حليت يا حرمت [ حكم تكليفى 
  ] ، طهارت يا نجاست [ حكم وضعى 
  ] بار شده است حال پس از مدتى گندم تبديل به آرد شد يا آرد به خمير و خمير به نان يا عنب تبديل به زبيب شد يا رطب تبديل به تمر شد .\r\nآيا عرف و عقلاى عالم كوچك‌ترين تامّل و توقفى در اجراء احكام عنب و حنطه و رطب به اين مراتب بعديه دارند ؟ هرگز بلكه موضوع را جامع دانسته و اعم مىدانند و همان احكام حليت و حرمت و . . . را پياده مىكند كما اينكه متقابلا اگر فرضا حكم تنجّس بر عنوان خشب يا بر عنوان ماء مترتب شده باشد و پس از مدتى خشب تبديل به دود و آب متنجس تبديل به بول حيوان ماكول اللحم شود كه استحاله شديد است و عرفا هم موضوع باقى نيست .\r\nحال اگر عرف از حكم شرعى خبر داشته باشند كه استحاله مطهر است آيا كوچك‌ترين معطلى به خود راه مىدهند ؟ هرگز بلكه بلافاصله مىگويند آن حكم تنجس مرتفع شده و اگر عرف اين را فهميد ديگر تنقيح مناط نموده و فرقى نمىگذارند ميان اعيان نجسه و متنجّسه .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nچنانچه معظم فقها تفصيل ندادند بلكه مشهور گفتند استحاله مطلقا مطهر است و بعضى گفتند مطلقا مطهر نيست و نه تنها فرق نگذاشته‌اند بلكه بعضىها تصريح كرده‌اند كه اگر استحاله در اعيان نجسه مطهر است كه نجاست آنها ذاتى است پس در اعيان متنجسه كه نجاست آنها عرضى است بطريق اولى مطهر است حتى صاحب معالم و ديگران به اين اولويت تمسك كرده‌اند .\r\nتوضيح اينكه : بعضىها مثل محقق قمى مطلق ظن را حجت دانسته‌اند از باب انسداد اين‌ها ممكن است بگويند اين اولويت ظنيه است ولى صاحب معالم و ديگران كه ظن مطلق را حجت نمىدانند بلكه طرفدار ظن خاصند و ظن خاصى در اينجا نيست تا از آن باب تمسك كنند و مع‌ذلك به اولويت تمسك كرده‌اند كه اين هم قرينه است كه چنين اولويتى يك اولويت قطعيه است نه ظنيّه .\r\nقوله : و مما ذكرنا :\r\nاز اين مباحثى كه با محقق سبزوارى كرديم اشكال سخن فاضل هندى و ديگران روشن مىشود كه گفته‌اند حكم به تنجس در اعيان متنجسه دائر مدار اسم و عنوان نيست تا با استحاله پاك شوند بلكه حكم براى صورت جنسيه يعنى جسميت ثابت است كه پس از استحاله هم باقى است پس تنجّس هم باقى است . . . ولى روشن شد كه مسئله از اين قرار نيست و فرقى ميان نجس و متنجس نيست .\r\nقوله : فالتحقيق :\r\nاستحاله و تغيّر صورت نوعيهء اجسام مساوى و يكسان نيست بلكه بطور مختلف و متفاوت و ذات المراتب است به گونه‌اى كه پاره‌اى از مراتب تغيّر موجب انتفاء موضوع شده ولى بعض ديگر از آنها سبب انتفاء موضوع نمىشوند كما اينكه احكامى هم كه بر اين موضوعات مترتب مىشوند متفاوتند\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nيعنى بعضىها دائر مدار صدق اسم هستند دون بعض [ بقول اوثق الوسائل :\r\nمثل ان حكم الرطب او العنب من الطهارة و الحلية مثلا يسرى الى التمر و الزبيب به حكم العرف كما اشار اليه المصنف ره بخلاف ما لو حلف ان لا ياكل احد الاوّلين فلا يحنث با كل احد الاخيرين فتدبر 
  ] و مجموعا مراتب تغير را به سه مرحله تقسيم مىكنيم :\r\nمرحلهء اوّل : پاره‌اى از مراحل تغير موضوع بسيار ضعيف و خفيف است به گونه‌اى كه عرفا دليل همان عنوان مأخوذ در خطاب شرع شامل قبل و بعد از تغير مىشود بدون اينكه نيازى به استصحاب باشد .\r\nتوضيح اينكه : براى فهميدن مرادات شارع از خطابات مرجع عرف است و عرف اين‌گونه تغييرات را مؤثر ندانسته بلكه موضوع را اعمّ مىداند و قاطعانه مىگويد حكم هم باقى است به حكم ظاهر دليل اجتهادى بدون اينكه نيازى به استصحاب باشد .\r\nمرحلهء دوّم : پاره‌اى از مراتب تغيّر تقريبا متوسط و قابل توجه است منتها در حدّى نيست كه عرفا بگويند پس از تغيير موضوع عوض شده بلكه مىگويند الآن هم موضوع باقى است ولى در بقاء حكم چندان قاطع نيستند ولى عملا حكم را ابقاء مىكنند يعنى از استصحاب مدد مىگيرند پس باز هم حكم باقى است ولى نه به بركت ظاهر دليل بلكه به بركت استصحاب .\r\nمرحلهء سوّم : پاره‌اى از مراتب تغيّر هم خيلى تغيير فاحش و زياد است به گونه‌اى كه عرفا هم موضوع قبلى منتفى است و حقيقتا استحاله آمده و در نتيجه حكم هم منتفى خواهد بود كه در اين‌گونه موارد حتى استصحاب هم به درد اثبات بقاء حكم نمىخورد پس هر مرحله‌اى حسابى دارد و در تمامى اين مراحل فرقى ميان اعيان نجسه و متنجسه عرفا وجود ندارد .\r\nمثالهاى مرحله اوّل : مثال حنطه ، رطب ، عنب كه قبل از و التحقيق\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nگفته آمد و تكرار نمىكنم و خلاصه اينكه در اين‌گونه موارد عرف موضوع را اعمّ دانسته و پس از تغيير به دقيق و تمر و زبيب هم موضوع را باقى دانسته و حكم را ابقاء مىكنند طبق ظاهر دليل .\r\nمثالهاى مرحله دوّم :\r\nالف : بول غير ما ماكول اللحم مثل انسان ، كلب ، خنزير و . . . حرام و نجس است امّا هنگامى كه همين بول را حيوان مأكول اللحمى مثل گوسفند ، گاو ، شتر بياشامد و تبديل به بول اين حيوان شود عرفا موضوع باقى است يعنى مىگويند : اين مايع قبلا بول حيوان غير ماكول بود و الآن همين مايع بول حيوان مأكول است پس حكم آن باقى است به بركت استصحاب .\r\nب : عكس اين مثال كه استصحاب بقاء طهارت را جارى مىدانند .\r\nج : مايعى بوده كه قبلا خمر بود و حرام و نجس حالا تبديل به سركه شده ولى عرف مىگويد اين مايع قبلا حرام و نجس بود الآن هم حرمت و نجاست آن استصحاب مىشود .\r\nد : عكس مثال فوق كه سركه تبديل به شراب شود .\r\nه : انسانى كه تبديل به جماد شد به واسطه موت نه اينكه استحاله شده باشد به تراب بلكه مرده عرفا مىگويند : اين انسان قبلا كه زنده بود پاك بود و الآن كه مرده بايد استصحاب طهارت شود .\r\nو : كلبى كه مرده عرف مىگويند : هذا الحيوان كان نجسا و الاصل بقائه بعد الموت حال در تمام اين موارد و امثال آن عرفا موضوع باقى است و شك در حكم هم بكنيم استصحاب مىآيد منتها در پاره‌اى از موارد مذكوره شارع مقدس صريحا حكم نموده به ارتفاع حالت سابقه يا به صورت نص خاص مثل خمرى كه تبديل به خلّ شده دليل قائم شده بر طهارت آن و يا نص عامّ مثل عمومات الميتة نجسة كه دلالت مىكند بر تنجّس انسان بالموت .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nو هكذا در مثال الف و ب كه در اوّلى روى دليل شرعى حكم به طهارت مىشود و در دوّمى حكم به تنجّس و واضح است كه هركجا دليل خاصى بر بقاء يا ارتفاع حكم قبلى داشتيم نوبت به استصحاب نمىرسد .\r\nمثالهاى مرحله سوّم :\r\nالف : عذره و مدفوع انسان يا حيوان تبديل به كرم و حشره شود كه عرفا هم موضوع باقى نيست تا حكم تنجس استصحاب شود .\r\nب : روغن متنجس تبديل به دود شود كه جاى استصحاب تنجس نيست چون عرفا هم موضوع منتفى است .\r\nج : منى تبديل به حيوانى شود كه پس از حيوانيت استصحاب تنجس نمىشود و . . .\r\nقوله : و لو نوقش :\r\nما براى هر مرحله‌اى مثال آورديم حال اگر كسى در پاره‌اى از مثالهاى مذكور تشكيك و مناقشه كند يعنى مدعى شود كه فلان مثال مال مرحله سوم نيست بلكه مال مرحله دوم يا اوّل است او بالعكس خواهيم گفت اين‌ها مناقشه در مثال است كه از دأب و ديدن علماء بدور است و مهمّ بيان محورهاى كلى تغير است كه ذكر شد و حيث اينكه مرجع عرف است طبيعى است كه فهم‌ها و وجدانها متفاوت است و لذا تطبيق بر مثالها هم ممكن است متفاوت باشد و البته هركدام به فهم خود مراجعه مىكنند و هيچ‌كس را نتوان بخاطر فهمش تخطئه و يا تكفير نمود .\r\nضمنا ما براى شما نمونه‌اى از مثالهاى هر مرحله را آورديم ولى اگر اهل تتبع و تحقيق باشد مثالهاى بيشتر و بهترى در ابواب مختلفه فقهى خواهيد يافت .\r\nقوله : و ممّا ذكرنا :\r\nتا به حال به دو مطلب اشاره شد :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n1 - قبل از و التحقيق گفته آمد كه حاكم به بقاء موضوع عرف است .\r\n2 - در و التحقيق هم گفتيم كه عرفا مراتب تغير متفاوت و در نتيجه بقاء موضوع مختلف و بقاء حكم نيز گوناگون است حال با عنايت به اين نكات قاعده‌اى را كه ميان فقهاء مشهور است و در كتب فقهيه از جمله در شرح لمعه فراوان از آن ذكرى به ميان آمده و بدان تمسك شده معنا مىكنيم و آن قاعده اينست كه : الاحكام تدور مدار الاسماء يعنى احكام شرعيه دائر مدار اسماء و عناوين هستند و منظور از اسماء هم عناوينى است كه در موضوعات احكام شرعيه اخذ شده يعنى احكام دائر مدار عناوينى است كه در موضوعات آنها اخذ شده حال براى اين قاعده دو معنا از كلام شيخ ره استفاده مىشود :\r\nالف : منظور اين باشد كه هرآن چيزى كه يقين يا ظن معتبر به موضوعيت آن داشته باشيم مساوى است كه اين يقين يا ظن از راه ظهور وضعى و لغت حاصل شود يا از طريق ظهور اطلاقى و عرف دانسته شود و يا از طريق اعلام شارع و يا حكم عقل معلوم گردد بنابراين اگر فرضا شارع مقدس فرمود :\r\nالحنطة حلال يا العنب حلال يا الرطب حلال و . . . در اينجا چند مرحله قابل بحث است :\r\n1 - عرفا و شرعا و لغة و عقلا ثابت شد بالعلم او الظن كه عنوان حنطه بودن يا غيبت و رطبيت بما هو موضوعيت دارد و لا غير البته بديهى است كه با انتفاء اين عنوان و تبديل شدن به دقيق يا زبيب يا تمر حكم هم منتفى است و حتى جاى استصحاب هم نيست .\r\n2 - عرفا و شرعا و لغة و عقلا ثابت شد كه موضوع تعميم دارد و قذر جامع بين مراحل مختلفه حنطه و دقيق و . . . مراد است باز بديهى است كه حكم هم تعميم پيدا مىكند و حتى نيازى به استصحاب هم نيست .\r\n3 - از لحاظ دقت عقلى و لغت و ظهور وضعى خطاب شارع عموميت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمستفاد نيست ولى از لحاظ عرفى موضوع تعميم دارد البته باز حكم عرف مقدم است و نوبت به دقت عقليه و . . . نمىرسد .\r\n4 - از همه لحاظ موضوع بحمل و مبهم باشد و ندانيم كه خصوص عنوان عنبيت و . . . موضوع است يا قدر جامع البته بايد به قدر متيقن اكتفا نموده و در ما زاد مشكوك از اصول و قواعد ديگر استفاده كنيم .\r\nقوله : نعم :\r\nاگر كسى ادّعا كند كه ظهور وضعى قضيهء العنب حلال دلالت مىكند كه موضوع الحكم همين عنوان عنبى باشد و حكم شرعى متقوم به همان عنوان باشد [ و گرنه شارع مقدس نمىفرمود العنب حلال بلكه موضوع را تعميم مىداد 
  ] و اگر چنين بود بايد گفت با انتفاء اين موضوع حكم هم منتفى مىشود و وجهى براى استصحاب الحكم نيست .\r\nقوله : و لكنك : جواب ما اينست كه ظهور وضعى و دقت عقلى هيچ‌كدام ملاك نيست بلكه ملاك فهم عرف است و عرفا چنان كه در و التحقيق ملاحظه كرديم عناوين مختلف و متفاوتند چه اينكه احكام نيز متفاوتند و در امثال قضيهء مذكوره يعنى العنب حلال عرف موضوع را تعميم مىدهد و خطابات هم محوّل به عرف است .\r\nقوله : و قد تقدم :\r\nاين سخن در حقيقت تاييدى براى جواب فوق است و آن اينكه : سابقا نقل كريم براى شما داستان بقاء نجاست خنزيرى را كه استحاله شده به نمك و گفتيم اكثر اهل العلم مىگويند نجاست استصحاب مىشود چون موضوع باقى است و گفتيم كه مختار فاضلين هم همين است [ البته بقول مرحوم ملّا رحمت الله : كانّ حكاية ذلك كانت مذكورة فى مسودات المصنف فاسقطها عند النقل منها الى المبيّضة .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nثم ذهل عن هذه العبارة بانها مبنية على ما فى المسودة و لم يغيرها فبقيت بلا مصداق متقدم فى الكتاب . و مرحوم آشتيانى توجيه ديگرى دارند كه مراجعه شود 
  ] .\r\nقوله : و دعوى :\r\nاگر كسى بگويد : چه مانعى دارد كه ملاك در بقاء موضوع همان ظاهر لفظ باشد يعنى ظهور وضعى لفظى كه در خطاب شرعى آمده و منتها ارادهء اعم از آن محتاج به قرينهء خارجيه از قبيل فهم عرف و اعلام شارع است و گرنه ظاهر لفظ اينست كه مادام الوصف العنوانى [ عنبيت ، رطبيت و . . . 
  ] باقى است حكم باقى است و گرنه نه الّا ما خرج بالدليل فخرج ما خرج و بقى ما بقى .\r\nقوله : لا يضرنا :\r\nمرحوم شيخ در جواب مىفرمايند : اگر مناط بقاء موضوع دقت عقلى بود اين سخن شما به حال خودتان فايده داشت و به حال ما ضرر داشت و نيز اگر مناط ظهور وضعى لسان الدليل بود كذلك ولى خوشبختانه معيار در تشخيص موضوعات احكام رجوع به عرف است و عرف در اين‌گونه موارد تعميم را مىفهمند نه اينكه مادام الوصف العنوانى چنين باشد .\r\nقوله : و حينئذ :\r\nاشكال و جواب مذكور زمينه را براى بيان دومين معناى قاعده هموار ساخت و آن اينكه :\r\nب : معناى دوّم قاعده مشهوره اينست كه احكام شرعيه دائر مدار اسماء موضوعاتى هستند كه در ظاهر دليل حكم بر آنها معلق شده و تابع اين موضوعات هستند فما دام الوصف العنوانى حكم باقى است و مع انتفائه منتفى است الّا ما خرج بالدليل كه قرينهء عرفيه و فهم عرف يا اعلام شارع باشد مبنى بر عموميت موضوع كه اين‌ها مقدم است .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nقوله : فافهم :\r\nاشاره به اينكه اگرچه دو معناى مذكور بحسب مقام تعبير مختلف شدند و دائره اولى بمراتب وسيع‌تر شد ولى لبّا و حقيقتا به يك معنا برمىگردند كه همان معناى اوّلى باشد و خلاصه اينكه : ميزان در تشخيص موضوعات احكام عرف است نه دقت عقلى و نه ظهور وضعى دليل الخطاب و عرف هم كه جابجا حكمش فرق مىكرد كه تفصيلا ملاحظه شد هذا تمام الكلام راجع به امر اوّل از امورى كه در اصل جريان استصحاب دخالت و شرطيت داشت و آن بقاء الموضوع بود نسبت به استصحابات حكميه .\r\nقوله : الامر الثانى :\r\n\r\n[ امر دوّم از امورى كه در اصل تحقق معنا و مفهوم استصحاب معتبر است 
  ]\r\nامر دوّم از امورى كه در اصل تحقق معنا و مفهوم استصحاب معتبر است و شرط جريان استصحاب مىباشند عبارتست از شك در بقاء به اين معنا كه هم‌اكنون كه نسبت به بقاء فلان موضوع [ مثلا عدالت 
  ] يا فلان حكم [ وجوب مثلا 
  ] و ارتفاع آن شك دارد همين‌الان نسبت به وجود آن امر در زمان سابق متيقّن است و وجود سابق مستصحب جاى بحث نيست بلكه وجود لا حق آن يعنى ادامه و استمرار آن جاى بحث است .\r\nبنابراين اگر شك ما در اصل حدوث باشد به اين معنا كه الآن كه شك مىكنيم اين شك سارى است و به گذشته‌ها سرايت نموده و اصل حدوث آن متيقن سابق را زير سؤال مىبرد يعنى الآن شك مىكنيم كه آيا از اوّل عدالتى ، حياتى ، وجوب و حرمتى و . . . بوده يا من خيالاتى شده بودم و چنين توهمى برايم رخ داده بود ؟ به عبارت ديگر آيا اعتقاد قبلى من مطابق واقع بوده يا من در جهل مركب بودم و اعتقادم مخالف واقع بوده ؟ در چنين فرضى استصحاب جارى نمىشود و مورد از موارد جريان استصحاب نيست نه به معناى لغوى كلمه و نه اصطلاحى :\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nامّا لغتا : استصحاب به معناى اخذ الشّيء مصاحبا آمده پس بايد شيئى باشد كه در موطن خود يعنى ظرف زمان و مكانى خود مفروغ عنه باشد تا صدق كند كه اتخذته مصاحبا و استصحبته و . . . و الّا اگر اصل تحقق شىء در جاى خود مشكوك باشد اين معنا صادق نيست .\r\nو امّا اصطلاحا : استصحاب به معانى گوناگونى آمده بود كه در آغاز جلد پنجم شرح رسائل آورديم و در تمامى آنها ابقاء ما كان معتبر بود يعنى صدق كند كه اين امر ابقاء ما كان است و تا ماكانى نباشد اين معنا صادق نيست فلا مورد للاستصحاب .\r\nقوله : نعم :\r\nآرى اگر دليل داشته باشيم بر اينكه همان گونه كه در موارد شك در بقاء اين شك ملغى است همچنين در موارد شك سارى هم كه به اصل حدوث سرايت مىكند باز هم شك ملغى است و نبايد بدان اعتنا شود البته ما تابع دليل هستيم و در آن صورت اين الغاء الشك قاعدهء ديگرى خواهد بود بنام قانون اليقين و شك سارى كه مناطا و موردا با استصحاب متباين هست و تفصيلا در اين امر ثانى بحث خواهيم كرد كه آيا چنين قاعده‌اى داريم يا نه ؟ و آيا حجيت دارد يا خير ؟\r\nولى قبل از همهء آن مباحث بجا است كه يك توهمى را دفع كنيم و آن اينكه :\r\nبعضىها پنداشته‌اند كه اخبار و ادلّهء استصحاب همان گونه كه قانون استصحاب را شامل مىشوند همچنين قانون شك سارى را هم در برمىگيرند و مدلول اين ادلّه اختصاصى به شك در بقاء ندارد بلكه بقول مطلق دلالت دارند بر اينكه شك بعد اليقين ملغى است چه اين شك به اصل متيقن سابق سرايت كند و چه در بقاء آن مرتبط باشد .\r\nو به نظر مرحوم شيخ ره نخستين كسى كه به عموميت و شمول اين ادلّه تصريح نموده جناب فاضل سبزوارى صاحب الذخيرة است وى اين مطلب را در\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nيك مسئله فقهى متعرض شده و آن اينكه : اگر كسى با يقين به صحت و اكمال از وضو فارغ شد سپس شك كرد كه وضويش كامل بوده يا خير ؟ صحيح بوده يا خير ؟ طهارت باطنيه حاصل شده يا خير ؟ [ پيدا است كه شك سارى است 
  ] به اين شك اعتنا نكند و نيازى به اعاده نيست بدليل اينكه در صحيحه زراره آمده :\r\nلا تنقض اليقين ابدا بالشك [ البته اگر به قاعده فراغ و تجاوز استناد مىشد جاى بحث نبود ولى صريحا به خبر استصحاب استدلال شده 
  ] .\r\nسپس مرحوم شيخ مىفرمايد : شايد محقق سبزوارى اين مطلب را از سخنان ابن ادريس و ديگران گرفته كه آنها نيز در شبيه اين مسئله چنين تعبيراتى دارد ولى نمىتوان بطور قطع مدعى شد كه قدماء اين تعبيرات را از اخبار گرفته باشد و به‌هرحال سبزوارى و ديگر متأخرين صريحا گفته‌اند اخبار استصحاب عموميت و اطلاق دارند و هر دو قاعده را مىگيرند منتها خود اين‌ها دو دسته شده‌اند :\r\nالف : گروهى برآنند كه اگرچه اين ادلّه فى حدّ نفسها اطلاق دارند و هر دو قانون را شامل مىشوند و لكن به اين اطلاق نتوان تمسك كرد زيرا كه انصراف دارد به خصوص قانون استصحاب [ هم انصراف ظهورى كه ارزش دارد و جلو تمسك به اطلاق را مىگيرد و منشأ آن غلبهء استعمال است زيرا كه غالبا اين اخبار و تعبيرات در موارد شك در بقاء به كار رفته و از سؤالاتى كه اين اخبار در جواب آنها وارد شده به خوبى پيدا است و هم انصراف بدوى كه ارزشمند نيست و سرچشمه مىگيرد از غلبهء وجود خارجى يعنى در خارج هم غالبا شكوكى كه پس از يقين پيدا مىشوند از قبيل شك در بقاء هستند 
  ] .\r\nب : و گروهى مىگويند : اين اطلاقات به قوت خود باقى است و ما وجهى براى انصراف نمىبينيم پس به اطلاق آنها تمسك كرده و مىگوئيم هر دو قاعده منظور نظر است .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nقوله : و توضيح دفعه :\r\nمرحوم شيخ اين توهم را دفع مىنمايند و بدنبال آن تفصيلا راجع به قانون شك سارى بحث مىكنند كه ما اين مطالب را به ترتيب كتاب رسائل مجموعا طى پنج سؤال و جواب عرضه مىكنيم .\r\nسؤال اول : مناط جريان قاعدهء استصحاب چيست ؟ و مناط جريان قانون اليقين كدام است ؟ آيا اين دو به حسب مناط و مورد جريان متساويانند ؟\r\nيا متباينان ؟ و يا . . .\r\nسؤال دوّم : آيا اخبار لا تنقض هر دو قاعده را مىگيرد ؟ يا يكى را ؟\r\nو آن يكى كدام است ؟ قانون اليقين ؟ يا استصحاب ؟\r\nسؤال سوّم : مفاد قانون اليقين چيست ؟ آيا تنها با حدوث كار دارد ؟\r\nيا بقاء را نيز شامل است ؟\r\nسؤال چهارم : برفرض شمول اخبار لا تنقض هر دو قاعده را آيا دو قانون متعارض مىشوند . . . ؟\r\nسؤال پنجم : برفرض عدم شمول اين اخبار قانون اليقين را آيا دليل ديگرى بر حجيت آن داريم يا نه ؟\r\nجواب سؤال اوّل :\r\nمناط جريان قاعدتين : اين دو قاعده يك قدر مشترك دارند و آن اينكه در هر دو قانون متعلق اليقين و الشك يا متيقن و مشكوك و يا قضيه متيقنه و مشكوكه از حيث ماهيت و ذات اتّحاد دارند يعنى مثلا در هر دو قاعده متيقن عدالت زيد و مشكوك نيز همان است بر خلاف قانون مقتضى و مانع كه متيقن در آن وجود مقتضى و مشكوك وجود مانع است .\r\nو امّا ما به الامتياز آن دو : در باب استصحاب مناط جريان عبارتست از اتّحاد متعلق يقين و شك بنحو به شرط لا يعنى مع قطع النظر از زمان چون اگر زمان را\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nدر نظر بگيريم اتحادى نخواهد بود زيرا كه متعلق يقين عدالت زيد در روز جمعه است و متعلق شك عدالت زيد در روز شنبه است و اگر زمان را دخيل بدانيم هرگز ابقاء ما كان صدق نمىكند .\r\nو لذا ناچاريم از زمان قطع نظر كنيم تا صدق كند ابقاء ما كان و نقض متيقن سابق و تا شرط الاستصحاب كه وحدت متيقنه و مشكوكه است محرز شود .\r\nولى در قانون اليقين مناط جريان عبارتست از اتحاد متعلق يقين و شك بنحو به شرط شىء يعنى مع ملاحظة الزمان يعنى يقين به عدالت يوم الجمعة تعلق گرفته شك نيز به همان عدالت ديروزى تعلق بگيرد كه زمان واحد است تا شك سارى باشد و الّا جاى اين قانون نيست .\r\nو به بيان ديگر : مناط و مجراى قانون استصحاب عبارتست از شك در بقاء با قطع نظر از اصل حدوث چرا كه اصل حدوث مفروغ عنه و مسلّم است و كارى به او نداريم و مناط قانون شك سارى عبارتست از شك در اصل حدوث با قطع نظر از بقاء كه آيا برفرض حدوث الآن مقطوع البقاء است ؟ يا مقطوع الارتفاع ؟\r\nو يا مشكوك البقاء و الارتفاع است ؟ هيچ‌كدام منظور نظر نيست [ البته در جواب سؤال سوّم اين قسمت به تفصيل خواهد آمد 
  ] بنابراين پيدا است كه مناطها و موارد جريان كاملا متباين است .\r\nقوله : و اختلاف :\r\nجواب سؤال دوّم :\r\nاين قسمت توطئه‌اى براى جواب سؤال دوّم است ، امّا توطئه :\r\nمجرّد اينكه دو قانون مذكور از حيث مناط و مجرا با يكديگر اختلاف دارند باعث نمىشود كه ما نتوانيم هر دو قاعده را از كلام واحد اراده كنيم بلكه قابل اراده شدن هستند .\r\nفى المثل اگر شارع مىفرموده : هركجا يقين به امرى پيدا كرديد سپس\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشكى در رابطه با آن پيدا شد به اين شك اعتنا نكنيد و شكتان ملغى است چه اين شك به بقاء آن شىء تعلق بگيرد [ كما فى الاستصحاب 
  ] و چه به اصل الحدوث [ كما فى الشك السارى 
  ] و در هر حال از يقين رفع يد نكنيد البته ما تابع دليل بوديم و مىگفتيم اين خطاب تعميم دارد و بطور مساوى هر دو قاعده را مىگيرد و هر دو حجت هستند منتها سخن در اينست كه چنين خطابى نداريم تا عام باشد فما قصد لم يقع و آن خطاباتى كه داريم عموميت ندارند فما وقع لم يقصد .\r\nامّا اصل جواب : به عقيدهء ما اخبار لا تنقض قانون اليقين را شامل نيست و مختص به قانون استصحاب است زيرا كه يكى از اخبار استصحاب اين حديث بود كه : من كان على يقين فشك فليمض على يقينه .\r\nحال اگر بخواهيم از جملهء فليمض على يقينه هر دو قاعده را اراده كنيم بايد بگوئيم : معناى مضى بر يقين سابق در قانون اليقين اينست كه حكم كنيم به حدوث عدالت زيد در روز جمعه با قطع نظر از بقاء آن در روز شنبه مثلا و معناى مضى بر يقين در استصحاب اينست كه حكم كنيم به بقاء عدالت زيد در روز شنبه با قطع نظر از اصل حدوث آن و وقتى مضى بر يقين در هركجا يك معنا پيدا كرد خواهيم گفت : ارادهء هر دو معنا باهم از قبيل استعمال لفظ در اكثر از معناى واحد است و هو محال عند المتأخرين و مجاز محتاج الى القرينة عند المتقدمين و ليس فليس پس ناچار بايد يكى از دو معنا را اراده كنيم و آن يكى قانون استصحاب است نه اليقين چون اولى متبادر و متفاهم عرفى است كه ذيلا تشريح خواهد شد .\r\nقوله : فان قلت :\r\nمستشكل مىگويد : اراده كردن هر دو قاعده از جملهء فليمض على يقينه مستلزم استعمال لفظ در اكثر از معناى واحد نيست تا مستحيل باشد و يا اگر\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nممكن است ولى مجاز باشد كه محتاج به قرينه است و نداريم بلكه از باب استعمال لفظ در يك معناى عام و كلى و قدر جامع است كه قابل انطباق بر هركدام از دو قاعده مىباشد .\r\nبيان ذلك : معناى مضىّ بر يقين سابق اينست كه همان‌طورىكه در زمان يقين و اعتقاد جزمى به عدالت مثلا برطبق يقين ماضى بودى يعنى گذر مىكردى و مشى و جرى و سلوك مىكردى الآن هم كه در آن متيقن سابق شك دارى ماضى باش يعنى توقف نكن و معطل مشو بلكه باز هم ترتيب اثر بده به گونه‌اى كه گويا شكى حاصل نشده آنگاه اين معناى واحد كلّى باختلاف مصاديق مختلف مىشود و بر هركدام قابل صدق است يعنى هم صدق مىكند بر حكم به بقاء كه در استصحاب مطرح است و هم بر حكم به حدوث كه در قانون شك سارى مطرح است مثل بقيه مشتركات معنويه كه در معناى كلى به كار مىروند و بر اصل طبيعت دلالت مىكنند و به حكم اصالة الاطلاق بر هر فردى از افراد قابل انطباق هستند پس اين حديث شريف بر هر دو قاعده قابل صدق است و صلاحيت شمول هريك را دارد حال چه مانعى دارد كه اين حرف را بزنيم ؟\r\nقوله : قلت :\r\nلا ريب در اينكه كلمهء شك فى حدّ ذاته داراى دو فرد است يكى شك در اصل حدوث مع قطع النظر از بقاء و يكى شك در بقاء مع قطع النظر از حدوث .\r\nو نيز لا ريب در اينكه اگر خطابى بسان خطابى كه قبلا ذكر شد [ اذا حصل بعد اليقين بشيء شك له تعلق بذلك الشّيء فلا عبرة به سواء تعلق ببقائه او بحدوثه . . . 
  ] امكان اراده هر دو فرد وجود داشت .\r\nولى متأسفانه چنين خطابى نيست فما قصد لم يقع و آنچه هم كه صادر شده محلّ نزاع است فما وقع لم يقصد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو نيز لا ريب در اينكه در دو حديث مذكور كه قريب به اين تعبير آمده :\r\n[ من كان على يقين فشك فليمض على يقينه 
  ] متعلق يقين و شك وحدت دارند يعنى همان چيزى كه متيقن و متعلق اليقين بوده همان مشكوك است و دليل اين امر قرائنى چند است .\r\n1 - قرينهء وحدت سياق : سياق اين دو روايت با ساير روايات باب استصحاب هماهنگ است و ذيلا خواهد آمد كه در آن اخبار متعلق‌ها اتحاد دارند فهكذا در اين دو روايت .\r\n2 - قرينهء حذف متعلّق : كه فرموده : من كان على يقين كه تنوين تنكير است اى اليقين بامر مثل العدالة مثلا ، سپس فرموده : فشك و متعلق فعل را نياورده اين قرينه است كه متعلق شك همان امرى است كه متعلق يقين بود و الّا مولاى حكيم ذكر مىفرمود .\r\n3 - قرينهء غلبهء : كه در غالب اين اخبار متعلق اليقين و الشك وحدت دارند و الظن يلحق الشّيء بالاعم الاغلب .\r\n4 - قرينهء تبادر كه قطع نظر از ساير قرائن اصولا اتحاد متعلق‌ها بذهن تبادر مىكند .\r\nبا عنايت به اين نكات مىگوئيم :\r\nمعناى فليمض على يقينه اينست كه مضى داشته باشد برطبق يقين سابقى كه متعلق است به امرى كه شك لا حق به همان تعلق گرفته و فرض اينست كه متعلّق يقين شيئى واحد است و يقين سابق يك فرد از يقين است نه چند فرد و آن يك فرد عبارتست از يقين به عدالت زيد در مقابل فسق ، حيات و ساير حالات او و حيث اينكه متعلق يقين و شك واحد است پس شك هم به همان عدالت زيد تعلّق گرفته و دو فرد در كار نيست كه يكى به حدوث و يكى به بقاء متعلق باشد بلكه به همان امرى كه متيقن بود تعلق گرفته .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nآنگاه اگر مراد از من كان على يقين يعنى يقين به عدالت زيد بقول مطلق و بنحو لا به شرط از زمان باشد مراد از فشك هم يعنى شك در نفس عدالت زيد بنحو لا به شرط خواهد بود و معناى فليمض على يقينه هم يعنى مضى بر يقين به عدالت يعنى حكم به استمرار ما كان خواهد بود كه اين يك معناى علىحده است و مربوط به قانون استصحاب است .\r\nو اگر مراد از من كان على يقين يعنى يقين به عدالت زيد يوم الجمعة بنحو به شرط شىء يعنى مقيد به قيد يوم الجمعة باشد مراد از فشك هم يعنى شك در همان عدالت مقيده خواهد بود و معناى فليمض على يقينه هم عبارت خواهد بود از حكم به حدوث آن مع قطع النظر عن البقاء كه اين معناى مستقل ديگرى است و مفاد قانون اليقين است و به عبارت ديگر يا متكلم در كلام واحد شيئى واحد را كه متيقن سابق است بنحو لا به شرط نسبت به زمان [ يوم الجمعة 
  ] ملاحظه مىكند و در خطابش اخذ مىكند و يا بنحو به شرط شىء لحاظ مىكند و لا ريب در اينكه اجتماع اللحاظين از محالات است و به عبارت كامل‌تر واقع و نفس از چهار حال خالى نيست :\r\n1 - يا متكلم در خطابش هيچ‌كدام از دو اعتبار لا به شرطى و به شرط شىء را لحاظ نكرده و اهمال كرده كه اين با حكمت مولاى حكيم سازگار نيست و خلاف مفروض بحث هم مىباشد .\r\n2 - و يا هر دو اعتبار را مد نظر قرار داده و لحاظ نموده است كه اين هم اجتماع متنافيين است .\r\n3 - و يا خصوص اعتبار عدالت بنحو به شرط شىء نسبت به زمان لحاظ شده كه مفاد قانون اليقين است .\r\n4 - و يا خصوص اعتبار لا به شرطى لحاظ شده كه مفاد قانون استصحاب است و حيث اينكه احتمال اول و دوم باطل است فتعين احتمال ثالث يا رابع\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو هركدام كه باشد امكان ارادهء هر دو قاعده از اين حديث وجود ندارد و سيأتى ذيلا كه خصوص احتمال رابع مراد است .\r\nقوله : و قس على هذا :\r\nبطور كلى اخبار باب استصحاب را دو دسته مىكنيم :\r\n1 - دو حديث مذكور كه به صورت كلى فرموده : من كان . . . و مخصوص به مورد خاصى نيست .\r\n2 - ساير اخبار باب كه در جواب سؤال خاصى وارد شده و به اين تعبير است : لا تنقض اليقين بالشك بخش اول كه بررسى شد در بخش دوّم هم مىگوئيم : لا ريب در اينكه شك دو فرد دارد و لا ريب در اراده هر دو فرد از عبارت قبلى و لا ريب در اتحاد متعلق يقين و شك .\r\nبدليل اينكه فرموده : لا تنقض . . . و نقض يقين به شك هنگامى صدق مىكند كه متعلق‌ها واحد باشند و گرنه لا يصدق النقض .\r\nآنگاه مىگوئيم : اگر بخواهيم از اين اخبار استصحاب را اراده كنيم الّا و لا بد بايد متعلق يقين و شك را نسبت به زمان بنحو مطلق و لا به شرط ملاحظه كنيم يعنى بگوئيم : نفس عدالت متيقن بوده و الآن هم نفس عدالت مشكوك است و زمانها يعنى يوم الجمعة و يوم السبت صرفا ظرفيت دارند نه قيديت و گرنه با ملاحظه زمانها و قيد بودن آنها هرگز استصحاب جارى نمىشود چون موضوع عوض شده و اجراء حكم موضوعى به موضوع ديگر قياس مىشود نه استصحاب .\r\nقوله : كما تقدّم . . .\r\nيعنى نظير اين سخن را در تنبيه سوم در رابطه با سخن نراقى داشتيم كه در مثال امر به جلوس الى الزوال اينكه آيا بعد از زوال هم جلوس واجب است يا نه ؟\r\nفاضل گفت دو استصحاب جارى و معارضند يكى استصحاب وجودى كه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبقاء وجوب جلوس الى الزوال باشد و ديگرى استصحاب عدمى كه عدم وجوب ازلى باشد . . .\r\nو ما در آنجا اولين جوابمان اين بود كه زمان صبح تا ظهر جمعه آيا قيديت دارد يا ظرفيت ؟ اگر قيد باشد كه بعد از زوال جاى استصحاب حكم وجوب نيست چون موضوع عوض شده و اگر ظرف باشد كه همين حكم وجودى استصحاب مىشود . . . 
  ] و اگر بخواهيم از اين اخبار قانون اليقين و شك سارى را اراده كنيم الّا و لا بد بايد متعلق يقين و شك را نسبت به زمان به شرط شىء ملاحظه كنيم يعنى عدالت زيد در خصوص يوم الجمعة متيقن بوده و همان عدالت با همان وصف مشكوك است .\r\nآنگاه اراده هر دو لحاظ از كلام واحد مستلزم اجتماع متنافيين است و هو محال به ناچار بايد احدهما على البدل مراد باشد و ذيلا خواهد آمد كه بايد قانون استصحاب مراد باشد .\r\nقوله : و دعوى :\r\nچه مانعى دارد كه ما بگوئيم : يقين سابق به عدالت به هريك از دو اعتبار مذكور يعنى اعتبار لا به شرطى و به شرط شىء يك فرد مستقل از يقين است و شك هم كذلك و معناى لا تنقض اينست كه هر فرد از يقين را به فردى از شك خودش نقض نكن ؟\r\nبيان ذلك : خود شما قبول داريد كه مراد از اليقين يعنى جنس اليقين و طبيعة اليقين و مطلق اليقين چون الف و لامش براى جنس است و در لسان دليل هم كه مطلق آمده پس به حكم اصالة الاطلاق همين جنس مراد است و قابل صدق بر يقين به عدالت بنحو مطلق و لا به شرط هست و بر يقين به عدالت مقيد و به شرط شىء هم صدق مىكند پس اليقين داراى دو فرد است .\r\nو هكذا مراد از الشك هم طبيعت و مطلق شك مراد است خواه شك در\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nحدوث و خواه شك در بقاء و به بركت اصالة الاطلاق بر هر دو قابل صدق است و معناى لا تنقض اليقين بالشك اينست كه مطلق يقين را به مطلق شك نقض نكن يعنى يقين به نفس عدالت را با شك در نفس عدالت [ استصحاب 
  ] و يقين به عدالت مقيد به يوم الجمعة را با شك در عدالت يوم الجمعة [ قانون شك سارى 
  ] نقض نكن حال چه مانعى دارد كه از اطلاق عبارت هر دو مراد باشد .\r\nقوله : مدفوعة :\r\nگاهى از اليقين اراده مىشود جنس اليقين به معناى يقين به عدالت ، يقين به فسق ، يقينى به حيات و . . . كه البته يقين داراى افراد است و شك نيز كذلك و هر يقينى با شك خودش نقض نمىشود ولى گاهى از اليقين خصوص عدالت زيد اراده مىشود ولى اين فرد واحد داراى حالات گوناگون و اعتبارات و لحاظهاى مختلف است يعنى گاهى نسبت به زمان بنحو لا به شرط لحاظ مىشود و گاهى بنحو به شرط شىء ولى لحاظهاى مختلف ماهيت را عوض نكرده و شيئى واحد را متعدد نمىسازد .\r\n[ نظير زيد كه به اعتبارى اب است و به اعتبارى ابن و به اعتبارى اخ و به اعتبارى عمو و دائى و جد و . . .\r\nولى اين اعتبارات متعدّده او را متكثر نمىكند و هزار فرد نمىشود بلكه فرد واحد است 
  ] و وقتى متعلق يقين امر واحدى شد متعلّق شك هم همان است و دوباره همان سخنان مطرح مىشود كه بنحو لا به شرط لحاظ شده يا به شرط شىء . . .\r\nقوله : ثم اذا :\r\nتا اينجا نتيجه گرفتيم كه از اخبار استصحاب نمىتوان هر دو قاعده را اراده كرد بلكه احدهما مراد است حال مىگوئيم آن احدهما خصوص قانون استصحاب است چون نوع اخبار استصحاب در موارد قاعدهء استصحاب يعنى شك\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nدر بقاء وارد شده و اگر حمل بر خصوص قانون اليقين شود لازم مىآيد خروج مورد و تخصيص مورد و هو قبيح مستهجن .\r\nفى المثل : صحيحه اولى زراره در مورد شك در طهارت از حدث است كه كسى وضو گرفته و طهارتى آمده ولى بعدا يك يا دو چرت زده و شك مىكند كه طهارتش باقى است يا خير ؟ يا صحيحهء زراره در مورد شك در بقاء خبث [ خون در لباس 
  ] است و مكاتبهء على بن محمد كاشانى در مورد شك در دخول رمضان و شوال است كه يقين سابق به عدم آن دو محفوظ است و روايت خاصه هم كه قبلا ذكر شد نوعا از همين قبيل بود و ساير روايات هم به قرينهء وحدت سياق بر همين امر حمل مىشود .\r\nقوله : هذا كله :\r\nجواب سؤال سوّم : سابقا در جواب سؤال اول اشاره‌اى به مفاد و مدلول قاعدهء اليقين و شك سارى شد و لا حقا در جواب سؤال پنجم مفصّلا معناى قاعده بيان خواهد شد\r\nو فعلا در جواب سؤال سوّم مىگوئيم :\r\nهذا كلّه يعنى آنچه تا به حال گفته آمد كه اخبار لا تنقض قانون شك سارى را شامل نمىشود .\r\nبنابراين بود كه مراد از قاعدهء اليقين اثبات نفس متيقن باشد يعنى اثبات اصل حدوث عدالت در روز جمعه با قطع نظر از بقاء و استمرار آن و امّا اگر مراد از قاعده اليقين عبارت باشد از اثبات اصل متيقن و بقاء آن يعنى هم حدوث عدالت يوم الجمعة را دلالت كند و هم علاوه برآن بقاء و استمرار عدالت را هم دلالت كند و معنايش اين باشد كه هم حكم كن به حدوث عدالت در روز جمعه و هم به بقاء آن تا زمانى كه علم به فسق پيدا كنى باز نسبت به خود قانون اليقين اشكال پيدا مىشود كه مستلزم استعمال لفظ در اكثر از معناى واحد است\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nيعنى فليمض على يقينه هم معنايش اينست كه احكم بالحدوث و هم معنايش اينست كه : احكم بالبقاء و استعمال در اكثر يا ممكن ولى مجاز است و قرينه ندارد و يا محال و ممتنع است .\r\nقوله : نظير :\r\nما نحن فيه نظير مطلبى است كه در باب اخبار خاصهء استصحاب از فاضل نراقى در مورد كل شىء طاهر حتى تعلم انه قذر نقل شد كه مدعى شده بودند كه اين خبر دلالت بر دو اصل و دو معنا دارد .\r\nيكى اصل طهارت يعنى دلالت مىكند كه هر چيزى كه مشكوك الطهارة و النجاسة است در ظاهر حكم به طهارت مىشود و ديگرى استصحاب طهارت يعنى علاوه برآن دلالت دارد كه هر چيزى هم كه حكم به طهارت آن شد در ظاهر ، طهارت آن همچنان مستمر است تا زمانى كه مزيل و رافعى بيايد و ما در آنجا جواب داديم كه اراده هر دو اصل صحيح نيست چون مناطها فرق دارند و قدر جامعى بينهما نيست .\r\nقوله : ثم :\r\nجواب سؤال چهارم : تا به حال مرتب اصرار داشتيم كه روايات باب ، قانون اليقين را شامل نيست و فقط اختصاص به استصحاب دارد و قدر جامعى بين آن دو نيست حال مىگوئيم : برفرض كه اخبار بر يك معناى وسيعى دلالت كنند كه شامل هر دو قاعده بشود و اصل جريان قانون اليقين مستند و مدرك داشته باشد ولى از ناحيه ديگر مبتلا به اشكال مىشود و آن اينكه : يلزم التعارض در مدلول اخبار و در نتيجه روايت از قابليت استدلال مىافتد .\r\nبيان ذلك : هركجا كه قاعده اليقين قابل جريان باشد يك استصحاب عدم ازلى هم قابل جريان است كه نتيجه و مفادش با مدلول اليقين مناقض است و تعارض و تساقط مىكنند « اصل قضيه » ولى عكس آن كليت ندارد\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nيعنى اين‌گونه نيست كه هركجا استصحاب جارى شد قاعدهء اليقين هم قابل جريان باشد بلكه در بعض موارد استصحاب جارى است و اليقين جارى نيست و آن مواردى است كه يقين به اصل حدوث مسلّم و مفروغ عنه است و فقط شك ما در بقاء است در اينجا اليقين نمىآيد چون شك سارى نيست ولى استصحاب مىآيد امّا هركجا اليقين جارى باشد استصحاب هم جارى است .\r\nفى المثل روز جمعه يقين به عدالت زيد پيدا كرديم سپس يوم السبت شك كرديم كه آيا روز جمعه عدالتى بوده يا نه اين شك مسبوق به دو يقين و معارض يا دو يقين است كه هر دو قابل جريانند يكى عبارتست از يقين به عدم عدالت زيد از ازل تا روز جمعه كه بعد از آن شك مىكنيم در نقض يقين سابق استصحاب عدم ازلى قابل جريان است و ديگرى عبارتست از يقين به عدالت يوم الجمعة كه روز جمعه حادث شده بود و روز شنبه شك مىكنيم در اصل حدوث در اينجا قانون اليقين جارى شده و حكم به حدوث مىكند آنگاه مفاد استصحاب ، عدم حدوث عدالت در روز جمعه و مفاد اليقين حدوث عدالت در روز جمعه است و تعارضا تساقطا پس باز هم اليقين ارزش پيدا نكرد در اثر ابتلاء به معارض .\r\nقوله : و دعوى :\r\nاگر كسى بگويد : جناب شيخ اعظم ره خود شما در تنبيه سوم سخنى از فاضل نراقى نقل كرديد كه در مثال وجوب جلوس الى الزوال به عقيدهء نراقى ره دو استصحاب وجودى و عدمى قابل جريان بوده و تعارضا تساقطا و . . .\r\nآنگاه در جواب فرموديد : يقين متصل به شك را استصحاب مىكنيم و حكم به بقاء وجوب مىكنيم و اين را ترجيح داديد البته بنا بر ظرفيت زمان حال در ما نحن فيه چه مانعى دارد كه بگوئيم : يقين سابق به عدم عدالت از ازل با آمدن يقين لا حق به عدالت در روز جمعه نقض شد و الآن كه شك آمده حكم\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nهمين يقين لا حق استمرار دارد و نوبت به يقين قبلى نمىرسد تا تعارض پيش آيد .\r\nقوله : مدفوعة :\r\nجواب مرحوم شيخ اينست كه قياس اينجا به آنجا مع الفارق است زيرا در آن بحثى كه ما با نراقى داشتيم دو يقين سابق در ظرف زمانى خودش بعد از شك هم محفوظ است يعنى بعد از زوال هم كه شك مىكنيم در بقاء و ارتفاع وجوب باز يقين داريم كه تا قبل از صبح جمعه جلوس واجب نبود و از صبح تا ظهر جمعه جلوس وجوب بود و بقاء مشكوك است ولى در ما نحن فيه پس از حصول شك ، اين ترديد سارى است يعنى سرايت مىكند به زمان سابق و شك مىكنيم كه از اول عدالتى حادث شد يا نه در حقيقت برمىگردد به اينكه آيا آن يقين سابق به عدم ازلى عدالت نقض شد به آمدن عدالت يا خير و در حقيقت برمىگردد به يك يقين و يك شك و همان استصحاب عدم ازلى قابل جريان است با قانون اليقين و تعارضا تساقطا پس وجهى براى حجيت قاعدهء اليقين پيدا نشد .\r\nقوله : ثم :\r\nتمام اين حرفها از باب تنزل و مماشات يعنى همراهى با خصم است و گرنه حق اينست كه اصلا اخبار استصحاب قانون اليقين را شامل نمىشوند چنان كه به تفصيل گفته آمد مضافا به اينكه ممكن است ادّعا كنيم كه اخبار ظهور در شك در بقاء دارند و از اليقين انصراف دارند چون نوع اخبار در مورد شك در بقاء صادر شده .\r\nقوله : بقى الكلام :\r\nجواب سؤال پنجم : بنا بر اينكه اخبار لا تنقض قانون اليقين را شامل نشوند كما هو الحق آيا غير از اين اخبار مستند و مدرك علىحده‌اى براى اين قانون داريم يا خير ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمرحوم شيخ در جواب اين سؤال مقدمه‌اى آورده و معانى مختلف قانون اليقين را ذكر مىكنند و روى هريك جداجدا بحث مىكنند ، بطور كلى از قانون اليقين يكى از معانى سه‌گانهء ذيل قابل اراده شدن است :\r\n1 - ممكن است مطلوب به اين قانون هم عبارت باشد از اثبات اصل و حدوث شىء مشكوك فيه يعنى عدالت مثلا و هم عبارت باشد از اثبات بقاء و استمرار آن شىء يعنى عدالت تا زمانى كه مزيل و رافعى بيايد يعنى علم به فسق پيدا كنيم .\r\nبنابراين كليهء آثار اين موضوع يعنى عدالت برآن مترتب مىشود چه حدوثا و چه بقاء پس اگر روز جمعه به شخصى كه معتقد به عدالت او بود اقتدا كرده يا از او تقليد كرده و . . . صحيح است هكذا روز شنبه و . . . تا علم به فسق زيرا واضح است كه وقتى موضوع اثبات شد حكم نيز در ظاهر اثبات مىشود و تا زمانى كه موضوع ادامه داشته باشد حكم نيز ادامه دارد .\r\n2 - ممكن است مطلوب به اين قانون اثبات اصل حدوث عدالت در روز جمعه باشد با قطع نظر از بقاء و استمرار آن بنابراين كليه آثار عدالت يوم الجمعة فقط مترتب مىشود از اقتدا و تقليد يوم الجمعة و اگر نذر كرده كه اگر زيد روز جمعه عادل بود تا آخر هفته روزى يكدرهم صدقه بدهم بايد بدهد ولى ساير آثار عدالت در استمرار كه روز شنبه هم اقتدا كنم و . . .\r\nمترتب نمىشود .\r\n3 - ممكن است مطلوب به اين قانون اثبات موضوع يعنى عدالت نباشد بلكه صرفا ترتب آثار شرعيه در زمان اعتقاد باشد يعنى اينكه روز جمعه نماز خوانده ، اقتدار كرده و . . . عملش صحيح است و نيازى به اعاده ندارد ولى ساير آثار عدالت در استمرار و از حالا به بعد حتى اگر نذر كرده مترتب نمىشود چون موضوع عدالت اثبات نشد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nقوله : فان اريد :\r\nپس از بيان مقدمه مىگوئيم : اگر مراد معناى اوّلى باشد در اينكه آيا حجت است و پشتوانه‌اى دارد يا نه ؟ سه نظريه مطرح است :\r\n1 - شيخ اعظم ره و پيروانش مىگويند : قانون اليقين به اين معنا حجت نيست چون لا دليل عليه نه از قرآن دليل دارد و نه سنّت و نه اجماع و نه عقل و نه نباء عقلاء و تنها مدركى كه ممكن است داشته باشد اخبار لا تنقض است كه تفصيلا بحث شد كه اوّلا اراده دو قانون از اين اخبار ممكن نيست و مختص به استصحاب هستند و ثانيا برفرض اختصاص به قانون اليقين باز ارادهء اليقين به اين معنا از اين اخبار ممكن نيست چون شك در حدوث و شك در بقاء هركدام استقلال دارند و ارادهء حكم به حدوث و حكم به بقاء مستلزم استعمال در اكثر از معنا است و هو محال .\r\nقوله : نعم :\r\nاگر مورد به نحوى باشد كه برفرض اثبات حدوث ما يقين به بقاء و استمرار داشته باشيم در اينجا ممكن است به به بركت اخبار قانون اليقين اثبات شود و اصل حدوث مسلّم شود و استعمال در اكثر نيست ولى محذور ديگرى دارد كه اصل مثبت مىشود چون اثر آن اثبات استمرار و بقاء است و استمرار يا علم به آن اثر عقلى است و اصل مثبت چه استصحاب و چه برائت و چه اليقين حجت نيست .\r\nقوله : فهو تقدير على تقدير :\r\nيعنى اثبات بقاء با اين قانون در اين فرض تقدير بالاى تقدير است كه تقدير اول اينست كه فرض كنيم كه على تقدير الحدوث حتما باقى است و تقدير دوم اينست كه تازه اين حكم به بقاء هم على تقدير حجيت اصل مثبت باشد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nقوله : و ربّما :\r\n2 - نظريه دوّم : عده‌اى در مقابل شيخ اعظم بقول مطلق مىگويند :\r\nقانون اليقين به اين معنا حجت است و دو دليل آورده‌اند :\r\nالف : قانون شك بعد از تجاوز از محل : اين قانون مىگويد : اگر پس از تجاوز از محل شك كرديد به شك اعتنا نكرده و بنا را بر وجود و تحقق بگذاريد و در اينجا روز شنبه شك مىكنيم كه زيد روز جمعه عادل بود يا نه كه زمانش گذشته اين شك بعد از محل است و ارزشى ندارد و بنا را بر يقين سابق مىگذاريم .\r\nجوابش اينست كه اوّلا مناط قاعده تجاوز با قانون اليقين دو چيز است و ربطى به هم ندارند كما سيأتى .\r\nو ثانيا مورد جريان آن دو فرق دارد كما سيأتى .\r\nو ثالثا از همه اين‌ها كه بگذريم قانون تجاوز اصل حدوث را تضمين مىكند ولى مطلوب اثبات بقاء و استمرار هم هست و نسبت به استمرار قانون تجاوز جارى نيست چون از اين حيث شك قبل از تجاوز محل است نه بعد از آن پس اين دليل يا اجنبى و يا اخص از مدّعا است .\r\nب : قانون اصالة الصحة : اين اصل سه شعبه دارد يكى اصالة الصحة در فعل مسلم و ديگرى در قول مسلم و سوّمى در اعتقاد مسلم كه مورد بحث است گفته‌اند : اين مسلمان روز جمعه مثلا اعتقاد به عدالت زيد مثلا پيدا كرد حال روز شنبه شك مىكند در عدالت اصالة الصحة در اعتقاد حكم مىكند به اينكه بگوئيم اين اعتقاد صحيح بوده و روز جمعه عدالت داشته و به شك اعتنا نكنيد .\r\nجواب ما : اوّلا اصالة الصحة در اعتقاد حد اكثر دلالت مىكند كه مسلمان اين عقيده‌اى كه پيدا كرده از طرق صحيح و متعارف بوده نه از طرق فاسد مثل قول فاسق و . . . و امّا اينكه حتما اعتقاد او مطابق واقع هم هست يا نه اصلى به اين عنوان نداريم و ثانيا اصالة الصحة در اعتقاد اصل حدوث را\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nتضمين مىكند ولى بقاء و استمرار را دلالت ندارد چون در بقاء اعتقادى نيست و حال آنكه مطلوب اثبات را استمرار هم هست .\r\nقوله : و ربما فصل :\r\n3 - نظريه سوم : مرحوم كاشف الغطاء قائل به تفصيل شده : گاهى بعد از حصول شك سارى هم به مقدمات اعتقاد سابق التفات و توجه دارد و مىداند كه اعتقاد به عدالت زيد در روز جمعه از طريق فاسد و مقدمات باطله‌اى پيدا شده بود فى المثل از راه استخاره ، رؤيا .\r\nقول فاسق و . . . در اين فرض پس از شك سارى آن اعتقاد قبلى ارزشى ندارد و وجودش كالعدم است و لا يترتب عليه اثر .\r\nبه همان دليل كه مرحوم شيخ فرمودند كه لا دليل على اعتباره ولى گاهى در زمان سابق از مقدماتى اين اعتقاد برايش حاصل شده بود سپس آن اعتقاد براى چند دقيقه يا ساعت غيبش زد و از نظر وى غايب گرديد و وى به كلى غافل شد و بعد هم كه روز شنبه شك مىداند در عدالت يوم الجمعة اصلا نمىداند كه آن اعتقاد از چه راهى حاصل شده بود ؟ آيا از طرق معتبره ؟ يا مقدمات باطله ؟\r\nدر چنين صورتى آن اعتقاد قبلى ارزش دارد و بنا را برطبق همان يقين بگذارد و به شكش اعتنا نكند يعنى هم حكم به حدوث بكند و هم به بقاء .\r\nقوله : و هو :\r\nمرحوم شيخ مىفرمايند : اين تفصيل از نظريه دوّم كه بقول مطلق قانون اليقين را معتبر مىدانست اجود است زيرا كه بالاخره در قسمتى با ما همراه است و سخن حق را پذيرفته ولى در قسمت دوّم سخن ناصوابى دارد كه صرف ادّعا است و اتمام آن با دليل كار آسانى نيست .\r\nقوله : و ان اريد :\r\nاگر مراد از قاعدهء اليقين معناى ثانى باشد يعنى اصل حدوث عدالت\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nيوم الجمعة را اثبات مىكند و كارى به بقاء ندارد . . . خواهيم گفت : اليقين به اين معنا هم مثل معناى اول و ملحق به آن است و هيچ دليلى بر اعتبار آن قائم نيست زيرا كه اگر دليلى در كار باشد يا اخبار استصحاب است كه تفصيلا بحث شد و گفتيم شمول اين اخبار نسبت به اين قانون مستلزم استعمال لفظ در اكثر از معناى واحد است و يا آن دليل اخبار فراغ و تجاوز است كه مىگويد : پس از تجاوز از محلّ به شكّت اعتنا نكن كه اين هم .\r\nاوّلا كما سيأتى محل بحث است كه آيا امثال عدالت زيد و حيات عمر و و . . . از موضوعات و اوصاف و شرائط را اثبات مىكند و يا تنها به درد اجزاء مركب مىخورد ؟\r\nو ثانيا برفرض كه تعميم داشته باشد تنها به درد آثار سابقه مىخورد كه نسبت به آنها شك بعد از تجاوز از محل است و اخبار مىگويد آثارى را كه در روز جمعه مترتب كردى صحيح است و به شكّت اعتنا نكن [ كه معناى سوم است و سيأتى 
  ] و امّا اينكه خود موضوع يعنى عدالت يوم الجمعة را اثبات كنند تا آثار آن مترتب شود كه اگر نذر كرده روزانه درهمى را صدقه بدهد و . . .\r\nخير با اين اخبار قابل اثبات نيست چون نسبت به اين‌ها شك بعد از محلّ محسوب نمىشود حال اين آثار شرعيه را كه اثبات نكرد آثار و لوازم و ملازمات و مقارنات اتفاقيه غير شرعيه را بطريق اولى اثبات نخواهد كرد چون اشكال ديگرى هم پيدا مىكند كه اصل مثبت مىشود و هو ليس حجة و منظور از مقارنات غير شرعيه عبارتست از اينكه عدالت على تقدير الحدوث باقى و مستمر هم هست و . . .\r\nقوله : و ان اريد :\r\nو اگر مقصود از قانون اليقين معناى ثالث باشد [ و هو مجرّد امضاء الآثار التى ترتب عليها سابقا 
  ] فله وجه يعنى قانون اليقين را مىتوان پذيرفت\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو ادعاى بلا دليل نيست البته باز هم اخبار استصحاب اليقين را شامل نيست ولى قاعدهء فراغ و تجاوز و اخبارى كه دلالت دارند بر عدم اعتناء به شك بعد از تجاوز از محل يا بعد از فراغ از عمل اليقين به اين معنا را شامل مىشود .\r\nالبته باز هم بنا بر اينكه اين اخبار امثال ما نحن فيه را دلالت بكنند نه اينكه مخصوص اجزاء مركب و . . . باشند . متفرع بر اين مطلب اگر كسى در زمان سابق اعتقاد جزمى به طهارت پيدا كرد و بدنبال آن نماز خواند و سپس شك سارى پيدا كرد كه آيا آن اعتقاد قبلىام صحيح بوده يا باطل ؟ و آيا در زمان سابق واقعا من متطهر بودم يا خير ؟ بايد بنا را بر صحت اين نماز بگذارد و نيازى به اعاده و قضا نباشد .\r\nقوله : و لكن :\r\nتا اينجا فرمودند : فله وجه ، ولى از حالا با كلمهء لكن كه براى استدراك است مىفرمايند : و لكن اين بناگذارى بر صحت از باب حجيت و ارزشمندى آن اعتقاد سابق نيست تا قانون اليقين تعبدا حجت باشد .\r\nشاهد مطلب آنست كه اگر انسان در زمان سابق اصلا اعتقادى هم نداشت بلكه به كلى غافل بود از اينكه وضو دارد يا نه و با غفلت وارد نماز شد و پس از اتمام عمل شك كرد كه آيا وضو داشته يا خير باز هم .\r\nبنا را بر صحت مىگذارد حال اگر آن بناگذارى بر صحت بخاطر ارزشمندى اعتقاد سابق باشد تبعدا بايد در اين فرض چنين بنائى نباشد زيرا كه اعتقادى نبوده بلكه غفلت بوده درحالىكه اينجا هم بناگذارى صحيح است پس حكم به صحت از چه باب است ؟ از باب اينست كه عند المشهور شك در نماز پس از فراغ از نماز قابل اعتنا نيست خلافا لجماعتى از متأخر المتأخرين كه منع كرده از اين بناگذارى در خصوص طواف كه اگر شخصى پس از فراغ از طواف شك كند كه وضو داشته يا نه ؟ بايد اعاده كند و جاى بناگذارى بر صحت نيست و اين گروه از كسانى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nهستند كه قانون فراغ و تجاوز را تنها نسبت به اجزاء عمل جارى مىدانند .\r\nو امّا نسبت به شرائط از قبيل طهارت للطواف او الصلاة جارى نمىدانند و سيأتى .\r\nقوله : و الحاصل :\r\nچكيده سخن از اوّل جواب سؤال پنجم تا اينجا اين شد كه قانون اليقين ارزشى ندارد يعنى هرگاه مكلفى از روى قصور و عدم تمكن و يا از روى تقصير و كوتاهى نمودن به امرى از امور در زمانى از ازمنه معتقد شد چه آن امر موضوعى از موضوعات باشد .\r\nنظير عدالت زيد ، حيات بكر و . . . و چه حكمى از احكام از قبيل طهارت ، نجاست ، وجوب ، حرمت و . . . و چه آن اعتقاد از روى اجتهاد حاصل شود [ براى مجتهد 
  ] و يا از روى تقليد حاصل شود [ براى مقلد 
  ] و پس از مدتى آن اعتقاد قبلى به كلى زائل شد و شك سارى پيدا نمود در تمامى اين فروض پس از شك آن اعتقاد قبلى نفعى به حال وى نخواهد داشت و نمىتواند آثار آن موضوع يا حكم قبلى را الآن مترتب كند زيرا كه دليلى بر اعتبار آن اعتقاد قبلى حاصل نشد .\r\nپس چه كنيم ؟ بايد رجوع كنيم به ساير قواعد و اصول عمليه و لفظيه هم نسبت به خود آن معتقد سابق يعنى عدالت مثلا و هم نسبت به آثارى كه برآن مترتب كرده سابقا و در زمان اعتقاد و هم نسبت به آثارى كه برآن مترتب مىكند لاحقا .\r\nمثلا نسبت به خود عدالت به استصحاب عدم ازلى مراجعه مىكند و نسبت به آثار سابقه بنا را بر صحت مىگذارد و به اصالة الصحة مراجعه مىكند و نسبت به آثار لا حقه هم از اصول عدميه‌اى كه متناسب باشد مدد مىگيرد و اصالة البراءة و . . . جارى مىكند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nقوله : الثالث :\r\n\r\n[ امر سوم : در زمان لا حق هريك از بقاء و ارتفاع ما كان مشكوك و محتمل باشد 
  ]\r\nتا به حال در خاتمه مباحث استصحاب دو امر از امورى كه در اصل جريان استصحاب و تحقق معنا و مفهوم آن مدخليت داشتند ذكر شد كه يكى بقاء موضوع بود آن هم علما لا ظنا و ديگرى شك در بقاء بود نه شك در حدوث و اينك امر سوم از امورى كه در تحقّق مفهوم استصحاب دخيل و معتبر است اينست كه در زمان لا حق هريك از بقاء و ارتفاع ما كان مشكوك و محتمل باشد تا بگوئيم لا تنقض اليقين بالشك بنابراين اگر بقاء يا ارتفاع در زمان لا حق قطعى و مسلم بود ديگر جاى استصحاب نيست .\r\nبيان مطلب : بطور كلى : ادلّهء احكام شرعيه به دو دسته تقسيم مىشوند :\r\n1 - ادلّهء اجتهاديه و آنها عبارتند از ادله‌اى كه مبيّن احكام واقعيه مىباشند و مقصود از حكم واقعى هم عبارتست از احكامى كه در واقع و نفس الامر و در لوح محفوظ از براى اشياء و موضوعات به ملاحظه ذوات و ماهيات آنها و با قطع نظر از علم و جهل مكلف براساس مصالح و مفاسد واقعىاى كه در متعلقات آنها وجود دارد جعل و تشريع و ثبت و ضبط گرديده‌اند و يشترك فيها الجاهل و العالم و الكافر و المسلم .\r\nنظير الخمر حرام كه حرمت بر نفس خمر بار شده نه خمرى كه معلوم الخمريه باشد علم و جهل در ثبوت آن دخيل نيست و هكذا در الصلاة واجبة و . . .\r\nآرى علم شرط تنجّز يا علت تامه آن است .\r\n2 - ادلّه فقاهتيه و يا اصول عمليه كه عبارتند از ادلّه‌اى كه مبيّن حكم ظاهرى هستند و منظور از حكم ظاهرى عبارتست از احكامى كه در ظاهر و به ملاحظه جهل انسان نسبت به واقع در حق مكلف جعل شده‌اند و البته مختص به افراد جاهل و شاك مىباشند مثل اباحهء ظاهريهء استعمال دخانيات كه به بركت اصل برائت عند الشك اثبات مىگردد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nو ادلّه اجتهاديه بر دو قسم هستند :\r\n1 - ادله اجتهاديه قطعيه كه مفيد يقين هستند از قبيل خبر متواتر السند منصوص الدلالة و نص قرآنى و حكم عقل قطعى و اجماع محصل قطعى و . . .\r\n2 - ادله اجتهاديهء ظنيه كه مفيد ظن به واقع هستند ولى از ظنون معتبره مىباشند از قبيل ظواهر قرآن ، خبر واحد ثقه يا عدل ، شهرت فتوائيه على قول ، اجماع منقول على قول و . . . حال از قديم الايام در ميان فقها و اصوليين اين نكته از مسلمات بوده كه ادلّهء اجتهاديه بر ادله فقاهتى مقدم هستند و تا زمانى كه دليل اجتهادى باشد نوبت به اصل عملى نمىرسد و اين ضرب المثل شعارشان بوده كه الاصل دليل حيث لا دليل .\r\nو البته سرّ مطلب آنست كه اصول عمليه موضوعشان شك و عدم العلم و عدم الطريق الى الواقع است يعنى تنها در فرضى كه تمام راهها بسوى واقع مسدود باشد و ما در جهل و حيرت بمانيم مجازيم از اين اصول استفاده كنيم و واضح است كه با وجود دليل اجتهادى كه طريق بسوى واقع است چه دليل قطعى كه طريقيت آن الى الواقع و وجوب متابعت آن به حكم عقل است و چه دليل ظنى كه شارع مقدس آن را طريق قرار داده و به تعبير بهتر طريقيت ناقصه او را تكميل فرموده و امر كرده به اينكه نزّله منزلة العلم و به احتمالات خلافيه اعتنا نكن و . . . هركدام كه باشد با وجود راهى بسوى واقع نوبت به اصول عمليه نمىرسد و ادلّه اجتهاديه مورد را از مجراى اصول عمليه بيرون مىبرند و اين مقدار جاى بحث نيست و اصل التقديم لا ريب فيه است انما الكلام در چگونگى اين تقديم است ؟\r\nكه آيا از باب تخصّص و ورود است ؟ يا از باب حكومت ؟ و يا تخصيص ؟\r\nامّا نسبت به ادلّه اجتهاديه قطعيه : تقديم اين‌ها بر اصول عمليه از باب ورود است يعنى با قيام اين ادلّه اجتهاديه موضوع اصول عمليه كه عدم العلم و عدم الدليل و شك و تحير و جهل باشد وجدانا مرتفع مىشود و اذا جاء العلم\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nارتفع عدم العلم و التحير و . . . و هذا هو معنى الورود و هذا واضح لا ريب فيه .\r\nو امّا نسبت به ادله اجتهاديه ظنيه و يا امارات معتبره : اختلاف است كه اين تقديم از چه بابى است ؟ و مجموعا سه نظريه مطرح شده كه قبل از طرح انظار و بررسى ادلّهء آنها و انتخاب قول حق مقدمه‌اى را در رابطه با چهار اصطلاح مذكور تقديم مىدارم هرچند در جلد دوّم شرح رسائل در اوّل مباحث شك اين‌ها را معنا كردم و در آغاز جلد هفتم نيز به يارى حقّ خواهد آمد و كامل‌تر از اين‌ها در جلد سوم شرح اصول فقه در مبحث تعادل و تراجيح آورده‌ام و در اينجا به خلاصه‌اى بسنده مىكنم :\r\nامّا تخصّص : عبارتست از خروج الشّيء بنفسه عن موضوع الدليل يعنى دليلى آمده و حكمى را روى عنوانى بار كرده كه بطور خودكار افراد و مصاديقى از تحت آن عنوان خارجند و نيازى به اخراج و استثنا ندارند و اگر استثنائى بيايد منقطع خواهد بود نه متصل مثل جاءنى القوم كه از اوّل حمار را شامل نيست و اكرم العلماء كه از اول جهال را شامل نيست و أهن المستكبرين كه از اول مستضعفين را شامل نيست و . . .\r\nو در مورد تخصص نيازى به وجود دو دليل نيست بلكه يك دليل است كه افرادى را شامل است . . .\r\nو امّا ورود : آنست كه دو دليل داريم كه يكى از آن دو وارد و ديگرى مورود است و دليل وارد موضوع دليل مورد را وجدانا نابود مىسازد و با آمدن آن دليل ديگر مورد و موضوع ندارد حقيقتا نه تعبدا و تنزيلا و ادعائا مثلا ادلّه اجتهاديه قطعيه بر اصول عمليه عقليه و شرعيه ورود دارد و با قيام نص قرآنى شكى نمىماند تا اصلى جارى شود [ در ما نحن فيه مراد از تخصص و ورود به يك معنا است در عبارت مرحوم شيخ و لو در جاى ديگر هركدام معناى خاص به خود را دارند 
  ] .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nو امّا حكومت : آنست كه دو دليل در كار است كه يكى از آن دو و به مدلول لفظى و مطابقى بود ناظر به دليل ديگر و مفسّر آنست و متصرف در عقد الوضع و يا عقد الحمل آنست به گونه‌اى كه لو لا الدليل المحكوم لكان الحكام لغوا و حكومت گاهى به نحو تضييق است يعنى دائره موضوع دليل محكوم را كوچكتر مىكند .\r\nنظير اكرم العلماء [ دليل محكوم 
  ] با الفاسق ليس بعالم [ دليل حاكم 
  ] و گاهى به نحو توسيع است نظير المتقى عالم نسبت به اكرم العلماء و به قول مرحوم آشتيانى در بحر الفوائد گاهى به نحو اخراج است و گاهى به نحو ادخال و در عبارت مرحوم شيخ و معنى الحكومة . . . ناظر به اين دو شعبه است .\r\nو امّا تخصيص : آنست كه دو دليل در كار است يكى عام و ديگرى خاص و دليل خاص بگونه‌اى نيست كه لو لا العام لغو باشد بلكه مستقلا مفهم مراد است و در ظاهر با دليل عام تعارض مىكنند منتها دليل خاص بر عام مقدم باشد از باب اينكه اقوى دلالة است و اگر احيانا در موردى دليل عام اقوى بود عام بر خاص مقدم مىشود و ميان اين چهار اصطلاح ما به الاشتراك و مابه‌الامتيازهائى وجود دارد كه در جاى خود مطرح شده .\r\nحال با عنايت به اين مقدمه مىگوئيم : در نحوه تقديم امارات ظنيه بر اصول عمليّه سه قول است .\r\n1 - گروهى به پيروى از صاحب رياض قائل به تخصيص هستند يعنى ادلّهء امارات را مخصص عمومات ادلّهء استصحاب مىدانند .\r\n2 - گروهى به پيروى از شيخ انصارى ره قائل به حكومت هستند يعنى دليل اماره را بر دليل اصل حاكم مىدانند .\r\n3 - و گروهى از قبيل صاحب فصول و ديگران طرفدار تخصّص و ورود هستند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدليل قول اوّل : [ اين قسمت را مرحوم شيخ در رسائل در اين بحث متعرض نشده ولى با استفاده از سخنان مرحوم آشتيانى مىآوريم 
  ] . درست است كه نسبت ما بين ادلّهء حجيت امارات با ادلّه حجيت استصحاب از لحاظ مورد و مجرا عموم و خصوص من وجه است زيرا كه مفاد ادلّه حجيت امارات اينست كه اماره [ مثل بينه در موضوعات و خبر واحد در احكام و . . . 
  ] مطلقا حجت و واجب الاتباع است اعم از اينكه مخالف با حالت سابقه باشد يا خير .\r\nو مفاد دليل استصحاب اينست كه استصحاب حجت است و بايد برطبق حالت سابقه عمل كرد مساوى است كه اماره‌اى بر خلاف حالت سابقه باشد يا نباشد مادّه افتراق امارات آنجائى است كه شك ما حالت سابقه نداشته باشد كه جاى استصحاب نيست و ماده افتراق استصحاب آنجائى است كه اماره‌اى بر خلاف يا وفاق حالت سابقه نباشد و الّا جارى اصل نيست و ماده اجتماع در موردى است كه يقين سابق نسبت به امرى داشتيم و الآن شك لا حق داريم ولى اماره‌اى بر خلاف هم قائم است .\r\nدر اينجا دليل اصل مىگويد : استصحاب جارى كن و بنا را بر حالت سابقه بگذار و دليل اماره مىگويد از اماره استفاده كن و با هم تعارض مىكنند از طرفى هم در مورد حجيت امارات كسى قائل به تفصيل نشده كه در موردى كه استصحاب جارى مىشود جاى اماره نيست در غير آن جارى است بلكه آنكه اماره را حجت مىداند مطلقا حجت مىداند و آنكه معتبر نمىداند مطلقا معتبر نمىداند ولى در مورد استصحاب چنين نيست .\r\nو لذا اگر در ماده اجتماع استصحاب را مقدم بداريم به ناچار بايد بگوئيم اماره به كلى حجت نيست و لا يلتزم به الخصم اى القائل بالحكومة او الورود ولى اگر اماره را مقدم بداريم مانعى پيش نيامده و در ساير موارد به استصحاب عمل مىشود پس اين مورد عموم و خصوص من وجه است ولى يعامل معه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمعاملة العموم و الخصوص المطلق كما مرّ فى اوّل مباحث الشك فى ج 2 .\r\nجواب ما : تخصيص فرع بر تعارض است و تعارض فرع بر اينست كه دو دليل در عرض هم باشند و در ما نحن فيه دليل اصل با دليل اماره در عرض هم نيستند بلكه در طول هم هستند و دليل اماره مقدم است بر دليل اصل چون طريق بسوى واقع و نازل به منزله علم است فلا تصل النوبة الى التعارض و بعده الى التخصيص .\r\nدليل قوم دوّم : در موردى كه فرضا حالت سابقه‌اى در كار است و استصحاب قابل جريان است مثلا يقين به طهارت ثوب داشتيم و الآن شك داريم اگر فرضا بينه‌اى قائم شد به اينكه لباس شما متنجس شده واضح است كه با قيام اماره هم شك نابود نشد ولى مع‌ذلك شارع مقدس بينه را در حق ما حجت كرده و فرموده صدق العادل يا اعمل بالبيّنة .\r\nو معناى اين سخن اينست كه نزّله منزلة العلم يعنى همان‌طورىكه اگر علم داشتى كليه آثار را مترتب مىكردى حالا هم كه ظن معتبر بر نجاست آمده همان آثار را مترتب كن و به اماره با ديد علم بنگر و به احتمالات خلافيه اعتنا نكن و واضح است كه از جمله احتمالات خلافيه همين استصحاب طهارت است كه دليل حجيت بينه مىگويد آن را ناديده بگير و تنزيلا بگو شكى نيست و هذا معنى الحكومة .\r\nدليل قوم سوّم : [ اين عدّه دلائلى دارند كه مرحوم شيخ در رسائل به دو دليل اشاره كرده و البته از ظاهر كلام شيخ ره مستفاد است كه اين دو يك دليل هستند به دو بيان ولى هم از دقت در كلام پيدا است و هم مرحوم آشتيانى تصريح كرده‌اند كه اين دو دو دليل هستند 
  ] .\r\nامّا دليل اوّل :\r\nاينكه مىگويند موضوع اصول عمليه و من‌جمله استصحاب شك است\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو در ادلّه استصحاب هم آمده كه لا تنقض اليقين بالشك مراد از شك عدم العدم نيست تا شما بفرمائيد : با قيام امارهء ظنيه هم عدم العلم وجدانا باقى است و مرتفع نمىشود فلا معنى للورود بلكه شك به معناى تحير است و لا ريب در اينكه با قيام امارهء ظنيه معتبره تحير رخت مىبندد و اطمينان خاطر و آرامش جايگزين آن مىشود پس موضوع اصل وجدانا نابود شد و هذا معنى الورود .\r\nدليل دوّم : سلمنا كه شك به معناى عدم العلم است و با قيام اماره هم عدم العلم منتفى نيست چون اماره ظن‌آور است نه علم‌آور ولى اين با قطع نظر از دليل حجيت است امّا مع الالتفات به ادلّه حجيت ما قطع به حجيت اماره پيدا مىكنيم و در حقيقت عمل به اماره عمل به آن پشتوانهء قاطع است و علىهذا نقض حالت سابقه نقض يقين به شك نيست بلكه نقض يقين به يقين است و هذا هو معنى الورود .\r\nقوله : و فيه :\r\nاز دو دليل مذكور دو نوع جواب مىدهيم : 1 - جواب اختصاصى از هركدام 2 - جواب اشتراكى امّا جواب اختصاصى از اوّلى : ما قبول نداريم كه شك در لسان اخبار به معناى تحير باشد بلكه به قرينهء مقابلهء شك با يقين ، شك به معناى عدم اليقين است كه با قيام اماره هم موجود است فلا وجه للورود .\r\nو امّا جواب اختصاصى از دوّمى : درست است كه امارات پشتوانه قاطع دارند ولى اخبار كه گفته لا تنقض . . . بل انقضه بيقين آخر منظور از يقين آخر يقين بر خلاف حالت سابقه است يعنى مثلا يقين به عدالت داشتى حالا يقين به عدم آن دارى نه اينكه مراد يقين به امر ديگرى باشد كه اعتبار و حجيت امارات باشد پس مغالطه نشود [ اين دو جواب را مرحوم آشتيانى در بحر آورد 
  ] .\r\nو امّا جواب اشتراكى از هر دو : به صرف اينكه شك را به معناى تحير بگيريم [ در دليل اوّل 
  ] يا به صرف اينكه بگوئيم امارات ظنيه پشتوانه قاطع دارند\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n[ دليل دوّم 
  ] كافى نيست براى تقدم امارات بر اصول از باب ورود زيرا كسى را رسد كه بگويد :\r\nهمان‌طورىكه امارات دليل قاطع بر حجيت دارند همچنين استصحاب هم دليل قاطع دارد .\r\nو همان‌طورىكه دليل اماره عام است همچنين دليل اصل نيز عموميت دارد [ چنان كه در دليل قول به تخصيص گفته آمد 
  ] آنگاه حد اكثر اينست كه در ماده اجتماع تعارضا و تساقطا فلا وجه للتقدم مگر از راه حكومت كه ما پيش آمديم و بيان كرديم و گرنه راه ديگرى نيست .\r\nقوله : و كيف كان :\r\nمرحوم صاحب فصول فرموده : يكى از شرائط عمل به استصحاب آنست كه يك دليل اجتهادى بر خلاف حالت سابقه در ميان نباشد و گرنه حق نداريم استصحاب جارى كنيم مرحوم محقق قمى اعتراض نموده به اينكه : ما اين شرط را قبول نداريم زيرا كه استصحاب نيز خود يكى از ادلّه است و اخبار لا تنقض تعميم دارند و شامل مىشوند حتى موردى را كه دليلى بر خلاف حالت سابقه باشد .\r\nآنگاه در چنين موردى گاهى دليل بر استصحاب مقدم مىشود همانند تقديم اذا شككت فابن على الاكثر بر استصحاب عدم اتيان به ركعت رابعه در شك بين سه و چهار و گاهى استصحاب بر دليل اجتهادى مقدم مىشود [ كه ذيلا در توضيح استشهاد ميرزاى قمى خواهد آمد 
  ] و گاهى هيچ‌كدام ترجيح پيدا نمىكنند و لذا شرط شما بدون وجه است .\r\nسپس استشهاد كرده‌اند به اين فرع فقهى كه اگر شخصى مفقود الاثر شد و نمىدانيم زنده است يا مرده استصحاب حيات مىگويد بنا را بر حيات بگذار تا زمانى كه بطور عادى علم به موت بيايد مثلا چهل يا پنجاه سال از غيبت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nآدم سى يا چهل‌ساله بگذرد و گرنه تا آن موقع تقسيم اموال او حرام است و . . .\r\nولى رواياتى داريم مبنى بر اينكه تا چهار سال بايد فحص كرد و اگر اثرى پيدا نشد اموال او تقسيم مىشود ميان وارث و او را مرده حساب مىكنيم و . . .\r\nحال با اينكه اماره بر خلاف وجود دارد مع‌ذلك جمعى از استصحاب مدد گرفته‌اند پس چه دليل بر خلاف حالت سابقه داشته باشيم و چه نداشته باشيم استصحاب قابل جريان است .\r\nمرحوم شيخ ره مىفرمايند : ظاهر تعبير مرحوم صاحب فصول اشتباه‌انداز است و خالى از مسامحه نيست بيان ذلك : بطور كلى دليلى كه در مقابل استصحاب واقع مىشود بر دو قسم است :\r\n1 - دليلى كه بر خلاف حالت سابقه است و دلالت مىكند بر خلاف آن ظاهرا همانند اذا شككت فابن على الاكثر كه مخالف با عدم الاتيان است و . . .\r\n2 - دليلى كه بر ارتفاع حالت سابقه دلالت مىكند امّا علما و امّا ظنّا مثلا استصحاب مىگويد عدالت يا طهارت باقى است ولى بينه مىگويد طهارت يا عدالت مرتفع شده و بجاى آن نجاست يا فسق آمده و . . . قسم اول اگر تام السند و الدلالة باشد مخصص عموم استصحاب است و قسم ثانى حاكم يا وارد بر استصحاب است .\r\nآنگاه اگر مراد صاحب فصول اولى بود اعتراض ميرزا وارد بود ولى قطعا مراد اولى نيست .\r\nزيرا كه اگر مراد اولى باشد البته دليل بر خلاف حالت سابقه مع تماميته مخصص عام لا تنقض مىشود ولى اين شرط اختصاص به استصحاب ندارد بلكه عمل به هر عامى و اجراء اصالة العموم در هر عامى مشروط به فحص و يأس و نبود مخصص معتبر است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبلكه مراد ايشان دوّمى است زيرا كه اين مخصوص استصحاب است و اگر اين بود چنان كه دليل بر ارتفاع علمى باشد وارد و اگر ظنى باشد حاكم بر استصحاب است فلا وجه للاستصحاب مع وجود الدليل علمى الارتفاع .\r\nپس سخن صاحب فصول توجيه شد و اعتراض محقق قمى مردود شد چون مبنى بر ظاهر كلام فصول بود سپس اضافه مىكنند كه در عدم ورود اين اعتراض فرقى نيست ميان اينكه ما استصحاب را از اصول عمليه دانسته و از باب تعبد آن را حجت بدانيم كه در اين صورت چنان كه گفته آمد كليه ادلّه امارات ظنيه بر استصحاب مقدم مىشود آن هم از باب حكومت و هيچ موردى نمىماند كه استصحاب ترجيح پيدا كند يا تعارض پيش آيد آن‌چنان‌كه محقق قمى گفت و يا استصحاب را از باب ظن حجت بدانيم كه باز هم احدى از طرفداران حجيت امارات را سراغ نداريم كه با وجود اماره بر خلاف از ظن استصحابى استفاده كنند بر اماره را مقدم داشته‌اند [ البته در باب حجيت استصحاب از جهت افادهء ظن سه مبنا بود كه قبلا ذكر شد 1 - ظن شخصى به وفاق ملاك است 2 - ظن شخصى به خلاف قادح است 3 - ظن نوعى ملاك است كه مرحوم آشتيانى روى هر سه مبنا را محاسبه نموده كه وارد آن بحث نمىشويم و اگر كسى مايل بود مراجعه كند 
  ] .\r\nقوله : و امّا ما استشهد :\r\nو امّا مسئله فرعيه‌اى كه محقق قمى بدان استشهاد كرد كه مسئله مال شخص مفقود . . . باشد جوابش اينست كه استصحاب حيات دلالت مىكند بر بقاء حيات مفقود الاثر چه قبل از چهار سال و چه بعد از آن و دليلى كه در مقابل اين استصحاب مىتواند باشد دو گونه است :\r\n1 - ممكن است بيّنه قائم شود بر موت و يا بوسيلهء شياع موت مفقود الاثر ثابت شود [ البته اگر شياع در اينجاها حجت باشد 
  ] چنين دليلى دلالت مىكند\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبر ارتفاع حالت سابقه واقعا منتها ظنا لا علما و واضح است كه با وجود دليل اجتهادى بر ارتفاع ما كان جاى استصحاب نيست .\r\n2 - و ممكن است رواياتى امثال اخبار وارده در باب مفقود الاثر باشد كه صرفا در ظاهر ما را متعبد مىكند به اينكه تا چهار سال بنا را بر حيات بگذار استصحابا ولى پس از آن بنا را بر موت گذاشته و آثار موت را مترتب كن كه اين دليل مخالف با استصحاب و بناگذارى بر حالت سابقه است .\r\nنظير اذا شككت فابن على الاكثر كه مخالف با استصحاب عدم اتيان به ركعت مشكوك است آنگاه اگر اين اخبار از لحاظ سند و دلالت كامل باشند و از لحاظ نسبت هم اخص مطلق باشند بر استصحاب مقدم مىشوند ولى اگر قصورى از حيث سند يا دلالت داشته باشند وجهى براى تقدم آنها بر استصحاب نيست بلكه عموم لا تنقض است كه حاكم است .\r\nقوله : ثم المراد :\r\nدر اين قسمت مرحوم شيخ نكاتى را به عنوان تمهيد و زمينه‌سازى براى مباحث اصلى كه در پيش داريم بيان مىكنند :\r\nنكته اوّل : اينكه گفته شد ادلّه اجتهاديه بر اصول عمليه و من‌جمله بر استصحاب مقدم مىشوند منظور از دليل اجتهادى چيست ؟ مىفرمايد : دليل اجتهادى در مقابل دليل فقاهتى و يا اصل عملى است و منظور از ادلّه اجتهاديه عبارتند از كليه امارات ظنيه‌اى كه شرع مقدس آنها را در حق ما حجت و واجب الاتباع فرموده آن هم نه تعبدا بلكه به مناط حكايت آنها از واقع و كاشفيت آنها از احكام واقعيه و افادهء ظن به واقع منتها ظن نوعى و شأنى نه شخصى و فعلى و دليل اجتهادى هم دو قسم است .\r\n1 - دليل اجتهادى بر حكم شرعى واقعى كه مفيد ظن به حكم شرعى است و كاشف از حكم واقعى است همانند خبر ثقه ، ظواهر و . . . از اين قسم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدر لسان قوم به ادلّه تعبير مىشود .\r\n2 - دليل اجتهادى بر موضوعى از موضوعات كه مفيد ظن به موضوع است همانند بيّنه كه عدالت و فسق و . . . را اثبات مىكند و ظن نوعى به آن مىآورد و شياع كه رؤيت هلال را اثبات مىكند و . . . و از اين قسم به امارهء معتبره تعبير مىشود البته ناگفته نماند كه الدليل و الامارة كالظرف و الجار و المجرور و كالفقير و المسكين اذا افترقا اجتمعا و اذا اجتمعا افترقا .\r\nو منظور از دليل فقاهتى يا اصل عملى آن دليلى است كه مبين حكم ظاهرى و وظيفه ظاهريه است و صرفا يك سلسله وظائف عمليه تعبديه‌ايست كه در حق جاهل شاك مقرر شده به منظور خروج وى از حيرت و گرنه كارى با واقع ندارد و خود اين‌ها بر دو قسمند :\r\n1 - برخى از ادلّه فقاهتيه هستند كه مفيد ظن به واقع هستند و فى الجملة حكايتگرى و كشف دارند ولى شرع مقدس آنها را از اين زاويه معتبر نساخته بلكه تعبدا حجت كرده .\r\nنظير استصحاب در باب شك در رافع كه و لو ظن به بقاء ما كان مىآورد امّا اين ظن ارزشى ندارد و لذا ما معتقديم كه استصحاب از اصول عمليه است و تعبدا در حق ما حجت شده .\r\n2 - و پاره‌اى از ادله فقاهتيه هيچ‌گونه كاشفيتى از واقع ندارند بلكه صددرصد در فرض شك و جهل به واقع در حق ما تشريع شده‌اند و غير از وظيفه عمليه بودن هيچ نقشى ندارند مثل اصل برائت عقلى و نقلى كه صرفا رفع عقاب مىكند و توسعه و آزادى مىدهد و هكذا اصالة التخيير و الاحتياط و الطهارة . . .\r\nو همان‌طورىكه دليل اجتهادى هم در احكام بود و هم در موضوعات هكذا اصول عمليه نيز هم در شبهات حكميه جارى مىشوند هم در\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nشبهه موضوعيه .\r\nنكته دوّم در غالب موارد مصاديق ادلّه اجتهاديه و امارات معتبره چه در احكام و چه در موضوعات روشن است مثلا بينه در موضوعات ، شياع ، اقرار و . . . يا مثلا خبر ثقه در احكام ظاهر كتاب ، شهرت فتوائيه على قول و . . . همچنين در غالب موارد مصاديق ادله فقاهتيه واضح است .\r\nنظير اصل برائت احتياط ، تخيير ، اصالة الطهارة ، اصالة الحليه و . . .\r\nولى در پاره‌اى از موارد هم امر بر ما مشتبه مىشود كه آيا فلان دليل معتبر از مصاديق ادلّه اجتهاديه است يا از مصاديق ادله فقاهتيه ؟\r\nمنشأ شبهه اينست كه از ادلّه حجيت آن نتوانستيم استفاده كنيم كه شارع مقدس آن را به چه مناط حجت كرده ؟ آيا به مناط كشف از واقع تا اماره باشد ؟ يا به مناط تعبد تا اصل باشد مثل استصحاب كه تفصيلا گفته آمد كه در آن دو مبنا وجود دارد :\r\n1 - از امارات ظنيه باشد .\r\n2 - از اصول عمليه باشد و مثل قاعدهء يد ، قانون تجاوز و فراغ ، قرعه ، اصالة الصحة در فعل مسلم و . . . كه هركدام به تفصيل در ادامهء بحث خواهد آمد و بايد در ادلّه دقت كرد كه با اماره بودن مناسب‌تر است يا با اصل بودن ؟\r\nنكته سوّم : گاهى پيش مىآيد دو اماره با يكديگر تعارض مىكنند و ما نمىدانيم كدام مقدم است ؟ و على فرض التقديم از چه باب است ؟\r\nتخصيص ؟ ورود ؟ حكومت ؟ كه تفصيلا در باب تعادل و تراجيح خواهد آمد كما اينكه گاهى يك اماره با يك اصل عملى تعارض مىكند و مسلّم اماره مقدم است از باب حكومت عندنا كه تفصيلا ذكر شد و گاهى دو اصل كه هر دو اصل عملى بود نشان محرز است ولى در تقدم يكى بر ديگرى عند المعارضه مردّد مىشويم كه آيا تقديم است يا تعارض و تساقط ؟ و اگر تقديم است\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو احد التنزيلين بر ديگرى مقدم مىشود از چه باب است ؟ حكومت ؟\r\nورود ؟ و . . . مثلا اگر فرض كنيم كه قاعده يد و استصحاب هر دو از اصول عمليه باشند و تعارض كنند كدام مقدم است ؟ و . . .\r\nنكته چهارم : لا ريب در اينكه اگر استصحاب با اصلى از اصول عمليه ثلاثهء ديگر يعنى برائت و احتياط و تخيير معارضه كند استصحاب مقدم است امّا آيا اين تقديم از باب ورود است ؟ يا حكومت ؟ و . . . جاى بحث دارد كه بايد روشن شود .\r\nقوله : فلا بدّ من التكلم : با عنايت به نكات مذكور مبحث خود را در شش مقام قرار مىدهيم .\r\nمقام اوّل : هرگاه دليل اجتهادى قطعى با استصحاب مقابله كند قطعا دليل اجتهادى مقدم است و نوع تقديم هم از باب ورود است به بيانى كه در اوائل الثالث گفته آمد .\r\nمقام دوّم : هرگاه دليل اجتهادى ظنى با استصحاب مقابله كند باز هم لا ريب در تقديم آن بر استصحاب منتهى در نوع تقديم نزاع بود كه ما حكومت را برگزيديم و اين دو مقام بحثش تمام شد .\r\nمقام سوّم : هرگاه استصحاب با قاعدهء يد و اصالة الصحة معارضه كند كدام مقدم است ؟ و از چه باب ؟\r\nمقام چهارم : هرگاه استصحاب با قانون قرعه معارضه كند كدام مقدم است ؟ از چه باب ؟\r\nمقام پنجم : هرگاه استصحاب با اصل برائت و احتياط و تخيير معارضه كند كدام مقدم است ؟ از چه باب ؟\r\nمقام ششم : هرگاه استصحابى با استصحاب ديگر معارضه كند كدام مقدم است ؟ از چه باب ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n( مقام اوّل ) قوله : و امّا الكلام :\r\n\r\n[ سه مسئله در مقام اول 
  ]\r\nمقام اول از سه مقامى كه مرحوم شيخ بيان مىكنند و مقام سوم از شش مقامى كه اشاره شد پيرامون معارضهء استصحاب با برخى از امارات معتبره و قواعد فقهيه است از قبيل قاعده يد ، اصالة الصحة و . . . و در اين رابطه سه مسئله مورد بحث است :\r\n\r\nمسئله اوّل : قاعدهء يد و استصحاب :\r\nبطور كلى اموالى كه در دست مسلمين است و مسلمانها برآن اموال يد دارند در يك تقسيم به سه دسته تقسيم مىشوند :\r\n1 - اموالى كه يقينا ملك طلق ذى اليد است در اينجا به يقين عمل نموده و تمام آثار مالكيت واقعيه را بر اين مال مترتب نموده و شرعا مجازيم از ذو اليد خريدارى كرده و استفاده كنيم و . . .\r\n2 - اموالى كه يقينا ملك ذى اليد نيست و بنا حق در اختيار او قرار گرفته اين نيز وضعش روشن است كه حق نداريم با او معامله كنيم و در اين مال تصرف كنيم و . . .\r\n3 - اموالى كه شخص مسلمان بر آنها يد دارد و ما فقط در ظاهر مىبينيم كه اين مال در تحت قدرت و سلطنت او است ولى يقين نداريم كه حتما ملك او است يا حتما ملكش نيست و تنها مأموريم كه به حكم قاعدهء يد كه امارهء ملكيت است در ظاهر ذى اليد را مالك حساب كنيم خود اين قسم دو شعبه دارد :\r\n1 - اموالى كه اين شخص بر آنها يد دارد و يد او مسبوق به يد غير و ملك غير نيست مثل صيادى كه ماهى را از دريا صيد كرده و شكارچى كه وحشى را از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبيابان شكار كرده و . . . كه يد او مسبوق به ملك غير نيست .\r\n2 - اموالى كه اشخاص بر آنها يد دارند و مىدانيم كه يدشان مسبوق به ملك غير است همانند اهل بازار كه امتعه و اجناسى كه در مغازه‌ها وجود دارد اعم از خوراكى و پوشاكى و . . . نوعا از شهر ديگر و از صاحب كارخانه و . . .\r\nخريدارى كرده و به‌هرحال ملك او نبوده در چنين موردى بحث داريم .\r\nكه از طرفى قاعدهء يد حكم مىكند به اينكه اين فرد بازارى مالك اين كالاها باشد و مشترى بتواند تمام آثار ملكيت را برآن مترتب كند و از طرفى استصحاب عدم ملكيت حكم مىكند به اينكه اين مال در ملك اين ذى اليد داخل نشده و همچنان به ملك مالك اصلى باقى است و ما مجاز نيستيم آثر ملكيت را مترتب كنيم .\r\nو بالجمله قاعدهء يد مثبت و استصحاب عدم نافى است و متعارضانند حال كدام مقدم است ؟ آيا استصحاب را مقدم بداريم يا قاعدهء يد را ؟\r\nمقدمه : همان‌طورىكه در باب استصحاب دو مبنا بود : 1 - اماره بودن 2 - اصل عملى بودن همچنين در رابطه با قاعدهء يد هم اختلاف است كه آيا از امارات ظنيه است و به مناط كشف از واقع ارزش دارد ؟ يا از اصول عمليه است كه به مناط تعبد حجت شده ؟ دو نظريه مطرح است 1 - عده‌اى قاعدهء يد را اماره مىدانند و دليلشان اينست كه ما اجمالا مىدانيم كه در خارج غالب يدها يد حقّه است يعنى يا يد مالك واقعى است و يا يد نايب عرفى او است كه وكيل باشد و يا يد نايب شرعى او است كه ولّى باشد و قليلى از يدها يد غير حقه و عدوانى است مثل يد سارق ، غاصب ، مقبوض به عقد فاسد و . . . آنگاه در خارج اگر ما به يدى برخورديم .\r\nفى المثل وارد مغازه‌اى شده و خواستيم جنسى خريدارى كنيم و شك كرديم كه آيا يد صاحب مغازه يد حقه است يا عدوانى ؟ قانون غلبه پيدا مىشود و آن\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاينكه : الظن يلحق الشّيء بالاعم الاغلب يعنى چون اغلب يدها يد حقه است در اين مورد هم احتمال قوى مىدهيم كه چنين باشد و ظن طريقيت دارد نه اينكه موضوعيت داشته و هذا معناى اماره بودن .\r\nسؤال : چرا شرع مقدس به غلبه اكتفا كرده و آن را در حق ما حجت قرار داده و تحصيل علم را لازم نفرموده ؟\r\nجواب : از باب مصلحت تسهيل على العباد كه جزء مصالح نوعيه بوده و بر مصلحت شخصى تقدم دارد و اصولا فلسفهء حجيت امارات ظنيه بر مبناى طريقيت محضه همين مصلحت تسهيل است كما ذكر فى محلّه .\r\nعقيدهء مرحوم شيخ هم همين اماره بودن است منتها بيانيهء جداگانه‌اى دارند كه ذيلا در ادامه بحث خواهد آمد .\r\n2 - و عده‌اى قاعدهء يد را از اصول عمليهء تعبديه مىدانند بدين معنا كه يد يا اصلا كاشف از واقع نيست و يا اگر كاشفيت دارد شرع مقدس آن را از باب كشف حجت نكرده بلكه تعبدا حجت كرده و دليل اين عده آنست كه ارزشمندى يد يك ضرورت اجتناب‌ناپذير است زيرا كه قوام نظام معاملات مسلمين بر يد استوار است و لو لا يد بازارى براى مسلمين برپا نبود و لذا از باب ناچارى بايد به يد ترتيب اثر بدهيم چه كاشف باشد يا نه يعنى تعبد محض است و كشف ملاك نيست نظير اصالة الطهارة فى كل شىء شك فى طهارته و نجاسته كه يك اصل تعبدى است و از باب ضرورت ارزشمندى شده و گرنه اختلال نظام زندگى پيش مىآيد و يلزم كه انسان از تمام نعمتهاى دنيوى به يك لقمه غذا و يك جرعه آب قانع شود و لا يلتزم به احد من العقلاء فضلا عن الفقهاء و فضلا عن الشارع المقدس و در ذيل روايت حفص بن غياث هم كه در رابطه بايد وارد شده به همين ضرورت قطعى اشاره شده كه و لو لا ذلك لما قام للمسلمين سوق و اصولا استدلال فوق از همين حديث سرچشمه گرفته است .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبا حفظ اين مقدّمه مىگوئيم : در رابطه با تعارض استصحاب با قاعدهء يد سه قول و يا لا اقل سه وجه مطرح است :\r\n1 - از سخنان فاضل نراقى در مستند الشيعة استفاده مىشود كه عند المعارضه هيچ‌كدام مقدم نمىشوند بلكه تعارضا و تساقطا كه مرحوم شيخ اين نظريه را متعرض نشده بلكه مرحوم آشتيانى نقل و نقد فرموده .\r\n2 - از عبارت مرحوم شيخ در و امّا حكم المشهور استفاده مىشود كه ممكن است يا كسى قائل شده به تقدم استصحاب بريد كه ذيلا نقل و نقد خواهد شد .\r\n3 - عقيدهء مشهور متقدمين و متأخرين اينست كه عند المعارضه قاعده يد بر استصحاب مقدم مىشود مطلقا يعنى چه يد را از امارات بدانيم و چه از اصول عمليه تعبديّه .\r\nامّا بنا بر اماره بودن يد : تقدم واضح است زيرا كه ادلّه امارات ظنيه بر ادله اصول عمليه مقدم هستند و لا ريب در اينكه الاصل دليل حيث لا دليل چنانچه قبلا گفته آمد و تقديم هم از باب حكومت است يعنى با قيام قاعده يد تنزيلا و ادّعاء مىگوئيم كانّ شكى نيست تا جاى استصحاب باشد و معناى ادلّه حجيت يد اينست كه : اعمل باليد اى نزله منزلة العلم و به احتمالات خلافية اعتنا نكن كه از جمله آنها همين استصحاب عدم ملكيت است و هذا هو معنى الحكومة .\r\nو امّا بر مبناى اصل بودن : باز هم قاعدهء يد مقدم است اوّلا بدليل اينكه اگر استصحاب را مقدم بداريم همان محذور منصوص لازم مىآيد كه لما قام للمسلمين سوق و احدى به اين لازم ملتزم نمىشود نه وجدان نه عقل نه عرف و عقلا و نه شرع مقدس .\r\nو ثانيا بدليل اينكه اگر استصحاب برنده شود يلزم حمل قاعدة يد با آن‌همه اهميت بر فرد نادر كه همان چند موردى كه يد مسبوق به ملك غير نيست و حمل بر فرد نادر اين‌همه هياهو ندارد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو ثالثا اگر استصحاب را مقدم كنيم يلزم قاعدة يد بطور كلى لغو باشد چون در 98 % موارد كه استصحاب عدم ملكيت جارى است در آن موارد نادر هم اصل عدم حدوث سبب ملكيت جارى مىشود پس قاعده يد عبث مىشود و هو قبيح لا يصدر من الحكيم .\r\nامّا و لا عكس يعنى اگر در اين موارد ما قاعدهء يد را مقدم بداريم براى استصحاب دهها مورد ديگر باقى مىماند و هيچ محذورى از محاذير مذكور پيش نمىآيد .\r\n[ نكته : اگر قاعدهء يد نسبت به استصحاب اخص مطلق باشد كه تقديمش واضح است و اگر عام و خاص من وجه باشند باز در ماده اجتماع قاعده يد مقدم مىشود چون هر عامى كه حملش بر ماده افتراق آن تالى فاسد داشته باشد آبى از تخصيص است و ماده اجتماع را به اين عام بايد داد و عام لا تنقض را بايد تخصيص زد و با اين عامين من وجه بنوع عام و خاص مطلق معامله مىشود 
  ] .\r\nقوله : و امّا حكم المشهور :\r\nاگر كسى بگويد : ما موردى را سراغ داريم كه مشهور فقها در آن مورد اصل عدم و استصحاب عدمى را بر قاعده يد مقدم داشته‌اند و آن اينست كه دو نفر بر سر مالى نزاع دارند كه احدهما ذى اليد و ديگرى خارجى است و صورت نزاع اينست كه شخص خارجى مدعى است كه اين كتاب مثلا ملك من است و بايد برگردانى و ذو اليد انكار مىكند كه ملك مدعى باشد و مىگويد ملك خودم هست سپس اضافه مىكند به اينكه من از شماى مدعى خريدارى كرده و مدعى اين را انكار دارد در چنين موردى مشهور فرموده‌اند اگر ذو اليد بينه بر شراء دارد قول او مقدم مىشود و گرنه مدعى خارجى قسم مىخورد و به نفع او حكم مىشود چون اصل عدم ملكيت اين ذى اليد جارى مىشود حال چه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاشكالى دارد كه ما اين فتوا را شاهد قرار دهيم بر تقديم استصحاب بريد ؟\r\nما در جواب مىگوئيم : اين نزاع حساب ويژه‌اى دارد بيان ذلك :\r\nگاهى شخص خارجى مدعى است كه كتاب ملك او است و ذو اليد منكر است و بدنبال آن چيزى نمىگويد در اينجا اگر مدعى بينه نياورد قول منكر با قسم مقدم مىشود و در اينجا يد ارزشمند شد .\r\nو گاهى ذو اليد مدّعى بلا منازع است يعنى مىگويد من اين كتاب را از زيد خريدارى نموده‌ام و زيد هم ادعائى ندارد باز قول ذى اليد مقبول است و آثار ملكيت بار مىشود و يد ارزش دارد .\r\nو گاهى مدّعى مىگويد كتاب مال من است و ذى اليد مىگويد خير ملك من است و از آقاى ديگرى خريده‌ام كه آن آقاى ادعائى ندارد باز هم اگر مدعى بينه نياورد قول ذى اليد مقدم است و يد ارزش دارد .\r\nولى گاهى ذى اليد اول انكار مىكند كه كتاب ملك مدعى باشد ولى بلافاصله اعتراف به اشتراء مىكند كه اين را مدّعى اول منكر است در چنين فرضى انقلاب عنوان پيدا مىشود يعنى آنكه اول مدعى بود حالا منكر شده و با قسم قولش مقدم مىشود و اينكه اول منكر بود حالا با اعترافش مدعى شد و مدعى هركس كه باشد بايد بينه بياورد چه ذى اليد و چه ديگرى و قواعد قضا و شهادت پياده مىشود اينست ويژگى اين مورد نه اينكه استصحاب مطلقا بر يد مقدم باشد .\r\nقوله : بل يظهر :\r\nدر اين قسمت مرحوم شيخ ترقى كرده و مىفرمايند : بلكه ممكن است ما يد را بر استصحاب مقدم بداريم و قول ذى اليد را ترجيح دهيم حتى اگر ذى اليد مدعى هم باشد مع‌ذلك نيازى به بينه ندارد حتى در موردى كه انقلاب عنوان پيش آمده و دليل مطلب روايت معروف و مشهورى است كه در رابطه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبا داستان تاريخى فدك وارد شده كه بحث مفصلى دارد ولى به مقدارى كه مربوط به بحث ما است آن را بيان مىكنيم :\r\nاصل قضيه : هنگامى كه ابى بكر بن ابى قحافه به خلافت رسيده و جاى پاى خود را مستحكم نمود كسى را فرستاد و نمايندهء صديقه كبرى سلام الله عليها را از فدك بيرون كرده آن را باصطلاح مصادره كرد ، هنگامى كه حضرت فاطمه ( ع ) از جريان باخبر شد به عنوان اعتراض به نزد ابى بكر آمد و فرمود : به كدام مجوّز فدك را از ما گرفتى .\r\nابى بكر مدعى شد كه از پيامبر حديثى وارد شده كه : انا معاشر الانبياء لا نورث شيئا و ان تركنا فيء للمسلمين .\r\nحضرت فاطمه ( ع ) مفصلا با ابى بكر بحث كرده و از حيث صغرى و كبرى وى را مجاب ساخت .\r\nامّا از حيث صغرى : اصلا فدك از تركه رسول خدا ( ص ) محسوب نمىشود زيرا تركه به مالى مىگويند : از ميت در هنگام مرگش بجاى مانده باشد و بطور قهرى به وارث منتقل شود درحالىكه فدك را رسول خدا ( ص ) در زمان حياتشان به فرمان الهى كه [ و آت ذا القربى حقه 
  ] به من تمليك نمودند پس اين تركه نيست .\r\nو امّا از حيث كبرى : برفرض كه جزء ما ترك رسول خدا ( ص ) باشد كى گفته كه من از پدرم ارث نبرم ؟ آيا تو از پدرت ارث مىبرى ولى من نمىبرم ؟\r\nمگر حكم خدا و قانون ارث در اسلام يك قانون نيست ؟ و سپس تفصيلا به آياتى استشهاد نمود . . . كه جاى بحثش نيست .\r\nبدنبال اين مذاكرات ابى بكر از فاطمه ( ع ) شاهد طلب كرد كه تو كه مىگوئى پدرم در زمان حياتش فدك را به من تمليك كرد شاهد بياور . . .\r\nحضرت امير ( ع ) بعنوان اعتراض فرمودند : يا ابا بكر ا تحكم فينا بخلاف\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nحكم الله فى المسلمين ؟ قال لا .\r\nفقال ( ع ) فان كان فى يد المسلمين شىء يملكونه و ادعيت انا فيه من تسئل البينة ؟ قال اياك كنت اسأل البينة .\r\nقال ( ع ) فما بال فاطمة ( ع ) سألتها البينة على ما فى يدها و قد ملكته فى حيوة رسول اللّه ( ص ) و بعده . . .\r\nخلاصه اينكه على ( ع ) مىفرمايد : فاطمه ( ع ) چون ذى اليد است و لو مدعى هم باشد كه در زمان رسول خدا ( ص ) به او تمليك شده نيازى به بينه ندارد تو كه از خارج آمده‌اى و ادعائى دارى بايد بينه بياورى . . .\r\nارتباط قصه به ما نحن فيه : در قضيه فدك هم اول ابى بكر مدعى و فاطمه ( ع ) منكر بود ولى همين‌كه حضرت اعتراف كرد كه پدرم در زمان حياتش به من تمليك كرده عنوان منقلب شد يعنى فاطمه ( ع ) مدعى و ابى بكر منكر شد و مع‌ذلك در اين مورد قول ذى اليد مقدم شده و نيازى به بينه ندارد پس همه جا يد مقدم است بر استصحاب حتى در اين مورد .\r\nقوله : و كيف كان :\r\nقاعده يد مطلقا بر استصحاب مطلقا مقدم است بيان ذلك : بطور كلى در مسئله چهار صورت متصور است :\r\n1 - هم قاعده يد و هم استصحاب هر دو از امارات ظنيه باشند .\r\n2 - هر دو از اصول عمليه باشند .\r\n3 - استصحاب از امارات و يد از اصول عمليه .\r\n4 - به عكس صورت سوّم .\r\nحال در همهء صور يد بر استصحاب مقدم است منتها در صورت چهارم از باب حكومت كما ذكرنا و در سه صورت قبلى هم از باب تخصيص و يا جهات ديگرى كه به صورت اولا و ثانيا و ثالثا در بالا ذكر شد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nقوله : هذا مع ان :\r\nنظريه مرحوم شيخ در مورد قاعدهء يد :\r\nعقيدهء مرحوم شيخ در رابطه با استصحاب سابقا بيان شد كه الاستصحاب اصل من الاصول العملية ولى عقيدهء ايشان پيرامون قانون يد اينست كه : اليد امارة من الامارات الظنيّة و دليل ايشان علاوه بر قانون غلبه كه قبلا ذكر شد اينست كه :\r\nدر ذيل روايت حفص بن غياث فرموده : و لو لا ذلك لما قام للمسلمين سوق ، و شكى نيست در اينكه اين امر مخصوص مسلمانان نيست بلكه از زمان آدم ابو البشر ( ع ) الى يومنا هذا در تمامى دنيا و در جميع ازمنه و امكنه يد مبناى معاملات و دادوستدهاى جوامع بشرى بوده و بازار مردمان زير سايهء يد حيات داشته و دارد و برپا بوده و هست و مخصوص جوامع اسلامى نيست اگر چنين است پس جمله مذكور ارشاد به يك امر ارتكازى عقلائى است نه يك امر تعبدى شرعى .\r\nو بنابراين اين حكم شرعى [ حجت كردن قاعده يد 
  ] يك حكم امضائى است نه تأسيسى و اگر امضائى شد و عمل عرف اصل كار بود خواهيم گفت :\r\nلا ريب در اينكه عمل عرف به قانون يد از باب امارهء ظنيه است كه كاشف از واقع مىباشند نه از باب اصل تعبدى زيرا كه عرف و عقلا تعبّد ندارند اين شرع است كه حكم تعبدى دارد با اين بيانات از خود حديث اماريت مستفاد است نه اصل بودن .\r\nقوله : و امّا تقديم :\r\nاگر كسى بگويد : لا ريب در اينكه بيّنه از جمله امارات ظنيه است و لا ريب در اينكه اگر بينه بايد تعارض كردند بينه مقدم مىشود مثلا دو نفر نزاع دارند يكى از خارج مدعى است كه منزل مال او است و ديگرى از داخل كه ذى اليد است انكار مىكند در اينجا اگر مدعى بينه اقامه كرد بدون ترديد\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nقول او مقدم شده و حاكم شرع به نفع او حكم مىكند با عنايت به اين مطالب اشكال اينست كه اگر يد اماره بود پس بايد عند المعارضه حضرات مىگفتند : تعارضا و تساقطا يا مىگفتند : بايد ديد كدام راجح و كدام مرجوح است و حال آنكه هيچيك از اين امور ملاحظه نمىشود بلكه مستقيما بينه را مقدم مىدارند اين دليل است بر اينكه يد اماره نيست و اصل است .\r\nمرحوم شيخ در جواب مىفرمايند : به صرف اينكه يك دليل بر ديگرى مقدم داشته شد دليل آن نيست كه يكى اماره و ديگرى اصل است بلكه اى چه‌بسا از دو اصل يكى بر ديگرى مقدم شود و اى چه‌بسا دو اماره باشد كه يكى از ديگرى قوىتر بوده و برآن مقدم شود و ما نحن فيه من هذا القبيل يعنى هم بينه اماره است و هم يد به دليلى كه گفته آمد منتها بينه امارهء اقوى است و عند المعارضه بريد كه امارهء ضعيف‌تر است مقدم مىشود از باب اينكه يقدم القوى على الضعيف .\r\nو وجه اضعفيّت يد اينست كه اماريت يد بر قانون غلبه استوار است و اين قانون ضعيفى است بيان ذلك : غلبه مفادش اينست كه در موردى اكثر افراد مثلا 90 % حكمى دارند و اقل قليلى از افراد مثلا 5 % حكمى دارند و چند درصدى هم مشكوك الحكم هستند و دليلى بر الحاق آن به هيچ طرف نيست در چنين موردى غلبه مىگويد : الظن يلحق الشّيء . . . پس ملحق كن به اكثريت .\r\nدر ما نحن فيه هم غالب يدها يد حقه و نادرى از آنها يد عدوانى است و مصاديق مشكوك كه شخصى يد دارد ولى سبب آن چيست ؟ آيا بيع صحيح ؟ يا بيع فاسد ؟ يا غصبيت ؟ و . . . نمىدانيم در اينجا قانون غلبه به فريادمان مىرسد .\r\nحال اگر در همين مورد يك امارهء شرعيه معتبره مثل بينه قائم شد و وضع را روشن كرد و سبب مجهول را برملا كرد و معلوم شد كه اين يد يد عدوانى است\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nديگر وجهى براى الحاق به اغلب نيست چون شك و ترديد زائل شد و اطمينان آمد و ما تابع دليل هستيم پس از آمدن دليل ممكن است اين مصداق مشكوك به حكم دليل به اكثريت ملحق شود و ممكن است به اقليت ضميمه شود و ممكن هم هست حكم ثالثى داشته باشد و در هر حال جائى براى قانون غلبه نيست اينست وجه تقدم بينه بر يد نه اينكه وجهش اصل و اماره بودن باشد و اين اختصاص به بينه ندارد بلكه كليه امارات ظنيه معتبره در مقايسه با يد همين حكم را دارند .\r\nقوله : و حال اليد :\r\nدر اين قسمت مثل بينه و يد را به دو باب ديگر تنظير مىكنند :\r\n1 - مثل بينه و يد مثل اصالة الحقيقه در استعمال با امارات مجازيت است بيان ذلك : حضرات اصوليين در مقدمات مباحث اصوليه علامات و طرقى را براى بازشناسى حقيقت از مجاز ذكر كرده‌اند از قبيل تبادر ، صحت حمل ، اطراد و . . .\r\nيكى از آن علامات علامتى است كه سيد مرتضى ره اختراع كرده و آن اينكه : الاصل فى الاستعمال الحقيقة يعنى هركجا ديديم لفظى در معناى برحسب ظاهر استعمال شده و قرينه‌اى هم مشاهده نمىشود حكم مىكنيم به اينكه ان‌شاءالله استعمال حقيقى است .\r\nو بدين‌طريق معناى حقيقى را بدست مىآوريم البته مشهور اصوليين از زمان شيخ طوسى الى يومنا هذا به اين قانون اعتراض كرده و شعارشان اينست كه :\r\nالاستعمال اعم من الحقيقة و المجاز .\r\nو ما اين بحثها را در جلد اول شرح اصول فقه توضيح داده‌ايم و على كل حال جناب سيد هم كه اصل در استعمال را بر حقيقت بودن گذاشته‌اند خودشان معترفند به اينكه اين تا مادامى است كه يك اماره و قرينه‌اى بر مجازيت نداشته باشيم و گرنه جاى اين اصل نيست سرّ مطلب آنست كه اين اصل بر قانون غلبه استوار است يعنى چون غالبا استعمالات حول محور حقيقت و معناى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nحقيقى دور مىزند و استعمال مجازى و كنائى در مقايسه با حقيقت بسيار بسيار نادر است لذا در موارد مشكوك قانون غلبه پياده مىشود و ملحق به فرد غالب مىشوند ولى با آمدن امارهء مجازيت تابع قرينه خواهيم بود و وجهى براى الحاق وجود ندارد .\r\n2 - مثل بينه و يد مثل مطلق نص و ظاهر است بيان ذلك : عقلاء عالم اصالة الظهور را حجت مىدانند و هركجا كلام ظهور در معنائى داشت ولى شك كرديم كه آيا متكلم هم همين ظهور را اراده كرده يا نه اصالة الظهور جارى مىكنيم ولى اين تا مادامى است كه نصى بر خلاف ظاهر نداشته باشيم و گرنه نص را مقدم داشته و ظاهر را توجيه مىكنيم و بر خلاف ظاهر حمل مىكنيم و سرّ مطلب همان است كه غالبا متكلمين از كلامشان ظهور را اراده مىكنند و الظن يلحق الشّيء بالاعم الاغلب ولى اگر قرينه بر خلاف ظاهر بود جاى اراده ظهور نيست بالاجماع .\r\nقوله : فافهم :\r\nشايد اشاره باشد به اينكه تنظير دوّم ناتمام است زيرا اگر بينه با يد از قبيل نص و ظاهر بود بايستى همه جا بينه بر يد مقدم مىشد چه اينكه همه جا نص بر ظاهر عند المعارضه مقدم است درحالىكه مواردى پيش مىآيد كه تقديم بينه محل شبهه است فى المثل اگر دو عادل شهادت دهند كه اين كتاب ملك مدعى است بر ذو اليد مقدم مىشود ولى اگر شهادت دهند كه ما اين كتاب را در دست مدعى ديده‌ايم و نگويند كه حتما ملك او است كفايت نمىكند و قابل تأمل است .\r\n\r\nمسئله دوّم : اصالة الصحة و استصحاب :\r\nمقدمه : اصالة الصحة شعبه‌هاى مختلفى دارد از قبيل اصالة الصحة در افعال و در اقوال و در اعتقادات و اصالة الصحة در افعال هم دو قسم است :\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n1 - اصالة الصحة در فعل خود .\r\n2 - در كار ديگران و هركدام دو شعبه دارند : 1 - اصالة الصحة در افعال عبادى .\r\n2 - در افعال معاملاتى فعلا بحث ما در اصالة الصحة فى فعل النفس است كه از او به قاعدهء فراغ و تجاوز تعبير مىشود .\r\nبا حفظ اين مقدمه مىگوئيم : هرگاه اصالة الصحة در عمل با استصحاب تعارض كردند كدام مقدم است ؟ مثلا شخصى وضو ساخت يا غسل كرد يا نماز خواند يا حجى بجا آورد و . . . و پس از فراغ از عمل شك كرد كه آيا فلان جزء يا شرط را مراعات كرده يا خير ؟ اصالة الصحة مىگويد : به شك پس از فراغ از عمل و تجاوز از محل اعتنا نكن و بنا را بر اتيان بگذار و بگذر ولى استصحاب عدم اتيان به جزء يا شرط مشكوك حكم مىكند به عدم اتيان و اعادهء عمل و عدم اجزاء ما كان حال كدام برنده است ؟\r\nدر اينجا نيز مثل قاعدهء يد چهار صورت متصور است و در هر حال اصالة الصحة بر استصحاب مقدم مىشود :\r\n1 - هم اصالة الصحة و هم استصحاب از امارات باشند .\r\n2 - هر دو از اصول باشند .\r\n3 و 4 - استصحاب اماره و اصالة الصحة اصل و بالعكس ، امّا در صورت چهارم كه تقديم اصالة الصحة بر استصحاب از باب تقديم اماره بر اصل است .\r\nو به نظر ما اين تقديم از نوع حكومت بود كه ذكر شد و امّا در سه صورت قبل هم اصالة الصحة مقدم مىشود زيرا كه اصالة الصحة در مورد استصحاب جعل و تشريع شده بدين معنا كه ما من مورد از موارد اصل صحت الّا اينكه در آن مورد يك استصحاب عدمى مخالف با آن اصل وجود دارد و قابل جريان است\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو لا عكس آنگاه اگر در اين موارد هم استصحاب مقدم مىشود لازم مىآيد قاعده اصالة الصحة لغو و عبث باشد و هو قبيح لا يصدر من الحكيم .\r\nامّا عكس مطلب تالى فاسد ندارد يعنى اگر اصل صحت مقدم شود استصحاب لغو نمىشود و موارد فراوانى هست كه بلا معارض جارى مىشود و لذا اصالة الصحة بر استصحاب مقدم مىشود از باب تخصيص و توسط ادلّه اين اصل ادلّه استصحاب تخصيص مىخورند .\r\nسؤال : جناب شيخ آيا به عقيدهء شما اصالة الصحة از امارات است يا از اصول ؟\r\nجواب : از امارات است و شاهد مطلب تعبيرى است كه در روايت آمده كه : هو حين يتوضأ اذكر منه حين يشك يعنى شخص غالبا در هنگام اشتغال به وضو يا هر كارى التفات و توجهش بيشتر است و غالبا هم انسان ملتفت عمل را صحيح و مطابق امر انجام مىدهد و لذا احتمال قوى مىدهد كه عملش صحيح بوده و الظن يلحق الشّيء . . . و ظاهر حال بر اصل مقدم است و تمام اين‌ها اماره بودن را دلالت مىكنند نه اصل تعبدى بودن را .\r\nقوله : و لا اشكال :\r\nاصل مطلب كه اصالة الصحة بر استصحاب مقدم مىشود جاى بحث نيست ولى سؤالى در اين رابطه مطرح است كه بايد اجابت شود و آن سؤالات عبارتند از : معناى فراغ چيست ؟ معناى تجاوز كدام است ؟ آيا فراغ و تجاوز يك قاعده محسوب مىشود يا دو قاعده ؟ آيا مجرّد تجاوز و فراغ از محل و عمل براى عدم اعتناء به شك كافى است يا دخول در غير لازم است ؟ برفرض لزوم و اشتراط ورود در غير مراد از غير چيست ؟ آيا مراد خصوص اجزاء ركنيه است ؟ يا مراد مطلق اجزاء واجبه است و لو ركنى نباشد ؟ يا مراد مطلق اجزاء است و لو واجب نباشد ؟ يا مراد مطلق غير است و لو جزء بعدى نباشد بلكه مقدمهء آن باشد\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمثل هوى كه مقدمه ركوع يا سجود است و صعود كه مقدمه ركعت بعدى است ؟\r\nسؤال ديگر اينكه : شك در شىء بر دو گونه است : 1 - شك در اصل وجود آن شىء .\r\n2 - شك در وصف صحت آن مثلا گاهى شك مىكنيم كه ركوع يا سجود يا قرائت را انجام داده‌ايم يا نه و گاهى شك مىكنيم كه ركوع را با طمأنينه ، قرائت را با تجويد كامل و . . . انجام داده‌ايم يا خير آيا قانون فراغ و تجاوز در شك در اصل وجود جارى مىشود ؟ يا در شك در صحت موجود ؟ يا در هر دو ؟\r\nاين‌ها و امثال آن سؤالاتى است كه بايد پاسخ داده شود و پاسخ به اين پرسشها نيازمند طرح و بررسى روايات باب است و لذا قبل از هر چيزى بايد روايات را مطرح كنيم تا به بركت آنها هرگونه شبهه‌اى زائل شود :\r\nقوله : فنقول :\r\nبطور كلى روايت باب را به دو دسته تقسيم مىكنيم :\r\nالف : روايات عامه كه اختصاص به بابى دون باب ندارد بلكه قاعده كليه‌ايست كه در جميع ابواب جا دارد .\r\nب : روايت خاصه كه مخصوص به باب وضو يا نماز و امثال آنست ولى مشعر به عموميت دارد روايات عامّه باز در تقسيمى سه قسم مىشوند :\r\nالف : برخى مخصوص به تجاوز از محل و فراغ از عمل است با قطع نظر از دخول در غير .\r\nب : برخى مخصوص موردى است كه از محل شىء مشكوك گذشته و به عمل ديگر وارد شده باشيم .\r\nج : و برخى دوپهلو است يعنى صدر آن با يكى از دو صورت مذكور و ذيل آن با صورت ديگر تناسب دارد و روايات عامه‌اى كه مرحوم شيخ نقل نموده چهار روايت است كه عبارتند از :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n1 - صحيحهء زراره از امام صادق ( ع ) : اذا خرجت من شىء و دخلت فى غيره فشكك ليس بشيء طبق اين روايت مجرّد خروج از شىء كفايت نكرده بلكه دخول در غيرهم شرط است يعنى پس از خروج از اين عمل و ورود در عمل بعدى اگر شك كردى اعتنا نكن و گرنه صرف تجاوز كافى نيست .\r\n2 - روايت اسماعيل بن جابر از امام صادق ( ع ) : ان شك فى الركوع بعد ما سجد فليمض و ان شك فى السجود بعد ما قام فليمض كل شىء شك فيه و قد جاوزه و دخل فى غيره فليمض عليه اين روايت نيز همانند حديث اوّل صرف تجاوز از محل را كافى ندانسته بلكه دخول در غير را هم شرط كرده است يعنى تنها در اين فرض نبايد به شك اعتنا كرد و گرنه بايد اعتنا كرد .\r\n3 - موثقه محمد بن مسلم : كل ما شككت فيه مما قد مضى فامضه كما هو .\r\nاين حديث بر خلاف دو روايت قبل ظهور دارد در اينكه به مجرّد تجاوز از محل و مضى از شىء اگر شك كردى اعتنا نكن چه وارد جزء بعدى يا عمل بعدى شده باشى يا خير .\r\n4 - موثقه ابن ابى يعفور : اذا شككت فى شىء من الوضوء و قد دخلت فى غيره فشكك ليس شىء انما الشك اذا كنت فى شىء لم تجزه ، اين حديث به لحاظ صدر مناط مذكور در دو روايت اول را دلالت مىكند كه تجاوز از محل به اضافه دخول در غير و مجرّد تجاوز كافى نيست و به لحاظ ذيل كه حصر كرده با مناط روايت سوم سازگارتر است كه معيار مجرّد تجاوز است اگرچه دخول در غير حاصل نشده باشد .\r\nو امّا روايات خاصه : چندين روايت هم داريم كه در مورد خاص و باب مخصوص وارد شده و لكن در آنها تعبيراتى آمده كه مشعر به عموميت و كليت است و مرحوم شيخ سه روايت را نقل مىكنند :\r\n1 - قوله ( ع ) : و ان كان بعد ما خرج وقتها فقد دخل حائل فلا اعادة .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبه قول مرحوم آشتيانى كلمهء فقد دخل حائل كنايه باشد از مجرّد دخول در حالت مغاير با حال قبلى و مجرّد انتقال به حالت ديگر باشد پس معيار كلى بدست مىآوريم كه هرگاه كسى از حالى به حال ديگر منتقل شد و شك كرد اعتنا نكند .\r\n2 - قوله ( ع ) : كلما مضى من صلاتك و طهورك فذكرته تذكرا فامضه كما هو\r\nبقول مرحوم آشتيانى بگوئيم : اين روايت در مقام اعطاء ضابطه است يعنى اينكه مضى و تجاوز از شىء مطلقا چنين است كه به شك بعدى اعتنا نمىشود و در باب صلاة و طهور خصوصيتى وجود ندارد .\r\n3 - قوله ( ع ) : هو حين يتوضا اذكر منه حين يشك .\r\nبقول مرحوم آشتيانى : اين تعبير به منزلهء علت منصوصه است و چون به صغرى تعليل كرده معلوم مىشود اصل كبراى كلى مسلّم است كه كل من كان كذلك فلا اعتبار بشكه و لذا اين روايات هم مفيد قاعدهء كليه است :\r\nالبته مرحوم شيخ مىفرمايد : اين اخبار آن مقدارى بود كه ما فعلا در اختيار داريم و شايد اگر كسى آستين بالا زده و به گشت‌وگزار بپردازد روايات بيشترى پيدا كند كه مرحوم حاج ميرزا موسى تبريزى صاحب حاشيهء اوثق الوسائل چند روايت ديگر هم بدان افزوده‌اند و هركس مايل است به اين حاشيه گرانسنگ مراجعه نمايد .\r\nحال پس از نقل روايات براى رفع هرگونه شبهه‌اى مباحث خودمان را در هفت موضع قرار مىدهيم :\r\nقوله : الموضع الاوّل :\r\n\r\n[ موضع اول : شك در شىء گاهى شك در اصل وجود آن شىء است و گاهى . . . 
  ]\r\nموضع اول از مواضع سبعه راجع به اينست كه شك در شىء گاهى شك در اصل وجود آن شىء است مثل شك در اصل وجود قرائت ، ركوع و . . .\r\nو گاهى شك در صفت موجود است كه آيا فلان عمل را با همهء اجزاء و شرائط انجام دادم يا خير ؟ حال روايات كه مىگويد : بعد از تجاوز از محلّ و يا فراغ از عمل\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبه شككت اعتنا نكن منظور كدام شك است ؟ آيا مراد شك در اصل وجود شيئى مشكوك است ؟ يا مراد شك در صفت موجود است ؟ و يا هر دو مراد اخبار است ؟\r\nمرحوم شيخ مىفرمايد : در نوع روايات تعبير شده به شك در شيئى و اين كلمه هم برحسب لغت و هم به لحاظ تبادر عرفى در معناى اوّل يعنى شك در اصل وجود شيئى ظهور دارد پس بايد روايات را بر اين معنا حمل كنيم و لكن در ذيل روايات تعبير و تقييداتى آمده كه ظهور در معناى دوم يعنى شك در صحت موجود دارد .\r\nمثلا در روايت اول به كلمهء خروج از شىء تعبير شده [ اذا خرجت من شىء 
  ] يعنى از اصل عمل خارج شده‌اى و آن را انجام داده‌اى ولى در صحت و بطلان آن ترديد دارى يا در روايت سوم تعبير به مضى شده كه [ مما قد مضى فامضه 
  ] يا در روايت دوم و چهارم تعبير به تجاوز از آن شىء شده يعنى آن را انجام داده و از آن تجاوز كرده‌اى پس بايد به بركت اين قرائن روايات بر معناى ثانى حمل شود حال چه كنيم ؟ مرحوم شيخ مىفرمايد : سه احتمال متصور است :\r\n1 - معينا معناى اول مراد باشد .\r\n2 - معينا معناى دوم مراد باشد .\r\n3 - هر دو مراد باشند\r\n[ امّا احتمال سوم باطل است چون مستلزم استعمال لفظ واحد [ الشك فى الشّيء 
  ] در اكثر از معناى واحد [ شك در اصل وجود و شك در صفت موجود 
  ] است و چنين استعمالى عند مشهور المتأخرين از محالات و عند مشهور المتقدمين ممكن ولى مجاز است و نيازمند قرينه مىباشد .\r\nو امّا احتمال دوم هم مخالف با مورد بعضى روايات است زيرا كه برخى از روايات نظير روايت اسماعيل بن جابر مخصوص مورد اول يعنى شك در اصل وجود است و . . . و صريح در اين معنا است و لذا اگر بر معناى ثانى حمل كنيم\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخروج مورد و يا تخصيص مورد لازم مىآيد و هو قبيح مستهجن .\r\nبنابراين احتمال اوّل متعين مىشود كه مراد شك در اصل وجود شيئى باشد و احتمال ثانى را با اصل عدم و استصحاب بايد روشن سازيم و يا اگر كسى بتواند اولويتى درست كند آن را بطريق اولى ملحق سازيم .\r\nسؤال : پس تعبيرات به خروج و تجاوز و مضى كه قرينه بر احتمال ثانى بود توجيهش چيست ؟\r\nجواب : در اين‌ها دو احتمال وجود دارد : 1 - مراد خروج و تجاوز از عمل باشد تا با احتمال ثانى بسازند يا مراد خروج و تجاوز از محل شىء مشكوك باشد مع قطع النظر از اصل انجام تا با احتمال اول بسازد و هذا هو المطلوب پس تا اينجا يك مشكل را حل كرديم .\r\nقوله : و لكن :\r\nتطبيق دو روايت با معناى اول مشكل است يكى روايت موثقه محمد بن مسلم و ديگرى موثقه ابن ابى يعفور امّا اولى تعبير كرده به فامضه كما هو كه به معناى اينست كه عمل را كه انجام داده‌اى امضا كن و ماضى قرار بده كما هو يعنى او را جامع همهء اجزاء و شرائط محسوب كن و اين با احتمال ثانى مناسبت دارد .\r\nو امّا دوّمى هم صدر و ذيلش اينست كه قبل از فراغ از عمل كه در اثناء هستى به شك خود اعتنا بكن و بعد از فراغ اگر در شرط يا جزئى شك كردى اعتنا نكن و پيدا است كه اصل عمل انجام گرفته و شك ما در صفت موجود است اين نيز با معناى ثانى تناسب دارد نه اوّلى .\r\nقوله : لكن :\r\nانصاف اينست كه اين دو موثقه نيز قابل توجيه است امّا اوّلى : منظور از فامضه كما هو يعنى بنا را بر وقوع بگذار و بگو ان‌شاءالله آن‌گونه كه بايد انجام داده ام نه اينكه انجام نداده باشم .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو امّا دوّمى به زودى توجيهش خواهد آمد و بقول مرحوم آشتيانى : توجيه اينست كه : جعل الوضوء امرا بسيطا فى نظر الشارع لا تركيب له اصلا حتى يتصور فيه المعنى الثانى .\r\nقوله : الموضع الثانى :\r\n\r\n[ موضع دوم : شما مىگوئيد شك بعد از تجاوز از محل قابل اعتنا نيست اوّلا منظور از محلّ چيست ؟ . . . 
  ]\r\nموضع دوم از مواضع هفت‌گانه راجع به اينست كه : شما مىگوئيد شك بعد از تجاوز از محل قابل اعتنا نيست اوّلا منظور از محلّ چيست ؟\r\nو ثانيا چه كسى محل را تعيين مىكند ؟\r\nو ثالثا كدام محلّ معتبر است و كدام نيست ؟\r\nو رابعا ادلّه مطلب چيست ؟\r\nو خامسا نظريهء نهائى شيخ كدام است ؟ مراد از محلّ فعل مشكوك عبارتست از موطن و جايگاهى كه بايسته است اين فعل در آنجا انجام مىپذيرفت و اگر قطعا انجام شده كوچك‌ترين خللى در ترتيب تعيين‌شدهء شرعى پيش نمىآمد و به بيان ديگر مراد از محلّ آن مرتبه‌ايست كه براى عمل تعيين شده و بايد انجام پذيرد .\r\nو تعيين‌كنندهء محل گاهى شريعت است و گاهى حكم عقل و گاهى حكم عرف و اهل لسان و گاهى عادت شخص مكلف يا عادت نوع مردمان امّا شريعت : شرع مقدس فرموده محل تكبيرة الاحرام قبل از استعاذه يا بسمله از براى قرائت است و محل قرائت قبل از ركوع و ركوع قبل از سجود و . . . پس اگر در اين مرتبه‌ها انجام شوند حتما عمل صحيح و كامل خواهد بود و گرنه ناقص است .\r\nو امّا عرف و اهل لسان : طريقهء مألوفه عند اهل لسان در نظام سخن‌گوئى اينست كه خبر را بدنبال مبتدا آورده و فصل عرفى بين آنها ايجاد نمىكنند .\r\nمثلا كلمهء اكبر را كه خبر است بلافاصله پس از كلمهء الله كه لفظ جلاله است مىآورند و . . .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو امّا عقل : از ديدگاه عقلى ابتدا به ساكن از محالات است و لذا راء اكبر را بدون ذرّه‌اى فاصله با باء ذكر مىكنند و به زبان مىآورند [ البته در اين مثال مرحوم آشتيانى مناقشه كرده كه راء اكبر ساكن نيست بلكه متحرك است و بهتر بود به كاف اكبر كه ساكن است مثال مىزديد ولى منظور مرحوم شيخ از مثال به راء براساس متعارف بود كه راء را به سكون برگزار مىكنند هرچند بالاصالة متحرك باشد 
  ] حال در تمام اين موارد اگر از محل شرعى يا عرفى يا عقلى تجاوز كرديم به شك خود اعتنا نمىكنيم .\r\nو امّا عادت عمومى : شرعا ميان اجزاء غسل موالات شرط نيست بلكه مىتوان مثلا سر و گردن را غسل داده و پس از ساعتى سمت راست بدن را غسل داد و هكذا ولى برحسب عادت نوع مسلمانها غسل را موالاتا بجا مىآورند و ميان اجزاء فاصله نمىاندازد .\r\nحال اگر كسى كلا از غسل دست كشيده و مشغول كار ديگرى شده ولى ناگهان شك مىكند كه آيا جانب چپ را شسته يا خير ؟ شك او پس از تجاوز از محلّ عادى است و يا عادت شخصيه باشد مثلا شخصى معتاد است به اينكه هميشه نمازش را اوّل وقت و در مسجد به فرادا يا به جماعت برگزار مىكند ولى امروز يك ساعت از آغاز وقت گذشته و شك مىكند كه نماز را خوانده يا خير ؟\r\nبراساس عادت شخصى شكش پس از تجاوز از محل است و . . .\r\nاز اين موارد تجاوز از محل شرعى و عرفى و عقلى معتبر است و شك بعد از آن حتما ارزشى ندارد امّا آيا تجاوز از محل عادى چه نوعيه و چه شخصيه هم مىتواند ملاك باشد و اگر كسى پس از تجاوز از آن مردّد شد به شك خود اعتنا نكند ؟ در اين رابطه دو قول است :\r\n1 - اينجاها به شك خود اعتنا بكند .\r\n2 - باز هم به شك خويش اعتنا نكند و بنا را بر اتيان بگذارد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nگروه دوّم دو دليل اقامه كرده‌اند :\r\n1 - اطلاقات اخبار عامه و خاصه باب كه قبلا نقل شد از محل عادى انصراف دارد و شامل آن نيست چون عادات اعتبار و حجيت شرعيه ندارد مگر با حكم عقل يا عرف عقلاء يا شرع منطبق باشد .\r\n2 - اگر اين باب را فتح كنيم و به شك بعد از محل عادى هم اعتنا نكنيم لازم مىآيد با اطلاقات فراوانى از قبيل اقيموا الصلاة ، آتوا الزكاة و . . . مخالفت نموده و تأسيس فقه جديد بنمائيم درحالىكه لا يلتزم به احد .\r\nفى المثل : شخصى معتاد است كه هميشه اول وقت نمازش را مىخواند يا هميشه با جماعت نماز مىكند حال از اول وقت گذشته يا جماعت تمام شده و وى شك مىكند كه اين بار هم نمازش را خواند يا نه اگر بگوئيم بعد از تجاوز از محل است و اعتنا نكند فقه جديدى خواهد بود .\r\nيا مثلا شخصى عادت كرده كه هميشه بعد از نماز مشغول اكل يا شرب مىشد حال اين بار خود را در كنار سفره و مشغول خوردن مىبيند و شك مىكند كه آيا نمازش را خوانده يا نه باز بعيد است كه فقيهى ملتزم شود كه به شكت اعتنا نكن .\r\nيا مثلا شخصى عادت كرده كه هميشه پس از حدث وضو مىساخت يا قبل از دخول وقت به منظور آمادگى وضو مىگرفت و اين بار پس از دخول وقت شك دارد كه وضو ساخته يا نه از محل عادى تجاوز كرده ولى احدى ملتزم نيست به اينكه به شك اعتنا نكند بلكه همه مىگويند به شكت اعتنا كن و بنا را بر عدم بگذار و دوباره آن را بجاى آور و . . .\r\nقوله : نعم :\r\nقول اوّل كه مىگويد : اينجا هم نبايد اعتنا كرد اينست كه : گروهى از فقهاء شيعه فتوا داده‌اند به اينكه اگر كسى عادت كرده كه هميشه غسل جنابت\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nرا متواليا انجام مىدهد و اين‌بار شك كرده كه آيا مثلا جانب ايسر را غسل داد يا خير ؟ به شك خود اعتنا نكند .\r\nبنابراين محل عادى هم ارزش دارد يعنى شك بعد از تجاوز از آن ارزشى ندارد .\r\nمرحوم شيخ مىفرمايد : غير از اين يك مورد ما مورد ديگرى از حضرات سراغ نداريم و كيف كان سه دليل براى اين قول مىتوان اقامه كرد كه دو دليل از زبان فخر الدين ره و يك دليل از زبان مرحوم شيخ ره آمده :\r\n1 - ظهور اطلاقى صحيحه زراره كه مىفرمود : اذا خرجت من شىء و دخلت فى غيره فشكك ليس بشيء كه لا فرق طبق اين حديث بين عادت و عرف و . . . چون اطلاق دارد .\r\n2 - خرق عادت بر خلاف اصل و قاعده است و در امور كذائى بايد به قدر متيقن قناعت كرد يعنى مواردى كه حتما دليل داريم و مجوّز خرق عادت است و ما نحن فيه از اين موارد نيست پس بايد به عادت ترتيب اثر داد و طبق عادت انسان احتمال قوى مىدهد كه عمل را اتيان كرده باشد و ظن و ظاهر بر اصل و استصحاب مقدم است .\r\n3 - قوله ( ع ) : هو حين يتوضأ اذكر منه حين يشك : قبلا هم اين جمله تبيين شد و گفتيم مفاد اين جمله آنست كه قاعده فراغ و تجاوز از باب تقديم ظاهر حال بر اصل است چون شخص حين العمل اذكر است و ظاهر حال آدم ملتفت اينست كه عمل صحيح و كامل انجام مىدهد نه ناقص پس احتمال قوى مىدهد كه انجام داده باشد و ظاهر بر اصل مقدم است البته اگر ظهور نوعى باشد و لا فرق كه برحسب عادت باشد يا غير آن .\r\nمرحوم شيخ مىفرمايد : عمل كردن برطبق عموم حديث مذكور مشكل است چون مستلزم تأسيس فقه جديد است بعد هم مىفرمايد فتأمل كه شايد\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاشاره باشد به اينكه ظهورى كه بسبب عادت حاصل مىشود يك ظهور شخصى است نه نوعى و آنكه ارزشمند است نوعى است نه شخصى در آخر هم مىفرمايد : احوط همان است كه گفتيم يعنى اينكه در شك بعد از تجاوز از محل عادى به شك خود اعتنا بكند و قانون فراغ و تجاوز جارى نيست لعلّ وجه مطلب اين باشد كه اشتغال يقينى به تكليف دارد و بايد فراغت يقينيه تحصيل كند و آن به اينست كه عمل را كامل انجام دهد پس بايد به شك خود اعتنا كرده و اعاده نمايد .\r\nقوله : الموضع الثالث :\r\n\r\n[ موضع سوم : پيرامون دو سؤال و جواب است 
  ]\r\nموضع سوم از مواضع سبعه پيرامون دو سؤال و جواب است سؤال اوّل : آيا مناط قانون فراغ و تجاوز مجرّد فراغ و تجاوز از محلّ شىء مشكوك است و لو در عمل ديگر وارد نشده باشد يا اينكه ميزان تجاوز از محلّ و ورود در غير است ؟\r\nسؤال دوّم : برفرض كه مناط قاعدهء مذكور ، دخول در غير باشد آيا هر غيرى ملاك است ؟ يا غيرى كه از اجزاء اصليه باشد يعنى از اركان ؟\r\nقبل از پاسخ به دو پرسش فوق مقدمه‌اى مىآوريم و در آن محل نزاع را تعيين مىكنيم : قانون تجاوز از محل معمولا در موردى به كار مىرود كه هنوز مكلف در اثناء عمل مركب است ولى از محل جزء مشكوك تجاوز كرده و شك دارد كه انجام داده يا نه ؟\r\nفى المثل در مورد وضو مشغول شستن دست راست است كه در جزئى از اجزاء صورت شك مىكند و . . . و قاعده فراغ از عمل معمولا در موردى به كار مىرود كه مكلف از عمل قبلى فارغ شده ولى در صحت آن يا در اتيان جزئى از اجزاء آن و يا در خصوص جزء اخير شك مىكند كه آيا اتيان نموده يا خير ؟\r\nمثلا پس از فراغت از وضو شك مىكند كه سر را مسح كرد يا نه ؟\r\nيا پس از فراغ از نماز شك مىكند كه آيا سلام نماز را گفت يا خير ؟ و . . .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nالبته بايد گفت كه قانون تجاوز و فراغ همانند ظرف و جار و مجرور يا فقير و مسكين هستند كه اذا افترقا اجتمعا و اذا اجتمعا افترقا . . . با عنايت به اين نكته در رابطه با تفاوت دو قاعده مذكور مىگوئيم : در مورد قاعده فراغ كه انسان پس از فراغت از عمل و ورود در حالتى مغاير با حال صلاتى [ از قبيل سكوت ، تسبيحات صديقهء طاهره ( ع ) و . . . 
  ] در انجام سلام نماز شك مىكند در اينجا فراغ از عمل صلاتى عين دخول در غير .\r\nو يا به تعبير مرحوم شيخ ملازم با دخول در غير است چون مراد از غير يعنى حالتى مغاير با حالت نماز و در اينجا حتما چنين است و لذا در اين‌گونه موارد ثمره‌اى بين دو قول [ 1 - معيار مجرد فراغ باشد 2 - معيار دخول در غير باشد 
  ] ظاهر نمىشود زيرا كه على كل حال دخول در غير حاصل مىشود و هر دو گروه قبول دارند كه شك بعد از فراغ از عمل و دخول در غير ارزشى ندارد و بنا را بر اتيان بگذار و بگذار پس اينجا محل بحث نيست .\r\nو نيز در مورد قاعدهء تجاوز هم مواردى هست كه ورود در غير يعنى جزء بعدى محقّق معنا و مفهوم تجاوز از محلّ است يعنى بدون آن اصلا تجاوز تحقق نمىيابد فى المثل شخصى در اوّل نماز اقامه را گفته و نيت هم كرده و هنوز فاصله‌اى هم نشده كه مخلّ باشد شك دارد كه تكبيرة الاحرام را گفته يا نه در اينجا تجاوز از محلّ محقق نمىشود مگر به ورود در قرائت يا در كليه افعال صلاتى كه موالات در آنها لازم است معمولا چنين است كه پس از دخول در غير شك مىكند و تجاوز از محل عين دخول در غير يا ملازم با او است و دخول در غير تحقق بخشنده تجاوز از محل است اينجا نيز ثمره‌اى ظاهر نمىشود چون على كلا القولين دخول در غير معتبر است و بدون آن اصلا تجاوز صدق نمىكند .\r\nانما الكلام در جائى است كه تجاوز از محل محقق شده درحالىكه هنوز ورود در غير هم حاصل نشده مثلا پس از نيت نماز لحظاتى فاصله شده ولى هنوز وارد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nقرائت هم نشده در اينجا از محلّ تكبيرة تجاوز كرده چون محل آن بلافاصله پس از نيت بود و الآن لحظاتى فاصله شده پس تجاوز آمد بدون اينكه دخول در غير بيايد .\r\nيا مثلا پس از خواندن سورهء مباركهء حمد به مقدار خواندن سوره غافل مانده ناگهان به خود آمده و شك مىكند كه آيا سوره را خوانده و بايد ركوع كند يا نخوانده ؟ باز از محل تجاوز كرده چون محل سوره بدون فصل طويل ميان او و حمد بود و الآن فصل كذائى آمده ولى هنوز ورود در غير هم نيامده در چنين مواردى ثمره ظاهر مىشود يعنى اگر معيار مجرد تجاوز از محل باشد الآن حاصل شده پس نبايد به شك اعتنا كند و اگر معيار تجاوز از محل و دخول در غير باشد الآن حاصل نشده پس بايد برگردد و به شك خود اعتنا كند .\r\nبا عنايت به اين مقدمهء طولانى در تعيين محل بحث در جواب دو سؤال مذكور مىگوئيم : مجموعا در اين رابطه چهار نظريه مطرح است :\r\n1 - ظاهر دو روايت صحيحهء زراره و اسماعيل بن جابر اينست كه معيار دخول در غير است و عدّه‌اى براساس همين ظاهر معيار را دخول در غير گرفته‌اند .\r\n2 - ظاهر روايت موثقه محمد بن مسلم اينست كه مناط مجرّد تجاوز از محل است و لو دخول در غير هم حاصل نشده باشد و جمعى همين را برگزيده‌اند .\r\nمرحوم شيخ مىفرمايد : دو حديث اول مقيد به قيد دخول در غير هستند و حديث سوم از اين حيث مطلق است و امر دائر است بين اينكه ما ظهور اطلاقى حديث سوم را گرفته و معيار را مجرّد تجاوز از محل بگيريم و تقييد در دو حديث قبل را حمل بر غالب نموده و بگوئيم قيد و قد دخل فى غيره قيد غالبى و وارد در مورد غالب است بدين معنا كه چون در غالب موارد [ در امثال وضو و صلاة و غسل و . . . كه بطور موالاتى انجام مىپذيرند 
  ] شك در جزئى از اجزاء\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nپس از ورود در جزء بعدى است لذا قيد مذكور را آورده .\r\nنظير و ربائبكم اللاتى فى حجوركم و نظير كل ارض ميته لا ربّ لها فهى للامام و وقتى قيدى غالبى شد ديگر مفهوم ندارد و حكم دائر مدار آن نيست يعنى بدون آن هم حكم جارى است و وجود قيد كالعدم است و صرفا براى بيان فرد غالب آمده با اين محاسبات قول ثانى قوّت مىگيرد و يا اينكه ظهور قيد را گرفته و بگوئيم معيار دخول در غير است منتها اينكه در حديث سوم مطلق آورده اين اطلاق حمل بر غالب مىشود بدين معنا كه ورود در غير معتبر است و لكن از آنجا كه نوعا تجاوز از محل بوسيلهء دخول در غير محقق مىشود و غير آن نادر است و لذا نيازى به آوردن قيد نبوده و لذا نياورده و بقول رحمت اللّه در حاشيه : فلا يجوز التمسك به فى دفع القيد لان الاطلاق الوارد مورد الغالب فى معنى التقييد فكان الغلبة تقيده . با اين محاسبات قول اول قوت مىگيرد حال كدام را بايد گرفت ؟\r\nاحتمال اول مؤيداتى دارد كه عبارتند از :\r\n1 - ظاهر تعليلى كه در باب وضو وارد شده يعنى هو حين يتوضأ أذكر منه حين يشك . بقول مرحوم آشتيانى : فانه لا اشكال فى وجود العلّة بعد التجاوز عن المحل و ان لم يدخل فى غيره .\r\n2 - قول اما در موثقه ابن ابى يعفور : انما الشك اذا كنت فى شىء لم تجزه ، بقول مرحوم آشتيانى در بحر : فان الظاهر منه بمقتضى كونه فى مقام الحصر كون المناط مجرّد عدم التجاوز و هو آب عن التقييد بالدخول فى الغير .\r\n3 - قول امام : كلما مضى من صلاتك و طهورك . . . بقول مرحوم آشتيانى :\r\nفان الظاهر كونه واردا لبيان اعطاء الضابطة فهو آب عن التقييد بالدخول فى الغير .\r\nقوله : لكن : مؤيد احتمال ثانى و مقرّب وجه الجمع دوم و مبعد احتمال اوّل روايت اسماعيل بن جابر است بيان ذلك : صدر اين روايت توطئه و تمهيد از\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبراى ذيل است يعنى امام ( ع ) ابتدا بعنوان نمونه دو مورد امثال مىزنند :\r\n1 - اگر در ركوع شك كند پس از ورود در سجده به شك اعتنا نكند 2 - اگر در سجود شك كند پس از ورود به قيام به شكش اعتنا نكند سپس كبراى كلى را بيان مىكنند كه كل شىء شك فيه و قد جاوزه و دخل فى غيره فليمض عليه و توطئه بودن آن صدر براى اين ذيل از واضحات است و اگر كسى اهل محاوره باشد و كمترين ذوق و سليقه در سبك سخن‌گوئى داشته باشد اين معنا را مىيابد با عنايت به اين نكته از حديث شريف دو مطلب استفاده مىشود :\r\n1 - اينكه مجرّد تجاوز از محل معيار قاعدهء تجاوز نيست بلكه دخول در غير نيز معتبر است و اين مطلب هم از صد حديث به هر دو مثالش استفاده مىشود چون مقيد كرده به اينكه [ بعد از دخول در سجود يا در قيام شك كند 
  ] و نمىتوان اين تقييد را حمل بر غالب كرد چون ما قبول نداريم كه غالب موارد شك در ركوع پس از ورود به سجده باشد نه در حال فرود آمدن يا شك در سجود غالبا پس از قيام و ايستادن باشد و در حال جلسه استراحت يا نهوض و برخاستن نباشد و تعين اينكه قيد براى احتراز باشد يعنى احتراز كرد از مواردى كه شك در ركوع قبل از ورود به سجده و . . . باشد پس معيار دخول در غير است و هم از ذيل حديث و كبراى كلى به خوبى استفاده مىشود چون مقيد كرده به و دخل فى غيره كه باز مفهومش اينست كه قبل از اين به شك خود اعتنا بكند . . .\r\n2 - نه تنها دخول در غير ملاك است بلكه علاوه برآن غير هم بايد از غيرهاى اصليه و اجزاء اصليه از قبيل ركوع و سجود و . . . باشد و گرنه مطلق الغير كافى نيست و دليل مطلب دو امر است :\r\n1 - مىدانيم كه در شك در ركوع قبل از سجود غير ديگرى هم هست كه هوىّ و فرود آمدن براى سجده باشد كه مقدمه سجود است و نيز قبل از قيام در شك در سجود جزء ديگرى هست بنام نهوض كه مقدمهء قيام است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو امام ( ع ) هم به اين امور كاملا ملتفت است و در مقام بيان احكام غفلت ندارد با اين محاسبه مىگوئيم : اگر مطلق ورود در غير [ هر غيرى كه باشد 
  ] ملاك بود [ و بدنبال آن قاعده تجاوز جارى مىشد 
  ] لازمه‌اش اين بود كه تحديد امام ( ع ) به سجده در مثال اول و قيام در دوّمى قبيح يعنى عبث و بىفائده باشد زيرا كه قبل از سجده و قيام جزء ديگرى بنام هوى و نهوض وجود دارد كه مىبايست يا به آن جزء قبلى مقيد مىكرد و يا بطور مطلق مىفرمود اذا شك فى الركوع و قد دخل فى غيره و . . . درحالىكه به اين حدود محدود نفرمود بلكه به سجده و قيام تحديد كرد پس معيار غير خاصى است .\r\n2 - شخصى خود را در حال هوىّ مىبيند و مقدارى هم فاصله شده به‌نحوىكه از محل ركوع تجاوز كرده ولى در حال هوى ناگهان شك مىكند كه آيا اين هوى قبل از قبل ركوع و مقدمه آنست و هنوز ركوع را انجام نداده ؟ يا هوى پس از ركوع و مقدمهء سجده است ؟ در اين فرض مشهور فقهاء جازمانه فتوا داده‌اند به اينكه بايد به شك خود اعتنا نموده و ركوع را بجاى آورد و هكذا در شك در سجود در حال نهوض و قبل الاستواء قائما حال اگر معيار اخبار فراغ و تجاوز ورود در غير بود آن هم مطلق الغير وجهى براى اين فتوا نبود پس اين نيز شاهد ديگرى بر مطلب ما است كه غير خاصى مد نظر است تا اينجا وجه دوّم تأييداتى پيدا كرد .\r\nقوله : و مما ذكرنا :\r\nنظريه سوّم :\r\nبعضى از متأخرين مدعى شده‌اند كه معيار ورود در غير است آن هم مطلق الغير چه غيرى كه از اجزاء ركنيه باشد يا غير ركنيه اين هم چه جزء واجب و چه مستحب و چه حتى غيرى كه از اجزاء نباشد بلكه مقدمهء جزء باشد مثل هوى و نهوض و . . . و استدلال كرده‌اند به عموم ذيل حديث اسماعيل بن جابر كه بقول\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمطلق فرموده : و قد دخل فى غيره يعنى غير آن مشكوك حال هر نوع غيرى باشد منتها به اين عده اعتراض شده كه اگر مناط اينست پس چرا در مسئله شك در سجود بعد از قيام فقها فتوا داده‌اند به اينكه تا به ركوع ركعت بعدى نرفته هركجا در سجدهء ثانيه شك كرد بايد برگردد و انجام بدهد ؟\r\nقول سوم از اين اشكال جواب داده به اينكه : اين مورد توسط مفهوم قيد خارج شده چون در صدر آمده : و من شك فى السجود بعد ما قام كه مفهوم كلام اينست كه پس قبل از اين مرحله قاعده فراغ جارى نيست و لو وارد در نهوض شده باشد آنگاه اين مورد از عموم ذيل استثنا مىشود و ما من عام الّا و قد خص .\r\nقوله : ضعيف جدا :\r\nمرحوم : شيخ مىفرمايد : اين نظريه فاسد است زيرا كه صدر حديث در مقام توطئه و تحديد و تمهيد از براى ذيل است و معقول نيست كه كبراى كلى ذيل آن صدر را شامل نشود [ اين شبيه خروج مورد و تخصيص مورد است كه قبيح و مستهجن است 
  ] و لذا بهتر اينست كه صدر حديث را به بركت مقام تحديد و توطئه بودن از براى ذيل ، قرينه قرار دهيم بر اينكه معيار ورود در غير خاصى است و مطلق الغير ملاك نيست .\r\nقوله : و الاقوى :\r\nنظريه مرحوم شيخ همين مطلبى است كه از صحيحه ابن جابر استفاده شد و آن اينكه قاعده تجاوز و فراغ پس از تجاوز از محل و ورود در غير آن هم غير اصلى جارى مىشود و قبل از آن جارى نيست به چند دليل :\r\n1 - ادلّه اين قول از لحاظ سند قوىتر هستند از ادلّه قول اول كه معيار را مجرّد تجاوز از محل مىگرفت چون دليل آن قول موثقه بود و دليل قول ما روايات صحيحه است و رجحان سندى دارند .\r\n2 - ادلّه قول ما اقوى دلالة هستند و يقدم القوى على الضعيف و وجه\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاقوائيت اينست كه اين اخبار مقيد هستند و اخبار قول قبلى مطلق و قانون حمل مطلق بر مقيد است .\r\n3 - از صحيحهء ابن جابر برمىآيد كه معيار ورود در غير خاصى است و مطلق الغير كافى نيست پس بطريق اولى مجرّد تجاوز از محلّ كافى نيست و رابعا صدور صدر حديث در مقام تحديد و توطئه نيز باعث مىشود كه ذيل آبى از تخصيص و تقييد و يا حمل بر فرد غالب باشد . سپس مرحوم شيخ با عبارت الّا انّه به مطلبى اشاره مىكنند كه ما در اوّل موضع ثالث بعنوان قسمتى از مقدّمه ذكر كرديم .\r\nقوله : و امّا التفصيل :\r\nنظريه چهارم در مسئله تفصيل بين باب وضو و باب صلاة يعنى گفته‌اند در باب وضو مجرّد تجاوز از محل كافى است براى عدم اعتناء به شك ولى در باب صلاة و امثال آن مجرّد تجاوز كافى نيست بلكه ورود در غير هم معتبر است و مستند اين تفصيل نيز ظواهر برخى از اخبار باب است كه اگر دقت كنيد خواهيد يافت .\r\nمرحوم شيخ مىفرمايند : اين تفصيل از جهاتى مردود است :\r\n1 - در ذيل روايتى كه در باب وضو وارد شده چنين آمده : هو حين يتوضأ اذكر منه حين يشك اين جمله در مقام تعليل براى حكمى است كه در صدر آمده و معنايش اينست كه مناط اذكريت است و مىدانيم كه علت موجب تعميم حكم مىگردد پس اختصاص به باب وضو ندارد و روى همين اصل حضرات از اين حديث حكم صلاة و غسل را هم كه غير از وضو مىباشند استفاده كرده‌اند .\r\n2 - موثقه ابن ابى يعفور هم كه دوپهلو بود در صدر آن مناط را دخول در غير در باب وضو دانسته بود و در ذيل آن مناة اعدم اعتناء به شك را مجرّد تجاوز از محل دانسته بود بدون اينكه مقيد به وضو باشد و بلكه نه تنها مقيد نبود كه آبى\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاز تقييد بود چون در مقام عطاء ضابطهء كلى بود . . .\r\n3 - دو روايت صحيحه زراره و ابن جابر نيز آبى از تقييد بودند چون در مقام اعطاء ضابطه بودند .\r\n4 - از همه واضح‌تر آن حديثى بود كه مىفرمود : كل ما مضى من صلاتك و طهورك فذكرته تذكرا فامضه كه بين باب وضو و صلاة جمع كرده و حكم هر دو را يكى به حساب آورده پس وجهى براى اين تفصيل نيست .\r\nقوله الموضع الرابع :\r\n\r\n[ موضع چهارم : تا به حال يك قاعدهء مسلّمه‌اى به نام قانون فراغ و تجاوز با حدود و مشخصاتش تأسيس شد و آن . . . 
  ]\r\nموضع چهارم از مواضع سبعه : تا به حال يك قاعدهء مسلّمه‌اى به نام قانون فراغ و تجاوز با حدود و مشخصاتش تأسيس شد و آن اينكه هركجا پس از تجاوز از محل يا فراغ از عمل شك كردى به شكت اعتنا نكن حال در مقام چهارم مىگوئيم از اين قانون كلى افعال طهارات ثلاث يعنى وضو و غسل و تيمّم خارج و استثنا شده .\r\nبيان ذلك : در غير طهارت ثلاث از قبيل صلاة و . . . اگر پس از فراغت از عمل شك كرديم به شك خود اعتنا نمىكنيم و نيز اگر پس از تجاوز از محل شك كرديم اعتنا نمىكنيم و امّا در خصوص وضو و غسل و تيمم اگر پس از فراغ از عمل شك كنيم باز اعتنا نمىكنيم ولى اگر پس از تجاوز از محلّ شك كنيم [ مثلا مشغول شستن دست چپ هستيم كه در دست راست شك كرديم و . . . 
  ]\r\nدر اينجا گفته‌اند بايد به شك اعتنا كرده و برگرديم از همان محلّ مشكوك عمل را اعاده كنيم پس قاعده تجاوز بافعال طهارات ثلاث تخصيص خورده منتها در خصوص باب وضو اين استثنا هم اجماعى است و هم اخبار فراوانى برآن دلالت دارد .\r\n[ نكته هركجا به عنوان قبل الاجماع تعبير مىشود معنايش آنست كه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاجماع دليل مستقلى نيست بلكه قبل از آن مستند اصلى اخبار است و اجماع هم بر همين اساس استوار است ولى اگر به بعد الاجماع تعبير شود معنايش آنست كه اجماع يك دليل مستقلى است و مستند آن معلوم نيست و پس از آن و علاوه برآن روايات هم داريم 
  ] .\r\nو امّا در باب غسل دو وجه وجود دارد :\r\n1 - وجهى بر الحاق غسل به وضو\r\n2 - و وجهى بر عدم الحاق امّا وجه الحاق كه مشهور هم هست : بقول مرحوم آشتيانى : وجه ان تنقيح مناط است و آن اينكه : حكم الشارع بالالتفات الى الشك الواقع فى اثناء الوضوء انما هو من حيث وحدة مسبّبه المشترك بينه و بين الغسل فلا بد من الالحاق .\r\n[ توضيح اين وجه در ادامه خواهد آمد 
  ]\r\nو امّا وجه عدم الحاق : بقول محقق آشتيانى : اصل الحكم بالالتفات فى الوضوء و اخويه على خلاف القاعدة المستفادة من العمومات . . . و قد خرجنا عنه فى الوضوء من جهة قيام الاجماع و الاخبار فيبقى غيره تحت القاعدة لعدم ما يقضى بالخروج عنه بعد عدم كون القياس من مذهبنا .\r\nو امّا در باب تيمم سه وجه وجود دارد :\r\n1 - وجه الحاق به وضو : همان وجهى است كه در باب غسل گفته آمد .\r\n2 - وجه عدم الحاق به وضو : به همان بيان كه در باب غسل گفته آمد كه اصل خروج وضو خلاف قاعده است و در امور كذائى به قدر متيقن اكتفا مىشود و قدر مسلّم باب وضو است .\r\n3 - وجه تفصيل : يعنى بگوئيم : تيمم بدل از وضو به وضو ملحق است و تيمم بدل از غسل هم حكم غسل را دارد به مقتضاى قانون بدليت كه حكم بدل بايد حكم مبدل منه باشد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nقول : الّا انه :\r\nتا اينجا چكيدهء مطلب اين شد كه قاعدهء كليه‌اى داريم بنام قاعده تجاوز كه به شك بعد از تجاوز از محل نبايد اعتنا كرد و از اين قانون افعال طهارت ثلاث استثنا شده و اين يك حكم تعبدى صرف است و البته محذورى هم ندارد زيرا كه ما من عام الا و قد خص ، امّا از حالا به بعد مرحوم شيخ مدّعى هستند كه از بعضى روايات استفاده مىشود كه حكم طهارات ثلاث و قدر متيقن حكم وضو كه بعد از تجاوز از محل هم بايد به شك اعتنا شود و عمل اعاده شود يك حكم خلاف قاعده و استثنائى نيست بلكه يك حكم قانونى و برطبق قاعده است و اين امر مشكلاتى را توليد خواهد كرد .\r\nحال آن روايتى كه چنين دلالتى دارد عبارتست از موثقهء ابن ابى يعفور كه سابقا هم نقل شد و آن اينكه : اذا شككت فى شىء من الوضوء و قد دخلت فى غيره فشكك ليس بشيء انّما الشك فى شىء لم تجزه [ در اين حديث محتمل است صدر توطئه از براى ذيل باشد .\r\nو ذيل بيان كبراى كلى و ممكن است ذيل علت از براى صدر باشد كه العلّة تعمم و در هر حال ذيل حديث قاعدهء كليه را مىرساند 
  ]\r\nامّا مستفاد از صدر حديث : در صدر دو احتمال راجع به ضمير غيره موجود است كه هركدام نتيجه‌اى دارند .\r\n1 - شايد ضمير غيره به كلمهء وضو عود كند كه در اين صورت مفاد منطوق صدر اين مىشود كه : هرگاه در فعلى از افعال و جزئى از اجزاء وضو شك كردى و حال آنكه در غير وضو [ يعنى عمل ديگر و حالتى مغاير با حال وضو 
  ] وارد شده بودى به شك خود اعتنا نكن ، مفهوم جمله شرطيه اينست كه پس اگر در فعلى از افعال وضو شك كردى و هنوز وارد در عمل ديگر غير از وضو نشده بودى به شكت اعتنا كن و عمل را اعاده كن خواه از محل آن جزء مشكوك\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n[ مثلا غسل اليد اليمنى 
  ] گذشته باشى و وارد جزء بعدى [ مثلا غسل اليد اليسرى 
  ] شده باشى يا اينكه هنوز از محل تجاوز نكرده باشى طبق اين معنا ، صدر حديث با اجماع در باب وضو موافق است ولى با قاعدهء تجاوز از محلّ مخالف است چون قانون تجاوز مىگويد همين‌كه وارد جزء بعدى شدى به شكت اعتنا نكن .\r\n2 - و شايد ضمير غيره به كلمهء شىء عود كند كه در اين فرض مفاد منطوق صدر اين است كه : اگر در فعلى از افعال وضو شك كردى و در غير آن فعل مشكوك [ يعنى فعل ديگر از وضو 
  ] وارد شده بودى به شكت اعتنا نكن مفهومش اينست كه امّا قبل از تجاوز از محلّ آن جزء مشكوك و ورود به جزء بعدى بايد به شكت اعتنا بكنى طبق اين احتمال صدر حديث موافق با قاعده تجاوز مىشود ولى با اجماع در باب وضو مخالف خواهد بود .\r\nو ما احتمال اول را ترجيح مىدهيم اوّلا به قرينهء اجماع و ثانيا به قرينهء اينكه الاقرب يمنع الابعد و . . . پس از اينكه مفاد صدر روشن شد مىگوييم : ذيل حديث هم قانون كلى مطلب را ذكر كرده و آن اينكه : انما الشك فى شىء لم تجزه اى انما الشك فى عمل [ مثل وضو 
  ] لم تجزه كه مفهومش اينست كه فاذا جاوزته [ يعنى از وضو تجاوز كردى و گذشتى 
  ] فشكك ليس بشيء و اين ذيل اختصاص به باب وضو ندارد بلكه با ادوات حصر هم آمده كه دلالت دارد كه منحصرا شك در عملى است كه از او تجاوز نكرده و وارد عمل بعدى نشده‌اى [ چه وضو و چه نماز و . . . 
  ] و بعد از تجاوز ارزشى ندارد .\r\nقوله : و لكن :\r\nحالا كه ذيل حديث قانونيت داد به مطلب و باب وضو را از استثنا بودن خارج كرد اگر ما به همين ظاهر ذيل اعتماد كنيم دو اشكال اساسى متوجه خواهد شد كه بايد راه حلّى بجوئيم و قبل از طرح اشكالات .\r\nمقدمه‌اى مىآوريم : كلمهء شىء از كلماتى است كه داراى معناى بسيار\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nوسيعى است و مىتوان گفت دائره معنا و مفهوم آن از منطقة البروج هم اوسع است بر عمل بسيط اطلاق مىشود بر عمل مركب نيز اطلاق مىشود در مركبات هم بر اجزاء اصليه اطلاق مىشود بر اجزاء فرعيه نيز اطلاق مىشود فى المثل كل وضو شيئى از اشياء است و غسل يد يمنى نيز مركبى از مركبات و شيئى از اشياء است و . . . و هكذا صلاة و قرائت و . . . حال قدر مسلّم اينست كه اين اطلاقات از نوع استعمال لفظ در اكثر از معناى واحد نيست تا محذور داشته باشد بلكه از باب مشترك معنوى است كه قدر جامع همهء آنها عبارتست از ثبوت ، تقرّر ، كون ، تحقّق و . . . تا اينجا مقدمه بود .\r\nاشكال اوّل : اگر كسى در حال غسل يد يسرى در عضوى از اعضاء دست راست شك كرد مثلا در يك انگشت دست راست شك كرد كه شسته يا نه در اينجا به حكم ظاهر ذيل انما الشك فى شىء [ يعنى فى مركب ذات الاجزاء مثل غسل يد اليمنى 
  ] لم تجزه مفهومش اينست كه فاذا جاوزته [ كه در مثال مذكور تجاوز كرده و به شيئى ديگر يعنى يد يسرى وارد شده 
  ] فشكك ليس بشيء ، آنگاه اين ذيل با قاعده تجاوز منطبق و هماهنگ مىشود ولى با اجماعى كه در باب وضو ذكر شد مخالفت دارد .\r\nاشكال دوّم : اگر كسى در حال شستن دست چپ شك كرد كه آيا دست راست را شسته يا خير ؟ در اينجا به حكم ذيل حديث : انما الشك فى شىء 
  ] يعنى وضوئى كه چون وضو مركب ذات الاجزاء است و شيئى من الاشياء 
  ] لم تجزه مفهومش اينست كه بعد از تجاوز از آن شىء يعنى از وضو به شكت اعتنا نكن آنگاه اين ذيل با اجماع در باب وضو موافق ولى با قاعدهء تجاوز مخالف است و قاعده‌اى كه از اين حديث استفاده مىشود با قاعده‌اى كه از اخبار سابقه در اول مسئله ثانيه مستفاد بود متعارض مىشوند حال راه حلّ اين دو معضله چيست ؟\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nقوله : و يمكن :\r\nمرحوم شيخ مىفرمايند : ما مىتوانيم براى دفع كليه اشكالات وارده به حديث مذكور توجيه ذيل را كه در موضع اول هم وعده داده بوديم عرضه كنيم و آن اينكه : اگرچه عرفا و برحسب ظاهر وضو يك مجموعه‌اى مركب و ذات الاجزاء است [ غسلات ثلاث و مسحات ثلاث 
  ] ولى شارع مقدس اين مجموعه و كل را به منزله امر واحد بسيط اعتبار فرموده .\r\n[ و فلسفه اين توجيه هم اينست كه شرعا وضو يعنى اين اعمال ظاهريه از شستن‌ها و مسح كردن‌ها موضوعيت ندارند و هدف نيستند بلكه آلت و وسيله‌اى هستند براى رسيدن به طهارت و نورانيت باطنى كه آن امر معنوى يك امر بسيطى بيش نيست و چون مسبب اين افعال يعنى طهارت باطنيه امر واحد بسيط است پس مجموعهء اين افعال هم به منزله سبب واحد بسيط اعتبار شده‌اند 
  ]\r\nاگر چنين شد پس هر فعلى از افعال وضو و هر جزئى از اجزاء آنچه اجزاء اصليه و چه فرعيه مستقلا و بحياله و جداى از ديگرى ملاحظه نمىشود بلكه همه يك عمل حساب مىشوند و واضح است كه عمل واحد بسيط يك ورود و خروج بيشتر ندارد و يك تجاوز از محل بيشتر ندارد و آن اينكه در اينجا تجاوز از محل به عين فراغ از عمل تحقق مىيابد و تا فراغت حاصل نشده تجاوزى هم صورت نگرفته آنگاه هم مشكله اولى و هم دومى حل مىشود چون غسل يد يمنى مستقلا ملاحظه نمىشود تا صدق كند كه از محل آن گذشته و وارد يد يسرى شده و اعتنا نكند و هكذا .\r\nو در نتيجه باب وضو هم خلاف قاعدهء تجاوز نبوده و يك استثنا تلقى نمىشود بلكه كاملا مطابق قاعده تجاوز خواهد بود زيرا كه شك در اجزاء وضو در هركجاى وضو كه باشد تا زمانى كه از عمل فارغ نشده شك پس از تجاوز نيست بلكه شك قبل از تجاوز از محل يعنى قبل از فراغ از عمل است و واضح است كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nقاعده تجاوز هم مىگويد بعد از تجاوز اعتنا نكن و در اينجا بعديتى نيست بلكه قبليت است .\r\nقوله : و القرينة :\r\nدر اين قسمت چهار شاهد مىآوريم مبنى بر اينكه توجيه مذكور وجيه و معقول است : شاهد اوّل : امام ( ع ) ابتدا در حديث ابن ابى يعفور حكم شك در وضو را قبل و بعد از تجاوز از محلّ به منطوق و مفهوم صدر بيان فرمود سپس در ذيل آن قاعده كليه بيان نمود كه شامل وضو و غير وضو شده و حكم هر نوع شكى را قبل از تجاوز و پس از آن در قالب حصر بيان نمود حال اعطاء ضابطه با توجيه مذكور مىسازد زيرا كه اگر وضو را يك حقيقت مركبه به حساب آوريم به ظاهر ذيل همان دو اشكال قبل وارد است كه با اعطاء ضابطه نمىسازد ولى اگر يك عمل بسيط بدانيم هيچ‌كدام از ايرادات قبلى وارد نيست و ضابطه بودن كما هو المتبادر محفوظ مىماند و كاملا حديث طبق قاعده و قانون تجاوز خواهد بود و نه چيزى مخالف با آن .\r\nشاهد دوّم :\r\nقوله : ثم انّ :\r\nاين قسمت در حقيقت رفع استبعاد و بيان نظائر براى توجيه مذكور است و آن اينكه بلا اشكال صلاة يك حقيقت مركبه است ولى در ميان اجزاء آن به جزئى برمىخوريم كه خود آن هم برحسب ظاهر مركب و ذات الاجزاء است .\r\nمثلا سورهء حمد يا مجموع قرائت يعنى حمد و سوره مركب از آيات و هر آيه مركب از كلمات و هر كلمه مركب از حروفى است ولى مشهور كل حمد را فعل واحد حساب كرده و فتوا داده‌اند كه در هركجاى حمد اگر راجع به آيات قبلى شك كردى اعتنا بكن و از محل مشكوك ادامه بده و حتى بعضى مجموع قرائت را يكى حساب كرده‌اند و قاعده تجاوز را جارى و سارى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nندانسته‌اند و اين بر همان اساس است كه مجموعه را عمل واحد و به منزلهء بسيط حساب كرده‌اند .\r\nو لذا گفته‌اند بايد اعتنا كرد پس عجيب و غريب نيست .\r\nشاهد سوم :\r\nقوله : و قد عرفت :\r\nاين نيز صرفا به جهت رفع استبعاد است و آن اينكه در صحيحه اسماعيل بن جابر آمده بود : اذا شك فى الركوع بعد ما سجد و فى السجود بعد ما قام . . .\r\nدرحالىكه پس از ركوع و قبل از سجود هوى هم هست و پس از سجود قبل از قيام نهوض در كار است ولى گويا مجموع ركوع و هوى فعل واحد محسوب شده و تا به سجود نرسيده باشد از محل نگذشته و هكذا نسبت به سجده و نهوض . . .\r\nفلا غرو در اينكه دو يا چند چيز را كه اجزاء هستند واحد و به منزله بسيط حساب كنيم .\r\nقوله : و مما يشهد :\r\nشاهد چهارم : همان گونه كه در آغاز موضع چهارم گفته آمد در خصوص باب وضو اجماع و سنّت حكم را روشن كرده كه پس از تجاوز از محل هم به شك خود اعتنا بكن . . . ولى در باب غسل و تيمم نه اجماعى و نه نصى نداشتيم و مع‌ذلك مشهور فقهاء اين دو باب را به وضو ملحق ساخته‌اند حال آيا حضرات قياسى شده‌اند ؟ حاشا و كلّا .\r\nزيرا كه قياس ظنى بدعت و هر بدعتى حرام و صاحب آن در نار است و حرمت و بطلان عمل به قياس از ضروريات مذهب شيعه است پس وجه الالحاق چيست ؟ وجه الحاق همان تنقيح مناط است كه ذكر شد يعنى حضرات وضو را فعل واحد اعتبار كرده‌اند از آن حيث كه مسبّب آن واحد بسيط و غير قابل تجزيه مىباشد [ و هو الطهارة 
  ] و همين مناط در غسل و تيمم هم هست كه\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمسبب واحدى دارند و آن طهارت و نورانيت باطنيّه [ قدر مسلم در وضو و غسل چنين است 
  ] و لذا آن دو را هم فعل واحد بسيط مىتوان اعتبار كرد و لذا در هركجاى غسل و تيمم هم تا قبل از فراغ اگر شك كنيم شكمان قبل از تجاوز از محل است و قابل اعتنا نيست . پس عند المشهور افعال طهارت ثلاث مستثنا است ولى عند الشيخ ره طبق قاعده است .\r\nقوله : الموضع الخامس :\r\n\r\n[ موضع پنجم : پيرامون شك در شرائط است 
  ]\r\nمواضع چهارگانهء قبلى عموما پيرامون شك در اجزاء مركب بود كه اگر پس از تجاوز از محل مثلا در ركوع - سجود و . . . در نماز يا در غسل يد يمنى ، مسح رأس و . . . در وضو شك كرديم يا پس از فراغ از كل نماز و يا وضو در فعلى از افعال يا عضوى از اعضا شك كرديم به شك خود اعتنا نمىكنيم و قبل از تجاوز يا فراغ به شك خود اعتنا مىكنيم .\r\nحال اين موضع پنجم پيرامون شك در شرائط است فى المثل در اثناء نماز يا پس از فراغت از آن شك كرديم كه آيا وضو ساخته و متطهرا وارد نماز شده و آن را انجام داديم يا خير ؟ آيا ساتر را مراعات كرده‌ايم يا خير ؟ آيا وقت مراعات شده يا خير ؟ استقبال الى القبله چطور ؟ اباحهء مكان چى ؟ نيّت چگونه ؟ و . . . در اينجا سؤال اينست كه آيا قانون تجاوز از محل و فراغ از عمل مخصوص باب اجزاء مركب و شك در اجزاء است و يا تعميم داشته و در باب شك در شرائط هم مطلب از همين قرار است ؟ در مسئله مجموعا پنج نظريه مطرح است كه برخى افراط و برخى تفريط و برخى حد وسط را گرفته‌اند :\r\n\r\nقول اول :\r\nقوله : ذكر بعض :\r\nعقيدهء كاشف الغطا رحمه الله : قاعده فراغ و تجاوز مخصوص شك در اجزاء نبوده بلكه در شك در شرائط هم جارى مىشود آن هم مطلقا يعنى چه نسبت به خصوص وضو [ كه شرطى از شروط است و ويژگى خاصى دارد كه در ادامه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nروشن خواهد شد 
  ] و چه ساير شرائط و باز مطلقا يعنى چه نسبت به بعد از فراغت از عمل و چه نسبت به اثناء عمل و چه نسبت به كسى كه وارد عمل نشده ولى در آستانه ورود در آنست .\r\nبنابراين اگر شخصى پس از پايان نماز شك كرد كه آيا وضو داشته يا نه ؟ استقبال الى القبلة را مراعات كرده يا خير به حكم قانون فراغ اعتنا نكند و بلكه بالاتر اگر در اثناء عمل شك كرد كه وضو دارد يا نه ؟ باز هم به شك خود اعتنا نكند و بگويد : ان‌شاءالله وضو دارم و بلكه بالاتر اگر خود را مهياى از براى نماز كرده و در دالان ورودى منزل نماز است و شك مىكند كه وضو گرفته‌ام يا خير باز هم به شك خود اعتنا نكند و باز مطلقا يعنى چه نسبت به همين غايت موجود كه مثلا نماز ظهر باشد كه خوانده يا در حال خواندن است و چه نسبت به غايات بعدى از قبيل نماز عصر و . . . كه هنوز وارد آن نشده به شك خود اعتنا نكرده و بنا را بر متوضى بودن گذاشته و حتى براى نمازهاى بعدى هم بدان قناعت كند .\r\nدليل كاشف العظاء بر تمامى اين سخنان بناء عقلا است يعنى انسان عاقل وقتى مىخواهد كارى را شروع كند با همهء مقدماتش شروع مىكند تا عمل او صحيح و مبرئ ذمه باشد نه اينكه به عمل ناقص اكتفا كند حال اين شخص در آستانه نماز يا در اواسط آن يا در آخر شك مىكند كه وضو را گرفته يا نه به حكم بناء عقلا بگويد ان‌شاءالله شرائط را مراعات كرده‌ام و به شك خود اعتنا نكند و بگذارد و بگذرد .\r\n\r\nقول [ دوم : 
  ]\r\nو ما ابعد :\r\nنظريه اولى صددرصد افراطى بود كه براى قانون فراغ و تجاوز در باب شك در شرائط ميدان وسيعى را قائل بود در مقابل آن نظريهء دوّم صددرصد تفريطى است و براى شك در شرط هيچ حسابى باز نكرده و مدعى است كه در\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nباب شرائط قانون فراغ و تجاوز اصلا جارى نيست بلكه مطلقا بايد به شك خود اعتنا كنيم و مطلقا يعنى چه نسبت به وضو و چه نسبت به ساير شروط ، چه نسبت به همين غايت و چه ساير غايات ، چه نسبت به شك پس از فراغ يا در حين عمل يا قبل از آن بنابراين اگر بعد از فراغت از نماز ظهر هم شك كرديم كه استقبال ، ستر ، طهارت از حدث اكبر - اصغر - خبث مراعات شده يا نه بايد به شك خود اعتنا كرده و عمل را اعاده نمائيم دليل اين عده هم اجمالا اينست كه اخبار فراغ و تجاوز مخصوص شك در جزء است و شك در شرط را شامل نيست يا از باب اينكه نص در جزء است يا ظهور در آن دارد يا اطلاقش بدان منصرف است و يا اگر مجمل بود از باب قدر متيقن به باب جزء قناعت مىشود .\r\n\r\nقول سوّم :\r\nقوله : و الاقوى :\r\nمرحوم شيخ انصارى ره طرفدار قول وسط يعنى تفصيل هستند و آن اينكه نسبت به غايات بعدى حتما بايد به شك خود اعتنا كنيم يعنى اگر پس از فراغ از ظهر و قبل از ورود به عصر شك كرديم كه وضو داريم يا نه نسبت به عصر از محل تجاوز نشده و جاى قانون فراغ يا تجاوز نيست و اين دو قاعده در اينجا موضوع ندارند و سالبه به انتفاء موضوع هستند .\r\nو امّا نسبت به همين غايت اتيان شده يعنى نماز ظهر اگر پس از فراغ از عمل شك كنيم به حكم قاعده فراغ و تجاوز به شك خود اعتنا نمىكنيم مطلقا يعنى لا فرق بين باب وضو و ساير شرائط و اگر قبل از ورود در عمل و در آستانه ورود شك كنيم به شك خود اعتنا مىكنيم مطلقا اى من دون فرق بين الطهارة و . . . بايد شرائط عموما احراز شوند و اگر در اثناء نماز شك كرديم در اينجا شرائط فرق دارد : برخى از شروط در اثناء قابل احراز است .\r\nمثلا دقت مىكند كه روبه‌قبله هست يا نه ؟ نسبت به اجزاء سابقهء نماز قاعده تجاوز جارى كرده و بر گذشته‌ها صلوات مىفرستد و نسبت به\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاجزاء مستقبله استقبال را احراز مىكند و هكذا نيت و ساتر و . . . ولى برخى از شرائط در اثناء قابل احراز نيست .\r\nنظير طهارات ثلاث كه شرط مجموع نماز هستند از اول تا آخر و محلّ آنها هم قبل از نماز است اگر در چنين شرطى شك كرد بايد به شك خود اعتنا كرده و عمل را اعاده كند تا اين شرط هم احراز شود پس عقيدهء شيخ ره اينست كه اخبار فراغ و تجاوز عام و مطلق است و شامل اجزاء و شرائط هر دو مىشود ولى به مقدارى كه تجاوز و فراغ موضوع داشته باشند .\r\n\r\nقول چهارم :\r\nقوله : و ربما بنى :\r\nبعضىها مسئله اينكه نسبت به غايات بعدى به شكمان اعتنا بكنيم يا نه را مبتنى كرده‌اند بر اينكه معناى قاعده فراغ و تجاوز چه باشد ؟ اگر معناى اينكه پس از تجاوز از محل به شك اعتنا نمىكنيم اين باشد كه بنا را بر حصول آن شرط مىگذاريم مطلقا بدون اينكه اختصاص به عمل قبل داشته باشد در اينجا بايد گفت : لا فرق بين الغايات يعنى نسبت به اعمال آتيه هم به شك اعتنا نمىكنيم ولى اگر معناى قاعده اين باشد كه در همين عملى وارد شده‌ايم بنا را بر حصول بگذاريم و به شكمان اعتنا نكنيم در اين صورت بايد گفت : قاعده مخصوص همين عمل است و به درد غايات بعديه نمىخورد .\r\nقوله : اقول :\r\nمرحوم شيخ در ردّ قول چهارم مىفرمايند : لا شك در اينكه معناى قاعده تجاوز بناگذارى بر حصول است امّا نه مطلقا تا نسبت به غايات بعدى هم شك ملغى باشد بلكه به مقدارى كه تجاوز از محل صدق مىكند اين بناگذارى هست و آن نسبت به اعمال ماضيه يعنى مثلا صلاة ظهر است و امّا نسبت به اعمال مستقبله كه هنوز تجاوز از محل تحقق نيافته وجهى براى القاء شك نيست بلكه بايد اعتنا كنيم .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nقوله : فلو شك : اين يك سطر و نيم تنظيرى است براى ما نحن فيه و آن اينكه : نماز ظهر داراى دو ويژگى است :\r\n1 - فى نفسه و با قطع نظر از نماز عصر بر ما واجب است چون داراى مصلحت ملزمه است .\r\n2 - شرط ورود در نماز عصر است يعنى تا ظهر را نخوانيم حق ورود در عصر را نداريم زيرا كه بينهما ترتيب لازم است حال شخصى خود را در اثناء نماز عصر مىيابد و شك دارد كه ظهر را خوانده يا نه ؟ شرط العصر حاصل شده يا نه ؟\r\nاينجا قاعده تجاوز جارى مىشود و به شك خود اعتنا نمىكند لكن از حيث دوّم يعنى حيث شرطيت يعنى بنا را مىگذارد كه ان‌شاءالله شرط العصر حاصل شده و لازم نيست نيت خود را به ظهر عدول دهم ولى از حيثيت اوّلى تجاوز از محل نشده و لذا بايد به شك خود اعتنا كرده پس از نماز عصر ظهر را بخواند و البته در اينجا ترتيب ساقط است .\r\nو بقول مرحوم آشتيانى : فهذا نظير الشك فى فعل صلاة الظهر بعد الدخول فى العصر فى القاء الشك فيه بالنسبة الى الحكم بصحة العصر و انها وقعت عقيب الظهر و مترتبة عليه و عدم القائه بالنسبة الى الاصل وجوده بحيث لا يحكم بوجوب الاتيان بها بعد فعل العصر حيث ان الشك فى فعل الظهر بعنوان ترتب العصر عليه شك فى الشّيء بعد الدخول فى الغير و به غير ذلك العنوان ليس شكا فيه بعد الدخول فى الغير او شكافى الشّيء بعد تجاوز محله فلا يحكم بالقائه بل يحكم بمقتضى اصالة الاشتغال و الاخبار بعدم القائه بالنسبة اليه بل المقام اولى بعدم اعتبار الشك بالنسبة الى غير المشروط الذى وقع الفراغ عنه .\r\nقوله : و من هنا :\r\nاين قسمت زمينه‌سازى براى ردّ نظريهء پنجم است : تا به حال راجع به پس\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاز فراغ از عمل و نسبت به غايات بعدى بحث شد كه نسبت به آنها قانون تجاوز و فراغ جارى نيست حال مىگوئيم در اثناء عمل هم مطلب از همين قرار است كه اگر كسى شك كرد كه داراى ساتر هست يا نه ؟ نيت كرده يا نه ؟ استقبال الى القبله دارد يا نه نسبت به اجزاء ماضيه به شك خود اعتنا نمىكند ولى نسبت به اجزاء مستقبله تجاوز از محل صدق نمىكند و قانون تجاوز هم جارى نمىشود بلكه حتما بايد به شكش اعتنا بكند و شرط را احراز كند البته شروطى از قبيل استقبال و . . . در اثناء قابل احراز هست ولى شرط طهارت محلش قبل از نماز است و در اثناء قابل احراز نيست و حسابش جدا است .\r\n\r\nقول پنجم :\r\nقوله : و من هنا :\r\nروى همين اصل كه باب وضو حساب ويژه‌اى دارد برخى ميان باب وضو با ساير شرائط تفصيل داده‌اند و آن اينكه : وضو و غسل و وقت و . . . از جمله شرائطى هستند كه محل احراز آنها پيش از ورود در عبادت است يعنى اوّل بايد وضو ساخت سپس وارد عمل شد ، اوّل بايد وقت را احراز كرد سپس وارد نماز شد و . . . ولى استقبال و ساتر و نيّت از جمله امورى هستند كه در جاى نماز بايد مراعات شوند و از اوّل تا آخر نماز در هر جزئى بايد استقبال مراعات شود - ساتر كذلك و . . . و احراز آنها در هر جزئى از اجزاء ممكن است و اين‌چنين نيست كه تنها در آغاز عبادت و يا قبل از ورود به نماز مراعات اين امور لازم باشد بلكه از اول تا آخر لحظه‌به‌لحظه مراعات لازم است آنگاه اگر در اثناء نماز در شرطى از شرائط از قبيل ساتر و استقبال و . . . شك كرديم نسبت به اجزاء ماضيه از قاعده تجاوز استفاده مىكنيم و نسبت به اجزاء مستقبله هم امكان احراز هست بايد اين شروط احراز شوند چون از حالا به بعد را قاعده تجاوز نمىگيرد و امّا اگر در اثناء نماز در مثل وضو و غسل و . . . شك كرديم از محل آن گذشته‌ايم [ چون محلش قبل از عبادت است 
  ] و در اثناء هم قابل احراز نيست و لذا نبايد به شك خود اعتنا كنيم .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمرحوم شيخ مىفرمايد : مسئله وضو و طهارات خالى از اشكال نيست زيرا كه از طرفى وضو شرط است و شرط نسبتش به تمامى اجزاء مساوى است پس بايد در تمامى آن احراز شود و چون قابل احراز نيست پس بايد اعاده كنيم و از طرفى محلّ وضو قبل از عمل است و شخصى كه وارد عمل شده در حقيقت از محل وضو تجاوز كرده پس نبايد به شك خود اعتنا كند و هر دو محتمل است و لذا مشكل مىشود .\r\nقوله : الّا انه :\r\nتفصيل مرحوم شيخ اين بود كه حتى در باب وضو هم اگر پس از فراغ از نماز شك كنيم به شك خود اعتنا نمىكنيم ولى اگر در اثناء نماز شك كرديم بايد اعتنا كنيم و چون قابل احراز نيست بايد عمل را اعاده نمائيم حال مىفرمايند : ما مىتوانيم قول خود را با يك روايت تأييد كنيم و آن اينكه :\r\nجناب على بن جعفر ره از حضرت موسى بن جعفر ( ع ) چنين روايت نموده : از حضرتش راجع به مردى پرسيدم كه خود را داراى وضو مىبيند و معتقد به وضو داشتن است و بعد از مدتى شك مىكند كه آيا داراى وضو هست يا خير حكمش چيست ؟\r\nفرمودند : اگر در اثناء نماز متذكر شد و شك كرد كه آيا وضو داشته يا خير بايد از حالت نمازى منصرف شده و عمل را اعاده كند ولى اگر پس از فراغت از نماز متذكر شده و چنين شكى برايش رخ داده همان عمل مجزى است و به شكش اعتنا نكند .\r\nان قلت : اين حديث كه تقريبا نص در تفصيل مرحوم شيخ است چرا بعنوان شاهد و مؤيد ذكر مىكنند نه بعنوان دليل ؟\r\nقلت : چون در حديث دو احتمال وجود دارد :\r\n1 - مورد سؤال از شك سارى باشد يعنى سؤال از اينست كه شخصى قبل\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاز عمل اعتقاد به وضو داشت و خود را متطهر مىديد ولى پس از مدتى كلا شك كرده كه آيا از اوّل چنين چيزى بوده يا نه طبق اين احتمال حديث به درد ما مىخورد و قاعده فراغ جارى مىشود . . .\r\n2 - مورد سؤال از شك طارى باشد يعنى اينكه اعتقاد قبلى او به وضو محفوظ است و الآن هم يقين دارد كه وضو گرفته بود ولى شك دارد كه وضويش باقى است يا نه ؟ اگر اين باشد حديث با استصحاب مىسازد كه در اثنا عمل هم استصحاب كند بقاء وضو را مع‌ذلك حكم حديث بر خلاف قاعده استصحاب است . ولى احتمال اول قوىتر است چون خلاف قاعده نيست .\r\nقوله : الموضع السادس :\r\n\r\n[ موضع ششم : گاهى شك ما در اصل وجود جزئى از اجزاء يا شرطى از شرائط است . . . 
  ]\r\nموضع ششم از مواضع هفتگانهء مورد بحث بر مسئله ثانيه راجع به اينست كه : گاهى شك ما در اصل وجود جزئى از اجزاء يا شرطى از شرائط است .\r\nمثلا شك مىكنيم كه آيا تكبيرة الاحرام را گفته‌ايم يا نه ؟ قرائت را خوانده‌ايم يا خير ؟ ركوع را اتيان كرده‌ايم يا نه ؟ سجده چطور ؟ وضو چگونه ؟ و . . .\r\nاين قسمت تا به حال وضعش روشن شد و آن اينكه به اعتقاد مرحوم شيخ چه در باب اجزاء و چه شرائط ، قبل از تجاوز از محل بايد به شك اعتنا نموده و عمل را اعاده كنيم و پس از تجاوز از محل و فراغ از عمل به شك خود اعتنا نمىكنيم و قدر متيقن از اخبار فراغ و تجاوز همين مورد است ولى گاهى شك ما در وصف صحت يك امر موجود است يعنى يقينا فلان عمل را اتيان كرده‌ايم ولى شك داريم كه آيا صحيحا و با همهء اجزاء و شرائط انجام شده يا ناقص و باطل انجام گرفته ؟ شك در صحت خود بر دو قسم است :\r\n1 - گاهى شك در صحت از شك در اصل الوجود سرچشمه مىگيرد و مسبب از آنست مثلا يقين داريم كه قرائت را انجام داده‌ايم ولى شك در\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nصحت آن داريم و منشأ شكمان هم اينست كه نمىدانيم آيا بسم اللّه را گفته‌ايم يا خير ؟ يا مثلا يقينا نماز را خوانديم ولى در صحت آن مردّديم به لحاظ ترديد در اينكه با وضو و استقبال و . . . اتيان شد يا بدون آن ؟\r\nاوّل مرحوم شيخ مىفرمايند : اين قسم از شك در صحت موجود در حكم شك در اصل وجود است يعنى در اينجا هم قبل از تجاوز از محل بايد به شك اعتنا كنيم ولى پس از آن خير .\r\nو بالجمله قانون فراغ و تجاوز جارى مىشود ولى بعد با كلمهء بل ترقى مىفرمايند : بلكه اين قسم از شك در صحت فردى از افراد شك در وجود است و اين همان است چون منشأش شك در اتيان بسم اللّه است منتها شك در وجود بر دو قسم است :\r\nالف : شك در وجود مطلق اعم از اينكه صحيح باشد يا فاسد ، ب : شك در وجود مقيد يعنى وجود صحيح و اگر اين همان شد پس موضوعا داخل در آن بوده و طبيعى است كه همان احكام را هم داشته باشد .\r\n2 - آنكه محل بحث است اينكه : گاهى شك ما در صحت يك امر موجود و يك عمل اتيان‌شده صرفا از قبيل شك در صحت است و به‌هيچ‌وجه من الوجوه به شك در اصل اتيان عود نمىكند [ به بيان بهتر : اجزاء و شرائط دو گونه هستند 
  ] :\r\n1 - اجزاء و شروط ماديّه مثل قرائت - ركوع - سجود ، سلام ، تشهد و . . . كه از اجزاء ماديه هستند و مثل وضو و غسل و ساتر و . . . كه از شروط ماديه هستند .\r\n2 - جزء يا شرط صورى مانند موالات و ترتيب و تجويد و جهر و اخفات و . . . كه از امور صوريه هستند و مربوط به هيئت و صورت عبادت مىشوند ربطى به مادّه ندارند اجزاء ماديه هركدام داراى وجود مستقل و جوهرى هستند و داراى محلّى مىباشند ولى اجزاء صوريه وجود عرضى دارند\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nو به تبع معروضاتشان موجود شده و داراى محل مىشوند و گرنه مستقل نيستند همانند جسم و رنگ و . . . بحث ما در امور صوريه است 
  ] سؤال اينست كه آيا در اين موارد هم قاعده تجاوز جارى مىشود يا خير ؟\r\nمثلا شخصى در اثناء نماز شك كرد كه موالات را ميان حروف كلمه ، كلمات كلام ، آيات يك سوره مراعات كرده يا نه ؟ ترتيب را رعايت كرده يا نه ؟\r\nو . . . آيا مىتوان گفت كه قبل از تجاوز از محلّ به شك اعتنا كند و پس از آن اعتنا نكند ؟\r\nمرحوم شيخ اوّل با كلمهء لكن مىفرمايد : الحاق اين قسم از شك در صحت به شك در وجود و اجراء قاعده تجاوز در آن مشكل است زيرا كه متبادر به ذهن از كلمهء شىء در اخبار مذكوره غير از اين شىء صورى است و منظور شيئى است كه مستقل باشد و عرفا يك عمل به حساب آيد مثل قرائت و . . .\r\nو امّا موالات و ترتيب و . . . اين‌گونه نيستند و لذا اخبار از اين‌ها انصراف دارند پس در شك در صحت بدين معنا قاعده تجاوز جارى نيست و استصحاب عدم جارى مىشود ولى بعدا با كلمهء الّا آن يدعى وجوهى براى شمول اين قسم مىآورند كه حتى اينجا را نيز قانون تجاوز مىگيرد و آنها عبارتند از :\r\nوجه اوّل : تنقيح مناط : از تعبيرات اخبار مستفاد است كه مناط عدم اعتناء به شك ، تجاوز از محلّ است بدون اينكه ميان انواع مشكوكها فرقى باشد كه آيا در اصل وجود است يا در صحت موجود ؟ و نسبت به اجزاء صوريه هم شك بعد از تجاوز از محل متصور است منتها خودشان مستقلا و در طول اجزاء ماديه داراى محل نيستند بلكه به تبع آنها محل دارند يعنى محل كل اجزاء قرائت محل ترتيب و موالات هم هست پس اگر در حال ركوع در خود قرائت يا در بسم اللّه آن يا در موالات آن شك كرد اعتنا نمىكند .\r\nوجه دوّم : از عموم ذيل حديث ابن ابى يعفور هم مىتوان استفاده كرد\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nزيرا كه فرمود : انما الشك فى شىء لم تجزه و لا ريب در اينكه شيئى بر موالات ، ترتيب ، تجويد و . . . نيز اطلاق مىگردد .\r\nوجه سوّم : اصولا ما تا به حال مدعى بوديم كه اصالة الصحة در فعل نفس برمىگردد به قاعده فراغ و تجاوز اين‌ها يك قانون بيش نيستند حال ممكن است كسى مدعى شود كه خير قاعده تجاوز قانونى مستقل و داراى مدركى جداگانه است و قانون اصالة الصحة نيز قانونى است جدا و ما از اين قاعده استفاده مىكنيم يعنى مىگوئيم : اين مسلمان ان‌شاءالله در هنگام اداء قرائت اوصاف صحت را هم مراعات كرد پس بنا را بر صحت گذارد .\r\nسؤال : اگر اصل صحت قاعده جداگانه شد مدركش چيست ؟\r\nجواب : مدرك قاعده تجاوز كه اخبار مذكور در صدر مسئله است ولى مدرك اصل صحت به قول فخر الدين ظهور مسلم است . فخر المحققين فرموده اصل و قاعده و ظاهر حال در فعل انسان عاقل بالغ مكلف كه در مقام ابراء ذمه برآمده و تصميم دارد كه عمل صحيح انجام دهد و ضمنا از كميت و كيفيت كار هم به خوبى آگاه است اصل در چنين عملى صحت است يعنى ظاهر حال اينست كه ان‌شاءالله عمل تام و تمامى انجام دهد و ظهور مظنه مىآورد و الظن يلحق الشىء بالاعم الاغلب .\r\nقوله : و يمكن :\r\nباز سؤالى مطرح مىشود كه اين ظهور حال مسلم كه مظنه مىآورد به چه دليل حجت است ؟ جوابش اينست كه بدليل حديثى كه قبلا نقل شده كه فرموده : هو حين يتوضأ اذكر منه حين يشك نحوهء استدلال : اين جمله به منزله بيان صغرى از براى يك كبراى كلى است و آن اينكه : كل من كان كذلك [ اذكر . . . 
  ] فلا يترك مما يعتبر فى صحة عمله . . . يعنى اين شخص حين الوضوء اذكر بوده و هركسى كه اذكر باشد حتما تمام خصوصيات را انجام داده و چيزى را\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nفروگذار نمىكند بدليل اينكه فروگذارى و ترك جزء يا شرط يا وصف صحت يا از غفلت و نيسان ناشى مىشود كه خلف فرض است چون فرض اينست كه وى اذكر بوده و حين العمل ملتفت قلمداد شده و يا از روى عمد ترك مىكند كه باز نقض غرض است چون بحث در انسانى است كه مريد ابراء ذمه است و چنين انسانى بدون جهت چيزى را كم نمىكند نتيجه مىگيريم كه پس اين شخص مسلمان ان‌شاءالله حين الوضوء تمام جوانب را رعايت كرده پس به شك بعدى اعتنا نكند .\r\nقوله : الموضع السابع :\r\n\r\n[ هفتمين موضع : شك بعد از تجاوز از محل ارزشى ندارد . . . 
  ]\r\nهفتمين و آخرين موضع از مواضع سبعهء مسئله ثانيه راجع به اينست كه : در موضوع قاعده فراغ و تجاوز شك اخذ شده يعنى مىگوئيم : شك بعد از تجاوز از محل ارزشى ندارد حال بايد بدانيم كه گاهى شك در عمل از نوع شك طارى است بدين معنا كه از محل عمل تجاوز كرده ناگهان شكى بر او عارض مىشود كه آيا فلان عمل را انجام دادم يا نه ؟\r\nو منشأ اين شك هم غفلت مكلف از كيفيت و وضع عمل است و نحوهء عمل به نزدش مجسم نيست مطالبى كه تا به حال بحث شد در اين رابطه بود و حكم مسئله روشن شد كه قبل از تجاوز و پس از آنچه بايد كرد ؟ ولى گاهى شك در عمل از نوع شك سارى است بدين معنا كه از آغاز به كيفيت عمل آگاه است و نحوهء كار نزد او مجسم است و كوچك‌ترين غفلت در كار نيست ولى مع‌ذلك پس از گذشتن از عمل در صحت آن شك مىكند و در اين صورت گاهى منشأ شكش احتمال رافعيت و مانعيت موجود است مثلا مشغول وضو ساختن است و توجه دارد كه مىخواهد وضوى ارتماسى بگيرد و از اول احتمال مىدهد كه شايد آب به زير انگشترى نرسيده و بخشى قليلى از اعضاء وضو يا غسل شسته نشود با اين حال وضو گرفت و پس از تجاوز از محل يا فراغ از\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nعمل شك مىكند كه آيا وضوى صحيح گرفته يا خير ؟ آيا در اينجا هم قاعدهء تجاوز و فراغ جارى مىشود يا خير ؟ دو وجه مطرح است :\r\nالف : آرى جارى مىشود بدليل اينكه پاره‌اى از اخبار باب اطلاقش اين‌گونه موارد را مىگيرد كه گفته : كل شىء جاوزته و . . . فشكك ليس بشيء .\r\nب : خير جارى نمىشود بدليل تعليلى كه در حديث آمده كه هو حين يتوضأ اذكر منه حين يشك .\r\nبيان ذلك : مقدّمه : مىدانيم كه العلة تعمم و تخصص يعنى هر علتى از جهتى موجب تعميم و توسعهء حكم و از جهت موجب تخصيص و تضييق حكم مىشود و بالجمله حكم از لحاظ سعه و ضيق دائر مدار علت است از حيث شمول و عدم آن تا هركجا را علت شامل مىشود حكم هم بدانجا راه مىيابد چون معلول است و الّا فلا .\r\nمثلا طبيب به مريض مىگويد : لا تأكل الرمان لا نه حامض در صدر كلام بقول مطلق فرمود : انار نخور كه شامل انار حلو ، حامض ، حلو حامض [ ميخوش 
  ] مىگردد ولى در ذيل علت آورد كه لا نه حامض يعنى رمان خصوصيتى ندارد بلكه مناط حامض بودن است آنگاه معناى اينكه : العلة تعمم يعنى هر شيئى ترشى را نبايد بخورى و به حال تو مضرّ است چه رمان و چه شيئى ديگر و معناى اينكه العلة تخصص يعنى اينكه در صدر گفتم لا تاكل الرمان به اطلاقش باقى نيست بلكه حكم مخصوص رمان حامض است پس از رمان حلو حق استفاده دارى و . . . با حفظ اين مقدّمه مىگوئيم :\r\nسؤال سائل در حديث مذكور كلى است يعنى سؤال از شك بعد از وضو است چه شك طارى و چه سارى ولى تعليلى كه در جواب امام آمده از جهتى مخصص و از جهتى معمم است .\r\nامّا مخصص بودن : تعليلى كه ذكر شده اذكريت است يعنى عدم اعتناء به\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nشك به مناط اذكر بودن است و لا ريب در اينكه اذكريت مخصوص شك طارى است و ربطى به شك سارى كه فعلا مورد بحث است ندارد چون در اينجا از اول امر كيفيت عمل نزد او مجسم است و قبل و بعد از شك اذكريت مساوى است و از اين زاويه اين حديث دليل وجه ثانى مىشود و امّا معمّم بودن : اين حديث به انضمام كبراى كلى مذكور در موضع ششم دلالت مىكند كه در موارد شك طارى مطلقا به شك خود اعتنا نكن و حتما انجام دادى و چيزى را فروگذار نكردى نه سهوا و نه عمدا امّا سهوا لانّه خلف و امّا عمدا لانه خلاف ارادة الابراء و نقض للغرض .\r\nقوله : و لو كان :\r\nتا به حال در شك در مانعيت موجود بحث شد حال گاهى هم منشأ شك ما احتمال اصل وجود مانع است مثلا وضو مىسازد يا غسل مىكند و توجه دارد كه نبايد حائل و مانعى از وصول آب به بشره و پوست بدن باشد ولى پس از عمل شك مىكند كه آيا حائل بوده تا عملش باطل باشد يا نبوده تا صحيح باشد ؟ در اينجا هم در اينكه آيا قاعده فراغ و تجاوز قابل جريان هست يا نه همان دو وجه مذكور جارى و سارى است .\r\nقوله : لكنه :\r\nتنها امتياز شك در وجود مانع از مانعيت موجود اينست كه در اينجا اصالة عدم الحائل و استصحاب عدم آن هم جارى مىشود كه مؤيد قاعده فراغ و احتمال جريان مىگردد ولى خوشبختانه يا متأسفانه اين استصحاب اصل مثبت است چون نتيجه مستقيم آن عبارتست از وصول الماء الى البشرة و يا انغسال البشرة سپس صحت عمل كه اثر شرعى است مترتب مىشود و در تنبيه ششم از تنبيهات استصحاب تفصيلا بحث شد كه اصل مثبت آيا حجيت دارد يا نه ؟\r\nاستصحاب از امارات باشد آرى ، از اصول عمليه باشد و واسطه خفيه آرى ، ولى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاگر از اصول عمليه بود و واسطه جليه بود خير فراجع .\r\nقوله : المسألة الثالثة :\r\n\r\nمسئله سوّم : اصالة الصحة در فعل غير و استصحاب :\r\nمسئله اول از سه مسئله مقام اول راجع به قاعدهء يد و معارضهء آن با استصحاب و . . . بود .\r\nمسئله دوم از مسائل سه‌گانه مقام اول پيرامون اصالة الصحة فى فعل النفس يا قاعده فراغ و تجاوز بود و اينك مسئله سوم از سه مسئله مقام اول در رابطه با اصالة الصحة فى فعل الغير است يعنى اگر مسلمانى عبادتى از عبادات را انجام داد مثلا بر ميتى نماز گذارد و ما شك كرديم كه آيا صحيحا انجام داد تا اين واجب كفائى از عهدهء ما ساقط شود ؟ و يا فاسدا انجام داد تا ما مسئول باشيم ؟ اصالة الصحة مىگويد : حمل بر صحت كن پس تو مسئول نيستى يا مثلا اگر مسلمانى معامله‌اى انجام و شما شك كرديد كه معامله‌اى صحيح و جامع جميع اجزاء و شرائط انجام داد يا فاسد ؟ حمل بر صحت كرده و آثار بيع صحيح برآن مترتب مىشود و . . .\r\nمرحوم شيخ مىفرمايند : اصالة الصحة فى فعل الغير فى الجملة [ يعنى با قطع نظر از تفاصيل و بحثهائى كه ذيلا راجع به كميت و كيفيت آن خواهد آمد 
  ] از جمله اصول و قواعد مسلمه‌اى است كه مجمع عليها است چه از لحاظ فتوا يعنى اجماع قولى و چه از حيث عمل يعنى سيره و اجماع عملى [ در دليل سوم از ادلّه حجيت اصالة الصحة خواهد آمد 
  ] آن هم ميان همهء مسلمانها اجماعى است و اختصاص به شيعه ندارد .\r\nقوله : فلا عبرة :\r\nاصل اوّلى در معاملات اصالة الفساد است يعنى اصل عدم ترتيب اثر مثلا اصل عدم ترتب ملكيت و نقل و انتقال است ، اصل عدم زوجيت است و . . .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nولى در مواردى كه اصالة الصحة قابل جريان باشد [ كما سيأتى تفصيلا 
  ] نوبت به اجراء اصالة الفساد كه اصل اولى و قاعدهء اوليه است نخواهد رسيد زيرا اصالة الصحة كه بدليل خاص حجت شده بر اصالة الفساد كه اصل اولى است حكومت مىكند .\r\nقوله : الّا ان :\r\nدر حقيقت اين قسمت توجيه و تفسير فى الجملة است يعنى اصل اعتبار و حجيت اصالة الصحة فى الجملة و فى بعض الموارد جاى بحث نيست ولى از جهاتى بايد بحث كرد يكى راجع به شناخت موارد جريان اين اصل است كه در تنبيه اول و دوّم و . . . خواهد آمد و يكى راجع به بيان مقدار آثارى است كه برآن مترتب مىشود از حيث اينكه آيا خصوص آثار شرعيه مترتب مىشود يا حتى آثار و لوازم خارجيه هم بار مىشود كه در تنبيه سوم و چهارم خواهد آمد و يكى هم راجع به مقابله و معارضهء اصالة الصحة با ساير اصول است كه اگر با اصالة الفساد مقابله كرد كدام مقدم است ؟ اين وضعش روشن شد و اگر با ساير اصول موضوعيه معارض شد كدام مقدم است ؟\r\nمثلا اگر شك ما در صحت و فساد معامله‌اى مسبب باشد از شك در بلوغ و عدم بلوغ معامله‌كننده [ موجب يا قابل 
  ] در اينجا در رتبهء قبل از اصالة الصحة كه يك اصل حكمى است اصالة عدم البلوغ را داريم كه يك اصل موضوعى است در اين‌گونه موارد چه بايد كرد ؟ تفصيلا خواهد آمد .\r\nولى قبل از هرگونه سخن راجع به جهات ثلاثهء مذكور لازم است با مدارك و اسناد اين قاعده آشنا شويم و از خود بپرسيم كه به چه دليل اصالة الصحة فى فعل الغير جارى و سارى است ؟ و قبل از بيان ادلّه مقدمه‌اى را تقديم مىكنم و آن اينكه : يك حسن و قبح داريم و يك صحت و فساد اين دو دسته عناوين از لحاظ ملاك و مناط جريان بينهما تباين كلى حاكم است زيرا كه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nملاك جريان حسن و قبح اباحه و حرمت است يعنى هر عملى كه على وجه الحرمة انجام شود معنون به عنوان قبيح است و هر عملى كه على وجه الاباحة تحقق يابد عنوان حسن پيدا مىكند و مناط جريان صحت و فساد عبارتست از ترتب اثر و عدم ترتب آن ، عمل صحيح به عملى گويند كه اثر مطلوب برآن بار شود مثلا بيع صحيح آنست كه ملكيت و نقل و انتقال بياورد و . . . و عمل فاسد آنست كه داراى اثر مقصود نباشد فى المثل نكاح فاسد نكاحى است كه زوجيت‌آور نيست و . . . و امّا از لحاظ موارد جريان نسبت بينهما تباين جزئى يا عموم و خصوص من وجه است .\r\nبيان ذلك : اى چه بسيار اعمالى كه هم حسن هستند يعنى على وجه الحلال و المباح از فاعل صادر شده‌اند و هم صحيح‌اند يعنى اثر مطلوب را دارند مثلا معامله‌اى بين زيد و بكر واقع شد كه يقينا كليه شروط صيغه و متعاقدين و عوضين را دارا است چنين بيعى هم حسن و مباح است و هم صحيح و موجب نقل و انتقال .\r\nو اى چه‌بسا كارى كه نه حسن باشد و نه صحيح بلكه هم قبيح و هم فاسد است مثلا شخصى با علم و عمد و التفات و بدون هيچ اكراه و اضطرارى و . . . بيع ربوى انجام دهد چنين معامله‌اى هم حرام است و قبيح از لحاظ تكليفى و هم فاسد است و باطل از لحاظ وضعى .\r\nو اى چه‌بسا عملى حسن باشد يعنى على وجه الاباحه صادر شده ولى صحيح نيست يعنى اثر مطلوب برآن بار نمىشود مثلا شخص راهن از مرتهن اذن گرفت و رفت كه عين مرهونه را بفروشد قبل از بيع ، آقاى مرتهن از اذنش رجوع كرد و دو شاهد عادل هم گرفت ولى راهن از اين رجوع مطلع نشد تا رفت و معامله كرد چنين معامله‌اى حسن است يعنى مؤاخذه ندارد و منهى به نهى فعلى نيست ولى فاسد است يعنى موجب نقل و انتقال نمىشود و اى چه‌بسا\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nعملى از لحاظ تكليفى قبيح باشد اى صدر على وجه الحرمة ولى از لحاظ وضعى فاسد نباشد بلكه صحيح باشد يعنى اثر مطلوب برآن بار شود مثلا بيع وقت النداء چون منهى است حد اقل حرمت را دارد ولى قبح و حرمت ملازم با فساد و بطلان نيست و كذا حكم به صحت و ترتب اثر مىشود .\r\nدر نتيجه حسن و قبح با صحت و فساد نه عين يكديگرند كه بينهما عينيت و وحدت باشد و بتوانيم بگوئيم اين همان است و نه بينهما استلزامى در كار است كه حسن مستلزم صحت و قبح مستلزم فساد باشد بلكه مباينت وجود دارد و از اثبات احدهما اثبات يا نفى ديگرى لازم نمىآيد .\r\nبا حفظ اين مقدمه مرحوم شيخ مىفرمايند : از ادلّه اربعه يعنى كتاب و سنت و اجماع و عقل براى حجيت اصالة الصحة استشهاد شده كه به ترتيب نقل و نقد مىشود .\r\nاما الكتاب :\r\n\r\nاز قرآن به چهار آيه تمسك شده :\r\n1 - قوله تعالى فى سورة البقرة :  وَ قُولُوا لِلنَّاسِ حُسْناً  ، كيفيت استدلال : در اين آيه دو احتمال وجود دارد :\r\nالف : احتمال اول كه مطابق با ظاهر آيه است و بدوا بذهن تبادر مىكند اينكه بقول مرحوم ملا رحمت اللّه در حاشيه بگوئيم مراد آيه اينست كه : با مردم به نيكى سخن بگوئيد و گفتار شما بگونه‌اى نباشد كه سبب بغض و عداوت ديگران يا كينه‌توزى آنان يا دل‌شكستگى آنان گردد بلكه بكوشيد كه پيوسته با سخنانتان دلها را به يكديگر نزديكتر ساخته و مايهء دلجوئى باشيد نه دلسردى و . . . طبق اين احتمال آيه به كلى از ما نحن فيه اجنبى است .\r\nب : احتمال ثانى كه براساس تفسير آيه به روايت شريفه كافى بيان مىشود اينكه منظور آيه اين باشد : وقتى از ديگران قول يا فعلى را مشاهده\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nكرديد و احتمال داديد كه قول او دعا و سلام و مدح در حق شما باشد يا دشنام و نفرين و نامربوط گفتن يا نسبت به فعل او احتمال داديد كه شرب خمر باشد يا شرب الماء حمل بر حسن كنيد و بگوئيد ان‌شاءالله مدح و ثنا بوده نه دشنام و ناسزا ، ان‌شاءالله آب آشاميد نه شراب و . . . و اين حمل را همچنان ادامه دهيد تا زمانى كه يقين كنيد كه كار شر و قبيحى انجام داد و تازه اين مقدار هم كفايت نمىكند بلكه در معناى كلمهء قولوا و قول دو احتمال متصور است :\r\nالف : مجرّد اظهار زبانى باشد يعنى به زبان بگوئيد : إن شاء الله كذا و لو قلبا معتقد نيستيد و باور نداريد و متبادر به ذهن همين است ولى باز هم كافى نيست چون اصالة الصحة به معناى اعتقاد قلبى به صحت است نه صرف گفتار زبانى و حمل لسانى .\r\nب : مراد از قول ظن و اعتقاد باشد يعنى ظنوا للناس حسنا و اعتقدوا فى اعمالهم خيرا . . .\r\n[ و شاهد اين احتمال آنست كه كلمهء قول يكى از معانيش همين ظن و اعتقاد است آن‌چنان‌كه در كتب لغت و ادبيات عرب تبيين شده 
  ] حال بنا بر احتمال دوّم از حسن و از قول فى الجملة آيهء شريفه دليل بر اصالة الصحة به معناى حمل فعل مسلم يا قول او بر حسن خواهد بود ولى با وجود احتمالات مذكور استدلال به آيه مشكل است زيرا كه اذا جاء الاحتمال بطل الاستدلال .\r\n2 - قوله تعالى فى سورة الحجرات :  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  .\r\nكيفيت استدلال : آيه فرمود : بعضى از گمانها اثم و گناه هستند و مىدانيم كه ظنون دو قسمند : الف : ظن حسن يا حسن ظن .\r\nب : ظن سوء يا سوءظن و قدر متيقن از آيه همين سوءظن است چون حسن ظن كه قطعا اثم نيست آنگاه اگر سوءظن هم اثم نباشد پس در عالم هيچ\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nظنى اثم نخواهد بود و سالبهء كليه صادق مىشود آنگاه يلزم كذب موجبهء جزئيهء  إِنَّ بَعْضَ الظَّنِّ إِثْمٌ  تعالى اللّه عن الكذب و اللغو علّوا كبيرا پس به ناچار ظن سوء اثم و حرام است و اگر ظن بد حرام است پس بايد حسن ظن به مردمان داشت و آن نيست مگر به حمل اقوال و افعال آنها بر صحيح و هذا هو المطلوب من اصالة الصحة .\r\n3 - قوله تعالى :   يا أَيُّهَا الَّذِينَ آمَنُوا أَوْفُوا بِالْعُقُودِ   . كيفيت استدلال : العقود جمع با الف و لام است و مفيد عموم و سه دسته را شامل است :\r\nالف : عقودى كه مقطوع الصحة مىباشند . ب : عقودى كه مقطوع الفساد مىباشند . ج : عقودى كه مشكوك الصحة و الفساد هستند و آيهء شريفه به عمومش دلالت مىكند بر وجوب وفاء و لزوم هر سه دسته منتها به عقود باطله و غير جامع جميع اجزاء و شرائط تخصيص خورده و آنها لزوم وفاء ندارند و قدر متيقن از عقودى كه از تحت عموم عام خارج شده عقودى است كه معلوم البطلان باشد .\r\nو امّا عقود مشكوكة ، مشكوك الخروج هستند به عموم عام تمسك مىكنيم و عقد را كه مسلمانى انجام داد و ما در صحت آن شك كرديم حمل بر صحت مىكنيم و هذا معنا اصالة الصحة .\r\n4 - قوله تعالى :  إِلَّا أَنْ تَكُونَ تِجارَةً عَنْ تَراضٍ  ، كيفيت استدلال : به حكم آيه تجارت همراه با تراض طرفينى مجوز اكل و تصرف و موجب نقل و انتقال است و اين تجارت كذائى سه فرد را شامل است .\r\n1 - تجارتى كه شرعا مقطوع الصحة است .\r\n2 - مقطوع الفساد .\r\n3 - مشكوك و . . . چون سخن در اين آيه همانند آيهء قبل است از تكرار خوددارى مىشود فقط در آيه قبل از عموم و در اين آيه از اطلاق مدد مىگيرند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nقوله : و الاستدلال :\r\nمرحوم شيخ مىفرمايند : استدلال به دو آيه سه و چهار از فرمايشات محقق ثانى صاحب جامع المقاصد مستفاد است در مسئله بيع راهن . . . ولى به عقيدهء ما اين استدلال ضعيف است از آن حيث كه تمسك به عام يا مطلق است در شبهه مصداقيه دليل مخصص يا مقيد و چنين تمسكى عند مشهور المتأخرين جايز و صحيح نيست .\r\nبيان ذلك : درست است كه عام بما هو عام و مطلق بما هو مطلق فى حد ذاته شامل هر سه دسته افراد مىشوند ولى بعد از تخصيص و تقييد عام در ما عدا الخاص و مطلق در ما عدا المقيد حجت شده و خاص هم در عنوان خودش آنگاه دو حجت مسلمه داريم كه هركدام افرادى دارند كه يقينا بر آنها صادقند و در اين ميان افرادى هستند كه مشكوك الدخول در اين حجت يا آن حجت‌اند و هيچ‌كدام رجحان ندارد كه اين افراد در آن داخل باشد و لذا نسبت به عقود مشكوكة البطلان و الصحة از اصول و قواعد ديگر بايد استفاده كرد و نه از عموم يا اطلاق .\r\nقوله : و اضعف :\r\nبعد مىفرماييد : ضعيف‌تر از دو آيه مذكور دو آيهء اول و دوم است و جهت اضعف بودن آنست كه آيه وفاء به عقد و تجارت ظهور در حكم وضعى صحت و فساد دارد ولى مشكل ديگرى داشت كه مسئله تمسك به عام در شبهه مصداقيه باشد ولى دو آيه قبلى اصلا ظهورى در اين باب ندارند بلكه سخن از حسن است در آيه اول و سخن از اثم و قبح است در آيه دوّم كه مستقيما مربوط به حسن و قبح و حرمت و اباحه است نه صحت و فساد و ترتيب آثار صحيح شرعى كه مورد نظر ما است . و در مقدمه تفصيلا بازگو شد .\r\nو امّا السنة :\r\n\r\nاز سنت به رواياتى چند براى حجيت اصالة الصحة استدلال شده :\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n1 - روايت مرسله كه مرحوم كلينى در كافى از حضرت امير ( ع ) نقل كرده و آن اينكه حضرت فرمود : امر برادر دينىات را بر احسن و بهترين وجوه قرار ده و قول و فعل او را بر احسن حمل كن تا زمانى كه يقين به خلاف آن پيدا كنى و هرگز به كلامى كه از برادرت صادر مىشود سوءظن نداشته باش در حالى كه محمل خيرى برايش مىيابى .\r\n2 - روايت محمد بن فضل از امام صادق ( ع ) كه حضرتش فرمود :\r\nيا محمد گوش و چشمت را در رابطه با امر برادر دينىات تكذيب كن پس اگر پنجاه قسامه [ القسامة بالفتح فى اللغة اسم من يخبر عن شىء مع الحلف عليه كما عن القاموس و غيره و فى عرفهم يطلق على البينة العادلة فيصير خمسون قسامة بحسب العدد على هذا مائة شاهد چون هر قسمى جاى يك شاهد عادل محسوب مىشود 
  ] به نزد تو شهادت دادند كه فلانى فلان حرف را زد [ يا فلان كار را كرد 
  ] ولى خود او مىگويد : من چنين حرفى نزده‌ام [ يا چنان كارى نكرده‌ام 
  ] اين يك نفر را تصديق كن [ حمل بر صحت كن 
  ] و آن پنجاه را تكذيب كن .\r\n3 - روايت مستفيضى كه از طرق مختلف نقل شده : همانا مؤمن برادر دينى خود را متّهم نمىسازد و به او تهمت ناروا نمىزند و اگر مؤمنى برادرش را متهم كند ايمان در قلب او ذوب مىشود آن‌گونه كه نمك در آب حل مىشود ، و همانا كسى كه برادرش را متهم سازد حرمت برادرى از ميان آنها رخت برمىبندد و همانا كسى كه برادرش را متهم كند ملعون است ملعون .\r\nكيفيت استدلال : گفته‌اند از اين روايات و امثال آنها استفاده مىشود كه اگر فعل يا قول از برادر دينى و مسلمانى صادر شد تا مىتوانيد بر خير و احسن و . . . حمل كنيد و لا ريب در اينكه حمل بر احسن و خير عبارتست از حمل بر صحت و هذا هو المطلوب .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nقوله : و لكن : مرحوم شيخ دلالت اخبار را هم بر مطلوب نپذيرفته و مجموعا سه جواب از كلامشان استفاده مىشود [ البته با عنايت به مقدمه‌اى كه در آغاز مسئله ثالثه تقديم داشتيم 
  ]\r\nجواب اوّل : اين اخبار از ما نحن فيه اجنبى است زيرا كه مورد بحث ما سخن حمل بر صحت است يعنى فعل و قول مسلم را بر صحت حمل كنيد و آثار عمل صحيح را برآن مترتب كنيد چه در عبادات و چه معاملات كه در اوّل مسئله هم مثال زديم و اخبار مذكور مربوط به بحث از حسن و قبح است يعنى قول و فعل برادر دينىات را بر حسن و وجه حلال و مباح حمل كن نه بر قبيح و وجه حرام و بگو كه مسلمان كه فلان كار را كرد به اعتقاد خودش آن را حلال مىدانست و انجام داد و گرنه انجام نمىداد .\r\n[ و اين معنا از قرائن فراوانى كه در ادامه خواهد آمد روشن خواهد شد 
  ] آنگاه اگر مفاد اخبار حمل بر حسن عند العامل و به اعتقاد العامل است ربطى به ما نحن فيه ندارند چون حمل بر صحت نه عين حمل بر حسن است و نه لازمهء آن به بيانى كه در مقدمه ذكر شد .\r\nفى المثل اگر فرض كنيم مرتهن به راهن اذن داد و پس از اذن رجوع كرد و راهن بدون اطلاع از رجوع او معامله كرد سپس اختلاف دارند كه قبل از رجوع بوده يا بعد از آن ؟ اگر در واقع قبل از رجوع بوده اين بيع صحيح است و موجب نقل و انتقال مىشود و اگر پس از رجوع بوده در واقع فاسد است و اثر ندارد ولى هركدام كه باشد صدور البيع از راهن على وجه الحسن و المباح است نه حرام و اگر ما نسبت به معامله هم اصل عدم تأثير جارى كنيم و استصحاب عدم را بياوريم باز ضررى ندارد و مفاد اخبار محفوظ است كه حمل بر حسن و حسن ظن داشتن به مؤمن باشد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nجواب دوم :\r\nقوله : خصوصا :\r\nبرفرض كه قبول كنيم كه بين حمل بر حسن و حمل بر صحت ملازمه باشد مىگوييم : قدر متيقن اينست كه عند العامل و به اعتقاد وى ملازمه وجود دارد امّا وجود ملازمه عند الحامل و ترتيب اثر دادن حامل ثابت نيست .\r\nفى المثل اگر مسلمان سنىمذهبى معامله يا عبادتى را انجام داد ما حمل بر حسن مىكنيم و مىگوئيم : چون مسلمان است پس طبق اعتقادات مذهبى خودش بر وجه اباحه انجام داد نه حرام و بدنبال آن حمل بر صحت هم مىكنيم يعنى مىگوئيم به عقيدهء خود او اين عمل صحيح است و اثر برآن مترتب مىشود .\r\nو امّا حمل بر صحت عند الحامل و اينكه حامل ترتيب اثر بدهد اثبات نشد يا مثلا اگر مسلمان شيعىمذهبى مقلد مجتهدى است كه عقد را به فارسى جايز مىداند حال آمد و عقد فارسى خواند ما مىگوئيم :\r\nان‌شاءالله بر وجه اباحه بود يعنى معتقد به حليت بود و چنين كرد و لازمه‌اش صحت هم هست يعنى به عقيدهء خودش اين عقد را صحيح و مؤثر مىداند امّا لازمه‌اش اين نيست كه نزد حامل هم كه فرضا اين عقد را باطل مىداند حمل بر صحت شود و ترتيب اثر بدهد پس ما قصد لم يقع و ما وقع لم يقصد .\r\nجواب سوّم :\r\nقوله : ثم لو فرضنا :\r\nبرفرض تنزل كرده و قبول كنيم كه ميان حمل بر حسن با حمل بر صحت ملازمه وجود دارد آن هم نه تنها برحسب اعتقاد عامل حمل بر صحت مىشود بلكه به اعتقاد حامل هم كذلك و برحسب واقع هم\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nحمل بر صحت مىشود باز مىگوئيم : اخبار از اين حيث در مقام بيان نيست و فقط از حيث اثبات صفت حسن براى افعال مؤمن در مقام بيان است كه فورا مؤمن را متهم نكنيد و سوءظن نداشته باشيد و نگوئيد كه كار حرامى انجام داد امّا از حيث ترتيب جميع آثار صحت در مقام بيان نيست .\r\nو لذا همه گفته‌اند : اگر مؤمنى از راه دور لبش به حركت درآمد و شما احتمال داديد كه شايد سلام كرد يا مدح و ثنائى در حق شما گفت و شايد دشنام داد شما حمل بر حسن مىكنيد و مىگوئيد ان‌شاءالله سلام بوده نه فحش ولى لازمه‌اش اين نيست كه جواب سلام هم واجب باشد و . . . خير وجوب ردّ سلام بايد موضوعش كه سلام است احراز شود و نشده پس جاى ترتيب اين آثار نيست .\r\nقوله : و مما يؤيد :\r\nدر اين قسمت دو مؤيد اساسى مىآورند مبنى بر اينكه اخبار از حيث صفت حسن و حمل بر اباحه در مقام بيان است نه از حيث ترتيب جميع آثار فعل صحيح : مؤيد اوّل : مقدمه : در كتب ادبيات عرب در بخش معانى مىخوانيم كه در باب صدق و كذب سه مبنا وجود دارد :\r\n1 - مبناى مشهور : صدق عبارتست از مطابقت خبر با واقع و كذب عدم مطابقت با واقع است .\r\n2 - مبناى بعض : صدق مطابقت خبر با اعتقاد را گويند و كذب عدم مطابقت با اعتقاد است .\r\n3 - مبناى بعض : صدق مطابق بودن خبر است هم با واقع و هم اعتقاد و الكذب بخلافه با عنايت به اين مقدمه مىگوئيم : مؤيد اول عبارتست از جمع امام صادق در حديث دوّم ميان تصديق يك نفر مؤمن و تكذيب پنجاه نفر عادل با قسم .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبيان مطلب : از لحاظ ظاهرى اين مطلب با هيچ معيار و ميزانى منطبق نيست زيرا اگر بنا است به مؤمنين حسن ظن داشته باشيم پنجاه نفر اولى است به تصديق از يك نفر [ خصوصا كه پنجاه نفر عادلند ، تعدادشان پنجاه برابر است ، قسم هم مىخورند كه جاى صد عادل است يعنى پنجاه بينه معتبره و عادله ولى آن يك نفر اى چه‌بسا عادل هم نيست و قسم هم نمىخواهد و . . . 
  ] مع‌ذلك امام ( ع ) فرموده : صدقه و كذبهم بايد ديد منظور چيست ؟\r\nاحتمالاتى متصور است :\r\n1 - منظور حضرت تصديق و تكذيب برحسب واقع باشد يعنى معتقد باش و بگو كه اعتقاد آن يك نفر به اينكه مثلا آب خورده حق و مطابق با واقع است و فى الواقع آب نوشيده ولى اعتقاد آن پنجاه نفر خطا و ناحق بوده و تخيل كرده‌اند كه شراب بوده درحالىكه فى الواقع آب بوده .\r\nاين احتمال بسيار بعيد است و اين‌ها اولويت دارند به عدم خطأ و به مطابقت اعتقادشان با واقع و اى چه‌بسا علم‌آور باشد مع‌ذلك امام فرمود : صدقه و كذبهم .\r\n2 - منظور تصديق و تكذيب برحسب اعتقاد باشد يعنى بگو آن يك نفر راست مىگويد و قلبا معتقد شده به آب بودن و حليت و شرب كرده و اين پنجاه نفر در اعتقادشان به شرب خمر خلاف كرده‌اند و مثلا باور قلبى نداشتند ولى روى اغراض عمدا صحنه‌سازى كرده و چنين شهادتى را جعل كرده‌اند اين هم باطل است چون پنجاه عادل با قسم يك چنين صحنه‌اى را درست كنند معقول نيست و عكس آن سزاوارتر است .\r\n3 - منظور تصديق آن يك نفر باشد هم برحسب واقع و هم اعتقاد و تكذيب آنها هم برحسب واقع و هم اعتقاد اين نيز باطل است و پنجاه نفر اولى هستند به تصديق از اين حيث از يك نفر مع‌ذلك فرموده : صدقه و كذبهم .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n4 - منظور اين باشد كه آن يك نفر را برحسب واقع و اعتقاد تصديق كن و بگو او واقعا معتقد شده و مايع را سركشيده نه اينكه مثلا متجرى باشد و بعد هم اعتقاد او مطابق واقع هم درآمده يعنى فى الواقع هم آب بوده ولى پنجاه نفر را از حيث واقع تكذيب كن و بگو اعتقاد آنها مخالف واقع بوده .\r\nمثلا از دور ديدند كه فلانى هم در مجلس شراب بود و در كنار شاربين خمر جامى بدست داشته و سركشيد يا ديدند كه در همان شيشه‌اى كه شراب ريخته مىشود اين با همان شيشه مايعى را سركشيده و به دنبالش حركات ناموزونى هم از خود بروز داد و . . . ولى از حيث اعتقادشان آنها را تصديق كن و متهم نكن آنها را كه شايد عمدا چنين جوّى را بوجود آورده‌اند بلكه بگو واقعا و قلبا معتقد شده و چنين شهادتى داده‌اند منتها معصوم كه نيستند ممكن است در اعتقادشان خطا كرده باشند .\r\nحال مرحوم شيخ اين احتمال را مىگيرند و طبق اين احتمال مىفرمايند : تصديق پنجاه نفر صرفا در اعتقاد است نه در مطابقت با واقع و ترتيب اثر پس جمع بين صدقه و كذبهم با تحليلى كه ذكر شد دليل است بر اينكه مراد حمل بر حسن باشد نه بر صحت و ترتيب جميع آثار .\r\n[ البته همان‌طورىكه بعض از محشين و شراح فرموده‌اند : اين مؤيد از جهتى به نفع شيخ است و از طرفى عليه ايشان امّا جهت نفعى : راجع به پنجاه نفر از حيث اعتقاد تنها تصديق شد نه از حيث ترتيب آثار .\r\nو امّا جهت ضررى : نسبت به آن يك نفر هم اعتقادا و هم واقعا تصديق شد و آثار واقع مترتب شد و به نظر شما روايات اين معنا را دلالت ندارد و لذا بهتر است آن مطلبى را كه در مباحث جلد دوّم ذيل آيهء اذن داشتيم مطرح شود كه مراد از تصديق مؤمن صرفا تصديق صورى است يعنى دل او را نشكسته و پيش او مىگوئيم : تو راست مىگوئى ولى در مقام عمل\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nو ترتيب اثر حواسمان جمع است و بايد طبق تشخيص عمل كنيم و مراد از تكذيب پنجاه نفر هم برحسب واقع است نه اعتقاد و الّا اعتقادا تصديق مىشوند پس هر دو قسمت مربوط به تصديق صورى و اعتقادى و حمل بر حسن است نه ترتيب آثار فعل صحيح 
  ] .\r\nقوله : حتى المرسل :\r\nاين جمله در حقيقت دفع دخل است و آن اينكه : شايد كسى بگويد حديث اول چون كلمهء احسن داشت كه افعل التفضيل است حمل بر اين مىشود كه على احسنه و اكمله يعنى حمل بر صحت و ترتيب آثار هم باشد و صرفا حمل بر حسن و اباحه نباشد .\r\nما در جواب مىگوئيم : حتى اين حديث كه چنين ظهورى دارد دليل بر مدعاى مستدل نيست به چند دليل :\r\nاوّلا بالاجماع حمل بر احسن افعل التفضيلى لازم و واجب نيست بلكه حمل بر حسن لازم است و اجماع قرينه است كه از لفظ احسن معناى ظاهرش مراد نيست .\r\nو ثانيا كلمهء اخيه قرينه است چون اخوت در عدم اتهام و حمل بر حسن مدخليت دارد نه در حمل بر صحت و مطابقت با واقع و ترتيب اثر .\r\nو ثالثا كلمهء لا تظنن . . . ظهور مستقيم در حرمت و قبح سوءظن دارد و ربطى به فساد و صحت و . . . ندارد .\r\nقوله : و مما يؤيد :\r\nمؤيد دوّم براى اينكه منظور احاديث مذكور حمل بر حسن به معناى اباحه است نه حمل بر صحت به معناى ترتيب آثار اينست كه اگر در روايات مذكور و امثال آن سخن از حسن ظن به مؤمن و متهم نكردن آن و اعتماد به مؤمن است ولى متقابلا روايات فراوانى وارد شده مبنى بر اينكه شما حق نداريد به\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nافراد مؤمن اعتماد و وثوق صددرصد داشته باشيد به گونه‌اى كه صندوقچه اسرار دلتان را به نزد او بگشائيد و هرچه داريد و نداريد بيان كنيد و . . . زيرا كه اى چه‌بسا همين مؤمنى كه اليوم با شما سر دوستى دارد فردا و فرداها ورق برگشته و سر عداوت با شما در پيش گيرد و آنگاه در هر محفل و مجلسى و بر سر هر كوى و برزنى به افشاگرى و بيان اسرار شما بپردازد و . . . بنابراين احتياط را نبايد از دست داد و ما در اين مقام به عنوان نمونه به سه روايت از اين قماش اشاره مىكنيم :\r\n1 - روايت عبد اللّه بن سنان از امام صادق ( ع ) : تاكيد مىكنم كه به برادر دينىات وثوق اعتماد و صددرصد و تمام معنى الكلمة نداشته باش چرا كه اعتماد زياده از حدّ موجب زمين خوردن تو خواهد شد و اين زمين خوردن در اثر اطمينان زياد قابل اقاله و جبران نيست .\r\n2 - امير المؤمنين ( ع ) در نهج البلاغة فرموده : هرگاه بر زمان و اهل آن صلاح و نيكى و پاكى مستولى شد و در چنين زمانى شخصى به ديگرى سوءظن پيدا كرد آن هم بدون اينكه كار زشتى از او ديده باشد البته در حق او ظلم كرده ولى اگر بر زمان و اهل آن فساد مستولى شد و در چنين شرائطى كسى به ديگرى حسن ظن پيدا كرد بداند كه مغرور شده و فريب خورده [ يعنى در آن زمان جاى خوشبينى نيست 
  ]\r\n3 - روايت محمد بن هارون گلاب‌فروش از امام هفتم ( ع ) : هنگامى كه در عصر و نسلى جور و ناحق از حق بيشتر بود جايز نيست كه كسى به ديگرى ظن خير داشته باشد تا نيك بشناسد و خير را از او بدست آورد .\r\nقوله : فان الجمع :\r\nدر دسته قبلى از روايات سخن از حسن ظن - اعتماد و . . . و در اين دسته سخن از احتياط و مواظبت و . . . است جمع بينهما به اينست كه بگوئيم :\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمنظور دسته اول از اخبار اينست كه اعمال برادر دينىات را حمل بر حسن نموده و بگو ان‌شاءالله بر وجه حلال و اباحه انجام داده نه بر وجه حرام و منظور روايات ثانيه مقام صحت و ترتيب اثر است كه در اين مقام بايد مواظب بود و حق نداريم ترتيب اثر بدهيم مگر با علم به خير بودن و . . .\r\nقوله : و يشهد :\r\nشاهد وجه الجمع حديثى است كه از ائمه ( ع ) رسيده مبنى بر اينكه : هيچ مؤمنى خالى از سه خصلت نيست :\r\n1 - ظنّ : گاهى ممكن بدون جهت يا روى جهاتى مؤمن به كسى ظنين شود .\r\n2 - حسد\r\n3 - طيره و فال بد زدن [ خود مؤمن فال بد بزند و بدل خطور دهد يا ديگرى به او فال بد زند 
  ] آنگاه حضرت فرمود : وقتى حسادت كردى پس از حدّ تجاوز نكن و حسد را استعمال نكن كنايه از اينكه در حق محسود بغى نكن و ترتيب آثار نده وقتى به كسى ظنين شدى و سوءظن پيدا كردى بدنبال آن تحقيق و تفحّص نكن كه آيا اين مظنون واقع شده يا نه ، و آثار واقع را مترتب نكن [ اين شاهد وجه الجمع است كه ترتيب اثر نبايد داد و . . . 
  ] و وقتى كه فال بد زدى بر خداوند توكل كرده و اقدام كن و مسافرت يا كار ديگر را شروع نكن [ مطمئن باش كه با توكل بر خدا به تو آسيبى نخواهد رسيد 
  ]\r\nقوله : الثالث :\r\n\r\nسومين دليل از ادلّه اربعه اصالة الصحة فى فعل المسلم عبارتست از اجماع :\r\nمرحوم شيخ مدعى هستند كه هم اجماع فتوائى و قولى وجود دارد و هم اجماع عملى يا سيرهء جميع مسلمين .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nامّا اجماع قولى : اگر كسى آستين بالا زده و حوصله كند و ابواب مختلف فقهى را در كتب فقهاء ببيند موارد زيادى را خواهد يافت كه در آنجاها فقهاء برطبق اين اصل فتوا داده‌اند و به جريان آن حكم كرده‌اند و مسئله فى الجملة جاى بحث نيست فى المثل اگر راهن و مرتهن تنازع كردند در اينكه آيا بيع عين مرهونه قبل از رجوع مرتهن از اذن بوده يا پس از آن ؟ راهن مدعى است كه قبل بوده پس بيع صحيح است و مرتهن مدعى است كه بعد بوده پس بيع باطل است در اينجا فقهاء فتوى به صحت داده و حكم كرده‌اند به نفع راهن به مقتضاى اصالة الصحة و امثال اين مورد فراوان است .\r\nالبته تمام اين‌ها با فرض نبودن يك اصل موضوعى معارض و حاكم بر اصل و حاكم بر اصل صحت است و الّا مع المعارضه وضعيت فرق مىكند كما سيأتى در تنبيه ششم مثلا در همان مثال رهن اگر نزاع در اصل اذن باشد يعنى راهن مدعى است كه مرتهن اذن داده و او مع الاذن اقدام به بيع كرده پس بيع او صحيح است و مرتهن منكر اذن است و مىگويد بيع تو باطل است .\r\nدر اينجا شك در صحت و فساد [ كه مجراى اصل صحت است 
  ] از شك در اذن و عدم آن ناشى مىشود و اصل عدم اذن كه اصل سببى و موضوعى است جلو اصالة الصحة را مىگيرد ولى مع قطع النظر از اين موانع مطلب همان است كه گفته آمد .\r\nو امّا اجماع عملى يا سيره : سيرهء عمليه جميع مسلمين عالم در طول تاريخ [ و بلكه سيرهء عقلاء بر اينست و مسلمين هم بما انهم عقلاء چنين سيره‌اى دارند نه اينكه سيرهء متشرعيه باشد 
  ] در جميع شئونشان اعم از عبادات و معاملات ، اقوال و افعال بر اين بوده كه اعمال ديگران را حتى الامكان حمل بر صحت كرده و عملا ترتيب اثر داده و مىدهند و اين مطلب بديهى و وجدانى و محسوس و مشاهد است و قابل انكار نيست .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nفى المثل در عبادات مىبينيم شخصى بر ميتى نماز گذارد و ديگران اصلا نمىروند جستجو كنند و به عمل او اعتنا نكنند و بگويند ما خود مىخواهيم نماز بخوانيم ، يا در اقتداء به امام جماعت به احتمال بطلان كه ناشى از عدم طهارت ، عدم قصد قربت و . . . مىباشد اعتنا نكرده و عملا بنا را بر صحت گذاشته و به وى اقتدا مىكنند و در معاملات هم احتمال سرقت - غصبيت ، بيع فاسد و . . . مىدهند كه بنا را بر صحت و ترتيب اثر گذاشته و كليه آثار ملكيت را مترتب كرده و عملا معامله مىكنند ، به منزل يكديگر مىروند ، از ظرف و فرش و غذاى يكديگر استفاده مىكنند و . . .\r\nو بالجمله اين مطلبى نيست كه بر كسى پوشيده باشد و بلكه به قول مرحوم آشتيانى در بحر الفوائد : صريح بعض اساطين المشايخ [ كاشف الغطاء شيخ جعفر 
  ] فى كشفه [ كشف الغطاء 
  ] ان اعتبار اصالة الصحة فى جميع الموجودات مما قضى به الاجماع بمعنى ان الاصل فى جميع الاشياء السلامة لان الفساد انما هو من جهة الامر الطارى على خلاف الطبيعة الاصلية . . .\r\nقوله : الرابع :\r\n\r\nدليل چهارم از ادلّه حجيت اصالة الصحة فى فعل الغير عبارتست از حكم عقل مستقل قطعى\r\nو آن اينكه :\r\nعقل مىگويد : اگر اصالة الصحة جارى نشود لازمه‌اش اختلال نظام معاد و معاش است [ اين صغرى 
  ] و اختلال نظام معاد و معاش باطل است « كبرى » پس ترك اين اصل و عدم اجراء آن باطل است .\r\n« نتيجه » و وقتى كه ترك آن باطل است پس فعل و اجراء آن صحيح و حق است و گرنه ارتفاع نقيضين لازم مىآيد كه نه ترك حق باشد و نه فعل يا اجتماع نقيضين لازم مىآيد كه هم ترك باطل باشد و هم فعل و هو محال بالبداهة فثبت حقية اصالة الصحة و هذا هو المطلوب :\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبيان ملازمه : چه ملازمه‌اى است ميان ترك اصالة الصحة و لزوم اختلال نظام معاد و معاش ؟ ملازمه را با مختصر محاسبه‌اى مىتوان بدست آورد .\r\nامّا اختلال نظام معاد : بقول مرحوم آشتيانى در بحر الفوائد : فانه يلزم على تقدير ترك هذا الاصل عدم مشروعية صلاة الجماعة الّا خلف النبى ( ص ) او الامام ( ع ) تازه اين يك قلم خسارت معادى است و اقلام ديگر را با مقايسه بدست آوريد .\r\nو امّا اختلال نظام معاش : واضح است چون اگر اصل صحت را جارى نكنيم و افعال ديگران را بر صحت حمل نكنيم بايد به كلى از معاملات و مبادلات و دادوستدها و رفت‌وآمدها و . . . صرفنظر كنيم و تنها به لقمه واحده از طعام و جرعه واحده از شراب قناعت كنيم و لا يلتزم به احد پس بيان ملازمه واضح است .\r\nبيان بطلان لازم : اختلال نظام باطل است چون نقض غرض است ، غرض شريعت حفظ نظام و ابقاء آن و رسيدن همهء موجود است به كمال مطلوب آنها در بعد مادى و معنوى است نه اختلال نظام . . . و مىتوان استدلال مذكور را كامل‌تر كرده و در دو يا سه مرحله بيان كرد :\r\nمرحله اول : ترك اين اصل مستلزم اختلال نظام است « صغرى » و اختلال باطل است « كبرى » پس ترك اين اصل مستلزم باطل است « نتيجه » .\r\nمرحله دوم : همان نتيجه را صغراى اين مرحله قرار داده و كبراى كلى هم اينست كه مستلزم الباطل باطل نتيجه نهائى اينست كه پس ترك اين اصل باطل است .\r\nمرحله سوم : و وقتىكه ترك باطل است به حكم اينكه اجتماع و ارتفاع نقيضين محال است خواهيم گفت پس فعل اين اصل حق است و هذا هو الغاية القصوى .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nقوله : بل :\r\nدر مسئله اول از سه مسئله مقام اول راجع به حجيت قاعدهء يد گفتگو مىكرديم و يكى از ادلّه حجيت روايت حفص بن غياث بود كه در ذيل آن آمده بود : علت حجيت اين قاعده آنست كه اگر يد نباشد هرآينه براى مسلمين بازارى برپا نخواهد بود [ چرا كه نوع مبادلات روى يد انجام مىگيرد 
  ] .\r\nحال مرحوم شيخ مىفرمايند : ما از همين تعليل به دو بيان مىتوانيم حجيت اصالة الصحة را اثبات كنيم :\r\n1 - به اولويت : لا ريب در اينكه اختلال نظامى كه از ترك عمل به اصالة الصحة پيش مىآيد به مراتب از اختلاف نظامى كه در سايه ترك عمل به يد حاصل مىشود بيشتر است چون با ترك يد بازار تعطيل مىشود ولى با ترك اصالة الصحة نظام معاش و معاد عموما مختل مىشود آنگاه اگر قاعدهء يد به اين دليل حجت باشد كه لولاها لاختل نظام السوق پس اصل صحت بايد بطريق اولويت قطعيه حجت باشد چون اقوى مناطا مىباشد .\r\n2 - به تطبيق كبراى كلى : مىدانيم كه وقتى متكلمى حكمى را بر موضوع خاصى بار مىكند و سپس علت ذكر مىكنند بيان علت به منزله بيان كبراى كلى است و معنايش اينست كه فلان موضوع خصوصيتى ندارد و هرچه هست زير سر اين علت است آنگاه العلة تعمم و هركجا كه علت باشد حكم هم خواهد بود فى المثل مولى فرموده : الخمر حرام لكونه مسكرا ولى ما مىگوئيم : كل مسكر حرام و بر مصاديق آن تطبيق مىكنيم يا فرموده : لا تا كل الرمان لا نه حامض .\r\nولى ما مىگوئيم : كل حامض ممنوع الاكل و بر مصاديق تطبيق مىكنيم در ما نحن فيه هم اول فرموده : يد حجت است سپس فرموده : چونكه اگر حجت نباشد اختلال نظام است و . . . ما مىگوئيم هرآن چيزى كه اگر نباشد\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاختلال نظام پيش مىآيد بودن آن حق و نبودش باطل است پس اگر يد نباشد اختلال نظام است و . . . و اگر اصل صحت نباشد كذلك . . .\r\nقوله : و يشير :\r\nآيات و رواياتى هم كه دلالت دارد كه در اسلام حرجى نيست ، بناى دين بر توسعه و تسهيل است [  ما جَعَلَ عَلَيْكُمْ فِي الدِّينِ مِنْ حَرَجٍ  ،  لا يُكَلِّفُ اللَّهُ نَفْساً إِلَّا وُسْعَها  ، انّ دين اللّه سهلة سمحة و . . . 
  ] و يا رواياتى كه مذمت مىكند كسانى را كه بر خود تنگ گرفته و از روى جهالت حلالها و پاكيزه‌هاى زيادى را بر خود تحريم كردند همه اين‌ها مشير به ارزشمندى اصل صحت است زيرا كه ترك آن موجب حرج ، مضيقه و . . . است .\r\n\r\nتنبهات اصالة الصحة\r\n\r\nتنبيه اوّل :\r\nپس از بررسى ادلّهء اصالة الصحة و قبول حجيت آن فى الجملة راجع به كمّ و كيف قضيّه در طى شش تنبيه گفتگو مىكنيم .\r\nتنبيه اول پيرامون اينست كه صحت دو شعبه دارد :\r\n1 - صحت اعتقادى يعنى اينكه بگوئيم : به عقيدهء شخصى عامل عملى كه انجام داده صحيح بوده و از روى اعتقاد به صحت انجام گرفته نه اينكه بدون اعتقاد صادر شده باشد .\r\n2 - صحت واقعيّه يعنى عمل برحسب واقع صحيح بوده و به عبارت ديگر برحسب اعتقاد فاعل و حامل هر دو صحيح است .\r\nو هر دو مىتوانند ترتيب اثر بدهند حال بنا شد كه فعل مسلم را حمل بر صحت كنيم آيا منظور صحت اعتقاديه است ؟ يا صحت واقعيه ؟ اگر بر صحت واقعيه حمل كنيم نتيجه‌اش آنست كه هم فاعل و هم حامل بر اين عبادت\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nيا معامله ترتيب اثر مىدهند و اگر بر صحت اعتقاديه حمل شود مسئله مبتنى مىشود بر اينكه آيا حكم ظاهرى در حق هركسى نافذ است واقعا در حق ديگران و به منزلهء حكم واقعى است در حق ديگران يا خير ؟ اگر نافذ بود باز شخص حامل مىتواند اثر مترتب كند و الّا فلا ، مسئله صور مختلفى دارد كه فعلا جناب شيخ ره يك صورت را مطرح ساخته و بحث را دنبال مىكنند .\r\nو آن اينكه عقيدهء فاعل اعم و عقيدهء حامل اخص مطلق باشد مثلا فاعل براساس اجتهاد [ اگر مجتهد است 
  ] يا تقليد [ اگر مقلّد است 
  ] معتقد شده به اينكه عقد بيع يا نكاح را لازم نيست به عربى انجام داد بلكه به فارسى هم صحيح است ولى حامل كه مىخواهد فعل او را حمل بر صحت كند معتقد است كه بايد عقد به عربى خوانده شود و فارسى كفايت نمىكند و . . . حال از فاعل عقدى صادر شد و نمىدانيم كه عربى خواند يا فارسى آيا به كمك اصالة الصحة در فعل مسلم مىتوانيم حمل كنيم فعل او را بر صحت واقعى و بگوئيم ان‌شاءالله به عربى خواند پس عقد او صحيح است و ما هم حق داريم ترتيب اثر بدهيم .\r\nيا اينكه حد اكثر مىتوان صحت اعتقادى را نتيجه گرفت نه صحت واقعى را ؟\r\nيا مثلا امام جماعتى براساس اجتهاد يا تقليد عقيده‌مند شده به اينكه نماز بدون سوره واجب است و سوره لازم نيست .\r\nو خلاصه عقيده‌اش اعم است از حيث بودونبود سوره ولى مأمومى كه مىخواهد به دو اقتدا كند از روى اجتهاد يا تقليد عقيده‌اش اخص است يعنى معتقد است كه نماز فقط با سوره واجب است نه بدون آن حال چنين مأمومى وارد مسجد شد و ديد چنان امامى در حال ركوع است و شك دارد كه آيا سوره را خواند و نماز صحيح انجام داد يا نه آيا به كمك اصالة الصحة مىتواند فعل او را\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nحمل بر صحت واقعيه كرده و اقتدا كند و يا حد اكثر صحت اعتقادى ثابت مىشود نه صحت واقعى ؟\r\nدر اين رابطه دو نظريه مطرح است .\r\n1 - مشهور\r\n2 - صاحب مدارك و محقق قمى و . . .\r\nامّا مشهور : به قول مطلق فتوى به صحت داده‌اند و گفته‌اند بايد فعل مسلم را بر صحت واقعى حمل كنيم و آثار شرعيه صحيح واقعى را برآن مترتب سازيم و اطلاق كلامشان اين صورت را هم مىگيرد .\r\nامّا قول دوّم : از كلمات جماعتى از متأخرين خلاف رأى مشهور مستفاد است يعنى گفته‌اند بايد فعل مسلم را بر صحت اعتقاديه حمل كرد و صحت واقعى با اصالة الصحة اثبات نمىشود .\r\nقوله : قال فى المدارك :\r\nاز جمله اين عده جناب صاحب مدارك است : جناب محقق اول در كتاب شرايع فرعى را عنوان كرده .\r\nو آن اينكه : زن و مردى هر دو قبول دارند كه عقد نكاح بين آن دو واقع شده ولى اختلافشان در اينست كه : يكى از آن دو مدعى است كه اين عقد در حال احرام بوده پس باطل است .\r\nو ديگرى مدعى است كه در حال احلال [ قبل از محرم شدن يا پس از خروج از احرام عمرة و قبل از احرام حج و يا پس از خروج از احرام حج و خلاصه در حال محلّ بودن واقع شده 
  ] بود پس اين عقد صحيح است و علقهء زوجيت آورده .\r\nحال جناب محقّق فرموده : القول قول كسى است كه مدعى احلال است و استدلال كرده به اينكه مدعى احلال مدعى صحت است و قول مدعى صحت مقدم است به بركت اصالة الصحة در فعل مسلم .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nجناب صاحب مدارك در كتاب ارزنده مدارك كه شرح شرايع است در ذيل فرع مذكور تفصيل داده و فرموده : مسئله از يك نظر دو صورت دارد :\r\n1 - آنكه مدعى وقوع العقد در حال احرام است علم دارد به اينكه شرعا عقد در حال احرام فاسد است و مع‌ذلك چنين ادعائى دارد .\r\n[ و خلاصه اينكه تطابق عقيدتى وجود دارد ميان عامل كه همين مدعى باشد با حامل كه مثلا حاكم شرع يا طرف ديگر دعوا باشد 
  ]\r\n2 - مدعى احرام صريحا اعتراف مىكند به اينكه جاهل به اين امر بوده [ منظور جهل مركب و عقيده به خلاف است 
  ] و مىپنداشته كه واقعا عقد در حال احرام هم صحيح است و لذا انشاء كرده [ كه البته در اين فرض تطابق عقيدتى نيست 
  ] صاحب مدارك فرموده : در فرض اول كه عالم به فساد بوده حمل بر صحت مىشود و مىگوئيم ان‌شاءالله در حال احلال بوده و مسلمان كار فاسدى انجام نمىدهد و حالا هم كه مدعى فساد است لا بد يادش رفته و شبهه‌اى پيش آمده و گرنه هو حين العمل اذكر منه حين يشك و لذا حكم به صحت مىشود .\r\nو اما در فرض دوّم كه تطابق عقيدتى نيست جاى حمل بر صحت هم نيست .\r\nحال اين تفصيل بين صورت علم و جهل قرينه و شاهد است كه منظور صاحب مدارك صحت اعتقاديه باشد زيرا كه در حمل بر صحت واقعيه علم و جهل دخيل نيست بلكه مع جهل الفاعل هم اگر امكان حمل بر صحت بود حمل مىشود و به فرموده اوثق الوسائل در حمل بر صحت واقعى كافى است كه احتمال بدهيم كه فعل فاعل مطابق واقع است و لو اتفاقا او غفلة او نسيانا من الفاعل پس تفصيل مذكور شاهد صدقى است بر اينكه مراد مدارك صحت عقيدتى است نه واقعى .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nقوله : و يظهر : و از جمله اين گروه است جناب محقق قمى صاحب القوانين : جناب ايشان در مقام استدلال بر حجيت اصالة الصحة فى فعل الغير به قانون غلبه تمسك كرده‌اند بيان ذلك : غالبا و نوعا مسلمان عملى را كه انجام مىدهد صحيح است .\r\nو لذا اگر در موردى شك كرديم كه فلان مسلم فلان عملش صحيح بوده يا فاسد مىگوئيم الظن يلحق الشّيء بالاعم الاغلب و به بركت اين قاعده حكم به صحت فعل مشكوك مىكنيم .\r\nحال اين استدلال هم دليل است كه مراد ميرزاى قمى صحت اعتقاديه است نه واقعيه زيرا كه غالبا كه مسلمان عمل را صحيحا انجام مىدهد آيا بر حسب واقع صحيح انجام مىدهد ؟ يا براساس اعتقادش ؟\r\nقدر مسلم دوّمى است يعنى مسلمان اول معتقد به صحت مىشود اجتهادا يا تقليدا سپس مرتكب مىشود امّا اينكه اعتقاد او حتما صحيح و مطابق واقع باشد مطلب ديگرى است پس غلبه هم صحت عقيدتى را درست كرد نه واقعى را .\r\nقوله : بل :\r\nتا به حال از يك يا دو نفر شاهد آورديم حال با كلمهء بل ترقى دائره را توسعه داده مىگوئيم بلكه به كليهء كسانى كه براى حجيت اصالة الصحة به ظاهر حال مسلم استناد كرده‌اند از قبيل علامه و ديگران مىتوان نسبت داد كه طرفدار صحت اعتقاديه هستند .\r\nزيرا كه ظاهر حال مسلم حد اكثر دلالت دارد كه مسلمان تا به چيزى معتقد نشود انجام نمىدهد لا بد معتقد به صحت شده كه انجام داده و اين غير از صحت واقعى است و ظاهر حال نمىگويد كه هرآنچه را مسلم معتقد شد مطابق واقع هم هست پس صحت اعتقادى درست شد و مخصوصا اگر اين اعتقاد به صحت يك اعتقادى باشد كه مورد امضاء شارع هم هست .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبيان ذلك : گاهى مسلمانى از روى تقليد از والدين و غيره بدون مجوز شرعى به حليت و حرمت يا صحت و فساد امرى معتقد مىشود اين ارزشى ندارد و گاهى در اثر اجتهاد و تقليد [ در احكام 
  ] يا در اثر بينه و شياع [ در موضوعات 
  ] به امرى معتقد مىشود كه چنين اعتقادى مورد امضا است و عند المطابقة با واقع منجز و عند المخالفة معذر است حال ظاهر حال موجب حمل بر صحت عقيدتى است به ويژه در اين فرض كه عقيدهء او حجت هم هست كه با وجود حجيت اعتقاد ديگر حمل بر صحت واقعى بعيدتر است .\r\nقوله : و المسألة :\r\nبالاخره چه بايد كرد ؟ صحت واقعيه را بگيريم ؟ يا صحت اعتقاديه را ؟\r\nمىفرمايند : مسئله محلّ اشكال است و دو احتمال در آن مطرح است :\r\n1 - از طرفى حضرات فقهاء شيعه بقول مطلق گفته‌اند بايد فعل مسلم را حمل بر صحت واقعى كرد [ مطلقا يعنى مقيد نكرده‌اند به صورت توافق عقيدتين 
  ] .\r\n2 - و از طرفى هم ادلّه‌اى كه براى اصالة الصحة اقامه شده اين اطلاق را مساعدت و همراهى نمىكند زيرا كه براى حجيت اصل صحت به چهار دليل استدلال شد :\r\nكتاب\r\nسنت\r\nاجماع\r\nحكم عقل\r\nامّا الكتاب : قبلا به اثبات رسيد كه به درد اصالة الصحة نمىخورد و هكذا سنّت و روايات ، و لذا عمده مستند اصل مذكور اجماع بود و حكم عقل كه اين‌ها نيز اطلاق كلام اصحاب را نمىرسانند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاما اجماع قولى يا فتوائى : با وجود اينكه در مسئله دو نظر بود و عده‌اى قول به صحت اعتقادى را اختيار كرده‌اند چگونه مىتوان ادعاى اجماع كرد بر اينكه همه فتوا داده‌اند به صحت واقعى ؟\r\nو امّا اجماع عملى يا سيره : اين نيز چون قول نيست و عمل است و عمل مجمل است به قدر متيقن اكتفا مىشود و قدر متيقن صورت علم به تطابق عقيدهء حامل و فاعل است كه ذيلا در تفصيل صور خواهد آمد .\r\nو امّا حتى صورت علم به تخالف و تباين را هم شامل شود مشكوك است پس دليليت ندارد .\r\nو امّا حكم عقل : قاعده اوليه عقليه عمل به يقين است منتها در اثر اختلال نظام ناچار شديم اصالة الصحة را قبول كرده و به حمل بر صحت و ترتيب آثار بسنده كنيم آنگاه قدر متيقن اينست كه با حمل بر صحت واقعى در موارد علم به توافق اعتقادين و حد اكثر در موارد علم جهل يا جهل به حال كه خواهد آمد مشكل اختلال نظام را نخواهيم كرد و لذا دليلى نداريم كه حتى در فرض علم به تخالف هم حمل بر صحت كنيم و لذا كار مشكل شد كه چه كنيم ؟ صحت واقعى ؟ يا اعتقادى ؟ يا تفصيل ؟\r\nقوله : و تفصيل المسألة :\r\nتا به حال به يك از صور مسئله اشاره شد كه عقيدهء فاعل اعم مطلق و حامل اخص مطلق باشد ولى در اين قسمت تمامى صور مسئله را به تفصيل بيان مىكنيم كه هشت صورت است : بطور كلى شخصى كه شاك است و نمىداند كه آيا فعل صادره از غير صحيح است تا اثر داشته باشد يا فاسد است تا بىاثر باشد .\r\nو بالجمله حامل از سه حال خارج نيست :\r\n1 - يا علم به علم دارد يعنى مىداند كه آقاى فاعل به صحت و فساد عمل آگاه است يعنى فاعل مىداند كه مثلا عقد اگر به عربى انشاء شود\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nصحيح است و اگر به فارسى باشد باطل است .\r\n2 - و يا علم به جهل دارد يعنى حامل مىداند كه عامل نسبت به حكم مسئله از حيث صحت و فساد جاهل است فى المثل عقدى را انشاء كرده و مىدانيم كه او نمىداند كه به عربى صحيح و به فارسى باطل است .\r\n3 - جهل به حال يعنى حامل خود جاهل است به حال عامل و نمىداند كه آيا عامل عالم به حكم از حيث صحت و فساد هست و يا عالم نيست .\r\nصورت اول كه علم به علم باشد خود داراى سه شعبه است :\r\n1 - حامل علم به تطابق عقيدتين دارد يعنى مىداند كه عقيدهء او و عامل باهم توافق دارند .\r\n2 - حامل علم به تخالف عقيدتين دارد يعنى مىداند كه عقيدهء او و عامل تباين و تخالف دارند .\r\n3 - حامل جاهل به حال است يعنى اجمالا مىداند كه عامل عقيده‌اى دارد ولى تفصيلا نمىداند كه عقيدهء عامل با عقيدهء او توافق دارد يا تخالف ؟\r\nامّا صورت اول از سه صورت علم به علم كه علم به تطابق باشد خود داراى دو شعبه است :\r\n1 - عقيدهء حامل و عامل تساوى كلى دارد يعنى يا هر دو اعتقادشان اعم است مثلا هر دو عقد را هم به عربى و هم به فارسى تجويز كرده و صحيح مىدانند و يا هر دو عقيده‌شان اخص است مثلا هر دو عن اجتهاد او تقليد برآنند كه بايد عقد به عربى انشاء شود حال فاعل عقدى خواند و حامل نمىداند صحيح خواند يا فاسد ؟ يعنى جامع جميع اجزاء و شرائط بود يا نه ؟ حمل بر صحت مىكند و مىگويد : ان‌شاءالله مسلمان كار فاسد و باطل انجام نمىدهد و بدنبال آن اثر مقصود مترتب مىشود و ضمنا قدر متيقن از حمل بر صحت واقعى همين صورت و صورت بعدى است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n2 - عقيده حامل اعم مطلق و عامل اخص مطلق است مثلا حامل معتقد است كه انشاء العقد چه به فارسى و چه به عربى صحيح است ولى عامل برآنست كه بايد فقط به عربى باشد حال شخص عقدى انشاء كرد و ما ندانستيم كه به عربى انشاء كرد و همه شروط را رعايت كرد يا به فارسى ؟\r\nباز قدر مسلّم اينست كه در اين فرض هم بر صحت واقعيه حمل مىشود و در اين دو فرض جاى حمل بر صحت اعتقادى نيست .\r\nو امّا صورت دوم از سه صورت علم به علم خود داراى سه شعبه است :\r\n1 - عقيدهء حامل و عامل تباين كلى دارند به گونه‌اى كه در هيچ مصداقى با يكديگر تصادق ندارند فى المثل عامل معتقد است به اينكه جهريه قرائت در ظهر يوم الجمعة واجب است و ترك آن حرام و مبطل و حاملى كه مىخواهد به دو اقتدا كند دقيقا به عكس وى معتقد است كه اخفات به قرائت واجب و جهر مبطل است قدر مسلّم از حمل بر صحت اعتقاديه همين صورت است چون امكان حمل بر صحت واقعيه وجود ندارد آرى احتمال غفلت و نسيان مىدهيم كه شايد فراموش كرده و مثلا قرائت را اخفاتا خوانده ولى به اين احتمالات ضعيفه اعتنا نمىشود و بنا را مىگذاريم بر التفات و توجه و جهر به قرائت و در نتيجه فقط صحت اعتقاديه است نه واقعيه .\r\n2 - عقيدتين تباين جزئى دارند و عموم و خصوص من وجه هستند مثلا عامل بر آنست كه عقد هم به عربى صحيح است و هم فرضا به فارسى و حامل بر آنست كه هم به عربى صحيح است و هم به اردو مثلا كه مادّه اجتماع عقد به عربى است حال حكم اين فرض را مرحوم شيخ بيان نكرده و از حكم فروض بعدى روشن خواهد شد .\r\n3 - عقيدهء عامل اعم مطلق و حامل اخص مطلق باشد مثلا عامل بر آنست كه عقد هم به عربى صحيح است هم به فارسى ولى حامل بر آنست كه تنها به\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nعربى صحيح است نه به فارسى و جهت اعم و اخص بودن آنست كه : كل من اعتقد صحة العقد بالفارسى يعتقد صحته بالعربى من غير عكس ، حال در چنين فرضى از عامل عقدى صادر شد و حامل شك كرد كه آيا به عربى بوده تا آثار صحت واقعى مترتب شود ؟ يا به فارسى بوده تا آثار صحت اعتقادى بار شود ؟\r\nدر اينجا مسئله مبتنى مىشود برآن مبنائى كه در اوائل تنبيه هم اشاره شد و آن اينكه : اگر گفتيم حكم ظاهرى فى حق كل احد نافذ است واقعا در حق ديگران و به منزله حكم واقعى است در حق ديگران .\r\n[ فى المثل ملكيت ظاهريه و اعتقاديه كه براى شخصى پيدا شد ديگران مىتوانند آثار ملكيت واقعيه را برآن مترتب كرده و با وى معامله كنند و . . . 
  ]\r\nالبته بحث ما ثمره‌اى نخواهد داشت يعنى چه بر صحت اعتقادى حمل شود و چه واقعى نتيجه يكى است و حامل هم مىتواند اثر مترتب كند ولى اگر قائل به عدم شديم يعنى گفتيم حكم ظاهرى در حق هركسى فقط براى خود او اثر دارد و او را معذور مىدارد و به درد ديگران نمىخورد كما هو الاقوى [ البته هريك از دو مبناى مذكور داراى دليل است كه در جاى خود بايد دنبال شود و فعلا مد نظر نيست 
  ] در اين صورت كار مشكل شده و همان اشكال متقدم يعنى دو وجه مذكور قبل از تفصيل صور در اينجا مىآيد :\r\n1 - فتاواى اصحاب و پاره‌اى از معاقد اجماعاتشان تعميم و اطلاق دارد و بقول مطلق گفته‌اند قول مدعى صحت مقدم است و حمل بر صحت واقعيه بايد كرد اگر به اين عمل كنيم بايد دو فرض مذكور صحت واقعيه را بگيريم .\r\n2 - از طرف ديگر ادلّه حمل بر صحت نسبت به اين مورد قصور دارد زيرا كه عمده دليل سيره و حكم عقل بود كه آن هم برفرض علم به تطابق و يا بر بعض صور بعدى حمل مىشود و صورت محلّ بحث را شامل نيست و لذا فى المسألة وجهان .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو امّا صورت سوم از سه صورت علم به علم عبارت است از جهل به حال [ بان لم يعلم الحامل ان الفاعل العالم بالصحيح و الفاسد موافق للشاك او مخالف ؟ 
  ] : اوّل مىفرمايند : الظاهر الحمل يعنى در اين صورت حمل بر صحت واقعيه مىشود .\r\nبدليل اينكه ادلّهء اصالة الصحة از سيره و اختلال نظام در اين فرض جارى مىشوند امّا السيرة : در طول تاريخ عملا چنين بوده كه مسلمان اعمال ديگرى را حمل بر صحت نموده و آثار صحت را برآن مترتب مىكرده و مىكنند و غالبا هم از مذهب و عقيدهء يكديگر كه مقلّد كدام مجتهد هستى ؟ و راجع به عقد فارسى و عربى نظرت چيست ؟ . . . نمىپرسند پس سيره اين صورت را شامل مىگردد و دليل بر صحت واقعيه مىشود .\r\nو امّا العقل : چون اين‌گونه موارد در ميان عبادات و معاملات بسيار زياد است لذا اگر حمل بر صحت واقعيه نشود همان تالى فاسد اختلال نظام پيش مىآيد و لذا به ناچار بايد از اصل مذكور مدد گرفت سپس مىفرمايند : بلكه مىتوانيم از اصالة الصحة در اعتقاد هم استفاده كنيم [ به زودى خواهد آمد كه اصالة الصحة سه شعبه دارد :\r\n1 - در افعال\r\n2 - در اقوال\r\n3 - در اعتقادات 
  ]\r\nيعنى بگوئيم : الاصل ان يكون ما اعتقده صحيحا و ان يكون ما فعله على طبق اعتقاده ايضا صحيحا و معناى حمل بر صحت اعتقادى و حكم به اينكه ما اعتقده صحيح است چيزى نيست جز حكم به اينكه ان‌شاءالله معتقد عامل با معتقد حامل تطابق و هماهنگى دارند .\r\nتا اينجا صورت اول از سه صورت اصلى بيان شد كه خود آن سه بخش\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nداشت و بخش اول دو صورت و بخش ثانى سه صورت و بخش ثالث يك صورت كه مجموعا شش صورت مىشود .\r\nقوله : و ان كان عالما بجهله :\r\nصورت دوم از سه صورت اصليه آنست كه حامل علم به جهل داشته باشد يعنى مىداند كه آقاى فاعل از حكم مسئله خبر ندارد و جاهل است و نمىداند كه كدام نوع از عقد صحيح و كدام فاسد است ؟ آيا عربى مثلا صحيح است ؟ يا فارسى هم كذلك ؟ و . . . حال آيا در اين فرض مىتوان فعل مسلم را بر صحت واقعيه حمل كرد ؟\r\nمثلا عقدى را انشاء كرده و حامل عقيده دارد كه بايد به عربى باشد و احتمال هم مىدهد كه فاعل به عربى خوانده باشد ولى يقين ندارد آيا مىتوان حمل بر صحت كرد يا خير ؟ شيخ ره مىفرمايد : ففيه ايضا الاشكال المتقدم يعنى وجهان : از طرفى فتاواى اصحاب و معاقد اجماعاتشان اطلاق داشته و اين فرض را نيز شامل است و از طرف ديگر ادلّه اصالة الصحة قصور دارند و شمولشان نسبت به ما عداى علم به تطابق ناتمام است البته مرحوم شيخ به اين مقدار بسنده كرده‌اند ولى مرحوم آشتيانى در بحر الفوائد دنبال كرده و فرموده‌اند : حق اينست كه سيره و حكم عقل اين‌گونه موارد را شامل است .\r\nزيرا كه بقول مرحوم حاج آقا رضا همدانى در حاشيه : الغالب فى موارد الحاجة الى اعمال هذا الاصل انما هو صورة الجهل به حال الفاعل و العلم بجهله فان ابتلاء عموم الناس انما هو بافعال العوام المخاطبين معهم من الرجال و النساء من اهل الصحارى و البرارى و الاسواق الذين لا يعرفون احكام المعاملات و الطهارات و العبادات مع استقرار السيرة على امضاء اعمالهم و حملها على الصحيح ما لم يعلم فسادها فالاقوى لزوم الحمل على الصحيح مع احتماله مطلقا الا فى صورة العلم بمخالفة اعتقاد العامل و عدم تصادق الاعتقادين .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nسپس مرحوم شيخ اضافه مىكنند به اينكه : خصوصا اين اشكال مضاعف مىشود در فرضى كه جهل فاعل همراه با يك علم اجمالى به اجتناب باشد كه در اين صورت براى حمل بر صحت يك اشكال از ناحيهء قصور ادله است و يكى از ناحيهء علم اجمالى كه موجب احتياط و لزوم اجتناب است و مخالفت با آن حرام است فى المثل يقين داريم كه فلان عامل اقدام كرد و يكى از مشتبهين به نجاست معامله كرد منتها به احتمال اينكه شايد مبيع آن اناء پاك باشد نه اناء نجس ولى احتمال اينكه اناء نجس هم باشد منتفى نيست و لذا در اين‌گونه موارد حمل بر صحت كردن از دو جهت مبتلا به اشكال است كه ذكر شد .\r\nقوله : و كذا :\r\nصورت سوم از سه صورت اصلى آنست كه حامل جاهل به حال باشد يعنى نمىداند كه آيا فاعل داراى عقيده‌اى هست يا نه ؟ عالم است به حكم مسئله يا جاهل ؟ برفرض علم آيا عقيده‌اش با عقيدهء وى توافق دارند ؟\r\nيا تخالف ؟ و . . . هيچ‌كدام برايش روشن نيست حال چنين فاعل مجهول الحال فعلى را انجام داد و ما نمىدانيم صحيح انجام داد يا باطل ؟ آيا مىتوانيم اصالة الصحة جارى كنيم ؟ باز هم مىفرمايند : يأتى فيه الاشكال المتقدم كه دو وجه در كار است .\r\n1 - اطلاق فتاوى و تعبيرات اصحاب اين صورت را هم شامل است و مىگويد حمل بر صحت كن .\r\n2 - ادلّه اصالة الصحة قصور داشته و اين‌گونه موارد را معلوم نيست شامل شود . البته باز هم اين به عقيدهء شيخ است و گرنه به عقيده محشين از مرحوم آشتيانى و همدانى ره ادلّه اصالة الصحة اينجا را هم شامل است و در كلام منقول از همدانى ره به اين امر اشاره‌اى شد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدر خاتمه : ملاحظه فرموديد : مسئله هشت صورت پيدا كرد و برخى از صور مبتلا به اشكال شد و فيه وجهان ولى بايد بدانيم كه همهء صور مبتلا به اشكال مثل هم نبوده بلكه بعض اشكالشان اهون است از بعضى فى المثل در صورت جهل به حال اشكال اهون است از صورت علم به جهل و . . .\r\n\r\nتنبيه دوم\r\nمقدمه : بطور كلى شك در صحت و فساد يك عمل چه عبادت و يا معامله چه عقد و يا ايقاع گاهى از ناحيهء مقتضى است يعنى شك داريم در صحت و فساد و منشأ آن شك در ركنى از اركان عقد است كه مثلا آيا فلان عقد از لحاظ شروط صيغه جامع شرائط بود يا خير ؟ از لحاظ عربيت ، ماضويت ، ترتيب - موالات صراحت ، تبخير و . . . جامع بود يا نه ؟\r\nو يا از لحاظ شروط متعاقدين از قبيل عاقل بودن ، بالغ بودن ، قاصد مدلول عقد بودن ، مختار بودن ، مالك بودن و . . . آيا جامع شرائط بود تا صحيح باشد يا نبود تا فاسد باشد ؟\r\nو يا از لحاظ شروط عوضين از قبيل ماليت ، ملكيت ، طلقيت ، معلوميت ، قدرت بر تسليم داشتن و . . . آيا واجد شرائط بود تا صحيح باشد يا نه ؟\r\nدر هركدام از اين امور كه شك كنيم شك ما در مقتضى صحت است چون اين امور عموما از شرائط صحت مىباشند كه اگر باشند عقد صحيح است و الّا فاسد و بىاثر خواهد بود و گاهى شك ما از ناحيهء مانع خارجى است يعنى يقين داريم به اينكه مقتضى موجود است و عقد جامع جميع اجزاء و شرائط هست و مستكمل الاركان است ولى احتمال مىدهيم كه در ضمن عقد يك شرط فاسد و مفسدى آورده باشد كه\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاز آن ناحيه لطمه‌اى به عقد وارد آيد .\r\nفى المثل احتمال مىدهيم كه بايع به مشترى گفته باشد بعتك : به شرط اينكه در اين عين تصرف نكنى كه شرط فاسدى است يا موجر به مستأجر بگويد :\r\nآجرتك الدار به شرط ان لا تسكن فيها و يا زن به مرد بگويد : زوجتك نفسى به شرط اينكه هيچ‌گونه استمتاعى نبرى و . . . كه اين شرط اگر باشد عقد را خراب مىكند و گرنه عقد فى حدّ نفسه خراب نيست .\r\nبا حفظ اين مقدمه وارد اصل مطلب مىشويم :\r\nنزاع در اينست كه آيا اصالة الصحة تنها در شك در صحت و فساد از ناحيه شك در مانع و پس از استكمال اركان جارى مىشود و يا مطلقا جارى مىشود چه شك ما از ناحيه مقتضى باشد يا مانع ، قبل از استكمال اركان باشد يا پس از آن ؟ در مسئله دو نظريه مطرح است :\r\n1 - از كلمات محقق ثانى در جامع المقاصد و جناب علامه در قواعد و تذكره استفاده مىشود كه اصالة الصحة را پس از استكمال اركان و در شك در صحت از ناحيهء مانع و مفسد خارجى تنها جارى دانسته‌اند [ البته اين سخن را در عقود گفته‌اند .\r\nولى بقول مرحوم ملّا رحمت الله كرمانى در حاشيه : الظاهر ان المحقق و من يقول بمقالته لا يقتصر فى ذلك على العقود بل يقول به فى العبادات و الايقاعات ايضا لجريان ما قاله فى العقود فى العبادات و الايقاعات حرفا به حرف و انما قال ما قال فى العقود لان كلامه كان فيها لا لانّ الحكم ينحصر فيها و لا يجرى فى غيرها 
  ]\r\n2 - مشهور اصوليين و فقهاء و من‌جمله مرحوم شيخ اعظم ره برآنند كه اصالة الصحة مطلقا جارى است چه در شك در صحت و فساد از ناحيه شك در مقتضى و قبل از استكمال و چه از ناحيهء مانع و بعد الاستكمال .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nامّا بيان نظريهء اوّل : جناب شيخ ره عباراتى از محقق ثانى و علّامه براى بيان نظريه آنها مىآورند كه عبارتند از :\r\nالف : قال فى جامع : محقق ثانى در جامع المقاصد در مبحث ضمان فرموده :\r\nاگر ضامن و مضمون له با يكديگر اختلاف كردند به اينكه ضامن مدعى شد : ضمنت و انا صبى پس ضمانت من ارزشى نداشته و براى من اشتغال ذمه نياورد و مضمون له اين معنا را انكار كرده و مدعى شد كه ضمنت و انت بالغ پس ضمانت تو صحيح و ارزشمند است در اينجا قول كدام مقدم است ؟ جناب محقق اول فرموده : قول ضامن مقدم است [ البته با قسم چون منكر است و اليمين على من انكر و آنگهى اصل برائت هم به نفع ضامن حكم مىكند 
  ] سپس فرموده : اگر كسى به ما اشكال نموده و بگويد جناب محقق ما دو دليل داريم بر تقديم قول مضمون له شما اين‌ها را چه جواب مىدهيد ؟\r\n1 - اصالة الصحة : مضمون له مدعى صحت است و قول او مطابق با اصالة الصحة در عقود است پس بايد مقدم شود يعنى اصل هم حكم مىكند به اينكه ان‌شاءالله دو مسلمان عقد صحيح و جامع شرائط انجام داده‌اند نه فاسد .\r\n2 - ظهور حال مسلم : برفرض در طرف ضامن اين احتمال باشد كه بچه بوده و ضمانت كرده ولى در مورد مضمون له كه همه توافق دارند كه بالغ بوده و ظاهر حال مسلمان دلالت مىكند كه كار باطلى انجام نمىدهد يعنى مثلا با بچه معامله نمىكند پس به بركت اين حكم آن طرف هم كه ضامن باشد روشن مىشود و حمل بر صحت مىشود .\r\nمحقق مىفرمايد : ما در جواب خواهيم گفت :\r\nاما اصالة الصحة : ما هم قبول داريم كه الاصل فى العقود الصحة ولى اين اصل يك شرط دارد و آن استكمال اركان است يعنى وقتى شرائط صحت همه\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nموجود بود و شرعا عقد صدق كرد آنگاه اگر شك در صحت كرديم به لحاظ مانع خارجى جاى اصالة الصحة است ولى قبل از استكمال اركان جاى اين اصل نيست .\r\n[ دليل محقق بر اين تفصيل را از شروح و حواشى رسائل بايد جستجو كنيد 
  ] .\r\nو خلاصه اينكه موضوع اصالة الصحة عقد است و با شك در اصل تحقق موضوع جاى اين اصل نيست .\r\nسپس آقاى محقق فرعى را عنوان كرده و آن اينكه : اگر بايع و مشترى نزاع كنند در اينكه معقود عليه [ مبيع و معوض 
  ] آيا عبد بوده تا ماليت داشته و بيع صحيح باشد يا حرّ بوده تا ماليت نداشته و بيع باطل باشد در اينجا يكى مدعى صحت و ديگرى مدعى فساد است و حكم اينست كه قول منكر وقوع عقد بر عبد و مدعى وقوع آن بر حرّ مقدم است و بايد قسم بخورد تا به نفع وى حكم شود چون قول او مطابق اصل است و آن اصالة الفساد و اصالة عدم النقل و الانتقال است كه اصل اولى در معاملات است و قول مدعى صحت مقدم نشد [ لعدم التسالم على العقد المستكمل فلا يجرى اصالة الصحة 
  ] .\r\nهذا كله راجع به اصالة الصحة و تفصيل جناب محقق ثانى بين قبل و بعد از استكمال روشن شد .\r\nو امّا ظاهر حال : به عقيدهء محقق اين نيز تنها در فرضى جارى مىشود كه عقد مستكمل الاركان باشد و شك از ناحيهء مانع خارجى باشد و امّا مطلقا يعنى حتى قبل از اين مرحله چنين ظاهر حالى معتبر نيست .\r\nب : و قال فى باب الاجارة :\r\nمحقق ثانى در باب اجارهء جامع المقاصد مطالب دارند كه به قرار ذيل است :\r\nهرگاه موجر و مستأجر در رابطه با شرائط عقد اجاره و چيزهائى كه در اصل تحقق\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nعقد لازم و معتبر است اتفاق نظر داشته باشند يعنى از لحاظ ايجاب و قبول با همه اجزاء و شرائط كمبودى نباشد و از حيث متعاقدين هم شرائط رعايت شده باشد و از لحاظ عوضين هم خللى در ميان نباشد و خلاصه اينكه عقد يك عقدى باشد كه صدر من اهله و وقع فى محلّه و بالجمله مستكمل الاركان باشد و تنها در شرط مفسدى باهم اختلاف داشته باشند .\r\nيعنى مثلا مستأجر بگويد تو با من شرط كردى كه از سكناى دار و ركوب دابه و . . . استفاده نكنم و اين شرط فاسد است و موجب فساد عقد هم مىشود پس اجارهء ما فاسد است و موجر منكر اين معنا است .\r\nدر چنين فرضى قول موجر مقدم مىشود كه مدعى صحت است منتهى قسم نيز بايد بخورد كه چنين شرطى در بين نبوده امّا تقدم قول مدعى صحت مع القسم از باب اينست كه او منكر است و اليمين على من انكر و مناط منكر بودن هم اينست كه قول او مطابق اصل باشد و در اينجا قول مدعى صحت مطابق اصل است كه اصل عدم آن شرط مفسد باشد .\r\nو نيز اصل در فعل مسلم آنست كه حمل بر صحيح شود و حتى الامكان نوبت به حمل بر فاسد نمىرسد همهء اين‌ها در فرضى بود كه شك ما در صحت و فساد اجاره از ناحيه يك مانع خارجى باشد ولى عقد كمبودى نداشته و جامع جميع اجزاء و شرائط معتبره مىباشد .\r\nو امّا اگر شك ما در صحت و فساد مسبّب باشد از شك در وجود و عدم پاره‌اى از امورى كه در اصل صحت عقد دخيل هستند مثلا آيا مجرى عقد بالغ بوده يا خير ؟ آيا عوضين ماليت داشته‌اند يا خير ؟ و . . .\r\nدر اينجا جاى اصالة الصحة نيست زيرا كه جلوتر از آن و در ناحيهء موضوع يك اصل موضوعى و استصحاب موضوعى داريم بنام اصالة عدم تحقق السبب الناقل كه اجازهء جريان به اصالة الصحة نمىدهد سپس فرموده :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو از همين قبيل است مسئله نزاع متعاقدين در اينكه معوض حرّ بوده يا عبد كه در عبارت قبلى نقل شد .\r\nج : عبارت علّامه در قواعد : قول به تفصيل و اينكه اصالة الصحة پس از استكمال اركان جارى مىشود ولى قبل از آن جارى نمىشود از كلام محقق ثانى هم در ضمان و هم در اجاره بوضوح استفاده شد .\r\nو امّا سخنان علامه در قواعد : ايشان در مبحث ضمان از كتاب قواعد فرموده‌اند :\r\nضمانت كودك و نوجوان نابالغ شرعا صحيح نيست و ارزشى ندارد و اشتغال ذمه نمىآورد چه ولىّ طفل به او اجازه يا اذن بدهد يا ندهد بعد فرموده : اگر ضامن و مضمون له اختلاف كردند به اينكه ضامن گفت ضمنت و انا صبى پس ضمانت فاسد است و مضمون له گفت ضمنت و انت باغ پس صحيح است در اينجا قول ضامن مقدم است هم بدليل اصل حكمى يعنى اصل برائت كه شك داريم آيا وى از بابت ضمان مشغول الذمه شد يا نه ؟ اصل برائت جارى مىشود و اصل موضوعى هم داريم كه استصحاب عدم بلوغ باشد يعنى يك زمانى مطمئنا ضامن به سن بلوغ نرسيده بود و بعدا شك مىكنيم كه حين العقد بالغ شده بود يا خير اصل عدم جارى مىكنيم .\r\nبعد فرموده آن كسى كه مدّعى صحت ضمانت است و قول مضمون له را مقدم مىدارد نه اصل بنام اصالة الصحة دارد كه بدان استناد كند و نه ظاهر حال مسلمى دارد كه از آن مدد بگيرد بر خلاف كسى كه مدعى يك شرط فاسدى در ضمن عقد است كه اصل صحت ادعاى او را ابطال مىكند و ظاهر حال مسلم هم دلالت مىكند كه دو مسلمان بالغ عاقل و كامل تصرف باطل و بيهوده‌اى را انجام نمىدهند بلكه كارى مىكنند كه اثردار باشد بعد هم فرموده همين بحث كه راجع به بلوغ و عدم آن شد راجع به جنون و عدم آن هم هست\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nيعنى شخصى حالت سابقهء جنون داشته و حالا عاقل شده و ميان او و ديگرى اختلاف است در اينكه وى مىگويد : ضمنت و انا مجنون پس ضمانت من باطل است و مضمون له مىگويد ضمنت و انت عاقل پس ضمانت تو صحيح است . . . كه تمام آن حرفها در مورد صبى در مورد مجنون هم هست .\r\nحال جناب علامه اگرچه تعبير به قبل از استكمال و بعد از استكمال نكردند ولى مطلب همان است كه ايشان هم قائل به تفصيل هستند يعنى اگر منشأ شك در صحت ، شك در مقتضى باشد جاى اصل صحت نيست و اگر شك در مانع باشد جاى اين اصل هست .\r\nد : علّامه در تذكرة : جناب ايشان در كتاب گرانسنگ تذكرة الفقهاء در مبحث ضمان فرموده‌اند اگر ضامن و مضمون له اختلاف پيدا كردند و آقاى مضمون له مدعى شد كه آقاى ضامن پس از بلوغ ضمانت كرده پس ضمانتش صحيح و ذمه‌اش مشغول گرديده پس بايد طلب مرا بپردازد و ضامن منكر اين معنا است و مدعى است كه قبل از سن بلوغ ضمانت كرده و چنين ضمانتى باطل و فاسد است در چنين موردى اگر چنانچه طرفين براى ضمانت وقتى را معين مىكنند كه در آن‌وقت احتمال بلوغ داده نمىشود .\r\n[ مثلا ضامن 16 سال بيش ندارد و طرفين مىگويند : دو سال پيش ضامن شده يا بيست سال دارد و مىگويند شش سال قبل ضامن شده و . . . كه يقينا در دو يا شش سال قبل بالغ نبوده 
  ] در اين فرض قول صبى يعنى ضامن كه مدعى ضمانت در حال طفوليت است مقدم مىشود و نيازى به شاهد و قسم نيست .\r\nولى اگر چنانچه وقتى را معين نكنند بلكه صرفا نزاع دارند كه ضمانت قبل از بلوغ بوده يا پس از آن .\r\nدر اين فرض هم بقول علامه قول ضامن كه مدعى وقوع ضمان در صغر سن است مقدم مىشود منتها بايد قسم هم بخورد كه چون منكر ضمانت\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nصحيح است و منكر بايد قسم بخورد سپس فرموده : از علماى اهل سنت هم دانشمندان شافيعه همين حرف را زده‌اند يعنى قول ضامن را مقدم داشته‌اند بدليل اصل موضوعى عدم بلوغ .\r\nو امّا احمد حنبل رئيس فرقه حنبليه مدعى شده كه القول قول المضمون له بدليل اينكه وى مدعى صحت است و الاصل صحة الفعل و سلامته از بطلان حال در اين مورد نزاع قبل از استكمال اركان است .\r\nولى به عقيدهء احمد اين مورد همانند مواردى است كه متنازعين در يك شرط مبطل و مفسدى نزاع داشته باشند كه پس از استكمال اركان است و در آنجا هم قول مدعى صحت مقدم شده .\r\nپس شافعيه تفصيل داده‌اند ولى حنابله بقول مطلق اصالة الصحة را جارى كرده‌اند .\r\nولى خود علّامه مفصل است و در مقام فرق‌گذارى فرموده : در اين مورد كه در شرط مفسد نزاع دارند هر دو متفق هستند كه متعاقدين اهليت تصرف داشته و عقدشان جامع شرائط است و تنها در امر خارج و زائد بر عقد نزاع دارند و در اين فرض اصالة الصحة جارى مىشود زيرا كه ظاهر حال مسلم هم دلالت دارد كه تصرف باطل انجام نمىدهد .\r\nو لذا قول مدعى صحت مقدم است چون مدعى امرى است كه مطابق ظاهر حال است ولى در آن مواردى كه نزاع در بلوغ و عقل و رشد و . . . است اختلافشان در اصل اهليت تصرف است .\r\nو در اينجا آنكه مدعى اهليت تصرف است و مىگويد ضامن بالغ يا عاقل يا رشيد بوده بايد اثبات كند و ظاهر حال و اصالة الصحة فقط بعد از استكمال اركان جارى مىشوند نه قبل از آن .\r\nحال اين فرمايشات از علامه نيز صريح است در اينكه جناب ايشان و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمحقق ثانى قائل به تفصيل هستند و اصالة الصحة را مطلقا جارى نمىدانند .\r\nقوله : و لكن لم يعلم :\r\nاز اينجا اشكالات و اعتراضات مرحوم شيخ انصارى به محقق ثانى و علامه شروع مىشود اولين اشكال يك اشكال نقضى است و آن اينكه همين دو بزرگوار كه در باب ضمان در مسئله نزاع ضامن و مضمون له در اينكه ضامن مىگويد ضمنت و انا صغير و مضمون له مىگويد ضمنت و انت بالغ فرمودند قول ضامن مقدم است و به اصالة الصحة اعتنا نكردند و آن را به بعد از استكمال اركان حمل كردند ولى در باب بيع در نظير همين مسئله كه بايع و مشترى نزاع دارند و بايع مىگويد : بعت و انا صغير و مشترى مىگويد :\r\nبعت و انت بالغ فرموده‌اند : قول مشترى مقدم است و به ادعاى بايع اعتنا نمىشود بدليل جريان اصالة الصحة .\r\nما مىگوئيم : جنابان عاليان علامه و محقق ، ما الفرق بين باب بيع و باب ضمان ؟ اگر اصل صحت قبل از استكمال هم جارى مىشود بايد در هر دو باب جارى مىشود و اگر جارى نمىشود نبايد در هيچ‌كدام جارى شود چرا شما در ضمان جارى نكرديد ولى در بيع جارى كرديد ؟ البته هر دو متفقا در باب بيع جارى كردند با اين تفاوت كه علّامه فرموده : اصالة الصحة به نفع مشترى حكم مىكند و اصالة عدم البلوغ به نفع بايع حكم مىكند و دو اصل از دو طرف تعارض و تساقط مىنمايند و نوبت به اصل اولى در معاملات مىرسد كه همانا اصالة الفساد باشد .\r\nولى محقق ثانى اين معارضه را تضعيف نموده و مدعى شده كه اصالة الصحة جارى مىشود و جاى اصالة الصحة نيست .\r\nقوله : و قد حكى :\r\nاز مرحوم قطب راوندى حكايت شده كه وقتى استادش علامه در مسئله\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nضمانت فتوا داده به تقديم قول ضامن و سپس به اصالة عدم البلوغ استناد كرده [ قبلا در نقل عبارت تذكره ملاحظه شد 
  ] قطب در مقام اعتراض فرموده پس اصالة الصحة چى ؟ چرا آن را جارى نكرديد ؟ علّامه فرموده اصالة الصحة با اصالة عدم البلوغ معارضه نموده و تساقط مىكنند و از اين ميان اصل برائت كه سليم از معارض است زنده شده و جارى مىشود .\r\n[ اين نكته مىرساند كه جناب علامه در تذكره در باب ضمان با باب بيع مطلبش يكى است يعنى در هر دو مورد اصالة الصحة را قبل از استكمال هم جارى مىداند منتها مبتلا به معارض مىداند ولى بعد از استكمال معارضى ندارد پس اعتراض مرحوم شيخ و اشكال نقضى ايشان به علّامه وارد نيست اگرچه به محقق ثانى وارد باشد 
  ]\r\nقوله : اقول :\r\nمرحوم شيخ نظريه دوم را اختيار كرده و معتقدند كه ادلّهء اصالة الصحة كه عبارتند از سيرهء قطعيه و حكم عقل به لزوم اختلال نظام موجب تعميم بوده و قبل و بعد از استكمال را شامل هستند و فرقى بين شك از ناحيه مقتضى و مانع وجود ندارد .\r\nو لذا شما ملاحظه مىكنيد كه اگر شخصى متاعى خريده و الآن در اختيار دارد ولى شك مىكند كه آيا در دوران قبل از بلوغ و صغر سن آن را خريدارى كرده تا حق تصرف نداشته باشد و يا پس از بلوغ خريده تا مجاز باشد ؟\r\nدر اينجا گفته شده به شكش اعتنا نمىكند و بنا را بر اصالة الصحة مىگذارد با اينكه شك او از ناحيهء مقتضى است .\r\nقوله : و لو قيل :\r\nاگر كسى بما اشكال كند كه در اين شاهد مثالى كه شما آورديد و فرموديد : بنى على الصحة اين بناگذارى نه از باب اينست كه مشترى در\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nفعل خود شك دارد كه بيع او در حال صغر بوده يا كبر و حق دارد بنا را بر صحت بگذارد بلكه از باب اينست كه طرف مقابل او يعنى بايع يقينا بالغ بوده و شك برمىگردد به اينكه بايع مسلمان بالغ آيا كار صحيحى انجام داده و به مشترى بالغ تمليك كرده و يا كار فاسدى انجام داده و به صغير تمليك كرده ؟ از اين حيث اصالة الصحة جارى مىشود چون نسبت به فعل بايع شك از ناحيه مقتضى نيست و بعد از استكمال اركان است و لذا اصل جارى مىشود پس فرق است ميان شاهد مثال شما با ما نحن فيه .\r\nمرحوم شيخ مىفرمايند : هيچ فرقى نيست و ما عين همين كلام را در مسئله ضمانت و اجاره و . . . به شما بر خواهيم گرداند كه در آنجا هم و لو ضامن مدعى صغر سن است ولى در مضمون له كه نزاعى نيست كه حتما بالغ بوده خوب از اين حيث اركان تام است و اصالة الصحة جارى مىشود آنگاه مستلزم صحت از ناحيه ديگر هم مىشود چرا در اينجا آن حرف را زديد ولى در باب ضمان نمىزنيد ؟\r\nقوله : ثم ان :\r\nدومين اعتراض به محقق ثانى : شما فرموديد : اصولا قبل از استكمال اركان [ شروط صيغه - عوضين - متعاقدين 
  ] عقدى وجود ندارد .\r\nما مىگوئيم : منظورتان چيست ؟ آيا مىگوئيد : عقد شرعى وجود ندارد ؟ يا مدعى هستيد كه حتى عقد عرفى هم وجود ندارد ؟ اگر مرادتان اينست كه قبل الاستكمال عقد شرعى مسلّم نيست ما هم قبول داريم چون اگر عقد شرعى محرز بود كه جاى بحث نبود و شك در صحت نداشتيم زيرا كه عقد شرعى يعنى همان عقد صحيح و جامع همهء اجزاء و شرائط و لا ريب در اينكه با احراز عقد شرعى جائى براى شك در آن وجود ندارد .\r\nو اگر مرادتان اينست كه عقد عرفى هم وجود ندارد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nما مىگوئيم : اين سخن باطل است زيرا عقد عرفى چندان مئونه‌اى ندارد بلكه با شك در بلوغ و امثال آن هم محقق است و بلكه با يقين به عدم بلوغ ضامن و بايع و موجر و . . . نيز محقق است زيرا كه در عقد عرفى كافى است كه متعاقدينى باشند و عقدى و ثمن و مثمنى امّا اينكه عاقد بالغ هم باشد خير اگر صبى هم انشاء كند عرفا صدق مىكند كه عقدى آمد پس عقد عرفى محرز است آنگاه شك داريم كه شرعا صحيح است يا فاسد به بركت اصالة الصحة حكم به صحت مىكنيم .\r\nقوله : و امّا ما ذكره :\r\nسومين اعتراض : محقق ثانى هم در باب ضمان و هم اجاره اين فرع را آورد كه اگر بايع و مشترى در اين اختلاف كنند كه مبيع حرّ بوده يا عبد قول مدّعى حريت مقدم است كه مدعى فساد است لاصالة عدم السبب الناقل .\r\nمرحوم شيخ مىفرمايند : اين فرع داخل است در مسأله‌اى كه در كلمات قوم به عنوان بعتك بعبد فقال بل بحرّ مطرح شده و همه فتوا به صحت داده‌اند و سخن شما مخالف اجماع است .\r\nقوله : و امّا ما ذكره :\r\nاعتراض چهارم : محقق ثانى فرمود : ظاهر حال مسلمان هم تنها در فرض استكمال اركان و شك در يك امر خارجى جارى مىشود نه قبل از آن .\r\nمرحوم شيخ مىفرمايد : مسئله صورى دارد كه بايد هركدام محاسبه شود :\r\n1 - گاهى ظاهر حال از هر دو جانب موجود است مثل اينكه متعاقدين هر دو بالغ و عاقل و جامع شرائط هستند ولى يكى مدعى شرط مفسد و ديگرى منكر آنست در اينجا به ظاهر حال هر دو تمسك مىشود و حكم به صحت مىشود و اصالة الصحة مقدم مىشود و جاى تقديم مدّعى شرط مفسد نيست و محقق ثانى هم اينجا را قبول دارد\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n2 - و گاهى ظاهر حال از يك طرف است مثل اينكه يك طرف عقد معلوم البلوغ است و ظاهر حالش اينست كه عقد باطل و بىثمر انجام نمىدهد و تصرف فاسد نمىكند ولى طرف ديگر عقد مشكوك است كه آيا بالغ بوده يا خير ؟ مثلا بايع مدعى است كه بعت و انا صغير ولى مشترى را هر دو قبول دارند كه حين العقد بالغ بوده در اينجا هم اصالة الصحة در فعل مشترى جارى مىشود و حكم مىشود به صحت واقعيه و اين صحت از يك طرف مستلزم ثبوت صحت از جانب ديگر هم مىشود و ظاهر حال در يك طرف كه جارى شد تأثير خود را مىگذارد .\r\n3 - و گاهى از هر دو طرف ظاهر حال موجود نيست مثل اينكه متعاقدين هر دو صغير باشند كه محل بحث نيست .\r\n4 - و گاهى معامله يك طرف بيشتر ندارد و در آن يك طرف شك داريم كه آيا بالغ بوده و انشاء كرده يا نه ؟\r\nالبته در اينجا اصالة عدم البلوغ جارى مىشود و نوبت به ظهور حال نمىرسد مثلا شخصى به مالى وصيت كرده و گفته است : اوصيت لفلان بدارى او بسيّارتى و . . . و بعد مدّعى است كه اوصيت و انا صبى پس وصيتم ارزشى ندارد و وصيت هم كه على قول از ايقاعات است و يك طرف بيشتر ندارد لذا اينجا جاى ظاهر حال نيست يا طلبكارى بدهكارش را ابراء كرده و حال مدعى است كه أبرأت و انا صغير پس ابراء من ارزشى ندارد و طرف ديگرى هم نيست لذا ظاهر حالى متصور نيست و تنها در اين فرض است كه قبل از استكمال جاى ظاهر حال نيست ولى در فرض اول و دوم مانعى ندارد حالا مسئله ضمان كه در كلمات محقق و علامه آمده بود به چند صورت متصور است :\r\n1 - به تقاضاى بدهكار اين شخص ضامن شده و حالا مىگويد :\r\nضمنت و انا صغير به اين ادّعا اعتنا نمىشود چون از يك طرف ظهور حال مسلم\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاست و آن اينكه بدهكار بالغ عاقل كار باطلى انجام نمىدهد و از يك بچه تقاضاى ضمانت نمىكند پس معلوم مىشود از كبير تقاضا كرده و ظهور حال از يك طرف مستلزم صحت از ناحيهء ديگر هم هست .\r\n2 - و گاهى به تقاضاى بدهكار نيست بلكه خود ضامن قدم جلو گذاشته و اقدام به ضمانت كرده ولى مضمون له هم آن ضمانت را قبول كرده و حالا ضامن بهانه‌گيرى كرده مىگويد ضمنت و انا صغير باز هم به ادعاى او اعتنا نمىشود چون از يك طرف ظاهر حال جارى است و آن اينكه ظاهر حال طلبكار و مقرض اينست كه ضمانت بچه را قبول نمىكند و كار باطلى انجام نمىدهد . . .\r\n3 - و گاهى هم به تقاضاى مقترض بوده و هم با قبول مقرض همراه است كه دو تا ظهور حال درست مىشود آرى اگر هيچ‌كدام نبوده و همين‌طور ضامن گفته : انا ضامن و حالا مدعى است كه ضمنت و انا صغير البته اصل بلوغ محرز نيست و ظاهر حالى از هيچ طرف مشاهده نمىشود و لذا در اين فرض قول ضامن مقدم مىشود لاصالة عدم البلوغ و لاصالة البراءة و . . .\r\nولى جناب محقق ثانى تنها اين فرض مورد بحثش نيست بلكه فروض قبلى هم مورد نظر ايشان است و لذا اشكال وارد است كه لا ظاهر معنا ندارد آرى چون در كلام علّامه سخن از قبل از استكمال و پس از آن به صراحت مطرح نيست احتمال دارد كه بگوئيم مرادش اين فرضى است كه بلوغ از هيچ طرف محرز نباشد . . .\r\nقوله : ثم انّ :\r\nاعتراض پنجم : محقق ثانى فرمود : اگر نگرانى ما از ناحيهء اركان نباشد بلكه در وجود مانعى شك داريم اينجا جاى اصالة الصحة است لان الاصل عدم وجود هذا المانع مثلا اركان كامل است ولى ضمن عقد شرط فاسدى كرده‌اند مثل اينكه شرط شده كه مشترى حق تصرف در مثمن نداشته باشد كه شرط باطل\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو خلاف مقتضاى عقد است و عند الشك در وجود آن جاى اصالة الصحة است .\r\nمرحوم شيخ مىفرمايد : اينجا را كه محقق قبول كرد در حقيقت معنايش اينست كه محقق بطور كلى منكر اصالة الصحة است زيرا كه اين موردى كه شما قبول كرديد اصلا مربوط به اصالة الصحة نيست بلكه جاى اصل ديگرى است و آن اينكه شما شك كردى در حدوث حادث و وجود مانع اصل عدم آنست و اين استصحاب است و مخصوص شرط فاسد هم نيست در شرط صحيح هم از قبيل شرط خيار كردن اگر شك كنيم كه چنين شرطى شده يا نه از اصالة عدم الاشتراط استفاده مىكنيم و لا دخل لهذا بحديث اصالة الصحة .\r\n\r\nتنبيه سوم\r\n[ بقول مرحوم آشتيانى در بحر الفوائد جزء سوم ص 206 : مقتضى الترتيب الطبيعى هو تقديم الامر الرابع على الامر .\r\nالثالث فى الذكر لان اشتراط وجود الصحيح و الفاسد للفعل الصادر من المسلم فى حمله على الصحيح مقدم على كون الصحيح فى كل فعل انما هو بحسبه لانه متأخر عن وجود القسمين له 
  ] در هر حال بطور كلى عبادات و معاملاتى كه [ عقود يا ايقاعات 
  ] ما مسلمانها انجام مىدهيم برحسب واقع و نفس الامر دو فرد بيشتر ندارند :\r\n1 - فرد صحيح\r\n2 - فرد فاسد منظور از عبادت يا معاملهء صحيح آنست كه عمل ما جامع جميع اجزاء و شرائط معتبرهء شرعيه يا عرفيهء ممضاة من الشارع باشد و منظور از فاسد آنست كه عبادات يا معاملات ما شرطى از شروط معتبره و يا جزئى از اجزاء را نداشته باشد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو امّا برحسب مقام علم ما مىگوئيم : گاهى يقين داريم به اينكه فلان عبادات يا معامله صحيح واقع شد يعنى همهء اجزاء و شرائط را دارد البته جاى بحث نيست بلكه قطعا حكم به صحت مىشود و قطعا آن اثرى كه از اين عمل متوقع بود و مطلوب عرف و شرع بود برآن مترتب مىشود و گاهى يقين به فساد و بطلان فلان عبادت يا معامله داريم .\r\nدر اينجا هم بحثى نيست كه قطعا اثر مقصود مترتب نشده و اين عبادت مجزى نيست و مبرئ ذمه نخواهد بود و آن معامله هم سبب ملكيت يا زوجيت يا فراق و . . . نخواهد شد ولى گاهى عبادت يا معامله‌اى از مسلمانى سرزد مثلا بر ميتى نماز خواند يا بر كالائى عقد بيع اجراء كرد و . . . و ما شك كرديم كه آيا آن عمل را صحيحا انجام داد تا ما نيز ترتيب اثر بدهيم يا فاسدا انجام داد تا جاى ترتيب اثر نباشد ؟ در چنين موردى اصالة الصحة فى فعل المسلم جارى مىشود و حكم مىكنيم به اينكه ان‌شاءالله صحيح انجام داده و آثار صحت وجدانى بر اين صحت تعبدى و انشاء اللهى مترتب مىشود و اين نازل منزلهء آن است تا اينجا جاى بحث نيست .\r\nولى بايد ديد كه معناى حمل بر صحت چيست ؟ و صحت يعنى چه ؟\r\nصحت به معناى ترتّب اثر مقصود است يعنى وقتى مىگوئيم فلان عبادت يا معامله صحيح است منظور اينست كه الاثر المقصود منه يترتب عليه كما اينكه متقابلا فساد به معناى عدم ترتب آن اثر مقصود است .\r\nو به بيان كامل‌تر معناى صحت اينست كه ان‌شاءالله الرحمن عمل عامل جامع جميع اجزاء و شرائط بوده فيترتب عليه الاثر المطلوب منه و معناى فساد اينست كه فعل فاعل مسلم از جهتى از جهات [ شرائط يا اجزاء 
  ] كمبود داشته پس مثمر ثمر و منتج نتيجه نيست و لا يترتب عليه الاثر المقصود منه حال كه معناى صحت اين شد بايد بدانيم كه صحة كل شىء بحسبه يعنى صحت هر چيزى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبرحسب خود آن چيز و متناسب با خود او است .\r\nو به بيان ديگر آن اثرى كه از هر چيزى مقصود است برحسب خود او است مثلا اثر بيع ملكيت است و اثر عقد نكاح زوجيت است و . . . و اين‌گونه نيست كه بر هر فعلى هرگونه اثرى مترتب شود خير ضابطه دارد و آثارى كه مال خود او باشد اگر آن فعل صحيحا انجام شد آن آثار مترتب مىشود و الّا فلا ، لا غير .\r\nحالا در مورد معاملات مطلب را طى چند مرحله با مثال محاسبه مىكنيم :\r\nالف : مىدانيم كه هر عقدى مركب است از ايجاب و قبول و تا مجموع نيايد اثر مقصود از آن عقد كه ملكيت ، زوجيت و . . . باشد نخواهد آمد حال فرض بفرمائيد ايجاب تنها از شخص موجب واقع شد اگر چنانچه يقين كرديم به صحت ايجاب و اينكه ايجاب كمبودى ندارد بلكه صدر من اهله يعنى از موجب بالغ عاقل قاصد مختار و . . . سر زده و با شرائط هم بوده از عربيت و ماضويت . . .\r\nو وقع فى محلّه يعنى بر مثمنى كه ماليت دارد ، ملكيت دارد ، ملك طلق است ، معلوم است ، قدرت بر تسليم دارد و . . .\r\nو خلاصه ايجاب صددرصد كامل است ولى اثر ايجاب صحيح چيست ؟\r\nآيا اثرش نقل و انتقال است ؟ خير نقل و انتقال مسبب و اثر كل عقد است و ايجاب تنها جزء السبب است ، آيا اثرش آمدن قبول است ؟ خير قبول كه اثر ايجاب صحيح موجب نيست بلكه فعل قابل است كه از اراده و اختيار او ناشى مىشود پس اثرش چيست ؟ اثر صحت وجدانى ايجاب اينست كه اين ايجاب موجب بگونه‌اى واقع شد كه اگر به دنبالش قبول قابل هم با همهء اجزاء و شرائط و بدون هيچ كمبودى بيايد حتما علت تامه شده و تأثير گذارده و ملكيت يا زوجيت و . . . مىآورد پس صحة كل شىء بحسبه و الاثر المقصود من كل شىء بحسبه .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nو اگر چنانچه يقين كرديم به بطلان ايجاب از يكى از جوانب مذكور البته آن اثر مقصود مترتب نخواهد شد يعنى اين ايجاب آن ايجابى نيست كه لو تعقبه القبول لحصل النقل و الملكية خير قبول هم بيايد مفيد فايده نيست .\r\nو اگر چنانچه شك كرديم كه ايجاب صادره از موجب صحيح است يا فاسد [ كه محل بحث ما است 
  ] البته اصالة الصحة جارى مىكنيم و حكم مىكنيم به صحت ايجاب تعبدا .\r\nمثلا شك كرديم كه ايجاب را به عربى گفت تا صحيح باشد يا به فارسى خواند تا باطل باشد حكم مىكنيم به اينكه ان‌شاءالله به عربى انشاء كرد ولى معناى صحت چيست ؟ معنايش ترتب اثر مطلوب است ، اثر مقصود از ايجاب تنها چيست ؟ نقل و انتقال فعلى ؟ خير ، حصول قبول بعد از ايجاب ؟ خير ، اثرش اينست كه اين ايجاب ان‌شاءالله به گونه انشاء شده كه اگر قبول هم با همه اركانش بدان ملحق شود حتما تأثير گذاشته و ملكيت مىآورد هذا معنا صحة الايجاب و هو محفوظ و موجود مطلقا يعنى حتى اگر شك بكنيم كه به دنبالش قبول آمد يا نه صحت ايجاب لطمه نمىخورد بلكه بالاتر اگر يقين هم بكنيم كه قبول ملحق نشد باز آن صحت شأنيه و تأهليّه ايجاب به حال خود باقى است و خلاصه از ناحيهء ايجاب مشكلى نداريم اگر هست از ناحيه قبول است كه نيامده يا باطلا و فاسدا آمده .\r\nب : قوله : و كذا لو شك فى تحقق :\r\nدر بسيارى از عقود عند المشهور نفس العقد سبب و علت تامه حصول ملكيت و نقل و انتقال است از قبيل عقد البيع ، عقد الإجارة ، عقد نكاح و . . .\r\n[ در مقابل مشهور شيخ طوسى است كه ملكيت را منوط به انقضاء خيار مىداند در عقدهاى خيارى 
  ] ولى در پاره‌اى از عقود هم مجرّد عقد يعنى ايجاب و قبول سبب ملكيت نيست بلكه علاوه بر عقد قبض و اقباض هم لازم\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nو شرط صحت و ملكيت است .\r\nفى المثل در باب وقف تا واقف عين موقوفه را به قبض موقوف عليهم ندهد ملك آنها نمىشود يا مثلا در باب هبه قبض و اقباض شرط صحت است در بيع صرف تقابض فى المجلس شرط صحت بيع است و هكذا در بيع سلم قبض شرط است .\r\nحال فرض كنيد عقد واقع شد يعنى موجب ايجاب را و قابل قبول را سرودند ولى كافى نيست بلكه اگر يقين كنيم كه عقد از لحاظ شروط صيغه ، متعاقدين ، عوضين صحيح است صددرصد و كوچك‌ترين ترديدى نداريم .\r\nامّا اثر العقد الصحيح در اين‌گونه موارد چيست ؟ اثرش فقط اينست كه اگر بدنبال آن قبض و اقباض هم بيايد معامله صحيح شده و ملكيت مىآيد امّا آيا بالفعل قبض و اقباض آمد يا نه ؟ چه مىدانيم ؟ شايد آمده و شايد نيامده قبض و اقباض كه اثر عقد صحيح نيست بلكه فعل اختيارى طرفين است كه از ارادهء آنها نشئت مىگيرد و لذا شايد بيايد و شايد نه .\r\nو اگر شك كرديم در صحت و فساد اين عقد از ناحيه شروط و اجزاء ايجاب و قبول و . . . اصالة الصحة جارى كرده و مىگوئيم ان‌شاءالله موجب و قابل هر دو مسلمان و بالغ و عاقلند و . . . و مسلمان كار باطل انجام نمىدهد پس عقدشان صحيح است ولى معناى صحت اين نيست كه حتما قبض و اقباض هم آمد بلكه حد اكثر معناى صحت اينست كه اين ايجاب و قبول بگونه‌اى واقع شده كه اگر بدنبال آن قبض و اقباض هم بيايد حتما صحت معامله و ملكيت تضمين است و جاى بحث نيست ولى صحت شأنى و اگرى است و در اين معناى از صحت عقد لا فرق كه ما يقين داشته باشيم به آمدن قبض و اقباض يا شك كنيم در تحقق آن و يا حتى يقين به عدم داشته باشيم در هر حال از ناحيه عقد اشكالى و كمبودى در كار نيست .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nج : و كذا لو شك :\r\nپاره‌اى از امور شرط اصل ملكيت هستند مثل انقضاء خيار در بيع خيارى عند الشيخ و اقباض واقف و . . . و پاره‌اى از امور شرط صحت هستند مثل تقابض در صرف و سلم و . . . و پاره‌اى از امور شرط لزوم ملكيت هستند مثل اجازه در بيع فضولى كه عند جماعة بيع فضولى از اصل فاسد و باطل است ولى عند المشهور صحيح است و متزلزل و لزوم آن منوط به اجازه مالك است .\r\nحال فرض كنيد بيع فضولىاى واقع شد و ما يقين كرديم كه از ناحيه عقد كمبودى نيست و قطع به صحت آن داريم ولى معناى صحت اين نيست كه پس معامله لازم هم هست بلكه معناى صحت اينست كه اين عقد به گونه‌ايست كه اگر به دنبالش اجازه مالك بيايد هرآينه صحيح و لازم خواهد بود امّا آيا اجازهء مالك آمد فعلا يا نه ؟ صحت العقد اين اثر را ندارد ، اين اثر منوط به ارادهء مالك است كه راضى بشود و اجازه بكند يا خير .\r\nو اگر شك كرديم در صحت اين عقد فضولى و فساد آن اصالة الصحة جارى مىكنيم ولى معناى صحت چيست ؟ ترتب اثر مقصود ، و اثر مقصود از عقد فضولى اينست كه اگر به دنبالش اجازه بيايد حتما لزوم خواهد آمد ولى فعليت اجازه و عدم آن ربطى به اصالة الصحة ندارد با يقين به نيامدن اجازه هم آن عقد صحيح است يعنى لو لحقه الإجازة لاثّر اثره تا چه رسد به شك در لحوق اجازه و به‌هرحال از ناحيه عقد كمبودى نيست ولى صحة كل شىء بحسبه و . . .\r\nد : قوله : و اولى بالعدم :\r\nپاره‌اى از عقود و معاملات فى حد ذاتها و لو خلى و طبعه مقتضى صحت است مگر مانعى جلو آن را بگيرد مانند سه صورت مذكور كه ايجاب ذاتا صحيح است مگر قبول نيايد ، عقد خواهان صحت و ترتب اثر است\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمگر قبض نيايد ، و مگر اجازه نيايد پس در اين‌ها اقتضاى صحت هست ولى محتاج به مكمل هستند ولى پاره‌اى از عقود شرعا مبنى بر فساد است و لو خلى و طبعه خواهان فساد و بطلان است مگر اينكه ثانيا و بالعرض يك مصححى و مجوزى از راه رسيده و آن را تصحيح كند فى المثل عين موقوفه حكم اوّلى آن بطلان و حرمت بيع است و موقوف عليهم حق ندارند حق بطون بعدى را ناديده گرفته و وقف را بفروشند يا هبه كنند و . . . ولى گاهى مجوز پيدا مىشود و صحت بيع را تجويز مىكند از قبيل خراب شدن عين وقفى ، بروز اختلاف و نزاع و فتنه و فساد و قتل و غارت ميان ارباب وقف ، نياز شديد به پول وقف پيدا كردن و . . . كه در جاى خود در كتب فقهيه بحث شده و مثلا عين مرهونه مادامىكه در رهن مرتهن است بيعش ممنوع است و راهن كه مالك اصلى عين است حق ندارد بفروشد مگر مجوزى پيش آيد و آن عبارتست از اذن و يا اجازهء مرتهن كه بدون آن صحيح نيست و . . .\r\nحال اگر موقوف عليهم عين موقوفه را فروختند و مدعى بودند كه مجوز داشتند و ما يقين كرديم كه عقد كمبودى ندارد امّا اثر صحت عقد اينست كه اگر مجوزى داشته باشند اثر مىگذارد و الّا فلا ولى آيا بالفعل مصححى داشته‌اند يا نه اثر صحت عقد نيست و اگر شك در صحت كنيم و فرض هم بكنيم اصالة الصحة جارى بشود ولى اثر آن اينست كه اگر مصححى باشد نقل و انتقال مىآيد و الّا فلا و دلالت نمىكند كه حتما مجوزى بوده يا نبوده پس صحة كل شىء بحسبه .\r\nقوله : و مما يتفرغ :\r\nدر پايان اين تنبيه مرحوم شيخ ره مسئله و فرعى را عنوان كرده‌اند و آن اينكه : راهن و مرتهن هر دو متفق هستند بر اينكه آقاى مرتهن به آقاى راهن اذن داده كه عين مرهونه را بفروشد و نيز هر دو قبول دارند كه آقاى راهن پس از\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمدتى رجوع كرده و از اذن برگشته ولى نزاعشان بر سر اينست كه آيا اوّل بيع انجام گرفته سپس مرتهن رجوع كرده تا بيع صحيح و رجوع باطل شد ؟ يا اوّل رجوع بوده بعد بيع تا رجوع صحيح و بيع بىاساس باشد ؟ راهن مدّعى تقدم بيع بر رجوع است تا بدين‌وسيله صحت معامله را ثابت كند و مرتهن مدعى تقدم رجوع بر بيع است تا بدين‌وسيله فساد بيع را نتيجه بگيرد حال در اينجا چه بايد كرد ؟ اصولى چند قابل جريان است كه بايد ديد كدام صحيح و كدام باطل است ؟\r\n1 - محقق كركى فرموده : اصالة الصحة در نفس بيع يعنى ايجاب و قبول جارى مىكنيم يعنى شك داريم كه آيا اين عقد صحيح واقع شده يا فاسد ؟\r\nمىگوئيم : ان‌شاءالله صحيح واقع شده شيخ اعظم مىفرمايد : ما در صحت ايجاب و قبول كه شك نداريم برفرض هم شك كنيم اصالة الصحة در آن جارى مىشود .\r\nولى نتيجه اين اصل آنست كه اگر بيع در خارج همراه با رضايت من له الحق باشد مؤثر بود و نقل و انتقال مىآورد ولى نمىدانيم كه رضايت ذىحق [ چه مالك كما فى البيع الفضولى و چه مرتهن كما فى الرهن و . . . 
  ] بوده يا نه ؟\r\nآيا بعد از رجوع بيع كرده تا رضاى مرتهن نباشد ؟ يا قبل از رجوع فروخته تا رضا باشد ؟ رضايت و عدم رضايت ذو الحق كه نتيجه صحت و فساد عقد البيع نيست و لذا اين اصل دردى را دوا نمىكند و موجب صحت بيع راهن نمىشود .\r\n2 - به صاحب جواهر نسبت داده‌اند كه وى از اصالة الصحة فى الاذن استفاده كرده و منظور ايشان از صحة الاذن عبارتست از وقوع البيع عقيب الاذن زيرا اگر چنين نباشد لازم مىآيد اذن لغو باشد حال معناى اصالة الصحة در اذن آنست كه يك اذنى از مرتهن مسلمان كامل واقع شده و شك داريم كه آيا صحيحا واقع شده يا فاسدا اصالة الصحة جارى كرده و حمل بر صحت مىكنيم\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nو نتيجه مىگيريم كه پس بيع پس از اذن واقع شده و صحيح است و رجوع بعد البيع بوده پس فاسد است .\r\nمرحوم شيخ مىفرمايد : [ اوّلا ما شكى در صحت اذن نداريم تا نوبت به اصل برسد زيرا آن موقعى كه مرتهن به راهن اذن داد يقينا اذن او صحيح و بجا بوده و كسى نگفته باطل بوده و ثانيا 
  ] برفرض جريان اصالة الصحة در اذن معنا و مفاد اين اصل چيست ؟ معنايش اينست كه اگر بيع بدنبال اذن بوده پس حتما صحيح است .\r\nامّا اينكه آيا در خارج هم بالفعل اين بيع راهن بدنبال اذن و قبل از رجوع بوده و يا پس از رجوع بوده معلوم نيست و لذا معناى صحت ترتب اثر است و معناى ترتب اثر اينست كه لو وقع البيع عقيب الاذن ترتب عليه الاثر حال اگر بيع عقيب اذن نيامد آيا اذن فاسد مىشود خير باز هم اذن آن وقتىكه آمد صحيح بود و از ناحيه اذن كمبودى نيست ولى احتمال مانع خارجى در كار است و هو الرجوع حال اگر بيع از ناحيه رجوع مرتهن فاسد شد ربطى به صحت اذن ندارد بلكه اگر يقين هم بكنيم كه اول رجوع آمد سپس بيع و قطعا بيع فاسد است باز لطمه‌اى به صحت اذن نخواهد خورد .\r\n3 - باز هم به شارح الشرائع و صاحب الجواهر نسبت داده شده كه اصالة الصحة در رجوع هم قابل جريان است و منظور وى از صحت رجوع عبارتست از وقوع البيع عقيب الرجوع پس رجوع صحيح است و مؤثر زيرا اگر بيع پس از رجوع نباشد لازم مىآيد رجوع لغو باشد و مسلمان كار لغو انجام نمىدهد حال معناى اصالة الصحة در رجوع هم اينست كه يك رجوعى از مسلمان واقع شده و نمىدانيم صحيح است يا فاسد حمل بر صحت مىكنيم و نتيجه‌اش آنست كه پس بيع پس از رجوع واقع شده پس فاسد است و رجوع قبل بوده و پس صحيح است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمرحوم شيخ مىفرمايد : اين اصل هم مفيد فايده نيست زيرا كه ما در صحت رجوع هم شك نداريم و مفروض ما اينست كه هريك از رجوع و اذن صحيحا واقع شده‌اند به معناى اينكه اذن از كسى صادر شده كه اهليت اذن دادن داشته و مسلط بر اين امر بوده و رجوع از كسى صادر شده كه اهليت رجوع داشته و هذا معنا صحة الرجوع و الاذن ولى اثرى كه بر اين صحت بار مىشود اين نيست پس حتما بيع پس از رجوع بوده و فاسد است بلكه اثرش اينست كه اگر بيع پس از رجوع باشد فاسد خواهد بود امّا آيا حتما چنين است كه اول رجوع بود .\r\nسپس بيع او بالعكس ؟ هيچ‌كدام را اصالة الصحة ثابت نمىكند و بلكه با يقين به وقوع رجوع پس از بيع هم صحت رجوع محفوظ است و جاى شك نيست و اگر بيع قبل بوده و صحيح واقع شده ربطى به صحت رجوع ندارد و موجب فساد آن نيست باز هم رجوع صحيح است اى صدر عمن له اهلية الرجوع و التسلط عليه .\r\n4 - قوله : نعم :\r\nاز اصالة صحة الاذن نتوانستيم استفاده كنيم و صحت بيع را ثابت كنيم ولى اصل ديگرى داريم بنام استصحاب بقاء اذن تا زمان وقوع بيع يعنى اينكه يك زمانى قطعا اذن در بيع آمد [ يقين سابق 
  ] بعدا شك مىكنيم كه آيا آن اذن تا زمان انجام بيع باقى ماند يا قبل از آن بتوسط رجوع مرتفع شد ؟ [ شك لا حق 
  ] اركان استصحاب تام است استصحاب كنيم بقاء اذن را و نتيجه بگيريم كه پس بيع قبل از رجوع بوده و رجوع بعد از آن پس اين بيع صحيح است .\r\nحال آيا از اين استصحاب مىتوان استفاده كرد يا نه ؟\r\nمرحوم شيخ به اين اصل هم اشكالاتى دارند :\r\n1 - اصل مثبت است چون اثر شرعى مع الواسطه دارد يعنى اثر عقلى استصحاب بقاء اذن عبارتست از تقدم البيع على الرجوع و تأخر الرجوع عن البيع و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاثر اين تقدم و تأخر صحت بيع است و اصل مثبت حجت نيست مگر بر مبناى محقق ثانى - فاضل تونى و . . . و يا بر مبناى خفاء واسطه .\r\nب : برفرض تماميت و صرفنظر از مثبت بودن آن خواهيم گفت : اين اصل ديگر ربطى به اصالة صحة الاذن كه مورد بحث ما است نخواهد داشت چون بحث ما در اصالة الصحة است نه استصحاب و فرق آن دو واضح است .\r\nج : از همهء اين‌ها كه بگذريم اين استصحاب مبتلا به معارض است و آن استصحاب عدم بيع است كه ذيلا خواهد آمد .\r\n5 - از اصالة صحة الرجوع نتيجه‌اى نگرفتيم امّا آيا از اصالة عدم البيع مىتوان نتيجه گرفت يا نه ؟\r\nمنظور اينست كه يك زمانى بيع نبود ولى حالا شك داريم كه آيا قبل از رجوع مرتهن بوجود آمد يا خير ؟ استصحاب كنيم عدم بيع را قبل از رجوع و نتيجه بگيريم تأخر البيع عن الرجوع را و سپس فساد آن را آيا اين اصل جارى مىشود ؟\r\nمرحوم شيخ به اين اصل هم اعتراض دارند و آن اينكه :\r\nاولا اصل مثبت است چون مع الواسطه اثر شرعى دارد چنان كه بيان شد و هو ليس بحجة .\r\nثانيا از اصالة الصحة خارج هستند و ربطى به ما نحن فيه ندارد بلكه استصحاب اصلى جداگانه است .\r\nثالثا با استصحاب بقاء الاذن كه ذكر شد معارضه نموده و تساقط مىكنند .\r\nدر نتيجه هيچ‌كدام از اصول فوق موجب صحت فعليهء بيع راهن نگرديد .\r\nقوله : و الحق :\r\nرأى مرحوم شيخ به پيروى از مشهور عبارتست از بطلان و فساد بيع راهن [ زيرا كه بيع الرهن لو خلى و طبعه مقتضى فساد است مگر مصحح و مجوزى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nداشته باشد و حين البيع وجود مجوز محرز نبوده و برفرض شك از اصل عدم استفاده مىكنيم پس به مقتضاى قاعده اوليه محكوم به بطلان مىشود 
  ] و شايد هم دليل ديگرى داشته باشد سپس اضافه مىكنند به اينكه اينجا جاى اصالة الصحة نيست نه نسبت به خود بيع كه محقق كركى گفته و نه نسبت به اذن و نه نسبت به رجوع كه همهء اين‌ها را مفصلا طى شمارهء 1 و 2 و 3 بيان نموديم .\r\nدر خاتمه : و المسألة بعد محتاجة الى التأمل بعد التتبع فى كلمات الاصحاب\r\n\r\nتنبيه چهارم\r\nبه حكم ادلّه اربعه مخصوصا سيره و حكم عقل نباشد در هنگام شك در صحت و فساد فعل مسلم از اصالة الصحة استفاده كنيم حال مىفرمايد :\r\nمقتضاى اجراء اصالة الصحة در فعل مسلم آنست كه شخصى حامل [ كه شاك در صحت است و بايد حمل بر صحت كند 
  ] تمام آثار فعل صحيح واقعى را بر اين عمل مترتب كند فى المثل اگر فاعل بر ميتى نماز خواند حامل حكم كند به اينكه ان‌شاءالله نمازش صحيح بود پس از عهدهء خود فاعل برداشته شد و از عهدهء من حمل و ديگران هم كذلك يا اگر اجيرى به نيابت از ميتى نماز خواند مقتضاى حمل بر صحت اينست كه خود اجير مستحق اجرت مىشود و نيز مجددا مىتواند براى ديگرى اجير شود و . . . آن ميت هم برىء الذمه مىشود بر ولى يا وصى ميت هم لازم نيست شخص ديگرى را اجير كنند و . . .\r\nخلاصه كليه آثار فعل صحيح بر اين عمل مترتب مىشود منتها بايد بدانيم كه افعالى كه ما مسلمانها انجام مىدهيم برحسب واقع و نفس الامر مع قطع نظر از مقام علم و احراز بر دو قسم مىشوند :\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n1 - افعالى كه قابل اتصاف به صحت و فساد نيستند .\r\nفى المثل شخصى جامه را شست به قصد مرطوب كردن يا تميز كردن و . . . نتوان گفت اين غسل بما هو غسل صحيح است يا فاسد اين‌گونه از افعال از محل نزاع خارجند و مجراى اصالة الصحة نيستند چون اصالة الصحة عند الشك در صحت و فساد عمل جارى مىشود و شك در صحت و فساد فرعى بر قابليت اتصاف عمل به صحت و فساد و داشتن اين دو فرد است و مورد مذكور چنين قابليتى ندارد پس محل بحث نيست .\r\n2 - افعالى كه قابليت اتصاف به هريك از صحت و فساد را دارند و فى الواقع داراى دو فرد هستند .\r\n1 - فرد صحيح يعنى فردى كه جامع جميع اجزاء و شرائط معتبره باشد\r\n2 - فرد فاسد يعنى مصداقى كه پاره‌اى از اجزاء يا شروط را ندارد مثلا اگر كسى بر ميتى نماز گذارد به عنوان صلاة شرعى نه به عنوان صورت ظاهرى نماز يا ورزش و تمرين و . . . بلكه بعنوان انجام واجب شرعى و ابراء ذمه خويشتن چنين نمازى اگر كمبودى نداشته باشد محكوم به صحت است و الّا شرعا محكوم به فساد خواهد بود و . . .\r\nحال بحث ما در همين قسم است يعنى اصالة الصحة در اين‌گونه موارد كه عنوان محرز است جارى مىشود و امّا برحسب مقام علم و احراز سه صورت متصور است :\r\n1 - يقين كرديم كه نمازگزار بر ميت تنها صورت نماز را انجام داده نه صلاة بر ميت به عنوان صلاة شرعى يا مثلا غسل بما هو غسل الثوب از او صادر شد نه به عنوان تطهير شرعى البته چنين عملى كما ذكرنا قابل اتصاف به صحت و فساد نيست و لذا جاى اصالة الصحة نيست .\r\n2 - شك كرديم كه آيا نماز را بعنوان صلاة شرعى انجام داد يا صورت نماز بود ؟\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nآيا غسل الثوب را بعنوان تطهير شرعى انجام داد يا به عناوين ديگر از قبيل تنظيف و . . . باز هم جاى اصالة الصحة نيست چون ادلّهء اصالة الصحة اين‌گونه موارد را شامل نيست مگر خود فاعل به ما خبر دهد كه قصدش صلاة شرعى و تطهير شرعى بوده و آن هم عادل يا ثقه و . . . باشد تا بتوانيم قولش را قبول كنيم و گرنه اصالة الصحة دردى را دوا نمىكند .\r\n3 - يقين كرديم و بر ما محرز شد كه مصلى نماز بر ميت را به عنوان نماز شرعى [ كه واجب است و برعهده‌اش آمده و در مقام ابراء از آن اقدام كرد 
  ] انجام داد ولى در شرطى از شروط يا جزئى از اجزاء شك كرديم كه آيا رعايت كرده و يا نه ؟ يا مثلا جامه را به عنوان تطهير شرعى شست ولى نمىدانيم با آب مطلق شست يا آب مضاف ؟ با آب نجس يا پاك ؟ اگر با آب قليل بود آب قليل وارد بر ثوب شد يا ثوب وارد بر آب قليل و . . . ؟\r\nدر اين‌گونه موارد البته جاى اصالة الصحة است و مىگوئيم ان‌شاءالله مسلمانى كه در صدد انجام واجب برآمده عملش را صحيح انجام مىدهد و فاسد را انتخاب نمىكند آنگاه يترتب عليه كليهء آثار عمل صحيح يعنى طهارت ثوب هر اثرى داشت مترتب مىشود و . . .\r\nقوله : و قد يشكل :\r\nتا به حال دو فرع مطرح شد : 1 - صلاة على الميت 2 - غسل الثوب للتطهير و دانستيم كه در كجاها در اين دو مورد اصالة الصحة جارى نيست و كجا جارى است حال بايد بدانيم كه سه فرع ديگر داريم كه قدرى مبتلا به اشكال هستند و حضرات مشهور در آنها مطلقا اصالة الصحة را جارى نكرده‌اند بلكه عدالت را در فاعل شرط كرده‌اند تا اطمينان به صدق او پيدا شود و احراز كنند .\r\n1 - مسئله صلاة عن الميت يعنى كسى اجير مىشود تا به نيابت از ميتى نمازها و روزه‌هاى قضاء او را بجا آورد مشهور گفته‌اند بايد اجير عادل يا لا اقل\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nثقه باشد تا اگر اخبار كرد به اينكه نمازها را خوانده از او بپذيريم و نگفته‌اند كه عند الشك در صحت و فساد از اصالة الصحة استفاده مىكنيم حال مىپرسيم ما الفرق ميان دو فرع قبلى و اين فرع كه در آن دو اصالة الصحة جارى شد ولى در اين جارى نشد .\r\n2 - مسئله حج استنابى : فرض كنيد شخصى از لحاظ مالى مستطيع است و حج بر وى واجب ولى از لحاظ بدنى مثلا در اثر كهولت سن و كهنسالى و شيخ يا شيخه بودن خود نمىتواند بالمباشره اقدام كند و حج بجا آورد شرعا بايد نايب بگيرد .\r\nحال باز در اينجا هم در نايب و اجير شرط عدالت شده تا اگر اخبار كرد كه انجام داده آن مستأجر قولش را قبول كند و به صرف اصالة الصحة اكتفا نشده باز مىپرسيم ما الفرق ؟ چرا در دو فرع قبلى عند الشك به اصل اكتفا شد ولى در اين فرع خير بايد فاعل عادل باشد و . . . ؟\r\n3 - در مسئله وضوء العاجز : شخصى خود عاجز است از اينكه مباشر تا اقدام كند و غسلات و مسحات وضو را بنفسه انجام دهد نيت وضو مىكند سپس كسى را اجير مىكند يا كسى تبرّعا او را كمك مىكند تا وضو انجام شود باز در اينجا هم جماعتى در وضودهنده عدالت را شرط كرده‌اند و به اصالة الصحة قناعت نكرده‌اند باز جاى اين سؤال است كه ما الفرق ؟\r\nقوله : و لو فرق :\r\nبرخى خواسته‌اند ميان اين سه فرع كه در فاعل اشتراط عدالت شد با آن دو فرع كه به اصالة الصحة بسنده شد فرق بگذارند و آن اينكه : ما در اول بحث سه صورت درست كرديم حال اين فرق‌گذار مىگويد مفروض بحث در اين سه فرع با مفروض بحث در آن دو فرع فرق دارد .\r\nبيان ذلك : فرض بحث در دو فرع قبلى موردى است كه يقين داريم كه\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبعنوان صلاة شرعى يا تطهير شرعى انجام مىدهد ولى احتمال مىدهيم كه در اثر بىمبالاتى و سهل‌انگارى شرط يا جزئى را رعايت نكرد اصالة الصحة جارى مىشود و مىگوئيم مسلمانى كه در صدد انجام وظيفه برآمده خود را بازى نمىدهد و ان‌شاءالله صحيح انجام داده ولى در سه فرع بعدى مفروض بحث جائى است ما احتمال مىدهيم كه اصلا اجير صوم و صلاة استيجارى را انجام نداده و يا نائب حج استنابى را انجام نداده .\r\nو با اين احتمال جاى اصالة الصحة نيست چون اصالة الصحة در فعل مسلم است و اينجا اصل فعل محرز نيست .\r\nو يا احتمال مىدهيم كه اگر هم انجام داد تنها صورت صلاة يا حج بود نه حج به عنوان حج شرعى يا صلاة شرعى و با عدم احراز عنوان كه قبلا گفته شد جاى اصالة الصحة نيست و لذا كانّ هر پنج فرع مشتركند در اينكه با عدم احراز عنوان جاى اصل صحت نيست و با احراز عنوان جاى اين اصل هست منتها در دو فرع اول محرز است لذا اصل جارى شد و در سه فرع بعدى محرز نيست لذا اصل جارى نيست .\r\nقوله : اختص :\r\nمرحوم شيخ مىفرمايد : اگر كسى اين فرق را بگذارد خواهيم گفت اشكال در اين سه فرع منحصر مىشود در فرض علم يعنى اگر در همين سه مورد يقين كرديم كه اجير - نائب - موضّا به عنوان صلاة و حج و وضوء شرعى اين كارها را كردند و خلاصه عنوان محرز بود باز هم اطلاق كلام مشهور اين است كه عدالت شرط است و اصالة الصحة جارى نيست آنگاه سؤال مىشود كه ما الفرق ميان اين سه فرع با فرض احراز عنوان كه اصالة الصحة باز هم جارى نشد و ميان آن دو فرع با همين فرض كه اصالة الصحة جارى شد ؟ مگر كسى بر خلاف مشهور بگويد ما در اين فرض در همه\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nفروع خمسه ملتزم به اصل صحت مىشويم كه آن بحث ديگرى است و مشهور چنين تفصيلى نداده‌اند پس اشكال به حال خود باقى است كه ما الفرق ؟\r\nقوله : و قد حكم\r\nاين دو سطر را در شمارهء 2 فروعات ثلاث عنوان كرديم و تكرار نمىكنيم .\r\nقوله : و يمكن ان بقال :\r\nخود مرحوم شيخ از اشكال مذكور جواب ديگرى مىدهند و آن اينكه :\r\nدر مواردى كه فاعل فعلش را به عنوان نيابت از غير انجام مىدهد كه در حقيقت اين عمل بر منوب عنه واجب شده ولى در اثر عجز و ناتوانى او نايب كار او را به عهده گرفته و به نيابت از او كار را انجام مىدهد همانند حج استنابى ، حج استيجارى ، صوم و صلاة استيجارى و . . . در اين‌گونه موارد عملى كه از نائب بعنوان نيابت از منوب عنه صادر مىشود اين عمل داراى دو عنوان است و دو حيثيت و جنبه دارد و از هر حيثى حسابى و نتيجه و اثرى برآن مترتب است :\r\n1 - حيثيت فعل نائب بودن : اين عمل يك عملى است كه از نائب صادر مىشود و فاعل بالمباشره او است و به‌همين‌جهت بر نائب لازم است كه كليهء اجزاء و شرائط عمل [ حج يا صلاة و . . . 
  ] را مراعات نمايد و چيزى را فروگذار نكند .\r\nو باز ذيلا به تفصيل خواهد آمد كه اصالة الصحة در عمل نائب به اين اعتبار جارى مىشود و كليهء آثار فعل صحيح واقعى بر اين عمل از اين زاويه كه فعل نائب است مترتب مىشود از قبيل استحقاق اجرت ، استيجار دوباره البته بنا بر اينكه تا از عمل اول فارغ نشده حق اجير شدن نداشته باشد و الّا نوبت به اين حرفها نمىرسد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n2 - حيثيت فعل منوب عنه بودن : عمل چون به عنوان نيابت انجام گرفته براى منوب عنه و بدل از او محسوب مىشود به گونه‌اى كه گويا خود منوب عنه و مستأجر اين عمل را انجام مىدهد منتها وى فاعل مباشر نيست بلكه در امثال حج فاعل بالتسبيب است چون اجير كردن او سبب فعل اجير شده و در امثال وضو فاعل بالآلة مىباشد چون او است كه غير را آلت و وسيله‌اى قرار داده براى نيل به مقصود همان وضو ساختن باشد پس اين يك عمل معنون به عنوان فعل منوب عنه هم مىباشد و بدين اعتبار احكام فعل منوب عنه را دارد يعنى اگر نيابت از صلاة است نائب نبايد حال خود را مدّ نظر قرار دهد كه در سفر است قصر و در حضر است اتمام بخواند بلكه بايد حال منوب عنه مد نظر باشد يعنى اگر نمازهاى قضاء ميت قصر بوده نائب بايد قصر بخواند و لو در حضر باشد و اگر اتمام بوده بايد اتمام كند و لو در سفر باشد و اگر در حج نائب شده بايد بنگرد كه بر مستأجرش آيا حج تمتع واجب است [ اگر آفاقى باشد و خارج از محدودهء چهار يا شانزده فرسخ مكه زندگى مىكند 
  ] يا حج قران [ اگر داخل محدودهء مذكور است 
  ] و هر نوع از انواع حج كه به عهدهء منوب عنه است نائب بايد همان را برگزيده و اتيان كند نه اينكه حال خود را ملاحظه كند و هكذا از لحاظ ترتيب فوائت چنانچه معلوم باشد بايد به همان ترتيبى كه از منوب عنه فوت شده انجام دهد و . . .\r\nحال كه معلوم شد فعل نائب داراى دو عنوان و حيثيّت است مىگوئيم اصالة الصحة از لحاظ اول و به عنوان اولى جارى مىشود يعنى يقين كرديم كه اجير به عنوان حج شرعى اعمال را بجا آورد ولى احتمال مىدهيم كه جزء يا شرطى را مراعات نكرده باشد اصالة الصحة جارى مىكنيم و آثار صحت از اين حيث مترتب مىشود فهو مستحق للاجرة و . . .\r\nو امّا از حيثيّت دوم اصالة الصحة جارى نشده و حكم به ترتب اثر\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو برائت ذمّهء مستأجر نمىشود يعنى مستأجر حق ندارد عند الشك به اصالة الصحة قناعت كند بلكه لازم است احراز كند كه اجير وظيفه‌اش را انجام داده و احراز به واسطه اخبار عادل است و لذا حصرات فقهاء در نائب حج و . . . عدالت را شرط نموده‌اند ليقبل خبره و به اصالة الصحة اكتفا نكرده‌اند .\r\nو دليل مطلب آنست كه قدر متيقن از ادلّهء اصالة الصحة همان قسم اول است كه از آن حيث جارى مىشوند ولى از حيث دوّم را ادلّه شامل نمىشود زيرا كه سيره مجمل است و به قدر متيقن بايد قناعت كرد و حكم عقل به اختلال نظام هم در اين‌گونه موارد جارى و سارى نيست زيرا كه اگر ما به اصالة الصحة اكتفا نكرده و عدالت يا وثاقت را شرط كنيم كوچك‌ترين اختلال نظامى نه دو معاش و نه معاد پيش نمىآيد و لذا اجراء اصالة الصحة از اين حيث لا دليل عليه .\r\nقوله : و بعبارة اخرى :\r\nجواب فوق را به بيان ديگرى هم ذكر مىكنيم و آن اينكه :\r\nعملى كه شخصى انجام مىدهد و مىخواهد مسقط تكليف از عهده شخص ديگر شود از دو حال خارج نيست .\r\n1 - گاهى عمل بعنوان اينكه عمل غير و فعل فاعل است [ نه به عنوان نيابت از غير بلكه بعنوان فعل نفس 
  ] تكليف را از گردن ديگران ساقط مىكند همانند غسل الثوب بعنوان تطهير شرعى و مانند صلاة بر ميت كه اين هر دو بعنوان انهما فعل المصلى و الغاسل موجب سقوط صلاة ميت از ديگران است در اين صورت اگر عنوان محرز بود و در جزء يا شرطى شك كرديم از اصالة الصحة استفاده مىكنيم و قدر مسلم اين‌گونه موارد مجراى اصل مذكور است .\r\n2 - و گاهى عمل بعنوان انه فعل الفاعل مجزى نيست و مسقط تكليف از ديگرى نيست بلكه بعنوان اينكه فعل منوب عنه حساب مىشود و لو بر وجه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nآليت يا تسبيب مىخواهد مسقط باشد همانند حج استنابى البته به اين اعتبار اصالة كافى نيست به همان بيان كه گفته آمد كه ادلّه اين اصل قصور دارند و به اين لحاظ احراز لازم است و آن متوقف است بر اشتراط عدالت و . . . و لذا بايد از حيث ترتب آثار تفكيك قائل شد يعنى آن آثارى كه بريان فعل از حيث اولى مترتب مىشوند به بركت اصالة الصحة ثابت مىشوند ولى آثارى كه از حيث دوم مترتب مىشوند اصالة الصحة در آنها سودمند نيست و مبرئ ذمّه نمىشود مگر نائب عادل باشد [ البته اشتراط عدالت موضوعيت ندارد بلكه صرفا طريقى است براى قبول قول مخبر كه نتيجه و ثمرهء آن هم در كتب فقهى من‌جمله در شرح لمعه كتاب الحج ص 213 بيان شده فراجع 
  ] .\r\nقوله : و لكن :\r\nتا اينجا اشكال مذكور در رابطه با سه فرع مذكور را اين‌گونه حل كرديم كه چون اين افعال دو حيثيت دارند از حيث اول در آنها اصل صحت جارى مىشود نه از حيث دوّم ولى در دو فرع صلاة على الميت و غسل الثوب يك عنوان بيش نبود . . . حال مرحوم شيخ مىفرمايد : باز هم مشكل كما هو حقه و بتمامه و كماله حل نشد ازاين‌رو كه در صلاة استيجارى كه وصى يا ولى ميت كسى را اجير مىكند بر اجير لازم نيست عمل را به قصد نيابت از ولى يا وصى انجام دهد و اصولا معقول نيست چون آنها كه صلاة و صومى به ذمه ندارند و قصد نيابت از ميت هم لازم نيست بلكه كافى است .\r\nاحراز اين معنا كه اجير نماز را به قصد ابراء ذمه ميت انجام داد حتما ميت برىء الذمه مىشود حال مىتوان گفت كه صلاة عن الميت مثل صلاة على الميت يك حيثيت و عنوان بيشتر ندارد و آنان اينكه بما انه فعل الاجير مسقط تكليف و مبرئ ذمه است نه بما انه فعل المنوب عنه و لو تسبيبا .\r\nمع‌ذلك سؤال مىشود كه ما الفرق بين صلاة على الميت كه در\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nآنجا عند الشك به اصالة الصحة بسنده شد و بين صلاة عن الميت كه به اصالة الصحة قناعت نشد بلكه اشتراط عدالت و وثاقت شد درحالىكه هر دو از اين حيث مساوى هستند كه عمل بعنوان فعل الغير از اين شخص مجزى است نه به عنوان نيابت از او ؟\r\nو لا بد من التأمل فى هذا المقام ايضا [ مثل تنبيه سومى 
  ] بعد التتبع التام فى كلمات الاعلام .\r\n\r\nتنبيه پنجم\r\n\r\nمقدمه :\r\nسابقا در تنبيه ششم از تنبيهات استصحاب گفته آمد كه بر مبناى حجيت استصحاب از باب اصول عمليه فقط آثار شرعيهء بلاواسطهء مستصحب به بركت استصحاب برآن مترتب مىشود و امّا آثار و لوازم غير شرعيه يا خارجيه چه عاديه و چه عقليه و همچنين ملازمات عقليه و عاديه و نيز مقارنات اتفاقيهء آن و نيز آثر شرعيهء مع الواسطه هيچ‌كدام با استصحاب قابل اثبات نيست لانّ تنزيل - الشارع للامر الغير المحقق منزلة المحقق و امره بالبناء على تحققه لا يراد منه الّا الالتزام بما يترتب عليه من الاحكام و جعلها فى مرحلة الظاهر و لا غير با حفظ اين مقدّمه مىگوئيم :\r\nمقتضاى اصالة الصحة در فعل غير عبارتست از ترتب جميع آثار فعل صحيح واقعى بر اين عمل منتها فقط آثر شرعيه‌اى كه فعل صحيح و صحت دارد بر عمل الغير مترتب مىشود .\r\nو امّا المور خارجيه‌اى كه ربطى به شارع بما هو شارع ندارد چه از آثار و لوازم عقليه و عاديهء صحت باشند و چه از ملازمات صحت و چه از مقارنات اتفاقيهء آن\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهيچ‌كدام بر صحت مترتب نشده و با اصالة الصحة قابل اثبات نيستند آن هم مطلقا يعنى چه اصالة الصحة را از اصول عمليه تعبديه بدانيم كما عليه بعض و در تنبيه سادس خواهد آمد و چه از امارات ظنيه بدانيم .\r\nامّا على القول باعتباره من باب التعبد فظاهر به همان دليلى كه در مقدمه اين تنبيه گفته آمد كه شارع بما هو شارع وقتى حكم مىكند به تنزيل يك امر غير محقق به منزله يك امر محقق و معلوم حتما بايد اثر شرعى داشته باشد و گرنه ربطى به شارع نخواهد داشت . . . و امّا القول باعتباره من باب الظن النوعى و هو ظهور حال المسلم فلعدم دليل على اعتبار هذا الظهور الّا من حيث كشفه عن صدور الفعل الصحيح عنه بما هو هو و امّا كشفه عن لوازمه الغير الشرعيّة المترتب عليها الاحكام الشرعية فليس مما قام الدليل على اعتباره .\r\nمتفرع بر مطالب مذكور اگر شخصى از ديگرى متاعى را خريدارى كرده و مبيع را هم تسلّم و اخذ نموده ولى قبل از اعطاء و تسليم ثمن از دنيا رفت اينك ورثهء اين مشترى ميت نمىدانند كه آيا پدر مرحومشان آن كالا را در مقابل ثمنى خريدارى كرده كه شرعا ماليت و ملكيت ندارد و ما لا يملك است از قبيل ميته - خمر - خنزير و . . . تا بيعش فاسد باشد ؟ و يا به عينى از اعيان مالش از قبيل فرش - خانه - زمين - ماشين - گوسفند و . . . خريدارى كرده تا معامله صحيح باشد .\r\nحال در اينجا عملى از غير يعنى مشترى صادر شده و ورثهء او شك دارند در اينكه صحيح است يا فاسد ؟\r\nالبته اصالة الصحة جارى مىشود و حكم به صحت آن معامله مىشود ولى اثر اين اصل صحت عبارتست از جواز تصرف وارث در آن مبيع .\r\nو امّا اينكه بگوئيم لازمهء صحت اينست كه پس ثمن عينى از اعيان تركه بوده و به مقدار ارزش مبيع از ما ترك ميت به بايع منتقل شده و ورثه بايد بپردازند اين‌ها آثار خارجيه هستند كه با اصالة الصحة اثبات نمىشوند و برفرض شك\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدر انتقال عينى از اعيان تركه به بايع از اصل عدم انتقال استفاده مىشود .\r\nتا اينجا محل شاهد بيان شد كه اثر شرعى قدر متيقن است و مترتب مىشود چون دليل دارد ولى امور خارجيه خير و امّا مطلب به اينجا ختم نمىشود زيرا كه الآن وارث مشترى علم اجمالى دارند كه يا تصرف در مبيع بر آنها حرام است [ اگر بيع فاسد بوده 
  ] و يا تصرف در مجموع ما ترك حرام است [ اگر معامله صحيح بوده 
  ] حال علم اجمالى چه مقتضياتى دارد و اينكه وضعيت را با قيد قرعه روشن سازند يا با مصالحه مطالب ديگرى است كه از فقه و ارباب فتوى بايد جستجو شود و گرنه مرحوم شيخ به مقدار محل شاهد پيش آمدند .\r\nقوله : و هذا نظير :\r\nگويا كسى سؤال مىكند كه آيا مورد يا مواردى سراغ داريد كه در آنجا اصل جارى شده و بعض الآثار برآن مترتب شود دون بعض ؟\r\nشيخ ره جواب مىدهند : آرى يك نمونه‌اش را سابقا در رابطه با قاعده تجاوز و فراغ و يا اصالة الصحة فى فعل النفس آورديم و آن اينكه : مىدانيم كه صلاة الظهر از يك نظر دو جنبه دارد :\r\n1 - شرط صحت صلاة عصر است يعنى تا مكلف نماز ظهر را انجام نداده باشد حق ورود در عصر را ندارد .\r\n2 - خود صلاة ظهر بما هى صلاة الظهر مستقلا و با قطع نظر از شرط عصر بودن حال شخصى خود را در اثناء نماز عصر مىيابد و ناگهان شك مىكند كه آيا نماز ظهر را انجام داده و شرط صحت نماز عصر حاصل شده و الآن عمل را صحيحا شروع كرده يا خير انجام نداده پس اين نماز باطل است ؟ اصالة الصحة نسبت به صلاة عصر جارى مىكند و مىگويد ان‌شاءالله صحيحا وارد عصر شده‌ام يعنى شرط صحت را تحصيل كرده‌ام حال به اين اعتبار اصل صحت مثمر ثمر و مفيد فايده است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nولى نتيجه نمىدهد كه پس صلاة الظهر من حيث هى هم حتما انجام گرفته و لا يجب اتيانه ثانيا خير به اين اعتبار اصل عدم اتيان ، اشتغال يقينى مستدعى فراغت يقينيه بودن و . . . جارى مىشود و ما دام الوقت باقيا بايد انجام دهد مگر كسى معتقد باشد به اينكه چنين شكى ، شك پس از تجاوز از محلّ است [ به لحاظ اينكه محل ظهر قبل از عصر است 
  ] و روى قاعده تجاوز كه قبلا حجت شد بنا را بر اتيان ظهر گذاشته و به شك اعتنا نمىكند ولى اجراء اين قاعده هم مشكل است زيرا حق اينست كه تا وقت باقى است محلّ فوت نشده و هر زمان شك كرد بايد اتيان كند آرى شك پس از خروج وقت كه قاعده ديگرى است مىگويد : اگر در خارج وقت شك كردى اعتنا نكن ولى آن بحث ديگرى است .\r\nقوله : قال العلامة :\r\nدر اين قسمت سه فرع از كلمات علامه در قواعد در پايان كتاب الإجارة راجع به منازعات موجر و مستأجر ذكر مىكنند و اين‌ها نيز مؤيد مطلب ما است كه آثار غير شرعيه بر اصل صحت بار نمىشود .\r\nفرع اول : موجر و مستأجر هم در تعيين مدت اجاره و هم تعيين مال الإجارة نزاع دارد يعنى مالك يا موجر مىگويد : من در مقام انشاء صيغه فقط گفته‌ام : آجرتك دارى و اسمى و تعيينى از مدت اجاره و نيز مال الإجارة به ميان نيامده پس اجاره از لحاظ ثمن يا مدت غررى و مجهول است و چنين اجاره‌اى فاسد است .\r\nيا مىگويد : من گفته‌ام : آجرتك دارى كل شهر بدرهم ولى دقيقا زمان مضبوط نيست كه دو ماه است ؟ ده ماه است ؟ و يا بيشتر ؟ و چون صددرصد تعيين نشده پس باز هم اجاره باطل است .\r\nو خلاصه مالك مدعى فساد است و متقابلا مستأجر مىگويد :\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nاستأجرت الدار سنة بدينار يعنى مدت اجاره كاملا مشخص است كه يك سال بوده و مال الإجارة هم معين است كه يك دنيار بوده و در نتيجه بوجه من الوجوه غرر و جهالتى در معامله مشاهده نمىشود پس معامله صحيح است .\r\nو بالجمله مالك مدعى فساد و مستأجر مدعى صحت است حال قول كدام مقدم شود ؟ علّامه فرموده : ففى تقديم قول المستأجر نظر ، مرحوم محقق ثانى در جامع المقاصد فى شرح القواعد للعلّامة فرمود : وجه نظر اينست كه محتمل است قول مستأجر مقدم شود چون موافق با اصالة الصحة است و ممكن است قول مالك مقدم است چون مدعى عدم تعيين و عدم اجارهء يك‌ساله به يك دينار است .\r\nو ما شك داريم كه تعيينى صورت گرفته يا نه ؟ چنين اجاره‌اى كه مستأجر مدعى است حادث شده يا خير ؟ مىگوييم : الاصل عدم التعيين الاصل عدم حدوث الاجارة سنة بدينار از باب اينكه چنين چيزى يك امر حادثى است و الاصل فى كل امر حادث شك فى حدوثه عدم الحدوث حال اگر بر اصالة الصحة جميع الآثار اعم از شرعى و غير شرعى مترتب مىشد پس بايد حكم به صحت كرده و مىگفتيم لازمهء صحت اينست كه مدت اجاره يك‌ساله است و مال الإجارة هم يك دينار است و جاى ترديد نبود درحالىكه علّامه با تردّد گذشته اين نيز مؤيد آنست كه آثار غير شرعيه بار نمىشود .\r\n[ البته در اين اجاره سه قول است :\r\n1 - مشهور برآنند كه به كلى فاسد و باطل است .\r\n2 - علّامه و بعضى برآنند كه نسبت به ماه اول صحيح است نه ماه‌هاى بعدى چون ماه اول متفق عليه است .\r\n3 - و بعضى برآنند كه كل مدت و مبلغى را كه مستأجر مدعى است اجاره‌اش صحيح است 
  ]\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nفرع دوّم : مالك و مستأجر در اجرت توافق دارند كه مثلا يكدرهم است ولى در مدت اجاره اختلاف دارند مالك مىگويد : مدت تعيين نشده و من فقط گفته‌ام : آجرتك الدار بدرهم پس اجارهء ما باطل است چون غررى است ولى مستأجر مدعى است كه خير مدت را هم كاملا معين ساخته‌ايم كه يك ماه باشد و يك‌ماهه اجاره كرده‌ام « استأجرت الدار شهرا بدرهم » پس اجارهء ما صحيح است .\r\nدر اينجا نيز همان دو وجه مىآيد كه قول مستأجر را مقدم كنيم لاصالة الصحة يا قول مالك را لاصالة عدم هذا الاجارة ؟\r\nفرع سوم : به عكس فرض دوم يعنى در مدت توافق دارد كه يك ماه است ولى در اجرت نزاع دارند و مالك مىگويد : اجرت تعيين نشده من فقط گفته‌ام آجرتك دارى شهرا پس اجاره باطل است لعدم العلم بالثمن ولى مستأجر مدعى است كه استأجرت الدار شهرا بدرهم پس صحيح است باز هم قول كدام مقدم باشد همان دو وجه مىآيد و همان مؤيد بودن بر مطلب ما هم كه در فرع اول گفته آمد مىآيد .\r\nقوله : و الاقوى :\r\nدر آخر جناب علامه فرموده : اگر مستأجرى كه مدعى صحت است علاوه بر صحت مدعى زياده باشد مثل موارد مذكور كه مدّعى مدت يك سال ، اجرت يك دينار و . . . مىباشد قول مستأجر مقدم نيست و جاى اصل صحت نيست چون اين اصل آثار غير شرعى را بار نمىكند ولى اگر مدعى زياده نباشد قولش مقدم است .\r\nمثلا مالك مىگويد : آجرتك دارى كل شهر بدرهم و مستأجر مىگويد : استأجرت الدار شهرا بدرهم .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nتنبيه ششم\r\nمطالبى كه در رابطه با اصالة الصحة در تنبيهات گذشته عنوان شد عموما مربوط به كمّ و كيف مطلب .\r\nو بيان شرائط اين اصل كه قبل از استكمال اركان هم جارى مىشود يا نه ؟ احراز عنوان لازم است يا خير ؟\r\nو نيز بيان معناى صحت كه ترتب اثر مقصود بود و نيز بيان اينكه صحت اعتقاديه منظور است يا واقعيه ؟\r\nو نيز بيان اينكه آثار شرعيه صحت بار مىشود و لا غير و تمامى اين‌ها مقدمه و پيش‌درآمدى بود براى اين بحث و هدف اصلى ما بيان اين تنبيه است و قبل از ورود در بحث مقدمه‌اى مىآوريم :\r\nبرخى از امور بالاجماع از امارات ظنيه بوده و به مناط كشف ظنى از واقع ارزشمند هستند از قبيل خبر واحد ثقه ، ظواهر كلمات و . . . و برخى از امور بالاجماع از اصول عمليه تعبديه بوده و صرفا يك وظيفه عمليه‌اى هستند كه در ظاهر جعل و تشريع شده‌اند در حق انسان شاك و جاهل به واقع تا وى را در مقام عمل از حيرت و سردرگمى در آورند مانند اصل برائت عقلى كه غير از رفع العقاب و ترخيص ظاهرى نتيجه‌اى ندارد و اصل احتياط عقلى كه غير از رفع تحير و اطمينان‌بخشى نتيجه‌اى ندارد و هرگز بيان نمىكند كه واقع ظهر است يا جمعه ؟ و . . . و پاره‌اى از امور هم محل نزاع است كه آيا از امارات ظنيه بوده و طريق بسوى واقع هستند و يا از اصول عمليه بوده و صددرصد تعبدا وظيفهء ما شده‌اند ؟ از جملهء اين امور بيّنه است كه قبلا بحث شد و از جمله آنها قاعدهء يد است كه سابقا عنوان شد و از جملهء اين‌ها قاعده فراغ و تجاوز\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nيا اصالة الصحة فى فعل النفس است كه قبلا مطرح شد و از جملهء اين‌ها استصحاب است كه قبلا بحث شد و از جمله اين‌ها اصالة الصحة فى فعل الغير است كه هم‌اكنون مورد بحث است و در آن دو نظريه مطرح است :\r\n1 - از امارات ظنيه است و هو قول الاكثر زيرا كه اكثر فقهاء از علّامه و عدهء زيادى جهت حجيت اين اصل به ظاهر حال مسلم تمسك كرده‌اند و لا ريب در اينكه ظاهر حال مفيد ظن نوعى است و از آن باب ارزش دارد و نيز محقق قمى به قانون غلبه تمسك كرده كه آن هم از امارات ظنيه و مفيد ظن است كه غالبا مسلمان عملش را صحيح انجام مىدهد و الظن يلحق الشّيء بالاعم الاغلب .\r\n2 - برخى از متأخرين هم آن را از اصول عمليه تعبديه دانسته‌اند حال برفرض كه از اصول تعبديه باشد .\r\nباز خود اصول عمليه در تقسيمى دو قسم مىشوند :\r\n1 - اصول محرزه\r\n2 - اصول غير محرزه :\r\nمنظور از اصول غير محرزه عبارتند از يك سلسله اصول عمليه‌اى كه فقط در حكم جارى شده و ترخيص ظاهرى مىآورند و گرنه محرز موضوع و لو تعبدا نيستند فى المثل اصل برائت عقلى فقط دلالت دارد كه شرب اين مايع در ظاهر مرخص فيه است و ارتكاب آن عقاب ندارد چون عقاب بلا بيان قبيح است و امّا اينكه بنا را بگذار بر آب بودن آن خير اين كار اصل نيست و . . . و منظور از اصول محرزه آنست كه اين اصل صرفا يك اصل حكمى نيست بلكه اصلى است كه و لو تعبدا موضوع را براى ما احراز مىكند و سپس خودبخود حكم مترتب مىشود فى المثل با قاعده فراغ و تجاوز اول نتيجه مىگيريم كه ان‌شاءالله فلان شرط يا جزء اتيان شده سپس مىگوئيم پس اعاده لازم نيست ،\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nقضا لازم نيست ، عمل صحيح است و . . . و معناى به شكت اعتنا نكن اينست كه بنا را بر اتيان بگذار هكذا مفاد استصحاب و هكذا مفاد اصالة الصحة فى فعل الغير كه برفرض اصل باشد يك اصل محرز است يعنى با اجراء اين عمل موضوع الصحيح درست مىشود و آن عقد يا ايقاع ، عبادت يا معامله‌اى است كه جامع جميع اجزاء و شرائط باشد و به دنبالش حكم مىشود به ترتب اثر و حصول نقل و انتقال و ملكيت در بيع ، زوجيت در نكاح و . . . و بقول حضرات : اصول محرزه عرش الاصول و فرش الامارات هستند . با حفظ اين مقدمه مىگوئيم :\r\nدر رابطه با تعارض اصالة الصحة با ساير امارات و اصول سه مقام از بحث متصور است :\r\n1 - هرگاه اصالة الصحة با اماره‌اى از امارات از قبيل بينه مثلا تعارض كرد كدام مقدم است ؟ فرض كنيد اصالة الصحة حكم مىكند به صحت عبادت يا معاملهء غير ولى دو نفر عادل شهادت به بطلان آن مىدهند چه كنيم ؟ در اين فرض لا اشكال فى حكومة الامارات على القاعدة [ اصل صحت 
  ] و لو كانت من الامارات .\r\n2 - هرگاه اصالة الصحة با اصلى از اصول عمليه از قبيل برائت معارضه كرد كدام مقدم مىشود ؟ باز گفته شده كه لا اشكال فى تقدم اصالة الصحة على ساير الاصول العملية و اين دو مقام فعلا مورد بحث ما نيست .\r\n3 - هرگاه اصالة الصحة با استصحاب تعارض كرد كدام مقدم است ؟\r\nهدف اصلى همين بحث است و خود اين بحث دو شعبه دارد : 1 - تعارض اصالة الصحة با اصالة الفساد يا استصحاب الفساد و . . .\r\n2 - تعارض اصالة الصحة با ساير استصحابات موضوعيه از قبيل اصالة عدم البلوغ و . . .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nامّا مقام اوّل : هرگاه اصالة الصحة با اصالة الفساد معارضه كنند كدام مقدم است ؟ مثلا معامله‌اى انجام شده كه نمىدانيم صحيح واقع شد يا فاسد ؟\r\nاصالة الصحة حكم به صحت و اصالة الفساد حكم به فساد مىكند حال كدام مقدم است ؟ مىدانيم كه اصل اولى در معاملات اعم از عقود و ايقاعات عبارتست از فساد به معناى عدم ترتب اثر و نقل و انتقال پس اصالة الفساد همان استصحاب عدم ترتب اثر مقصود از عقد است كه به عبارت ديگر معنايش بقاء كل من العوضين على ملك مالكه است و معناى اصالة الصحة عبارتست از حكم به صحت و ترتب اثر مقصود از هر عقدى است حال عند المعارضه كدام مقدم است ؟ بطور كلى چهار صورت متصور است :\r\n1 - هر دو از امارات ظنيه باشند . 2 - هر دو از اصول عمليه باشند .\r\n3 - استصحاب فساد از امارات و اصالة الصحة از اصول . 4 - به عكس صورت ثالثه\r\nامّا در فرض چهارم كه ترديدى نيست در تقديم اصالة الصحة بر اصالة الفساد از باب اينكه امارات و ادلّه اجتهاديه بر اصول عمليه مقدم هستند و نوع تقديم هم از باب حكومت است كه در اوائل خاتمه مباحث استصحاب گفته آمد [ البته در اول اين تنبيه تعبير به ورود شده ولى منظور مطلق تقدم است 
  ] .\r\nو امّا در سه فرض قبلى هم باز اصالة الصحة بر اصالة الفساد مقدم مىشود و دو دليل بر اين مطلب داريم :\r\n1 - شك ما در ترتب اثر و عدم آن ، در بقاء حالت سابقه [ عدم ملكيت و نقل و انتقال 
  ] و ارتفاع آن مسبب است از شك در اينكه آيا فلان عقد جامع همهء اجزاء و شرائط بود يا نه ؟ سببيت داشت يا نه ؟ مؤثر بود يا نه ؟ اصالة الصحة ثابت كرد كه آرى فلان عقد جامع جميع اجزاء و شرائط بود البته اثر مقصود هم برآن مترتب مىشود و ديگر نوبت به اصالة الفساد نمىرسد\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو قاعدهء كليه اينست كه : كل اصل كان مجراه الشك السببى فهو حاكم على ما يجرى فى الشك المسبب عنه و معناى حكومت هم اينست كه تنزيلا موضوع آن اصل محكوم را از بين مىبرد .\r\n2 - مرحوم آشتيانى در بحر الفوائد جزء سوم ص 214 فرمود : لا اشكال فى اثبات تقديمها عليه على جميع التقادير [ هر دو اماره باشند يا هر دو اصل و . . . كه چهار فرض شد 
  ] من جهة لزوم لغوية اصالة الصحة على تقدير عدمه كما هو واضح من حيث اخصيتها من الاستصحاب و ورودها فى مورده .\r\nقوله : خصوصا :\r\nيعنى اصالة الصحة در همه صور بر اصالة الفساد مقدم است به ويژه در صورت چهارم كه اصالة الصحة اماره و استصحاب فساد اصل باشد كما عليه الاكثر كه از امارات باشد كه بطريق اولى مقدم است آنگاه ما نحن فيه نظير اين است كه شخص پس از بول استبراء نكرده و فقط به تطهير مخرج اكتفا كرده و پس از لحظاتى رطوبتى مشاهده نموده كه استصحاب بقاء طهارت مىگويد :\r\nحكم به طهارت لباس و بدن بكن ولى شارع مقدس فرموده : بنا را بر بوليت بگذار و حكم به بوليت كن چون ظاهر حال انسانى كه بول كرده و استبراء نكرده نشان مىدهد كه مقدارى از ذرات بول در مجراى ادرار او باقيمانده باشد و تدريجا خارج شود و شارع مقدس اين ظاهر حال را كه از امارات ظنيه و مفيد ظن نوعى است برآن اصل مقدم داشته .\r\nقوله : و اما تقديمه :\r\nدر اينكه اگر اصالة الصحة با اصالة الفساد معارضه كردند اصل صحت مقدم مىشود جاى بحث نيست انما الكلام در معارضهء اصالة الصحة با يك سلسله اصول موضوعيه از قبيل اصالة عدم البلوغ ، اصالة عدم المشاهدة [ در اجناسى كه با مشاهده معامله مىشوند 
  ] اصالة عدم الكيل ، اصالة عدم الوزن و . . .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n[ در مكيلات ، موزونات ، معدودات و . . . 
  ] است كه كدام مقدم مىشود ؟ فرض كنيد عقدى انشاء شده و ما شك داريم در صحت و فساد آن منشأ شكمان هم اينست كه نمىدانيم مجرى عقد بالغ بوده يا خير ؟ اگر اصالة الصحة را مقدم بداريم حكم به صحت اين عقد و ترتب اثر برآن مىشود و اگر اصالة عدم البلوغ را مقدم بداريم حكم به فساد و عدم ترتب اثر مىشود كدام مقدم است ؟\r\n[ ضمنا اصل عدم بلوغ يك مثال از استصحابات موضوعيه است و گرنه بحث ما كلى است و در جميع اصول موضوعيه جارى است 
  ]\r\nدر اين مقام هم چهار صورت متصور است :\r\n1 - هريك از اصالة الصحة و استصحاب موضوعى امارهء ظنيه باشند .\r\n2 - هر دو از اصول عمليه تعبديه باشند .\r\n3 - اصالة الصحة از اصول عمليه و استصحاب موضوعى از امارات باشند .\r\n4 - به عكس فرض سوم يعنى استصحاب اصل و اصالة الصحة اماره باشند .\r\nدر اين فرض چهارم جاى ترديد نيست كه اصالة الصحة بر استصحابات موضوعيه مقدم مىشود از باب اينكه هر اماره‌اى بر اصل مقدم است و الاصل دليل حيث لا دليل و نوع تقديم هم از باب حكومت است .\r\nانّما الكلام در سه فرض قبل است و در رابطه با تقدم اصالة الصحة بر استصحاب و عدم آن سه وجه است .\r\n1 - استصحابات موضوعيه بر اصالة الصحة تقدم دارند .\r\n2 - اصالة الصحة با استصحاب موضوعى تعارض و تساقط مىكنند .\r\n3 - اصالة الصحة بر اين اصول موضوعيه تقدم پيدا مىكند\r\nدليل وجه اوّل : اصالة الصحة از اصول حكميه است زيرا كه صحت و فساد حكم از احكام وضعيه هستند و اصل عدم بلوغ مثلا از اصول موضوعيه است\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nزيرا كه بلوغ و عدم آن موضوع هستند از براى صحت و فساد و اصل موضوعى بر اصل حكمى تقدم دارد بدان جهت كه موضوع نسبت به حكم به منزلهء علت نسبت به معلول و سبب به مسبّب است [ زيرا كه اگر موضوع نباشد قهرا حكم هم نيست 
  ] و لا ريب در اينكه اصل سببى بر اصل مسببى مقدم است زيرا كه شك در مسبب از شك در سبب سرچشمه مىگيرد و وقتى كه به بركت اصل وضع سبب نفيا يا اثباتا روشن شد خودبخود وضع مسبب هم روشن مىشود و ديگر نيازى به اجراء اصل نيست چه اصل مسببى موافق با اصل سببى باشد و چه مخالف با آن در هر حال تا اصل سببى باشد نوبت به اصل مسببى نمىرسد و تا به حال كرارا به اين مطلب اشاره شده و به زودى در باب تعارض استصحابين خواهد آمد .\r\nو امّا اينكه در ما نحن فيه چگونه اصالة الصحة مسببى و اصالة عدم البلوغ سببى است روشن است زيرا كه شك ما در صحت و فساد مسبب از شك در بلوغ و عدم بلوغ است و وقتى با اصل عدم بلوغ وضع موضوع و سبب روشن شد البته نوبت به شك در صحت و فساد نمىرسد بلكه حتما حكم به فساد مىشود اينست وجه و دليل احتمال اوّل و در اين جهت لا فرق كه هر دو اصل باشند يا اماره زيرا كه در ميان امارات نيز حاكم و محكوم وجود دارد و بطريق اولى اگر استصحاب اماره باشد .\r\nقوله : التحقيق :\r\nاين قسمت در حقيقت جواب از وجه اول و ضمنا بيانيه وجه دوّم مىباشد و آن اينكه : درست است كه اصالة الصحة از اصول حكميه است ولى از آن اصول حكميه‌اى نيست كه صرفا و صرفا در حكم شرعى جارى شود و نفس صحت و ترتب اثر را ثابت كند [ نظير اصل برائت عقلى و اصل احتياط عقلى و . . . كه در مقدمه اين تنبيه گفته آمد 
  ] تا در نتيجه قدرت معارضه\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبا اصول موضوعيه را نداشته باشد و در طول آنها باشد بلكه همان‌طورىكه به قول شما استصحاب موضوعى يك اصل محرز است و تعبدا موضوع را احراز نموده و حكم مترتب مىكند و احد الاحتمالين را تعيين مىكند كه همان صدور العقد من غير بالغ باشد .\r\nهمچنين اصالة الصحة نيز از اصول محرزه است و معين‌كنندهء احتمال ديگر است يعنى دلالت مىكند بر اينكه فلان عقد از شخص بالغ صادر شده و مجرى جامع شرائط بوده .\r\nو در نتيجه استصحاب عدم بلوغ حين العقد نتيجه‌اش اينست كه فهذا العقد صادر من غير البالغ و اصالة الصحة نتيجه مىدهد كه فهذا العقد صادر من بالغ و اين دو در يك مرتبه و در عرض هم خواهند بود و در نتيجه بايد گفت :\r\nتعارضا و تساقطا و يرجع الى الاصل الاولى در معاملات كه همان اصالة الفساد باشد نه اينكه استصحاب مقدم شود [ ولى به نظر مىرسد كه اين بيان مشكل سببى و مسببى بودن را حلّ نكرد چون اصالة الصحة و لو اصل محرز باشد ولى بايد مجرا داشته باشد و قابل جريان باشد تا اصل محرز باشد و مادامىكه اصل سببى جارى است نوبت به اصل مسببى نمىرسد 
  ] .\r\nقوله : كما فى نظائره :\r\nقبلا نيز به مناسباتى اشاره شده به اينكه هرگاه موضوعى مركب از دو جزء باشد يكى جزء يا قيد وجودى و ديگرى عدمى اگر قسمت وجودىاش بالوجدان محرز شده حتما قسمت عدمى به بركت اصل احراز مىگردد و به بيان ديگر قيود عدميه‌اى كه در موضوعات وجوديه اخذ مىشوند با اصل قابل احراز هستند .\r\nفى المثل مولى فرموده : العالم غير الفاسق يجب اكرامه و مادر خارج به زيد رسيديم كه يقين داريم به عالميت او ولى شك در فسق او داريم اصل عدم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nجارى نموده و احراز مىكنيم و وقتى موضوع با جميع قيودش محرز شد حكم هم مترتب مىشود يا مثلا العقد الصادر من غير بالغ فاسد و باطل كه عقد صادره بودن وجدانى است و قيد من غير بالغ بودن با اصل عدمى احراز مىشود يا مثلا در الغصب حرام معناى غصب اينست كه التصرف فى ملك الغير به غير اذن مالكه و در خارج فرض كرديم كه فلان تصرف وجدانا تصرف در ملك غير است ولى نمىدانيم مع الاذن است تا غصب نباشد يا بدون اذن است تا غصبى و حرام باشد ؟ اصل عدم اذن جارى مىشود و . . .\r\nقوله : و لكن التحقيق :\r\nدر حقيقت اين قسمت جواب وجه ثانى و بيانيهء وجه ثالث است كه اصالة الصحة حاكم است و مختار مرحوم شيخ همين است بيان مطلب : در اين‌گونه موارد كه شك ما در صحت و فساد از شك در بلوغ و عدم آن ناشى مىشود تنها اصالة الصحة جارى مىشود و اصول موضوعيه از قبيل عدم بلوغ جارى نمىشود زيرا كه بقول وجه ثانى نتيجهء اصل عدم بلوغ اينست كه فهذا العقد صدر من غير بالغ و اين اثر از آثار و احكام شرعيه عدم بلوغ نيست بلكه اثر خارجى است و اصل مثبت حجت نيست و ثانيا برفرض كه از اين حرفها صرفنظر كنيم يا در اثر خفاء واسطه و يا از جهت قول به حجيت اصل مثبت و . . .\r\n[ كه مرحوم شيخ هم اوّلا را عنوان نكرده 
  ] ولى يك جواب اصلى داريم كه آن را با ذكر يك مقدمه شروع مىكنيم : در منطق خوانديم كه متقابلان گاهى متضادان هستند و گاهى متناقضان [ و گاهى اقسام ديگر كه فعلا مدّ نظر نيست 
  ] ضدان دو امر وجودى را گويند كه ما بينهما كمال المنافرة و لا يجتمعان فى موضوع واحد مثل سواد و بياض ، و نقيضان دو امرى را گويند كه يكى وجودى و آن ديگرى عدمى و بينهما كمال منافات است به گونه‌اى كه اجتماع آن دو در آن واحد نشايد و ارتفاعشان هم كذلك چون سر از اجتماع نقيضين و ارتفاع آن دو در مىآورد\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nو هما محالان مثل هستى و نيستى .\r\nحال گاهى اثر از آن يك امر وجودى است كه البته بايد وجدانا يا تعبدا احراز شود و گاهى از آن ضد اين امر وجودى است كه باز بايد آن ضد اثبات گردد كه خود نيز يك امر وجودى است و گاهى اثر از آن نقيض آن امر وجودى است يعنى عدم آن [ لان نقيض كل شىء رفعه كما عليه المناطقة 
  ] فرقى ندارد .\r\nو مهم آنست كه هركدام از امور مذكوره يعنى خود امر وجودى يا ضد آن يا نقيض آنكه منشأ اثر بوده و حكم شرعى بدان مترتب مىشود همان بايد اثبات گردد و موضوعى كه داراى اثر شرعى نيست اثبات آن فايده‌اى ندارد .\r\nبا عنايت به اين مقدمه مىگوئيم : در ما نحن فيه يك امر وجودى داريم و هو العقد الصادر من بالغ و يك امر وجودى ديگر داريم كه ضد آنست و هو العقد الصادر من غير بالغ و يك امر عدمى داريم و هو عدم صدور العقد من البالغ ، حال صحت و ترتب اثر بلا اشكال از آثار و احكام عقد صادر از بالغ است و امّا فساد از آثار و احكام شرعيه ضد آن يعنى عقد صادر از غير بالغ كه نيست تا ما نياز به اثبات اين ضد پيدا كنيم و به بركت استصحاب [ آن هم با قول حجيت اصل مثبت و . . . 
  ] اثبات كنيم بلكه فساد از آثار شرعيه نقيض آن يعنى عدم صدور العقد من بالغ است كه با اصل عدم بلوغ اين معنا به خوبى اثبات مىگردد قبل از اينكه نتيجهء نهائى را بگيريم بايد از خود بپرسيم كه : به چه دليل فساد بر عقد صادر از غير بالغ مترتب نمىشود و موضوعش اين امر وجودى نيست بلكه يك امر عدمى است ؟ و قبل از آن مقدمه‌اى را تقديم مىكنيم و آن اينكه :\r\nدر كتب حكمت و كلام مىخوانيم : وجود مسبب مستند به وجود سبب است و به عبارت ديگر وجود معلول مستند به وجود علت تامه است و همين‌كه علت تامه تحقق يافت تخلف معلول از آن جزء محالات است و متقابلا\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nعدم مسبب مستند به عدم سبب است .\r\nو لذا مىگويند : عدم العلة علة العدم گرچه در اين تعبير مسامحه و توسع وجود دارد و از باب قياس به امور وجوديه چنين مىگويند زيرا كه عدم چيزى نيست تا علت باشد و تأثير بگذارد در ايجاد عدم معلول و تأثير از آن امر وجودى است ولى از باب اينكه وقتى علت تامه نبود يقينا معلول هم نخواهد بود گفته‌اند عدم العلة علة العدم و به‌هرحال عدم مسبب مستند به عدم سبب است نه اينكه مستند به سبب ناقص و يا از افراد آن باشد ضرورة استحالة انطباق المعدوم على الموجود و صدقه عليه و نيز بين علت و معلول بايد سنخيت باشد و علت ناقصه كه امر وجودى است با عدم معلول كه امر عدمى است سنخيت ندارد پس عدم مسبب معلول عدم سبب است نه هيچ امر ديگرى از علت ناقصه و ضد علت تامه و . . . با حفظ اين مقدمه .\r\nدليل مطلب آنست كه : فساد در حقيقت عبارتست از عدم ترتب اثر چه اينكه صحت به معناى ترتب اثر است و اين دو نقيضان يا عدم و ملكه هستند يعنى صحت امر وجودى و فساد امر عدمى است و واضح است كه وقتى صحت كه يك امر وجودى است به چيزى مستند شد [ عقد صادر از بالغ 
  ] حتما فساد هم به نقيض آن امر وجودى مستند مىشود كه عدم صدور عقد از بالغ باشد نه به ضد آن امر وجودى كه صدور العقد من غير بالغ باشد ضرورة ان عدم المسبب مستند الى عدم السبب [ بناء على القول بكون الاعدام معللة 
  ] لا الى ضده فاذا استندت الصحة الى العقد الصادر من البالغ فلا بد من ان يستند الفساد الى عدم صدور العقد عن البالغ الذى هو نقيض صدوره عن البالغ لا الى صدوره من غير البالغ الذى هو ضدّ صدوره عن البالغ فاذا لم يترتب الفساد على العقد الصادر من غير البالغ فلا معنى لاثباته بالاصل .\r\nو به عبارت ديگر : ان النقل و الانتقال مثلا [ شما بجاى آن بفرمائيد :\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nزوجيت مثلا و . . . 
  ] انما هو مسبب عن العقد التمام الجامع لجميع الشرائط المعتبرة فيه فعدمه انما هو مسبب عن عدم وجود العقد التام لا من وجود العقد الناقص ضرورة ان عدم المعلول مستند الى عدم العلة التامة لا الى العلة الناقصة .\r\nحال كه مطلب از اين قرار شد كه فساد موضوعش يك امر عدمى است و نقيض موضوع صحت است نه ضد آن [ تا نيازى به احراز داشته باشد اگرچه خود آن جداگانه آثارى داشته باشد كه براى ترتب آنها بايد احراز شود ولى فساد اثر ضد نيست تا اثبات شود 
  ] مىگوئيم : فساد و بطلان و بقاء بر حالت سابقه [ عدم نقل و انتقال و زوجيت و . . . 
  ] مستند است به نبود سبب شرعى و اصل عدم بلوغ هم مفادش همين است كه سبب شرعى ناقل نيامده پس فاسد است .\r\nولى پيدا است كه اين حكم تا مادامى است كه دليلى بر خلاف آن نيايد و گرنه با وجود دليل جاى آن اصل نيست و دليل بر خلاف همين اصالة الصحة است كه به حكم سيره و اختلال نظام حجت شده كه تعبدا دلالت مىكند كه هذا العقد الصادر مجرىاش بالغ بوده پس سببيت براى نقل و انتقال و ترتب اثر دارد .\r\nبا اين محاسبات اصالة الصحة حاكم شد بر استصحاب موضوعى و هو المطلوب .\r\n\r\nاصالة الصحة در اقوال\r\nقوله : بقى الكلام :\r\n\r\nبطور كلى اصالة الصحة چهار شعبه دارد :\r\n1 - اصالة الصحة فى فعل النفس كه از آن به قاعده فراغ و تجاوز تعبير شد .\r\n2 - اصالة الصحة فى فعل الغير كه هدف اصلى بود و تفصيلا بحث شد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n3 - اصالة الصحة در اقوال ديگران .\r\n4 - اصالة الصحة در اعتقادات ديگران كه اين دو شعبه باقى مانده و در اين مقام بحث مىشود :\r\nامّا اصالة الصحة در قول : در رابطه با اصالة الصحة در اقوال در دو مقام گفتگو مىشود ؛ و از دو حيث بررسى مىشود :\r\n1 - از حيث اينكه فلان كلام و قول فعلى از افعال مكلف و حركتى از حركات صادره از او است با قطع نظر از كشف اين الفاظ از معانى و حكايت آنها از حادثه‌اى و اعراب آنها از ما فى الضمير بلكه صرفا از باب اينكه از راه دور مثلا ديديم كه لبهاى شخصى به حركت درآمده و چيزى گفت يا صرفا ديديم كه دو نفر راجع به ما با هم صحبت مىكردند ولى شك كرديم كه آيا گوينده دشنام و ناسزا گفت يا سلام و دعا كرد يا آن دو نفر غيبت و تهمت مىزدند يا خوبى ما را مىگفتند و . . . ؟ حال در اينجا حركتى سر زده كه نمىدانيم بر وجه صحت يعنى اباحه صادر شده يا بر وجه فساد يعنى حرمت آيا اصالة الصحة جارى مىشود ؟ شيخ ره مىفرمايند : لا اشكال فى اصالة الصحة و حمل بر صحت به معناى اباحه از اين حيث كه حركتى از حركات است و بگوئيم :\r\nان‌شاءالله سلام داد نه دشنام و . . . و دليل اين حمل عبارتست از عمومات آيات و روايات كه در اول اصالة الصحة فى فعل الغير بيان شد از قبيل :\r\nقولوا للناس حسنا ، اجتنبوا كثيرا من الظن ان بعض الظن اثم ،\r\nضع امر اخيك على احسنه ، من اتهم مؤمنا فهو ملعون ملعون و . . .\r\nكه سابقا اين دو دسته ادلّه بررسى شد و از جهت حسن و قبح يا اباحه و حرمت دلالت آنها مسلّم شد كه بايد امر برادر دينىات را بر وجه حلال و مباح حمل كنى نه حرام و وجه اباحه اينست كه بگوئى سلام بود نه دشنام مگر يقين كنى كه بحث ديگرى است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n2 - از حيث اينكه اين كلام از متكلم به قصد معنائى و براى حكايت از مطلبى صادر شده و جنبهء كاشفيت و حكايتگرى و معربيّت آن مدّ نظر است از اين زاويه هم در سه مرحله گفتگو مىكنيم :\r\nمرحلهء اوّل : آيا گوينده با اين گفتار در صدد بيان مطلبى بود و قصد كشف از معنائى داشت و خلاصه قاصد معنا و مدلول كلام بود يا صرفا بازى با الفاظ كرده و لاغى يا هازل يا غالط بود نه قاصد مثلا گفت : لزيد على عشرة دراهم و ما ندانستيم كه آيا مفاد اين كلام را اراده كرده يا صرفا بازيگر است و يا براى درست كردن قرائت و ادا كردن حرف زاء از سر زبان آن را گفت و يا مىخواست بگويد : لى على زيد عشرة دراهم يا لبكر علىّ كذا ولى به غلط گفت لزيد علىّ كذا ؟\r\nحال آيا در اين‌گونه موارد يك اصل و قاعده كليه‌اى وجود دارد كه ما بدان مراجعه كنيم و حكم موارد شك مذكور را روشن سازيم ؟\r\nباز مرحوم شيخ مىفرمايند : شكى نيست در اينكه از اين حيث هم [ حيث قصد المعنى 
  ] اصالة الصحة جارى مىشود و اين همان اصالة القصد است كه عقلاء عالم در محاورات و مكالمات خود دارند و هرگاه متكلمى كلامى بگويد و بلافاصله تفسير و بيان و تصحيحى صورت نگيرد همان ظاهر را گرفته و مىگويند ان‌شاءالله قاصد معنا بوده و به احتمال هزل - لغو - غلط و . . .\r\nاعتنا نمىكنند به درجه‌اى كه اگر پس از اقرار فوق صد بار هم بگويد : من قاصد معنا نبودم حاكم و قاضى او را طبق اقرارش مؤاخذه نموده و به احتمالات خلافيه اعتنا نمىشود پس اصالة القصد جارى شد و مستند آن هم سيرهء قطعيه مسلمين بلكه جميع عقلاء عالم است .\r\nمرحلهء دوّم : گوينده‌اى كه كلامى را مىگويد و قاصد مدلول آن هم هست آيا صادق در اعتقاد است يا كاذب ؟ يعنى آيا خودش هم به\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمضمون و مفاد كلامش معتقد است و باور قلبى دارد و اين سخن را به زبان مىآورد ؟ يا اينكه خير خود او معتقد نيست ولى روى مصالحى سخنى مىگويد ؟\r\nدر اينجا گاهى يقين داريم كه فلان متكلم علاوه بر اينكه قاصد معنا است معتقد به مؤداى كلامش نيز هست مثل آنچه ذات حق در قرآن فرموده و آنچه كه انبياء و ائمه و اولياء خدا و حتى عدول از مؤمنين مىگويند البته در فرض يقين به همان يقين عمل مىشود و بحثى نيست و گاهى يقين داريم كه فلان متكلم روى غرض و مصلحت شخصى و گروهى و حزبى فلان حرف را زد و گرنه خود به مضمون كلامش معتقد نيست مثل آنچه قرآن از زبان ناپاك منافقين نقل مىكند كه قالوا نشهد انك لرسول اللّه يعنى آنان به خدمت رسول خدا درآمده و عرض مىكردند : ما شهادت مىدهيم كه تو رسول خدا هستى و خدا مىفرمايد : و اللّه يشهد انك لرسوله و اللّه يشهد انّ المنافقين لكاذبون .\r\nيا مثلا شخصى مسلمان و موحدى در مقام حكايت قول مادى مىگويد : عالم قديم است و گرنه خود به مضمون اين كلام معتقد نيست و . . . باز هم به يقين عمل مىشود ولى گاهى شك مىكنيم كه آيا متكلم به مضمون كلامش معتقد است يا خير ؟ مثلا فرض كنيد در ميانه جمعى گفت : اشهد انّ عليّا و اولاده المعصومين حجج اللّه ولى ندانستيم كه آيا با اعتقاد گفت تا حكم به شيعهء اثنىعشرى بودن او شود يا بدون اعتقاد كفت تا حكم نشود ؟ در چنين فرضى آيا اصلى داريم كه بدان مراجعه مىكنيم ؟ مرحوم شيخ ره مىفرمايند : در اين فرض هم لا اشكال در اصالة الصحة در اعتقاد يا همان اصالة الاعتقاد و مستند اين اصل نيز بناء قطعى عقلاء است كه در مكالمات خود به احتمال عدم اعتقاد به\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمضمون اعتنا نكرده و بنا را بر اعتقاد مىگذارند مگر مواردى كه خلاف آن محرز باشد .\r\nبنابراين در بخش اخباريات اگر گوينده‌اى به امرى شهادت داد از امرى حكايت و روايت كرد از حادثه‌اى خبر داد و . . . مىتوان گفت كه فلانى با اعتقاد به مضمون اين كلام آن را بر زبان جارى كرد و بعدها اگر مدعى شود كه من معتقد به مضمون نبودم پذيرفته نمىشود .\r\nدر بخش انشائيات هم اگر مولائى به عبدش گفت افعل كذا و ما احتمال داديم كه شايد اين امر امر واقعى باشد يعنى حقيقتا به قصد طلب ايجاد فعل صادر شده و مولى واقعا انجام فلان كار را طالب است ؟ يا امر صورى امتحانى است و لمصلحة فى نفس الامر و الانشاء صادر شد كالتوطين نه لمصلحة فى متعلق الامر و المنشأ ؟ و يا براى مفسده‌اى صادر شد يعنى واقعا به ايجاد مضمون معتقد نيست بلكه مىخواهد بدين‌وسيله بهانه‌اى بدست آورده و عبد را مجازات كند ؟ و . . .\r\nاين امر بر اولى حمل مىشود و مىگوئيم : ان‌شاءالله اين آمر معتقد بوده و قلبا طالب ايجاد فلان عمل بوده و چنين گفته نه اينكه بلا اعتقاد گفته باشد .\r\nقوله : مع امكان :\r\nتا به حال براى حجيت اصالة القصد و الاعتقاد به سيرهء قطعيه عقلائيه تمسك مىكرديم حال مىگوئيم : كسى را رسد كه براى ارزشمندى دو اصل فوق از ادلّه تنزيه فعل مسلم از قبيح [ يعنى همان عمومات آيات و روايات كه در اول اصالة الصحة فى فعل الغير گفته آمد 
  ] - استفاده كند و بگويد آن ادله در اين دو صورت جارى هستند به اين بيان كه قاصد معنا نبودن و لاغى بودن قبيح است و كار مسلم را بايد بر وجه حسن و اباحه حمل كرد يعنى بگوئيم ان‌شاءالله\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nقاصد معنى است يا در دوّمى بىاعتقاد به مضمون سخن را گفتن قبيح است و بايد امر مسلمان را بر صحت و جهت حسن حمل كرد پس بايد گفت ان‌شاءالله معتقد بود و چنين گفت و . . .\r\nولى مرحوم شيخ مىفرمايند : استفاده از اين ادلّه مشكل است زيرا كه مطلق و مجرّد عدم قصد معنا كه قبيح نيست تا ناچار باشيم از تنزيه و نيز مطلق عدم اعتقاد به مضمون كه قبيح نيست تا ناچار از تبرئه شويم و لذا از خير آن ادلّه گذشته و به همان بناء عقلاء متوسل مىشويم .\r\nمرحلهء سوّم : متكلمى كلامى را گفت و يقين داريم كه قاصد مدلول هم مىباشد و نيز يقين داريم كه معتقد به مضمون هم هست و برحسب اعتقاد صادق است نه كاذب ولى آيا برحسب واقع هم صادق است يعنى گفتار او مطابق واقع است ؟ يا كاذب است ؟ پس صحبت سر مطابقت و عدم مطابقات با واقع است حال گاهى يقين به صدق داريم مثل آنچه را كه اصدق القائلين يعنى خدا و رسول و معصومين ( ع ) اخبار دهند و يا به تواتر ثابت شود و . . . و گاهى يقين به كذب داريم و گاهى شك در صدق و كذب داريم آيا در اين مقام اصلى وجود دارد يا خير ؟\r\n\r\nمقدّمه :\r\nدر اينجا چهار مقام از بحث موجود است كه فهرست‌وار عبارتند از :\r\n1 - الاصل فى خبر المسلم [ عادل يا فاسق - صغير يا كبير ، سنى يا شيعه و . . . 
  ] الحجية ام لا ؟\r\n2 - الاصل فى خبر العادل [ برفرض كه خبر مطلق مسلم حجت نباشد 
  ] الحجية ام لا ؟\r\n3 - الاصل فى خبر العدلين [ در موضوعات خارجيه 
  ] الحجية ام لا ؟\r\n4 - الاصل فى خبر اربعة عدول [ در مثل شهادت به زنا و . . . 
  ] الحجية ام لا ؟\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nحال تمامى اين‌ها جاى بحث دارند ولى مرحوم شيخ تنها به دو مقام اول اشاره كرده و ما همان را مطرح مىكنيم با حفظ اين مقدمه مىگوئيم :\r\nآيا اصلى داريم به عنوان اينكه هر خبرى از مسلمانى صادر شد حتما صدق و مطابق واقع هست يا خير ؟ معناى حجيت خبر مسلمان هم همين صدق آنست و در حقيقت بحث در اينست كه آيا اصل در خبر هر مسلمانى آنست كه حجت باشد يا خير ؟\r\nمرحوم شيخ مىفرمايد : ما چنين اصلى نداريم و هيچ‌كس مدعى نشده كه هر خبرى از هر مسلمانى كه صادر شد حتما حجت و صدق و مطابق با واقع هم هست آرى مطابق اعتقاد او مىباشد ولى اين غير از مطابقت با واقع است .\r\nقوله : و ربما يتوهم :\r\nبرخى پنداشته‌اند كه ما يك سلسله عمومات و خصوصاتى داريم كه از آنها مىتوان استفاده كرده گفت به اينكه : الاصل فى خبر كل مسلم الصدق و الحجية منتها خرج ما خرج از قبيل باب شهادات كه خبر هر مسلمانى قبول نيست بلكه اخبار و شهادت عدلين يا اربعة عدول معتبر است و باب روايات كه خبر و روايت هر راوى پذيرفته نيست و شروطى دارد از وثاقت ، عدالت ، ضبط و . . .\r\nو بقى ما بقى از قبيل خبر دادن از امور عاديه و امور مربوط به شئون زندگى و . . .\r\nو آن دو دسته عبارتند از :\r\nامّا عمومات : همان اخبارى است كه سابقا نقل شد از قبيل : ضع امر اخيك على احسنه كه حمل بر احسن به اينست كه حمل بر صدق شود نه كذب و ضمنا كلمهء امر اعم است از قول برادر دينى و فعل او ، و از قبيل :\r\nصدّقه و كذبهم كه صدقه به معناى اينست كه او را تصديق كن يعنى اگر سخنى بر زبان راند بگو راست مىگويد و راستى عبارتست از مطابقت خبر با واقع و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nهر خبر مطابق واقع البته حجت هم خواهد بود و از قبيل عمومات حرمت و منع از اتهام مؤمن : من اتهم مؤمنا فهو ملعون و ملعون و واضح است كه اتهام در فعل حرام است كه بگوئيم فلانى شراب خورد و نيز اتهام در قول هم مذموم است كه بگوئيم فلانى دروغ گفت پس بايد حمل بر صدق كرد و هذا معنى حجية خبره .\r\nو امّا خصوصات : آيهء شريفهء اذن :  يُؤْمِنُ بِاللَّهِ وَ يُؤْمِنُ لِلْمُؤْمِنِينَ  اى ( يصدّقهم ) كه كيفيت استدلال به آن در جلد ثانى اين شرح مباحث حجيت خبر واحد بيان شد .\r\nو روايت شريفه امام صادق ( ع ) به فرزندش اسماعيل كه اصل قضيه اجمالا عبارت است از : انّ اسماعيل بن الامام صادق ( ع ) كان له بضاعة فأراد أن يعطيها رجلا بالمضاربة فاستشار اباه ( ع ) فى ذلك فمنعه عنه من جهة ذكر الناس ذلك الرجل بالسوء و شرب الخمر فعصى اسماعيل اباه فى ذلك و اعطاه البضاعة فما مضت مدة الّا و قد ضاعت بضاعته عند الرجل فحج ابو عبد اللّه ( ع ) مع اسماعيل فرآه مبتهلا الى اللّه فى بيته الحرام و يدعوا اللّه و يطلب منه الاجر فى ضياع متاعه فقال ( ع ) له :\r\nليس لك من الاجر شىء لانك سمعت انه فاسق فاذا شهد عندك المسلمون فصدقهم . . .\r\nمحل شاهد همين جمله اخيرى است كه با جمع با الف و لام آمده و مفيد عموم است يعنى هر مسلمانى به نزد تو شهادتى داد و از امرى اخبار كرد او را تصديق كن و گفتار او را حمل بر صدق كن و هذا معنا الاصل فى خبر كل مسلم الصدق و الحجية بنابراين به بركت اين ادله عامه و خاصه اصل اولى در خبر هر مسلمانى حجيت است منتها خرج ما خرج كه باب روايات و شهادات و . . . باشد و بقى ما بقى كه مثلا ساير ابواب باشد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمرحوم شيخ در مقام جواب از اين عمومات و خصوصات دو جواب مىفرمايند :\r\n1 - از عمومات قبلا در اصالة الصحة فى فعل الغير جواب داديم كه صرفا به معناى حمل بر جهت حسن و اباحه است نه قبح و حرمت و امّا ترتيب اثر بايد موضوع احراز شود و حجيت هم به معناى ترتيب اثر است كه تا صدق محرز نباشد نمىآيد و احراز به اخبار ثقه و عدل و . . .\r\nمىباشد نه هر مسلمانى و از خصوصات هم در مبحث حجيت خبر واحد جواب داديم كه منظور مجرّد تصديق صورى است نه تصديق واقعى و ترتيب اثر كه هر مسلمانى گفت فلانى شراب مىخورد فورا او را حدّ بزنيم و . . . خير در ظاهر و صورت تصديق كن ولى در عمل رأى و انديشهء خودت را به كار بينداز و . . . و محل بحث ما حمل بر صحت و صدق براى ترتيب اثر است .\r\n2 - برفرض كه اين ادلّه دليل بر حجيت خبر هر مسلمى باشند خواهيم گفت عموميت اين‌ها مستلزم تخصيص اكثر .\r\nاست و ما خرج چند برابر ما بقى مىباشد زيرا كه اجماع قائم است به اينكه در موارد زيادى خبر هر مسلمانى مقبول نيست بلكه مسلمان واجد شرائطى بايد باشد و آن موارد عبارتند از :\r\n1 - باب شهادات : در اين باب نوعا شهادت عدلين و گاهى چهار عادل آن هم با شرائط سختى كه دارد كه بايد كالشمس فى رابطة النهار و كالميل فى المكحلة باشد تا مقبول افتد .\r\n2 - باب روايات : در اين باب هم علماء رجال و حديث و اصول و فقه براى راوى شروط فراوانى قائلند كه اگر واجد آنها باشد قولش حجت است از قبيل عدالت ، وثاقت ، اضبط بودن و . . .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n3 - باب حدسيات : در امور حدسيه هم از قبيل اجتهادات در مسائل فقهى - سياسى و . . . خبر هر مسلمانى مقبول نيست و اصولا خبر در اين باب پذيرفته نيست .\r\n4 - در امور نظريه از قبيل حدوث و قدم عالم ، وجود صانع و . . . نيز اخبار اصلا ملاك نيست و بايد خود انسان با برهان بدان برسد و . . .\r\nآرى در امور حدسيه و نظريه در مواردى چند خبر يك نفر آن هم با شروطى مقبول است كه عبارتند از : باب فتوى كه فتواى مفتى واحد جامع شرائط حجت است و باب تعيين قيمت‌ها و اروش جنايات كه قول يك نفر اهل خبره حجت است و باب تعيين و تشخيص مرض كه قول يك طبيب ماهر ارزش دارد و . . .\r\nقوله : نعم :\r\nتا اينجا اصلى پيدا نكرديم مبنى بر اينكه : خبر هر مسلمانى حجت باشد ولى آيا مىتوان گفت الاصل فى خبر العدل ان يكون حجة ؟\r\nمرحوم شيخ اول مىفرمايد : مكن است كسى ادعا كند كه آرى اصل اولى در خبر عدل حجيت است بدليل مفهوم آيه نبأ و امثال آن از روايات كه در باب حجيت خبر واحد گذشت ولى بعد مىفرمايد : اين اصل نيز ناتمام است و به درد همهء ابواب نمىخورد زيرا كه در خبر عادل واحد احتمالاتى چند وجود دارد :\r\n1 - احتمال تعهد كذب\r\n2 - احتمال خطأ\r\n3 - احتمال نسيان و غفلت و . . .\r\nحال آيهء نبأ احتمال اول را برمىدارد و دلالت مىكند بر اينكه از اين باب معطل نباش و شخص عادل ان‌شاءالله دروغ نمىگويد چون\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nملكه عدالت دارد ولى احتمالات ديگر را برنمىدارد و آنها را بايد با يك سلسله اصول عقلائيه از قبيل اصل عدم خطأ و نسيان و . . . برداريم و اصول عقلائيه هم در اخبار از امور حسيه جارى مىشود و لا غير [ ولى باز هم نتيجه اين است در اخبار از امور حسيّه خبر عدل ارزش دارد منتها در امور حدسيه و نظريه خير 
  ]\r\n\r\nاصالة الصحة در اعتقادات\r\nچهارمين و آخرين شعبه از شعب اصالة الصحة پيرامون جريان اين اصل در اعتقادات است يعنى مسلمانى به امرى از امور دينى يا دنيوى ، مربوط به نظام معاش يا معاد ، حكم يا موضوع ، كلى يا جزئى ، اصلى يا فرعى و . . . معتقد شده آيا مىتوان گفت اصل در اعتقاد او صحت است ؟ و اصولا صحت در اينجا يعنى چه ؟ در اين رابطه دو مقام از بحث وجود دارد :\r\n1 - گاهى يقين داريم كه مسلمان معتقد به فلان امر اين عقيده را از طرق صحيح و مقدمات معتبر بدست آورده مثلا از طريق كتاب ، سنت ، اجماع ، حكم عقل قطعى ، بناء عقلاء بما هم عقلاء بدين نتيجه رسيده و گاهى يقين داريم كه اين اعتقاد براى مسلمان از طرق فاسده و مقدمات باطله بدست آورده مثلا از راه قول و اخبار صبى يا مجنون يا فاسق و يا از راه تقليد از والدين و . . .\r\nكسب عقيده نموده در هريك از دو حال مذكور ما تابع يقين هستيم و طبق آن اثر مترتب مىكنيم .\r\nفى المثل اگر مجتهدى به حكمى از احكام معتقد شده و مسلمان مقلدى مىخواهد ترتيب اثر دهد در حالت اول مىتواند ترتيب اثر داده و از وى تقليد كند ولى در حالت ثانى خير و گاهى هم صرفا مىبينيم كه مسلمانى به\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nفلان امر معتقد شده ولى شك داريم كه قاصر است يا مقصر ؟ يعنى آيا در راه كسب اين عقيده دريغ نكرده و از هيچ كوششى فروگذار نكرده است تا احيانا اگر اشتباه هم كرده عن قصور باشد و يا كوتاهى ننموده و براى راحت‌طلبى خود بدنبال تحقيق نرفته و از طرق باطله كسب عقيده كرده تا مقصّر باشد ؟ آيا اصلى براى موارد شك داريم كه از آن استفاده كنيم ؟\r\nشيخ مىفرمايد : در اين مرحله آرى اصل صحت جارى كرده و حكم مىكنيم به اينكه ان‌شاءالله از طرق صحيح معتقد شده و قاصر است نه مقصر و دليل مطلب عبارتست از همان عمومات تنزيه فعل مسلم از قبيح كه مىگفت : ضع امر اخيك على احسنه و آن به اينست كه بگوئيم از راه صحيح معتقد شده و نه از طرق باطله زيرا اگر بر طرق باطله حمل كنيم او را به تقصير و كوتاهى كردن متهم ساخته‌ايم و هو قبيح يجب التنزيه عنه .\r\n2 - گاهى يقين داريم كه فلان اعتقادى كه فلان‌كس دارد در هر رابطه‌اى حتما مطابق واقع است فى المثل معتقد به حدوث عالم يا به وجوب فلان امر يا به حدوث فلان حادثه است و واقع هم همين است و گاهى يقينا فلان عقيده خطا و مخالف با واقع است مثل اعتقاد به قدم عالم و . . . ولى گاهى مسلمانى به امرى از امور معتقد شده و ان‌شاءالله از مدرك صحيح همچنين اعتقادى را كسب نموده ولى شك در مطابقت و عدم مطابقت آن با واقع داريم حال آيا اصلى داريم تحت عنوان اينكه : هر مسلمانى به هر امرى معتقد شد حتما اعتقادش مطابق واقع است ؟\r\nمرحوم شيخ اول مىفرمايند : ما چنين اصلى نداريم و لا دليل بر اينكه :\r\nالاصل فى اعتقاد المسلم ان يكون حقا و مطابقا للواقع بلكه بعضى از اعتقادات او مطابق و بعضى ديگر مخالف آنست فى المثل اين‌همه فرق اسلامى در عالم وجود دارد و راجع به موضوع واحد عقايد و افكار گوناگون دارند و قطعا نتوان گفت اصل\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاينست كه همگى آنها مطابق واقع باشد و گرنه اجتماع نقيضين كه سهل است اجتماع متنا قضات پيش مىآيد .\r\nيا مثلا در ميان فقهاء و مراجع تقليد شيعه اين‌همه اختلاف در فتوى وجود دارد كه گاهى نسبت به موضوع واحد چندين نظريه و عقيده وجود دارد عده‌اى آن را واجب عينى تعيينى دانسته و عدّه واجب تخييرى و جمعى مستحب و جمعى حرام و يقينا يكى حد اكثر قطعا صادق باشد ولى بقيه كه مخالف با او هستند متناقضان مىشوند و لذا مىخوانيم : ان للمصيب اجرين و للمخطئ اجرا واحدا .\r\nسپس مىفرمايد : نه تنها اصل مذكور دليل ندارد بلكه دليل بر خلاف آن داريم و آن يك قياس استثنائى است كه : اگر حجيت اعتقاد به معناى مطابقت آن با واقع ثابت شود لازمه‌اش آنست كه حجيت خبر هر مسلمانى هم ثابت شود « صغرى » و لكن اللازم باطل « كبرى » فالملزوم مثله .\r\n« نتيجه ، بيان ذلك : امّا اثبات ملازمه : فرض اينست كه در رابطه با اصالة الصحة در اقوال گفته آمد كه : اصل اينست كه متكلم هر كلامى را كه مىگويد بدان معتقد است و مضمون آن را باور دارد و مطابق عقيده‌اش سخن مىگويد نه مخالف با آن [ اين صغرى را از اصل صحت در قول مىگيريم 
  ] آنگاه اگر در باب اصل صحت در اعتقادات هم بگوئيم : اصل اينست كه مسلمان به هر چيزى معتقد شد حتما مطابق واقع هم هست [ اين هم كبراى مطلب شده و در كنار صغرى كه قرار مىگيرد نتيجه مىدهد : 
  ] پس بايد گفت : الاصل فى كل كلام و خبر ان يكون مطابقا لاعتقاد المتكلم « صغرى » .\r\nو الاصل فى الاعتقاد ان يكون مطابقا للواقع « كبرى » .\r\nفالاصل فى كل خبر ان يكون مطابقا للواقع « نتيجه » شكل اول هم مىباشد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nامّا ابطال لازم : قبلا بيان شد كه اصلى به عنوان اينكه هر خبرى را هر مسلمانى داد حتما صدق است نداريم و بلكه مخالف با اجماع مسلمين و سيره عقلائيه است نتيجه مىگيريم : فالملزوم مثله .\r\nقوله : امّا لو ثبت :\r\nيك نكته قابل توجه : در مواردى كه قول و خبر مسلمان يا هر مخبرى حجت است چه خبر يك انسان از قبيل طبيب - مهندس ، كارشناس و . . . و يا يك عادل از قبيل باب روايات و يا عدلين يا عدول اربعه در شهادات و . . . آيا معيار عقيدهء متكلم است و آنكه موضوعيت دارد بدست آوردن عقيدهء او است از هر طريقى كه باشد ؟ يا معيار نفس اخبار او است و قول موضوعيت دارد نه عقيده ؟\r\nو برفرض اينكه اخبار لازم باشد آيا معيار اخبار از واقع است ؟ يا از عقيده هم كافى است ؟\r\nدر اين رابطه‌ها بايد به ادلّه حجيت قول مسلم مراجعه كرده و مقدار دلالت آن را بدست آوريم و وقتى به لسان ادلّه مراجعه مىكنيم جابجا و مورد به مورد مطلب فرق مىكند به عنوان مثال مىگوئيم :\r\nدر بعض از موارد براى ما محرز است كه معيار عقيدهء مخبر است از هر راهى كه اعتقاد او كشف شود چه از راه اخبار او كه اصالة الاعتقاد جارى مىشد و چه از راه نوشتار و چه اشاره و يا الهامات و اخبار موضوعيتى ندارد مثلا در باب فتوى ، معيار كشف عقيدهء مفتى در فلان مسئله است و همين‌كه مقلد فهميد كه مجتهد او فلان عقيده را دارد كافى است و مىتواند از او تقليد كرده و به فلان حكم عمل كند و اصولا در باب رجوع به متخصص مطلب از اين قرار است .\r\nيعنى اگر عقيدهء طبيب يا مهندس يا كارشناس در امرى از امور كشف شود همان ملاك است و اخبار او ملاك نيست آنگاه در اين‌گونه موارد اخبار شخص\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمفتى يا طبيب و . . . خود حجت نيست بلكه كاشف از حجت معتبره است و در حقيقت آنكه حجيت دارد همان منكشف است كه عقيده باشد نه كاشف كه اخبار باشد نظير باب اجماع كه عند الشيعة به مناط كشف از رأى معصوم حجّت است و در حقيقت نفس اجماع طريقى است بسوى كشف رأى امام و آنكه ارزش دارد رأى امام ( ع ) است كه منكشف ناميده مىشود و در بعض موارد از نفس دليل استفاده مىكنيم كه معيار اخبار است نه عقيده آن هم اخبار از واقع بايد باشد نه اخبار از عقيده .\r\nمثلا در باب دعاوى اگر آقاى قاضى از طريقى غير از اخبار عقيدهء شخصى را بدست آورد كه وى معتقد است كه فلان مال ملك او است به اين مقدار كافى نيست كه قاضى بتواند اقدامى انجام دهد و اين مال را به مدعى بدهد بلكه بايد آن شخص در محكمه اخبار نمايد آن هم نه اخبار از عقيده كه بگويد : به عقيدهء من خانه مال من است بلكه اخبار از واقع يعنى صريحا و مستقيما بگويد : الدار لي يعنى خانه مال من است تا حاكم شرع مطلب را تعقيب كند .\r\nو در بعض موارد از ادلّهء باب مستفاد است كه معيار اخبار است يعنى بايد به زبان بياورد و خبر دهد منتها لازم نيست كه حتما اخبار از واقع باشد بلكه اخبار از عقيده هم كافى است مثلا در باب شهادت اگر قاضى از راهى غير از شهادت عقيدهء دو شاهد عادل را راجع به مالى بدست آورد كافى نيست كه حكم كند به اينكه فلان مال مثلا ملك زيد است بلكه بايد شاهدين بيايند و در محكمه شهادت دهند تا بتوان ترتيب اثر داد ولى در مقام شهادت مىتوانند بگويند : ما شهادت مىدهيم كه دار مال زيد است [ اخبار از واقع 
  ] و يا بگويند :\r\nما معتقديم كه منزل ملك زيد است [ اخبار از عقيده 
  ] هركدام كه باشد كفايت مىكند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nو در بعض موارد هم امر بر انسان مشتبه مىشود و از لسان دليل نمىتواند بفهمد كه آيا معيار عقيده است يا اخبار مدخليت دارد ؟ مثلا در باب تعديل و تفسيق رجاليّين مىبينيم كه بزرگان رجال از قبيل علامه - شيخ طوسى - نجاشى - كشى در كتب رجال خود اشخاص را تزكيه نموده و خبر از عدالت آنها داده‌اند و اشخاصى را جرح نموده و از فسق آنها پرده برداشته‌اند ولى نمىدانيم كه معيار عقيدهء آنها است كه از هر راهى اعتقاد اين رجاليين عظيم الشأن را راجع به فلان راوى بدست آورديم كفايت مىكند يا اخبار موضوعيت دارد پس به نوشتار اعتنائى نيست به كشف عقيده از راه الهام و اشاره اعتنائى نيست و . . .\r\nيا مثلا در باب اقتداء العدلين به يك امام جماعت مىگوئيم :\r\nبلااشكال اين دو عادل معتقد به عدالت امام جماعت هستند كه به وى اقتدا كرده‌اند و گرنه اقتدا نمىكردند پس از راه عمل آنها عقيدهء آنها را كشف كرديم ولى نمىدانيم كه آيا در اين باب عقيده ملاك است ؟\r\nيا اخبار ملاك است پس اگر دو عادل خبر دادند به عدالت امام جماعت براى ما ارزش دارد و الّا فلا حال در اين‌گونه موارد كه امر بر ما مشتبه است چه كنيم ؟\r\nاگر معيار عقيده باشد پس از راه نوشته‌هاى علماء رجال هم عقيدهء آنها را بدست مىآوريم و نيز از راه اقتداء العدلين هم عقيده بدست مىآيد و كافى است .\r\nولى اگر معيار اخبار باشد اين‌ها كفايت نمىكند ؟ لا يبعد بگوئيم :\r\nسيرهء مستمرهء فقهاء خصوصا و مسلمين عموما بر اين جارى شده كه در اين‌گونه موارد عقيده را كافى مىدانند مثلا فقهاء عظام در طول تاريخ به مكتوبات رجاليين مراجعه كرده و با كشف عقيدهء آنها پيش مىرود و نيز مسلمين در مقام كشف عدالت امام جماعت به اقتداء العدلين\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nقناعت مىكنند و . . . و سيره ارزش دارد .\r\nهذا تمام الكلام پيرامون شعب چهارگانه اصالة الصحة در فعل نفس با شرائط ارزش دارد .\r\nاصالة الصحة در فعل غير با شرائط ارزش دارد .\r\nاصالة الصحة در اقوال چهار مرحله پيدا كرد در سه مرحله ارزش وارد در مرحله چهارم خير .\r\nو اصالة الصحة در اعتقادات هم دو مرحله داشت كه در مرحله اوّل جارى و در مرحله دوّم غير جارى بود .\r\nپايان مقام اول يا تعارض استصحاب با قاعده يد - با بينه - با قاعده فراغ و تجاوز با اصالة الصحة در فعل غير .\r\n\r\nمقام ثانى تعارض استصحاب با قرعه\r\nمقام اول از مقامات ثلاثه مورد بحث پيرامون تعارض استصحاب با امورى بود كه تفصيلا گفته آمد .\r\nمقام دوّم از سه مقام مذكور در رابطه با تعارض استصحاب با قانون قرعه است فرض كنيد مايعى است در خارج كه سابقا خمر بوده يا حرام بوده يا نجس بوده يا ملك غير بوده و . . . و الآن شك در بقاء خمريت و حرمت و نجاست و . . .\r\nداريم در اينجا از طرفى استصحاب بقاء خمريت و حرمت و نجاست جارى است و از طرفى به قيد قرعه خليّت و حليت و طهارت و . . . تعيين شده كه نتيجهء قرعه با استصحاب متناقضند و در اين‌گونه موارد تعارض پيش مىآيد حال كدام مقدم است ؟ استصحاب ؟ يا قاعدهء قرعه ؟\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمقدمه :\r\nاصل مشروعيت قرعه در اسلام جاى كمترين ترديدى نيست و اسناد فراوانى دارد : امّا از لحاظ اجماع : بقول مرحوم آشتيانى در بحر الفوائد :\r\nامّا اصل مشروعية القرعة فهو مما لا خلاف فيه بين المسلمين بل اجماعهم عليه بحيث لا يرتاب فيه ذو مسكة و يكفى فى القطع بتحقق الاجماع ملاحظة الاجماعات المتواترة المنقولة فى ذلك من زمان الشيخين الى زماننا هذا كما هو واضح لمن راجع الى كلماتهم بل يمكن دعوى الضرورة الفقهائية عليه .\r\nو امّا از لحاظ قرآنى : در قرآن در دو قضيه جريان قرعه مطرح شده :\r\n1 - در بيان احوالات يونس پيامبر ( ع ) : فساهم فكان من المدحضين اى فقارع فصار من المغلوبين بالقرعة ، روى ان يونس لمّا اوعد قومه بالعذاب خرج من بينهم قبل ان يامره اللّه فركب فى السفينة فوقفت السفينة فقالوا عبد آبق من مولاه فاقرعوا فخرجت القرعة على يونس فرموه و رمى بنفسه فى الماء فالتقمه الحوت . . .\r\nممكن است كسى بگويد : اين مربوط به شرايع سالفه است و دليل بر مشروعيت در اسلام نمىشود ولى جوابش اينست كه : و قد ورد فى بعض الاخبار احتجاج الامام ( ع ) على مشروعية القرعة بالآية و ذيلا در نقل روايات خواهد آمد .\r\n2 - در بيان احوالات مريم ( ع ) : و ما كنت لديهم اذ يلقون اقلامهم ايهم يكفل مريم . . .\r\nو امّا از لحاظ تاريخى : جريان حضرت عبد الله پدر بزرگوار پيامبر اسلام معروف است و در كتب سير و تراجم آمده كه تا صد شتر قرعه زدند و به صد كه رسيد قرعه بنام شتران درآمده آنها را قربانى كردند و از لحاظ بناء عقلاء هم فى الجملة ملاحظه مىكنيم كه عقلاء عالم در تعيين نوبت‌ها و . . . از قرعه\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمدد مىگيرند و از لحاظ سند روائى هم بقول مرحوم آشتيانى : فقد بلغت حدّ التواتر و ما بعضى را مىآوريم : ما رواه الصدوق فى الفقيه و الشيخ فى التهذيب عن محمد بن حكم قال : سألت ابا الحسن موسى ( ع ) عن القرعة فى اى شىء ؟\r\nفقال ( ع ) : كل مجهول ففيه القرعة فقلت له : انّ القرعة تخطئ و تصيب فقال كل ما حكم الله تعالى به فليس بمخطئ .\r\nمرسلة الفقيه عن الصادق ( ع ) : ما تقارع قوم ففوضوا امر هم الى الله تعالى الّا ما خرج سهم الحق و قال اى فقيه اعدل من القرعة اذا فوض امره الى الله تعالى أ ليس الله تعالى يقول فساهم فكان من المدحضين . و روايات ديگرى كه در باب موجود است .\r\nحاصل اينكه : اصل مشروعيت قرعه در اسلام جاى بحث نيست حتى صار مثلا : القرعة لكل امر مشكل .\r\nو اما از لحاظ كميت و كيفيت مباحث فراوانى در اين رابطه مطرح است كه مرحوم آشتيانى در بحر الفوائد آورده و آنچه در متن رسائل آمده سه نكته است كه ما به شرح و بسط همانها قناعت مىكنيم :\r\n\r\nنكته اول :\r\nقوله : و مجمل القول :\r\nبالاجماع و بالاتفاق قرعه تنها در موضوعات و شبهات موضوعيه از قبيل دوران بين خمريت و خليت فلان مايع و . . . جارى مىشود انّما الكلام در اينست كه آيا اخبار و ادلّه قرعه هم مختص به شبهات موضوعيه است و از اوّل غير از اين مورد را شامل نيست ؟ يا ادلّه فى نفسها تعميم داشته و شبهات حكميه را هم مىگيرند ولى به بركت اجماع كه يك دليل خارجى است تخصيص خورده و به موضوعات مختص شده‌اند ؟ دو نظريه مطرح است : مشهور طرفدار قول اول هستند و مىگويند ادلّه قرعه از اول احكام را شامل نيست و در شك در حليت\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nو حرمت شرب توتون مثلا جاى قرعه نيست .\r\nو از فرمايشات مرحوم شيخ استفاده مىشود كه عموميت دارد و ظاهر اخبار باب هم همين را تاييد مىكند\r\n\r\nنكته دوم :\r\nقوله : فلا بدّ :\r\nدر مورد تعارض قرعه با هريك از اصول عمليه اربعه : اگر استصحاب با قاعدهء قرعه تعارض كردند [ همانند مثالى كه در اول بحث ذكر شد 
  ] كدام مقدم است ؟ و نوع تقديم چگونه است ؟\r\nمرحوم شيخ طبق نظر خودشان مىگويند : استصحاب مقدم مىشود آن هم از باب تخصيص زيرا كه ادلّهء قرعه عموميت دارند موارد شبهه موضوعيه و حكميه را شامل مىشوند و نيز مواردى را كه شك حالت سابقه داشته باشد يا خير شاملند .\r\nولى ادلّه استصحاب مخصوص شبهاتى است كه حالت سابقه داشته باشند و لذا نسبت ميان دو دسته از ادلّه اعم و اخص مطلق است و قانون اينست كه يقدم الخاص على العام و در نتيجه مواردى كه شك ما حالت سابقه ندارد مخصوص قرعه و مواردى كه حالت سابقه دارد مخصوص استصحاب خواهد بود .\r\nولى بر مبناى ديگر كه از اوّل اخبار قرعه را مخصوص به موضوعات مىداند بايد گفت نسبت بينهما عموم و خصوص من وجه است ولى درعين‌حال در ماده اجتماع استصحاب مقدم است : ماده افتراق ادله قرعه عبارتست از شبهات موضوعيه‌اى كه شك در آنها حالت سابقه ندارد ماده افتراق ادلّه استصحاب عبارتست از شبهات حكميه‌اى كه حالت سابقه يقينى دارند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nماده اجتماع هم شبهه موضوعيه‌ايست كه حالت سابقه دارد مثل استصحاب خمريت و . . . كه در مورد فلان مايع خارجى كه قبلا خمر بوده قرعه زديم بنام خليت درآمد ولى استصحاب حكم به خمريت مىكند در اين مورد تعارض مىكنند ولى به جهاتى استصحاب مقدم است :\r\n1 - چون مورد ادلّه استصحاب شبهات موضوعيه است اگر در اين مورد هم استصحاب مقدم نشود خروج مورد لازم مىآيد و هو قبيح مستهجن .\r\n2 - عامين من وجهى كه بكى قليل الافراد و ديگرى كثير الافراد باشد در ماده اجتماع بايد از خير كثير الافراد گذشت و آن قانون قرعه است نه استصحاب و جهات ديگرى كه ممكن است داشته باشد .\r\nو امّا اگر قانون قرعه با اصالة التخيير معارضه كردن كدام مقدم است ؟\r\nاز چه بابى ؟\r\nمثال : نسبت به فلان مايع خارجى نمىدانيم كه آيا قسم بر شرب آن واقع شده حتى يجب شربه يا بر ترك شرب واقع شده حتى يحرم الشرب ؟\r\nدوران بين محذورين است و شبههء موضوعيه آمديم و قرعه زديم و يك طرف را معين كرد در اينجا از طرفى به حكم عقل در دوران بين محذورين جاى تعيين نيست بلكه جاى تخيير است و از طرفى هم به حكم قرعه يك طرف معين شده و اين دو متعارضند .\r\nمرحوم شيخ مىفرمايند : قرعه مقدم است آن هم از باب ورود يعنى قرعه بر اصالة التخيير وارد مىشود زيرا كه موضوع اين اصل عبارتست از تحيّر و تردّد بين المحذورين و به قيد قرعه يك طرف معين شده و خودبخود تحيّر از بين مىرود و معناى ورود هم همين است كه دليل وارد موضوع دليل مورود را وجدانا نابود مىسازد .\r\nو امّا اگر قرعه با اصل برائت تعارض كردند كدام مقدم است ؟ از چه بابى ؟\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمثال : مايعى است در خارج كه ابتدا به ساكن در آن شك كرديم كه آيا حلال است يا حرام ؟ از طرفى اصل برائت و اباحه مىگويد : عند الشك در اصل تكليف اصل برائت جارى كن و بگو ان‌شاءالله حلال است و مرتكب شد از طرف ديگر قرعه زديم و به نام حرمت در آمد و در نتيجه اصل برائت و قرعه متنافى شدند مرحوم شيخ مىفرمايد : برائت دو شعبه دارد :\r\n1 - برائت عقليه\r\n2 - برائت شرعيه\r\nبرائت عقليه عبارتست از برائتى كه عقل بدان حاكم است و موضوع اين حكم عقلى عبارتست از عدم البيان كه عقل مىگويد : عقاب بدون بيان قبيح است و ويژگى آن اينست كه عقل فقط اين معنا را ادراك مىكند و بر ترخيص و رفع المنع دلالت مىكند و امّا مشروع نيست و جعل حكم نمىكند .\r\nبرائت شرعيه آن برائتى است كه حاكم به او شرع است و موضوعش عبارتست از شك در اصل تكليف و ويژگى آن اينست كه مبين حكم شرعى و در مقام جعل يك حكم شرعى ظاهرى به حليت و اباحه است . حال قاعدهء قرعه نسبت به برائت عقليه وارد است چون موضوع آن عدم البيان است و قرعه كه آمد بيانيت دارد و اذا جاء البيان ارتفع عدم البيان ولى نسبت به برائت شرعيه حاكم است زيرا كه با قرعه زدن هم وجدانا شك و عدم العلم نابود نمىشود آرى از آنجا كه شارع قرعه را حجت كرده و آن را نازل به منزلهء علم قرار داده لذا با آمدن قرعه گويا براى ما علم حاصل شده و شكى نداريم پس تنزيلا و تعبدا شك مرتفع مىشود و هذا معنى الورود .\r\nو امّا اگر قرعه با اصالة الاحتياط تعارض كردند كدام مقدم است ؟\r\nاز چه باب ؟\r\nمثال : مولى فرموده : اكرم زيدا ولى ما مىدانيم مراد زيد فرزند بكر است ؟\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nيا زيد بن خالد ؟ در اينجا دوران بين المتباينين است يا نمىدانيم ده درهم بدهكار هستيم يا دوازده درهم كه دوران بين اقل و اكثر است حال در هر دو مورد اصالة الاحتياط مىگويد بايد در اولى جمع بينهما بكنى و در دومى اكثر را بياورى ولى به قيد قرعه زيد بن خالد مثلا معين شده و يا اقل معين شده نه اكثر كه در نتيجه قرعه با اصل احتياط تنافى پيدا كرده است .\r\nمرحوم شيخ مىفرمايد : اصالة الاحتياط نيز دو شعبه دارد : 1 - عقلى 2 - شرعى\r\nموضوع اصالة الاحتياط عقلى احتمال عقاب است كه عقل بدنبال آن مىگويد : دفع عقاب محتمل واجب است و موضوع احتياط شرعى شك در مكلف به است كه اخبار و روايات حكم به احتياط كرده حال قرعه نسبت به احتياط عقلى ورود دارد چون با آمدن قرعه و تعيين يك طرف نسبت به جانب ديگر يقينا احتمال عقاب منتفى است و احتياط عقلى موضوع ندارد و هذا معنى الورود ولى نسبت به احتياط شرعى حكومت دارد چون با آمدن قرعه هم شك وجدانا نمىرود ولى تنزيلا و تعبدا مىرود و گويا شكى نيست .\r\n\r\nنكته سوم :\r\nقوله : لكن :\r\nگويا كسى مىگويد : اگر قرعه اين‌قدر مهم است پس چرا در موارد شك در تكليف از قرعه استفاده نمىشود بجاى برائت ؟ يا در شك در مكلف به چرا بجاى احتياط قرعه نمىزنيد ؟ و . . . جوابش اينست كه عمومات قرعه در اثر اعراض اصحاب از آنها موهون شده و قابل تمسك به اصالة العموم نيست و تنها نسبت به موارد نادرى كه عمل الاصحاب طبق آن باشد ضعف عمومات جبران شده و قابل تمسك مىشود كه آن هم در سرتاسر فقه انگشت‌شمار است و نسبت به ساير موارد از اصول عمليه مذكور استفاده مىكنيم نه از قرعه چون چيزى كه مانع\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاز آنها باشد و بر آنها وارد يا حاكم شود نيست .\r\nالبته به همان بيان كه اخبار استصحاب اخص شد و بر ادله قرعه مقدم شد همان بيان نسبت به ادلّه ساير اصول هم جارى مىشود كه مثلا دليل اصل برائت اخص مطلق است و دليل قرعه اعم مطلق و يقدم الخاص على العام .\r\nامّا چرا مرحوم شيخ در اين موارد سخن از تخصيص مطرح نكرده بلكه جريان ورود و حكومت را پيش كشيدند بايد از خود ايشان پرسيد .\r\n\r\nمقام سوم تعارض اصول عمليه اربعه با يكديگر\r\nمقام سوم و آخرين مقام بحث در باب استصحاب پيرامون تعارض اصول عمليهء اربعه با يكديگر است و منظور از تعارض اعم از تعارض حقيقى و تقابل صورى است پس ورود و حكومت را هم شامل است و در اين رابطه چند بحث قابل طرح است :\r\n\r\n1 - تعارض اصول ثلاثهء عمليه غير از استصحاب\r\nيعنى برائت و احتياط و تخيير با يكديگر : در اين قسمت بايد گفت : اين اصول با يكديگر هيچ‌گاه تعارض نمىكنند چون هيچ‌گاه در موردى باهم جمع نمىشوند تا تعارض پيش آيد بلكه هركدام موضوع مستقل و مجراى جداگانه‌اى دارند مثلا مجراى اصل برائت ، شبهات بدويه و شك در اصل تكليف الزامى است و در اينجا اصل احتياط و تخيير حتما جارى نيست فلا تعارض و مجراى اصل احتياط ، شبهات مقرونه به علم اجمالى و شك در مكلف به با امكان احتياط است و در چنين موردى قطعا جاى برائت و تخيير نيست و مجراى اصل تخيير هم موارد دوران بين\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nالمحذورين است كه بلا اشكال جاى احتياط و برائت نيست در نتيجه اين اصول ثلاث با يكديگر تعارض نمىكنند .\r\n\r\n2 - تعارض استصحاب با هريك از اين اصول ثلاثه :\r\nاز آنجا كه نسبت ميان استصحاب با هريك از اين از اصول سه‌گانهء مذكور [ برائت - احتياط - تخيير 
  ] از نسب اربع عموم و خصوص من وجه است لذا در مادّه اجتماع با يكديگر اجتماع كرده و اگر دو نتيجه متنافى داشته باشند با يكديگر تعارض مىكنند و جاى اين بحث وجود دارد كه تفصيلا خواهد آمد .\r\n\r\n3 - تعارض استصحاب با استصحاب ديگر كه هدف اصلى و مسئله مهم همين بحث است كما سيأتى ،\r\nفعلا بحث ما راجع به مقام ثانى يعنى تعارض استصحاب با سه اصل مذكور است و در آن سه بحث داريم .\r\n1 - تعارض استصحاب با اصل برائت .\r\n2 - تعارض استصحاب با اصالة الاحتياط و الاشتغال .\r\n3 - تعارض استصحاب با اصالة التخيير .\r\n\r\nمبحث اوّل : اگر استصحاب با اصل برائت تعارض كردند كدام مقدم است ؟\r\nنسبت بينهما عموم من وجه است يعنى ماده اجتماع و افتراق دارند امّا ماده افتراق از ناحيه اصل برائت عبارتست از موارد شك در اصل تكليف بدون اينكه حالت سابقه‌اى در كار باشد و ماده افتراق استصحاب موارد شك در مكلف و دوران بين المحذورين با وجود يقين سابق است و مادّه اجتماع عبارتست از شك در اصل تكليف با وجود حالت سابقه مثلا عصير عنبى قبل از غليان هم پاك و هم حلال است واقعا و بعد از غليان و قبل از ذهاب ثلثين عند المشهور هم نجس و هم حرام مىشود واقعا و پس از ذهاب ثلثين بالنار هم قطعا پاك و حلال واقعى مىشود ولى بعد از ذهاب ثلثين با هواء [ يعنى به غير آتش مثلا در اثر تابش آفتاب و . . . 
  ] شك مىكنيم كه آيا حلال و طاهر است يا حرام و نجس ؟\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nدر اينجا مجراى هر دو اصل موجود است يعنى به ملاحظهء حالت سابقه كه قبل از ذهاب ثلثين يقين به حرمت و نجاست داشتيم الآن مجراى استصحاب است و نتيجهء آن حرمت و نجاست ظاهرى است و به ملاحظهء مجرّد شك در حليت و حرمت ، طهارت و نجاست ، رخصت و منع مجراى اصل برائت و حليت و طهارت است كه نتيجه‌اش دقيقا ضد نتيجه استصحاب است و در چنين موردى اين دو اصل تعارض مىكنند حال بايد ديد كدام مقدم است ؟\r\nآيا استصحاب مقدم مىشود و در نتيجه عصير عنبى مذكور محكوم به حرمت و نجاست است ؟ يا اصل برائت مقدم شده و نتيجه‌اش حليت و طهارت عصير مذكور است ؟ و يا اصلين تعارضا و تساقطا و به قواعد ديگر بايد مراجعه شود ؟\r\nامّا تقدم برائت بر استصحاب باطل است چون استصحاب برفرض اصل بودن از اصول محرزه است و برائت از اصول غير محرزه .\r\nو در تنبيه ششم از تنبيهات دانستيم كه اصل محرز مقدم است و دقيقا به همين دليل جاى تعارض و تساقط هم نيست چون اصل محرز از لحاظ رتبه مقدم است و در عرض هم نيستند تا تعارض كنند و لذا باقى مىماند احتمال اول و آن تقدم استصحاب بر برائت است و گويا در اصل تقدم بحثى نيست .\r\nو لذا جناب شيخ اعظم ره متعرض نشده .\r\nانما الكلام در كيفيت تقديم است : آيا تقدم استصحاب بر برائت از باب ورود است ؟ يا از باب حكومت است ؟ يا از باب تخصيص ؟\r\nامّا احتمال تخصيص منتفى است زيرا همان گونه كه در صدر اين مقام گفته آمد برائت و استصحاب عامين من وجه مىباشند نه عام و خاص مطلق و لذا باقى مىماند دو احتمال .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n1 - ورود\r\n2 - حكومت و هركدام قائل دارد بايد ديد كدام حق است ؟ بطور كلى برائت دو شعبه دارد :\r\n1 - برائت عقليه كه موضوعش عدم البيان است .\r\n2 - برائت شرعيه كه موضوعش عدم العلم يا شك يا جهل بسيط است و هركدام حسابى دارد :\r\nامّا نسبت به برائت عقليه : استصحاب برآن وارد است و ورود عبارتست از اينكه احد الدليلين [ وارد 
  ] موضوع دليل ديگر را [ مورود 
  ] وجدانا و حقيقتا نابود سازد و مرتفع كند و استصحاب نسبت به برائت عقلى همين نقش را بازى مىكنند زيرا كه چنان كه ذكر شده موضوع برائت عقلى عدم البيان است و لا ريب در اينكه استصحاب بيان شرعى است و اذا جاء البيان ارتفع عدم البيان منتها بيان دو گونه است :\r\n1 - بيان واقعى\r\n2 - بيان ظاهرى و استصحاب از قسم دوم است .\r\nو امّا نسبت به برائت شرعيه : برائتى كه از شريعت و به بركت اخبار دانسته مىشود باز لسان اخبار دو دسته است :\r\nلسان برخى از روايات همان لسان حكم عقل است و تاكيد مىكند حكم عقل را و صرفا در مقام بيان رخصت و رفع المنع است و در مقام جعل حكم ظاهرى اباحه و حليت نيست مانند رفع ما لا يعلمون كه هدف رفع العقاب است ، الناس فى سعة ما لم يعلموا كه هدف ايجاد توسعه و آزادى است و . . . نسبت به اين دسته باز دليل استصحاب وارد است و موضوع اين‌ها را كه عدم البيان است مرتفع مىسازد .\r\n2 - برخى از روايات در مقام انشاء يك حكم شرعى ظاهرى است\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nو حليت و طهارت شرعيهء ظاهريه را اثبات مىكنند از قبيل كل شىء مطلق حتى يرد فيه نهى ، كل شىء حلال حتى تعرف انه حرام ، كل شىء طاهر حتى تعلم انه قذر و . . . سخن در اينست كه آيا استصحاب بر برائت شرعيهء مستفاد از اين اخبار وارد است ؟ يا حاكم ؟ عدّه‌اى طرفدار ورود هستند و براى اثبات آن چند دليل آورده‌اند كه نقل و نقد مىكنيم .\r\nو قبل از آن اشاره مىكنيم به اينكه : ما به پيروى از جناب شيخ اعظم بحث را در شبهه تحريميه تعقيب مىكنيم ولى شبهه وجوبيه هم از همين قرار است .\r\nو نيز در موارد شبهات تحريميه هم بحث را با حديث كل شىء مطلق دنبال مىكنيم و شما با مقايسه مىتوانيد در حديث كل شىء حلال و كل شىء طاهر نيز اين مطالب را پياده كنيد و تفاوتى ميان آنها نيست با حفظ اين مقدّمه مىگوئيم :\r\nدليل اوّل : اخبار برائت عموما مغيا به غايتى هستند از قبيل ورود النهى ، معرفة الحرام ، معرفة القذارة و معناى كل شىء مطلق اين است كه كلّ شىء مشكوك الرخصة و المنع و الاباحة و الحرمة مطلق اى مرخص فيه و مباح حتى يرد فيه نهى مفهومش اينست كه فاذا ورد فيه نهى فلا رخصة و الاطلاق و الاباحة به حكم اين حديث حليت مغيا به غايت ورود نهى است آن هم با تنوين نكره آمده كه معنايش اينست كه در آن شىء مشكوك يك نهى فى الجمله‌اى وارد شده باشد و فرض اينست كه در ما نحن فيه نسبت به عصير عنبى كه شيئى مشكوك است نهى فى الجملة يعنى و لو به اعتبار زمان سابق كه زمان يقين باشد وارد شده .\r\nدر نتيجه بايد گفت كه در مورد استصحاب غايت كه ورود نهى باشد حاصل شده در نتيجه جاى مغيا يعنى كل شىء مطلق نيست و در نتيجه جاى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبرائت نيست و هذا معنى الورود كه با آمدن استصحاب ، برائت موضوع ندارد .\r\nجواب ما : شما به مفاد حديث توجه نكرديد زيرا مفاد كل شىء مطلق اينست كه كل شىء شك فى حليته و حرمته فهو مطلق اى مباح حتى يرد فيه اى فى ذلك الشّيء المشكوك بما هو مشكوك نهى ، و در ما نحن فيه نسبت به شىء مشكوك بما هو مشكوك يعنى عصير عنبى بعد از ذهاب ثلثين بالهواء كه نهيى وارد نشده و الّا جاى شك نبود آرى نسبت به عصير عنبى قبل از ذهاب ثلثين نهى وجدانى بود نه نسبت به بعد از ذهاب ثلثين بنابراين آن زمانى كه نهى وارد شده بود كه جاى برائت نبود و الآن كه جاى برائت است نهيى در كار نيست فما قصد لم يقع و ما وقع لم يقصد ، فاين حصول الغاية ؟ و اين انتفاء المغيّا ؟ نه غايت حاصل شده نه مغيا منتفى شده و نه برائت بىموضوع شده فلا وجه للورود .\r\nدليل دوم :\r\nقوله : كما انّ :\r\nمقدمه : در باب اوامر و نواهى مىخوانيم : گاهى امر مولى به يك امر جزئى و شخصى خارجى تعلق مىگيرد مثل اكرم زيدا در اينجا اگر همان عمل معين مقدور مكلف باشد امر صحيح و حسن است و گرنه قبيح خواهد بود چون تكليف بما لا يطاق است و گاهى امر مولى به كلى و طبيعت تعلق مىگيرد آن هم نه طبيعت من حيث هى كه يك مفهوم ذهنى است و بدين عنوان قطعا متعلق تكليف نخواهد بود چون ظرف امتثال تكاليف خارج است و گاهى طبيعت به ملاحظه افراد متعلق امر مىشود در اين فرض هم اگر چنانچه كل فرد من افراد الطبيعة مقدور مكلف باشد و مولى به كلى و طبيعت امر كند از قبيل صلّ ، اكرم العالم و . . .\r\nالبته به حكم عقل انسان ميان افراد و مصاديق طبيعت مخير است و هر\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nفرد را كه امتثال كرد طبيعت برآن منطبق شده و امتثال حاصل مىشود و بقول اصوليين الانطباق قهرى و الاجزاء عقلى و اگر هيچ فردى از افراد طبيعت قابل امتثال نباشد امر به طبيعت عبث و محال و تكليف به غير مقدور است و اگر تنها يك فرد از افراد آن مقدور باشد امر به كلى به لحاظ همان فرد صحيح است و معينا بايد در همان فرد امتثال شود و همين مطالب در باب نواهى هم مىآيد كه به جزئى تعلق بگيرد يا به كلى و . . .\r\nبا حفظ اين مقدمه مستدل مىگويد : عصير عنبى بعد از غليان يك كلى است كه داراى دو فرد است يكى قبل از ذهاب ثلثين و ديگرى بعد از ذهاب ثلثين بالهواء حال يك فرد از كلى كه عصير عنبى قبل از ذهاب دو ثلث باشد شرعا منهى عنه و محكوم به حرمت و نجاست است و همين‌كه يك فرد چنين شد صدق مىكند كه كلى عصير عنبى بعد از غليان محكوم به حرمت و نجاست است آنگاه كلى و طبيعت بر فرد ديگر هم كه صادق است پس نتيجه مىگيريم كه فرد ديگر هم كه بعد از ذهاب دو ثلث با هواء باشد محكوم به نجاست و حرمت است در نتيجه غايت كه ورود نهى باشد حاصل شده پس جاى مغيا نيست پس جاى برائت نيست و هذا هو معنى الورود .\r\nجواب ما : به صرف اينكه يك فرد يا صنف يك كلى و طبيعت روى حكمتى محكوم به حكمى شد و بعد هم كلى برآن صادق بود دليل آن نيست كه فرد يا صنف ديگر كه داراى ويژگيهاى ديگرى است آن هم محكوم به اين حكم باشد بلكه لكل فرد حكمه و لكل صنف حكمه و الّا اگر اين حرف را بزنيم لازمه‌اش اينست كه در همهء كليات و طبايع با افراد و مصاديق آنها همين حرف را بزنيم يعنى بگوئيم به صرف اينكه بعض افراد كلى بما لها من الخصوصيات داراى حكمى شد بايد ساير افراد آن هم كذلك يعنى داراى همان حكم باشند فى المثل مايع يك عنوان كلى است كه يك فرد آن خمر است و روى\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nمفاسدى كه دارد تحريم شده پس ما حكم حرمت را به ساير افراد مايع هم كه مشكوك الحرمة هستند بايد سرايت دهيم و لا يلتزم به احد .\r\nيا مثلا لحم يك عنوان كلى است و يك فرد آن لحم ميته است كه براساس مفاسدى تحريم شده و فرد ديگر آن لحم الحمير است كه مشكوك الحرمة است حال به صرف اينكه يك فرد لحم تحريم شده ما بيائيم حكم را به ساير افراد سرايت داده و بگوئيم مطلق اللحم حرام است الّا ما خرج بالدليل و لا يلتزم به احد پس بيان دوم شما تالى فاسدى دارد كه خود شما به آن ملتزم نيستيد و اصولا معقول نيست .\r\nقوله : و الفرق :\r\nاگر مستدل به ما اعتراض كند و بگويد قياس مع الفارق است بيان ذلك :\r\nگاهى افراد يك كلى از لحاظ ذات و ماهيت متفاوت هستند مثل خمر و مايع ديگر ، لحم ميته و لحم حمير و . . . و گاهى ماهيتا متحد و به لحاظ حالات و ازمنه متفاوت هستند مثل عصير عنبى كه يك ماهيت است ولى به لحاظ قبل از ذهاب ثلثين حرام و نجس است و به لحاظ بعد از ذهاب ثلثين محل بحث است حال ما در امثال عصير عنبى آن حرف را مىزنيم نه در امثال مايع و لحم و . . . فالقياس مع الفارق ، ما در جواب خواهيم گفت : فرق‌گذارى زياده‌گوئى است زيرا كه عقلا فرقى ميان افراد و مصاديق نيست و حكم مذكور اگر صحيح باشد بايد ميان همهء كليات و مصاديق جارى و سارى باشد .\r\nقوله : و لهذا :\r\nشاهد بر اينكه ورود نهى از بعض افراد باعث نمىشود كه فرد ديگر همان حكم را داشته باشد اينست كه اگر در همان عصير عنبى بعد از ذهاب ثلثين بالهواء كسى استصحاب را جارى نكند و اصولا منكر استصحاب باشد بلا اشكال برائتى مىشود و حال آنكه لو كان النهى عنه فى حال كافيا فى النهى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nعنه فى حال آخر لكان ممنوعا و لو مع عدم القول باعتبار الاستصحاب .\r\nدليل سوم :\r\nقوله : و يتلوه :\r\nاخبار حليت و برائت مغيا است به اينكه حتى يرد فيه نهى ، و نهى بر دو قسم است 1 - واقعى كه بر ذات و طبيعت من حيث هى تعلق مىگيرد مثل لا تغصب و لا تشرب الخمر و . . .\r\n2 - ظاهرى كه بر شيئى مجهول الحكم بما هو مشكوك تعلق مىگيرد مثل نهى استصحابى حال در مسئله عصير عنبى بعد از ذهاب ثلثين بالهواء نهى استصحابى داريم پس غايت حاصل شده جاى مغيا نيست پس برائت موضوع ندارد و هذا هو معنى الورود .\r\nجواب ما : اوّلا متبادر به ذهن از غايت يعنى حتى يرد فيه نهى ، نهى واقعى است نه ظاهرى به عبارت ديگر غايت ورود النهى من حيث عنوانه الخاص [ عنوان عصير عنبى مثلا 
  ] است نه من حيث إنّه مشكوك الحكم كه در ظاهر نهى داشته باشد بلكه يرد فيه يعنى در آن شىء يك نهيى وارد شود و در ما نحن فيه چنين نهيى وارد نشده پس غايت حاصل نشده پس مغيا منتفى نيست . . .\r\nو ثانيا اگر مراد از نهى اعم از ظاهرى و واقعى باشد مىگوئيم :\r\nهمان‌طورىكه اخبار برائت مغيا است همچنين اخبار استصحاب هم مغيا است به اينكه لا تنقض اليقين بالشك تا زمانى كه شك در بقاء باشد و يقين بر خلاف نيايد و وقتى آمد جاى استصحاب نيست آنگاه يقين دو قسم است .\r\n1 - يقين وجدانى\r\n2 - يقين تعبدى آنگاه اگر شما بگوئيد استصحاب وارد بر اصل برائت است و موجب مىشود كه غايت حاصل شود ما هم عكس آن را گرفته مىگوئيم به بركت اخبار رخصت كه ادلّه حجيت خبر واحد آنها را حجت\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمىكند ما يقين تعبدى به رخصت پيدا مىكنيم پس غايت استصحاب حاصل شده پس جاى استصحاب نيست پس همان‌طورىكه شما گفتيد اخبار برائت اختصاص دارند به موردى كه استصحاب نباشد ما هم مىگوئيم اخبار استصحاب اختصاص دارند به موردى كه برائت جارى نشود . پس وجهى براى ورود نيست ضمن اينكه با اين بيانات ورود اثبات نمىشود .\r\nقوله : فالاولى :\r\nادلّه قول به ورود همراه با جوابشان بيان شد و عقيدهء مرحوم شيخ اينست كه استصحاب بر اصل برائت حاكم است بيان ذلك :\r\n\r\nمقدّمه :\r\nحكومت عبارتست از اينكه احد الدليلين يعنى دليل حاكم تنزيلا و تعبدا موضوع دليل ديگر يعنى دليل محكوم را نابود سازد و به بيان بهتر دليل حاكم در عقد الوضع [ موضوع 
  ] يا عقد الحمل [ محمول 
  ] دليل محكوم تصرف نموده و دامنهء آن را قدرى گسترش داده و يا ضيق كند و از اين تعريف پيدا است كه حكومت دو شعبه دارد :\r\n1 - حكومت به نحو توسعه مانند اينكه دليل محكوم مىگويد :\r\nاكرم العلماء و دليل حاكم مىگويد : المتقى عالم يعنى شخص با تقوى اگرچه مكتب نرفته و تحصيلات كلاسيك نداشته باشد او را عالم حساب كن و احكام عالم را بر او مترتب ساز بدين‌وسيله دليل محكوم تفسير شده و دامنهء آن توسعه پيدا كرده و شامل متقى بىسواد هم مىشود .\r\n2 - و گاهى بر نحو تضييق است نظير اينكه دليل محكوم مىگويد :\r\nاذا شككت فابن على الاكثر كه موضوع آن شك است و انسان كثير الشك و غير او را شامل است ولى دليل حاكم مىگويد : لا شك لكثير الشك يعنى كثير الشك گويا شكى ندارد چون بر شك او اثرى مترتب نيست\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nو بدين‌وسيله موضوع دليل قبلى مضيق شده و به غير كثير الشك اختصاص مىيابد .\r\nبا عنايت به اين مقدمه مىگوئيم : در ما نحن فيه هر دو نوع حكومت قابل تصوير است و از عبارت شيخ ره نيز هر دو نوع استفاده مىشود :\r\nامّا حكومت بر نحو توسعه از قسمت اوّل كلام شيخ مستفاد است و آن اينكه : ادلّه و اخبار برائت مغيا به غايت حتى يرد فيه نهى است و ظاهرش هم خصوص نهى واقعى است ولى دليل الاستصحاب كه مىگويد لا تنقض اليقين بالشك مفادش اينست كه شك را ناديده بگير و چنين فرض كن كه يقين سابقت باقى است و يقين سابق به وجود نهى بود كه الآن هم آن را ابقاء كن و حكم به بقاء آن بكن بدين‌وسيله آن غايت حتى يرد فيه نهى تفسير مىشود و دلالت مىكند به اينكه مراد از نهى اعم از واقعى و ظاهرى است و نهى استصحابى يك نهى ظاهرى است پس تنزيلا غايت حاصل شده پس تنزيلا جاى مغيا نيست .\r\nو هذا معنى الحكومة نظير آنچه در لا صلاة الّا بطهور با ادلّه حجيت استصحاب است كه متبادر از لا صلاة الّا بطهور آنست كه طهور واقعى شرط است ولى دليل استصحاب مىگويد طهارت استصحابيه هم نازل منزلهء طهارت واقعيه است .\r\nو دامنه دليل اول را كه دليل الشرط باشد توسعه مىدهد و امّا حكومت بر نحو تضييق از قسمت پايانى عبارت مستفاد است .\r\nو مرحوم حاج آقا رضا همدانى هم از عبارت شيخ ره حكومت به همين معنا را فهميده و آن اينكه موضوع اخبار برائت شيئى مشكوك است ، كل شىء مطلق اى كل شىء مشكوك الرخصة و المنع فهو مطلق و استصحاب كه آمد تنزيلا و تعبدا شك را نابود مىسازد نه وجدانا چون استصحاب كه يقين‌آور\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nنيست ولى به بركت ادلّه حجيت نازل منزلهء يقين است پس گويا تعبدا يقين داريم پس جاى كل شىء مطلق يعنى برائت نيست و هذا معنى الحكومة .\r\nقوله : و لا فرق :\r\nدر رابطه با حكومت استصحاب بر اصل برائت فرق ما بين شبهات حكميه و موضوعيه نيست بلكه چه شبهه حكميه باشد نظير مثالى كه ذكر شد كه آيا عصير عنبى بعد از غليان و بعد از ذهاب ثلثين بالهوا پاك و حلال مىشود يا نجس و حرام است ؟ كه شبهه در حكم شرعى است و براى رفع شبهه بايد به شارع مراجعه كرد و چه شبههء موضوعيه باشد .\r\nنظير اينكه شك داريم در حليت و حرمت ، طهارت و نجاست ، رخصت و منع از شرب عصير عنبى و منشأ شك هم اينست كه نمىدانيم آيا ذهاب ثلثين شده يا خير ؟ كه در موضوع حكم شبهه داريم و براى رفع آن بايد به تقديرات ديگر مراجعه كنيم و ربطى به شارع بما هو شارع ندارد ولى در هر دو فرض استصحاب حاكم بر برائت است به ويژه در فرض دوّم كه شبهه موضوعيه باشد .\r\nو علّت اوضحيّت در اين فرض آنست كه شك ما در حليت و حرمت مسبب است از شك در ذهاب و عدم ذهاب ثلثين و استصحاب در ذهاب ثلثين جارى مىشود و حكم به عدم مىكند و خودبخود وضع حكم روشن مىشود و نيازى به برائت نيست آنگاه اصل سببى بر اصل مسببى حاكم است ، اصل موضوعى بر اصل حكمى حكومت دارد كما سيأتى .\r\nقوله : نعم :\r\nبا همهء اين‌ها كه به نظر مىرسد مطلب در شبهات موضوعيه اوضح باشد امّا يك مشكل اساسى در رابطه با بعض روايات برائت در خصوص شبهات موضوعيه وجود دارد كه جمعى نيز طبق آن فتوا داده‌اند .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nامّا روايت : موثقه مسعدة بن صدقه از امام صادق ( ع ) است كه حضرت فرموده :\r\n( كل شىء حلال حتى تعلم انه حرام بعينه فتدعه من قبل نفسك ) اين قسمت از حديث كه صدر آنست ظهور دارد بر اصل برائت كه هركجا شك در حليت و حرمت كردى بنا را بر حليت و برائت بگذار و ربطى به استصحاب و اصل ديگر ندارد سپس در ادامه حضرت براى اين كبراى كلى سه مثال آورده‌اند :\r\n1 - جامه‌اى كه خريدارى نموده و به تن كرده‌اى و احتمال مىدهى كه سرقت باشد پس استفاده از آن بر تو حرام باشد بنا را بر حليت و اباحهء تصرف بگذار و استفاده كن .\r\n2 - مملوكى را كه از بازار خريده‌اى و احتمال مىدهى كه وى حرّ است و به‌دروغ ادعاى عبد بودن كرده و خود را به شما فروخته يا ديگران او را مقهور و مجبور به اين كار كرده و يا فريبش داده و فروخته‌اند پس احتمال حرمت تصرف مىدهى ولى به اين احتمال اعتنا نكن بلكه بنا را بر حليت تصرف گذارده از وى استفاده كن .\r\n3 - خانمى را به عقد ازدواج خويش درآورده‌اى و الآن احتمال مىدهى كه او خواهر نسبى يا رضاعى تو باشد يا رضيعهء تو [ از شير تو استفاده كرده يعنى از شيرى كه همسرت از طريق آميزش تو با او پيدا كرده 
  ] باشد و به‌هرحال ازدواج تو با او حرام و استمتاع از وى حرام باشد ولى به اين شك اعتنا نكن بلكه اصالة الحلية جارى كن و مرتكب شو و . . . سپس حضرت ( ع ) ذيلا فرموده : [ اين‌ها كه گفتم چند مثال بود ولى بدان كه 
  ] الاشياء كلها على هذا [ يعنى همه چيز بدين منوال است 
  ] حتى يستبين لك غيره او تقوم به البينة ، اين بود اصل روايت ،\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nو امّا فتوى : جماعتى از قبيل علامه در تذكره و ديگران هم به حكم اين حديث در موارد مذكور كه عموما از شبهات موضوعيه هستند فتوى داده‌اند به اصالة الاباحة و گفته‌اند در موضوعات مشتبهه از اين اصل استفاده كنيد و امّا اشكال : در هريك از مثالهاى مذكور ما يك استصحاب موضوعى داريم كه با اصالة الاباحه متعارض است فى المثل در مثال اول شك در حليت و حرمت لبس الثوب داريم از طرفى مجراى اصالة الاباحة است ولى از طرفى هم يقينا يك زمانى اين جامه ملك من نبود و الآن شك دارم كه به ملك من درآمده يا نه ؟\r\nاستصحاب عدم تملك جارى مىشود و نتيجهء آن حرمت تصرف است و در مثال دوّم شك در حليت و حرمت تصرف در عبد دارم از طرفى اصالة الحلية جارى است و از طرفى اصالة الحرية [ و يا به تعبير بهتر اصل عدم تملك كه همان استصحاب باشد جارى است چون حريت حالت سابقه ندارد كه اصل حريت جارى شود 
  ] و نتيجه‌اش حرمت تصرف است .\r\nو در مثال سوم شك در حليت و حرمت استمتاع از مرئه مسبب است از شك در اينكه عقد ازدواجى كه بين اين مرد و آن زن منعقد شده آيا تأثير گذارده يا نه ؟ استصحاب عدم تاثير و عدم حصول علقهء زوجيت جارى مىشود حال اشكال اينست كه شما فرموديد : استصحاب بر برائت حاكم است به ويژهء در موضوعات و در تمامى اين موارد ما استصحاب و اصل موضوعى داريم مع‌ذلك علت چيست كه اصالة الاباحه مقدم شده نه استصحاب ؟ اين مشكل را چگونه حل مىكنيد ؟\r\nقوله : و لو اريد :\r\nبعضىها براى حلّ مشكل مذكور گفته‌اند حكم به حليت و اباحه در روايت در موارد مذكوره براساس اصالة الاباحة نيست بلكه براساس يك سلسله\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nاصول حكميه و موضوعيهء ديگرى است كه بر اين استصحابات موضوعيه تقدم دارند فى المثل در مثال اوّل شك داريم كه فروشندهء ثوب مالك بوده يا نه قاعدهء يد كه اماره ملكيت است جارى مىشود و از آنكه بگذريم قانون اصالة الصحة در فعل مسلم جارى مىشود و حكم به صحت بيع و حليت تصرف مىكند و در تنبيه ششم از تنبيهات اصالة الصحة گفته آمد كه اصالة الصحة بر استصحاب حكمى و موضوعى مقدم است .\r\nو در مثال دوّم هم كذلك يعنى حكم به حليت براساس اصالة الصحة در فعل بايع مسلمان است .\r\nو در مثال سوّم هم شك در حليت و حرمت استمتاع مسبب از شك در تأثير عقد و آن هم مسبب از شك در تحقق نسب و رضاع است و اصل عدم تحقق نسبت و رضاع جارى نموده بدنبال آن حكم به تأثير عقد نموده و بدنبال آن حليت مىآيد و اصل عدم تحقق نسب و رضاع بر اصل عدم تأثير عقد مقدم است .\r\nمرحوم شيخ مىفرمايد : اين جواب توجيه وجيهى است ولى خروج از ظاهر حديث است زيرا كه ظاهر الحديث اينست كه حكم به حليت و اباحه در موارد مذكور براساس اصالة الاباحه است نه اصول ديگر چون صدر حديث كبراى كلى را بيان كرد كه صددرصد منظور اصالة الحلية است و با كلمهء و ذلك شروع كرد به بيان مثالهائى براى همان كبراى كلى نه اينكه مثالها بريده از صدر و براساس اصول ديگر باشند پس اشكال به حال خود باقى است .\r\nقوله : و امّا استصحابها :\r\nتا به حال در رابطه با تعارض استصحاب با قاعده و اصل برائت بحث مىكرديم و امّا راجع به تعارض استصحاب التكليف با استصحاب برائت [ منظور از استصحاب برائت همان استصحاب برائت اصليه و ازليه يا عدم ازلى و اصلى است كه از ازل فلان امر واجب نبود الآن هم ان‌شاءالله واجب نيست ،\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nقبل الشرع واجب نبود يا حرام نبود الآن هم نيست در دوران صغر واجب نبود الآن هم نيست و . . . 
  ] .\r\nحال اگر استصحاب با اين اصل برائت اصليه تعارض كرد كدام مقدم است ؟ مرحوم شيخ مىفرمايد : هيچ‌گاه اين دو استصحاب باهم يك جا مجتمع نمىشوند تا تعارضى پيش آيد بلكه اگر حالت سابقه وجود تكليف باشد يعنى مثلا تا ديروز واجب بود و حالا شك در بقاء داريم فقط مجراى استصحاب تكليف يعنى وجوب است و جاى استصحاب برائت نيست و اگر حالت سابقه عدم تكليف باشد فقط جاى استصحاب برائت است و جاى استصحاب تكليف نيست .\r\nو لذا آنجا كه اولى جارى مىشود خبرى از دوّمى نيست و بالعكس و لذا تعارضى هم نيست مگر بر مبناى مرحوم فاضل نراقى كه مدعى شده كه امكان دارد يك استصحاب وجودى با يك عدمى در موضوع واحد هر دو مجتمع شده و قابل جريان باشند و تعارض كنند و مثال آورده به مثل صم يوم الخميس يا اجلس فى هذا المكان الى الزوال كه تا قبل از يوم الخميس يا امروز وجوبى نبود و در اين مقطع معين وجوب آمد .\r\nحال پس از اين زمان يعنى بعد از يوم الخميس و بعد الزوال شك مىكنيم كه آيا آن عدم وجوب ازلى باقى و مستمر است يا اين وجوب صوم و جلوس ؟ هم استصحاب عدم وجوب اركانش تام است و هم استصحاب تكليف لذا هر دو جارى شده و تعارض مىكنند ولى در مباحث زمان و زمانيات و مقيدات به زمان به تفصيل از اين سخن پاسخ داده و نتيجه گرفتيم كه در اين‌گونه موارد فقط استصحاب وجودى جريان دارد و جاى استصحاب عدمى نيست .\r\nقوله : الثانى :\r\n\r\n[ مبحث دوم : پيرامون تعارض الاستصحاب با اصالة الاحتياط و قاعدهء اشتغال و استصحاب اشتغال است 
  ]\r\nمبحث اول راجع به تعارض استصحاب با اصل برائت و استصحاب\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nبرائت بود و مبحث دوم پيرامون تعارض الاستصحاب با اصالة الاحتياط و قاعدهء اشتغال و استصحاب اشتغال است امّا تعارض استصحاب و اصل احتياط : نسبت بينهما عموم و خصوص من وجه است ماده افتراق احتياط موارد علم اجمالى است كه شك ما حالت سابقه نداشته باشد و ماده افتراق استصحاب موارد غير علم اجمالى است و ماده اجتماع هم مواردى است كه هم علم اجمالى داريم و هم شك ما حالت سابقه دارد و تعارض مربوط به اينجا است اينك چند مثال :\r\nالف : در زمان حضور معصوم يقينا نماز جمعه واجب بوده و اينك زمان غيبت رسيده و شك داريم كه آيا ظهر واجب است يا جمعه ؟ يقينا از آن دو خارج نيست پس علم اجمالى داريم ولى تفصيلا نمىدانيم حال از طرفى به ملاحظه حالت سابقه جاى استصحاب وجوب جمعه است و جاى جمع بينهما نيست و از طرفى به ملاحظه علم اجمالى جاى اصالة الاحتياط و جمع بينهما است و اصلين تعارض دارند .\r\nب : شخصى به مقدار چهار فرسخ مىرود و يك شب در آنجا مانده روز بعد برمىگردد حال آيا بايد قصر بخواند يا اتمام ؟ حالت سابقه وجوب اتمام است ولى الآن در سر چهار فرسخ علم اجمالى داريم به وجوب قصر و اتمام به ملاحظه حالت سابقه معينا بايد تمام بخوانيد و به ملاحظه علم اجمالى بايد بينهما را جمع كنيم و به يكى اكتفا نكنيم و لذا اصلين تعارضا [ اين دو مثال از شبههء حكميه بود 
  ] .\r\nج : شخصى تصميم سفر تا مسافت شرعيه يعنى هشت فرسخ را دارد چنين كسى از اول همين‌كه به حدّ ترخص [ نقطه‌اى كه خفاء اذان و جدران مىشود 
  ] رسيد بايد قصر بخواند ولى الآن به نقطه‌اى رسيده كه نمىداند آيا حدّ ترخص است تا قصر بخواند يا نيست تا تمام بخواند ؟ از طرفى سابق بر\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاين مرحله معينا اتمام واجب بود و به ملاحظهء آن الآن استصحاب تمام جارى است و از طرفى الآن علم اجمالى به قصر و اتمام دارد و دوران بين المتباينين است بايد جمع بينهما كند و اصالة الاحتياط جارى سازد .\r\nد : عكس فرض قبلى كه از سفر برمىگردد و تا به حدّ ترخص نرسيده معينا قصر واجب است ولى نمىداند به حدّ ترخص رسيده يا نه از طرفى استصحاب بقاء قصر جارى است و از طرفى علم اجمالى دارد و اصالة الاحتياط جارى است و تعارض دارند حال كدام مقدم است ؟\r\nمرحوم شيخ ره بطور مجمل فرموده : استصحاب بر احتياط مقدم است از باب ورود .\r\nولى تفصيل مطلب اينست كه اگر احتياط عقلى باشد كه به مناط احتمال عقاب عقل مىگويد دفع عقاب محتمل واجب است ولى استصحاب يك طرف را معين مىكند و چون حجت شرعى است احتمال عقاب را كه موضوع احتياط عقلى بود وجدانا مرتفع مىسازد و ما الآن يقين داريم كه نسبت به طرف ديگر شبهه عقابى نيست و استصحاب معذّر است و هذا معنى الورود .\r\nو امّا نسبت به احتياط شرعى : اين قسمت را از زبان مرحوم آشتيانى در بحر الفوائد جزء سوم ص 223 مىشنويم : و ان استندنا فيها الى اخبار الاحتياط فان قلنا بان مفادها تاكيد حكم العقل بها و ان الموضوع فيها دفع التهلكة المحتملة فى الواقع المردد المجهول . . . فحالها حال حكم العقل بها فيكون الاستصحاب واردا عليها و ان قلنا بانّ مفادها التأسيس و الوجوب الشرعى الظاهرى المتعلق بالواقع المردد المحتمل على ما يظهر من بعض الاصحاب [ اخباريين 
  ] فحالها حال ما يستفاد منه التأسيس و الحلية الشرعية الظاهرية المتعلقة بنفس محتمل التحريم من اخبار البراءة فيكون الاستصحاب حاكما عليها .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nو امّا تعارض استصحاب با استصحاب الاشتغال : فرق قاعده اشتغال با استصحاب اشتغال در اينست كه اوّلا در قاعده اشتغال به مجرّد علم اجمالى به تكليف عقل حكم به احتياط مىكند و حالت سابقه مدّ نظر نيست ولى در استصحاب اشتغال حالت سابقه لحاظ مىشود .\r\nو ثانيا قاعدهء احتياط يا همان الاشتغال اليقينى يستدعى الفراغ اليقينى هم قبل از اتيان به احد المحتملين و هم بعد از اتيان به احدهما جارى مىشود و حاكم برآن عقل است ولى استصحاب اشتغال ذمّه پس از اتيان به احد المحتملين جارى مىشود چون قبل الاتيان اصلا شكى در اشتغال نداريم بلكه يقين به اشتغال داريم و با يقين جائى براى استصحاب نيست آرى پس از انجام يك طرف شك در بقاء اشتغال پيدا مىشود و جاى استصحاب هست .\r\nحال اگر استصحاب با قاعده احتياط تعارض مىكرد وضعش روشن شد و امّا اگر با استصحاب الاشتغال تعارض كرد كدام مقدم است ؟\r\nمثلا استصحاب وجوب جمعه معين مىكند كه مكلف به همين صلاة جمعه است و بايد همان انجام شود و نيازى به عمل ديگر نيست ولى پس از اتيان به جمعه هم استصحاب اشتغال ذمه مىگويد بايد طرف ديگر را اتيان كرد و نتوان به جمعهء تنها بسنده كرد حال كدام مقدم است ؟\r\nبطور مجمل بايد بدانيم كه اوّلا استصحاب اشتغال ذمه اصل مثبت است و هو لا يجرى .\r\nو ثانيا نيازى به آن نيست و وجودش لغو است زيرا كه حاكم به اشتغال عقل است و همان عقلى كه قبل از اتيان به احد اطراف شبهه حاكم بود به اينكه اشتغال يقينى مستدعى فراغت يقينيه است همان عقل پس از اتيان به احدهما هم قاطعانه اين حكم را دارد و جاى شك نيست تا نيازى به استصحاب باشد .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nو ثالثا از همهء اشكالات قبل كه بگذريم خواهيم گفت بحث ما فعلا در تعارض استصحاب با قاعده اشتغال است و امّا تعارض آن با استصحاب الاشتغال در تعارض استصحابين داخل مىشود كه بعدا بحث خواهد شد و چكيدهء مطالب بعدى آنست كه : استصحابى كه بر قاعده احتياط ورود پيدا كرد و موضوع آن را كه احتمال عقاب است برداشت همان استصحاب بر استصحاب اشتغال حاكم است و از باب حكومت مقدم است يعنى تنزيلا موضوع آن را نابود مىسازد و علت حكومت اينست كه استصحاب وجوب جمعه اصل سببى و استصحاب اشتغال اصل مسبّبى است و سيأتى كه به چهار دليل اصل سببى بر مسبّبى حكومت دارد .\r\nو بيان سبب و مسبّبى بودن آنست كه : شك ما در بقاء و ارتفاع اشتغال ذمه به واقع ناشى از تردّد واقع است و از اينكه آيا آنچه را كه انجام داديم همان مكلف به بوده يا نه ؟ به بركت استصحاب وجوب جمعه وظيفهء ما معين مىشود و پس از اتيان آن ديگر شكى در اشتغال نمىماند البته نه وجدانا چون استصحاب يقينىآور نيست ولى تنزيلا چنين است و هذا معنى الحكومة .\r\nقوله : الثالث :\r\n\r\nمبحث سوم پيرامون تعارض استصحاب با اصالة التخيير است :\r\nمثال : يوم الشك آخر ماه رمضان كه رؤيت هلال نشده و از طريق شرعى هم اثبات نشده آيا صوم واجب است يا حرام ؟ اگر اين روز از ماه رمضان باشد صوم واجب است و اگر از ماه شوال باشد حرام است پس دوران بين المحذورين است و در چنين موردى عقل مستقل است به تخيير بين الفعل و الترك ولى از طرفى هم استصحاب بقاء رمضان ، عدم دخول شوال ، عدم هلال شوّال ، بقاء وجوب صوم و حرمت افطار كه يك سلسله اصول موضوعيه و حكميه ، وجوديه و عدميه مىباشند جارى شده و تعيين مىكند امساك و صيام را و حكم مىكند\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبه عدم تخيير و در نتيجه استصحاب با اصالة التخيير تعارض مىكنند حال كدام مقدم است ؟ در يك كلام استصحاب مقدم است و تقديمش هم از باب ورود است زيرا كه موضوع اصالة التخيير عند العقل عبارتست از تحير و تردّد و با اجراء استصحاب و قيام حجت معتبره وجدانا تحير مىرود و اطمينان جايگزين مىشود و هذا معنى الورود .\r\nو لذا در حديث مىخوانيم : اليقين لا يدخل الشك كه منظور همان قانون استصحاب است كما مرّ در اخبار استصحاب و ذيلا متفرع كرده بر استصحاب اين را كه صم للرؤية و افطر للرؤية پس تا رؤيت هلال نشده جاى افطار نيست بلكه يوم الشك را بايد امساك كرد اين نسبت به تعارض استصحاب با اصالة التخيير و امّا تعارض استصحاب با استصحاب تخيير و حكم مختار را از زبان مرحوم آشتيانى مىشنويم :\r\nو امّا لو فرض هناك مورد وقع التعارض بين استصحاب التخيير و استصحاب المختار كما يتفق كثيرا فى مسائل التقليد و قليلا فى غيرها فهو خارج عن مفروض تعارض اصالة التخيير و الاستصحاب و داخل فى مسئلة تعارض الاستصحابين مع وضوح حكمه من حيث ان استصحاب التخيير حاكم دائما على استصحاب المختار فيما كان استصحاب التخيير جاريا هذا مع ان استصحاب التخيير لا دخل له باستصحاب التخيير الذى هو محل الكلام ضرورة عدم تطرق الشك الى حكم العقل فيما يحكم فيه بالتخيير حتى يتصور الاستصحاب .\r\nقوله : و امّا الكلام :\r\nمقام ثالث پيرامون تعارض دو استصحاب با يكديگر است كه مسئله مهمّه در باب تعارض اصول همين مورد است و محلّ تضارب آراء نيز مىباشد و البته بقول مرحوم آشتيانى : المراد من التعارض فى المقام كما فى كثير من المسائل المتقدمة هو مجرّد التقابل فى اوّل الامر المجامع مع الورود و الحكومة ايضا\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nلا ما هو المراد من ظاهره عند الاطلاق الغير المجامع معهما . حال اگر دو استصحاب با يكديگر تعارض كردند كدام مقدم است ؟ ابتدا به تقسيمات گوناگون دو استصحاب متعارض اشاره كرده و سپس آن را كه مهمّ و هدف اصلى است طرح و دنبال خواهيم نمود :\r\nتقسيم اول : دو استصحاب متعارض از نظر موضوعى و حكمى بودن سه قسم مىشوند :\r\n1 - گاهى هر دو استصحاب موضوعى هستند يعنى در موضوع حكم شرعى جارى مىشوند مثلا پدر مسلمانى فرزند كافرى داشت حال پس از مدتى دو امر حادث شده يكى موت مورّث و ديگرى اسلام وارث ولى نمىدانيم كه آيا موت مورث تقدم داشته بر اسلام وارث تا اين وارث ارث نبرد چون حين موت المورث مسلمان نبوده يا اسلام وارث بر موت مورث مقدم بوده تا ارث ببرد ؟\r\nاز طرفى استصحاب بقاء حيات مورث الى حين اسلام الوارث جارى مىشود و نتيجه‌اش تأخر موت از اسلام و نتيجهء آن ارث بردن است [ اصل وجودى 
  ] و يا استصحاب عدم موت مورث تا حين اسلام وارث جارى مىشود و همان نتيجه مذكور را دارد [ اصل عدمى 
  ] و از طرفى هم استصحاب بقاء كفر ولد [ وجودى 
  ] يا عدم اسلام وارث [ عدمى 
  ] جارى مىشود و نتيجه‌اش تأخر اسلام از موت و عدم ارث است حال استصحابين تعارض مىكنند و دو نتيجه متناقض دارند و ضمنا هر دو هم موضوعى هستند چون موت مورث و نيز اسلام وارث هو دو موضوع اثر و حكم شرعى هستند .\r\n2 - و گاهى هر دو حكمى هستند يعنى مستقيما در خود حكم شرعى جارى مىشوند مثلا مقدار آب قليلى داريم كه يقينا پاك است ولى پس از مدّتى شك كرديم كه آيا نجس شد يا نه ؟ و جامه‌اى داريم كه يقينا نجس است\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nحال دو يا سه بار جامه را با آب قليل شستيم نمىدانيم آيا پاك شد يا نه ؟\r\nاز طرفى استصحاب بقاء طهارت آب جارى مىشود و نتيجه مىدهد طهارت ثوب را و از طرفى استصحاب بقاء نجاست ثوب قابل جريان است و هر دو اصل حكمى هستند چون طهارت و نجاست از احكام وضعيه هستند .\r\n3 - و گاهى استصحابين متعارضين ، مختلفين هستند يعنى احدهما موضوعى و آن ديگرى حكمى است .\r\nمثلا آبى داشتيم در حدّ كر سپس مقدارى از آن كاسته شده و الآن شك در بقاء كريت داريم و جامه‌اى داشتيم كه يقينا نجس بود آن را درون اين آب افكنده و شستيم الآن شك در پاك شدن داريم از طرفى استصحاب بقاء كريت حكم مىكند به طهارت ثوب و از طرف ديگر استصحاب بقاء نجاست هم حاكم است به بقاء نجاست ثوب و تعارض مىكنند ضمنا استصحاب اولى موضوعى است چون كريت موضوع الحكم است و دوّمى حكمى است چون نجاست حكم شرعى است .\r\nتقسيم دوّم : دو استصحاب متعارض چه حكمى چه موضوعى در تقسيم ديگر به سه قسم مىشوند :\r\n1 - يا هر دو استصحاب وجودى هستند مانند قسم ثانى و ثالث تقسيم اول كه استصحاب طهارت و نجاست يا كريت و نجاست باشد كه هر دو از امور وجوديه هستند و تعارض كرده‌اند .\r\n2 - يا هر دو استصحاب عدمى هستند و متعارضانند مانند قسم اول تقسيم اول كه عدم موت مورث تا زمان اسلام وارث و عدم اسلام وارث تا زمان موت مورث از امور عدميه هستند .\r\n3 - و يا يكى وجودى و ديگرى عدمى است مثلا پوست گوسفندى در وسط طريق افكنده شده و ما نمىدانيم كه آيا پاك است يا نجس ؟ از طرفى در\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nزمان حيات گوسفند جلدش پاك بوده پس الآن هم بقاء طهارت را استصحاب مىكنيم كه امر وجودى است ولى از طرف ديگر حالت سابقه عدم تذكيه را داريم و شك مىكنيم كه عند الذبح آيا تذكيه شده يا نه استصحاب عدم تذكيه جارى شده و به نجاست آن پوست حكم مىكند و استصحاب عدمى هم هست .\r\nتقسيم سوم : در هريك از صور مذكور گاهى دو استصحاب متعارض در يك موضوع هستند همانند مثالى كه قبلا از فاضل نراقى نقل شد كه استصحاب عدم ازلى وجوب جلوس با استصحاب بقاء وجوب جلوس نسبت به ما بعد زوال تعارض مىكنند و ضمنا موضوع هر دو جلوس است و مانند استصحابات تقديريه و تنجيزيه كه در تنبيه چهارم گذشت و گاهى در دو موضوع هستند مثل كثيرى از امثله . متقدمه از قبيل موت و اسلام ، كريت آب و نجاست ثوب و . . . كه هركدام در موضوعى جارى مىشوند و در نتيجه با يكديگر تعارض مىكنند .\r\nتقسيم چهارم : گاهى دو استصحاب متعارض تنافى ذاتى دارند مانند مثال مذكور از فاضل نراقى و گاهى تنافى عرضى دارند يعنى به بركت علم اجمالى با يكديگر تعارض مىكنند و گرنه ذاتا قابل جمع هستند .\r\nفى المثل يقين به حدث باطنى و طهارت ظاهرى بدن از خبث داريم سپس با مايعى كه مردّد است ميان بول و ماء وضو ساخته‌ايم و الآن نمىدانيم كه آيا حدث باطنى باقى است و طهارت ظاهرى هم رفت اگر در واقع با بول وضو گرفته شده و يا طهارت بدن باقى است و حدث باطنى هم رفته اگر در واقع با آب وضو گرفته ؟ از طرفى استصحاب بقاء حدث جارى است و نتيجه‌اش نجاست بدن و آلودگى آن به خبث است و از طرف ديگر استصحاب بقاء طهارت بدن جارى است كه نتيجه‌اش رفع حدث باطنى هم هست و تعارض مىكنند و منشأ\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nآن علم اجمالى است به ارتفاع يكى از دو حالت سابقه .\r\nتقسيم پنجم : گاهى دو استصحاب متعارض يكى بر ديگرى رجحان دارد و گاهى هيچ‌كدام رجحان ندارند كما سيأتى حال هيچ‌كدام از اين تقسيمات در مسئله ما سرنوشت‌ساز نيست بلكه تقسيم ششمى وجود دارد كه آن اساسى است و آن اينكه دو استصحاب متعارض از حيث مقام تصور و ثبوت بر سه قسم مىشوند .\r\n1 - يا احدهما سببى و ديگرى مسببى است مانند خيلى از مثالهاى مذكور من‌جمله شك در بقاء نجاست جامه مسبب از شك در بقاء طهارت آب قليل يا كريت آب كرّ است و . . .\r\n2 - و يا هر دو مسبب از امر ثالثى هستند كه همان علم اجمالى باشد همانند مثال تنافى عرضى كه ذكر شد .\r\n3 - و يا هركدام مسبب از ديگرى است يعنى شك در اين مسبب از شك در آن و بالعكس امّا از لحاظ مقام تصديق ما مدعى هستيم كه قسم اول و ثانى كاملا معقول است و واقع هم شده ولى قسم ثالث معقول نيست چون دور صريح است و معقول نيست كه شىء واحدى نسبت به شيئى ديگر هم علت باشد و هم معلول ، بعضىها پنداشته‌اند كه اين قسم هم معقول است و براى آن به باب عامين من وجه مثالى آورده‌اند كه يك دليل مىگويد : اكرم العلماء و ديگرى مىگويد : لا تكرم الفساق و در ماده اجتماع كه عالم فاسق باشد تعارض مىكنند در چنين موردى شك در بقاء اصالة العموم هركدام مسبب است از شك در بقاء اصالة العموم ديگرى پس اين هم معقول است .\r\nجواب ما اينست كه اولا در اصالة العموم و امثال آن از اصول لفظيه عقلائيه جاى استصحاب نيست و ثانيا در اينجا كل منهما مسبب از ديگرى نيست\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبلكه كلاهما مسبب از امر ثالثى هستند و آن علم اجمالى به تخصيص احد العامين است و تفصيلا نمىدانيم لذا تعارض پيش آمده يعنى هركدام دلالت مىكند كه اصالة العموم ديگرى نابود شده ، در نتيجه دو قسم باقى مىماند كه محل بحث است :\r\nالقسم الاول : اصل سببى و مسببى ، القسم الثانى : هر دو استصحاب مسبب از امر ثالث باشند .\r\nامّا اوّلى : آنجا كه يكى از دو استصحاب سببى و ديگرى مسببى باشد و شك در احدهما مسبب از شك در ديگرى باشد مثل اينكه آب قليلى هست كه قطعا پاك بود و فعلا در اثر احتمال ملاقات با نجاست شك در بقاء طهارت آن داريم و جامه‌اى بود كه يقينا نجس بود و با آن آب قليل دو يا سه نوبت شسته شده ولى شك در بقاء نجاست آن داريم در اينجا دو استصحاب اركانش تام است :\r\n1 - استصحاب بقاء طهارت آب\r\n2 - استصحاب بقاء نجاست ثوب\r\nضمنا شك در بقاء و ارتفاع نجاست ثوب مسبب است از شك در بقاء و ارتفاع طهارت آب .\r\nحال در اين قسم حكم چيست ؟ بطور كلى سه وجه در مسئله ذكر شده :\r\n1 - وجه اول كه مختار مشهور و مرحوم شيخ است و برآن ادعاى اجماع هم نموده اينست كه شك سببى را بر مسببى مقدم داشته و استصحاب را در شك سببى جارى مىكنيم و خودبخود وضع مسبّب روشن مىشود و تقديم هم از باب حكومت است كما سيأتى .\r\n2 - مختار محقق قمى جمع بينهما است كما سيأتى 2 - و مختار جماعتى مراجعه به وجوه ترجيح است .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nادلّه قول اوّل : براى قول اول به چهار دليل و يك سلسله مؤيدات استناد شده :\r\nقوله : احدها :\r\nدليل اول عبارتست از اجماع محصل : زبان حال مرحوم شيخ انصارى ره اينست كه اگر شما آستين بالا زده و از اول تا آخر فقه را سير كنيد خواهيد ديد كه هركجا سخن از ملزومات و لوازم شرعيه ، اسباب و مسببات شرعيه ، علل و معاليل شرعيه ، مؤثرات و آثار شرعيه در ميان آمده حضرات فقهاء جانب ملزومات و اسباب و علل را گرفته و استصحاب را در آنها بجريان انداخته‌اند و به سراغ استصحاب لوازم و آثار نرفته‌اند و اين خود بهترين دليل بر تقدم اصل سببى بر مسببى است و در اينجا به چند نمونه از اسباب و مسببات شرعيه بسنده مىكنيم :\r\nالف : از كتاب طهارت دو مثال مىآوريم :\r\n1 - آبى بود كه قطعا در حدّ كريت بود سپس مقدارى از آن كاسته شد و الآن شك داريم كه آيا كريت آن باقى است يا مرتفع شد ؟ ضمنا جامهء نجسى را هم با اين آب مشكوك شستيم [ يعنى داخل آب انداخته و شستيم 
  ] الآن شك داريم در بقاء و ارتفاع نجاست ثوب و منشأ شكمان هم اينست كه نمىدانيم كريت آب باقى است يا مرتفع شده ؟ اگر كريت كه حالت سابقه است باقى باشد حتما جامه پاك شد و اگر كريت مرتفع شده باشد حتما نجاست باقى است در اينجا كسى نيامده كه عدم لازم را استصحاب كند يعنى بقاء نجاست ثوب يا عدم طهارت آن را بلكه همگى استصحاب را در كريت جارى كرده و مترتب كرده‌اند برآن طهارت ثوب را پس با اجراء استصحاب در ملزوم خودبخود وضع لازم روشن شد .\r\n2 - آبى داريم كه سابقا قطعا مطلق بود و الآن شك در مضاف بودن آن داريم سپس با اين آب وضو ساختيم يا بدن نجس را تطهير كرديم يا جامه نجس را\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nشستيم و شك در حصول طهارت داريم و منشأ آن شك در بقاء اطلاق است . . .\r\nمثل مثال كريت محاسبه مىشود .\r\nب : از كتاب صلاة دو مثال مىآوريم :\r\n1 - شخصى يقينا داراى طهارت از حدث بود و پس از مدتى در بقاء آن شك كرد و سپس با همان وارد نماز يا طواف و يا هر امرى كه شرط صحت آن طهارت مىباشد شد و الآن در صحت و عدم صحت ، برائت ذمه و عدم آن شك دارد و منشأ شك هم شك در بقاء طهارت از حدث است كه اگر آن باقى است پس صحت و برائت ذمه هم آمده و الّا فلا باز كسى نيامده كه در مسبب و لازم اصل جارى كند و بگويد الاصل عدم الصحة و عدم البراءة بلكه همگان اصل را در سبب و ملزوم جارى مىكنند كه طهارت از حدث باشد و خودبخود وضع لازم روشن مىشود پس اصل سببى مقدم است .\r\n2 - نظير همين حرفها در يقين به طهارت از خبث و شك در بقاء آن نسبت به نماز مطرح مىشود .\r\nج : مثالى از باب حج : شخصى مقدار مالى در حدّ استطاعت دارد كه اگر چنانچه حقوق الناس يا حقوق الله ديگرى بر ذمّه‌اش نباشد يقينا مستطيع بوده و حج بر وى واجب مىشود و الّا فلا .\r\nحال شك در وجوب حج و اشتغال ذمه نسبت به حج دارد منشأ شكش هم اينست كه نمىداند مثلا مديون هست يا نه ؟ اگر مديون باشد پس حج واجب نمىشود و اگر نباشد پس واجب مىشود .\r\nدر اينجا نيز كسى فتوا نداده كه استصحاب را در عدم لازم جارى كن و بگو :\r\nالاصل عدم وجوب الحج بلكه همه مىگويند : استصحاب را در سبب جارى كن و بگو الاصل برائت الذمة من الدين و ساير الحقوق و نتيجه بگير : پس من مستطيع هستم پس حج واجب است .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nد : مثالى از باب نكاح - طلاق ، ارث : شخصى مفقود الاثر شده و مدتى است كه از وى خبر و اثرى نيست شك مىكنيم كه آيا زنده است يا مرده ؟\r\nدنبال آن شك مىكنيم كه آيا نفقه اهل و عيال بر او واجب است يا نه ؟\r\nآيا اگر الآن والدش را از دست داده باشد ارث مىبرد يا نه ؟ شك در ارث بردن مسبب است از شك در حيات ، اگر زنده باشد حتما ارث مىبرد و الّا فلا باز كسى نيامده استصحاب را در مسبب و لازم جارى كند و بگويد : الاصل عدم الارث بلكه همگى به سراغ ملزوم رفته و استصحاب را در ملزومات جارى مىكنند و مىگويند الاصل بقاء الحياة پس ارث مىبرد و بايد حصّهء او را كنار گذاشت حال چهار مورد مذكور نمونه‌اى بود از موارد ملزومات و لوازم و تو خود حديث مفصل بخوان از اين مجمل پس بالاجماع اصل در سبب و ملزوم بر اصل در مسبّب و لازم مقدم است .\r\nالبته بعض العلماء كه ظاهرا جناب محقق اول و جماعتى باشند در خصوص بعضى از موارد سبب و مسبب طرفدار معارضه شده و گفته‌اند هر دو جارى مىشوند و تعارضا تساقطا كه به زودى پس از بيان ادلّه قول مختار سخن محقق و شيخ طوسى را طرح كرده و جواب خواهيم داد و در ساير موارد تقديم سببى بر مسبّبى مجمع عليه است .\r\nدو مؤيد :\r\nالف : سيرهء مستمرهء ميان مسلمين هم بر اين مستقر شده كه به محض اطلاع و آگهى از حجيت و ارزشمندى استصحاب هماره استصحاب سببى را پياده كرده و به سراغ مسببى نمىرفته و نمىروند .\r\nب : سيرهء عرف و عقلاء عالم نيز در استصحابات عرفيه بر اين استوار است و بقول خود مرحوم شيخ در ص 427 رسائل : و يشهد لما ذكرنا ان العقلاء البانين على الاستصحاب فى امور معاشهم بل معاد هم لا يلتفتون فى تلك المقامات الى\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهذا الاستصحاب [ عدم لوازم در شك مسببى 
  ] و لو نبههم احد لم يعتنوا فيعزلون حصة الغائب من الميراث و يصححون معاملة وكلائه و يؤدون عنه فطرته اذا كان عيالهم . . .\r\nنمونه ديگر : هريك از ما روزانه شايد چندين بار وارد مغازه شده و با شاگرد مغازه و شريك و وكيل صاحب مغازه معامله مىكنيم درحالىكه احتمال مىدهيم در آن لحظه صاحب دكان مرده باشد يا محجور از تصرف شده باشد و . . . ولى كسى به اين احتمالات اعتنا نمىكند و استصحاب عدم لوازم يعنى عدم صحت معامله را مترتب نمىكند بلكه استصحاب ملزومات يعنى حيات ، عدم محجوريت و . . . را جارى مىكند .\r\nقوله : الثانى :\r\nدليل دوم از ادلّه قول مختار يعنى تقديم سببى بر مسببى :\r\nاصل سببى حاكم بر اصل مسببى است « صغرى »\r\nو دليل يا اصل حاكم بر دليل يا اصل محكوم مقدم است « كبرى »\r\nپس استصحابات سببيه بر استصحابات مسببيه مقدم هستند « نتيجه »\r\nبيان صغرى : عامى داريم بنام اخبار استصحاب كه مىگويد : لا تنقض اليقين بالشك بل انقضه بيقين آخر ، و دو فرد داريم كه هركدام با قطع نظر از ديگرى مشمول اين عمومات هستند :\r\n1 - استصحاب سببى كه بقاء طهارت ماء باشد .\r\n2 - استصحاب مسبّبى كه بقاء نجاست ثوب باشد حال در اينجا چهار احتمال متصور است :\r\n1 - عموم لا تنقض هيچ‌كدام از دو استصحاب و دو شك سببى و مسببى را شامل نباشد و نسبت به هر دو تخصيص بخورد كه اين احتمال قائل ندارد .\r\n2 - هر دو فرد مشمول اخبار لا تنقض باشند ، اشكال اين احتمال آنست كه\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمستلزم تناقض است چون نتيجه استصحاب طهارت آب عبارتست از طهارة الثوب المغسول به و نتيجه استصحاب نجاست ثوب عبارتست از حكم به بقاء نجاست ثوب و اين دو نتيجه متناقض و متضاد هستند و اجتماع نقيضين و ضدين در موضوع واحد محال است .\r\n3 - شك مسبّبى را عمومات شامل شوند و استصحاب در آن جارى شود ولى در شك سببى جارى نشود يعنى استصحاب نجاست ثوب را جارى كنيم و نوبت به استصحاب طهارت آب نرسد اشكالش اينست كه اخراج و تخصيص بلا دليل است يعنى استصحاب سببى را بدون جهت از حكم عام خارج كرده‌ايم و چنين تخصيصى قبيح است بيان ذلك :\r\nفرض اينست كه نجاست آب اثر شرعى بقاء نجاست ثوب نيست تا با اجراء استصحاب نجاست ثوب آن اثر مترتب شود و نيازى به استصحاب در آن نباشد بلكه استصحاب نجاست حد اكثر كاشف از اينست كه در واقع آب نجس شده و گرنه نجاست آب اثر ملاقات با نجاست است و وقتى سخن از كشف شد .\r\nاوّلا استصحاب مسببى اصل مثبت خواهد بود كه حجت نيست .\r\nو ثانيا برفرض اصل مثبت حجت باشد بايد اثرش باشد و نجاست ماء اثر اين استصحاب نيست و لذا اخراج استصحاب سببى بلا وجه است .\r\n4 - شك سببى در عموم اخبار لا تنقض داخل بوده و شك مسببى خارج شود و هذا هو الحق ، بيان ذلك :\r\nفرض اينست كه نسبت به شك سببى مانعى از شمول اخبار لا تنقض نيست و وقتى مانعى نبود اخبار اين مورد را مىگيرد و مفادش اينست كه در اين خصوص يقين سابق را به شك لا حق نقض نكن يعنى بنا را بر بقاء طهارت بگذار گويا يقين دارى به طهارت و معناى لا تنقض اينست كه آثار شرعيه مستصحب را برآن مترتب كن .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nو از جملهء آثار شرعيه طهارت آب عبارتست از مرتفع شدن نجاست ثوب مغسول و حصول طهارت براى آن و واضح است كه به حكم استصحاب سبب اين اثر بار شد و وقتى اين اثر مترتب شد ديگر موضوعى براى استصحاب مسببى باقى نمىماند چون شكى نداريم بلكه تعبدا و تنزيلا يقين به طهارت ثوب داريم و نسبت به مسبب لا تنقض اليقين بالشك نيست بلكه انقض اليقين بيقين آخر است .\r\nو اينكه مانعى ندارد پس شمول لا تنقض نسبت به سببى مانع شد از قابليت شمول آن نسبت به مسبّبى و چنين منعى قابل انكار نيست چون از باب حكومت است و حكومت يعنى دليل حاكم تنزيلا موضوع دليل محكوم را كه شك است نابود كند و استصحاب سببى همين نقش را بازى كرد پس استصحاب سببى بر مسببى حاكم است [ اين مطلب را مرحوم شيخ به سه بيان ذكر مىكند اوّل با قوله ( ع ) لا تنقض . . . سپس با و تبيان ذلك و در آخر با و الحاصل ولى مطلب همان است كه ذكر شد و نيازى به تكرار نيست 
  ] .\r\nو امّا اثبات كبرى : اينكه دليل حاكم بر محكوم مقدم است جاى بحث نيست و مسئله اجماعى است چون حاكم مفسر محكوم است و مفسر بر مفسر مقدم است .\r\nقوله : و دعوى :\r\nبه دليل دوم مرحوم شيخ دو اشكال اساسى وارد شده كه در صدد جواب هستند اشكال اوّل : همان گونه كه يقين به طهارت آب و شك در بقاء آن فرد و مصداقى از افراد و مصاديق اخبار و عمومات لا تنقض مىباشد همچنين يقين به نجاست ثوب و شك در طهارت آن هم مصداق اين عام است .\r\nبا اين محاسبه علت چيست كه شما يكى از دو فرد را كه يقين\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nبه نجاست طرح مىكنيد و از تحت عموم عام خارج مىسازيد به منظور اينكه آن فرد ديگر در تحت عام داخل و باقى بماند ؟ چرا عكس نكنيم ؟ وجهى براى اين كار نيست قوله : مدفوعة : مرحوم شيخ از اين اعتراض دو جواب مىدهند : 1 - جواب نقضى 2 - جواب حلّى\r\nامّا جواب نقضى : تا به حال بحث در طهارت آب و نجاست ثوب بود حال ما بحث را مىكشانيم به باب ملاقى الثوب و مىگوئيم : اگر جامهء نجس را با آب مشكوك شستيم سپس شىء طاهرى با اين جامهء مرطوب ملاقات كرد حكم آن ملاقى چيست ؟\r\nشك در نجاست ملاقى مسبب است از شك در بقاء نجاست ملاقا يعنى ثوب و شك در آن هم مسبب است از شك در طهارت آب حال اگر اصل سببى مقدم باشد مىگوئيم : طهارت آب را استصحاب كن و مترتب كن برآن طهارت ثوب را و سپس مترتب كن بر طهارت ثوب طهارت ملاقى را امّا اگر بگوئيم : فرقى ندارد و هر دو استصحاب قابل جريان است و تعارض مىكنند همهء اين حرفها در ملاقى و ملاقا مطرح مىشود .\r\nو مىگوئيم : اگر در آنجا شما استصحاب سببى را مقدم بداريد چرا در ما نحن فيه مقدم نداريد ؟ و اگر مسببى را مقدم مىداريد كه مبتلا به اشكال است .\r\nو اگر مىگوئيد هر دو استصحاب جارى مىشوند هم بقاء نجاست ثوب و هم بقاء طهارت ملاقى و تعارض مىكنند خواهيم گفت : سيأتى إن شاء الله كه استصحاب طهارت ملاقى فاسد است .\r\nو امّا جواب حلّى : اگر استصحاب سببى را در اخبار لا تنقض داخل و مسببى را خارج كنيم اخراج مع الدليل است و آن اينكه ما يك كبراى كلى شرعى داريم كه : كل نجس قابل للتطهير اذا غسل بماء طاهر زال نجاسته\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو صغراى آن را هم به بركت لا تنقض درست مىكنيم و مىگوئيم : هذا الماء طاهر و كل نجس قابل . . . نتيجه مىگيريم : فهذا الثوب المغسول بذلك الماء طاهر و كاملا اين امر منطقى است .\r\nامّا اگر بالعكس كنيم يعنى شك مسببى را داخل و سببى را اخراج كنيم يك اخراج بلا دليل است چون ما يك كبراى كلى شرعى نداريم كه هرگاه ثوب نجس بود حتما آن آب قليل هم نجس مىشود و لو به حكم عقل ملازمه باشد ولى كبراى شرعى نداريم تا صغرى را بدان ضميمه كرده و نتيجه مطلوب را بگيريم و لذا طرح يقين به طهارت آب بلا دليل است ولى طرح يقين به نجاست لقيام الدليل على الطهارة است .\r\nقوله : و قد يشكل :\r\nاشكال دوّم :\r\n\r\nمقدّمه :\r\nدر منطق آموخته‌ايم كه كلى دو قسم دارد\r\n1 - متواطى\r\n2 - مشكك\r\nكلى متواطى عبارتست از آن مفهوم كلىاى كه صدق آن بر جميع افرادش بالتساوى باشد مانند انسان كه به معناى حيوان ناطق است و اين معنا بطور يكسان بر ابيض و اسود ، شرقى و غربى ، صغير و كبير ، زن و مرد ، عالم و جاهل ، مسلم و كافر و . . . اطلاق مىشود و وقتى انسان مىگوئيم بقول مطلق همين حيوان ناطق تبادر مىكند .\r\nو كلى مشكك آنست كه صدقش بر افراد و مصاديق خود بالتفاوت باشد بواسطهء اوليت و آخريت اقدم بودن و آخر بودن ، شدت و ضعف ، اولويت و عدم آن ، ازيديت و انقصيت و . . . مانند مفهوم كلى نور كه بر نور شمس\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاطلاق مىشود بر نور شمع هم كذلك ، بر نور كرمك شب‌فروز هم كذلك ولى آن كجا و اين كجا و اصولا عند الاطلاق از نور اين فرد اضعف تبادر نمىكند .\r\nحال صدق مطلق بر مصاديقش ممكن است بالتفاوت باشد از اين باب كه هر مطلق يك فرد اكمل و اتم دارد كه انصراف بدوى يا ظهورى بدان دارد ولى معمولا صدق العام بر همهء افراد بطور تواطى و تساوى است و اكرم العلماء بطور مساوى عادل و فاسق و . . . را شامل است و فرقى نمىگذارد مگر اينكه از خارج دليلى فرارسد و مثلا عالم فاسق را تخصّصا يا تخصيصا اخراج كند .\r\nامّا تخصّصى : دليل بگويد : الفاسق ليس بعالم يعنى به فاسق عالم به چشم عالم نگاه نكن و او را غير عالم حساب كن البته تنزيلا و تعبدا آنگاه اين دليل برآن عام حاكم مىشود و موضوع آن را محدود مىكند . و امّا تخصيصى : دليل بگويد : لا تكرم الفاسق من العلماء يعنى فاسقين هم موضوعا در اكرم العلماء داخل هستند ولى حكما وجوب اكرام ندارند ولى مادامىكه چنين دليلى نباشد حكم همان است كه ذكر شد يعنى صدق العام بر جميع الافراد مساوى است .\r\nبا حفظ اين مقدمه مستشكل مىگويد : در ما نحن فيه عالمى داريم بنام لا تنقض اليقين بالشك و اين عام دو فرد دارد كه بطور مساوى بر هر دو صادق است :\r\n1 - شك سببى\r\n2 - شك مسبّبى\r\nآنگاه از خارج دليل خاصى داشتيم كه استصحاب سببى را تخصيصا و حكما خارج مىكرد يا استصحاب مسبّبى را تخصّصا و حكومة اخراج مىكرد ما تابع دليل بوديم ولى اين‌ها خلف فرض است زيرا كه مفروض بحث\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nما در موردى است كه دليلى از خارج بر اخراج شك مسببى قائم نشده بلكه شما مىخواهيد با نفس شمول عام لا تنقض نسبت به شك سببى كشف كنيد از اينكه پس شك مسببى مراد نيست و خارج از عموم است و اشكال ما اينست كه پس از قبول اين معنا كه هر دو شك از مصاديق عام هستند و صدق العام بر همه افرادش مساوى است ديگر چنين چيزى معقول نيست كه شما بيائيد اول و مقدم بر مسبّبى لا تنقض را در ناحيه شك سببى جارى كنيد سپس نتيجه بگيرد پس جاى استصحاب مسببى نيست .\r\nو خلاصه صحيح نيست كه دخول احدهما در تحت عام را دليل بر خروج ديگرى بگيريم زيرا كسى را رسد كه عكس كند و بگويد شمول لا تنقض نسبت به شك مسببى قرينه مىشود بر خروج شك سببى و حيث اينكه هيچ‌كدام رجحان ندارد فيكونان كالشكين المسببين عن امر ثالث من حيث لزوم اجمال العموم بالنسبة اليهما . . .\r\nقوله : و يدفع :\r\nمرحوم شيخ از اين اشكال به دو بيان جواب مىدهند :\r\nبيان اول : مقدّمه : افراد و مصاديق عام از يك نظر سه قسم مىشوند :\r\n1 - هر دو يا همهء افراد آن تعليقى هستند يعنى شمول عام نسبت به اين فرد معلق است بر عدم شمول نسبت به فرد ديگر و بالعكس [ در اثر اينكه علم اجمالى داريم كه احدهما حتما مراد نيست 
  ] اين داخل در القسم الثانى است كه استصحابين متعارضين هر دو مسبب از امر ثالثى باشند كما سيأتى .\r\n2 - و يا همهء افراد آن تنجيزى است و عام بالفعل همه افراد را شامل است مانند اكرم العلماء با قطع به عدم تخصيص كه جميع افراد و اصناف خود را شامل است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n3 - شمول عام نسبت به بعض افراد و فرديت اين بعض براى آن عام تنجيزى است ولى فرديت ديگرى تعليقى است يعنى معلق است بر اينكه آن ديگرى فرد نباشد ما نحن فيه من هذا القبيل با عنايت به اين مقدمه مىگوئيم :\r\nاخبار لا تنقض شك سببى را حتما شامل هستند و فرد تنجيزى است و وقتى اين فرد را شامل شد آثار شرعيهء آن مترتب شده و خودبخود وضع مسبب روشن مىشود .\r\nولى شمول آن نسبت به شك مسبّبى تعليقى است يعنى معلق است بر عدم شمول عام نسبت به فرد تنجيزى و شك سببى و لذا اگر بخواهد اين فرد را هم شامل شود دور صريح است .\r\nبيان ذلك : فرديت شك مسببى براى لا تنقض متوقف است بر عدم فرديت شك سببى [ و الّا اگر آن فرد شد نوبت به اين نمىرسد 
  ] « اين صغرى » و عدم فرديت شك سببى هم متوقف است بر فرديت شك مسببى [ چون راه ديگرى براى عدم فرديت سببى نيست 
  ] « اين هم كبرى » پس فرديت شك مسببى متوقف است بر فرديت خودش « اين هم نتيجه » .\r\nو هذا دور أي توقف الشّيء على نفسه و هو محال چون مستلزم تقدم شيئى بر نفس و بالمآل مستلزم تناقض است .\r\nبيان دوّم : چند مقدمه :\r\nالف : در منطق آموخته‌ايم كه عرض لازم در تقسيمى سه قسم مىشود :\r\n1 - لازم ماهيت و آن عرض است كه لازمهء لا ينفك نفس طبيعت است در هر وعائى كه باشد چه در ظرف ذهن تصور شد و چه در خارج تحقق يابد مثل زوجيت براى اربعه ، و فرديت براى ثلاثه و . . .\r\n2 - لازم وجود ذهنى و آن عرضى است كه اگر ملزوم در ذهن تصور شود\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاين لازم و عارض را دارد نه در خارج مثل كليت براى انسان كه انسان در ذهن كه تصور مىشود كلى و قابل صدق بر كثيرين است و گرنه در خارج جزئى و شخصى است لانّ الشّيء ما لم يتشخص لم يوجد ، و كليت را از معقولات ثانيه نامند .\r\n3 - لازم وجود خارجى كه اگر ملزوم در خارج موجود شد اين لازم و اثر را دارد و لا غير مثل حرارت كه لازمهء وجود خارجى آتش است و روشنائى كه لازمه وجود خارجى شمس است و گرنه با تصور نار حرارت و با تصور شمس روشنائى ايجاد نمىشود و . . . ما نحن فيه من هذا القبيل .\r\nب : موضوع و حكم همانند علت و معلول است و همان گونه كه تخلف معلول از علت تامه جزء محالات است يعنى ممكن نيست علت تامه باشد و معلول نباشد و نيز ممكن نيست كه معلول باشد و علت نباشد هكذا تخلف حكم از موضوع محال است يعنى امكان ندارد كه حكمى بدون موضوع باشد و نيز همان‌طورىكه علت تقدم بالطبع و بالرتبه بر معلول دارد هكذا موضوع از حيث رتبه مقدم بر حكم است و لو وجودا همراه باشند .\r\nج : هرگاه ملزومى دو يا چند لازم داشته باشد همهء آنها از لحاظ رتبه متأخر از ملزوم هستند ولى خود لوازم با يكديگر تقدم و تأخر رتبى نداشته و در طول هم نيستند بلكه در عرض هم مىباشند با حفظ اين سه مقدمه مىگوئيم :\r\nبه حكم مقدمه اول لا شك در اينكه حكم لا تنقض [ حرمت نقض 
  ] از قبيل لازم الوجود شك سببى است چون شك سببى موضوع و اين حكم محمول است و هرگاه موضوع يافت شد محمول هم مىآيد فلا يوجد الشك السببى فى الخارج الّا محكوما بحرمة النقض . . .\r\nو نيز لا شك در اينكه به حكم مقدمه ثانيه شك مسببى هم از لوازم وجود شك سببى است چون قانون سببيت و مسببيت اين را مىگويد در نتيجه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nعموم لا تنقض با شك مسببى از قبيل دو لازم و اثر براى يك ملزوم و مؤثر مىباشند و به حكم مقدمهء ثالثه لوازم متعدد يك شيئى همگى در عرض هم بوده و هيچ‌كدام رتبة بر ديگرى مقدم نيست آنگاه كيف يمكن كه شك مسببى موضوع از براى لا تنقض باشد درحالىكه اين دو در عرض هم هستند ولى رتبهء موضوع بايد مقدم باشد و ليس فليس .\r\nدر نتيجه با وجود شك سببى شك مسببى فرد و مصداق لا تنقض نيست پس شك سببى و استصحاب در آن بر مسببى مقدم است .\r\nقوله : الثالث :\r\nدليل سوم از ادلّهء مشهور بر تقديم استصحاب سببى بر مسببى :\r\nمقدّمه : استصحاب در تقسيمى دو قسم مىشود 1 - موضوعى 2 - حكمى\r\nاستصحاب موضوعى آنست كه در موضوع الحكم جارى مىشود و هدف از اجراء آن عبارتست از ترتيب آثار شرعيهء آن موضوع مثلا حيات زيد را استصحاب مىكنيم به منظور اثبات وجوب نفقه و . . . استصحاب حكمى آنست كه در خود حكم جارى مىشود و مقصود اصلى از آن جعل حكم مماثل ظاهرى است .\r\nيعنى مثلا در عصر حضور نماز جمعه واقعا واجب بود و در عصر غيبت شك در وجوب آن داريم با استصحاب وجوب يك وجوب شرعى ظاهر مماثل با واقعى جعل مىشود و وظيفه ظاهريه و فعليه ما مىشود آنگاه اغلب استصحابات از قبيل استصحاب موضوعى است و استصحابات حكميه بسيار قليل است و اتفاقا مورد روايات باب هم نوعا شبهات موضوعيه است تا آنجا كه بر همين اساس برخى مدعى شده‌اند كه اين اخبار تنها دليل بر حجيت استصحاب در موضوعات مىشوند و به درد شبهات حكميه نمىخورند درحالىكه هدف اصلى اصولى اثبات حجيت استصحاب در احكام است ولى مشهور\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nبراساس شواهد و قرائنى از اين شبهه جواب دادند كه در باب اخبار استصحاب گفته آمد با حفظ اين مقدمه مستدل مىگويد :\r\nاگر استصحاب سببى را بر مسبّبى مقدم نداريم لازم مىآيد كه استصحاب قليل الجدوى باشد « صغرى » و اللازم باطل « كبرى » فالملزوم مثله « نتيجه » .\r\nبيان ملازمه : همان‌طورىكه در مقدمه بيان شد اغلب استصحابات موضوعى هستند و استصحاب موضوعى كه به منظور ترتيب آثار شرعيه اجراء مىشود خود دو قسم دارد :\r\n1 - آثار شرعيه قبلا موجود بودند و الآن شك در بقاء آنها داريم به تبع شك در بقاء موضوع مثلا سابق زيد داراى حيات بود و البته وجوب نفقه و . . . نيز داشت ولى حالا شك در بقاء حيات و بقاء وجوب نفقه مىكنيم نسبت به اين بخش نيازى به استصحاب موضوعى نيست زيرا كه برفرض عدم جريان آن هم نسبت به حكم و اثر شرعى اركان استصحاب تام است خود حكم استصحاب مىشود پس در اين بخش كه اصل موضوعى فايده‌اى نبخشيد .\r\n2 - آثار شرعيه‌اى كه قبلا نبودند و حالا تازه مىخواهند حادث شوند كه مورد بحث ما همين است يعنى استصحاب مىكنيم طهارت آب را و نتيجه مىگيريم زوال نجاست ثوب و حصول طهارت آن را كه حالت سابقه نجاست است نه طهارت و اين اثر شرعى كه طهارت ثوب باشد جديد است و قبلا نبوده حال در اين بخش هم اگر استصحاب سببى و مسببى را جارى و معارض بدانيم و بگوئيم تساقط مىكنند پس به كلى از استصحابات موضوعيه بايد رفع يد كنيم و تنها به استصحابات حكميه بسنده كنيم كه بسيار كم هستند در مقايسه با استصحابات موضوعى .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nهذا بيان الملازمة .\r\nبيان بطلان لازم : اگر استصحاب قليل الجدوى بود اين‌همه از سوى ائمه ( ع ) و پيشوايان دين بدان اهتمام داده نمىشد و حتى بقولى در حدّ تواتر اخبار صادر نمىشد پس اين اهتمام فراوان دليل بر كثير الفايده بودن آنست .\r\nفالملزوم مثله يعنى عدم تقديم سببى بر مسببى باطل است پس نقيض آنكه تقديم باشد صادق است و هذا هو المطلوب .\r\nقوله : و يرد :\r\nمرحوم شيخ اين دليل را ردّ مىكنند به اينكه : ما ملازمهء استدلالتان را قبول نداريم زيرا شما گفتيد در استصحابات موضوعى كه به منظور ترتيب اثر اجراء مىشود اگر آثار مترتبه از امورى باشند كه سابقا موجود بودند و الآن شك در بقاء آنها داريم در اين فرض نيازى به استصحاب موضوعى نيست چون خود اثر و حكم شرعى حالت سابقهء وجودى دارد و استصحاب اثر جارى مىشود . . .\r\nما مىگوئيم : در اوائل خاتمه مباحث استصحاب به اثبات رسيد كه شرط جريان استصحابات حكميه احراز موضوع است كه بايد علما يا ظنا احراز شود كه الآن هم همان موضوع سابق باقى است تا اثر و حكم برآن مترتب شود زيرا كه اگر موضوعى نباشد اثر و عرض بدون موضوع نشايد و نيز وجود آن در موضوع ديگر هم ربطى به استصحاب ندارد پس بايد در همان موضوع اولى باشد .\r\nمثلا وجوب نفقه سابقا بر حيات زيد مترتب مىشد الآن هم بايد بر همان مترتب شود پس بايد موضوع احراز شود و راهى بسوى احراز موضوع نداريم مگر از طريق استصحاب موضوع .\r\nمنتها مشهور و قول حق اين بود كه با وجود استصحاب موضوعى نيازى\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبه استصحاب حكمى نيست بلكه آثار شرعيه خودبخود مترتب مىشود چه موضوع وجدانا محرز شود و چه تعبدا و برخى هم توهم كرده بودند كه استصحاب الحكم بايد جارى شود منتها شرط جريان آن احراز موضوع است پس نخست بايد موضوع الحكم را با استصحاب احراز نمود و سپس در خود حكم استصحاب جارى كرد پس هم قبول داريم كه در اين فرض احتياج به استصحاب سببى داريم و لغو نيست پس استصحاب موضوعى هم مفيد فايده است و معارض هم ندارد و ازقضا غالبا هم از همين قبيل است .\r\nو لذا در مواردى كه سببى و مسببى دو نتيجه متنافى دارند مثل طهارت آب و نجاست ثوب اگر هم به تعارض و تساقط عقيده‌مند شويم محذورى پيش نمىآيد و استصحاب قليل الجدوى نمىشود .\r\nقوله : الرابع :\r\n\r\n[ دليل چهارم : عبارتست از اخبار استصحاب به ضميمه حكم العقل 
  ]\r\nدليل چهارم از ادلّه تقديم استصحاب سببى بر مسببى عبارتست از اخبار استصحاب به ضميمه حكم العقل و قبل از آن مقدمه مىآوريم و آن اينكه :\r\nهر امر حادث و جديدى كه نبود و بعد حادث شد حتما علتى دارد كه تا علت آن تامّه نشود يافت نمىشود حال گاهى يك امر حادثى نبود و بعد پيدا شد مىگوئيم : وجد سببه فوجد المسبّب .\r\nو گاهى دو يا چند امر حادث كه هركدام علت مختص به خود دارند حادث مىشود .\r\nدر اينجا هم مىتوانيم بگوئيم فلان امر حادث زودتر بوجود آمد چون علت تامهء آن زودتر محقق شد .\r\nولى گاهى دو امر حادث داراى علت مشتركه هستند و كلاهما معلولان لعلة ثالثة هستند .\r\nمثل حرارت و روشنائى عالم كه معلول طلوع شمس است در چنين\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمواردى نمىتوان گفت كه فلان لازم [ مثلا حرارت 
  ] زودتر از ديگرى موجود شد چون علّت آن [ طلوع شمس 
  ] بوجود آمد .\r\nخير اين استدلال غلط است چون طلوع شمس علت مشتركه است و علت مشتركه كه آمد هر دو لازمش مىآيد و هيچ‌كدام اولويت ندارد كه براى حدوث و تحقق آن به علت مشتركه استدلال شود براى تقديم احدهما بر ديگرى .\r\nو بقول مرحوم شيخ چنين استدلالى از ترجيح بلا مرجح هم قبيح‌تر است زيرا كه در ترجيح بلا مرجح مقتضى براى ترجيح نيست و لذا ترجيح قبيح است و خلاصه از باب عدم المقتضى للترجيح است ولى در ما نحن فيه مقتضى براى عدم ترجيح موجود است كه همان علت مشتركه داشتن باشد و با وجود مقتضى عدم ترجيح دادن كاملا بىوجه است و قبيح فى الغاية و فضيح الى النهاية .\r\nبا حفظ اين مقدمه مىگوئيم : از خود روايات باب استصحاب استفاده مىشود كه يقين سابق در مورد شك مسببى ارزشى ندارد و نبايد بنا را برآن گذاشت بلكه بايد بنا را بر يقين سببى بگذاريم ، بيان ذلك : در مورد هريك از روايات دو شك وجود دارد كه يكى سببى و ديگرى مسبّبى است .\r\nمثلا در مورد صحيحهء اولى زراره آمده و الّا فانه على يقين من وضوئه و لا ينقض اليقين بالشك در اينجا شخص مكلف شك در بقاء وضوء دارد و بدنبال آن شك در بقاء اشتغال ذمه و دومى مسبب از اولى است يعنى اگر وضو باقى باشد حتما اشتغال ذمه به نماز برداشته شد و اگر وضو مرتفع شده باشد حتما اشتغال ذمه باقى است .\r\nيا مثلا در صحيحهء ثانيه زراره مىخوانيم : تغسل الثوب و لا تعيد الصلاة لانك كنت على يقين من طهارتك فشككت و ليس ينبغى لك ان تنقض اليقين بالشك ابدا .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nباز در اينجا هم دو شك و يقين هست يكى يقين به طهارت ثوب و شك در بقاء آن حين الصلاة و ديگرى يقين به اشتغال ذمه به صلاة و شك در بقاء آن و دومى مسبب از اولى است و . . .\r\nحال در اين‌گونه موارد امام ( ع ) يقين و شك سببى را گرفته و فرموده‌اند بنا را بر يقين به وضو و طهارت ثوب بگذار و وارد نماز شو و اين بناگذارى را معلّل فرموده‌اند به قانون استصحاب درحالىكه اين قانون در ناحيهء اشتغال ذمه به نماز هم وجود دارد و باصطلاح علت مشتركه است .\r\nحال اگر نبود اين مطلب كه با وجود استصحاب سببى نوبت به مسببى نمىرسد و منحصرا سببى جارى مىشود هرگز تعليل اين بناگذارى بر وضو به استصحاب صحيح نبود زيرا كه اين‌گونه تعليل از قبيل همان حدوث حرارت قبل از روشنائى به علت طلوع شمس است يعنى معلل كردن تقديم احد الامرين بر امر ديگر به يك علت مشتركه .\r\nو چنان كه در مقدمه گفته آمد هذا قبيح بل اقبح من الترجيح بلا مرجح پس از راه تعليل امام ( ع ) تقديم سببى را بر مسببى به علت استصحاب ما كشف مىكنيم كه در واقع و به نظر مبارك امام ( ع ) هم اصل سببى بر مسبّبى مقدم است .\r\nقوله : و بالجمله :\r\nپس از بيانات مذكور مرحوم شيخ مىفرمايد : به عقيدهء من مسئله نيازى به زحمت زياد ندارد و تقديم سببى بر مسببى تقريبا از بديهيات است تا آنجا كه شخص عامى هم وقتى مجتهد او فتوا داد كه در آب مشكوك استصحاب طهارت جارى مىشود و بنا را بر طهارت بگذار وى در ترتيب آثار معطل نمىشود بلكه با آب مستصحب الطهاره وضو مىسازد ، غسل مىكند ، جامهء نجس و بدن خبثى را تطهير مىكند و آن را به مشترى مىفروشد يا از مشترى خريدار مىكند\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nو كليهء آثار شرعيهء مسبوق به عدم را از قبيل طهارت الثوب و البدن و . . .\r\nمترتب مىسازد و لذا جاى تأمل نيست كه سببى مقدم است .\r\nقوله : هذا كله :\r\nمباحثى تا به حال مطرح شد در رابطه با تقديم استصحاب سببى بر مسببى مطرح شد بر مبناى مشهور متأخرين بود كه استصحاب را از اصول عمليه تعبديه دانسته و از باب اخبار و روايات حجت مىدانند .\r\nو امّا بر مبناى مشهور قدماء كه استصحاب را از امارات ظنيه و به حكم عقل به مناط افادهء ظن به بقاء حجت مىدانستند بر اين مبنا تقديم اصل سببى بر مسببى جاى كمترين شبهه‌اى نيست .\r\nبيان ذلك : مقدّمه : علت و معلول همان گونه كه در نظام عينى و در عالم خارج حتما معلول تابع علت است و وجود علت سبب وجود معلول و عدم العلة علة العدم همچنين در نظام علمى و ذهنى هم از حيث حالات مختلفهء نفس معلول تابع علت است يعنى از علم به علت علم به معلول حاصل مىشود و از ظن به علت ظن به معلولى و از شك در علت شك در معلول حاصل مىشود و اين يك امر بديهى است حال با حفظ اين مقدمه مىگوئيم :\r\nوقتى استصحاب دو فرد داشت كه يكى تنجيزى بود [ استصحاب سببى 
  ] و ديگرى تعليقى [ مسببى 
  ] نسبت به سببى كه مقتضى موجود و مانع مفقود است حتما استصحاب جارى است .\r\nمثلا در مثالى كه در اول القسم الاول ذكر شد يعنى طهارت آب و نجاست ثوب ، استصحاب طهارت آب جارى مىشود و بر مبناى قدماء به بركت اين استصحاب ظن به بقاء طهارت يعنى در واقع ظن به ملزوم پيدا مىشود و به حكم مقدّمه مذكور از ظن به ملزوم حتما ظن به لازم پيدا مىشود كه زوال نجاست ثوب و حصول طهارت جامه باشد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nو بديهى است كه در فرض ظن به وجود لازم محال است ظن به عدم آن هم حاصل شود و لذا مناط استصحاب در ناحيه شك مسببى [ مناط افاده ظن است 
  ] وجود ندارد و استصحاب جارى نيست و در مواردى كه از استصحاب سببى محروم شديم نوبت به مسببى مىرسد .\r\nقوله : و يشهد :\r\nمقدمه : بناء عقلاء عالم بر امرى از امور به مناط تعبد نيست بلكه به مناط ظن به بقاء است چون شارع مقدس تعبد دارد و عقلاء عالم تعبد ندارند .\r\nحال شاهد مطلب مذكور كه ظن به ملزوم مستلزم ظن به لازم است و . . .\r\nاينست كه وقتى ما به عقلاء عالم مراجعه مىكنيم و سيره عمليه آنها را مطالعه مىكنيم مىبينيم كه عقلاء عالم كه در جميع شئون دين و دنيا و معاش و معادشان بر استصحاب بناگذارى عملى دارند در هيچ جا به استصحاب مسببى يعنى عدم لوازم اعتنا نمىكنند بلكه عملا استصحاب سببى را جارى مىكنند فى المثل شخصى غايب شده و الآن نمىدانيم زنده است يا مرده ؟ حيات او داراى آثارى است كه عبارتند از :\r\nالف : اگر داراى اهل و عيال است پرداخت نفقهء آنها بر وى واجب است .\r\nب : اگر داراى اموالى است تقسيم اموال او ميان ورثه حرام است .\r\nج : اگر داراى همسرى است ازدواج همسر با مرد جديد حرام است .\r\nد : اگر پدرش از دنيا رفته سهميه ارث او را بايد عزل كرده و نگهدارى شود تا او بيايد .\r\nه : اگر تحت تكفل كسى است فطريه او را بايد كفيل و متولى او بدهد .\r\nو : اگر داراى وكلائى است كه از طرف او معامله مىكنند مىتوان با آنها معامله كرد .\r\nو . . . كه پاره‌اى از آثار از قبيل آثار موجوده هستند و پاره‌اى قبلا نبوده و\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nتازه مىخواهد حادث شود .\r\nحال در تمامى اين آثار عقلاء عالم عملا بنا را بر حيات زيد گذاشته و كليه اين آثار را مترتب مىكنند و فرقى ميان آثار موجوده و معدومه هم نمىگذارند .\r\nقوله : ثم إنّه :\r\nتا اينجا نظريهء مشهور و مرحوم شيخ در باب تقديم سببى و مسببى بيان شد .\r\nو امّا نظريهء دوّم در مسئله : هيچ‌كدام از دو استصحاب سببى و مسببى بر يكديگر مقدم نيستند بلكه هر دو جارى مىشوند و با يكديگر تعارض كرده و تساقط مىكنند و به اصل ثالث مراجعه مىشود .\r\nطرفداران اين نظريه جناب شيخ طوسى و محقق اول و علّامه فى بعض اقواله و گروهى از متأخر المتأخرين هستند [ تا محقق اول را قدما از محقق تا علامه را متأخرين و از علامه به بعد را متأخر المتأخرين گويند 
  ] نقل شواهدى از كلمات اين بزرگان :\r\nالف : جناب شيخ طوسى در كتاب مبسوط در رابطه با عبدى كه غايب شده و فعلا نمىدانيم زنده است يا مرده ؟ فتوا داده به اينكه زكات فطرهء او بر مولايش واجب نيست .\r\nجناب محقق اول در كتاب معتبر همين نظريه را پسنديده و از ادلّه مخالفين جواب داده : بطور كلى مخالفين يعنى طرفداران وجوب فطريه عبد غايب بر مولى براى اثبات وجوب دو دليل آورده‌اند :\r\n1 - استصحاب مىكنيم بقاء و حيات عبد را و نتيجه مىگيريم وجوب فطريه او را بر مولى محقق جواب داده به اينكه : اصالة البقاء با اصالة عدم الوجوب معارض است چون قبل از شب عيد فطر كه فطريه واجب نبود حالا شك در وجوب مىكنيم جاى استصحاب عدم وجوب است حال با\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاينكه شك در وجوب مسبب از شك در بقاء است مع‌ذلك فرموده هر دو اصل جارى مىشوند و تعارضا و تساقطا و يرجع الى اصل برائت ذمهء مالك از پرداخت فطريه .\r\n2 - همان‌طورىكه عتق عبد غايب بابت كفّاره جايز و مجزى است همچنين فطريه عبد غايب هم واجب است .\r\nمحقق جواب داده به اينكه :\r\nاوّلا ما در خود اصل و مقيس عليه يعنى باب عتق هم قبول نداريم كه عتق غايب مجزى باشد فكيف بالفرع و المقيس .\r\nو ثانيا برفرض عتق غايب از باب كفاره صحيح باشد ولى قياس وجوب فطريه به آن مع الفارق است زيرا كه عتق بابت كفاره حق اللّه است و حقوق اللّه مبتنى بر تخفيف و تسهيل و ارفاق هستند و لذا مجزى است ولى پرداخت فطريه حق الناس است كه مىخواهيم مالى از اموال مولى را خارج كنيم و اين ايجاب فطره بر مولى دليل مىخواهد و نداريم لذا اصل عدم وجوب جارى مىشود در اينجا مناسب است عين كلام محقق در معتبر را از بحر الفوائد نقل كنيم :\r\nقال المحقق فى المعتبر فى باب الزكاة لو كان له مملوك لا يعلم حياته قال الشيخ فى الخلاف لا يلزم فطرته و للشافعى قولان احدهما يلزمه لان الاصل بقاؤه .\r\nو احتج آخرون لذلك ايضا بانه يصح عتقه فى الكفارة اذا لم يعلم موته و احتج الشيخ بانه لا يعلم ان له مملوكا فلا يجب زكاته عليه و ما ذكره الشيخ حسن لان الزكاة انتزاع مال يتوقف على العلم بسبب الانتزاع و لم يعلم و قولهم ان الاصل البقاء معارض بان الاصل عدم الوجوب و قولهم يصح العتق فى الكفارة عنه جوابان احدهما المنع و لا يلتفت الى من يقول الاجماع على جواز عتقه فانّ\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nالاجماع لا يتحقق من رواية واحدة و فتوى اثنين او ثلاثة .\r\nو الجواب الآخر الفرق بين الكفارة و وجوب الزكاة لان العتق اسقاط ما فى الذمة من حق الله و حقوق الله مبنيّة على التخفيف و الفطرة ايجاب مال على مكلف و لم يثبت سبب وجوبه عليه .\r\nب : همين محقق اول در اصول معتبر [ بحثهاى مقدماتى آنكه مربوط به قواعد اصوليه است 
  ] فرموده :\r\nاگر شخصى يقين به وضو داشت سپس شك در بقاء پيدا كرد استصحاب مىكند بقاء طهارت از حدث را ولى اين استصحاب معارض است با استصحاب عدم برائت ذمه نسبت به نمازى كه با وضوء استصحابى و طهارت مستصحبه انجام داده و يا با استصحاب اشتغال ذمه به نماز كه نتيجهء اوّلى صحت نماز و نتيجهء دوّمى عدم صحت است و تعارضا تساقطا سپس مراجعه مىشود به اصل ثالث كه اصالة الاشتغال و الاحتياط باشد اى الاشتغال اليقينى مستدع للفراغ اليقينى .\r\nمرحوم شيخ مىفرمايد : عجبا جناب محقق در اين مثال دقيقا بر خلاف نص فتوا داده زيرا كه به حكم صحيحهء اولاى زراره در چنين موردى فقط استصحاب بقاء طهارت از حدث كه سببى است جارى مىشود و نوبت به استصحاب اشتغال ذمه كه مسبّبى است نمىرسد مع‌ذلك محقق هر دو را جارى و معارض قرار داده ولى لا وجه له .\r\nج : از علّامه و ديگران نقل شده راجع به اين فرع فقهى كه مقدار آب قليل داريم كه حتما پاك بود و شكارى را مشاهده كرده به سمت او تيرى انداختيم يا سگهاى شكارى را ارسال نموديم و او را گاز گرفتند و پس از مدتى وقتى رسيديم ديديم شكار مرده و مقدارى از بدن او درون همين آب قليل و مماس با آنست .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nحال نمىدانيم كه شكار در اثر رمى يا امساك كلاب معلّمه كشته شده تا حلال و طاهر و مذكى باشد پس آب قليل هم همچنان پاك است ؟ يا در اثر سقوط از بلندى مرده كه ميته است و حرام و نجس و در نتيجه ملاقى نجس هم متنجس بوده و اين آب قليل نجس شده ؟\r\nدر چنين موردى علامه و عده‌اى گفته‌اند دو اصل جارى مىشود يكى اصالة عدم التذكية كه نتيجه‌اش تنجّس ملاقى است و ديگرى اصالة بقاء الطهارة در آب قليل كه نتيجه‌اش طهارت آب و ملاقى است و اين دو اصل تعارضا تساقطا و به اصل ثالث مراجعه مىشود كه قاعده طهارت در آب باشد به حكم كل شىء طاهر ، حال اصالة بقاء طهارت اصل مسببى و اصل عدم تذكيه سببى است مع‌ذلك گفته‌اند هر دو جارى مىشوند .\r\nو همين علّامه در نوع كتب خود و ساير فقهاء عظام از قبيل شهيدين و . . .\r\nفتوا داده‌اند به نجاست آب قليل در اثر اينكه اصل سببى عدم تذكيه و ميتويت را بر اصل مسببى طهارت ماء مقدم داشته‌اند و به عقيدهء ما هم مطلب از همين قرار است زيرا به تفصيل اثبات شد كه اصل سببى مقدم است و استصحاب عدم تذكيه اصل سببى است جارى مىشود و يترتب عليه جميع آثار ميته بودن كه از جملهء آنها حرمت اكل و تنجّس صيد و از جمله آنها تنجّس ملاقى است پس نوبت به اصل مسببى نمىرسد كه اصل بقاء طهارت آب قليل باشد .\r\nقوله : نعم :\r\nبرخى از فقهاء در همين فرع مذكور فرموده‌اند : برحسب روايات خوردن گوشت صيدى كه مشكوك التذكية است حرام و ممنوع است .\r\nحال اگر اين تحريم اكل صرفا بخاطر شك در تذكيه و عدم آن باشد تعبدا .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nالبته دليل بر تنجّس ملاقى نمىشود زيرا كه شرعا هر نجسى حرام است ولى هر حرامى نجس نيست و عدم علم به تذكيه هم كه اعم است از عدم التذكية و لذا دليلى بر نجاست ملاقى نيست .\r\nولى اگر تحريم اكل از اين باب باشد كه اوّل آن صيد را محكوم به ميته بودن و عدم مذكى بودن نموده سپس حكم به حرمت مىكنيم البته در اين فرض موضوع تنجس كه ميتويت است احراز شده پس تمام آثار ميته بودن مترتب مىشود و يكى از آنها تنجّس ملاقى است .\r\nمرحوم شيخ مىفرمايد : مرجع بخش اول كلام اين قائل به اينست كه داستان حرمت اكل صيد با وجود شك در مذكى بودن صرفا يك حكم تعبدى و براساس روايات است و گويا منظور اينست كه اصالة الحرمة در لحوم اصلى مستقل و برأسه است و اين مطلب حسن و پسنديده است منتها دو اشكال دارد :\r\n1 - لازمه‌اش اينست كه بر اين صيد مشكوك از احكام ميته بودن تنها حرمت اكل مترتب مىشود و امّا نجاست ملاقى و . . . ثابت نيست و اين لازم را احدى ملتزم نيست .\r\n2 - ما از خود لا تأكلوا كه در لسان اخبار آمده استفاده مىكنيم كه حرمت صرفا يك حكم تعبدى مولوى نيست بلكه از باب ارشاد به موضوع يعنى ميتويت است كه هذه ميتة فيحرم اكلها اگر از اين باب شد پس ساير احكام ميته هم كه نجاست ملاقى باشد بار مىشود .\r\nو شاهد مطلب اينكه بسيارى از امور معتبره در تذكيه از قبيل تسميه ، روبه‌قبله بودن و . . . از همين تعبير به لا تأكلوا استفاده شده مثلا در قرآن مىخوانيم :  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  آقايان فقهاء گفته‌اند .\r\nمنظور اينست كه ذبح بدون تسميه موجب ميته بودن است و لا تأكلوا ارشاد به ميته بودن است و . . . پس عدّه‌اى بين اصل سببى و مسببى تعارض\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nانداخته‌اند ولى حق اين است كه سببى مقدم است به حكم ادلّه اربعه‌اى كه ذكر شد .\r\nقوله : ثم ان بعض :\r\nنظريه سوّم : برخى از كسانى كه معتقد شده‌اند به جريان استصحاب سببى و مسبّبى و گفته‌اند اين دو متعارض هستند مدعى شده‌اند كه الجمع مهما امكن اولى من الطرح يعنى مادامىكه جمع بين دو اصل كرده و هر دو را جارى كنيم بهتر از آنست كه به واسطه يكى از خير ديگرى بگذريم .\r\nو لذا ما از هر دو اصل بهره مىگيريم و هر دو جارى مىكنيم .\r\nبر اين اساس در مثال صيد مشكوك كه با آب قليل هم ملاقات كرده مىگوئيم از طرفى شك در تذكيه داريم استصحاب مىكنيم عدم تذكيه و يا ميته بودن را و آثار الميتة كه حرمت اكل لحم و تنجّس صيد باشد مترتب مىشود و از طرفى هم شك در طهارت آب قليل ملاقى داريم استصحاب مىكنيم بقاء حرمت آن را هرچند كه اين شك مسبب از شك قبلى است ولى استصحابش جارى مىشود و حكم به طهارت و جواز شرب آب قليل مىشود .\r\nمرحوم شيخ در ردّ اين نظريه مىفرمايند : استصحاب سببى با مسببى هيچ‌وقت با يكديگر جمع نمىشوند بلكه الّا و لا بد هميشه سببى مقدم است بدليل اينكه از شما مىپرسيم : ما معنى استصحاب عدم التذكية [ سببى 
  ] ؟\r\nو ما معنى استصحاب طهارت الماء [ مسببى 
  ] ؟ اگر معناى اصل مسببى طهارت آب اين باشد كه صرفا جواز شرب كه يك اثر شرعى است برآن مترتب مىشود اين بحث ديگرى است ولى اگر معنايش اينست كه جميع آثار شرعيه طهارت برآن مترتب مىشود اعمّ از جواز شرب ، رفع الحدث [ يعنى مىتوان با آن وضو ساخته و يا غسل كرد 
  ] و رفع الخبث [ بدن يا لباس نجس را با آن تطهير كرد 
  ] .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nخواهيم گفت خود اين‌ها دو اصل سببى و مسببى هستند زيرا كه شك در طهارت آب داريم استصحاب كرديم [ اصل سببى 
  ] و شك در بقاء حدث و خبث هم داريم كه مسبب از شك در طهارت آب است حال اگر بنا باشد هر دو اصل را اجراء كرده و جمع بينهما كنيم پس بايد در اينجا هم هر دو اصل را جارى كنيم هم طهارت آب و هم بقاء حدث و خبث چون فرقى ندارد اين دو همانند طهارت ماء و عدم تذكيه صيد هستند كه يكى از ديگرى مسبب است حال چرا در آن مثال جمع كرديد ولى در اينجا فقط سببى را اجراء كرديد ؟ وجهى ندارد .\r\nهمچنين اگر اثر استصحاب عدم تذكيه صرفا حرمت اكل ميته باشد فهو المطلوب ولى اگر اثر آن ترتب جميع آثار شرعيه ميته بودن باشد كه از جمله حرمت اكل ، تنجّس صيد تنجّس ملاقى و . . .\r\nيعنى اگر بعدا شىء پاكى با اين صيد ملاقات كرد محكوم به نجاست مىشود خواهيم گفت خود اين‌ها دو اصل سببى و مسببى هستند چون شك در نجاست و طهارت ملاقى بعدى مسبب است از شك در ميته بودن و نبودن يا مذكى و عدم تذكيه صيد و نسبت اين دو با يكديگر همانند نسبت آن آب قليل با صيد مشكوك است كه شك در طهارت آب مسبّب از شك در تذكيه صيد است آنگاه اگر بنا است ميان آن دو را جمع كنيم بايد در اينجا هم بگوئيم نسبت به ملاقيهاى بعدى استصحاب طهارت جارى مىشود .\r\nولى شما كه اين كار را نكرديد و نمىكنيد پس چه فرق است ؟\r\nچرا يك جا بين سببى و مسببى جمع مىكنيد و جاى ديگر تنها سببى را مقدمى داريد ؟ فلا وجه للجمع .\r\nقوله : و مما ذكرنا\r\nاز بياناتى كه در ردّ وجه الجمع داشتيم ايراد سخن مرحوم فخر المحققين هم روشن مىگردد : جناب فخر در مقام تقريب و بيان وجه الجمع فرموده : هريك\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nاز دو اصل عدم تذكيه و طهارت آب داراى دو دسته آثار و احكام شرعيه هستند :\r\n1 - آثار اصليه كه بالمطابقه برآن دلالت دارند و قدر متيقن همان است .\r\n2 - آثار فرعيه كه بالملازمه برآن دلالت دارند .\r\nمثلا طهارت آب قليل دو اثر دارد يكى خود همين طهارت كه در ظاهر جعل مىشود و نيز جواز شرب آن و ديگرى لازمه‌اش اينست كه پس آن صيد مشكوك حلال و طاهر باشد و الّا موجب تنجس اين آب شده بود و نيز اصالة الميتة يا عدم المذكى بودن دو اثر دارد يكى لحوق احكام ميته برآن از قبيل حرمت اكل و نجاست و ديگرى لازمه‌اش اينست كه پس آن آب قليل ملاقى با اين صيد هم نجس شده باشد آنگاه فرموده : جمع بين اصلين كرده و به هركدام در اثر اصلى عمل كرده و در اثر فرعى اعتنا نمىكنيم .\r\nمرحوم شيخ مىفرمايد : كاش مىدانستم كه كدام اصل و كدام فرع است ؟ آقاى محترم يك از احكام اصليه ميته نجاست ملاقى آن يعنى آب قليل است فاين الاصالة و التبعية او الفرعية ؟ [ آرى مذكى نبودن ميته اثر اصلى طهارت آب نيست بلكه لازم لا ينفك او است و اين كاشف از آنست و قبلا گفتيم اين‌گونه آثار مترتب نيست 
  ] .\r\nقوله : و تبعه :\r\nمرحوم محقق قمى هم از فخر الدين در ايضاح متابعت كرده و در اين مسئله فرعيه كه پوست گوسفندى را مشاهده مىكنيم كه در وسط راه مثلا افتاده و نمىدانيم كه آيا پاك است يا نجس ؟ به دنبالش نمىدانيم آيا نماز خواندن با او جايز است يا خير ؟ و بواسطهء آن برائت ذمه مىآيد يا نه .\r\nفرموده : از طرفى استصحاب بقاء طهارت جارى مىشود چون در زمان حيات گوسفند اين پوست پاك بوده و الآن شك در بقاء طهارت داريم جاى استصحاب است از طرفى هم استصحاب مىكنيم عدم برائت ذمه يا بقاء اشتغال\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nذمه به صلاة را بر اولى عدم تنجس ملاقى و بر دوّمى وجوب اعاده مترتب مىشود [ البته هر دو مسبب از شك در تذكيه هستند و اصل سببى عدم تذكيه بايد جارى شود 
  ] .\r\nمرحوم شيخ مىفرمايد : از ايراداتى كه ما به وجه الجمع داشتيم جواب اين سخن هم داده مىشود كه اينجا جاى جمع نيست و سببى مقدم است بر مسبّبى .\r\nقوله : و اضعف :\r\nمرحوم محقق قمى فرع ديگرى را عنوان كرده : جامه‌اى بود نجس و سپس مرطوب شده و با آبى شسته شده ولى شك داريم كه پاك شد يا نه ؟\r\nاستصحاب مىكنيم بقاء نجاست را سپس همين ثوب مستصحب النجاسة بر روى زمين پاك افتاده ولى شك داريم كه زمين نجس شد يا نه ؟ استصحاب بقاء طهارت ارض جارى مىكنيم زيرا كه ما روايت و آيه‌اى نداريم مبنى بر اينكه مستصحب النجاسة و يا نجس بالاستصحاب هم منجّس [ نجس‌كننده ملاقى خود 
  ] باشد پس جمع بينهما مىكنيم .\r\nمرحوم شيخ مىفرمايد : كاش مىدانستم كه اگر مستصحب النجاسة منجّس نباشد و مستصحب الطهارة مطهر نباشد پس فايدهء استصحاب چيست ؟\r\nمگر نه اينست كه استصحاب يك تنزيل است يعنى مستصحب را نازل منزلهء واقع دانستن و همان‌طورىكه اگر يقين به نجاست داشتيم ملاقى آن نجس بود بايد با استصحاب هم آن آثار مترتب شود و نيز اگر يقين به طهارت آب قليل داشتيم حتما مطهر بود پس بايد با استصحاب نيز همان آثار مترتب شود و الّا اگر بنا باشد اصل عدم ترتب اين آثار جارى شود و استصحاب مسببى را جارى كنيم پس استصحاب بىفايده مىشود .\r\nو قال فى الوافية :\r\nمرحوم فاضل تونى در كتاب وافيه فرموده : پنجم از شرائط استصحاب\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nآنست كه در مورد استصحاب مسببى يك استصحاب سببى و در ملزوم بر خلاف آن نباشد و گرنه نوبت به استصحاب لازم و مسبب نمىرسد .\r\nمثلا در همان مثال صيد مشكوك وقتى شرعا ثابت شد كه آن صيد ميته است حتما مستلزم تنجس ملاقى يعنى آب قليل خواهد شد و معنا ندارد كه از طرفى حكم كنيم به ميته بودن اين صيد و از طرفى هم حكم كنيم به طهارت ملاقى يعنى آب قليل .\r\nولى مع‌ذلك بعض الاصحاب كه محقق قمى و ديگران باشند اين ملازمه را منكر شده‌اند كه بايد سببى مقدم باشد و مدعى جمع بينهما شده‌اند .\r\n[ سخنان فاضل تونى بر وفق مراد ما است 
  ] .\r\nقوله : ثم اعلم :\r\nمرحوم شريف العلماء مازندرانى استاد مرحوم شيخ انصارى ره از قول مرحوم شيخ على صاحب حاشيه بر شرح لمعه نقل كرده كه جناب محشّى مدّعى شده كه بالاجماع اصل موضوعى بر اصل حكمى مقدم است و تا زمانى كه اصل موضوعى مبتلا به مانع نشده نوبت به اصل حكمى نمىرسد .\r\nمرحوم شيخ در اين رابطه سه جمله دارند :\r\n1 - اين ادّعاى اجماع مبتنى بر حدس است نه حسّ و اجماع حدسى است نه حسّى زيرا كه اساسا اين مسئله با عنوان مذكور در كلمات قد ما اصلا مطرح نبوده تا آنان به صراحت فتوا داده باشند به تقديم موضوعى بر حكمى تا بگوئيم اجماع حسّى است يعنى جناب شيخ على آن را در كلمات قوم ديده و مدعى اجماع شده بلكه آنچه از متقدمين بما رسيده يك سلسله فروعات فقهيه‌اى است و در آنها فتاوائى داده‌اند كه با معيار مذكور [ تقدم موضوعى بر حكمى 
  ] منطبق مىباشد .\r\nمثلا آب كثيرى داشتيم سپس مقدارى از آن كاستيم الآن شك مىكنيم\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nكه آيا كريت آن باقى است يا نه ؟ بدنبال آن شك مىكنيم كه جامهء نجسى را كه با آن شستيم آيا نجاست آن باقى است يا مرتفع شد ؟ همه گفته‌اند استصحاب كريت جارى مىشد و مىدانيم كه كريت نسبت به طهارت موضوع است نسبت به حكم .\r\nيا مثلا در آب قليل كه مقدارى برآن افزوديم استصحاب قلت را جارى كرده و آثار شرعيه آن را كه انفعال با ملاقات باشد و . . . مترتب مىكنند يا استصحاب عدم تذكيه صيد مشكوك را جارى مىكنند و يا استصحاب حيات موكل و . . . كه همهء اين‌ها اصول موضوعيه هستند پس از مجموعه اين موارد مختلفه حدس قطعى مىزنيم كه اصول موضوعيه بر حكميه مقدم هستند پس اجماع شيخ على حدسى است نه حسّى و پيرامون اجماع حدسى و حسى به تفصيل در جلد دوّم اين شرح بحث شد فمن شاء فليراجع .\r\n2 - تازه از حدسى بودن كه بگذريم بايد گفت اين مسئله اجماعى نيست زيرا گروهى از فقهاء عظام از قبيل شيخ طوسى ، محقق در معتبر ، علامه در بعض كتب و . . . طرفدار معارضه بودن و مدعى بودند كه هر دو اصل [ موضوعى و حكمى 
  ] جارى مىشوند و تعارضا تساقطا . . .\r\n3 - استصحاب سببى و مسببى سه شعبه دارد :\r\nالف : هر دو موضوعى باشند و يكى مسبب از ديگرى مثل استصحاب حيات براى اثبات نمو سپس براى وجوب تصدق كه نمو مسبب از حيات و هر دو موضوعى هستند .\r\nب : هر دو حكمى باشند مثل استصحاب بقاء طهارت آب قليل و بقاء نجاست ثوب كه شك در نجاست ثوب مسبب از شك در طهارت آب است و هر دو اصل حكمى هستند يعنى در حكم جارى مىشوند .\r\nج : يكى از آن دو كه سببى باشد موضوعى و آن ديگرى يعنى مسببى\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحكمى است مثل استصحاب حيات براى اثبات وجوب نفقه و . . .\r\nو استصحاب كريت ، قلت ، عدم تذكيه و . . . كه مثالهايش ذكر شد .\r\nبا عنايت به اين نكته مىگوئيم : كليه اصول سببيه اعم از موضوعى و حكمى نسبت به اصول مسببيّه از قبيل موضوع هستند نسبت به حكم مثلا زوال نجاست ثوب از احكام بقاء طهارت آب است پس اصل طهارت كه سببى است از قبيل موضوع اصل مسبب و حكمى مىباشد چون طهارت آب از احكام خود آب است و زوال نجاست هم بر اين طهارت آب بار شده پس حكم و موضوع هستند با اين محاسبه بهتر بود كه جناب فاضل تونى بجاى ادعاى اجماع بر تقدم موضوعى بر حكمى بگويد : بالاجماع سببى بر مسببى مقدم است كه تعبير دائره‌اش خيلى وسيع‌تر باشد [ مرحوم آشتيانى فرموده : همان‌طورىكه كه دعواى اجماع بر تقدم موضوعى بر حكمى از اجماعات حدسيه است هكذا ادعاى اجماع از سوى شيخ ره بر تقديم سببى و مسببى نيز حدسى است 
  ] .\r\nو امّا قسم دوّم : قسم اوّل راجع به تعارض دو استصحابى بود كه يكى سببى و ديگرى مسببى باشد و واضح شد كه به عقيدهء مشهور و جناب شيخ اصل سببى بر مسببى مقدم است .\r\nو امّا قسم ثانى از دو قسم مورد بحث پيرامون تعارض دو استصحاب مسبّبى است كه كلاهما مسببان از امر ثالث هستند كه علم اجمالى باشد يعنى دو حالت سابقه و يقين سابق و شك لاحق در كار است كه علم اجمالى داريم به ارتفاع يكى از آن دو حالت سابقه و لو لا العلم الاجمالى هر دو استصحاب در عرض هم بوده و جارى مىشدند .\r\nولى حالا كه علم اجمالى به زوال و ارتفاع يكى از دو حالت سابقه حاصل شده اصلين با يكديگر تعارض مىكنند و تنافى آن دو بالعرض يعنى بواسطهء عامل خارجى است كه علم اجمالى باشد نه اينكه ذاتا متنافيان باشند\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nحال در اين قسم چهار صورت متصور است زيرا كه يا از اجراء الاصلين مخالفت قطعيه عمليه با علم اجمالى لازم مىآيد و يا چنين لازمى ندارد .\r\nاوّلى مثل اينكه دو ظرف آب داريم كه هر دو يقينا پاك بودند پس از مدتى قطره خونى درون يكى از آن دو واقع شد و ما تفصيلا ندانستيم كه كدام است ؟\r\nدر اينجا اگر بخواهيم در اين اناء استصحاب بقاء طهارت جارى كرده و شرب كنيم و هكذا نسبت به اناء ديگر ، يقينا با علم اجمالى مخالفت شده و نجس واقعى فى البين را مرتكب شده‌ايم و مخالفت قطعيه عمليه با علم اجمالى حرام است .\r\nو امّا دوّمى خود دو صورت دارد : زيرا كه يا از خارج اجماع قائم شده بر اينكه حق نداريم ميان دو استصحاب را جمع كنيم و هر دو را اجراء كنيم و يا چنين اجماعى در كار نيست .\r\nاوّلى مثل اينكه نصف آب كر نجس را با نصف كر طاهر در هم آميخته و آن دو را يكى كرديم و الآن يقين داريم كه يا حالت سابقه نجاست آن نصف نجس مرتفع شده و تمام آب پاك گرديده و يا حالت سابقه طهارت نصف طاهر زائل شده و كل آب نجس گرديده حال بيائيم هم استصحاب كنيم بقاء طهارت آن نصف را و هم بقاء نجاست نصف ديگر را بر خلاف اجماع است زيرا كه اجماع قائم شده بر اينكه آب واحد داراى حكم واحد است و اين دو آب بعد از اختلاف متحد شده و يك حكم بيشتر ندارند .\r\nو امّا دوّمى باز دو صورت دارد زيرا كه يا هر دو اصل عملى و استصحاب داراى اثر شرعى هستند و يا احدهما داراى اثر و ديگرى بىاثر است .\r\nاوّلى مثل اينكه شخص غافل شد [ چون اگر ملتفت باشد قصد قربت از او متمشى نيست و وضو يا غسل او باطل است لذا فرض غفلت را آورده 
  ] و با\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمايعى كه مردّد است بين الماء و البول وضو ساخت و الآن كه ملتفت مىشود يقين اجمالى دارد كه يا حالت سابقه حدث باطنى مرتفع شده [ اگر فى الواقع با آب وضو گرفته باشد و اين مايع آب باشد 
  ] و يا حالت سابقهء طهارت بدن زائل شده [ اگر فى الواقع مايع بول بوده 
  ] از طرفى استصحاب بقاء حدث جارى مىشود كه داراى آثار شرعيه‌اى مخصوص به خود است كه وجوب وضو براى نماز باشد و . . .\r\nو از طرفى استصحاب طهارت بدن كه آن نيز آثارى متناسب با خود دارد يا مثل واجدى المنى فى الثوب المشترك كه هركدام سابقا يقين به عدم جنابت و به طهارت محل داشتند و الآن شك در بقاء آن دارند و هر دو مىتوانند از استصحاب طهارت محل و عدم جنابت استفاده كنند و هركدام آثار مخصوصه را بار كنند از قبيل ورود در نماز - مسجد و . . .\r\nو دوّمى مثل اينكه وكيل و موكل با يكديگر تنازع دارند : موكل مىگويد من تو را براى خريدارى عبد وكيل كردم نه شراء جاريه و وكيل مىگويد : من وكيل شدم در شراء جاريه كه رفته‌ام و خريده‌ام نه در شراء عبد حال از طرفى اصل عدم توكيل در شراء عبد اركانش تام است و از طرفى اصل عدم توكيل در شراء جاريه ولى اصل اوّل اثر عملى ندارد چون على الفرض شراء عبدى حاصل نشده ولى اصل دوم اثر دارد كه اگر جارى شد بايد به فساد و بطلان معامله حكم كنيم و در تمامى اين موارد علم اجمالى داريم به زوال احدى الحالتين السابقتين و خلاصهء چهار صورت عبارتست از :\r\n1 - اجراء اصلين مستلزم مخالفت عمليه قطعيه با علم اجمالى است .\r\n2 - اجماع قائم است بر عدم جمع بين الاصلين .\r\n3 - دو امر مذكور نيست و ضمنا اصلين هر دو اثر شرعى دارند .\r\n4 - احد الاصلين داراى اثر و ديگرى فاقد اثر است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nامّا حكم صورت اول و دوّم : مرحوم شيخ مىفرمايد : حكم در هريك از دو صورت مذكور عبارتست از اينكه : دو اصل تعارضا و تساقطا و يرجع الى الاصل الثالث كه جابجا فرق دارد يك جا ممكن است اصل ثالث برائت باشد و جاى ديگر قاعده اشتغال و . . .\r\nولى قدر مسلّم تساقط الاصلين است و در تعارض اصلين نه جاى ترجيح است كه هركدام راجح بود آن را اخذ و ديگرى را طرح سازيم و نه جاى قول به تخيير است كه اگر مرجحى نبود و يا بقولى مطلق مخير باشيم بين عمل به احدهما پس ما دو مدعا داريم :\r\n1 - در تعارض اصلين جاى ترجيح نيست\r\n2 - جاى تخيير هم نيست بلكه معينا تساقط مىكنند اثبات دعواى اولى :\r\nعده‌اى از فقهاء من‌جمله مرحوم شهيد ثانى در تمهيد القواعد فرموده‌اند :\r\nهرگاه دو اصل با هم تعارض كردند [ چه دو استصحاب و چه اصول ديگر ، چه سببى و چه مسببى و . . . 
  ] قانون اينست كه در قدم اول هركدام ارجح بود همان مقدم است چون به واسطه مرجح پشتيبانى و تقويت مىشود و قوى بر ضعيف مقدم است .\r\nمثلا فرض كنيد در همان مثال الماء النجس المتمم كرا بطاهر ، شهرت فتوائيه هم موافق با استصحاب نجاست پس او مقدم مىشود و در قدم ثانى اگر اصلين متعارضين هر دو مساوى بودند دو وجه وجود دارد كه يكى قول به تساقط و ديگرى عمل به هر دو و جمع بينهما البته غالبا چنين است چون مخالفت عمليه‌اى از عمل به هر دو پيش نمىآيد ولى اگر پيش آمد جاى عمل به هر دو نيست و معينا جاى تساقط است سپس جناب شهيد ثانى مثالهائى هم براى تعارض الاصلين آورده كه من‌جمله مثال صيد مشكوك است كه مكرّر ذكر شد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nقوله : و الحق :\r\nمرحوم شيخ اين مبنا را قبول ندارند كه اگر احدهما مرجح داشت بايد به همان اخذ شود و به دو دليل اين مطلب را ردّ مىكنند :\r\nدليل اوّل :\r\nمقدّمه : دو دليل متعارض گاهى هر دو اصل هستند و گاهى هر دو اماره .\r\n[ امّا يك اصل و يك اماره با هم متعارض نيستند چون در عرض هم نيستند بلكه در طول هم و اماره كه دليل اجتهادى است بر اصل كه دليل فقاهتى است مقدم مىشود 
  ] در هريك از دو صورت مذكور گاهى مرجح احد المتعارضين اماره‌اى از امارات و گاهى اصلى از اصول است كه مجموع چهار صورت مىشود :\r\n1 - متعارضين هر دو اماره و مرجح احدهما نيز اماره‌اى از امارات باشد به زودى در باب تعادل و تراجيح خواهد آمد كه معينا بايد راجح را اخذ كرد و مرجوح را طرح نموده مشروط بر ارزشمندى آن اماره‌اى كه مرجح است .\r\n2 - متعارضين امارتين ظنيتين هستند ولى احدهما موافق اصلى از اصول عمليه است و با اصل پشتيبانى مىشود نه اماره در اينجا ترجيح غلط است زيرا كه سنخيتى ميان امارات و اصول نيست تا يكى معاضد و مرجح ديگرى باشد چونكه اماره طريق بسوى واقع و فقط كاشف از واقع است و اصل اصلا كاشفيتى ندارد بلكه صرفا وظيفه عمليه تعبديه است و تناسبى ندارند .\r\n3 - متعارضين هر دو اصل باشند و مرجح احدهما امارهء ظنيه باز جاى ترجيح نيست چون هم‌رتبه نيستند بلكه اگر اماره خود فى نفسها معتبره است كه بدان عمل مىشود و نوبت به اصل نمىرسد و الّا فلا .\r\n4 - متعارضين هر دو اصل باشند و احدهما با يك اصل عملى ديگر پشتيبانى شود باز هم جاى ترجيح نيست و سيأتى با حفظ اين مقدمه مىگوئيم :\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nدر باب استصحاب دو مبنا بود :\r\n1 - از اصول عمليه تعبديه باشد كه به حكم اخبار حجت شده [ مبناى مشهور متأخرين 
  ]\r\n2 - از امارات ظنيه و به مناط طريقيت حجت باشد [ مبناى مشهور متقدمين 
  ]\r\nدر هريك از دو صورت يا مرجح احد الاستصحابين اماره‌اى از امارات است و يا اصلى از اصول از مجموع چهار صورت ، صورت اوّل و دوّم كه استصحابين اصل و مرجح احدهما اماره و يا هر دو از اصول و مرجح احدهما هم اصل باشد جاى ترجيح نيست به بيانى كه در مقدمه ذكر شد [ و مبناى حق همين است 
  ] و صورت سوم كه هر دو اماره و مرجح احدهما اصل باشد باز تناسبى ندارند و جاى ترجيح نيست و صورت چهارم كه هر دو اماره و مرجح احدهما هم اماره باشد البته جاى ترجيح و اخذ به راجح و طرح مرجوح هست تازه آن هم بر مبناى اينكه قانون ترجيح منحصر به خبرين نباشد بلكه در كليه امارات ظنيه متعارضه اعم از خبرين ، اجماعين شهرتين ، استصحابين ، خبر و اجماع ، خبر و شهرت و . . . جارى باشد و گرنه اگر مخصوص خبرين متعارضين باشد باز جاى اين بحث نيست و سيأتى .\r\nپس تنها در صورت چهارم آن هم بر مبناى مذكور جاى ترجيح است ولى حق اينست كه اين صورت باطل است و در مباحث استصحاب تفصيلا ثابت شده كه استصحاب از اصول عمليه تعبديه است و به مناط تعبد حجت است نه از امارات ظنيه و به مناط كشف فما قصد لم يقع و ما وقع لم يقصد .\r\nقوله : هذا اكله :\r\nدليل دوّم مرحوم شيخ بر ردّ ترجيح : مطالبى كه در وجه اول گفته آمد تماما برفرض اغماض و چشم‌پوشى از يك حقيقت مسلّمه بود و آن اينكه ادلّهء\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nحجيت استصحاب با ادلّه حجيت خبر ثقه فرق دارند به اينكه ادلّه حجيت خبر ذاتا و با قطع نظر از معارضه كلا المتعارضين او المتعارضات را شامل مىشوند زيرا كه كما سيأتى تعارض ميان حجج معنى ندارد نه لا حجت‌ها .\r\nو در نتيجه هريك از اخبار و امارات متعارضه واجد شروط حجيت هستند يعنى خبر ثقه يا عدل مىباشند و همين‌كه اين شرط حاصل شد البته آيهء نبأ و ساير ادلّه اين خبرها را شامل مىشوند پس مقتضى موجود است و در اصل شمول قصورى نيست آرى هر دو متعارض به درجه حجيت فعليه نمىرسند از آن حيث كه مانع دارند و هو التعارض و التكاذب و گرنه مقتضى موجود است .\r\nولى ادلّه حجيت استصحاب ذاتا قصور دارند و استصحابين متعارضين را شامل نمىشوند و مقتضى ناتمام است [ چنان كه ذيلا در اثبات دعواى ثانيه خواهيم بيان كرد 
  ] و لذا با ادلّه حجيت خبر فرق دارند كما سيأتى تفصيلا .\r\nحال حرفهاى وجه اول برفرض اغماض از عدم شمول لا تنقض نسبت به متعارضين است و نيز برفرض شمول از حيث ذات است كه بگوئيم مقتضى موجود است ولى مع‌ذلك جاى ترجيح نيست امّا مع عدم الاغماض از اين حقيقت بطريق اولى نوبت به ترجيح نمىرسد چون اصلا استصحابين متعارضين حجت نيستند تا اخذ به راجح و طرح مرجوح شود و ترجيح ما بين دو حجت است و لا غير .\r\nقوله : الدعوى الثانية :\r\nادعاى اول اين شد كه برفرض احد الاستصحابين المتعارضين داراى رجحان باشند جاى اخذ به راجح و ترجيح آن بر مرجوح نيست و ادّعا دوّم اينست كه برفرض فقدان مرجحات و يا وجود آنها ولى بىفايده بود نشان هم جاى تخيير نيست كه بگوئيم : اذن فتخير احدهما و تدع الآخر بلكه\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمعينا جاى تساقط است .\r\nحال دليل اين ادّعا : بعضى از معاصرين مرحوم شيخ كه با جناب شيخ در مدّعا شريكند يعنى قائل به تساقط هستند نه تخيير يا ترجيح اين‌گونه استدلال كرده‌اند كه : الاصل و القاعدة الاولية فى المتعارضين التساقط بدليل اينكه اصولا ادلّه حجيت شامل متعارضين نيست خواه امارتين باشند از قبيل دو خبر ، دو اجماع ، دو شهرت فتوائيه و . . . و يا اصلين باشند از قبيل دو استصحاب و خلاصه مقتضى ناتمام است و شمول ادلّه قاصر است .\r\nقوله : لما تقرر :\r\nمرحوم شيخ اين بيان را باطلاقه قبول ندارند و مىفرمايند : در مواردى كه متعارضين دو امارهء ظنيه باشند مطلب همان است كه قبل از الدعوى الثانية گفته آمد كه مقتضى موجود است . . . منتها در باب حجيت اخبار آحاد دو مبنا وجود دارد يكى مبناى سببيّت كه مشهور عامه قبول دارند و يكى مبناى طريقيت كه مشهور خاصه قبول دارند و در مباحث ظن گفته آمده و به زودى در باب تعادل و تراجيح نيز خواهد آمد .\r\nحال بر مبناى سببيت محضه مقتضاى اصل در متعارضين تخيير است و بر مبناى طريقيت مقتضاى اصل توقف است كما سيأتى .\r\nولى به‌هرحال مقتضى موجود است و ادلّه حجيت شامل هر دو متعارض هستند و در مواردى كه متعارضين دو استصحاب باشند كه مورد بحث ما است باز اگر استصحابين را از امارات ظنيه بدانيم كما عليه اكثر القدماء مطلب همان است كه در خبرين ذكر شد يعنى ادلّه حجيت هر دو را شامل است . . .\r\nولى اگر از اصول عمليه بدانيم تنها در اين فرض سخن بعض المعاصرين صحيح است و ما نيز قبول داريم كه جاى تساقط است نه تخيير پس قول ايشان باطلاقه ناتمام است .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nقوله : بل لانّ :\r\nدليل خود مرحوم شيخ بر اثبات تساقط و ابطال تخيير آنست كه :\r\nاخبار استصحاب داراى دو دستور مىباشند يكى اينكه : نقض يقين به شك حرام است [ لا تنقض - اليقين بالشك 
  ] ديگر اينكه : نقض يقين به يقين واجب است [ بل انقضه بيقين آخر 
  ] .\r\nو بالجمله اخبار استصحاب مغيا هستند به غايتى و آن اينكه نقض يقين سابق حرام است و بناگذارى برآن و ابقاء آن واجب است مادامىكه و تا زمانى كه يقين لاحقى بر خلاف حالت سابقه بوجود نيايد و واضح است كه وقتى غايت تحقق يافت يعنى يقين سابقى بر خلاف حاصل شد ديگر جاى مغيا نيست يعنى جاى ابقاء ما كان نيست .\r\nآنگاه گاهى در زمان سابق يقين به حكم يا موضوعى داشتيم و در زمان لا حق مجرّد شك بدوى در بقاء آن داريم البته در اينجا جاى حرمت نقض و لا تنقض [ صدر 
  ] است و جاى انقض [ ذيل 
  ] نيست .\r\nو گاهى در زمان لا حق يقين تفصيلى به زوال ما كان پيدا كرده‌ايم كه صدالبته در اين فرض مجراى انقض يعنى ذيل است نه لا تنقض يعنى صدر .\r\nو گاهى مثل مورد بحث ما مجرّد علم اجمالى به زوال و ارتفاع يكى از دو حالت سابقه است كه قبلا دو يقين داشتيم و الآن دو شك در بقاء داريم ولى مقرون به علم اجمالى به ارتفاع احدهما هستند در چنين فرضى سه احتمال بيشتر نيست و به بيان بهتر با وجود علم اجمالى اگر بخواهيم استصحاب جارى كنيم از سه حال خارج نيست و اللازم به هر سه قسم باطل فالملزوم كه اصل اجراء استصحاب باشد نيز باطل مىشود و هو المطلوب و آن سه امر عبارتند از :\r\n1 - هر دو مورد را در تحت عموم لا تنقض ابقاء كنيم و نسبت به هر دو استصحاب جارى كنيم اشكال اين احتمال آنست كه با ذيل حديث كه انقض\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nاليقين بمثله مخالفت شده و لا فرق در حصول يقين بين يقين اجمالى و تفصيلى [ مگر اينكه كسى علم اجمالى را كالجهل رأسا بداند و براى آن ارزشى قائل نباشد و معتقد باشد كه غايت منحصر در علم تفصيلى است ولى اين مبانى در مباحث اصل برائت و احتياط تفصيلا ابطال شده فراجع 
  ] .\r\nو بالجمله با وجود علم اجمالى به زوال احدهما غايت لا تنقض حاصل شده و با حصول غايت جاى مغيا نيست يعنى جاى لا تنقض نيست بلكه جاى انقض است .\r\n2 - احدهما المعين را در تحت اخبار استصحاب و لا تنقض ابقاء كنيم و ديگرى را معينا طرح كنيم مثلا از استصحاب طهارت هر دو اناء ، خصوص اناء قرمز را ابقاء كنيم كه اين هم مستلزم ترجيح بلا مرجح است .\r\n3 - احدهما المخير و لا على التعيين را ابقاء كنيم و در آن استصحاب جارى كنيم دون الآخر ، اشكال اين احتمال هم آنست كه ما در خارج فرد و مصداقى با نام احد الامرين او الامور نداريم بلكه آنچه در خارج حقيقتا موجود است هذا الاناء معينا و ذاك معيّنا و عنوان احدهما يك عنوان انتزاعى ذهنى است كه ظرف وجودش تنها ذهن است و خارجا تحققى ندارد و استصحاب را ما در مصداق خارجى بايد اجراء كنيم چون هدف ترتيب اثر در خارج است نه در ظرف ذهن و لذا اين احتمال هم باطل است پس با وجود علم اجمالى به زوال يكى از حالتهاى سابقه اصلا مقتضى وجود ندارد و شمول ادلّه استصحاب نسبت به اين مورد قصور دارد .\r\nقوله : و قد تقدم :\r\nنظير اين مطلب را سابقا در مباحث علم اجمالى و اصالة الاحتياط راجع به احاديث كل شىء حلال حتى تعلم انه حرام و كل شىء طاهر حتى تعلم انه قذر بيان كرديم و گفتيم اين اخبار موارد علم اجمالى را شامل نيستند بدان جهت كه\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمغيا به غايت علم و معرفت مىباشند و لا فرق در علم ميان اجمالى و تفصيلى پس با حصول علم اجمالى به حرمت نيز غايت آمده و جاى مغيا يعنى كلى شىء حلال نيست مگر كسى براى علم اجمالى ارزش قائل نباشد و بگويد خصوص علم تفصيلى غايت است . . .\r\nقوله : و ريما يتوهم :\r\nبعضىها توهم كرده‌اند كه ما نحن فيه يعنى ادلّه استصحاب نظير موارد ذيل است :\r\nالف : اگر مولائى به عبدش بگويد : اكرم كل عالم و در خارج فرضا صد عالم موجود باشد كه عبد حد اكثر قدرت دارد هشتاد نفر را گرامى بدارد و نسبت به بيست نفر باقيمانده ناتوان است .\r\nدر اينجا همه گفته‌اند : الميسور لا يسقط بالمعسور پس آن هشتاد نفر را بايد اكرام كند و عذرى ندارد .\r\nب : اگر مولائى بفرمايد : انقذ كل غريق و فرضا دو نفر در حال غرقاب هستند و شما بر انقاذ يكى از آن دو توانائى داريد نه هر دو باز به حكم عقل اگر اهم و مهم نباشند مخيرا و اگر يكى اهم باشد معينا همان را كه مقدور است بايد انقاذ كنيد و الميسور لا يسقط بالمعسور .\r\nج : اگر شارع بفرمايد : اعمل بكل خبر و ما دو يا چند خبر داشته باشيم و نتوانيم به همهء آنها عمل كنيم در اثر معارضه باز نبايد از خير همهء آنها بگذريم بلكه به مقدار ميسور بايد عمل كرد و الميسور لا يسقط بالمعسور ، حال نسبت به استصحاب هم مىگوئيم : اعمل بكل استصحاب و در مرحلهء اول اگر مقدور بود بايد به هر دو عمل مىكرديم ولى حالا كه عمل به هر دو در اثر معارضه غير مقدور است بايد به احدهما عمل كنيم و حق نداريم هر دو را طرح كرده و قائل به تساقط شويم بلكه بايد گفت الميسور لا يسقط بالمعسور .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nقوله : و يندفع :\r\nمرحوم شيخ از اين توهم جواب مىدهند به اينكه عدم تمكن مكلف از عمل به هر دو فرد .\r\nگاهى بخاطر اينست كه مقتضى عمل در هر دو موجود است و دليل بطور مساوى هر دو را مىگيرد و مكلف از اتيان به هر دو عاجز است و نمىتواند به هر دو مصلحت برسد امّا به يكى از آن دو دسترسى دارد در اينجا البته جاى آن قانون است كه الميسور لا يسقط بالمعسور و سه مورد مذكور از همين قبيل هستند كه ملاك حكم و مصلحت آن در همهء افراد جداجدا موجود است و اگر مكلف قادر بود بايد همه را اتيان مىكرد ولى حال از اتيان به همه با هم عاجز است بايد قدر ميسور را از دست ندهد .\r\nو گاهى عدم تمكن بخاطر اينست كه اصلا مقتضى موجود نيست و شمول الدليل قاصر است و ما نحن فيه كه استصحابين متعارضين در زير سايهء علم اجمالى باشد من هذا القبيل چون تفصيلا بيان شد كه دليل لا تنقض اين مورد را شامل نيست و لذا جاى قانون الميسور و جاى تخيير و ترجيح هيچ‌كدام نيست .\r\nقوله : نعم :\r\nدر باب استصحاب هم مىتوان تصوير كرد موردى را كه مقتضى موجود باشد و اشكال از ناحيه قدرت مكلف باشد مثلا دو ظرف آب داشتيم كه يقينا هر دو پاك بود و الآن نسبت به هر دو شك در بقاء طهارت داريم بدون اينكه مقرون به علم اجمالى باشد بلكه مجرّد شك است و هر دو استصحاب مقتضى دارند ولى از خارج به حكم عقل يا شرع بما دستور رسيده كه شما حق نداريد در هر دو اناء استصحاب جارى كنيد البته در چنين موردى بايد گفت :\r\nالميسور لا يسقط بالمعسور و در آنكه مقدور است بايد استصحاب را جارى كرد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nاوّلا چنين فرض در شرع انور مصداق ندارد و ثانيا از محل بحث ما كه تعارض استصحابين مع العلم الاجمالى باشد خارج است و روى همين اصل آن را در باب تعارض استصحابين عنوان نكرديم زيرا استصحابات متعارضه هميشه تنافى بينهما ناشى از علم اجمالى به ارتفاع احد الحالتين السابقتين است و ديديم كه در چنين موردى استصحاب اجرا نكردن در حقيقت عمل به ذيل انقض اليقين بمثله است .\r\nقوله : و ايضا :\r\nتوهم ديگرى شده و آن اينكه : ما نحن فيه از قبيل عامّى است كه يك فرد معينى از افراد آنكه در واقع معين است و عند نامشخص نيست خارج شده و فرد ديگر باقى است مثلا اگر مولى بگويد : اكرم العلماء و سپس متصلا يا منفصلا بگويد : الّا زيدا يا لا تكرم زيدا و فرضا اين مخصص براى ما مجمل باشد يعنى امر دائر بين متباينين باشد و ندانيم كه آيا زيد بن بكر را استثنا كرده يا زيد بن خالد را ؟\r\nدر اينجا علم اجمالى داريم به اينكه يكى از آن دو حتما خارج شده و اكرامش واجب نيست بلكه حرام است .\r\nولى تفصيلا نمىدانيم حال اگر نسبت به هر دو زير به عموم عام تمسك كرده و اصالة العموم جارى كنيم صدالبته با علم اجمالى مخالفت قطعيهء عمليه شده كه جايز نيست و اگر نسبت به هيچ‌كدام جارى نكنيم و هر دو خارج شوند قطعا با خطاب اكرم مخالفت شده و مخالفت قطعيه در يك طرف براى موافقت قطعيه در طرف ديگر روا نيست و اگر در احدهما المعين از عموم عام استفاده كنيم كه ترجيح بلا مرجح است فتعين القول بالتخيير [ كما فى الدوران بين المحذورين و هو قد يكون فى شىء واحد كما فى دفن الميت الكافر و قد يكون فى الشيئين كما فيما نحن فيه 
  ] .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nحال ما نحن فيه هم كه استصحابين متعارضين باشند مثل اين مورد است زيرا كه عامّى داريم به نام لا تنقض اليقين بالشك و اين عام مصاديق بسيارى دارد كه از جملهء آنها دو فرد استصحاب طهارت در دو اناء است . مثلا كه مورد بحث مىباشد ولى علم اجمالى داريم به زوال يكى از دو حالت سابقه آنگاه اگر در هر دو اناء استصحاب جارى كنيم مستلزم مخالفت عمليه قطعيه با علم اجمالى است و هو حرام و اگر در هيچ‌كدام جارى نكنيم مخالفت قطعيه با عموم لا تنقض شده و لو موافقت قطعيه با علم اجمالى هم هست و اگر در احدهما المعين جارى كنيم كه ترجيح بلا مرجح است فتعين اينكه در احدهما المخير و لا على التعيين جارى كنيم بالنتيجه در استصحابين متعارضين جاى تخيير است و نه جاى تساقط .\r\nقوله : اذ لا استصحاب :\r\nمرحوم شيخ مىفرمايد : اين توهم نيز فاسد بوده و قياس ما نحن فيه با مثال اكرم العلماء الا زيدا مع الفارق است زيرا در آن مثال مقتضى موجود است و فى الواقع هر دو زيد از مصاديق علماء هستند چه خطابى بعنوان اكرم باشد يا نه ، و چه مكلف امتثال بكند يا نه فى الواقع چنين است آنگاه خطاب عام هم هر دو را شامل شد سپس بدليل خاص و علم اجمالى احدهما استثنا شد ولى آن ديگرى در تحت عام باقى است و جاى طرح ندارد و چون آن احد معين نيست نوبت به تخيير مىرسد .\r\nولى در ما نحن فيه من اول الامر دو استصحاب نداريم بلكه آنچه هست اينكه قبل از علم اجمالى دو ظرف آب داريم كه يقينا هر دو پاك هستند و مستصحبين يعنى طهارت انائين قبلا موجود بوده يقينا بدون اينكه نيازى به استصحاب باشد و الآن بغتة علم اجمالى حاصل شد به نجاست احدهما كه الآن هم فى الواقع آن اناء طاهر طاهر واقعى است و آثار طهارت را دارد بدون\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nحاجت به استصحاب و اثبات طهارت آن در ظاهر و اناء نجس واقعا نجس است و آثار النجاسة برآن مترتب مىشود و نيازى به استصحاب نيست پس قبل از علم اجمالى اركان استصحاب تام نبود چون شك لا حقى نبود و پس از علم اجمالى هم كه غايت حاصل شده و جاى انقض است نه لا تنقض .\r\nقوله : نعم :\r\nاگر بخواهيم براى اكرم العلماء الا زيدا از استصحاب مثالى بياوريم مثال ذيل شايسته است : دو ظرف آب داشتيم كه يقينا هر دو پاك بود پس از مدتى به مجرّد شك بدوى و بدون آميخته بودن شك با علم اجمالى شك كرديم كه آيا طهارت باقى است يا مرتفع شده ؟ نسبت به هر دو اناء استصحاب جارى مىشود و لا تنقض حاكم است بدون اينكه مانعى باشد پس از مدتى صيد مشكوكى با احد الإناءين ملاقات كرد كه از اول علم اجمالى داريم به ملاقات با احدهما يا اوّل علم تفصيلى بود سپس انائين جابجا شدند و علم اجمالى حاصل شد و پس از اين يقينا در احدهما استصحاب طهارت جارى نيست چون اصل سببى عدم تذكيه موجب تنجس ملاقى است و بر اصل مسبّبى مقدم است ولى اين مانع نمىشود از جريان استصحاب در ديگرى و حيث اينكه آن يكى معين نيست نوبت به تخيير مىرسد .\r\nولى ما نحن فيه از اين قبيل نيست به بيانى كه ذكر شد .\r\nو در نتيجه در امثال ما نحن فيه جاى تخيير نيست بلكه جاى تساقط است و مراجعه كردن به قواعد اخرى غير از استصحاب و اصولا در اين‌گونه موارد حالت سابقه داشتن نقشى ندارد و وجودش كالعدم است و مهم علم اجمالى است كه احكام آن پياده مىشود و آن اينكه در شبهات محصوره علم اجمالى به نجاست منجّز است و عند المشهور موافقت قطعيه با آن واجب است و بايد از هر دو اناء اجتناب شود و عند جماعة تنها مخالفت قطعيه حرام است و عند شاذ و نادر\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nهم علم اجمالى كالجهل رأسا است ولى الحق هو الاول فيجب الاجتناب از جميع اطراف شبهه و در اين جهت لا فرق ميان اينكه مشتبهين حالت سابقهء طهارت داشتند و الآن احدهما نجس شده يا حالت سابقه نجاست داشتند و الآن احدهما پاك شده‌اند و يا اينكه اصلا حالت سابقهء معلوم و مشخصى در كار نيست ملاك پياده شدن قواعد علم اجمالى است .\r\nقوله : و مما ذكرنا :\r\nچنانچه مكرر گفته شد اگر دو اماره تعارض كنند يك اماره ثالث مىتواند مرجح احدهما بر ديگرى باشد ولى يك اصل عملى خير چون سنخيت ندارند و اگر دو اصل و استصحاب تعارض كنند در اين صورت نه اماره مىتواند احدهما را بر ديگرى ترجيح دهد و نه اصل .\r\nمثلا در الماء النجس المتمم كرّا بطاهر ، از طرفى استصحاب بقاء نجاست جارى مىشود و معاضد آن شهرت فتوائيه است كه اماريت دارد و از طرفى هم استصحاب بقاء طهارت جارى مىشود كه معاضد آن قاعده طهارت است ولى همان‌طور كه اماره مرجح نيست چون تناسبى ندارند هكذا اصل هم در موارد علم اجمالى مرجح نيست سرّ مطلب آنست كه ترجيح مربوط به احد الحجتين است و با وجود علم اجمالى گفته شد كه غايت حاصل شده و اساسا استصحاب جارى نمىشود تا جاى ترجيح باشد يا نه و لذا رجحان معقول نيست بايد گفت تساقط مىكنند و قاعده طهارت حاكم مىشود اما بعنوان مرجع نه مرجح كما سيأتى تفصيلا .\r\nآرى بر مبناى اماريت استصحاب جاى ترجيح احدهما با يك اماره ديگر هست ولى آن مبنا عندنا باطل و بىاساس است .\r\nقوله : و امّا الصورة الثالثة :\r\nصورت سوم از چهار صورت استصحابين متعارضين كه منشأ تعارض آنها\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nعلم اجمالى است عبارتست از صورتى كه از اجراء اصلين نه مخالفت عمليه قطعيه‌اى پيش مىآيد و نه اجماعى بر عدم الجمع قائم است و ضمنا هريك از دو اصل هم مبتلا به و داراى اثر شرعى است .\r\nمثلا شخصى اشتباها با مايعى كه مردد بود بين بول و آب وضو ساخت و الآن اجمالا مىداند كه يا حالت سابقهء حدث نفسانى را از دست داده و متطهر شده و يا حالت سابقهء طهارت جسمانى و اعضاء وضو را از دست داده و الآن بدن او متنجس گرديده از طرفى استصحاب بقاء حدث جارى مىشود و اثر شرعى آن وجوب وضوء است و از طرفى استصحاب بقاء طهارت اعضاء جارى مىشود و اثر شرعى آن عدم وجوب شستن اعضاء للصلاة است .\r\nحال در چنين موردى حكم آنست كه هر دو استصحاب جارى مىشوند و به علم اجمالى اعتنا نمىشود زيرا كه علم اجمالى وقتى اثر دارد كه مخالفت عمليه قطعيه پيش آيد و در اين مورد چنين مخالفتى پيش نمىآيد و لذا علم اجمالى منجّز نيست .\r\nآرى حد اكثر مخالفت التزاميه‌اى پيش مىآيد چون علم اجمالى به زوال احدى الحالتين السابقتين داشتيم و مع‌ذلك ملتزم شديم به عدم زوال هر دو ولى در مباحث قبلى گذشت كه مخالفت التزاميه با علم اجمالى مهم نيست آنكه مهم است مخالفت عمليه قطعيه است كه خوشبختانه لازم نمىآيد .\r\nقوله : نعم :\r\nآرى در خصوص شبهات حكميه فى بعض الموارد يك مخالفت عمليه تدريجيه‌اى پيش مىآيد مثلا اجمالا مىدانيم كه جهر به بسم الله در صلوات اخفاتيه يا واجب و شرط صحت است و يا حرام و مانع از صحت حال از طرفى استصحاب عدم وجوب جهر و از طرفى استصحاب عدم حرمت جارى كنيم و خود را به هيچ‌كدام ملزم ندانيم طبيعى است كه در يك واقعه جهر را مرتكب\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمىشويم و در واقعهء ديگر اخفات را و تدريجا مخالفت عمليه پيش مىآيد منتها سابقا بحث شده كه آيا مخالفت قطعيه عمليه تدريجيه هم مثل دفعيه حرام هست يا نه ؟ كه در مباحث قطع و علم اجمالى و نيز در مباحث اصالة الاحتياط ، اصالة التخيير به مناسبت بحث شده فراجع .\r\nقوله : و اما الصورة الرابعة :\r\nدو استصحاب با يكديگر تعارض كرده‌اند و منشأ تعارض هم عبارتست از علم اجمالى به ارتفاع و زوال يكى از دو حالت سابقه و از اجراء هر دو استصحاب نه مخالفت قطعيه عمليه با علم اجمالى پيش مىآيد و نه مخالف اجماع است منتها هر دو اصل مبتلا به نيست و هر دو داراى اثر شرعى نيستند بلكه يك از دو اصل داراى اثر شرعى است و مبتلا به مكلف است و آن ديگرى داراى اثر عملى شرعى نيست .\r\nمثلا دو نفر شلوار مشترك دارند و در آن منى مشاهد كرده‌اند و هركدام علم اجمالى دارند كه يا خود و يا رفيقشان جنب شده‌اند ولى اين علم اجمالى منجز تكليف نيست و اجراء اصلين هم نسبت به يك نفر داراى اثر نيست بلكه يك اصل براى زيد مثلا اثر دارد و آن استصحاب بقاء طهارت باطنى و عدم جنابت خود او است كه به دنبالش عدم وجوب غسل ، عدم حرمت ورود به مسجدين و عدم حرمت توقف در ساير مساجد و . . . مترتب مىشود ولى استصحاب عدم جنايت رفيقش به حال او مفيد نيست و مبتلا به او نيست و در حق وى اثر ندارد آرى براى رفيق او سودمند است ولى به زيد ربطى ندارد و بالعكس استصحاب عدم رفيق نسبت به زيد . . .\r\nيا مثلا دو نفر هر دو متفق هستند كه يكى ديگرى را براى معامله‌اى وكيل كرده ولى حالا نزاع دارند در متعلق وكالت و فرض هم اينست كه وكيل رفته و مثلا جاريه‌اى را خريده .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nموكل مىگويد : وكّلتك فى شراء عبد لا جارية و تو رفتى جاريه خريدى پس شراء تو فاسد است .\r\nو وكيل مىگويد : وكلتنى فى شراء جارية و من مورد وكالت را انجام داده‌ام پس معامله‌ام صحيح بوده و بايد ثمن را بپردازى و . . . حال دو استصحاب اركانش تام است .\r\n1 - الاصل عدم التوكيل فى شراء الجارية كه نتيجه‌اش بطلان شراء است .\r\n2 - الاصل عدم التوكيل فى شراء العبد ولى اثر مستقيم ندارد آرى مثبت است يعنى نتيجه مىدهد كه پس وكيل در شراء جاريه بوده پس شرائش صحيح است ولى اصل مثبت حجت نيست و لذا اصل اول اثر شرعى دارد و جارى مىشود و اصل ثانى جارى نمىشود چون اثر شرعى ندارد و بالفعل مبتلا به نيست .\r\nيا مثلا زن و مردى هر دو اتفاق نظر دارند كه بينهما عقد نكاحى انشاء شده ولى اختلاف در منقطع و دائم بودن دارند آقاى زوج مدعى است كه نكاح منقطع بوده نه دائم پس تو حق ارث بردن ندارى ، حق نفقه ، سكنى ، لباس ندارى و قسم [ تقسيم شبها و هر چهار شب يك شب مضاجعت و همخوابگى با زن 
  ] واجب نيست و خلاصه احكام شرعيه مختصه به نكاح دائم بار نمىشود و زوجه مدعى است كه نكاح منقطع نبوده بلكه دائم بوده و تمامى اين حقوق محفوظ است .\r\nدر اينجا هر دو اصل جارى مىشود :\r\n1 - الاصل عدم النكاح الدائم كه اثر شرعى دارد و مبتلا به است كه در بالا ذكر شد .\r\n2 - الاصل عدم النكاح المنقطع كه اثر شرعى مستقيم ندارد و . . .\r\nو امّا حكم صورت رابعه : تا به حال عنوان مسئله و مثالهاى آن گفته آمد و امّا قبل از بيان حكم مسئله دو نكته را به عنوان مقدمه مىآوريم :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nالف : در مباحث اصل برائت و احتياط گفته آمد كه شرط اساسى جريان هر اصلى آنست كه داراى اثر عملى باشد و الّا اگر در مقام عمل مفيد نباشد جارى نمىشود .\r\nب : در تنبيهات علم اجمالى گفته آمد كه علم اجمالى اگر بخواهد منجز تكليف و مؤثر باشد و مخالفت قطعيه با آن حرام و موافقت قطعيه‌اش واجب باشد بايد داراى شرائطى باشد از جمله :\r\n1 - شبهه محصوره باشد و الّا در غير محصوره علم اجمالى موجب احتياط نيست .\r\n2 - همهء اطراف محل ابتلاء باشند و الّا اگر يك طرف مبتلا به بود علم اجمالى مؤثر نيست .\r\n3 - هيچ طرفى معينا مورد اضطرار نباشد و الّا تنجزى نيست .\r\n4 - همه اطراف مقدور مكلف باشند و الّا علم اجمالى مؤثر نيست .\r\nو بالجمله اطراف شبهه بگونه‌اى باشند كه لو علمنا تفصيلا به اينكه نجس واقعى فلان مايع است خطاب تنجيزى اجتنب عن النجس مىآمد و هكذا نسبت به طرف ديگر پس اگر نسبت به يك طرف برفرض علم تفصيلى خطاب منجز مىآمد ولى نسبت به طرف ديگر حد اكثر يك خطاب تعليقى درست مىشد كه هرگاه مبتلا شدى بايد اجتناب كنى اين علم اجمالى ارزش ندارد .\r\nبا عنايت به اين دو نكته در ما نحن فيه مىگوئيم : اگر يكى از دو استصحاب اثر عملى داشت معيّنا همان جارى مىشود و نوبت به استصحاب ديگر نمىرسد تا تعارض باشد يا نه زيرا كه اخبار لا تنقض كه مىگويد : نقض يقين به شك حرام است و مراد آن يقينى است كه داراى اثر عملى باشد .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nو نيز ذيل اخبار كه مىگويد : بل انقضه بيقين آخر منظور علم اجمالى مؤثر است و در ما نحن فيه يك اصل اثر ندارد و نسبت به يك طرف علم اجمالى منجّز نيست تا سخن از اجراء هر دو و تعارض و تساقط مطرح شود بلكه معينا اصل اثردار جارى مىشود يعنى در مثال اول استصحاب عدم جنابت خودش را جارى مىكند و در مثال دوم استصحاب عدم توكيل در شراء جاريه و در مثال سوم اصل عدم نكاح دائم جارى مىشود .\r\nقوله : و لك :\r\nراه ديگرى هم هست كه همين نتيجه را مىدهد و آن اينكه : شما مىتوانيد بر مبناى حجيت اصل مثبت از هر دو طرف اصل جارى كرده و تساقط كنند سپس به اصول در ناحيهء لوازم و مسببات پناهنده شده و همان نتيجه را بگيريد كه از اجراء اصل مؤثر تنها مىگرفتيد .\r\nمثلا در مثال توكيل ، اصل عدم توكيل در شراء جاريه نتيجه‌اش بطلان اين معامله است و اصل عدم توكيل در شراء عبد به بركت علم اجمالى معين مىكند كه پس توكيل در شراء جاريه بوده پس اين معامله صحيح است و اين دو اصل سقوط كرده و به اصل اولى در معاملات مراجعه مىكنيم كه اصالة الفساد باشد و نتيجه اين طريقه با نتيجه طريقه قبلى كه تنها اجراء اصل اثردار باشد هماهنگ است يا در مثال نكاح ، اصل عدم نكاح دائم مستقيما اثرش عدم وجوب ارث ، نفقه - قسم و . . .\r\nمىباشد و اصل عدم نكاح منقطع به حكم علم اجمالى نتيجه مىدهد كه پس نكاح دائم منعقد شده پس اين آثار مترتب مىشود آنگاه اصلين تساقط مىكنند و به اصول ديگرى مراجعه مىكنيم از قبيل اصل برائت ذمه از وجوب نفقه - قسم و اصل عدم سبب ارث و . . . كه نتيجه‌اش با راه قبلى يكى است .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nقوله : الّا ان :\r\nولى اين طريق در استصحابات موضوعيه مثل توكيل و نكاح با طريقهء قبل يكى است امّا در مثل واجدى المنى فى الثوب المشترك فرق دارند چون اگر استصحاب عدم جنابت خود را جارى كند اثرش آزادى و عدم وجوب غسل و صحت صلاة و . . . مىباشد ولى اگر اصل ديگر هم جارى كند و تساقط كنند بايد به قاعدهء اشتغال ذمه نسبت به صلاة مراجعه كند و نمازش را احتياطا اعاده كند و لذا در اينجا طريقه ثانيه محذور دارد بايد معيّنا از طريقه اول استفاده كرد .\r\nقوله : ثمّ :\r\nگاهى در همين مثالهاى مذكور مطلب بگونه‌اى مىشود كه هر دو اصل مستقيما داراى اثر شرعى است مثلا در همان مثال واجدى المنى فى الثوب المشترك اگر احدهما بخواهد به ديگرى اقتدا كند يقينا با خطابى مخالفت قطعيه شده يا با خطاب لا تصل جنبا و يا با لا تصل مع الجنب .\r\nو نيز اگر احدهما ديگرى را كول كرده وارد مسجد سازد يقينا يا با خطاب لا تدخل جنبا مخالفت كرده يا با لا تدخل الجنب فى المسجد در اين‌گونه موارد كه باز همه اطراف علم اجمالى مبتلا به است حكم اينست كه اگر از اجراء اصلين مخالفت عمليه قطعيه با علم اجمالى پيش آيد يا اجراء اصلين منافى لا اجماع باشد جاى اجراء نيست بلكه جاى تساقط و مراجعه به قواعد علم اجمالى است كه اگر شبهه محصوره است و علم اجمالى معتبر بايد احتياط كند و اگر غير محصوره است احتياط ندارد . . .\r\nو اگر اين دو محذور را ندارد ملحق به صورت ثالثه مىشود كه هر دو اصل اثر دارد و هر دو جارى مىشود بدون اينكه محذورى در پيش باشد .\r\nقوله : و العلماء :\r\nاجراء اصول عمليه در شبهات حكميه از وظائف مجتهد است چون شرط\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nالاجراء عبارتست از فحص و يأس از ظفر به دليل بر خلاف و اين امور در حوزهء تخصص مجتهد است و مقلد را از آن حظ و بهره‌اى نيست ولى اجراء اصول در شبهات موضوعيه شرط مذكور را ندارد و لذا مقلد هم مىتواند از اصل استفاده كند و همين‌كه حجيت استصحاب را مثلا از مجتهد دريافت كرد مىتواند در مصاديق آن اجراء كند .\r\nولى باز هم اصول در موضوعات حاكم و محكوم ، سببى و مسببى - موضوعى و حكمى دارد كه تشخيص اينكه كدام اصل حاكم است و كدام محكوم كار آسانى نيست و لذا يا بايد مقلد بدرجه‌اى از علم رسيده باشد كه چنين قدرتى پيدا كرده باشد و يا مجتهد براى او بيان كند و گرنه دست مقلد باز نيست و البته اين هم برمىگردد به تشخيص حكم شرعى همان‌طورىكه تشخيص حجيت اصل استصحاب يا عدم حجيت آن كار مجتهد است و از تشخيص موضوع خارج است .\r\nپايان جلد ششم\r\nو الحمد لله رب العالمين\r\nعلى محمدى\r\n30 / 2 / 1371\r\n\r\n\r\n","description":"","footnote":"","page_name":" 420 ","page_number":420}
  ]