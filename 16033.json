[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n\r\n\r\nشناسنامه كتاب :\r\nنام كتاب : معارف اسلامى\r\nأثر : حضرت آيت الله العظمى محسنى\r\nگرد آورنده : محمد رضاقيام\r\nناشر : مركز حفظ و نشر آثار معظم له\r\nتحقيق و مصدريابى : محمد رضا قيام\r\nطراح جلد : سيد سليمان فخرى\r\nصفحه آرا : محمد مهدى حكيمى\r\nچاپ : اول\r\nتيراژ : 1000\r\nزمان چاپ : تابستان 1395\r\nچاپ خانه :\r\n\r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nبسمه تعالى و له الحمد\r\nمطالب اين كتاب از سخنرانيهاى اينجانب ( امسال و سالهاى گذشته ) توسط آقاى محمدرضا قيام عضو متدين و مخلص تلويزيون تمدن از نوار بر صفحه كاغذ نقش بسته و برشته تحرير در آمده است . انگيزه او از اين كار خدمت بمردم مسلمان كشور بوده است كه خداوند پاداش نيكو را به او مرحمت فرمايد .\r\nاميد مى رود مطالعه اين كتاب براى مزيد معرفت مؤمنين به ظهور مهدى موعود عجل الله تعالى فرجه الشريف و شرايط تعجيل ظهور و نيز شناخت بيشتر به فلسفه شبهاى قدر و تأثير روزه و نزول قرآن بيشتر گردد و اين مزيد معرفت موجب عمل و عبادت بيشتر گردد .\r\nربنا تقبل منا إنك ذو فضل عظيم و انك سميع بصير\r\n15 شوال 1437 ه . ق - كابل حوزه علميه خاتم النبيين ( ص )\r\n30 / 4 / 1395\r\nمحمد آصف محسنى\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nفهرست مطالب\r\nپيشگفتار 1\r\nميلاد مهدى موعود عجل الله تعالى فرجه الشريف 5\r\nتشويق طلاب علوم دينى 9\r\nعلت انتظار در عصر غيبت 11\r\nپاسخ به انتقاد 12\r\nمرحله تأسيس دين اسلام 13\r\nمرحله تطبيق دين اسلام 15\r\nشناخت فرهنگ اسلامى 17\r\nداستان معروف 19\r\nتبيين فرهنگ اسلامى 20\r\nحكومت‌هاى فاسد 21\r\nنحوه بيعت با امام عليه السلام 23\r\nعدم استفاده از سلاح‌هاى كشتارجمعى 24\r\nاصلاحات اجتماعى 25\r\nبرنامه ريزى و تشكيلات حكومت جهانى 26\r\nحضور علماى جيّد در تشكيلات ادارى 28\r\nضرورت تربيت افراد سالم و شايسته 30\r\nويژگىهاى منتظران 31\r\nاصحاب امان زمان 34\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\nآمادگى براى عصر ظهور 35\r\nداستان يك عالم دينى 36\r\nامتحان سخت و دشوار 38\r\nلياقت و شايستگى افراد 39\r\nنواقص حوزه هاى علميه و دانشگاه‌ها 41\r\nضرورت افراد لايق و فوق تخصّص 42\r\nعدم آمادگى براى ظهور 44\r\nشگوفايى استعدادها 45\r\nتخصّص در سلاح سازى 46\r\nعدم ضرورت به سلاح 47\r\nشكست شور ي سابق 49\r\nسفر هيئت مجاهدين به مسكو 50\r\nگسترش فرهنگى در عصر ظهور 51\r\nفروپاشى فرهنگ‌هاى باطل 53\r\nتقابل فرهنگى عصر ظهور 54\r\nوظايف سنگين مسلمانان 55\r\nضرورت تحول فرهنگى 56\r\nحركت خلاف جهت 58\r\nترويج فلم‌هاى مبتذل 60\r\nخرافه پرستى 61\r\nآماده باش كامل 62\r\nاظهار محبت ظاهرى 64\r\nارتباط محكم با خدا 66\r\nلحظه‌ى هم به مرگ بينديشيم 67\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\nدعاى پايانى 68\r\nفضايل ماه مبارك رمضان 71\r\nجلسه اول 73\r\nدليل اول 74\r\nدليل دوم 74\r\nدليل سوم 75\r\nدليل چهارم 78\r\nهدايت همه جانبه قرآن 79\r\nفوايد معرفت قرآن 81\r\nاختلاف در جهان‌بينى 82\r\nشكران نعمت 85\r\nجلسه دوم 87\r\nدقايق مهم و آشكار 89\r\nاتمام حجت 90\r\nتقوى از لازمه تحصيل علم 91\r\nتفسير متعدد يك آيه 92\r\nدقت در فهم آيات قرآن 94\r\nدانستن ارزش وقت 95\r\nداستان آموزنده و مفيد 96\r\nراه‌هاى رسيدن به خدا 97\r\nظلم و تعدّى به خود 98\r\nفرصت‌ها را بايد مغتنم شمرد 99\r\nاقسام روزه دارى 100\r\nصفاى باطن 101\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\nجلسه سوم 105\r\nاقسام هدايت 107\r\nوسعت فقهى 109\r\nقواعد عام و خاص 109\r\nابعاد علمى زندگانى 110\r\nتكامل عمومى 111\r\nمطالعات مفيد 112\r\nفرق ميان قرآن و فرقان 113\r\nفرق ميان خوب و بد 114\r\nانسان بدون اراده 115\r\nمسئوليت پذيرى 117\r\nعوام فريبى مدرن 118\r\nپيامدهاى عمل بدون تشخيص 119\r\nاهميت تشخيص زمان 120\r\nحسرت از غفلت‌ها 121\r\nآزادىهاى بىفايده 122\r\nقضاوت غير منطقى 123\r\nزندگانى بدون فرقان 124\r\nآگاهى بخشيدن مردم 125\r\nجلسه چهارم 127\r\nابعاد عملى از نظر قرآن 129\r\nحقانيت قرآن 130\r\nفرقان از لازمه زندگانى 132\r\nاستفاده‌هاى غير عقلايى 132\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nخطرهاى جدى 134\r\nانتخاب غير منطقى 134\r\nپشيمانى بعد از وقت 136\r\nهمكارى با ستمگران 137\r\nستم‌كشى بدتر از ستم‌گرى 138\r\nپيام روشن قرآن 139\r\nفرار جاهلانه 141\r\nزندگى حيوانى 143\r\nآتش فتنه و جنگ 144\r\nكلاه گذارى مدرن 145\r\nمسئوليت مبلغين دينى 146\r\nداستان عبرت انگيز 147\r\nماه خود سازى 149\r\nفضايل شب‌هاى قدر 151\r\nامتداد شب قدر 153\r\nشب قدر كدام شب است 154\r\nاندازه گيرى براى چه‌كسى ؟ 156\r\nحضور گسترده‌ى فرشته‌ها 156\r\nمفهوم سلامتى در شب قدر 158\r\nفلسفه احياى شب‌هاى 19 - 21 - 15923\r\nشب اندازه گيرى 161\r\nشب ابرام و محكم كارى 162\r\nامضاء و تصويب نهايى 162\r\nثواب عبادات شب قدر 164\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\nفلسه عبادت در مساجد 165\r\nعلت حضور گسترده مردم در شب قدر 166\r\nعبادات شب قدر در مسجد الحرام 167\r\nامداد به مساكين و بيچاره ها 169\r\nشب توبه و انابه 170\r\nنقش جوانان در محافل دينى 170\r\nانذار عمومى 171\r\nتوبه حقيقى 172\r\nالتماس دعا 173\r\nدعاى اختتاميه 175\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\n\r\nپيشگفتار\r\nبسم الله الرحمن الرحيم\r\nحمد و سپاس ، خدايى را شايسته و سزاوار است كه از نعمت وجود بر خوردارمان ساخت و نعمت رسالت و امامت را براى سير مدارج تعالى و ترقى و كسب كمالات انسانى برما ارزانى داشت و افتخار درك حكومت صالحان و پارسايان را نصيب‌مان كرد و از چشمه‌سار علم و معرفت عالمان و مجاهدان پيراسته از رذايل و آراسته به فضايل و كرائم انسانى ارواح تشنه‌ى ما را نيروى دوباره بخشيد .\r\nدرورد و سلام خدا بر تمامى مشعل داران هدايت و معرفت و مبلّغان حقيقت و معنويت در طول تاريخ بشريت ، به ويژه بر افضل موجودات و خاتم انبياء حضرت محمد مصطفى صلى الله عليه وآله و سلم و اهل بيت پاك او كه چراغ هدايت و كشتى نجات امت‌اند .\r\nدراين‌جا بر خود لازم مىدانم به پاس تمام نعمت هايى كه خداوند تبارك و تعالى بر اين حقير ارزانى داشته است پيشانى به خاك ساييده و زبان عجز و انابه بگشايم .\r\nپرودگارا از اين‌كه توفيقم دادى تا افتخار خوشه چينى از خرمن پر خير و پر بركت وجود مبارك عالم شهير ، فقيه مجاهد ، مفسّر توانا ، مجتهد مسلم و آگاه به زمان ، حضرت آيت الله العظمى محسنى ( دام ظله العالى ) را نصيب\r\n\r\n","description":"","footnote":"","page_name":" 1 ","page_number":11},
  {"content":"\r\n\r\nخود سازم ، تو را سپاس مىگويم و بر عجز و ناتوانى خود از سپاس و قدردانى اين همه نعمت‌ها و عنايت‌هايى فراوان كه در حق من‌عاصى و گنهكار ، روا داشته‌اى اعتراف مىنمايم .\r\nدر روز پانزدهم شعبان 1429 هجرى قمرى كه مسجد جامع و حسينيه خاتم النبيين صلى الله عليه وآله و سلم تا هنوز به بهره بردارى سپرده نشده بود ؛ طلاب حوزه علميه خاتم االنبيين صلى الله عليه وآله و سلم در زير زمينى و يا سرداب ليليه طلاب ذكور ، كه اكنون از آن به‌عنوان سالن غذا خورى استفاده مىشود ؛ از پانزدهم شعبان سال‌روز ميلاد منجى عالم بشريت حضرت حجت ابن الحسن العسكرى عجل الله تعالى فرجه الشريف تجليل به عمل آوردند . هرچند در ابتدا قرار بر اين بود كه چند تن از طلاب حوزه علميه ، به همين مناسبت سخنرانى نمايند ؛ ولى اعضاى كميسيون برگزارى مراسم ، بنا بر تقاضاى مؤمنينى كه از نقاط مختلف شهر كابل در اين مراسم حضور بهم رسانيده بودند ؛ تصميم گرفتند كه از حضرت آيت الله العظمى محسنى ( دام ظله العالى ) بخواهند تا در اين مراسم صحبت نمايند .\r\nمعظم‌له بنا بر تقاضاى مردم قبول نمودند تا در اين مراسم معنوى صحبت نمايند ؛ ايشان صحبت‌هاى خود را پيرامون انتظار و آمادگى براى ظهور آخرين ذخيره الهى آغاز نمودند . معظم‌له ، در اين سخنرانى بيشتر به جنبه تحليلى اين موضوع پرداختند و از زاويه‌هاى مختلف شرايط انتظار و آمادگى براى ظهور آن‌حضرت عجل الله تعالى فرجه الشريف بيان نمودند . در اين سخنرانى ،\r\n\r\n","description":"","footnote":"","page_name":" 2 ","page_number":12},
  {"content":"\r\n\r\n( موضوعات تازه‌ى كه خيلى از معماهاى دوران قبل از ظهور و حتى بعد از ظهور مهدى موعود عليه السلام را حل مىنمود ، براى مستمعين حائز أهميت بود ) ؛ زيرا تا آن موقع خطباء و مبلغين ؛ در خطابه‌ها و منابرشان ، بيشتر جنبه‌هاى تاريخى و روايى قضيه را براى مردم بازگو مىنمودند كه در اكثر موارد براى مردم سؤال برانگيز بودند . امّا در اين محفل با توجه به صحبت‌هاى مدلّل و منطقى اين فقيه وارسته كه با زبان ساده بيان نمودند ، اكثر سؤالاتى كه در اذهان عامه مردم و بالخصوص نسل جوان ، بدون جواب باقى مانده بود ، حل گرديده و مورد استقبال واقع شد .\r\nبعد از گذشت حدود 9 سال ، امسال ( 1395 ) تلويزيون تمدن مجددا اين سخنرانى را پخش نمود كه خوش‌بختانه در اين بازپخش نيز مورد استقبال بيننده‌هاى مؤمن و متدين واقع گرديد . در همان‌شب و فرداى آن ، بعضى از مؤمنين تقاضا نمودند كه اين سخنرانى را به نحوى در اختيار آنان قرار دهم . لذا تصميم گرفتم كه متن آن‌را از نوار صوتى و تصويرى خارج نموده و بر روى صفحات كاغذ پياده نمايم .\r\nبعد از مدتى به لطف و عنايت پروردگار متعال ، اين توفيق نصيبم شد كه در لابلاى وظايف روز مره خود در شبكه اسلامى تمدن ، بيانات گهربار اين فقيه فرزانه را به رشته‌ى تحرير در آورم ؛ البته ادامه اين كار به قدرى طول كشيد تا ماه مبارك رمضان نيز فرا رسيد ، در روز پنج‌شنبه سوم ماه مبارك رمضان 1437 ه - . ش ، طبق معمول ، جلسه درس اخلاق اسلامى\r\n\r\n","description":"","footnote":"","page_name":" 3 ","page_number":13},
  {"content":"\r\n\r\nداير گرديد ، حضرت آيت الله العظمى محسنى ( حفظه الله تعالى ) در ابتداى اين جلسه فرمودند : « امروز بجاى درس اخلاق ، از فضايل ماه رمضان صحبت مىكنم و اگر خداوند جل جلاله توفيق عنايت فرمود ، دو سه جلسه ديگر نيز در مورد صحبت خواهم كرد » .\r\nحقير در ادامه صحبت‌هاى معظم‌له ، متوجه شدم كه موضوعات فضايل ماه رمضان ارتباط عميق دارد با موضوع ميلاد مسعود حضرت حجت ابن الحسن العسكرى عجل الله تعالى فرجه الشريف لذا قرار را بر اين گذاشتم كه جلسات فضايل رمضان را نيز ضميمه اين كتاب نمايم . سرانجام لطف خداوند دائم الفضل ، حقير عاصى را يارى فرمود و كتاب مذكور تا پايان ماه رمضان تكميل و آماده طبع گرديد . اميد وارم كه اين اثر ارزشمند و مفيد و مؤثر ، كه كاملًا برگرفته از بيانات فقيه مجاهد و مجتهد مسلّم عصر ما ؛ حضرت آيت الله العظمى محسنى ( دام ظله العالى ) مىباشد ، به زيور طبع آراسته گرديده و مورد استفاده منتظران واقعى حضرت ولىعصر عجل الله تعالى فرجه الشريف قرار بگيرد . و من الله التوفيق\r\nبيست و نهم رمضان المبارك 1437 ه - . ق .\r\nمطابق با 15 / 4 / 1395 ه - . ش .\r\nمحمد رضا قيام - كابل\r\n\r\n","description":"","footnote":"","page_name":" 4 ","page_number":14},
  {"content":"\r\n\r\n\r\nميلاد مهدى موعود عجل الله تعالى فرجه الشريف\r\nپانزدهم شعبان المعظم 1429 ه - . ق\r\nمطابق با . 27 / 5 / 1387 ه - . ش\r\nحوزه علميه خاتم النبيين صلى الله عليه وآله و سلم كابل\r\n\r\n","description":"","footnote":"","page_name":" 5 ","page_number":15},
  {"content":"\r\n . \r\n","description":"","footnote":"","page_name":" 6 ","page_number":16},
  {"content":"\r\n\r\nاعوذبالله من الشيطان الرجيم\r\nبسم الله الرحمن الرحيم\r\nالحمد لله رب العالمين ، الصلاة والسلام على سيدنا و سيدالمرسلين و على آله الطيبين الطاهرين وعلى اصحابه المهتدين وعلينا وعلى عبادالله الصالحين .\r\nقال الله تبارك و تعالى فى كتابه الكريم :   « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ » « وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ »  \r\n« و خواستيم بر كسانى كه در آن سرزمين فرو دست شده بودند منت نهيم و آنان را پيشوايان [ مردم 
  ] گردانيم و ايشان را وارث [ زمين 
  ] كنيم » « و در زمين قدرت‌شان دهيم و [ از طرفى 
  ] به فرعون و هامان و لشكريان‌شان آن‌چه را كه از جانب آنان بيم‌ناك بودند بنمايانيم » « 1 »\r\n\r\n\r\n","description":"","footnote":"\r\n( 1 ) - قصص / آيات 5 - 6\r\n","page_name":" 7 ","page_number":17},
  {"content":"\r\n\r\n افسوس كه عمرى پى اغيار دويديم * ازيار بمانديم و به مقصد نرسيديم\r\nسرمايه زكف رفت تجارت ننموديم * جزحسرت و اندوه متاعى نخريديم\r\nبس سعى نموديم كه بينيم رخ دوست * جان‌ها به لب آمد رخ دلدار نديديم\r\nما تشنه لب اندر لب دريا متحير * آبى بجز ازخون دل خود نچشيديم\r\nاى بسته به زنجيرتو دل‌هاى محبان * رحمى كه دراين باديه بس رنج كشيديم\r\nشمشيركجت راست كند قامت دين را * هم قامت ما را كه زهجرتو خميديم\r\nاى دست خدا دست برآور كه زدشمن * بس رنج كشيديم و بسى طعنه شنيديم\r\nاى حجت حق پرده زرخسار بر افگن * كز هجر تو ما پيرهن صبر دريديم\r\nشاها به تولاى تودر عهد عنوديم * برياد لب لعل تو ما شير مكيديم \r\n\r\n","description":"","footnote":"","page_name":" 8 ","page_number":18},
  {"content":"\r\n\r\n چندان كه شب و روز به ياد تو نشستيم * جز شام فراق تو سحرگاه نديديم\r\nتا رشته طاعت به تو پيوست نموديم * هر رشته كه با غير تو بستيم بريديم\r\nما چشم به راهيم به هر شام و سحرگاه * در راه تو از غير خيال تو رحيديم\r\nشاها ز فقيران درت روى مگردان * بر درگهت افتاده به صد گونه اميديم \r\n\r\nتشويق طلاب علوم دينى\r\nمن از اين آقايى كه مرا به‌شما معرفى كرد تشكر مىكنم ؛ ولى من نمىخواستم كه چنين حرف‌هارا براى من بگويد كه مرا به پيرى گمراه كند و هيچ‌گاهى هم نمىخواهم كه چنين صحبت‌هايى راجع به‌خودم بشنوم . « 1 »\r\nبه هرحال ، قرار نبود كه من دراين‌جا و در اين محفل صحبت كنم ، يعنى من مىخواستم كه دراين مجلس معنوى خود محصلين محترم ( طلاب حوزه علميه خاتم النبيين « ص » صحبت كنند . تصميم من بر اين بود كه طلبه‌هاى جوان و محصل عزيز ، در مراسم امروز صحبت نمايند و\r\n\r\n\r\n","description":"","footnote":"\r\n( 1 ) - مجرى برنامه‌هاى مراسم كه يكى از طلبه‌هاى حوزه علميه خاتم النبيين صلى الله عليه وآله و سلم بود از معظم‌له با القاب نيكو ياد نموده بود .\r\n","page_name":" 9 ","page_number":19},
  {"content":"\r\n\r\nمن به صحبت آنان گوش دهم ؛ زيرا چنين كارى از يك‌طرف سبب تشويق طلاب مىشود و از طرف ديگر آنان براى سخنرانىها جرئت پيدا مىكنند . بناى حوزه علميه خاتم النبيين صلى الله عليه وآله و سلم بر اين است كه طلاب و محصلين اين مركز علمى - معنوى ، به درجه اجتهاد برسند . ما اين حوزه علميه را براى اين درست نكرده‌ايم كه طلاب مبتدى بيايند مدتى در اين‌جا درس بخوانند و سپس براى تحصيلات عالى خود به كشورهاى ديگر بروند ؛ اگر چنين مىبود ، من اين‌همه پول و امكانات مصرف نمىكردم ؛ زيرا مدارس دينى براى طلاب مبتدى در شهر كابل و در ساير ولايات كشور به قدر كافى وجود داشت . ما مىخواهيم در همين دوره و از ميان همين محصلين به قدر مطلوب تعدادى به اجتهاد برسند انشاء الله .\r\nمن خدا را به اين روز بزرگ و به مقام خاتميت و اوصياى بزرگ آن‌حضرت صلى الله عليه وآله و سلم سوگند مىدهم كه طلاب و محصلين ما را با اخلاق نيكو و با تدين عالى ، از نظرعلمى به سرحد اجتهاد برساند ، ( آمين حضار ) اين ( الهىآمين ) گفتن شما يك مزدى است براى طلابى كه اين جلسه معنوى را برگزار نموده‌اند .\r\nمن مىخواستم در اين مراسم چند نفر از اين محصلين صحبت كنند ؛ ولى اصرار كردند كه بايد من صحبت كنم . ظاهرا يك نفر از طلبه‌ها تاكنون در اين مجلس صحبت كرده است ؛ ولى يك نفر كافى نيست ، بايد تعداد زيادى صحبت مىكردند ، صحبت نمودن من لازم نبود ؛ بلكه اصلا به فكر\r\n\r\n","description":"","footnote":"","page_name":" 10 ","page_number":20},
  {"content":"\r\n\r\nصحبت كردن هم نبودم . به هرحال حالا كه بنا شده من صحبت كنم ، مىخواهم اين مطلب را خدمت شما بيان كنم كه براى چه به ما سفارش شده است كه در حالت انتظار باشيم و بايد منتظر ظهور مهدى موعود عجل الله تعالى فرجه الشريف باشيم ؟\r\n\r\nعلت انتظار در عصر غيبت\r\nما براى چه انتظار بكشيم ؟ انتظار براى ظهور ولى عصر عجل الله تعالى فرجه الشريف ! بعضىها اين مطلب را درست نمىفهمند . انتقاد مىكنند كه اين حرف‌ها چيست ؟ يك‌نفرچيزى را مى گويد و ديگران ناخودآگاه به‌دنبال حرف او روان اند . انتظار چيست و ما براى چه انتظار بكشيم ؟ همه مىدانند كه مقام پيغمبر بزرگوار اسلام صلى الله عليه وآله و سلم از همه بالاتر است . بقيه أئمه ، از حضرت على عليه السلام گرفته تا امام عصر عجل الله تعالى فرجه الشريف يعنى تمام دوازده امام عليهم‌السلام از امت حضرت پيغمبر عظيم‌الشأن اسلام هستند و مقام همه آنان نيز از مقام پيغمبر اكرم صلى الله عليه وآله و سلم پايين تراست ، چرا براى بعثت پيغمبر صلى الله عليه وآله و سلم كسى آمادگى نگرفت ؟ در حالىكه وجود نازنين پيغمبراسلام صلى الله عليه وآله و سلم در يك محيط كاملًا خرافاتى ، شرك و بت پرستى صريح ظاهر گرديده و به اصلاح مردم پرداختند ، صد سال از فوت پيغمبراكرم صلى الله عليه وآله و سلم نگذشته بود كه همين اعراب خرافاتى ، مشرك و فتنه جوى به قسمى اسلام را درك كردند كه تا اندلس و اسپانيا رفتند و يك مقدارى ازخاك فرانسه را نيز تصرف نمودند . همين\r\n\r\n","description":"","footnote":"","page_name":" 11 ","page_number":21},
  {"content":"\r\n\r\nاعراب جاهل ، اسلام را به همه جا گسترش دادند ، بنابراين انتظار كشيدن و آمادگى براى ظهور مهدى موعود هيچ معنا و مفهومى ندارد .\r\n\r\nپاسخ به انتقاد\r\nبه‌نظرمن اين‌گونه انتقادات اشتباه است ، موضوع انتظار هم به‌طور درست شكافته نشده است ، پيغمبر بزرگوار صلى الله عليه وآله و سلم آمدند و از نقطه‌ى صفر شروع كردند ، وقتىكه مىخواستند از دنيا بروند ، آيه مباركه قرآن براى آن‌حضرت صلى الله عليه وآله و سلم نازل گرديد كه مىفرمايد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  « 1 » خداوند جل جلاله مىفرمايد : امروز دين را براى شما تكميل كردم . وقتى دين تكميل شد ديگر آمادگى نمىخواست ، پيغمبراكرم صلى الله عليه وآله و سلم آمدند دين اسلام را بنيان‌گذارى كردند ، بنيان‌گذار دين اسلام پيغمبراكرم صلى الله عليه وآله و سلم بودند و وحى نيز ازجانب خداوند جل جلاله بود و مبلّغ وحى هم جبرييل امين ، پيغمبراكرم صلى الله عليه وآله و سلم نيز با همان روحانيت بزرگى كه داشتند به تحكيم دين پرداختند . ازاينرو تا به امروز تمام مسلمانان يك‌صدا مىگويند : اشهد ان محمدا رسول الله صلى الله عليه وآله و سلم .\r\nبنابراين براى آمدن بنيان‌گذار آمادگى نمىخواهد ، يك نفر نقشه ساختمان را از مهندس مىگيرد و توسط ماشين حفّار زمين را حفر مىكند\r\n\r\n\r\n","description":"","footnote":"\r\n( 1 ) - مائده / آيه 3\r\n","page_name":" 12 ","page_number":22},
  {"content":"\r\n\r\nو طبق نقشه مهندسى شده براى ساختمان زير بنا مىگزارد . پيغمبر صلى الله عليه وآله و سلم به امر خدا آمدند و زيربناى دين اسلام را گذاشتند ، براى بنيان‌گذارى اسلام آمادگى نمى خواست ، اما دوره‌ى ولى عصر عجل الله تعالى فرجه الشريف دوره تكامل اسلام است ، براى تكامل مسلما آمادگى لازم است « 1 »\r\n\r\nمرحله تأسيس دين اسلام\r\nيعنى ما اگر بخواهيم تاريخ اسلام را تحليل كنيم ، در دو مرحله خلاصه مىشود ، مرحله اول ؛ مرحله ى تاسيس اسلام است وتاكيد برآن . از زمان پيغمبر اكرم صلى الله عليه وآله و سلم تا زمان امام حسن عسكرى عليه السلام كه امام يازدهم شيعيان است ، فاصله زيادى به‌وجود آمد و با توجه به اين فاصله زمانى ، ما بايد آمادگى لازم را داشته باشيم ؛ زيرا مرحله ى ظهور اسلام و بعثت\r\n\r\n\r\n","description":"","footnote":"\r\n( 1 ) -  « أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ » \r\nآيا پنداشته‌ايد در حالى كه هنوز حادثه‌هايى مانند حوادث گذشتگان بر شما نيامده ، وارد بهشت مىشويد ؟ ! به آنان سختىها و آسيب‌هايى رسيد وچنان مضطرب شدند تا جايى كه پيامبر و كسانى كه با او ايمان آورده بودند [ در مقام دعا و درخواست يارى 
  ] مىگفتند : يارى خدا چه زمانى است ؟ [ به آنان گفتيم : 
  ] آگاه باشيد ! يقيناً يارى خدا نزديك است . \" بقره / آيه 214 \" و نيز مىفرمايد :\r\n « أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ »  آيا مردم پنداشتند كه تا گفتند ايمان آورديم رها مىشوند و مورد آزمايش قرار نمىگيرند . \" عنكبود / آيه 2 \"\r\n","page_name":" 13 ","page_number":23},
  {"content":"\r\n\r\nپيغمبر اكرم صلى الله عليه وآله و سلم با مرحله‌ى ظهور حضرت مهدى موعود عجل الله تعالى فرجه الشريف قابل قياس نيست و نمىشود اين دو مرحله را باهم قياس كنيم ، مرحله بعثت مرحله بنيان‌گذارى بود . همه جاه را شرك گرفته بود ، جهان تاريك شده بود ، در آن فضاى تاريك هيج آمادگى لازم نبود . پيغمبر اكرم صلى الله عليه وآله و سلم درجايى مبعوث به پيغمبرى گرديدند كه خرافاتى ترين و لجباز ترين مردم در آن‌جا زندگى مىكردند .\r\nمشركين قريش تا هنگامىكه فتح مكه را به چشم خود نديدند ، به اسلام تسليم نشدند . وقتى در فتح مكه ديدند كه مسلمانان بت‌هاى شان را از خانه كعبه بيرون مىاندازند و بت‌ها را يكى پس از ديگرى مىشكنند ؛ به وحشت افتادند و فكر مىكردند كه چه اتفاقى براى آنان خواهد افتاد ؟ بعد از آن‌همه بى احترامى كه به بت‌هاى آنان شد ، ديدند كه آب از آب تكان نخورد ! . « 1 » آن‌وقت فهميدند كه دچار خرافات بوده‌اند و بت‌هاى آنان چيزهاى بىخاصيتى بودند كه هيچ نفع و ضررى از جانب آن‌ها نيست . بعد مجبور شدند آهسته آهسته همه مسلمان شدند ؛ زيرا همه چيز را به\r\n\r\n\r\n","description":"","footnote":"\r\n( 1 ) - در آن زمان سيصد و شصت بت در كعبه وجود داشت كه بزرگترين آن‌ها هُبَل بود . حضرت با چوب دستى خود بر آن‌ها زدند و با خواندن آيه 81 سور مباركه اسراء  « جاءَ الْحَقُّ وَ زَهَقَ الْباطِلُ »  آنان را بر زمين انداختند . « ابن ابى شيبه / ج 7 ، صص 403 ، 397 »\r\n","page_name":" 14 ","page_number":24},
  {"content":"\r\n\r\nچشم خود ديدند و راه ديگرى هم براى مشركين باقى نمانده بود ، لذا از لجبازى خود دست كشيدند و به حكومت نوپاى اسلامى تسليم شدند . « 1 »\r\nبا توجه به مطالب فوق ، براى ظهور اسلام آمادگى لازم نبود ، پيغمبر صلى الله عليه وآله و سلم به‌دستود خداوند متعال جل جلاله بايد مىآمدند و دين اسلام را تهداب گذارى مىنمودند ، پيغمبر صلى الله عليه وآله و سلم اسلام را تاسيس كرد و خداوند حكيم عزوجل نيز قبل از رحلت آن‌حضرت دين او را كه همان دين اسلام است تكميل نمود . لذا قرآن مجيد مىفرمايد :  « الْيَوْمَ أَكْمَلْتُ لَكُمْ دِينَكُمْ »  امروز دين شما را تكميل كردم . دين در مرحله اول تأسيس و تكميل شد ؛ ولى تطبيق آن در اين مرحله بر اكثريت مردم صورت نگرفت .\r\n\r\nمرحله تطبيق دين اسلام\r\nمرحله‌ى دوم ؛ مرحله ظهور حضرت ولى عصر عجل الله تعالى فرجه الشريف بعد از عصر غيبت است . مرحله دوم تاريخ اسلام ، مرحله تطبيق است و در اين مرحله احكام و شرايع آسمانى براى تمام مردم يا بر اكثريت مطلقه مردم تطبيق\r\n\r\n\r\n","description":"","footnote":"\r\n( 1 ) -  « إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ »   « وَ ما جَعَلَهُ اللَّهُ إِلَّا بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلَّا مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ »  [ به ياد آوريد 
  ] زمانى را كه پروردگار خود را به فرياد مىطلبيديد پس دعاى شما را اجابت كرد كه من شما را با هزار فرشته پياپى يارى خواهم كرد . و اين [ وعده 
  ] را خداوند جز نويدى [ براى شما 
  ] قرار نداد و تا آنكه دلهاى شما بدان اطمينان يابد و پيروزى جز از نزد خدا نيست كه خدا شكست ناپذير [ و 
  ] حكيم است . \" انفال / آيات 9 / 10 \"\r\n","page_name":" 15 ","page_number":25},
  {"content":"\r\n\r\nمىشود . اسلام در مرحله دوم بايد بر همه‌ى بشريت تطبيق شود ، امام زمان عجل الله تعالى فرجه الشريف براى تكميل دين ظهور نمىكند ؛ زيرا دين در مرحله اول كامل گرديد و هيچ نواقصى در دين باقى نماند ، امام زمان عجل الله تعالى فرجه الشريف براى تطبيق دين اسلام بر تمامى بشر كره زمين ظهور مىكنند . ايشان مىآيند كه آن چيزهاى خرافاتى را كه به‌نام دين وجود دارد ، از بين ببرند ، در مرحله ظهور هرچه شرك ، خرافات و بت‌پرستى در جهان وجود دارد از ميان برداشته مىشود .\r\nدين مقدس اسلام كه با هزاران رنج ، مشقت و مقاومت ، توسط پيغمبر بزرگوار اسلام صلى الله عليه وآله و سلم و ياران او بنيان نهاده شد و بعد توسط خداى سبحان جل جلاله تكميل گرديد ، بايد توسط ولى عصر عجل الله تعالى فرجه الشريف كاملًا تطبيق شود ، در زمان پيغمبراكرم صلى الله عليه وآله و سلم دين قابل تطبيق نبود ؛ زيرا زمينه تطبيق وجود نداشت . دين در آن زمان تكميل شد و تا حدودى زمينه‌ى پذيرش آن را براى بشرفراهم ساخت . اكنون در سراسر جهان در حدود يك ميليارد و چند صدهزار مسلمان وجود دارد ؛ اماّ متأسفانه مسلمان‌هاى بسيار بىحال ، نادان ، متعصب ، سُست عنصر و ضعيف الايمان ! همين امروزى كه ما در اين‌جا نشسته‌ايم ، تقريبا در حدود يك‌هزاروپنج‌صد سال ازهجرت پيغمبراسلام صلى الله عليه وآله و سلم مىگذرد ، مسلمانان جهان ، بالخصوص مردم افغانستان كه الحمد لله همه مسلمانند ، فرهنگ اسلامى را درست نفهميده‌اند . هنوز هم فرهنگ اسلامى براى مردم تبيين نشده است ، فرهنگ اسلامى بايد توسط\r\n\r\n","description":"","footnote":"","page_name":" 16 ","page_number":26},
  {"content":"\r\n\r\nعلماى دينى براى مردم تبيين مىشد ؛ ولى متأسفانه علماى دينى تا هنوز نتوانسته‌اند كه فرهنگ اسلامى را براى مردم درست تبيين كنند . مردم از فرهنگ اسلامى فاصله دارند ( نه آن را فهميده‌اند و نه به آن عمل كرده‌اند ! )\r\n\r\nشناخت فرهنگ اسلامى\r\nفرهنگ اسلامى تا كنون سربسته باقى مانده است . دراين شكى نيست كه مردم ما همه مسلمان هستند و دين خود را دوست دارند ؛ اماّ با فرهنگ دينى خود آشنايى درست ندارند . مردم ما نماز مىخوانند ، روزه مىگيرند ؛ اما فرهنگ اسلامى را به شكل منسجم وجامع الافراد نمىدانند . اين موضوع تنها به مردم عوام مربوط نمىشود ؛ بلكه علماء نيز چنين اند ! ؛ اكثريت علماى دينى فرهنگ اسلامى را درست نمىدانند . يعنى در بعد جهان بينى ، در بعد اقتصادى ، در بعد عدالت اجتماعى ، در بعد سياسى وغيره ، گمان نكنم كه پنج درصد از علماى دينى و غير دينى ما چه شيعه و چه سنى ، فرهنگ جامع الافراد اسلامى را درست بفهمند ، تا چه رسد به مردم عوام ، اگرما فرهنگ جامع الافراد را مىدانستيم وضع زندگانى ما به اين‌جا نمىرسيد و به اين همه تعصّبات كور قومى ، لسانى ، مذهبى و منطقه‌ى گرفتار نمىشديم ، براى به كار بردن دو كلمه دانشگاه و پوهنتون مدت ده روز در ولسى جرگه كشور ما دعوا و كشمكش صورت مىگيرد ! تمام نماينده‌هاى مردم از تصويب يك ماده عاجز مانده‌اند ! اين گونه\r\n\r\n","description":"","footnote":"","page_name":" 17 ","page_number":27},
  {"content":"\r\n\r\nمسائل‌ها به ضعف فرهنگى ما مربوط مىشود . فرهنگ ما ضعيف است و از فرهنگ غنى و كامل اسلام فاصله داريم .\r\nما بايد به اين نواقص و حقايق تلخ اعتراف كنيم ، تا ما به نواقص خود پىنبريم ، نمىتوانيم خود را اصلاح كنيم ، متأسفانه در شرايط كنونى افراد بسيار اندكى دربين علماى اسلامى پيدا مىشوند كه فرهنگ اسلامى را جامع الافراد درك كرده باشند ، بنابراين مشكل ما عدم فهم فرهنگ اسلامى است و تا فرهنگ اسلامى را درست نفهميم جامعه ما قابل اصلاح نيست . اسلام دين كامل است و هيج نقصى در آن وجود ندارد ، بقول شاعرى .\r\n اسلام به ذات خود ندارد هيچ عيبى * هر عيبى كه هست در مسلمانى ماست \r\nمتأسفانه نه پدران ما فرهنگ اسلامى را دانستند و نه ما آن را بطور كامل مىدانيم . ممكن است كه نسل‌هاى آينده نيز مثل ما كم سواد به بار بيايند . ما بايد با دقت به اين موضوع فكر كنيم كه چه قسم فرهنگ اسلامى را بفهميم ؟ چه قسم اخلاق اسلامى را ياد بگيريم ؟ فرهنگ اسلامى را چه گونه در جامعه خود پياده كنيم ؟ سيستم اقتصاد اسلامى را چطور بدانيم ؟ رابطه‌ى ما با خدا چه قسم باشد ؟ روابط اجتماعى ما بر كدام اصول استوار باشد ؟ روابط ما با محيط زيست ما چگونه باشد ؟ ما چطور با تكنالوژى روز ارتباط بر قرار كنيم ؟ چگونه بسوى صنعت و تكنالوژى\r\n\r\n","description":"","footnote":"","page_name":" 18 ","page_number":28},
  {"content":"\r\n\r\nمورد نياز قرن بيست و يكم حركت نماييم ؟ تمام اين مسائل با زندگانى ما ارتباط تنگاتنگ دارند كه متأسفانه بسيارى از ما به اين موضوعات مهم نمىانديشند .\r\n\r\nداستان معروف\r\nيك داستان معروف در بين مردم قندهار است كه مىگويند : شخصى دست يك نفرهندو را گرفت و گفت : لالا بيا مسلمان شو ، هندو گفت : من نمى خواهم مسلمان شوم ، شخصى مسلمان به او گفت : اگر مسلمان نمىشوى من اكنون به حساب شما مىرسم . اسلحه آن زمان چاقو بود ، چاقو را از جيب خود كشيد ، به هندو گفت : اگرمسلمان نشوى تورا مىكشم ، هندو وقتى چاقو را ديد گفت : صبر كن ، مرا نكش ، مسلمان مىشوم ، گفت : اگرمسلمان مىشوى كلمه بخوان ، هندو گفت : من بلد نيستم كه كلمه را بخوانم ، شما به من بگوييد تا من به دنبال شما آن‌را بخوانم ، مسلمان رو به هندو كرد و گفت : اى منافق تو مىدانى كه من كلمه را بلد نيستم ، بخاطر همين مرا بند انداختى ، برو نمىخواهم مسلمان شوى ! « 1 » مثل\r\n\r\n\r\n","description":"","footnote":"\r\n( 1 ) - از اميرالمؤمنين على ( ع ) نقل شده است : « مُعلّمُ نفسِهِ و مُؤدّبُها أحَقُّ بالإجْلالِ مِن معلّمِ النّاسِ و مُؤدّبِهِ » كسى كه آموزگار و مربى خود باشد ، بيشتر در خور بزرگداشت است تا كسى كه آموزگار و مربى مردم باشد . \" نهج البلاغه ( صبحى صالح ) ص 480 ح 73 \"\r\n","page_name":" 19 ","page_number":29},
  {"content":"\r\n\r\nعلماى دينى ما نيز مثل اين داستان است . اگرتبليغ عالم دينى ما اين‌گونه باشد كه خودش آن را بلد نباشد ، حال ما خراب مىشود .\r\n هرچه بگندد نمكش مى زند * واى از آن وقت كه بگندد نمك \r\n\r\nتبيين فرهنگ اسلامى\r\nفرهنگ اسلامى بايد درست تبيين شود ، مغز مردم توسط ميله‌ى تفنگ شستشو نمىشود ؛ بلكه بايد با فرهنگ اسلامى شستشو گردد . فرهنگ اسلامى بايد به‌صورت درست و منطقى براى مردم بيان شود ، تا از نظر عقلى و فكرى مردم اشباع شوند . مسائل دينى بايد به‌گونه‌ى براى مردم بيان گردد كه آنان از نظر عقلى آن را قبول كنند ، به زور چبزى بر مردم تحميل نمىشود ، به‌عنوان مثال : اگر يك نفر توسط اسلحه كسى را مجبور كند كه بگويد : 2 + 2 پنج مىشود ؛ مكن است او از ترس چنين چيزى را بگويد ؛ اما هرگز قلباً به چنين چيزى قانع نمىشود كه 2 + 2 از نظر رياضى پنج مىشود ؛ زيرا او مىداند كه 2 + 2 چهار مىشود ، نه پنج ، لذا در قلب خود آن را قبول نمىكند .\r\nما بايد عقل‌هاى مردم را به اين قضيه قانع كنيم ، تا اسلام در قلوب مردم جاى پيدا كند . % 99 مردم ما الحمدلله مسلمانند ؛ ولى خيلىها اسلام را تا آن‌جا قبول دارند كه به نژاد شان ضرر نرسد ، به قوم شان ضرر نرسد ، به‌جان و مال شان آسيب وارد نشود ، به منطقه‌ى شان آسيب وارد نشود ،\r\n\r\n","description":"","footnote":"","page_name":" 20 ","page_number":30},
  {"content":"\r\n\r\nيعنى در واقع ما اسلام را در صورتى قبول داريم كه هيچ‌گونه ضررى به جان ، به مال ، به نژاد ، به قوم ، به منطقه ما نداشته باشد ؛ متاسفانه ما مسلمان‌ها هميشه اسلام را در مرحله‌ى دوم قبول داريم . « 1 » و گرنه به بسيار سادگى از واجبات و محرمات آن صرف نظر مىكنيم .\r\n\r\nحكومت‌هاى فاسد\r\nدر شرايط كنونى جماعاتى مسلمانان همه به تعصبات كور گرفتار هستند . امروز درحدود يك ميليارد و چند صد ميليون مسلمان در جهان وجود دارد ؛ ولى از فهم كامل فرهنگ دينى فاصله‌ى زياد دارند و به دستورات اسلام عمل نمىكنند و لذا ما مسلمانان از تمدن دور مانده‌ايم . دولت‌ها هيچ نقشى در اصلاح حال ملت‌هاى مسلمان ندارند ؛ بلكه بسيارى از دولت‌هاىما ، مانع از ترويج اسلام مىشوند ، خود دولت‌ها فاسداند و مروج فسق و فجور در جامعه مىباشند . هرچند بىتوجهى حكومت‌ها و عمل نكردن مردم به دستورات قرآن ، به اسلام ضرر\r\n\r\n\r\n","description":"","footnote":"\r\n( 1 ) - [ حقيقت اين است كه ما نسبت به دين خود اخلاص مند نيستيم 
  ] قرآن مجيد از زبان \" شيطان \" چنين مىفرمايد :   « قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ »   ابليس گفت : پروردگارا ! به سبب آن كه مرا گمراه ساختى من هم در زمين بدى را برايشان مىآرايم و همه را گمراه مىسازم مگر بندگان مخلَص تو را از ميان آنان . \" حجر / ايات 39 ، 40 \"\r\n","page_name":" 21 ","page_number":31},
  {"content":"\r\n\r\nنمىرساند و از نواقص اسلام نيز حساب نمىشود ؛ اماّ براى خود مسلمانان عيب بزرگ محسوب مىگردد ؛ زيرا با توجه به فرهنگ غنى اسلام بايد تاكنون وضعيت جامعه اسلامى كاملًا متحول مىشد . علت اصلى عقب ماندگى مسلمانان دورى از فرهنگ اسلامى است . فرهنگ اسلام براى آنان درست تبيين نشده است . علماى بزرگ دينى در اين مورد مسئول هستند . البته در بعضى از مناطق ، علماى جيد وجود دارند كه بتوانند فرهنگ اسلامى را براى مردم تبيين كنند ؛ ولى در گذشته آنان به علت عدم امكانات نمىتوانستند فرهنگ دينى را تبيين كنند .\r\nامروز امكانات بهتر از سابق وجود دارد ؛ ولى متأسفانه بازهم از اين امكانات استفاده درست نمىشود . تلويزيون داريم ؛ ولى جز كابل درجايى ديگر براى مردم قابل استفاده نيست ، در واقع ما هميشه در شهر نابيناها زندگى مىكنيم ؛ يك وقت تلويزيون نداشتيم كه علماى دينى توسط آن براى مردم تبليغ كنند ؛ اكنون كه تلويزيون داريم ، برق نداريم كه سخنرانىهاى علماء نشر شود و مردم از آن‌ها استفاده كنند . فرهنگ اسلامى هم‌چنان دست نخورده باقى مانده است و علت آن هم معلوم است ، يك‌مقدار آن از تنبلى و بىتوجهى علماى دينى است كه به وظايف خود عمل نكرده‌اند . مقدارى ديگر آن از عدم امكانات بوده است .\r\n\r\n","description":"","footnote":"","page_name":" 22 ","page_number":32},
  {"content":"\r\n\r\n\r\nنحوه بيعت با امام عليه السلام\r\nحالا فرض كنيم كه حضرت مهدى موعود عجل الله تعالى فرجه الشريف ظهور نموده‌اند ؛ چه كار مىتوانند ؟ ظاهراً جواب تقليدى كه گفته مىشود ، اين است كه آنحضرت عجل الله تعالى فرجه الشريف همه‌ى مردم را مسلمان درست مىكنند . چطور مسلمان درست مىكنند ؟ ! با زور شمشير مسلمان مىكنند ؟ با معجزه مسلمان مىكنند ؟ با نوك سلاح‌هاى خودكار ، مردم را مسلمان مىكنند ؟ ! آيا كسانىكه مسلمان نمىشوند همه را مىكشند ؟ ! . بدون جنگ محال است كه تمام كفار مسلمان شوند ، پس چه كار مىكنند كه همه‌ى مردم مسلمان شوند ؟ اگر امام عليه السلام با شمشير ظهور كند كه ممكن نيست كه با سلاح‌هاى هيدروژنى و پيشرفته مقابله كنند ؛ مگر اين‌كه بگوييم امام زمان با تسليحات پيشرفته كه قوىتر از سلاح‌هاى كنونى باشد ظهور مىكنند و مردم از ترس ايشان مسلمان مىشوند ؛ ولى بعيد است كه مهدى موعود عجل الله تعالى فرجه الشريف مردم را با زور سلاح مسلمان سازند و دست به كشتار تمام كفار بزنند . « 1 »\r\n\r\n\r\n","description":"","footnote":"\r\n( 1 ) - هرچند معظم‌له ، در صفحه 45 و 46 كتاب ( مهدى موعود ) خويش چند احتمال را ذكر نموده‌اند . 1 - ممكن است كه خداوند متعال به‌طور فوق العاده و غير عادى اسلحه مصنوعى بشر را از كار انداخته و بىأثر سازد . 2 - ممكن است كه آنحضرت به اذن خداوند جل جلاله با اسلحه قويتر ظهور نمايند كه كفار از ترس آن از استعمال سلاح‌هاى خود منصرف شوند . چنانچه كه در قرن بيستم اردوگاه‌هاى كمونيزم و كابيتالزم هردو داراى اسلحه اتمى و هيدروژنى و موشك‌هاى قاره\r\n","page_name":" 23 ","page_number":33},
  {"content":"\r\n\r\n\r\nعدم استفاده از سلاح‌هاى كشتارجمعى\r\nهمين اكنون كه ما و شما در اين مكان نشسته‌ايم در روسيه و در كشورهاى كه قبلا مستعمره آن كشور بودند ، در اروپا و در آمريكا و ساير جاها آن‌قدر اسلحه \" ذروى و بمب‌هاى هايدروجنى \" وجود دارد كه اگر آن‌ها را استعمال كنند ؛ نه تنها كره زمين ما را ، بلكه ده برابر كره‌ى زمين را از هم مىپاشد ؛ ده برابر كره زمين را مىتواند غبار نموده و به هوا بفرستد . امام زمان عجل الله تعالى فرجه الشريف وقتىكه تشريف بياورد بمب‌هاى \" هايدروجنى \" باخود نمىآورند ؟ ايشان نمىخواهند بشريت را تباه و نابود كنند ؟ ! چنين چيزى نه در كارنامه‌ى انبياء عليهم السلام وجود دارد و نه در كار نامه حضرت مهدى موعود عجل الله تعالى فرجه الشريف . بعيد است كه امام عليه السلام باقتل و كشتار مردم را به اسلام دعوت كند . انبياء و اولياى خدا براى هدايت بشر آمدند نه براى كشتن آنان !\r\n\r\n\r\n","description":"","footnote":"\r\nپيما و اسلحه شيميايى بودند ؛ ولى از ترس نتوانستند كه از آن‌ها عليه يكديگر استعمال نمايند . مسلم است كه اگر كيفيت اسلحه طرفين باهم تفاوت زياد داشته باشد ، از جنگ اجتناب مىكنند . 3 - ممكن است كه قبل از ظهور مهدى موعود ( عج ) جنگ سوم جهانى اتفاق بيافتد و در أثر تحولات سياسى و نظامى تمام اين سلاح‌ها از بين رفته و نابود شود ، تااين‌كه در موقع ظهور آن حضرت ( ع ) اثرى از سلاح‌هاى اتمى و هيدروژنى امروز باقى نباشد .\r\n","page_name":" 24 ","page_number":34},
  {"content":"\r\n\r\n\r\nاصلاحات اجتماعى\r\nمهدى موعود نيز براى اصلاح بشريت ظهور مىكنند و مىخواهند قانون آسمانى را در تمام كره زمين و بر تمام انسان‌ها تطبيق نمايند ، نه اين‌كه بشريت را به كام مرگ بسپارند . آيا شما فكر مىكنيد كه جنگ سوم جهانى توسط مهدى موعود عجل الله تعالى فرجه الشريف آغاز مىشود ؟ ! نه خير اين چنين اشتباه فكر نكنيد . انبياء و اولياى خداوند جل جلاله هرگز دست به كارى نمىزنند كه مردم را از دم تيغ بگذرانند ؛ ( مگر در موارد استثنايى كه راه ديگرى براى اصلاح وجود نداشته باشد ) اگر انبياء و اولياى خدا به زور اسلحه مردم را نابود كنند چه فرقى ميان آنان و ساير قدرت طلبان دنيا وجود دارد ؟ امام زمان عجل الله تعالى فرجه الشريف تطبيق كننده دين جدش رسول خدا صلى الله عليه وآله و سلم و امام هدايت و رحمت براى تمام انسان‌ها هستند . ايشان مىخواهند بشريت را بسوى رستگارى هدايت نمايند . « 1 »\r\nسؤال اين‌جاست كه وقتى امام زمان عجل الله تعالى فرجه الشريف ظاهر مىشود ، چه كار مىكنند ؟ ! اگر بدون اسلحه بيايند ، اين ايراد وارد مىشود كه با توجه به سلاح‌هاى مدرن و پيشرفته كه در جهان كنونى وجود دارد ، آن‌حضرت هيچ كارى را نمىتواند و هيچ‌گونه اصلاحى را نمىتوانند در جامعه انجام دهند . در اين‌صورت مسلماً به سر نوشت انبياء عليهم السلام و يا به\r\n\r\n\r\n","description":"","footnote":"\r\n( 1 ) - :  « وَ ما أَرْسَلْناكَ إِلَّا رَحْمَةً لِلْعالَمِينَ »  ما تو را نفرستاديم ، مگر رحمت براى عالميان . \" انبياء / آيه 107 \" حضرت مهدى موعود ( عج ) از همين منظر اصلاحات را شروع مىكنند .\r\n","page_name":" 25 ","page_number":35},
  {"content":"\r\n\r\nسرنوشت بقيه أئمه عليهم السلام گرفتار مىشوند ! به سر نوشت علماء و صلحا كه در طول تاريخ بشر آمده‌اند ، دچار مىشوند ! اكثريت مردم به حرف آن حضرت عجل الله تعالى فرجه الشريف گوش نمىدهد . اگر با اسلحه بيايند ، بايد سلاح‌هاى بسيار قوى و پيشرفته به همراه داشته باشند كه از سلاح‌هاى موجوده جهان كنونى ، بهتر باشند . دراين صورت با استعمال چنين سلاح‌هاى قوى ، كره‌ى زمين از هم مىپاشد و انسان‌ها نابود مىشوند و اين خلاف روش انبياء و اولياى الهى است .\r\n\r\nبرنامه ريزى و تشكيلات حكومت جهانى\r\nجواب اين سؤال مهم اين است ؛ مگر قرار نيست كه امام زمان عجل الله تعالى فرجه الشريف با ظهور خويش تمام مردم را مسلمان بسازند ؟ مگر قرار نيست كه امام زمان عجل الله تعالى فرجه الشريف در روى كره زمين يك حكومت واحد جهانى تشكيل دهند ؟ مگر قرار نيست كه مهدى موعود عليه السلام اقتصاد جهان را شكوفا سازند ؟ بنابراين ؛ سيستم اقتصادى شكوفا از خود برنامه ريزى مىخواهد . تشكيل حكومت جهانى از خود تشكيلات وسيع و امكانات فراوان لازم دارد . هدايت تمام مردم كره زمين بسوى حق از خود فرهنگ سازى و تبليغات سالم ضرورت دارد . بعضى مردم فكر مىكنند كه با ظهور امام زمان عجل الله تعالى فرجه الشريف همه چيز از آسمان مىآيد ؛ پول مىآيد ، مرغ و پلو آماده از آسمان مىآيد و ما نيز با خيال راحت نوش جان مىكنيم . وضع اقتصادى ما خودكار درست\r\n\r\n","description":"","footnote":"","page_name":" 26 ","page_number":36},
  {"content":"\r\n\r\nمىشود ، شكم‌هاى ما نيز بدون زحمت سير مىشود . به نظرمن ، تمام اين‌ها خيالات بچه‌گانه است . چنين چيزى در روى زمين اصلا واقع شدنى نيست . هرچيز بايد از همان كانال و اسباب طبيعى خود به‌وجود بيايد .\r\nامام زمان عجل الله تعالى فرجه الشريف مى خواهند حكومتى را تشكيل دهند كه تمام كره‌ى زمين را در بر بگيرد . آيا به وجود آمدن چنين حكومتى بدون برنامه ريزى و زمينه سازى ممكن است ؟ حكومتى با اين تشكيلات وسيع ، هزاران وزير مىخواهد ، ميليون‌ها نفر متخصص درجه يك در رشته‌هاى مختلف ضرورت دارد . امام زمان عجل الله تعالى فرجه الشريف به تنهائى نمىتوانند همه‌ى امور را اداره كنند و سنت خدا هم براين جارى نشده كه يك فرد را به‌صورت فوق العاده براى بشر بفرستد تا همه چيز را به تنهائى انجام دهد . « فَلَوْ شَاء لَهَدَاكُمْ أَجْمَعِينَ » « 1 » دنيا دار اسباب است ، بايد همه چيز توسط علل و اسباب خود به‌وجود بيايد . ميليون‌ها نفر متخصص درجه يك ، در علوم فيزيك ، كيميا ، جيالوژى ، فيزيولوژى ، فقه و در ساير علوم بايد وجود داشته باشند تا آن حضرت عجل الله تعالى فرجه الشريف چنين حكومتى را ايجاد نمايند . « 2 »\r\n\r\n\r\n","description":"","footnote":"\r\n( 1 ) - انعام / آيه 149\r\n( 2 ) - خداوند متعال قادر بود كه از همان ابتداء علوم تجربى و علوم انسانى را در اختيار حضرت آدم ( ع ) قرار مىداد و سپس به او و فرزندانش دستور مىداد كه نسل‌هاى آينده بشر را نيز آموزش دهند . يعنى شرايط تكوينى آن را خداوند جل جلاله فراهم مىكرد ؛ ولى ما بايد بدانيم كه سنت خدا بر اين‌گونه تدبير جارى نشده و شايد تا آخرين وجود بشر در كره زمين جارى نخواهد شد .\r\n","page_name":" 27 ","page_number":37},
  {"content":"\r\n\r\nمتخصصين درجه يك اقتصادى مىخواهد تا بتوانند اقتصاد جهانى را به نحو احسن اداره نمايند . در بعضى روايات نقل شده است كه در زمان حكومت حضرت مهدى موعود عجل الله تعالى فرجه الشريف آن‌قدر رفاه اقتصادى به‌وجود مىآيد كه كسى محتاج كسى ديگر نمىشود . در آن زمان اقتصاد مردم چنان شكوفا مىگردد كه پول را برمردم عرضه مىكنند ، كسى آن‌را نمىخواهد ؛ يعنى مردم هم از لحاظ اقتصادى اشباع مىشوند و هم از لحاظ اخلاقى به حدى اشباع مىشوند كه حرص و طمع از بين مىرود .\r\n\r\nحضور علماى جيّد در تشكيلات ادارى\r\nتمام اين چيزها توسط متخصصين بوجود مىآيد . در بعد اقتصاد متخصصين درجه يك اقتصادى ، در بعد اخلاقى متخصصين درجه يك\r\n\r\n\r\n","description":"","footnote":"\r\nچنانچه در آيه 43 سوره مباركه فاطر مىفرمايد  : « فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا »  چرا سنت واراده نافذه و حكيمانه او بر چنين چيزى تدبير و ارشاد نشده ؟ ما نمىدانيم و انسان‌ها تا انقضاى دنيا آن را تخواهند فهميد . بلى سنت خداوند اولًا براين جارى شده كه كه بشر براى دنياى خود و حفظ جان خود و ترقى مادى خود ، بايد به پاى خود و با تلاش و اجتهاد خويش پيش برود و از فكر وانديشه خويش مدد بگيرد و همين است معنى خلافت و نمايندگى خدا در روى زمين ! خداوند مىدانست كه بشر به وسيله استعداد بىهمتاى خدا دادى خود و آن روحياتى كه دارد و با امكاناتى كه در كره زمين از جانب او به وديعت گذاشته شده ، مىتواند به هدف برسد ، هرچند اين رسيدن با فاصله زياد زمانى همراه باشد . \" مهدى موعود \" ص 85 و 86 ، نوشته معظم‌له .\r\n","page_name":" 28 ","page_number":38},
  {"content":"\r\n\r\nعلم اخلاق . در زمان حكومت جهانى واحد مهدى موعود عجل الله تعالى فرجه الشريف نيز از دست علماى دينى راحت نمىشويد ؛ در آن زمان نيز همين علماى دينى هستند كه مردم را از نظر اخلاقى اشباع مىكنند . علماء به دستور امام زمان عجل الله تعالى فرجه الشريف امور مردم را اصلاح مىكنند ؛ چه علماى دينى و چه علماى ساير علوم كه در رشته‌هاى مختلف متخصص‌اند . در زمان امام صادق عليه السلام نيز چنين بود . امام عليه السلام در مدينه بودند و نمىتوانستند در تمام مناطق و يا در تمام شهرهاى جهان حضور يابند . لذا علماى دينى بدستور آن حضرت به امورات دينى و اخلاقى مردم رسيدگى مىكردند . « 1 » در زمان امام زمان عجل الله تعالى فرجه الشريف سيطره حكومت اسلامى وسعت مىيابد و بر تمام كره زمين تسلط پيدا مىكند . در آن زمان ميليون‌ها نفر مجتهد لازم است كه در نقاط مختلف جهان فعاليت كنند و ارتباط سالم را ميان امام زمان عجل الله تعالى فرجه الشريف و اقشار مختلف مردم برقرار نمايند . ممكن است در آن زمان هزاران دانشگاه با سيستم‌هاى بسيار مجهز و پيچيده و با امكانات بسيار عالى در جهان ايجاد شود تا بتوانند افراد متخصص و سالم را در آن‌ها تربيت كنند .\r\n\r\n\r\n","description":"","footnote":"\r\n( 1 ) - از امام صادق عليه السلام نقل شده است : « لَو عَلِمَ النّاسُ ما فى طَلَبِ العِلم‌ِلَطَلَبوهُ ولَو بِسَفكِ المُهَجِ وخَوضِ اللُّجَجِ » اگر مردم مى دانستند كه علم چه فوايدى دارد ، هر آينه در جستجوى آن بر مى آمدند ، گرچه در راه آن خون بريزند و در ژرفاى درياها فرو روند . \" منتخب ميزان الحكمة / 398 \"\r\n","page_name":" 29 ","page_number":39},
  {"content":"\r\n\r\n\r\nضرورت تربيت افراد سالم و شايسته\r\nدر اين‌صورت ميليون‌ها نفر متخصص در رشته‌هاى مختلف لازم و ضرورى است تا محصلين دانشگاه‌ها را به‌صورت درست و شايسته تربيت كنند . ممكن است تنها در علوم دينى به ميليون‌ها مجتهد و متخصص ضرورت شود تا طلاب علوم دينى را بگونه‌اى كه نياز جامعه آن زمان اقتضا مىكند تربيت نمايند . در نتيجه ما بايد بفهميم كه تمام اين‌ها كار مىخواهد ، تلاش شبانه‌روزى مىخواهد ، صبر و تحمل مىخواهد تا جامعه‌ى بشرى به آن مرحله رشد و تكامل خود دست يابد . « 1 »\r\nآيا ما و شما براى پياده نمودن چنين نظام جهانى كه ما انتظار آن را داريم ، آمادگى لازم را داريم يا خير ؟ تشكيل چنين نظام به‌طور مسلم آمادگى كامل مىخواهد ؛ زيرا حكومتى كه بتواند عدل و داد را در جهان حاكم كند ، بدون آمادگى كامل مردم امكان پذير نيست . سؤال اينجاست كه مراد از اين آمادگى چيست و چه خواهد بود ؟ آيا ما ميتوانيم چنين آمادگى را پيدا كنيم ؟ جواب اين سؤال واضح است . ما بايد در ابتدا خود را از نظر اخلاقى پاك كنيم . در دستگاه حكومت امام زمان عجل الله تعالى فرجه الشريف رشوت\r\n\r\n\r\n","description":"","footnote":"\r\n( 1 ) -  « يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ . »  يعنى خداوند كسانى از شما را كه ايمان آورده اند بالا مىبرد و بر كسانىكه بهره اى از علم دارند درجات بزرگى مىبخشد . \" مجادله / آيه 11 \"\r\n","page_name":" 30 ","page_number":40},
  {"content":"\r\n\r\nوجود ندارد و نه بايد و جو داشته باشد ؛ « 1 » زيرا اگر ما فرض كنيم كه امام زمان عجل الله تعالى فرجه الشريف همين حالا ظهور نمايند ، و كابينه حكومت آن حضرت نيز همين كابينه‌هاى فعلى كه در دنيا وجود دارند باشد ؛ امام عليه السلام چه كارى را مىتوانند انجام دهند . با يك مشت دزد و خيانت‌كار مىشود يك نظام عادل جهانى اداره شود ؟ ! مثلا شما يك مرد متدين و خوب هستيد ولى چند فرزند دختر و پسر داشته باشيد كه همه دزد باشند و هر روز چيزى را بدزدند و بفروشند ، شما چه‌كار مىتوانيد ؟ در كوتاه مدت شما ورشكست مىشويد و همه چيز از دست شما مىرود . حكومت‌ها نيز چنين‌اند ، رئيس حكومت هرچند عادل و متدين باشد ولى كابينه و اطرافيان او دزد باشند ، چنين حكومتى بقا پيدا نمىكند و هيچ‌گونه عدالت اجتماعى در چنين حكومت پياده نمىشود .\r\n\r\nويژگىهاى منتظران\r\nامام زمان عجل الله تعالى فرجه الشريف وقتى ظهور مىكنند كه جامعه‌اى بشرى آمادگى و استعداد چنين نظام عادل را داشته باشند و تمام وزيران و اعضاى كابينه\r\n\r\n\r\n","description":"","footnote":"\r\n( 1 ) -  « الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ »  همان كسانىكه چون در زمين به آنان توانايى دهيم نماز برپا مىدارند و زكات مىدهند و به كارهاى پسنديده وامىدارند و از كارهاى ناپسند باز مىدارند و فرجام همه كارها از آن خداست \" حج / آيه 42 \"\r\n","page_name":" 31 ","page_number":41},
  {"content":"\r\n\r\nامام زمان عجل الله تعالى فرجه الشريف بايد از مقام‌هاى بالاى ايمان و تدين برخوردار باشند . آن سيصد و سيزده نفر كه در تاريخ ياد شده‌اند و قرار است كه با امام عليه السلام باشند ، غير از بقيه مردم هستند . ممكن است كه فعلا انسان‌هايى زيادى وجود داشته باشند كه از ايمان بالايى برخوردار باشند . انسان خوب و متدين در هر عصر و زمان وجود داشته و دارند ؛ حالا در همين كشور ما هزاران نفر حاضراند تا جان خود را فداى امام عليه السلام كنند . بحث روى اين نيست كه انسان‌هاى مؤمن و متدين وجود ندارند ؛ بلكه بحث اصلى اين‌جاست كه اين سيصد و سيزده نفر كه در تاريخ بطور اجمال از آنان ياد شده است ، كسانى هستند كه بالاتر از انسان‌هاى عادل و پايين‌تر از معصومين عليهم السلام هستند . چيزهايى را در مورد اين سيصد و سيزده نفر ذكر كرده‌اند محال است كه در شرايط كنونى و در عصر حاضر يك نفر با آن خصوصيات پيدا شود . اشتباه نشود ، آنان از افراد معمولى نيستند . « 1 »\r\n\r\n\r\n","description":"","footnote":"\r\n( 1 ) - امام على ( ع ) نقل شده است : « وَ لَهُ رَجالٌ الهُيّون يُقيمُونَ دَعْوَتَهُ وَ ينْصُرُونَهُ ، هُمْ الوُزَراءٌ لَهُ ، يتَحَمَّلُونَ اثْقُالَ المَمْلَكَةِ عَنْهُ ، وَ يعينُونَهُ عَلى ما قلَّدَه اللّهُ » گروهى از مردان الهى دور او گرد مىآيند ، دعوتش را بر پاى مىدارند و يارىاش مىكنند . آنها وزيران او هستند كه سنگينى مسائل كشورى را بر عهده مىگيرند و او را در مسئوليت بزرگى كه خداوند به عهده‌اش گذاشته ، يارى مىكنند . [ در بعضى روايات آمده : « اولئِكَ هُمْ خِيارُ الُامّةِ مَعَ ابْرارِ العِترَةِ . » آنان بهترين امت اند كه با نيكان اهل بيت همراه هستند ( پايگاه اطلاع رسانى حوزه )\r\n","page_name":" 32 ","page_number":42},
  {"content":"\r\n\r\nبا توجه به اوصاف آن سيصد و سيزده نفر ، ما تاكنون در حالت انتظار و آمادگى قرار نداريم . انتظار و آمادگى اين نيست كه ما در زبان آن را اظهار مىكنيم . معنى انتظار يعنى آمادگى براى پذيرايى از امام زمان عجل الله تعالى فرجه الشريف . ما بايد به معنى واقعى انتظار بكشيم و خود را آماده كنيم . انتظار كشيدن يعنى خودسازى و آمادگى براى تأسيس حكومت واحد جهانى به رهبرى مهدىموعود عجل الله تعالى فرجه الشريف . معنى آمادگى و انتظار اين است كه اولًا بايد از نظر اخلاقى خود را درست بسازيم ، عقايد اسلامى را بطور صحيح بفهميم ، فرهنگ اسلامى را بايد به معنى واقعىاش براى خود ترسيم كنيم . و براى تطبيق آن كاملا توانايى داشته باشيم . بدون آمادگى كامل سهم گرفتن در حكومت واحد جهانى غير ممكن است .\r\nبه عنوان مثال : اگر يك محصل فارغ صنف دوازدهم را بخواهيم كه به عنوان معلم براى صنوف چهارم و پنجم انتخاب كنيم ، اشتباه است ؛ زيرا او توانايى تدريس را ندارد ، روش تعليم و تربيت را نمىداند . او بايد ابتدا چند سال به دارالمعلمين برود درس بخواند ، روش تدريس را خوب ياد بگيرد ، نحوه آموختن تعليم و تربيت را به خوبى بداند . بعد طبق قانون ، توسط اساتيد ورزيده و مجرب از او امتحان گرفته شود ، اگر نمره عالى دريافت كرد و مورد تاييد قرار گرفت ، به عنوان معلم استخدام گرديده و انجام وظيفه مىكند .\r\n\r\n","description":"","footnote":"","page_name":" 33 ","page_number":43},
  {"content":"\r\n\r\n\r\nاصحاب امان زمان\r\nاصحاب حضرت مهدى موعود عجل الله تعالى فرجه الشريف نيز از انسان‌هاى معمولى نيستند ؛ بلكه از انسان‌هاى تربيت شده و آزموده‌اى هستند كه مقام‌هاى بسيار بالايى دارند . « 1 » حكومت حضرت مهدىموعود عجل الله تعالى فرجه الشريف بر اساس پايه‌هاى اعتقادى و اخلاقى استوار است . ما اگر بخواهيم در آن حكومت سهم داشته باشيم ، بايد اصول دين را بطور كامل بفهميم ، اعتقاد ما بايد به مراحل بالا برسد ، اخلاق ما بايد عالى و پسنديده باشد . از نظر جهان بينى در رديف انسان‌هاى خوب قرار داشته باشيم و يا حداقل در رديف انسان‌هاى متوسط باشيم . ما بايد حداقل هشتاد درصد از فرهنگ و معارف اسلامى را بدانيم ؛ آيا ما تاكنون ده درصد از فرهنگ اسلامى را\r\n\r\n\r\n","description":"","footnote":"\r\n( 1 ) از امير المؤمنين على عليه السلام نقل شده است : : ياران با اين شرايط با امام‌شان بيعت مىكنند كه دست پاك باشند و پاكدامن . زبان به دشنام نگشايند و خون كسى را به ناحق نريزند . به سكونت‌گاه مردم هجوم نبرند و كس را به ناحق نيازارند . بر مركب هاى ممتاز سوار نشوند و لباس هاى فاخر نپوشند . مسجدى را خراب نكنند و راه را بر مردم نبندند . به يتيم ستم روا ندارند و راهى را نا امن نكنند و شراب ننوشند . در امانت ، خيانت نكرده و پيمان شكن نباشند . احتكار نكنند و پناهنده را نكشند . فراريان را دنبال نكرده ، مجروح را نكشند . ساده زيست و در راه خدا به شايستگى جهاد كنند . امام نيز متعهد مىشود ، بسان همراهان زندگى كند ، دربان و حاجب براى خود نگيرد . به اندك قانع باشد و به يارى خدا در راه استقرار عدالت بكوشد و خدا را به شايستگى عبادت كند . ( الملاحم والفتن ، / ص 149 .\r\n","page_name":" 34 ","page_number":44},
  {"content":"\r\n\r\nدرست فهميده‌ايم ؟ اگر ده درصد هم نفهميده باشيم واى بر حال ما ، به كدام دليل ما از خدا مىخواهيم كه ظهور امام زمان ما را نزديك كند . !\r\n\r\nآمادگى براى عصر ظهور\r\nعصر ظهور افراد شايسته و لايق مىخواهد تا در حكومت جهانى مهدى موعود عجل الله تعالى فرجه الشريف سهم بگيرند . ما چه مىخواهيم چه بگوييم ؟ به ما وظيفه سپرده شده كه براى ظهور حضرت وليعصر عجل الله تعالى فرجه الشريف دعا كنيم ؛ ولى دعا به تنهايى كفايت نمىكند . ما بايد آمادگى پيدا كنيم و خود را براى احيا و اقامه يك حكومت عدالت گستر آماده سازيم . ما تاكنون فقط به لقلقه زبان مىگوييم : « اللهم عجل لوليك الفرج » پروردگا را فرج امام زمان را نزديك گردان ؛ اما در عمل چگونه هستيم ؟ آيا آمادگى گرفته‌ايم ؟ . انسان بايد ابتدا براى پذيرايى مهمان آمادگى بگيرد و بعد مهمان را دعوت كند . در حالىكه ما هيچ‌گونه آمادگى نداريم . ما بايد اول در ابعاد مختلف خود را بسازيم و استعداد خود را شكوفا نماييم ، بعد از خدا بخواهيم كه فرج امام زمان ما را نزديك كند . ما در زبان براى ظهور ، دعا مىكنيم ؛ اما در عمل مانع فرج آن‌حضرت عليه السلام مىشويم . شخص منتظر بايد هر لحظه آماده دستور باشد و خود را براى هرگونه قربانى و فداكارى آماده سازد ؛ زيرا معلوم نيست كه انتظار چه وقت به پايان ميرسد ! ممكن است هزار سال\r\n\r\n","description":"","footnote":"","page_name":" 35 ","page_number":45},
  {"content":"\r\n\r\nبعد ، ممكن است همين لحظه ، بنابراين منتظران واقعى بايد هميشه آمادگى داشته باشند .\r\n\r\nداستان يك عالم دينى\r\nمىخواهم يك قصّه را براى شما تعريف كنم كه شنيدن آن براى شما مفيد است . يك‌وقتى در كربلا عالمى سخنرانى مىكرد . او به مردم گفت : بىخود بىخود نگوييد كه « اللهم عجل فرجه » زياد اصرار نورزيد كه خدا فرج امام زمان شما را نزديك كند ؛ براى اين‌كه شما آمادگى نداريد ، اگر امام عليه السلام در همين وقت بيايند ، همه شما را محاكمه خواهند نمود . وقتى اين جمله را گفت : مردم متعصب عجيب و غريب كه در زير منبر نشسته بودند ، يك مرتبه به‌شور آمدند ؛ يكى گفت : ما اين‌همه سال تو را به عنوان عالم دينى احترام كرديم ؛ ولى حالا فهميديم كه تو دشمن امام زمان هستى ؛ ديگرى گفت : بلى او مىداند كه اگر امام زمان ظهور كند مردم پول سهم خود را به او نمىدهند ، به همين علت با ظهور امام زمان عجل الله تعالى فرجه الشريف مخالفت مىكند . هريك چيزى را عليه اين عالم گفتند . سرانجام عالم از منبر پايين آمده و فرار كرد ، آمد در خانه به بچه‌هايش گفت : اگر كسى مرا بپرسد نگوييد كه در خانه است ؛ زيرا مرا مىكشند . اصلًا در را براى كسى باز نكنيد .\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nبعد از يك ساعت كسىكه خادم فراش حرم امام حسين عليه السلام بود و در مدت بيست سال سجاده نماز را براى اين عالم دينى پهن مىكرد ، آمد و شروع كرد به كوبيدن دروازه ؛ ولى هرچند دروازه را كوبيد كسى در را باز نكرد . بعد جاى نماز را از بالاى بام خانه انداخت در داخل خانه عالم ، سپس گفت : بىدين ! بيست سال من اين جاى نماز را براى شما پهن مىكردم كه تو عالم هستى و به أئمه عليه السلام اعتقاد دارى ، من فكر نمىكردم كه تو دشمن امام زمان هستى ! بگير جاى نماز خود را ، اين را گفت و برگشت بسوى حرم . فرداى آن روز دوباره خادم آمد دروازه عالم را كوبيد ، كسى باز نكرد . آخر صدا زد در را باز كنيد ، به خدا قسم من براى اذيت شما نيامدم ؛ بلكه آمده‌ام از شما عذر بخواهم ، وقتى زياد اصرار ورزيد در را باز كردند . خادم آمد جلو و شروع كرد به بوسيدن دست عالم و گفت مرا ببخشيد كه ديروز نسبت به شما بسيار بىادبى كردم ؛ ولى از نادانى و جهالت من بود . اكنون فهميدم كه حرف‌هاى شما حق است .\r\nعالم پرسيد : ازكجا فهميدى كه حرف‌هاى من حق است ؟ گفت : شب خواب ديدم يك مرتبه اعلان شد كه امام زمان عجل الله تعالى فرجه الشريف ظهور كرد . همه رفتند و من هم رفتم ؛ وقتى نزديك امام عليه السلام رسيدم ، گفتم : آقا از همه جلوتر ، من در خدمت شما حاضرم ، امر فرماييد . امام عليه السلام روى طرف من كرد و فرمودند ، فلانى همين خانه كه شما در آن مىنشينيد غصبى است ؛ شما تا هنوز از آن خبر نبوديد ؛ اكنون كه مطلع شدى برو پيش فلانى ، يكوقت\r\n\r\n","description":"","footnote":"","page_name":" 37 ","page_number":47},
  {"content":"\r\n\r\nفلان شخص اين خانه را از نزد او غصب كرده بود و قباله خانه هم جعلى است ، برو خانه را به او پس بده ، گفتم : چشم ، رفتم خانه را به آن شخص كه گفته بود دادم ؛ ولى اعتقاد من كمى سست گرديد ؛ منتهى خيلى به رخ خود نياوردم . آمدم گفتم : آقا امر شما را بجا آوردم و خانه را به صاحبش تسليم كردم . فرمودند : خوب كردى ؛ ولى زن شما نيز با تو يك جا شير خورده بود و تو بىخبر بودى ، اكنون آن زن براى شما حرام است ، برو او را از خود دور كن ؛ زيرا او خواهر رضاعى تو است . با خود گفتم واى خانه از دستم رفت ، حالا مادر بچه‌ها نيز از دستم رفت . كمى صبر كردم ؛ ولى مجبور شدم ، گفتم چشم ، رفتم به خانم خود گفتم ، تو خواهر رضاعى من هستى و من خبر نداشتم ، اكنون بايد از من جدا شوى . تاكنون من با شما فعل حرام انجام داده‌ام . سپس برگشتم ، گفتم آقا از امر شما اطاعت كردم ، خانم خود را رها كردم . ظاهرا اين خادم خيلى انسان خوب بوده كه حاضر شده مادر بچه‌ها را از خانه بيرون كند ؛ اگر كسى ديگر مىبود در همان ابتدا از دستور امام عليه السلام سرپيچى مىكرد . گفتم آقا در خدمت هستم .\r\n\r\nامتحان سخت و دشوار\r\nبعد امام عليه السلام فرمودند : پسر خود را بكش ، او در فلان جاى يك قتل را انجام داده و در فلان جاى فلان كار را انجام داده ، فلان كار خلاف را نموده است ؛ ولى تو بىخبر هستى ، حالا كه خبر شدى ، حد را بر او جارى كن . فكر كردم ، خيلى برمن فشار وارد شد . خانه از دستم رفته بود ، خانم\r\n\r\n","description":"","footnote":"","page_name":" 38 ","page_number":48},
  {"content":"\r\n\r\nاز دستم رفته بود ؛ كمى مكث كردم ، سپس به ايشان گفتم شما امام زمان هستيد ؟ اصلًا من گمان نمىكنم كه شما سيد باشيد . با اين قساوت قلب كه شما داريد ، اصلا فكر مىكنم كه شما سيد هم نيستيد . چه حرف‌هاى مىزنيد ! من بروم پسرم را بكشم ؟ هرگز پسرم را نمىكشم . وقتى اين حرف را به امام زمان عجل الله تعالى فرجه الشريف گفتم ، از خواب بيدار شدم ، فهميدم كه امتحان شدم و شما راست مىگوييد . حقيقت همان است كه شما براى ما گفتيد . ما بايد براى ظهور آن‌حضرت عجل الله تعالى فرجه الشريف خود را آماده كنيم ، سپس از خدا بخواهيم كه ظهور ايشان را نزديك كند . من بعد از ديدن خواب خود دانستم كه در حكومت مهدى موعود ، ارتباط مطرح نيست ، پارتى بازى مطرح نيست ، دروغ مطرح نيست . هيچ چيز به‌درد نمىخورد و امام عليه السلام نيز بر اساس حكم واقعى عمل مىكند . مرا در مرحله امتحان قرار داد ؛ ولى من لياقت خادمى ايشان را نداشتم ، بجاى اطاعت از دستور آن‌حضرت عليه السلام حرف‌هاى تند و تيزى را به امام خود گفتم .\r\n\r\nلياقت و شايستگى افراد\r\nواقعا همين طور است ، بايد انسان لياقت پيدا كند . اين‌جا دوره تكامل است ، انسان بايد خود را در همين عالم قبل از ظهور تكميل كند و فرهنگ دينى را درست ياد بگيرد . دين همان دين پيغمبر بزرگوار اسلام صلى الله عليه وآله و سلم است كه در زمان جاهليت عرب در مكه معظمه براى مسلمانان نازل شد ؛ مهدى\r\n\r\n","description":"","footnote":"","page_name":" 39 ","page_number":49},
  {"content":"\r\n\r\nموعود نيز براى تطبيق همان دين جدش ظهور مىكند ايشان چيزى تازه باخود نمىآورد ، دين همان دين اسلام است .  « وَ رَضِيتُ لَكُمُ الْإِسْلامَ دِيناً »  « 1 » ولى فرهنگ اسلام بايد درست تطبيق شود . معنى حالت انتظار اين است كه ما در ابعاد مختلف آمادگى داشته باشيم . حالا در همين كشور فقير كه % 99 ساكنين آن مسلمان هستند ، چند نفر متخصص خوب وجود دارد ؟ كه فردا آنان بيايند در وزارتخانه‌ها كار كنند و براى ايجاد كار و بهبودى براى كشورى كه ده‌ها برابر افغانستان وسعت داشته باشد برنامه‌ريزى كنند ؟ چند نفر انجنير و مهندس لايق داريم ؟ چند نفر از مبتكرين داريم كه آنان بيايند ، تكنالوژى جديدى را كه بهتر از تكنالوژى امروز باشد به وجود بياورند ؟ متأسفانه جواب منفى است ، ما كسى را نداريم . كشورى كه % 70 از مردم آن بىسواد باشند ، چيزى را نمىفهمند . معلوم است كه ما اهليت نداريم و ما نمىتوانيم در آن حكومتى كه مهدى موعود عجل الله تعالى فرجه الشريف به وجود مىآورد شركت كنيم . « 2 »\r\n\r\n\r\n","description":"","footnote":"\r\n( 1 ) - مائده / آيه 3\r\n( 2 ) - ازامام باقر ( عليه السلام ) نقل شده است : گويا ، آنان را مى نگرم ، سيصد و اندى مرد بر بلنداى نجف كوفه ايستاده اند . دل هايى چون پولاد دارند . در هر سو ، تا مسافت يك ماه راه ، ترس بر دل هاى دشمنان سايه مى اندازند . در سوار كارى و تير اندازى بىنظيرند . در رزمگاه ، نشان شجاعان بر تن دارند و چون ياران پيامبر ( صلى الله عليه و آله ) در نبرد بدر ، نشانه ويژه بر سر نهاده‌اند . ( بحارالانوار / ج 52 ، ص 310 . )\r\n","page_name":" 40 ","page_number":50},
  {"content":"\r\n\r\n\r\nنواقص حوزه هاى علميه و دانشگاه‌ها\r\nحوزه‌هاى علميه ما نيز چنين‌اند ، آن‌ها نيز لياقت ندارند كه در حكومت بعد از ظهور سهم بگيرند . آنان نيز نمىتوانند در وزارتخانه‌ها بروند ، وظايف تبليغ را بدوش بگيرند . حوزه‌هاى علميه ، مكاتب و دانشگاه‌ها همه اهليت ندارند ، خيلى از علماى دينى ما ، مهندسين ما ، متخصصين ما همه % 80 ناقص‌اند و هيچ كدام آن‌ها لياقت ندارند كه در حكومت مهدى موعود عجل الله تعالى فرجه الشريف شركت كنند . علم ، صنعت تكنالوژى در كشورهاى اسلامى بسيار ضعيف است و يا اصلا تكنالوژى به معنى واقعىاش وجود ندارد ؛ با اين وضع اگر امام زمان عجل الله تعالى فرجه الشريف بيايند چه كار مىتوانند ؟ چگونه اقتصاد جهان را شگوفا مىسازند ؟ شكوفايى اقتصادى برنامه‌ريزى مىخواهد ، كسانى در حكومت جهانى مهدى موعود عجل الله تعالى فرجه الشريف مىتواند سهم بگيرند كه حرف امام زمان عجل الله تعالى فرجه الشريف را بفهمند . امام عليه السلام راجع به مسائل كلى صحبت مىكنند ، هدايات آن‌حضرت عليه السلام براى اداره سراسر كره زمين و تمام شهرهاى جهان است . به عنوان مثال در مورد اقتصاد جهانى هدايت مىدهند كه سيستم اقتصادى جهان بايد اين‌گونه تنظيم شود . اصول كلى عدالت اجتماعى را بيان مىكنند ، مسائل عمومى فقه و احكام شرعى را به‌طور كلى بيان مىكنند ، جهان بينى اسلامى و صدها مسائل ديگر كه در مورد شكوفايى و بهبود وضعيت اقتصادى ، سياسى ، اجتماعى ، معنوى و روحانى وجود دارند ، به صورت كلى دستور مىدهند . تمام آن‌ها\r\n\r\n","description":"","footnote":"","page_name":" 41 ","page_number":51},
  {"content":"\r\n\r\nبايد طبق هدايت آن‌حضرت عجل الله تعالى فرجه الشريف تطبيق شود . آيا كسى را سراغ داريد كه با يك بيان كلى موضوع را بفهمد و آن‌گونه كه امام عليه السلام مىخواهند انجام دهد ؟ . متخصصين ما در رشته‌هاى مختلف علوم ، چند درصد مىفهمند ؟ هفتاد درصد ، هشتاد درصد ! گمان نكنم كه كسى پيدا شود هشتاد درصد در رشته خودش متخصص باشد ، چه رسد كه % 100 آن را بفهمد و تطبيق كند .\r\n\r\nضرورت افراد لايق و فوق تخصّص\r\nالبته نوع حكومت‌ها فرق مىكند ، حكومت جهانى مهدى موعود را نمىتوانيم با حكومت‌هاى امروزى مقايسه كنيم . آمدن امام زمان عجل الله تعالى فرجه الشريف شايد آسان باشد ؛ ولى آن‌چه را كه امام عليه السلام از ما توقع دارند ، ما برآورده نمىتوانيم . پذيرش همكارى با حكومت جهانى آمادگى مىخواهد . علماى دينى بايد تا سرحد اجتهاد پيش بروند . متخصصين درجه يك در رشته‌هاى مختلف بايد وجود داشته باشند . البته در همين شرايطى كنونى كه ما و شما زندگى مىكنيم نيز مسئله تخصص خيلى مطرح نيست ؛ بلكه از فوق تخصص صحبت مىشود . در حكومت مهدى موعود عجل الله تعالى فرجه الشريف كه موضوع علم ، صنعت و تكنالوژى به اوج خود مىرسد ، متخصص به‌درد نمىخورد و ما بايد هزاران نفر فوق تخصص داشته باشيم تا در حكومت شركت كنيم و الّا غير ممكن است كه ما به درد آن حكومت بخوريم .\r\n\r\n","description":"","footnote":"","page_name":" 42 ","page_number":52},
  {"content":"\r\n\r\nسيستم اقتصادى اسلام اكنون در مدارس دينى ما تدريس نمىشود ، چه رسد به مكاتب و دانشگاه‌هاى دولتى ، ما مسلمان هستيم ؛ ولى از سيستم اقتصادى اسلام چيزى نمىفهميم . آيا با اين وصف ما مىتوانيم به درد حكومت جهانى مهدى موعود عجل الله تعالى فرجه الشريف بخوريم ؟ سيستم اقتصادى جهان برنامه‌ريزى مىخواهد ، اداره و مديريت مىخواهد ، توان تطبيق مىخواهد . در كدام يك از اين موارد تخصّص و توانايى داريم ؟ امام زمان عجل الله تعالى فرجه الشريف نعوذ بالله مخالف پيشرفت و ترقى بشر نيست كه ما بگوييم عيب نمىكند ، دست روى دست گذاشته مىنشينيم ، وقتى كه امام زمان عجل الله تعالى فرجه الشريف ظهور نمود در اطرافش جمع مىشويم و حكومت تشكيل مىدهيم . نه اين مفكوره باطل را ما بايد از خود دور كنيم . امام عليه السلام با تشريف آورى خود مىخواهند دنيا را گلستان درست كنند ، امنيت عمومى را فراهم نمايند ، اقتصاد مردم را شكوفا سازد ، عدالت اجتماعى را % 100 تامين نمايند و دين اسلام را جهانى مىسازند ؛ « 1 » آيا ما تاكنون به اين موضوع فكر كرده‌ايم ؟ آيا كسى در\r\n\r\n\r\n","description":"","footnote":"\r\n( 1 ) - از امام صادق ( عليه السلام ) نقل شده است كه در ذيل آيه 83 سوره آل عمران مى فرمايد : اذا قام القائم لا يبقى ارض الّا نودى فيها شهادة ان لا إله الّا الله و انّ محمداً رسول الله ؛ هر گاه قائم ما آل محمد ( صلى الله عليه وآله ) قيام نمايد جايى از زمين باقى نمى ماند مگر آنكه در آن ندا مىشود شهادت بر اين‌كه خداى غير از اللّه نيست و اين‌كه حضرت محمد ( صلى الله عليه وآله ) رسول خداوند است . ( تفسير عياشى ، محمد بن مسعود ، طهران دارالعلمية الاسلامية / ج 1 ، ص 206 ) .\r\n","page_name":" 43 ","page_number":53},
  {"content":"\r\n\r\nبين ما وجود دارد كه تاكنون خود را براى چنين روزى آماده كرده باشد ؟ گمان نمىكنم كه چنين شخصى را سراغ داشته باشيد . در حالىكه حكومت جهانى مهدى موعود عجل الله تعالى فرجه الشريف به يك نفر و چند نفر اداره نمىشود ؛ بلكه حداقل صدها هزار و يا ميليون‌ها متخصص كامل و فوق تخصص مىخواهد .\r\n\r\nعدم آمادگى براى ظهور\r\nبنابراين دانسته مىشود كه ما هيچ آمادگى نداريم و امام عليه السلام نيز با اين وضعيت ظهور نمىكند . بىخود مىگوييم ما منتظر هستيم . معنى انتظار اين است كه مىفرمايد : « افضل الاعمال انتظار الفرج » ما بايد اين آمادگى را در وجود خود پيدا كنيم ، وقتىكه امام عليه السلام بيايد ما بايد چند ميليون متخصص واقعى و فوق تخصص در فقه ، در عقايد و در فرهنگ اسلامى ، علوم تجربى و پاره‌اى از علوم انسانى داشته باشيم . اين‌كه مىگويم فوق‌تخصص ، مجتهدين جامع‌الشرايط باشد ، نه مطلق عالم ، بعضى از علماء چيزى نمىفهمند ، فوق تخصّص اين است كه وقتى دستورات كلى از جانب امام عليه السلام صادر مىشود بايد بفهمد كه چه‌كار كند و الّا اگر مثل من يك طلبه متوسط باشد ، هيچ كارى را نمىتواند انجام دهد . درجه فهم انسان‌ها فرق مىكند ، شما اگر پسر ده ساله خود را در دانشگاه بفرستيد ، از حرف‌هاى استاد چيزى را نمىفهمد . ما نيز با اين وضعى كه داريم مانند\r\n\r\n","description":"","footnote":"","page_name":" 44 ","page_number":54},
  {"content":"\r\n\r\nطفل ده ساله در مقابل امام زمان عجل الله تعالى فرجه الشريف خواهيم بود . بچه ده ساله در مقابل استاد دانشگاه ممكن است كه يك فيصد از صحبت‌هاى استاد دانشگاه را هم نفهمد . امام عليه السلام حجت خدا در روى زمين است ، او بقيةالله است . معلوم است كه تا ما آمادگى كامل نداشته باشيم و خود را براى چنين روز آماده نسازيم ، از دستوارت كلى آنحضرت عليه السلام چيزى را نمىفهميم تا آن را براى مردم تطبيق كنيم .\r\n\r\nشگوفايى استعدادها\r\nما بايد قبل از همه آمادگى بگيريم و بايد استعداد خود را شكوفا نماييم تا ارشادات امام عليه السلام را بفهميم . آن‌چه را كه حضرت ولىعصر عجل الله تعالى فرجه الشريف به ما دستور مىدهند ، بدرستى بدانيم و توان تطبيق آن را داشته باشيم . در تمام رشته‌ها همين طور است ، در عدالت اجتماعى ، در اقتصاد اسلامى ، در امنيت عمومى ، در ادارات دولتى ، در رفع منازعات و صدها مورد ديگرى كه وجود دارد اين چنين خواهد بود . اگر كسى در يك منطقه جنگ و دعوا كند ، براى حل منازعات كسى پيش امام عليه السلام نمىرود كه آن‌حضرت عجل الله تعالى فرجه الشريف حكم آن را صادر نمايند . يعنى امام عليه السلام بگويند كه فلان شخص محكوم است و فلان شخص مظلوم . حقيقت اين است كه امام حكم كلى را بيان مىكنند و بقيه به دوش كسانى است كه از جانب امام عليه السلام براى آن كار منسوب شده اند . امام زمان عجل الله تعالى فرجه الشريف نمىتوانند كه\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nشخصاً براى حل منازعات در تمام روى كره زمين برسد ، يك لحظه در مكه و لحظه ديگر در كوفه باشند ، يا اين‌كه مردم براى حل هر مسائل و موضوعات خود ، از راه‌هاى دور پيش آن‌حضرت عليه السلام بروند . امام عليه السلام تمام امور را تحت كنترل دارند ؛ ولى تطبيق احكام و اوامر آن‌حضرت عجل الله تعالى فرجه الشريف بدوش علماء و دانشمندان است . در ابعاد مختلف علماء و دانشمندان مسئوليت تطبيق احكام كلى را كه امام عليه السلام بيان مىدارند بردوش دارند . فوق تخصّص نيز براى همين است كه دستورات امام را در مورد تخصص خود بداند .\r\nممكن امام زمان عليه السلام در هر شهر و يا در منطقه نماينده بفرستند ، مثلًا كسى را كه به عنوان قاضى از جانب خود مىفرستند ، بايد سيستم قضايى را بطور كامل بداند . كسى كه به‌عنوان وزير و يا رئيس در امور اقتصادى فرستاده مىشود ، بايد سيستم اقتصاد اسلامى را به خوبى بداند تا بتواند در جهت بهبودى وضعيت اقتصادى برنامه ريزى نمايد . معنى آمادگى همين است كه ما بايد در تمام ابعاد فوق تخصص داشته باشيم .\r\n\r\nتخصّص در سلاح سازى\r\nموضوع مهم ديگر سلاح و مهمات است ، چنانچه در آن موقع اگر به سلاح و مهمات ضرورت باشد ، بايد در امور سلاح سازى نيز متخصص و فوق تخصص وجود داشته باشند تا بتوانند سلاح‌هاى بهترى را از نظر\r\n\r\n","description":"","footnote":"","page_name":" 46 ","page_number":56},
  {"content":"\r\n\r\nكيفيت و كميت بسازند . امام زمان عليه السلام وقتى ظهور مىكنند ، سلاح و مهمات با خود نمىآورند و چنانچه به آن ضرورت باشد ، بايد متخصصين درجه يك حاضر باشند كه انواع سلاح را اختراع و توليد نمايند .\r\n\r\nعدم ضرورت به سلاح\r\nبه نظرمن ، در هنگام ظهور مهدى موعود عجل الله تعالى فرجه الشريف به اسلحه و مهمات ضرورت نمىشود و اسلحه موجود امروزى نيز ممكن است از كار بيفتد و يا از آن‌ها هيچ‌گونه استفاده‌ى صورت نگيرد . البته تا چند سال قبل من نيز معتقد نبودم كه اسلحه‌هاى كنونى از كار مىافتد ؛ ولى عملا چنين چيزى را من ديدم كه اسلحه از كار افتاد ، به همين دليل من اين موضوع را اكنون قبول كردم كه ممكن است اسلحه از كار بىافتد ، ما در جنگ‌هاى اتحاد جماهير شوروى و مجاهدين مسلمان افغانستان ديديم كه چنين كارى ممكن است . شما مىدانيد در همين شرايطى فعلى كه اين‌جا نشسته‌ايم ، در بعضى از جمهوريت‌هاى اتحاد جماهر شوروى سابق آن‌قدر سلاح اتمى وجود دارد كه مىتوانند كره زمين را توسط آن‌ها نابود سازند ؛ ولى ما مىبينيم كه اين سلاحهاى مدرن تا امروز باقى است و كسى نتوانست از آن‌ها استفاده كند .\r\nاتحاد جماهير شوروى نابود گرديد و از بين رفت ؛ اماّ يك بُمب اتم هم از خارج و از داخل عليه آن كشور استعمال نشد . كمونيزم بين الملى با\r\n\r\n","description":"","footnote":"","page_name":" 47 ","page_number":57},
  {"content":"\r\n\r\nتمام قدرتى كه داشت از بين رفته و متلاشى گرديد . قدرت تسليحاتى شوروى به اندازه قوى بود كه تمام دنيا از آن مىترسيد ؛ اگر آمريكا مىتوانست براى يك ساعت شوروى را غافل‌گير كند ، يك لحظه مهلت نمىداد ، فوراً بر آن كشور حمله مىكرد و تمام تاسيسات نظامىاش را نابود مىكرد ؛ ولى نمىتوانست چنين كارى را انجام دهد ؛ زيرا زور آمريكايىها به شوروى آن روز نمىرسيد . در محاسباتى كه آمريكايىها داشتند ، مىدانستند كه اگر كوچك‌ترين اشتباهى را مرتكب شوند به نابودى كشيده مىشوند و به همين دليل نمىخواستند جنگ را عليه شوروى آغاز كنند .\r\nجنگ آمريكا و شوروى به ده روز و بيست روز كه نمىرسيد ، در نيم ساعت اول سرنوشت و نتيجه جنگ مشخص مىشد . شوروىها از نظر تسليحاتى بسيار قوى بودند ، اگر براى نيم ساعت اين فرصت براى غرب ميسر مىشد كه مىتوانند شوروىها را غافل‌گير كند ، فوراً حمله مىكردند ، اگر جنگ ميان اين دو كشور آغاز مىشد ، سرانجام يكطرف حتما بر طرف ديگر غالب مىگرديد ؛ ولى مىترسيدند ، جرئت نمىتوانستند ، بر همديگر حمله كنند . آمريكاىها با آن سلاح‌هاى پيش‌رفته خود ، نيز از شوروى مىترسيدند . آمريكا و شوروى هردو از نظر تسليحاتى قوى بودند و هر كدام شان اگر مىتوانستند طرف ديگر را نابود سازند ، مجال نمىدادند ؛ ولى از همديگر ، مىترسيدند و چنين جرئتى را نداشتند .\r\n\r\n","description":"","footnote":"","page_name":" 48 ","page_number":58},
  {"content":"\r\n\r\n\r\nشكست شور ي سابق\r\nبا تمام آن تسليحات پيش‌رفته سرانجام شوروى شكست خورده و نابود شد ، بدون اين‌كه از سلاح‌هاى خود استفاده كند ، تمام سلاح‌هاى شوروى دست نخورده باقى ماند و عملًا از كار افتاد . سؤال اساسى اينجاست كه چرا شوروى با آن‌همه توانايىهاى نظامى خود در برابر مجاهدين افغانستان شكست خورد ؟ بعد از چهارده سال جنگ ، شوروى به زانو در آمد . از نظر تسليحات و مهمات ، مجاهدين مسلمان افغانستان ، نسبت به شوروى اصلًا قابل مقايسه نبود ؛ ولى شوروى شكست خورده و از هم پاشيد . آيا شوروى از نظر نظامى در برابر مجاهدين مغلوب گرديد ؟ نه خير ! يك بمب خوشه‌ى را هم كسى بر عليه شوروى استعمال نكرد . انبارهاى نظامى شوروى مملو از اسلحه و مهمات بود ؛ اگر آن‌ها استعمال مىشد ، افغانستان را كه هيچ ، حتى كره زمين را از بين مىبرد . حقيقت اين بود كه شوروى از درون خود پاشيد ، نظام كمونيستى مانند برف از داخل خود آب شد ، مانند تپه‌ى خاكى بود كه يك مرتبه زمين شق گرديد و تمام خاك‌ها در داخل زمين فرو رفت . شوروى با تمام قدرت نظامى خود مانند يك \" باد كنك \" بزرگ و يا به اصطلاح بچه‌هاى افغانى ، مانند يك \" پوقانه‌ى \" كه آن را پر از باد كرده و بزرگ شود ، با يك سوزنى كه بر او اصابت كرد ، تمام بادهايش به هوا رفنه و نابود گرديد . من شوروى رفتم و از نزديك ضعف روحيات زمامداران آن را درك كردم .\r\n\r\n","description":"","footnote":"","page_name":" 49 ","page_number":59},
  {"content":"\r\n\r\nبه همين دليل عرض كردم و گفتم كه ممكن است در هنگام ظهور امام عصر عجل الله تعالى فرجه الشريف اسلحه‌هاى كنونى از كار افتاده و يا از بين بروند . شوروىها اسلحه داشتند ؛ ولى نتوانستند از آن همه سلاح‌هاى پيشرفته عليه مجاهدين استفاده كنند . ميليون‌ها دالر را براى تبليغ كمونيزم مصرف كردند ، صدها جريده و روزنامه در روز براى تاثير گزارى كمونيزم كه صدها دروغ را در آن‌ها نوشته مىشد ، به چاپ مىرسيد . با تبليغات دورغين مىخواستند مردم را براى پذيرش كمونيزم قانع كنند ؛ اما مردم قانع نشدند و قلباً آن را نپذيرفتند . نظام كمونيستى با طبيعت انسانى سازگارى نداشت و در عمل براى انسانيت مفيد نبود ، لذا از داخل شكست خورد ؛ بدون اين‌كه بتوانند از امكانات نظامى براى بقاى و استحكام خود استفاده نمايند . شوروى توسط قدرت نظامى مجاهدين شكست نخورد ؛ بلكه از داخل پوسيد و نتوانست از سلاح‌هاى خود استفاده كنند .\r\n\r\nسفر هيئت مجاهدين به مسكو\r\nيك موقع ما به عنوان هيئت مجاهدين پس از پايين شدن در ميدان هوايى مسكو به‌طرف شهر مسكو مىرفتيم ، در بين راه وقتى نزديك شهر مسكو رسيديم ، وزير سيار وزارت خارجه شوروى كه فارسى زبان هم بود و قبلًا در پاكستان در بعضى مجالس رسمى باهم ملاقات داشتيم و مهماندار من بود گفت : محسنى صاحب ، اين برج را كه مىبينيد پمپ بنزين\r\n\r\n","description":"","footnote":"","page_name":" 50 ","page_number":60},
  {"content":"\r\n\r\nاست . اين را كشور ايتاليا براى ما درست كرده است ؛ ما زمين داريم ، آب داريم ؛ ولى شكم‌هاى ما گرسنه‌اند . گفتم ما مكرراً براى شما گفتيم كه كمونيزم قابل تطبيق نيست ؛ ولى شما با سر سختى و لجبازى خود قبول نكرديد و مىخواستيد با زور تفنگ پيش برويد . ما از ابتدا مىدانستيم كه نظام كمونيستى با فطرت انسانيت منافات دارد و به هيچ عنوان در جامعه انسانى قابل تطبيق نيست ؛ شما قبول نكرديد و بدست خود ، شكم‌هاى خود را گرسنه نگهداشتيد . او جوابى نداشت و ساكت شد .\r\nنظام كمونيستى از داخل پاشيد ؛ ولى تا اكنون هم تمام سلاح‌هاى \" هايدروجنى \" و بمب‌هاى اتمى اين كشور قدرتمند ، در جمهوريت‌هاى شوروى سابق به شمول روسيه موجود است ؛ اما به سر سلامتى شما نظام كمونيزم بين المللى از بين رفت و نابود شد . سلاح‌هاى هسته‌ى همه عملًا از كار افتاد و هيچ استفاده‌ى هم از آن‌ها صورت نگرفت .\r\n\r\nگسترش فرهنگى در عصر ظهور\r\nبنابراين با توجه به اين‌كه بشريت در عصر ظهور نسبت به امروز ترقى و پيش‌رفت بيشتر مىكند ، فرهنگ عمومى درآن موقع بسيار بالا مىرود ، تبليغات فرهنگى توسط مسلمانان بطور وسيع و گسترده صورت مىگيرد ، من فكر نمىكنم كه انسان‌ها دست به اسلحه بزند و حتى ممكن است آنانىكه مسلمان هم نيستند در اثر تبليغات فرهنگى مسلمانان به اسلام گرايش پيدا كنند . از طرف ديگر مردم از ظلم و استبداد نظام‌هاى\r\n\r\n","description":"","footnote":"","page_name":" 51 ","page_number":61},
  {"content":"\r\n\r\nلائيك و فاسد خسته مىشوند و زندگى در سايه‌ى چنين نظام‌هاى فاسد و قلدر را پوچ و بيهوده مىبينند و با آمدن مهدى موعود عجل الله تعالى فرجه الشريف حكومت‌هاى فاسد خود به خود سقوط نموده و مردم به حكومت اسلامى تسليم مىشوند . همان‌گونه كه پيغمبر بزرگوار اسلام صلى الله عليه وآله و سلم مكه را فتح نمودند و تمام بت‌هاى مشركين را بدون خون ريزى زير پاى خود خورد نموده و فرهنگ‌هاى خرافى را نابود كردند ، آب از آب تكان نخورد ، در زمان حكومت جهانى مهدى موعود عجل الله تعالى فرجه الشريف نيز حكومت‌هاى طاغوتى و ضد دينى از داخل پوسيده و از بين مىروند ، همان‌گونه كه اتحاد جماهير شوروى را ما با چشم خود ديديم كه از داخل خود پاشيده و نابود گرديد . در زمان ظهور نيز ممكن است سلاح‌ها در انبارهاى نظامى كشورها وجود داشته باشند ؛ منتهى تمام آن‌ها دست نخورده باقى مىمانند و كسى از آن‌ها استفاده نمىتواند .\r\nاگر شوروى سابق را ما و شما به چشم خود نمىديديم ، مشكل بود كه اين نظريه را قبول مىكرديم ؛ ولى خوش‌بختانه اكنون همه‌ى ما به اين موضوع علم داريم كه شوروى سلاح‌هاى خطرناكى داشت ؛ ولى نتوانست برعليه مردم مسلمان افغانستان از آن‌ها استفاده كند و تا امروز آن سلاح‌ها در انبارهاى نظامى آن كشور باقىاند ؛ صاحبان اسلحه نابود شدند و شوروى نيز با آن‌همه ساز و برگ نظامىاش از بين رفت . دليل عمده آن\r\n\r\n","description":"","footnote":"","page_name":" 52 ","page_number":62},
  {"content":"\r\n\r\nنيز اين بود كه مردم از آن نظام فاسد و پوسيده خسته شده بودند و بقاى آن براى مردم بيشتر از اين قابل تحمل نبود .\r\n\r\nفروپاشى فرهنگ‌هاى باطل\r\nدر نظام جهانى آخرالزمان كه توسط آخرين ذخيره الهى حضرت مهدى موعود عليه السلام به‌وجود مىآيد نيز چنين خواهد شد . تمام نظام‌هاى ضد دينى و فرهنگ‌هاى مادى ، خود به‌خود مانند اتحاد جماهير شوروى از داخل خود پوسيده و از بين خواهند رفت . تنها دينى كه در دنيا باقى مىماند ، دين مقدس اسلام است كه به عنوان يك دين مترقى و قدرتمند در بين مردم خواهد درخشيد . آن وقت است كه انسان‌ها همه مىدانند كه تاكنون چه قدر در ضلالت و گمراهى خود پا فشارى كرده‌اند ؛ لذا تمام مردم مجبور مىشوند كه به فطرت انسانى خود بازگشته و به دين اسلام كه دين فطرت انسانى است ، تسليم شوند . « 1 »\r\nالبته فرهنگ اسلامى قبل از ظهور حضرت ولى عصر عجل الله تعالى فرجه الشريف براى مردم جهان تبيين مىشود و سطح آگاهى مردم نيز قبل از ظهور بسيار بالا\r\n\r\n\r\n","description":"","footnote":"\r\n( 1 ) -  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ »  پس روى خود را با گرايش تمام به حق به سوى اين دين كن با همان سرشتى كه خدا مردم را بر آن سرشته است آفرينش خداى تغييرپذير نيست اين است همان دين پايدار ولى بيشتر مردم نمىدانند ( سوره روم / آيه 30 )\r\n","page_name":" 53 ","page_number":63},
  {"content":"\r\n\r\nمىرود . در واقع يك آمادگى كلّى در بين انسان‌ها پيدا مىشود ؛ منتهى وقتىكه جرقه بيدارى توسط حضرت بقية الله الاعظم عجل الله تعالى فرجه الشريف در جهان ديده مىشود و در خانه كعبه ؛ صداى توحيد را بلند مىكنند ، مردم همه متوجه مىشوند . عده‌اى هم بسوى آن‌حضرت عليه السلام حركت مىنمايند . سپس امام عليه السلام با يك لشكر ده هزار نفرى از مكه معظمه حركت نموده و براى فتح جهان مبادرت مىورزند ، تا تمام كره‌ى زمين را فتح كنند .\r\n\r\nتقابل فرهنگى عصر ظهور\r\nمن فكر مىكنم كه جنگ آن زمان جنگ تسليحاتى نيست ؛ بلكه جنگ فرهنگى است ؛ يعنى فرهنگ‌هاى متعدد و مختلف به مقابله‌ى هم برمىخيزند ، شايد جنگ تسليحاتى و جنگ فيزيكى در آن زمان احتمالا % 80 منتفى گردد ؛ زيرا قرار نيست كه امام زمان عجل الله تعالى فرجه الشريف براى اين ظهور كنند كه تمام كفار را بكشند و ميليون‌ها انسان را نابود نمايند ؛ بلكه امام براى هدايت انسان‌ها ظهور مىكنند و ممكن است كه در اثر جنگ فرهنگى وتبليغاتى تمام كفار يا اكثريت مطلق آنان مسلمان شوند . اين احتمال بيشتر وجود دارد ؛ زيرا كه دين اسلام قبلا توسط هوا داران مهدى موعود عجل الله تعالى فرجه الشريف براى مردم تبليغ مىگردد و حتى براى كفار نيز تبليغ مىشود ، زمينه پذيرش اسلام براى كفار آماده مىگردد و به مجرد ظهور قائم آل محمد صلى الله عليه وآله و سلم كفار زود متوجه گرديده و به آن حضرت ايمان مىآورند .\r\n\r\n","description":"","footnote":"","page_name":" 54 ","page_number":64},
  {"content":"\r\n\r\n\r\nوظايف سنگين مسلمانان\r\nوظيفه مسلمانان بسيار سنگين است . مسلمانان بايد زمينه چنين انقلاب بزرگ را فراهم سازند تا اين‌كه يك حكومت واحد جهانى بوجود بيايد . متأسفانه ما فقط به دعا كردن اكتفا مىكنيم . دعا كردن براى فرج امام زمان عجل الله تعالى فرجه الشريف كار خوبى است و بلكه مستحب است . ما بايد هميشه بگوييم « اللهم عجل فرجه و سهل مخرجه » كار بسيار خوب است كه ما براى ظهور حضرت ولىعصر عجل الله تعالى فرجه الشريف دعا كنيم ؛ ولى دعا به تنهايى كفايت نمىكند . ما بايد در عمل زمينه سازى كنيم . يعنى هم در گفتار خود براى ظهور امام عليه السلام كمك كنيم و هم در رفتار و عمل خود زمينه آمدن حجت خدا را فراهم سازيم . ما بايد در مر حله عمل نيز از منتظران باشيم و خود را براى ظهور آماده نماييم . تا خود را نساخته باشيم و در باطن و نفوس خود انقلاب معنوى و روحانى را به ثمر نرسانيم و جهان‌بينى كاملى را نداشته باشيم ، چگونه ممكن است كه ديگران را بسازيم ؟ ما اگر نتوانيم در تاسيس حكومت واحد جهانى با امام عجل الله تعالى فرجه الشريف همكارى كنيم ، چگونه انتظار داشته باشيم كه آن امام رحمت و هدايت ما را در كنار خود بگيرد ؟\r\nما اكنون براى فرج امام زمان عجل الله تعالى فرجه الشريف دعا مىكنيم و انتظار داريم كه آن‌حضرت عليه السلام هرچه زودتر ظهور نمايند ؛ آيا به نظر شما ممكن است كه امام عجل الله تعالى فرجه الشريف در يك جامعه بىسواد ظهور كند ؟ آيا تشكيل حكومت واحد جهانى كه مىخواهد جهان بشريت را متحول سازد ، با يك مشت افراد\r\n\r\n","description":"","footnote":"","page_name":" 55 ","page_number":65},
  {"content":"\r\n\r\nبىسواد امكان پذير است ؟ ما اكنون در جامعه خود % 70 بىسواد داريم . هفتاد درصد از زنان و مردان ما از نعمت سواد محروم‌اند ، افراد بىسواد چيزى را نمىفهمند . از طرف ديگر علاوه بر بىسوادى ، به حرف علماى دينى هم گوش نمىدهند ، حتى زكات مال خود را براى فقرا نمىدهند ، خمس سالانه خود را حساب نمىكنند ، از دادن خمس و زكات ابا مىورزند . با خويشاوندان خود قطع رابطه مىكنند . با مردم هيچ گونه احسان و نيكويى ندارند . در واقع با فرهنگ دينى خود كاملًا بىگانه هستند . متأسفانه مردم ما عملا در هزار سال قبل زندگى مىكنند ؛ يعنى از هزار سال بدين‌سو هيچ تغييرى در تحصيل علوم تجربى و تكنالوژى براى جامعه ما كه يك جامعه اسلامى است ، به وجود نيامده است .\r\n\r\nضرورت تحول فرهنگى\r\nبنابراين همان‌گونه كه امام زمان عجل الله تعالى فرجه الشريف هزار سال قبل ظهور نكردند ، اكنون نيز ظهور نمىكنند ، براى اين‌كه ما آمادگى براى ظهور آن‌حضرت عليه السلام نداريم . ما بايد كمى خود را تكان بدهيم ، جامعه اسلامى بايد تكان بخورد . ما هرچه بيشتر از خرافات دور شويم . هرچه بيشتر به خدا معرفت پيدا كنيم و ارتباط خود را با او مستحكم نماييم ، به همان مقدار به ظهور نزديك مىشويم . هرمقدارى كه ما به فرهنگ دينى خود ، بيشتر معرفت و عمل داشته باشيم و در ابعاد مختلف علوم ، مخصوصاً\r\n\r\n","description":"","footnote":"","page_name":" 56 ","page_number":66},
  {"content":"\r\n\r\nعلوم تجربى و بعضى از علوم انسانى هر قدر بيشتر ترقى كنيم ، به همان اندازه ما مىتوانيم به ظهور امام زمان خود كمك نماييم . هر مقدارى كه ما بسوى صنعت و تكنالوژى پيش برويم و هر چند افراد متخصص و فوق تخصص در جامعه ما بيشتر تربيت شوند ، به همان اندازه مقدمات ظهور حضرت ولى عصر عجل الله تعالى فرجه الشريف بيشتر فراهم مىشود .\r\nاين موضوع تنها به مسلمانان خلاصه نمىشود ؛ بلكه به تمام بشريت مربوط است . بشريت به‌طور مطلق بايد آمادگى پيدا كند ؛ منتهى زحمت بيشتر بدوش مسلمانان است . مسلماً زمينه سازى چنين كارى را كه بشريت براى عصر ظهور خود را آماده سازند ، بدوش مسلمانان است . زحمت مىخواهد ، تلاش مىخواهد ، از خود گذرى مىخواهد ، جان فشانى مىخواهد و تلاش شبانه روزى مىخواهد ، تا زمينه پذيرش حكومت جهانى مهدى موعود عجل الله تعالى فرجه الشريف براى تمام انسان‌هاى روى زمين فراهم شود . البته حلقه اولى كه دور امام عليه السلام را مىگيرند ، همين انسان‌هاى متقى و پرهيزگار هستند ، انسان‌هايى هستند كه از نظر تقوى به مرحله اعلى رسيده باشند و از نظر اعتقادى شكست ناپذير باشند . حلقه اول اطراف امام زمان عجل الله تعالى فرجه الشريف كسانى هستند كه علاوه بر تقوى و اعتقاد ، در يكى از رشته‌هاى فوق الذكر ، بالخصوص در علوم دينى ، علوم تجربى و علوم انسانى ، فوق تخصص باشند . هسته اصلى حكومت واحد جهانى مهدى\r\n\r\n","description":"","footnote":"","page_name":" 57 ","page_number":67},
  {"content":"\r\n\r\nموعود عجل الله تعالى فرجه الشريف انسان‌هاى تكامل يافته هستند ، نه انسان‌هاى معمولى كه چيزى را نفهمند .\r\n\r\nحركت خلاف جهت\r\nآمادگى به معنى واقعى همين است كه عرض كردم ، ما تاهنوز آمادگى نداريم ، نه‌تنها آمادگى نداريم كه خلاف آن حركت مىكنيم . پول‌داران جامعه ما در وضعيتى قرار دارند كه اگر يك نفر از گرسنگى بميرد ، به او قرض‌الحسنه نمىدهند ؛ براى سود گرفتن و ربا خوردن حاضراند به مردم فقير پول بدهند ؛ اما وقتى به قرض‌الحسنه برسد ، كسى حاضر نمىشود كه به فقير پول بدهد . ما منتظر چه هستيم ؟ چرا به دروغ ادعاى انتظار مىكنيم ؟ اكثريت مردم قرائت نماز خود را درست نمىدانند اين مشكل عمومى جامعه ما است . ما بايد ابتداء به قرائت قرآن توجه كنيم و قرائت نماز خود را درست ياد بگيريم . البته در شرايط كنونى يك خبر بسيار خوش‌حال كننده نيز وجود دارد و آن اين‌كه در حال حاضر شايد در حدود ده هزار دختر و پسر جوان ما از مناطق مختلف و مخصوصا از غرب كابل به ياد گيرى قرآن مجيد روى آورده‌اند و در دارالقرآن‌هايى كه وجود دارند به قرائت قرآن مشغول هستند . شوق و علاقه‌ى عجيبى در بين دختران و پسران جوان پيدا شده است . اين يك چراغ سبزى براى مردم ما است كه نسل جوان ما نسبت به قرآن علاقه زياد پيدا كرده‌اند . مدارس\r\n\r\n","description":"","footnote":"","page_name":" 58 ","page_number":68},
  {"content":"\r\n\r\nدينى دخترانه بوجود آمده و دختران ما مثل پسران ، علوم دينى را مىآموزند ! !\r\nما اين را به فال نيك مىگيريم كه در اين فضاى آلوده و محيط ناسالم ، دختران و پسران عزيز ما اين چنين نسبت به قرآن و علوم دينى از خود علاقه نشان مىدهند . با توجه به تهاجم فرهنگى بىگانگان اصلًا باور نكردنى است كه جوان عزيز كشور اين چنين به يادگير ى قرآن علاقه‌مند باشند . « 1 »\r\nبه هرحال % 70 درصد مردم ما بىسواد و يا در حكم بىسواد هستند ، در چنين شرايطى اگر امام زمان عجل الله تعالى فرجه الشريف ظهور نمايند با اين لشكر بىسواد چه‌كار مىتوانند ؟ آن‌حضرت عليه السلام براى اين ظهور مىكنند كه سر نوشت كره زمين را عوض نمايند . بشر از نظر علم و كمال به مراحل اعلاى خود صعود كند ، مردم از نظر جاه و مقام ، از نظر مال و منال دنيا به كسى احتياج نداشته باشند ، در اين‌صورت لشكر بىسواد به‌درد امام زمان عجل الله تعالى فرجه الشريف\r\n\r\n\r\n","description":"","footnote":"\r\n( 1 ) - [ تهاجم فرهنگى بيگانه در ميان مسلمانان متأسفانه تاثير خود را گذاشته است . در همين شهر كابل ، پايتخت كشور اسلامى ما افغانستان ، عده‌اى از دختران جوان از فرهنگ ابتذال غرب تقليد مىكنند ، بىحجابى و بدحجابى در بين دختران جوان ما اكنون رايج شده است ؛ اما خوش‌بختانه از جهت ديگر دختران متديّنه و مؤمنه ما نيز از بركت قرآن مجيد زياد شده اند و اميد است كه در آينده توسط همين دختران متدينه و قرآن دوست ، جلوى رشد تهاجم فرهنگى غرب تا حدودى گرفته شود 
  ] .\r\n","page_name":" 59 ","page_number":69},
  {"content":"\r\n\r\nنمىخورد . آن‌حضرت عليه السلام انسان‌هايى را مىخواهند كه از نظر ايمان ، تقوى ، اخلاق و خود سازى به حد تكامل برسند . باتوجه به اين برنامه‌هاى وسيع و گسترده كه امام زمان عجل الله تعالى فرجه الشريف به همراه دارند ، از اين لشكرى كه چيزى را نمىفهمند چه بسازد ؟ افراد بىسواد در آن زمان حساس كه بشريت به مراحل بالاى علوم دست ميابند به درد هيچ‌كارى نمىخورند .\r\n\r\nترويج فلم‌هاى مبتذل\r\nوقتى هفتاد درصد مردم ما بىسواد باشند و قرائت نماز خود را درست ندانند ، امام عليه السلام هرگز ظهور نمىكنند . بيشتر مردم در شرايط كنونى شب‌ها تا نيمه شب ، چشم به تلويزيون دوخته و فلم‌هاى مبتذل را نگاه مىكنند ؛ آيا براى انسان‌هاى كه ادعاى انتظار فرج امام زمان عجل الله تعالى فرجه الشريف دارند ، نگاه كردن به فلم‌هاى مبتذل رسوايى نيست ؟ چه رسوايى بيشتر ازين است كه ما به عنوان مسلمان و مدعيان انتظار از قرائت نماز خود غافل و تا نيمه شب مشغول مشاهده برنامه‌هاى مزخرف و مبتذل تلويزيون‌ها باشيم ، اين در حالى است كه زن و بچه ما نيز در كنار ما نشسته و به برنامه‌هاى گمراه كننده نگاه مىكنند .\r\nما بايد درست آمادگى بگيريم ، آمادگى با اين وضعيت گرفته نمىشود كه شما تا نيمه‌هاى شب فلم هاى گمراه كننده را نگاه كنيد . فلم‌هايى كه خلاف فطرت انسانى است ؛ اما وقتى به نماز مىرسيد ، طورى\r\n\r\n","description":"","footnote":"","page_name":" 60 ","page_number":70},
  {"content":"\r\n\r\nنماز مىخوانيد كه حتى ملائكه هم نمىفهمند كه شما چه مىگوييد ؟ ما و شما در واقع نمازهاى برقى مىخوانيم ، تا اين‌كه مىگوييم \" الله اكبر \" فورا به ركوع و سجده رفته مثل دكمه برق نماز را ختم نموده و مىگوييم \" السلام عليكم و رحمة الله \" هيچ فهميده نمىشود كه چه‌كار مىكنيم . آيا واقعاً ما هم منتظر هستيم ؟ ! نه خير ما منتظر نيستيم . براى ما بسيار خجالت آور است كه با اين وضعيت بگوييم « اللهم عجل لوليك الفرج » آيا اگر از مراحل ظهور بگذريم ، در روزىكه وارد ميدان حساب شويم ، چه جواب داريم ؟ اولين چيزى كه در قيامت از ما سؤال مىشود نماز است . « فَإِن قُبِلتَ قُبِلَ مَا سِوَاهَا وَإِن رُدَّت رُدَّ مَا سِوَاهَا » « 1 » اگر نماز انسان قبول نشود ، بقيه اعمال او نيز قبول نمىشود . با اين نمازهاى كه ما مىخوانيم در روز قيامت چه‌كار خواهيم كرد ؟ .\r\n\r\nخرافه پرستى\r\nما از تمام برنامه‌هاى تلويزيونى خبر داريم و وقت آن‌ها را نيز دقيق مىدانيم ، تا وقت آن‌ها برسد فوراً ريموت را مىگيريم و تلويزيون را روشن مىكنيم ، حتى يك دقيقه هم نمىخواهيم كه به تاخير بيافتد . اما در مورد نماز تا آخرين لحظه‌ى كه قضا مىشود توجه نمىكنيم . حالا يك قصّه را مىخواهم خصوصى براى شما صحبت كنم كه ديگران نفهمند .\r\n\r\n\r\n","description":"","footnote":"\r\n( 1 ) - فلاح السائل / ص 127\r\n","page_name":" 61 ","page_number":71},
  {"content":"\r\n\r\nمىگويند : روزى يك زن در دادگاه رفته بود كه از شوهرش طلاق بگيرد . قاضى پرسيد چرا از شوهر خود طلاق مىگيرى ؟ در جواب گفت : اين شوهر آبروى مرا مىبرد ، نام رقاصه‌هاى خارجى را درست بلد نسيت ، وقتى نام آنان را غلط تلفظ مىكند ، من از هم‌صنف‌هاى خجالت مىكشم . مىدانيد كه زن‌هاى ما چه قدر به فرهنگ بالا رسيده‌اند ؟ فرهنگ‌هاى شيطانى را خوب بلد هستند ، اما اگر از آنان پرسيده شود كه نام دختران پيغبراسلام صلى الله عليه وآله و سلم چيست ؟ هبچ بلد نيستند ؛ ولى وقتى به رقاصه‌ها مىرسند نام همه آنان را مىدانند . آيا به اين كارها شما مىگوييد انتظار ! اين انتظار نيست بلكه خود كشى است . مثل اين است كه انسان چرس بكشد ، ترياك بخورد ، هروئين مصرف كند و خود را بىهوش كند تا از بين برود .\r\n\r\nآماده باش كامل\r\nما اگر ادعاى انتظار را مىكنيم ، بايد در صف منتظرين باشيم . مانند قانون عسكرى ، كه اگر يك وقت حالت فوق العاده اعلام شود ، همه خود را آماده مىكنند ، لباس‌هاى نظامى را مىپوشند ، كفش‌ها را پا نموده و بند آن‌ها را مىبندند ، آماده و مجهز همراه با اسلحه خود شان منتظر دستور هستند . منتظران نيز بايد چنين باشند . مانند اظهارات نمبر يك نظامى خود را با اسلحه علم ، فرهنگ ، تقوى و اخلاق اسلامى آماده كنند ، با اعتقاد كامل و با ايمان راسخ منتظر ظهور مهدى موعود عجل الله تعالى فرجه الشريف باشند . حالا از شما\r\n\r\n","description":"","footnote":"","page_name":" 62 ","page_number":72},
  {"content":"\r\n\r\nمىپرسم كه در اين مجلس كسى پيدا مىشود كه در خانه خود تلويزيون نداشته باشد و يا برنامه‌هاى تلويزيون را نبيند ؟ اگر كسى در خانه تلويزيون ندارد دست خود را بالا كند . گمان نكنم كسى در اين مجلس پيدا شود كه در خانه خود تلويزيون نداشته باشد . حالا سؤال ديگرى را مىپرسم ، كسانىكه در خانه خود توضيح المسائل فقهى دارند و روز ده دقيقه مسائل و احكام شرعى را براى زن و بچه خود مىخوانند ، دست هاى خود را بالا نمايند .\r\nخوب كسى دست خود را بالا نكرد ، شما در اين مورد مىخواهيد چه بگوييد ؟ اين حالت انتظار است و يا حالت خواب و بىهوشى ؟ ما و شما در حال انتظار نيستيم ؛ بلكه در حال مستى و بىهوشى بسر مىبريم . چه قدر خجالت آور است براى ما كه توضيح المسائل فقهى در خانه‌هاى ما نباشد ! خدا شاهد است ، چه بخواهيم و چه نخواهيم ، روز قيامت تمام اين‌ها ذره ذره از ما سؤال مىشود . ما در عصر ارتباطات قرار داريم و از تمام مسائل و موضوعات جهان اطلاع داريم و آن‌ها را مىدانيم ؛ اما از دين خود خبر نداريم ، در خانه‌هاى خود يك كتاب توضيح المسائل نداريم كه اقلًا بعضى از مسائل شرعى خود را ياد بگيريم و به زن و بچه خود نيز آن‌ها را ياد بدهيم .\r\n\r\n","description":"","footnote":"","page_name":" 63 ","page_number":73},
  {"content":"\r\n\r\n\r\nاظهار محبت ظاهرى\r\nآيا ممكن است كه ما را با اين وضعيتى كه داريم ، در يكى از اداره‌هاى حكومت جهانى واحد به عنوان كارمند بگمارند ؟ نه خير ، امكان ندارد . ما با اين حالت لياقت آن را نداريم كه خود را از منتظرانى حكومت جهانى مهدى موعود عجل الله تعالى فرجه الشريف حساب كنيم ، چه رسد كه به عنوان يك كارمند و يا كار گذار در اداره‌ى چنين حكومتى استخدام شويم . ما كمى به خود فكر كنيم و كمى به‌حال خود بيانديشيم . ما و شما همه امام عليه السلام را دوست داريم و در زبان نسبت به آن‌حضرت ابراز علاقه مىكنيم . امروز روز جمعه هم نيست ، روز تعطيلى هم نيست ؛ بلكه روز تحصيلى است ، شما اين‌جا جمع شده‌ايد و شايد در شرق و غرب ، در شمال و جنوب شهر كابل مراسم‌هاى متعدد و زيادى امروز به مناسبت نيمه شعبان ( سال‌روز تولد امام زمان عجل الله فرجه الشريف ) برگزار شده باشد و همه‌ى شما از نقاط مختلف كار و كسب خود را رها كرده و در اين مراسم‌ها تشريف آورديد ؛ معلوم است كه شما امام زمان خود را دوست داريد . من اين جمله را در اول صحبت از طرف شما گفتم كه :\r\n اى بسته به زنجير تو دل‌هاى محبان * رحمى كه دراين باديه بس رنج كشيديم\r\nشمشير كجت راست كند قامت دين را * هم قامت ما را كه زهجر تو خميده \r\n\r\n","description":"","footnote":"","page_name":" 64 ","page_number":74},
  {"content":"\r\n\r\n اى حجت حق پرده زرخسار برافگن * كز هجر تو ما پيراهن صبر دريديم \r\nحالا شما بگوييد ! امام زمان عجل الله تعالى فرجه الشريف بايد چه كار كنند ؟ اگر ظهور نكنند ما همين‌طور گله‌ى بىصاحب مىمانيم ؛ اگر ظهور كنند حكومت واحد جهانى را چگونه اقامه كنند ؟ امام عليه السلام به تنهايى نمىتوانند حكومت واحد جهانى را تشكيل دهند ؛ اگر مىتوانستند شايد تا حالا ظهور مىكردند . ما كه ادعاى طرف‌دارى آن‌حضرت عليه السلام را داريم و خود را از جمله منتظران حضرتش به حساب مىآوريم ، يك كتاب توضيح المسائل در خانه‌هاى خود نداريم كه اقلا مسائل روز مره خود را ياد بگيريم ، آيا با اين وضعيت ما مىتوانيم در عصر ظهور ، امام زمان عجل الله تعالى فرجه الشريف را يارى كنيم ؟\r\nما فعلا از همين مجلس خود صحبت مىكنيم ؛ اگر اكنون من بپرسم كه چند نفر اخبار شام‌گاهى تلويزن‌ها را نگاه مىكند ؟ شايد همه دست خود را بالا كنند ؛ اما اگر بپرسم كه چند نفر نماز شب مىخواند ؟ چند نفر دست خود را بالا مىكند ؟ در اين مجلس با شكوه ، ما چند نفر داريم كه نماز شب مىخوانند ؟ كجا شد حالت انتظار ؟ كجا شد حالت آمادگى ؟ امام صادق عليه السلام مىفرمايد : دوست من كسى است كه تقوايش از تقواى صد هزار نفرى كه در يك قريه هستند ، از شهرت بيشتر برخوردار باشد .\r\n\r\n","description":"","footnote":"","page_name":" 65 ","page_number":75},
  {"content":"\r\n\r\n\r\nارتباط محكم با خدا\r\nانسان در زندگانى خود بايد كار كند ، بايد تلاش نمايد تا براى زندگى خود آذوقه تهيه كند ؛ ولى در عين حال حلال و حرام را نيز فراموش نكند ؛ ارتباط انسان با خدا نيز مستحكم باشد . ارتباط با خدا تلفن هم لازم ندارد كه بگوييم مصرف دارد ؛ فقط از عمق دل يك مرتبه بگوييد كه ياالله ! دنياى از نور در قلب شما داخل مىشود ، قلب شما صاف و نورانى مىگردد . صداى شما از يكصدو بيست و پنج ميليارد كهكشان مىگذرد و به ملكوت اعلى مىرسد . خط ارتباطى انسان با خدا هيچ وقت قطع نمىشود ، هر وقت كه بخواهد فقط با يك ياالله ارتباط انسان با خدا وصل مىشود . هروقت هم كه ارتباط بگيريد جواب خود را دريافت خواهيد كرد . « 1 »\r\n هرچه كه هستى بيا ، گرچه كه پستى بيا * توبه شكستى بيا ، دوست نظر مىكند\r\nآخر شب خلوت است ، مقصد هر رأفت است * عاشق شوريده را دوست نظر مىكند\r\nاى شدى غرق گناه خواب گران تابكى * چاره‌ى درد تو را ديده‌ى تر مىكند \r\n\r\n\r\n","description":"","footnote":"\r\n( 1 ) -  « وَ قالَ رَبُّكُمُ ادْعُونِي أَسْتَجِبْ لَكُمْ »  و پروردگارتان فرمود مرا بخوانيد تا شما را اجابت كنم ( سوره غافر / آيه 60 )\r\n","page_name":" 66 ","page_number":76},
  {"content":"\r\n\r\n اشك بريز از بصر ، خاصه به وقت سحر * اشك درآن نيم شب زود اثر مىكند \r\nاين است تلفن خدا ، چرا با خدا ارتباط نداشته باشيم ؟ چرا به حلال و حرام مقيد نباشيم ، يك وقتى هم مىرسد كه عزرائيل مىآيد و جان همه‌ى ما را مىگيرد . در آن موقع مجبور هستيم قبول كنيم و براى رفتن بسوى آخرت آماده شويم ؛ ولى طبق بعضى روايات التماس مىكنيم كه عزرائيل يك‌سال به من مهلت بده ، مىگويد : خدا سال‌ها به تو مهلت داد . عزرائيل يك‌ماه به من مهلت بده ، مىگويد : خدا به تو ماه‌ها مهلت داد . عزرائيل يك روز به من مهلت بده ، مىگويد : خدا به تو روزها مهلت داد . سرانجام مىگويد : عزرائيل يك ساعت به من مهلت بده ، مىگويد : خدا به تو ساعت‌ها مهلت داد . يك‌ساعت هم به كسى مهلت نمىدهد .\r\n\r\nلحظه‌ى هم به مرگ بينديشيم\r\n « لا يَسْتَأْخِرُونَ ساعَةً وَ لا يَسْتَقْدِمُونَ »  « 1 » وقتى اجل برسد ، نه يك‌ساعت تأخير مىكند و نه يك‌ساعت جلو مىافتد . آن موقع انسان پشيمان مىشود ؛ ولى پشيمانى در آن موقع هيچ نفعى براى انسان ندارد . ديگر نه\r\n\r\n\r\n","description":"","footnote":"\r\n( 1 ) - نحل / آيه 61\r\n","page_name":" 67 ","page_number":77},
  {"content":"\r\n\r\nمال به درد كسى مىخورد و نه بچه ، نه خواهر ، نه برادر ، نه زن و نه شوهر ، فقط خود انسان مىماند و بس . چه خوب است كه هنگام خواب وقتى چراغ را خاموش كرديد در زير لحاف لحظه‌ى فكر كنيد كه در بين قبر هستيد ، تا كمى به خود بياييد . كمى بيانديشيد كه در قيامت در پيشگاه خداوند جل جلاله چه جواب خواهيد داشت . خداى تبارك و تعالى هم به من طلبه عاجز و گنهكار و هم به تمامى مومنين عزيز ، چه مرد و چه زن ، چه جوان و چه پير توفيق عنايت فرمايد كه خود را براى عصر ظهور آماده سازيم .\r\n\r\nدعاى پايانى\r\nاللهم عجل فرجه ، و سهل مخرجه ، اجعلنا من اعوانه و انصاره . مىخواهم دست گدايى خود را بسوى خدا بالا كنيد ، گر گدايى كنيد از درگه‌ى او كنيد بارى كه گدايان درش را سر سلطانى نيست .\r\nپروردگارا اين دست‌هايى كه بسوى تو بلند شده‌اند نا اميد برمگردان ! الهى حوايج مشروعه همه را برآورده و كار ما را ختم بخير بگردان ! خدايا فقر ، مرض ، عداوت ، دشمنى ، و حسد را از دل‌هاى ما و از خانه‌هاى ما دور بگردان ! محبت ، صميميت ، برادرى و اخوت اسلامى را براى ملت‌هاى مستضعف و بالخصوص براى ملت مسلمان ما مرحمت بفرما ! پروردگا را حوايج مشروعه همه را برآورده بگردان ! پروردگارا اگر ما گنهكاريم و\r\n\r\n","description":"","footnote":"","page_name":" 68 ","page_number":78},
  {"content":"\r\n\r\nبندگى تو را نكرده‌ايم ، به هر صورت بنده تو هستيم ، به لطف و كرم خودت دعاى ما را قبول فرما !\r\n گر برانى و گرم بنده مخلص خوانى * روى نوميديم از حضرت سلطانى نيست\r\nنااميد از در لطف تو كجا خواهد رفت ؟ * تو ببخشاى كه درگاه تو را ثانى نيست \r\nپروردگارا اعمال شكسته و بهم ريخته ما را قبول فرما . توفيقات ما را روز افزون گردان\r\nاللهم كن لوليك الحجة ابن الحسن ، صلواتك عليه و على آبائه ، فى هذه الساعة و فى كل الساعة ، و لياً و حافظاً و قائداً و ناصرا و دليلًا و عينا حتى تسكنه ارضك طوعا و تمتعه فيها طويلا .\r\nوعلى ارواح من ماته على الايمان رحم الله من قرء الفاتحة مع الصلوت\r\n\r\n","description":"","footnote":"","page_name":" 69 ","page_number":79},
  {"content":"\r\n . \r\n","description":"","footnote":"","page_name":" 70 ","page_number":80},
  {"content":"\r\n\r\n\r\nفضايل ماه مبارك رمضان\r\nسوم رمضان 1437 ه - . ق\r\nمطابق 20 / 3 / 1395 ه - . ش\r\n\r\n","description":"","footnote":"","page_name":" 71 ","page_number":81},
  {"content":"\r\n . \r\n","description":"","footnote":"","page_name":" 72 ","page_number":82},
  {"content":"\r\n\r\n\r\nجلسه اول\r\nاعوذ باالله من الشيطان الرجيم\r\nبسم الله الرحمن الرحيم\r\n « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ »  « 1 »\r\nبه‌مناسبت حلول ماه مبارك رمضان درس اخلاق را فعلا تعطيل مىكنيم و در فضيلت اين ماه صحبت مىنماييم ؛ هرچند موضوعاتى را كه مىخواهم در مورد فضيلت ماه رمضان با شما صحبت كنم نيز مشتمل بر اخلاقيات است ؛ ولى خواستم تا جايى كه ممكن است روزهاى پنجشنبه را اختصاص دهم به موضوعات و فضايل اين ماه مبارك . در فضيلت ماه مبارك رمضان چند دليل وجود دارد .\r\n\r\n\r\n","description":"","footnote":"\r\n( 1 ) - بقره / آيه 185\r\n","page_name":" 73 ","page_number":83},
  {"content":"\r\n\r\n\r\nدليل اول\r\n1 - اولين دليل بر فضيلت ماه مبارك رمضان اين است كه اولين ماه سال قمرى ، ماه رمضان است ؛ يعنى آغاز سال هجرى قمرى از بيست و سوم اين ماه يعنى ليلة القدر ، شب نزول قرآن شروع مىشود كه ماه‌هاى ديگر از چنين فضيلتى برخور دار نيستند .\r\nالبته در حساب سال‌هاى هجرى شمسى اول برج حمل مطابق با اول سال شمسى مىباشد ؛ ولى در سال‌هاى هجرى قمرى اين‌گونه نيست ؛ بلكه بيست و سوم ماه مبارك رمضان مطابق است با اول سال هجرى قمرى . يعنى روز بيست و سوم ماه رمضان امسال آغاز سال جديد قمرى است و بيست و دوم ماه رمضان سال آينده آخر سال هجرى قمرى به حساب مىآيد . اين يكى از فضايل ماه رمضان است . اين اوليت ، اولويت عرفى نيست ، مانند ماه محرم كه در عرف اول ماه محرم را به عنوان آغاز سال هجرى قمرى حساب مىكنند ؛ بلكه اوليت ، اولويت ليلة القدر ، اوليت ، اولويت شرعى است و اين اوليت مخصوص ماه رمضان مىباشد .\r\n\r\nدليل دوم\r\n2 - دومين دليل بر فضيلت اين ماه مبارك ، خود سازى است ؛ دراين ماه انسان‌ها بايد خود را بسازند و روزه بگيرند ؛ روزه گرفتن تنها به اين خلاصه نمىشود كه انسان آب ننوشد و\r\n\r\n","description":"","footnote":"","page_name":" 74 ","page_number":84},
  {"content":"\r\n\r\nغذا نخورد و فقط خود را گرسنه و تشنه نگهدارد . يا اين‌كه مانند بعضى از واجبات بگوييم كه يك امر واجب است و ما از آن چيزى نمىدانيم ! نه اين چنين نيست ؛ بلكه فلسفه روزه گرفتن تا حدودى مشخص است و در سرنوشت دنيا و آخرت ما بسيار تاثيرگذار است كه بعد آن‌ها را مىخوانيم . ماه رمضان در واقع ماه خود سازى است و در اين ماه انسان‌ها در ابعاد مختلف مىتوانند كه خود را بسازند .\r\n\r\nدليل سوم\r\n3 - سومين دليل بر فضيلت ماه مبارك رمضان كه از همه مهمتر است ؛ واقع شدن شب قدر در اين ماه مىباشد .  « لَيْلَةُ الْقَدْرِ خَيْرٌ مِنْ أَلْفِ شَهْرٍ »  « 1 » شب قدر از هزار ماه بهتر است . هزار ماه چه‌قدر مىشود ؟ يعنى يك ركعت نماز در شب قدر برابر است با سىهزار نماز تقريباً « 2 » كه در ساير اوقات خوانده شود . قانون متعارف اين است كه تفضل خدا در ماه‌هاى ديگر محدود است .  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 3 » در ماه‌هاى ديگر ده برابر\r\n\r\n\r\n","description":"","footnote":"\r\n( 1 ) - قدر / آيه 3\r\n( 2 ) - تقريباً به اين سبب ذكر شده كه بعضى از ماه‌هاى 29 روز است .\r\n( 3 ) - انعام / آيه 160\r\n","page_name":" 75 ","page_number":85},
  {"content":"\r\n\r\nعمل انسان خداوند جل جلاله ثواب مىدهد ؛ اماّ در ماه رمضان ، در شب قدر ، سىهزار برابر عمل انسان ، خدا ثواب مىدهد .  « لَيْلَةُ الْقَدْرِ خَيْرٌ مِنْ أَلْفِ شَهْرٍ »  شب قدر بهتر است از هزار ماهى كه در آن شب قدر نباشد . در بعضى از روايات منصوص است كه اين افضليت به اعتبار افضليت عمل است . يعنى نماز خواندن ، صدقه دادن ، قرآن خواندن ، درس خواندن ، مطالعه نمودن و هركار خيرى كه انسان انجام مىدهد ، يك درجه آن به سىهزار درجه بالا مىرود . فوق العاده زياد است . سبحان الله الواهب .\r\nصدقه دادن در غير شب قدر هفتصد برابر ثواب دارد  « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ »  « 1 » اگر يك افغانى صدقه بدهيد ، به اندازه هفتصد افغانى به شما ثواب مىدهد ؛ اماّ در اعمال ديگر ده برابر است .  « مَنْ جاءَ بِالْحَسَنَةِ فَلَهُ عَشْرُ أَمْثالِها »  در برابر تمام اعمال ، خدا ده برابر بيشتر مىدهد ؛ اماّ در صدقه هفتصد برابر و گاهى هم بيشتر مىدهد  « وَ اللَّهُ يُضاعِفُ لِمَنْ يَشاءُ »  گاهى در دادن صدقه انسان اخلاص بيشتر دارد ، يا در جايىكه صدقه مىدهد مهم است ؛ مثلًا جان يك انسان را نجات مىدهد ، آبروى يك مؤمن را حفظ مىكند ، صدقه براى كسى مىدهد كه وجود او\r\n\r\n\r\n","description":"","footnote":"\r\n( 1 ) - بقره / آيه 261\r\n","page_name":" 76 ","page_number":86},
  {"content":"\r\n\r\nبراى دين مؤثر است ، ناموس كسى توسط صدقه حفظ مىشود و يا دين او تقويت مىشود ، و امثال اين‌ها ؛ در چنين موارد ممكن است خداوند جل جلاله به انسان بيشتر از هفتصد برابر بدهد .\r\nاكنون دختران و پسران زيادى هستند كه نمىتوانند عروسى كنند ، دخترها به خاطر اين‌كه جهزيه ندارند ، عروسى نمى توانند ، پسرها به دليل اين‌كه پول ندارند و در عين حال مصرف عروسى هم زياد است ؛ نمىتوانند عروسى كنند . انسان اگر توان كمك كردن را داشته باشد ، بايد براى مصرف عروسى آنان كمك كند ، خيلى ثواب دارد و خداوند جل جلاله ثواب كمك‌هاى او را بيشتر مىدهد . اين در غير ماه رمضان است كه خداوند جل جلاله براى صدقه دهنده هفتصد برابر و يا اگر بخواهد بيشتر مىدهد .\r\nماه مبارك رمضان از همه ماه‌ها استثناء است . كسىكه در شب قدر صدقه بدهد ، خداوند سىهزار برابر آن به صدقه دهنده ؛ بلكه يا بيشتر مىدهد . « 1 » در شب قدر درهاى رحمت خدا گشوده مىشود .  « لَيْلَةُ الْقَدْرِ خَيْرٌ مِنْ أَلْفِ شَهْرٍ »  درجه عمل انسان در اين شب بسيار بالامىرود ، يك عمل انسان بهتر از سىهزار عملى است كه در آن شب قدر نباشد . اين از فضل و كرم خدا است كه براى بندگان خود در شب قدر عنايت مىكند . از طرف ديگر وقتى انسان روزه مىگيرد ، نفس پاك مىشود ، روح انسان\r\n\r\n\r\n","description":"","footnote":"\r\n( 1 ) - كه از كلمه « خَيْرٌ » فهميده مىشود .\r\n","page_name":" 77 ","page_number":87},
  {"content":"\r\n\r\nشفافيت پيدا مىكند و كمالات زيادى در اين ما نصيب انسان مىشود . با شكم پُر ، كار مهمى انجام نمىشود ؛ اماّ با شكم خالى انسان بيشتر به معنويات نزديك مىشود . روح انسان رشد و تكامل بيشتر پيدا مىكند . در ماه رمضان ظاهراً از نظر فيزيكى انسان ضعيف مىشود ؛ ولى از نگاه روحى خيلى رشد و ترقى مىكند ؛ زيرا ماه رمضان مملو از معنويات است و انسان براى رسيدن به كمالات شانس بيشترى دارد . هرچند در اين ماه زحمت بيشتر بكشد ، به همان اندازه به كمال لايق خود نزديك مىشود .\r\n\r\nدليل چهارم\r\n4 - چهارمين دليل بر فضيلت ماه رمضان اين است كه قرآن مجيد در اين ماه از جانب خداوند متعال جل جلاله در كره زمين و به قلب نازنين پيغمبراكرم صلى الله عليه وآله و سلم نازل شده است .  « شَهْرُ رَمَضانَ الَّذِي أُنْزِلَ فِيهِ الْقُرْآنُ »  قرآن در ماه رمضان نازل شد ؛ اما علت نزول آن چيست و براى چه نازل شده است ؟ در اين مورد سه وجه را بيان مىكنند .\r\nوجه اول :  « هُدىً لِلنَّاسِ »  براى رهنمايى مردم ، مقتضاى مقابله بين جمله اولى و جمله دومى قرآن كه در ابتداء مىفرمايد :  « هُدىً لِلنَّاسِ »  و بعد مىفرمايد :  « وَ بَيِّناتٍ مِنَ الْهُدى »  مقتضاى مقابله اين است كه هر كدام آن‌ها يك مطلب را\r\n\r\n","description":"","footnote":"","page_name":" 78 ","page_number":88},
  {"content":"\r\n\r\nبيان مىكند . هردو جمله يك مطلب را بيان نمىكند و اين دو جمله تكرارى نيست و قرآن بدون دليل مطلب را تكرار نمىكند . قرآن از جانب پروردگار است و كلام فصيح خداوند جل جلاله مىباشد و هيچ‌گاه مطلبى را بدون جهت تكرار نمىكند . هدايت اولى هدايت عام است و عموم مردم هدايت مىشوند . كلام پروردگار تاثير فراوان دارد ؛ قرآن از طرف خالق موجودات و از ماوراى طبيعت براى بشر نازل گرديده است . سؤال اين‌جاست كه قرآن بشر را بسوى چه هدايت مىكند ؟ آيا تنها بسوى عبادات ؟ ! نه‌خير ، عبادات يكى از موارد هدايت است .\r\n\r\nهدايت همه جانبه قرآن\r\nقرآن مىخواهد بشر را هدايت همه جانبه نمايد و تمام بشر روى كره زمين را در جهات دنيوى و اخروى ، در روحانيت ، در معنويت ، در صفات اخلاقى ، تزكيه نفوس ، در تجارت ، در عدالت اجتماعى و اصول عدالت اجتماعى ، اقتصاد ، معاملات ، قوانين ميراث ، حدود ، ديات ، در زندگانى اجتماعى و نحوه زندگانى اجتماعى ، به اين معنى كه زندگانى اجتماعى انسان بر كدام اصول و معيار استوار باشد . قرآن مخصوص هدايت اجتماعى نيست ؛ بلكه زن و مرد را نيز به تنهايى در خانه‌اش هدايت مىكند ، پدر ، مادر و اولاد را نيز در خانه رهنمايى مىكند . صله\r\n\r\n","description":"","footnote":"","page_name":" 79 ","page_number":89},
  {"content":"\r\n\r\nرحم ، خويشاوندى و مراعات كردن قوانين در بين فاميل‌ها را نيز قرآن بيان مىكند .\r\nقرآن مجيد اخلاق فردى انسان را نيز هدايت مىكند ، چه در زير لحاف باشد ، چه در بيابان باشد و چه در جنگل باشد ، فرق نمىكند ، در هرجايى كه باشد او را هدايت مىكند . از هر جنسيتى كه باشد ، در هر سن و سالى كه قرار داشته باشد ؛ زن ، مرد ، بچه‌هاى كوچك ، بالغ ، مراهق ، پير ، جوان ، بزرگ ، همه را قرآن تحت پوشش هدايت خود قرار داده است .\r\nهدايت قرآن همه جانبه و فراگير است . در قوانين همسايگى ، در قوانين كوچه و بازار ، در قوانين شهرى ، در قوانين كشورى ، در قانون اساسى و قوانين سياسى و مجازات و مكافات و قوانين نظامى و نظام تكوينى خلقت آسمان‌ها و زمين و قوانين بين المللى ، در تمام امور قرآن بشر را هدايت مىكند .  « هُدىً لِلنَّاسِ »  قرآن كتاب هدايت براى مردم است و هيچ مثل و مانندى هم ندارد . به گفته اقبال :\r\n راست گويم آن‌چه در دل مضمر است * اين كتابى نيست چيزى ديگر است\r\nچون‌كه در جان رفت جان ديگر شود * جان چو ديگر شد جهان ديگر شود \r\nروح انسان با اين كتاب چنان بزرگ مىشود كه از يك روح فردى تجاوز نموده و بر تمام جهان مسلط مىشود . وقتى قرآن در عمق جان\r\n\r\n","description":"","footnote":"","page_name":" 80 ","page_number":90},
  {"content":"\r\n\r\nانسان راه پيدا كند ، انسان را منقلب مىكند ، از انسان موجود ديگرى مىسازد . انسانىكه از حيوان پايين‌تر بود .  « أُولئِكَ كَالْأَنْعامِ بَلْ هُمْ أَضَلُّ »  « 1 » انسان بد ، مثل حيوانات و چهار پايان است ؛ بلكه از حيوانات هم بدتر است . همين انسان وقتى با قرآن انس بگيرد و با جان و روح خود قرآن را لمس كند ، از فرشته‌ها بالاتر مىرود .  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  « 2 » هركس به قرآن عمل كند از كسانى مىشود كه  \" خَيْرُ الْبَرِيَّةِ \"  است .\r\n\r\nفوايد معرفت قرآن\r\nمقام انسان با معرفت قرآن آن‌قدر بالا مىرود كه از بهترين مخلوقات مىشود . اين مقامى را كه قرآن بيان مىكند ، مقام اعتبارى نيست كه بگوييم فلانى مدير است و فلانى معاون ، فلانى دگروال است و فلانى جنرال ، فلانى رئيس است و فلانى وزير ، اين‌ها مقام‌هاى اعتبارى است و به جان و روح انسان مربوط نيست .  « خَيْرُ الْبَرِيَّةِ »  مقام معنوى است كه روح انسان را منقلب مىكند و به ملكوت اعلى مىرساند . ( جان اگر عوض شد ، جهان عوض مىشود ) اين جان چيست كه شاعر از آن نام مىبرد ؟ جان يعنى جهان‌بينى ، جهان بينى انسان‌ها مختلف است و در جهان‌بينى باهم اختلاف\r\n\r\n\r\n","description":"","footnote":"\r\n( 1 ) - اعراف / آيه 179\r\n( 2 ) - بينه / آيه 7\r\n","page_name":" 81 ","page_number":91},
  {"content":"\r\n\r\nدارند ، در مكتب‌هاى فكرى ميان انسان‌ها اختلاف وجود دارد . جهان‌بينى عده‌اى از انسان‌ها بر اين اساس استوار است كه زندگانى در اين جهان را لغو و بيهوده مىدانند . زندگانى دنيا را پوچ و بدون فايده مىبينند و به همين دليل دست به خود كشى مىزنند . در كشورهاى اروپايى خودكشىهايى زياد صورت مىگيرد ؛ يك وقتى آمار خود كشىها در آلمان را ، در بعضى از كتاب‌ها و روزنامه‌ها مىخواندم ، واقعاً وحشتناك بود . اگر انسان جهان‌بينى درست نداشته باشد ، زندگى برايش پوچ و بىمعنا مىشود . بقول شاعر بيدين :\r\n خلقت من در جهان يك وصله ى ناجور بود * من كه خود راضى به اين خلقت نبودم زور بود\r\nخلق از من در عذاب و من خود از اخلاق خويش * از عذاب خلق و من يارب چه‌ات منظور بود \r\n\r\nاختلاف در جهان‌بينى\r\nخطاب به خدا مىگويد : خلقت من در اين جهان بىخود و بىفايده بود ، من به خلقت خود راضى نبودم ؛ ولى به زور مرا خلق نمودى . حالا كه مرا خلق كردى ، مردم از دست من به عذاب هستند ، من نيز از اخلاق بد خود رنج مىكشم . پروردگارا ! ! تو از عذاب خلق توسط من و از عذاب من توسط اخلاق خودم چه منظور داشتى ؟ ! اين شاعر راست مىگويد ؛ براى اين‌كه جهان‌بينى او از روح تاريك و كثيف بيرون شده است . روح او\r\n\r\n","description":"","footnote":"","page_name":" 82 ","page_number":92},
  {"content":"\r\n\r\nبه نور افگن وصل نشده است كه شفاف باشد ؛ وقتى روح انسان تاريك بود ، جهان‌بينى او نيز تاريك است . جهان‌بينى هركس تابع وسعت و كم و كيف جان او مىباشد ؛ اگر روح انسان نورانى باشد ، جهان‌بينى او نيز روشن است ؛ اگر روح انسان تاريك باشد ، جهان‌بينى او مثل روحش تاريك خواهد بود .\r\nآنانىكه به خدا و روز قيامت ايمان دارند ، مخصوصا مسلمانان ، هم روح شفاف دارند و به نور افگن بزرگ خود را وصل كرده‌اند و هم جهان‌بينى آنان شفاف و روشن است . شخص مسلمان معتقد است كه خداوند جل جلاله خالق و آفريدگار تمام كائنات است و او حكيم ، عالم و مختار است ؛ او زمين را خلق كرد و سپس انسان را به‌عنوان افضل از اكثريت مخلوقات خود خلق نمود . خداوند جل جلاله انسان را به درجه بالا آفريد و او را جانشين ( نماينده ) خود در روى زمين قرار داد . اشتباه نشود كه بگوييم نعوذ بالله خدا غايب است و انسان را جانشين خود قرار داده ؛ بلكه خدا هميشه و همه جا حاضر است . جانشين خداوند ؛ يعنى خدا انسان را نماينده خود در روى زمين قرار داد تا دستورات او را در روى زمين انجام دهد . اگرانسان به صورت درست از خداى خود نمايندگى كند ، درجه او بالا رفته و  \" خَيْرُ الْبَرِيَّةِ \"  مىشود . اين از نظر تشريعى بود ؛ اما از نظر تكوينى ، مىفرمايد :\r\n\r\n","description":"","footnote":"","page_name":" 83 ","page_number":93},
  {"content":"\r\n\r\n « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  « 1 » انسان از نظر تكوينى نيز به بهترين تقويم خلق شده است ، اگر او به عنوان جانشين ( نماينده ) خدا در روى زمين به وظايف خود عمل كند ، جهان‌بينىاش خيلى روشن مىشود . جهان‌بينى كسانىكه حقيقت را دانسته‌اند و به خدا و روز قيامت ايمان دارند ؛ وسعت كائنات را مىدانند و نقش خلقت خود را در روند تكامل بشريت در كره زمين مىدانند ؛ با جهان‌بينى مادى زياد فرق دارد . مسلمانى مؤمن مىداند كه انسان براى چند روز زندگى در كره‌ى زمين خلق نشده‌است و به بقاى خود تا ابديت ايمان دارد .  « أُولئِكَ أَصْحابُ الْجَنَّةِ هُمْ فِيها خالِدُونَ »  « 2 »  « فَأُولئِكَ أَصْحابُ النَّارِ هُمْ فِيها خالِدُونَ »  « 3 » هركس به اندازه نتيجه عمل خود ، يا در بهشت و يا در جهنم ، براى ابد مخلد خواهند بود . انسان در قيامت متوجه مىشود كه ما هدفمند خلق شده‌ايم و خلقت ما در دنيا بدون هدف نبوده است كه بگوييم .\r\n خلقت من در جهان يك وصله‌ى ناجور بود * من كه خود راضى به اين خلقت نبودم زور بود ؟\r\nخلق از من در عذاب و من خود از اخلاق خويش * از عذاب خلق و من يارب چه‌ات منظور بود ؟ \r\n\r\n\r\n","description":"","footnote":"\r\n( 1 ) - تين / آيه 4\r\n( 2 ) - اعراف / آيه 42\r\n( 3 ) - بقره / آيه 275\r\n","page_name":" 84 ","page_number":94},
  {"content":"\r\n\r\n\r\nشكران نعمت\r\nما بايد صدها مرتبه در روز ، خدا را شكر كنيم كه لباس وجود را بر تن ما پوشاند ، و ما را در زمره \" خيرالبرية \" آفريد . ما بايد از خدا بخواهيم كه به ما توفيق دهد تا همان وظيفه خدايى خود را كه پروردگار عالم به ما محول كرده است به خوبى ايفا نماييم و تا در روز قيامت در بالا ترين نعمت‌هاى خدا سير و زندگانى كنيم . قرآن مجيد قدم به قدم حقايق را براى ما بيان مىكند .  « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ »  ظاهر آيه اين است كه اين هدايت ، هدايت كلى است ، در اين هدايت علاوه بر مومنين ، كفار را نيز شامل مىشود ؛ بلكه تمام موجودات در اين هدايت شامل مىشوند . حالا ممكن است كسى بگويد : تمدن غربىها را چه كار به قرآن ، نه اين‌گونه نيست ! آنان نيز انبياء داشتند ؛ كتاب داشتند ، انجيل ، تورات در زمان خود و ساير كتب آسمانى از جانب خدا بودند و دستورات دينى براى تمام بشريت روى زمين رسيده است . براى يك عده قرآن هدايت‌گر است ولو منكر خدا هم باشد ، قرآن آنان را نيز هدايت كرده است . از موقع نزول قرآن تا روز قيامت ميلياردها انسان توسط اين كتاب آسمانى هدايت مىشوند .\r\nوالحمد لله رب العالمين\r\n\r\n","description":"","footnote":"","page_name":" 85 ","page_number":95},
  {"content":"\r\n . \r\n","description":"","footnote":"","page_name":" 86 ","page_number":96},
  {"content":"\r\n\r\n\r\nجلسه دوم\r\nدهم ماه بارك رمضان 1437 ه - . ق\r\nمطابق با 27 / 3 / 1395\r\n\r\n","description":"","footnote":"","page_name":" 87 ","page_number":97},
  {"content":"\r\n . \r\n","description":"","footnote":"","page_name":" 88 ","page_number":98},
  {"content":"\r\n\r\nبسم الله الرحمن الرحيم\r\n « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ » \r\nقبلا خدمت شما بيان كردم كه \" هُدًى لّلنّاسِ \" هدايت عام است و تمام شئونات زندگانى را مربوط مىشود و به بهترين وجه زندگانى انسان‌ها را تحت پوشش قرار مىدهد . لازم به ذكر است كه نماز خواندن و عبادات نمودن يك جزء از اين هدايت تشويقى و عام است .\r\n\r\nدقايق مهم و آشكار\r\nوجه دوم -  « وَ بَيِّناتٍ مِنَ الْهُدى »  واى چه سرمايه بزرگ ! دختران و پسران عزيزم كه اين‌جا درس مىخوانيد ، اين براى شماست كه بايد از آن استفاده نماييد . قبل از بيان مطلب بايد بگويم كه \" بيّنه \" در اين‌جا به معنى دو شاهد عادل نيست ؛ يك وقت اشتباه نكنيد . اين بيّنه ، معنى اصطلاحى است كه در موضوعات فقهى از آن استفاده مىشود . \" بينات \" در قرآن به معنى دقايق آشكار ، مهم و روشن است . در قرآن مطالبى زيادى وجود\r\n\r\n","description":"","footnote":"","page_name":" 89 ","page_number":99},
  {"content":"\r\n\r\nدارد ؛ هدايت عمومى ، هدايت خصوصى ؛ منتهى هركس به اندازه استعداد و ظرفيت روحى و نفسانى خود ، ( منظور نفس ناطقه است ، نه نفس اماره و نفس لوامه ) هركس به اندازه علم خود ، هركس به اندازه صفاى باطن خود بهره مىبر د كه نفسش را به گناه آلوده نسازد و به بسوى فسق و فجور نرود و بر اساس اين سه چيز ، وقتى قرآن را مىخوانند ، هركس به اندازه توان خود از معانى قرآن استفاده مىكند . ظاهراً مراد از  « وَ بَيِّناتٍ مِنَ الْهُدى »  نيز همين است . خيلى باهم فرق مىكند ، مثلًا يك نفر درس خوانده ، علم دارد ؛ ولى روح خود را كثيف و آلوده ساخته ، هرچند علم امانت خدا است ؛ ولى او به اين امانت مقدس الهى پابند نبوده ، نفس اماره بر او مسلط شده و از مسير اصلى منحرف گرديده است . اين را بايد بدانيم كه هر عالمى متدين نيست ؛ ! مگر ما علماى گمراه كم داريم ؟ ! خيلى زياد داريم ! خداوند شما را از شرّ علماى گمراه نجات بدهد .\r\n گناه باده پرستان به توبه نزديك است * خدا نجات دهد از گناه هشياران \r\n\r\nاتمام حجت\r\nحجت بر اهل علم تمام است و هيچ عذرى ندارند . وقتىكه اهل علم گناه مىكنند ؛ خيلى براىشان مشكل است . تجرى « عن علم و عمد » يك عالم نسبت به يك جاهل بيشتر است و عقاب آن نيز بيشتر مىشود . من به چنين عالمى كار ندارم ؛ زيرا چراغ علم او خاموش و نفس او آلوده\r\n\r\n","description":"","footnote":"","page_name":" 90 ","page_number":100},
  {"content":"\r\n\r\nگرديده ، روحانيتش خراب شده است . استعداد علمى دارد ؛ اماّ تقوى ندارد ، لذا درجه معنوى او بالا نمىرود ؛ مگر اين‌كه توبه كند . رسيدن به معنويات صفاى باطن مىخواهد ، تقوى مىخواهد ؛ دختران و پسران عزيزم بايد بدانند كه آن‌چه براى انسان مهم است تقوى است ، تقوى براى انسان صفاى باطن را بوجود مىآورد . قرآن مجيد مىفرمايد :  « وَ اتَّقُوا اللَّهَ »  از خدا پروا كنيد . براى چه ؟ براى اين‌كه شما را به بهشت مىبرد ؟ نه خير ، شما را بهشت مىبرد ؛ ولى منظورآيه مباركه اين نيست ، آيه چيز ديگرى را بيان مىكند ، مىفرمايد :  « وَ اتَّقُوا اللَّهَ وَ يُعَلِّمُكُمُ اللَّهُ »  « 1 » ما مىتوانيم كه مناسبت اين دو جمله كه يكى پس از ديگرى آمده است از قرآن استفاده كنيم ؛ همين صفاى روحى ، تقوى و يا طهارت نفسانى ، روشنايى روحانى و هر عبارت ديگرى را كه به كار مىبريد ، در علم و فهم انسان نسبت به معانى آيات تاثير دارد . هرچند از آيه سببيت اول بر دوم به دست نمىآيد .\r\n\r\nتقوى از لازمه تحصيل علم\r\nآنانىكه براى تحصيل علوم تلاش مىكنند ، حالا چه علوم دينى ، چه علوم طبى ، چه علوم تجربى ، چه علوم تكنالوژى و فن آورى و يا علوم انسانى و هر علم ديگرى كه باشد ، فرق نمىكند ؛ ولى بايد تقوى داشته باشند ، صفاى باطن و روح شفاف داشته باشند ، روح مثل آينه است ! اگر\r\n\r\n\r\n","description":"","footnote":"\r\n( 1 ) - بقره / آيه 282\r\n","page_name":" 91 ","page_number":101},
  {"content":"\r\n\r\nغبار روى آينه را بپوشاند ، صورت انسان را درست نشان نمىدهد ؛ اماّ اگر آينه پاك باشد ، صورت انسان را خوب و شفاف نشان مىدهد ، در آينه پاك ، انسان تمام عيوب خود را مىبيند .  « وَ اتَّقُوا اللَّهَ وَ يُعَلِّمُكُمُ اللَّهُ »  استعداد مىخواهد ، زحمت مىخواهد ، تعلم مىخواهد و بعد كشفيات شروع مىشود . اگر انسان صفاى باطن داشته ، استعداد عالى داشته باشد ، وقتى قرآن را مطالعه كند ، تفسير انسان نيز عوض مىشود . مىخواهم مطلبى را در اين‌جا بيان كنم تا صحبت ما از شكل خطابه بيرون شود ؛ زيرا ما مىخواهيم درس بخوانيم و چيزى را بفهميم ، خطابه نيست كه ما روى منبر برويم و هرچه بخواهيم بگوييم و مبالغه كنيم . مبالغه غير از يادگيرى است . مبالغه كار شاعران است . ( دلم درياى خون شد ) مگر دل تو چه‌قدر بزرگ است كه درياى خون شود ! ( دنيا را فداى سرت مىكنم ) اما در عمل پنجا افغانى را هم از جيب خود بيرون نمىكنم ، اين‌ها همه مبالغه است و مبالغه كار درستى نيست .\r\n\r\nتفسير متعدد يك آيه\r\nيك مطلب را مرحوم آقاى حكيم در حقايق الاصول ، شرح كفاية الاصول ( ج 1 / 95 ) نقل كرده است . ايشان ازمحقق نايينى مرحوم ، كه استاد آقاى خويى و آقاى حكيم و بعضى از علماى ديگر بود . قبر نائينى مرحوم در نجف اشرف در صحن مطهر حضرت اميرالمؤمنين على عليه السلام است . من در آن‌جا زياد مىرفتم و گاهى هم نزد شيخ حسين حلّى درس خارج\r\n\r\n","description":"","footnote":"","page_name":" 92 ","page_number":102},
  {"content":"\r\n\r\nاصول و يا فقه را مىخواندم . از ايشان نقل مىكند كه يك شب با جماعتى از علماى بزرگ ، مانند سيد اسماعيل صدر و محدث نورى و سيد حسن صدر ، به منزل ملا فتح على رحمهم الله رفتيم ، [ تا ايشان را از نزديك زيارت كنيم . 
  ]\r\nايشان بعداز احوال پرسى ، اين آيه را قرائت نمودند :  « وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ »  « 1 » اين آيه را خواند و سپس براى ما تفسير كرد ، كه معنى بسيار مفيد و تازه دارد كه ما تا هنوز آن را نشنيده بوديم . تأويل نبود كه از خود بيان كند ؛ بلكه مطابق الفاظ و ظواهر قرآن معنى كرد ، معناى بسيار خوب نمود كه ما تعجب كرديم . قدرى نشستيم و از خدمت او مرخص شديم . شب ديگر دوباره تصميم گرفتيم كه نزد آن آقا برويم . وقتى رفتيم نشستيم و طبق معمول كمى احوال پرسى نموديم ، بعد دوباره اين آقاى مجتهد ، شروع كرد به خواندن همان آيه كه در شب قبل خوانده بود . دوباره آن آيه را تفسير ديگر كرد ، ديديم كه تفسير امشب غير از تفسير ديشب است . تفسير بسيار خوب و مطابق ظاهر آيه ؛ اماّ جديد كه ما تا كنون متوجه آن نشده بوديم .\r\n\r\n\r\n","description":"","footnote":"\r\n( 1 ) - حجرات / آيه 7\r\n","page_name":" 93 ","page_number":103},
  {"content":"\r\n\r\nمن مىخواهم جمله  « وَ بَيِّناتٍ مِنَ الْهُدى »  را براى شما بيان كنم ، تا بفهميد كه \" بينات من الهدى \" يعنى چه ؟ آن دو نفر گفتند كه بعد از شنيدن تفسير اين آيه خيلى متعجب شديم ، آن روز نيز از خدمت آقا مرخص شديم . روز سوم دوباره طاقت نياورديم ، رفتيم نزد آن عالم ، روز چهارم ، روز پنجم ، الى روز سىام . در طول سىروز اين آقا ، همان يك آيه را خواند و براى ما تفسير نمود ؛ منتهى هر روز تفسير جديد و غير از تفسير روزهاى قبل ؛ يعنى سى روز و يا بيست و نه روز يك آيه را براى ما مىخواند ؛ اما با تفسير متفاوت و جديد كه ما تا كنون چنين تفاسيرى در مورد آن آيه مباركه نشنيده بوديم ، همه مطابق با ظواهر آيه كه هيچ تأويلى هم از پيش خود نمىبرد . در همه‌ى شب‌ها همان يك آيه را مىخواند و تفسير مىكرد ؛ بدون اين‌كه يك كلمه از علم خود بگويد ، همه را از قرآن مىگفت . مىبينيد چه‌قدر سخت است كه انسان يك آيه را سى نوع تفسير كند و هر تفسير آن با تفاسير قبل متفاوت و پر معنى تر باشد ، همه مطابق ظاهر آيه قرآن باشد ، چنين كارى علم مىخواهد ، صفاى باطن و شفافيت روح مىخواهد .\r\n\r\nدقت در فهم آيات قرآن\r\nمىخواهم به شما بگويم كه تمام آن‌چه را كه تا كنون بيان داشتم ، منظورم اين بود كه  « وَ بَيِّناتٍ مِنَ الْهُدى »  را براى شما معنى كنم ، من تاكنون اين جمله قرآن را بيان نكرده بودم به اين معنى نيست كه من آن را\r\n\r\n","description":"","footnote":"","page_name":" 94 ","page_number":104},
  {"content":"\r\n\r\nمىفهميدم ؛ ولى بيان نكرده‌ام . نه حقيقت اين است كه تا كنون من هم متوجه اين جمله نشده بودم و همين امروز متوجه آن شدم . آن‌چه را كه بيان كردم مصداق  « وَ بَيِّناتٍ مِنَ الْهُدى »  است يعنى كسانى هستند كه خيلى چيزها را از قرآن مىفهمند ؛ ولى ما و شما متوجه آن نيستيم .\r\n\r\nدانستن ارزش وقت\r\nخوب است كه اين حرف را نيز به دخترها و پسرهاى عزيز خود كه در اين‌جا درس مىخوانند بگويم ، فرزندان عزيزم ، همين درس‌هاى را كه مىخوانيد ، مثل وظيفه كارگران و كارمندان ، قرار دادى نباشد كه هر لحظه به طرف ساعت نگاه كنيد كه چه وقت تايم كارى شما تمام مىشود ؛ قرار دادىها معمولا چنين است ؛ وقتى ساعت كارى شان تمام شود ، بدون اين‌كه فكر كنند كدام كار ضرورى نمانده باشد ، همه مىروند . شما محصل و طلبه هستيد و نبايد شما اين چنين باشيد ؛ متأسفاته در شرايط كنونى درس خواندن نيز مانند كارهاى قراردادى شده است ؛ كسى به فكر وقت نيست و ارزش آن را نمىداند .\r\nبه عنوان مثال اكنون من يك سؤال از شما دارم ، آيا تاكنون كسى در بين شما بوده كه يك شب مشغول درس مطالعه بوده باشد و شوق و علاقه‌ى او به مطالعه به اندازه بوده باشد كه از اول شب تا به موقع اذان صبح سر خود را از روى كتاب بلند نكرده باشد ؟ آيا كسى در بين شما است كه در اثر مطالعه ، متوجه اذان صبح نشده باشد ؟ يعنى از اول شب تا\r\n\r\n","description":"","footnote":"","page_name":" 95 ","page_number":105},
  {"content":"\r\n\r\nسحر مشغول درس خواندن و مطالعه كردن بوده باشد و حتى متوجه اذان مؤذن هم نشده باشد ؟ هر كدام شما اگر چنين شبى را به ياد داريد دست خود را بالا كنيد ! ! ( كسى دست خود را بلند نكرد ) خوب فهميده مىشود كه در بين شما كسى نيست كه چنين شوقى را داشته باشد . متأسفانه چنين شوق و علاقه در بين ما و شما وجود ندارد . ما اگر بخواهيم به جايى برسيم ، بايد آن‌قدر شوق و علاقه نسبت به مطالعه داشته باشيم كه وقتى در اول شب به مطالعه شروع كنيم ، آن‌قدر غرق مطالعه باشيم كه يك مرتبه صداى اذان صبح را بشنويم و تكان بخوريم .\r\n\r\nداستان آموزنده و مفيد\r\nظاهراً براى شما قبلًا صحبت كرده بودم كه مرحوم صاحب كفاية الاصول ( كه اصلا افغانى بوده و اسم شريفش محمد كاظم مىباشد ) چنين كارى را انجام داده بود . او از بسكه غرق مطالعه بوده صداى اذان نيز نشنيده بود . در تاريخ زندگانى او نوشته شده . كه مىگويد : يك مرتبه متوجه شدم كه تمام بدن من به درد آمده ، تعجب كردم ! سرم را بلند كردم و كمى خود را كشيدم و خم و راست كردم كه خستگىام بر طرف شود ، در همين اثنا يك مرتبه متوجه شدم كه آفتاب به پنجره اتاقم تابيده است و من متوجه نشده‌ام . سر شب به مطالعه شروع نموده تا آن‌وقت كه صبح شده و آفتاب برآمده ، حتى به داخل اتاق او تابيده است ؛ ولى او متوجه نشده است . چنين اشخاصى هستند كه به جايى مىرسد ! چنين كسانى هستند كه\r\n\r\n","description":"","footnote":"","page_name":" 96 ","page_number":106},
  {"content":"\r\n\r\nقرآن در مورد آنان مىفرمايد :  « وَ الَّذِينَ جاهَدُوا فِينا لَنَهْدِيَنَّهُمْ سُبُلَنا »  « 1 » در اين آيه مباركه نيامده كه : \" سبِيلنا \" بلكه مىگويد : \" سُبُلَنا \"  « وَ بَيِّناتٍ مِنَ الْهُدى »  در هردو آيه جمع بسته است . هم \" بينات و هم سبُلنا \" هردو جمع اند .\r\n\r\nراه‌هاى رسيدن به خدا\r\nبنابراين خداوند جل جلاله راه‌هاى زيادى براى رسيدن به خود قرار داده و راه خدا به يك راه و دو راه خلاصه نمىشود ، رحمت او لايتناهى است و راه‌هاى زيادى را در اختيار ما انسان‌ها قرار داده است ؛ ولى ما غافل هستيم و ما مقصر هستيم كه راه هاى رحمت خدا را جستجو نمىكنيم . ( گر گدا كاهل بود تقصير صاحب خانه چيست ؟ ) ما و شما را دعوت نموده و مقدمات مهمانى را براى شما فراهم كرده است ؛ همه چيز حاضر است ، غذاهاى لذيذ آماده خوردن است ؛ اما وقتى ما و شما از تنبلى نرويم ! صاحب خانه چه تقصير دارد ؟ خداوند متعال جل جلاله همه چيز را براى انسان فراهم كرده است ؛ منتهى كوشش و تلاش مىخواهد ، انسان بايد تلاش كند ، زحمت بكشد ، درس بخواند و مطالعه كند . از دخترهاى عزيزم مىپرسم كه شب‌ها وقتى به خانه مىرويد ، چند نفر شما همين درس‌هاى\r\n\r\n\r\n","description":"","footnote":"\r\n( 1 ) - عنكبوت / آيه 69\r\n","page_name":" 97 ","page_number":107},
  {"content":"\r\n\r\nرا كه در روز فرا مىگيريد ، مطالعه مىكنيد ؟ اگر مطالعه نكنيد واى برحال شما ! چرا وقت خود را تلف مىكنبد ؟ چرا با صحبت‌هاى بيهوده با مادر ، پدر ، برادر و خواهر خود ساعت‌ها از وقت گران‌بهاى خود را ضايع مىكنيد ؟ اين را كه مىگويم ، تنها مربوط به دخترها نيست ؛ پسرها نيز چنين است .\r\n\r\nظلم و تعدّى به خود\r\nكدام يك شما چه از دختران و چه از پسران ، در روز پنج ساعت و شش ساعت سر خود را پايين انداخته و مشغول مطالعه شده‌ايد ؟ گمان نكنم كسى پيدا شود كه جواب مثبت بدهد . اگر چنين نباشيم ! ما و شما ناكام هستيم . خود ما در حق خود ظلم كرده‌ايم . اگر ما به جايى نرسيده‌ايم و از جاه ماندگان تاريخ شده‌ايم . خود ما مقصر هستيم ؛ خدا كه ما را از تحصيل علم باز نداشته و اين خود ماييم كه از تنبلى درس نمىخوانيم و مطالعه نمىكنيم . در قرآن مىفرمايد : ما به آنان ظلم نكرديم ؛ ولى خود آنان بر خود ظلم مىكنند . خداوند جل جلاله به كسى ظلم نمىكند . خداوند جل جلاله جوانى را براى اين به انسان نداده كه برود فسق و فجور انجام دهد ؛ قدرت مالى و بدنى ما از خدا است كه به انسان مىدهد ؛ ولى قدرت براى اين داده نشده كه به كسى ظلم كند . جوانى ، قدرت ، پول ، ثروت ، سلامتى و توانايى براى اين است كه انسان بسوى كمال انسانى حركت كند ، تكامل\r\n\r\n","description":"","footnote":"","page_name":" 98 ","page_number":108},
  {"content":"\r\n\r\nيعنى رفتن بسوى كمال ، متأسفانه ما به جاى اين‌كه بسوى كمال برويم ، برعكس تنزل مىكنيم و از كمال فاصله مىگيريم . اين موضوع به خدا مربوط نمىشود ، تقصير از خود ما است كه بر خود ظلم مىكنيم .\r\n\r\nفرصت‌ها را بايد مغتنم شمرد\r\nدر اين ماه مبارك كه ما اين‌جا نشسته‌ايم و امروز روز سوم رمضان هم است ، فرصت‌ها را از دست ندهيم ، در ابتداء بايد توبه كنيم تا خود را از گناه و معصيت پاك كنيم . ديروز كه در مسجد با شما صحبت كردم ، يك موضوع را گفتم ؛ اكنون نيز مىخواهم آن را تكرار كنم ، تا اين‌كه دخترهاى عزيزم نيز بشنوند . آن موضوع اين بود كه در ماه مبارك رمضان ما بايد تلاش كنيم كه خود را عادل درست كنيم ؛ يعنى خود را از گناه و معصيت دور كنيم . ما بايد در اين ماه مبارك از دروغ گفتن ، تهمت زدن ، مال مردم خوردن ، غيبت گفتن ، ظلم كردن ، نجس خوردن ، بدگمانى كردن ، سخن چينى نمودن و ساير گناهان ، آن‌قدر دورى كنيم تا عادل گفته شويم . من نمىگويم كه شما شراب نخوريد ؛ ! براى اين‌كه شراب در خانه‌هاى ما و شما پيدا نمىشود ، از اين جهت خدا را سپاس‌گزاريم كه زمينه گناهان كبيره در خانه‌هاى مردم ما وجود ندارد .\r\nخداوند جل جلاله به لطف و كرم خود ما و شما را از بعض گناهان كبيره حفظ كرده است ؛ ولى سعى كنيم كه به آن گناهانى كه ما دسترسى داريم\r\n\r\n","description":"","footnote":"","page_name":" 99 ","page_number":109},
  {"content":"\r\n\r\nنيز انجام ندهيم . ما بايد در اين ماه رمضان تا آن‌جا از محرمات فاصله و دورى كنيم كه براى ما ملكه پيدا شود ، ملكه ، يعنى عادت كردن و ما بايد عادت كنيم كه هيچ فعل حرام را انجام ندهيم . ملكه ، يك اصطلاح علمى است و در زبان عاميانه معتاد شدن به ترك كردن محرمات و به جا آوردن واجبات است . وقتى انسان در ترك گناهان كبيره و صغيره و دورى از تمام محرمات و انجام تمام واجبات عادت كند ، به اصطلاح علمى ملكه پيدا مىكند و ديگر به گناه نزديك نمىشود و هيچ واجبى را هم ترك نمىكند . وقتى انسان به ترك محرمات و انجام واجبات ملكه پيدا كرد ، عادل گفته مىشود .\r\n اندرون از طعام خالى دار * تا درآن نور معرفت بينى \r\n\r\nاقسام روزه دارى\r\nسعدى اين شعر را خطاب به روزه داران مىگويد ، ما بايد صفاى باطن پيدا كنيم . همان‌گونه كه ما از طلوع فجر تا مغرب از خوردن آب و غذا خوددارى مىكنيم ، به همان اندازه بايد از انجام محرمات دورى كنيم و از ترك واجبات نيز اجتناب ورزيم . اگر اين چنين باشيم ، روزه ما روزه خواص مىشود . يعنى روزه گرفتن بر سه قسم است :\r\nقسم اول : دورى نمودن از مبطلات روزه ؛ يعنى روزه دار نبايد كارى را انجام دهد كه روزه‌اش باطل شود .\r\n\r\n","description":"","footnote":"","page_name":" 100 ","page_number":110},
  {"content":"\r\n\r\nقسم دوم : روزه خواص است كه انسان روزه دار بايد واجبات را انجام دهد و محرمات را ترك نمايد .\r\nقسم سوم : روزه اخص خواص است كه بالا ترين مقام روزه دارى است . اميد وارم در ميان شما افرادى از قسم سوم وجود داشته باشند . يعنى به‌جايى برسيم كه بگوييم :\r\n نيست در لوح دلم جز الف قامت يار * چه‌كنم حرف ديگر ياد نداد استادم\r\nسايه‌ى طوبى و دلجوى حور و لب حوض * به هواى سر كوى تو برفت ازيادم\r\nنيست ما را بجز از و صلى تو ديگر هوسى * اين تجارت ز متاع دو جهان ما را بس \r\n\r\nصفاى باطن\r\n « وَ بَيِّناتٍ مِنَ الْهُدى »  بياييد باهم در اين ماه مبارك كه روزهاى اول آن است تصميم بگيريم و سعى كنيم تا صفاى باطن پيدا كنيم . موقعىكه راه مىرويم سعى كنيم كه از ذكر خدا غافل نباشيم . « سبحان الله والحمد لله ولا إله الّا الله و الله اكبر » « ياحىّ يا قيوم » اين اذكار را بخوانيم و مواظب باشيم كه خود را خراب نكنيم ، تمركز فكرى داشته باشيم ؛ زيرا تمركز فكرى اولين مقدمه تكامل انسان است . كوشش كنيم كه حواس پرتى پيدا نكنيم . شما اكنون جوان هستيد ، كوشش كنيد كه خود را عادت دهيد تا در\r\n\r\n","description":"","footnote":"","page_name":" 101 ","page_number":111},
  {"content":"\r\n\r\nموقع راه رفتن ، داخل موتر ( ماشين ) در دفتر كار ، در خانه ذكر بگوييد ، خصوصاً تسبيحات اربعه را كه خواندن آن بسيار ثواب دارد .\r\nدر ماه رمضان بايد شما نمازهاى نافله را بخوانيد كه خيلى مفيد است . اگر شما طلبه‌هاى عزيز ، ضمن مطالعه و درس خواندن ، اين كارها را نيز انجام داديد ، بعد مىفهميد كه  « وَ بَيِّناتٍ مِنَ الْهُدى »  چيست ؟ ! حتماً خود شما درك مىكنيد ، حالا ممكن است نتوانيد براى ديگران ثابت كنيد ؛ ولى خود شما مىفهميد و درك مىكنيد .\r\n علم آن است كه در سينه بود * آنچه در سينه بود درسى نبود \r\nشاعر عارف ميگويد :\r\n بشوى اوراق گر هم‌درس مايى ؟ * كه علم عشق در دفتر نباشد \r\nتمام اوراق دفتر را بشوى ، اين سياهى هاى روى كاغذ را پاك كن ، اين‌ها به درد نمىخورد ، همه اين‌ها علمى رسمى است و علمى رسمى به درد نمىخورد .\r\n علمى رسمى سر بسر قيل است و قال * نه از او كيفيتى حاصل ، نه حال\r\nعلم نبود غير علم عاشقى * مابقى تلبيس ابليس شقى \r\n\r\n","description":"","footnote":"","page_name":" 102 ","page_number":112},
  {"content":"\r\n\r\nاوراق دفتر را بشوى كه به درد تو نمىخورد ، براى اين‌كه تمام اين‌ها علم رسمى است ، علمى رسمى جز قيل و قال چيزى نيست . علم در واقع علم عاشقى است كه او رسمى نيست ، از دفتر خارج است . اگر دنبال علمى عاشقى رفتيد به قلب شما نور داخل مىشود و معنويات را به عمق جان خود درك مىكنيد ! ! فرزندان عزيزم گاه گاهى كه فرصت داشتيد قرآن را به آرامى مطالعه كنيد ؛ تفسير آن را بخوانيد ، انسان بعضى موقع از آيات قرآن چيزهايى را مىفهمد كه نمىتواند به زبان بياورد .  « وَ بَيِّناتٍ مِنَ الْهُدى »  از قالب زبان خارج است و نمىتوانيد آن را در لغت بگنجانيد ؛ ولى تا عمق جان شما فرو مىرود و بر نفس شما تأثير مىكند ، بر نفس شما يقين مىآورد .  « وَ اعْبُدْ رَبَّكَ حَتَّى يَأْتِيَكَ الْيَقِينُ »  به اوج معرفت مىرسيد ، در بعد اعتقادى به كمال بندگى مىرسيد .\r\nخداى تبارك و تعالى ، در اين ماه مبارك رمضان ، به عظمت خودش و به حق پيغمبر بزرگوار اسلام صلى الله عليه وآله و سلم و اهل‌بيت طاهرينش اين مرحله را هم براى شما و هم براى اين حقير عنايت بفرمايد .\r\nو آخر دعوانا أَنِ الْحَمْدُ لِلّهِ رَبّ الْعالَمِين\r\n\r\n","description":"","footnote":"","page_name":" 103 ","page_number":113},
  {"content":"\r\n . \r\n","description":"","footnote":"","page_name":" 104 ","page_number":114},
  {"content":"\r\n\r\n\r\nجلسه سوم\r\nهژدهم رمضان 1437 ه - . ق\r\nمطابق با 4 / 4 / 1395\r\n\r\n","description":"","footnote":"","page_name":" 105 ","page_number":115},
  {"content":"\r\n . \r\n","description":"","footnote":"","page_name":" 106 ","page_number":116},
  {"content":"\r\n\r\nبسم الله الرحمن الرحيم\r\n « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ » \r\n\r\nاقسام هدايت\r\nدر روز سوم ماه مبارك رمضان ، من اين آيه مباركه را براى شما تفسير كردم . در آيه مباركه مىفرمايد :  « هُدىً لِلنَّاسِ »  كلمه‌ى \" هدى \" را نكره آورده ، ظاهراً براى \" تفخيم \" است . يعنى شما از كسى سؤال مىكنيد كه امروز چه كار كنم ؟ يا اين‌كه فلان كتاب را من خواندم و اكنون كدام كتاب را بخوانم ؟ يا اين‌كه من در كدام كتاب‌خانه بروم ؟ به شما مىگويد : فلان كار را انجام دهيد ، فلان كتاب را بخوانيد و در فلان كتاب‌خانه برويد . اين مطلب نيز يك نوعى از هدايت است . يا اين‌كه يك نفر از خارج شهر آمده و به شما مىگويد من مريض هستم ، دكتور متخصّص كجا است ؟ شما به او مىگوييد : فلان دكتور در فلان منطقه ، اين هم يك نوعى از هدايت است ؛ اما هدايت در قرآن ، غير از اين‌ها است .  « هُدىً لِلنَّاسِ »  يعنى اين\r\n\r\n","description":"","footnote":"","page_name":" 107 ","page_number":117},
  {"content":"\r\n\r\nقرآن براى مردم هدايت است ، هدايت بزرگ ، همه جانبه و فراگير  « وَ لا رَطْبٍ وَ لا يابِسٍ »  « 1 » هيچ تر و خشكى نيست ، مگر اين‌كه در كتاب مبين است .\r\nهدايت قرآن همه جانبه و فراگير است كه در تمام جهات زندگانى حرف و برنامه دارد . چه زندگانى فردى ، چه زندگانى خانوادگى ، چه زندگانى اجتماعى ، چه زندگانى سياسى ، چه زندگانى علمى ، چه زندگانى اخلاقى ، در تمام اقسام زندگانى ، قرآن براى انسان‌ها هدايت‌گر است . هم به اطلاقات خود ، هم به تصريحات خود ، هم به عمومات خود ، هم به قرائن حالى و مقالى ، قرآن هدايت است . همان‌گونه كه عرض كردم \" هدى \" را كه نكره آورده احتمالًا براى تفخيم است ، براى عظمت است . يك‌وقتى شما براى كسى مىگوييد ، برو يك كارگر بياور ، « جئنى برجل » يك مرد را بيار ، هركسى كه است . ( اين‌ها در معانى بيان مىشود ) يك مرتبه مىگوييد : « جئنى بهذا الرجل » اين \" تنكر \" گاهى براى افراد هم مىآيد : مثلًا يك نفر ، هركسى كه باشد . يك مرتبه \" تنكر و تنوين \" را كه در عربى مىآوريم ، براى تفخيم و بزرگى مىآيد . قرآن براى شما هدايت است ؛ اما هدايت همه جانبه ، به طور اجمال ! در تمام شئونات زندگانى انسان قرآن نظر دارد ، براى انسان جهت مىدهد ، خط مىدهد . قرآن يك\r\n\r\n\r\n","description":"","footnote":"\r\n( 1 ) - انعام / آيه 59\r\n","page_name":" 108 ","page_number":118},
  {"content":"\r\n\r\nخط سبز دارد و يك خط قرمز ، هيج‌جاه از خط سبز و خط قرمز قرآن خالى نيست .\r\n\r\nوسعت فقهى\r\nدر شريعت اسلام ، هيچ موردى پيدا نمىشود كه حكم براى آن وجود نداشته باشد ، در تمام موارد ، احكام وجود دارد . به اين معنى كه ( يا وجوب است و يا مرتبه پايين‌تر آن ، استحباب ، يا حرمت و يا مرتبه پايين‌تر آن ، مكروه و يا مباح و جواز است . احكام خمسه بر تمام اين‌ها جارى است ، يعنى تمام افعال مكلفين از اين پنج حكم خالى نيست ، حتماً هركدام حكمى دارد .\r\n\r\nقواعد عام و خاص\r\n « هُدىً لِلنَّاسِ »  قرآن قواعد عمومى براى مردم است ؛ ولى يك هنر ديگر نيز در قرآن وجود دارد ، يك خاصيت ديگر نيز در آن وجود دارد ، كه مىفرمايد :  « وَ بَيِّناتٍ مِنَ الْهُدى »  اين  \" مِنَ الْهُدى \"  الف و لام دارد ؛ ممكن است كه الف و لام ذهنى باشد و يا الف و لام خارجى . يعنى آن هدايت بالايى كه در ذهن متكلم است ، آن هدايت فوق‌العاده كه براى خواص است نه براى عوام . اين هدايت براى آنانى است كه بيشتر در قرآن تفحص مىكنند . قرآن داراى درجات و مراتبى است ، آيات قرآن در معانى خيلى باهم فرق دارد . تفسير  « وَ بَيِّناتٍ مِنَ الْهُدى »  را در جلسه قبل كه\r\n\r\n","description":"","footnote":"","page_name":" 109 ","page_number":119},
  {"content":"\r\n\r\nسوم ماه مبارك رمضان بود براى شما بيان داشتم ؛ ولى اكنون مىخواهم موضوع سومى را خدمت شما بيان نمايم ، موضوع سومى آن است كه مىفرمايد :\r\n\r\nابعاد علمى زندگانى\r\n« وَالْفُرْقَانِ » فرقان بر وزن قرآن است ؛ يعنى مىفرمايد : ماه رمضان كه قرآن را در آن نازل كردم ، براى شما فرقان قرار داديم . اين كتاب منزّل براى شما فرقان است و فرقان يكى از نام‌هاى قرآن مجيد مىباشد . معناى قرآن چيست ؟ قرآن يا از ماده \" قرأ \" است كه بگوييم ، الف و نون آن زايد است . يعنى خوانده شده . آن چيزىكه بر پيغمبر اكرم صلى الله عليه وآله و سلم خوانده شده است .   « اقْرَأْ بِاسْمِ رَبِّكَ »   « 1 » يا اين‌كه بگوييم نه ، الف و نون آن زايد نيست ؛ در اين‌صورت از ماده قرن است ؛ قران ، مقرون ، يعنى باهم يك جا . آيات قرآن به گونه‌ى است كه بعضى اوقات مشكل است كه ما بتوانيم در صورت ظاهر مناسبات ميان آيات يك سوره را پيدا كنيم ؛ جملات آن باهم اختلاف دارند ، در اين شكى وجود ندارد كه جملات در قرآن مختلف است ؛ جملات قرآن مانند كلام انسان‌ها نيست كه باهم ارتباط داشته باشند ؛ ولى در هدف كلى كه هدايت و تكامل انسان‌ها باهم متصل هستند . تكامل ، يعنى رفتن بسوى كمال . مثلًا از شما مىپرسم كه كمال مدّ نظر شما\r\n\r\n\r\n","description":"","footnote":"\r\n( 1 ) - علق / آيه 1\r\n","page_name":" 110 ","page_number":120},
  {"content":"\r\n\r\nچيست ؟ مىگوييد ، متخصّص شدن در علوم دينى ؛ مانند : فقه ، اصول فقه ، رجال ، تفسير ، حديث ، علم كلام و امثال اين‌ها ، اگر به تمام اين‌ها متخصّص شويد ، واقعاً براى شما كمال است .\r\n\r\nتكامل عمومى\r\nتكامل يعنى حركت كردن بسوى كمال ؛ شما هر روز درس مىخوانيد ، زحمت مىكشيد ، تا چيزى را ياد بگيريد . در واقع شما در حال تكامل هستيد و بسوى كمال حركت مىكنيد . تكامل تنها مربوط به انسان‌ها نيست ؛ بلكه تمام كائنات از خود تكامل دارند ، به‌عنوان مثال ، درختان را كه شما مىبينيد ! در ابتداء يك هسته كوچكى است كه شما آن را در دل خاك پنهان مىكنيد ، از همان لحظه اين هسته كوچك ، شروع مىكند به تكامل ، آهسته آهسته ، سر از زير خاك بيرون مىكند و سبز مىشود . يك‌وقتى مىبينيد كه يك درخت تنومندى بزرگ شده است كه شما اصلًا فكرش را نمىكرديد . سرانجام اين هسته كوچك كارش به‌جايى مىرسد كه ميوه‌هاى زيادى را در شاخه‌هاى خود پرورش مىدهد كه يكى از فوايد درختان است ، در حالىكه درختان فوايد زيادى را براى انسان‌ها دارند ، علاوه بر ميوه براى محيط زيست انسان بسيار مفيداند ، تمام درختان و جنگل‌هايى را كه شما مىبينيد براى سلامتى انسان فايده دارند .\r\n\r\n","description":"","footnote":"","page_name":" 111 ","page_number":121},
  {"content":"\r\n\r\nتمام كائنات مثل انسان رو به تكامل است ؛ همان‌گونه كه نطفه‌ى انسان در رحم مادر ، با سرعت زياد به تكامل خود ادامه مىدهد ، گياهان نيز با همان سرعت و حتى در بعضى اقسام با سرعت بيشتر به تكامل خود ادامه مىدهند ، يكى از عجايب رشد جنين در رحم مادر است . علم جنين شناسى با توجه به پيشرفت‌هايى كه دارد ، در حدود زيادى تكامل جنين را درك كرده است . من به شما توصيه مىكنم كه كتابى در جنين شناسى را حتما بخوانيد ، از روزى كه نطفه انسان منعقد مىشود ، تا روزىكه به دنيا مىآيد ، چه كمالاتى را طى مىكند ؟ ! به چه سرعت و به چه نظم ، بسوى كمال خود در حركت است ؟ كدام عضو بدن طفل براى اولين بار به وجود مىآيد ؟ چه قسم به وجود مىآيد ؟ در مدت هشت ماه و نه ماه چه قدر با سرعت زياد و نظم دقيق رشد مىكند ؟ !\r\n\r\nمطالعات مفيد\r\nواقعاً علم جنين شناسى خيلى جذاب و شيرين است ، حتماً بعضى از اين كتاب‌ها را بخوانيد . بىجهت وقت خود را در پاى تلويزيون ضايع نكنيد . من به دختران و پسران خود كه در اين‌جا درس مىخوانند ، توصيه مىكنم كه وقت خود را غنيمت بشماريد . درس‌هايى را كه در اين‌جا مىخوانيد ، بايد درست ياد بگيريد و درست مطالعه كنيد . علاوه بر آن‌ها وقتى در خانه يا در مدرسه هستيد ، بعد از مطالعه درس‌هاى روزانه خود ، فورا كتاب ديگر را مطالعه كنيد ؛ كتاب جنين شناسى ، كتاب اخلاق ، تفسير ،\r\n\r\n","description":"","footnote":"","page_name":" 112 ","page_number":122},
  {"content":"\r\n\r\nفيزيك ، شيمى ، كيميا ، فيزيولوژى و ساير كتاب‌هاى مفيد را بخوانيد و درست مطالعه كنيد كه تمام آن‌ها مراحل كمال اشياء را بيان مىدارند . مطالعه براى شما بسيار مفيد و براى سخنرانىهاى شما نيز خوب است ، معلومات شما بيشتر مىشود .\r\n\r\nفرق ميان قرآن و فرقان\r\nعرض كردم كه قرآن يا از ماده \" قرأ \" است ، يا از ماده \" قرن \" يعنى يك جا بودن ، يك جا شدن ، تمام آيات قرآن مقرون و نزديك‌اند و باهم ارتباط دارند . اما معناى فرقان چيست ؟ \" فرقان \" نيز بر وزن قرآن است . يعنى ، \" فَرقَه \" فَرقَه ، بر ضد \" قَرن \" است . اين يكى از صفات قرآن است كه جملات مختلف ، در هدف كلى باهم متصل است . اماّ فرقان از ماده \" فَرَقه \" است ؛ يعنى جدا كننده . به همين لحاظ قرآن ، دراين آيه فرقان آمده است . نام قرآن موضوع جداگانه است ، ما روى نام آن بحث نمىكنيم ؛ ولى مىخواهم بگويم كه معنى فرقان با معنى قرآن ، متفاوت است . قرآن معنى جمع شدن و يا يك جا شدن را مىرساند ؛ اماّ فرقان ، جدا كننده و فارق است .\r\nظاهراً كلمه فرقان در دو آيه قرآن آمده است . يكى همين اين است كه مىفرمايد :  « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ »  يك آيه ديگر نيز آمده است كه بعدا آن را نيز براى شما بيان خواهم كرد .\r\n\r\n","description":"","footnote":"","page_name":" 113 ","page_number":123},
  {"content":"\r\n\r\n\r\nفرق ميان خوب و بد\r\nبزرگترين انسانيت يك انسان ، چه مرد و چه زن ، چه پير و چه جوان ، چه فقير و چه پول‌دار ، چه عالم و چه زاهد ، چه پادشا و چه رعيّت ، در اين است كه قوه شناخت حق و با طل را در وجود خود داشته باشد ، انسان بايد حق و باطل را از هم تشخيص دهد ؛ اگراين تشخيص را انسان نداشته باشد ، تمام زندگانىاش به هدر مىرود . انسان‌ها بايد از خود تشخيص داشته باشند ، اراده داشته باشند ، حق و باطل را بايد از هم تفكيك كنند و الّا مثل گله گوسفند مىشوند كه يك نفر با عصاچوب خود تمام گله را به هرجايىكه مىخواهد مىبرد . گوسفندان به اراده خود راه نمىروند ؛ بلكه با همان صدا و يا اشاره چوپان راه مىروند . انسان بدون تشخيص و بدون اراده ، از گله‌ى گوسفند هم بدتراست .\r\nاگر انسان داراى چنين تشخيصى باشد كه بفهمد ، فرقان بين حق و باطل جدايى مىاندازد و نيز بتواند ، طبق دستور قرآن حق و باطل را از هم جدا كند ، واقعاً انسان است و انسانيت خود را درك كرده است . انسان‌ها با هم فرق مىكند ، خيلى از انسان‌هايى هستند كه از خود اراده ندارند و هميشه در بوق و كرناى ديگران مىرقصند ؛ هيچ نمىفهمند كه براى چه مىرقصند ؟ ! انسان بىاراده همه با صداى كه مىشنود ، شروع مىكند به رقصيدن ، بدون اين‌كه بداند براى چه مىرقصد ؟ ! به چنين انسان‌ها شما چه مىگوييد ؟ ! آيا مىشود آنان را انسان خطاب كرد ؟ ! نه خير چنين اشخاصى انسان نيستند ، فقط ظاهرانسانى دارند ، از نظر فيزيكى\r\n\r\n","description":"","footnote":"","page_name":" 114 ","page_number":124},
  {"content":"\r\n\r\nانسان‌اند ؛ اماّ از نظر عقلانى و اخلاقى انسان نيستند . انسان بدون اراده و تشخيص ، در واقع از راه تكامل خود دور مىماند و شبيه حيوان مىشود . كسى كه نفهمد براى چه مىرقصد ، كسى كه نفهمد ، به كجا مىرود ، او انسان نيست . انسان بايد داراى تشخيص باشد ، داراى اراده باشد و دارى انتخاب باشد .\r\n\r\nانسان بدون اراده\r\nدر يكى از كشورها راه‌پيمايى صورت گرفت ، مىگويد : شخصى از صبح تا عصر فرياد مىزد ، مرده باد ، زنده باد . ظاهراً قبل از ظهر آن روز كه حكومت به دست يك عده بوده و بعد از ظهر شرايط عوض گرديده و حكومت بدست ديگران افتاده بوده ؛ ولى او از هيچ چيز خبر نداشته ، فقط فرياد مىزد ، مرده باد ، زنده باد . پوليس اورا گرفت و گفت : به چه كسى زنده باد و مرده باد مىگويى ؟ ! گفت : راستش خودم هم نمىدانم ! گفت اگر نمىدانى ! چرا بدون جهت خود را خسته مىكنى ؟ گفت : من از اول صبح زنده باد و مرده باد مىگويم . پرسيد چرا مىگويى ؟ گفت : حقيقت اين است كه يك نفر اول صبح به من مقدارى پول داد و گفت : بگو فلانى زنده باد ، فلانى مرده باد . من الآن اسم آنان را فراموش كردم ؛ ولى به خاطر اين‌كه پول او برايم حرام نشود ، مىگويم مرده باد ، زنده باد . انسانىكه تشخيص ندارد ، همين‌طور است ، هميشه به دنبال ديگران حركت مىكند .\r\n\r\n","description":"","footnote":"","page_name":" 115 ","page_number":125},
  {"content":"\r\n\r\nاين قصه را كه مىگويم واقعيت عينى دارد ، كسى اين را درست نكرده است . من نام آن كشورى را كه چنين اتفاقى در آن افتاده است مىدانم .\r\nشما چه فكر مىكنيد ؟ ! به چنين اشخاصى نيز انسان بگوييم ؟ يك‌عده هيچ چيز را نمىفهمند ، نه حق را مىفهمند و نه باطل را ، در جهل مركب زندگى مىكنند . اين موضوع در زندگى انسان بسيار مهم است . خصوصاً در زندگى فردى ، بايد انسان از خود اراده داشته باشد و به پاى خود راه برود ، به انتخاب خود صحبت كند ، به اين و آن نگاه نكند كه چه مىگويند ، تا او نيز آن را تقليد كند . ما انسان هستيم و بايد از خود اراده داشته باشيم ، ما نماينده خدا در روى زمين هستيم ، ما گوسفند نيستيم كه ديگران ما را به هر راهى كه بخواهند بكشانند . انسان‌ها هر كدام از خود اراده و انتخاب دارند ؛ مثل حيوانات نيستند ، حيوانات را مىبينيد كه هيچ اراده‌ى از خود ندارند ، اگر يكى از آن‌ها خود را در آب بيندازد ، همه به آن طرف حركت مىكنند ، هيچ نمىدانند كه در آب غرق مىشوند .\r\nممكن است شما حيوانات را از نزديك نديده باشيد ؛ ولى در تلويزيون‌ها مشاهده كرده‌ايد ؛ به محض اين‌كه يكى آن‌ها خود را به دريا بيندازد ، همه‌ى آن‌ها به دنبال آن خود را در آب مياندازند ، نه تصور دارند و نه تشخيص . خيلى از انسان‌ها در مرحله تشخيص و انتخاب مثل حيوانند ، هيچ چيز را نمىفهمند . بدون اين‌كه بدانند اين كار خوب است يا بد ، به دنبال ديگران حركت مىكنند . ممكن است در خوردن ، آشاميدن ،\r\n\r\n","description":"","footnote":"","page_name":" 116 ","page_number":126},
  {"content":"\r\n\r\nخوابيدن ، به اختيار خود عمل كنند ؛ اماّ در مسايل اجتماعى و در مسايل سياسى مثل حيوان به دنبال ديگران حركت مىكنند . خصوصاً در شرايط كنونى كه عده‌اى از كلاه برداران با هم يك جا مىشوند و براى فريب دادن مردم زمينه را نيز فراهم مىكنند . مردم بىخبر را كه از هيچ چيز خبر ندارند نا خود آگاه به دنبال خود مىكشانند .\r\n\r\nمسئوليت پذيرى\r\nما اكنون در اين‌جا تفسير قرآن را مىخوانيم ؛ ولى آيه مباركه ، به زندگانى فردى و اجتماعى ما ارتباط دارد . ما نيز نسبت به مردم خود مسئوليت داريم و بايد مسئوليت خود را ادا كنيم ، در قيامت از ما نيز سؤال مىشود كه چرا مردم را آگاه نكرديد ؟ چرا براى آنان فرقان به وجود نياورديد ؟ اقلا ما نيز به قدر توان خود به مردم چيزى بگوييم ، تا در قيامت كسى به ما نگويد كه شما مىدانستيد و به ما نگفتيد . فردا دوباره انتخابات مىآيد . كسى خود را براى رياست جمهورى كانديد مىكند ؛ ديگرى خود را به عنوان نماينده مردم در مجلس نمايندگان كانديد مىكند . در آن وقت هركدام آنان مىآيند و به مردم مىگويند ؛ آه مردم ما و شما در قبال كشور مسئوليت داريم ، بياييد باهم كار كنيم . بىتفاوت بودن درست نيست ، بياييد به من راى دهيد ، من اگر برنده انتخابات شوم ، حق شما را مىگيرم ، كشور شما را آباد مىكنم ، امنيت عمومى را به وجود مىآورم .\r\n\r\n","description":"","footnote":"","page_name":" 117 ","page_number":127},
  {"content":"\r\n\r\nدر حالىكه هيچ كارى را هم نمىتوانند و يا نمىكنند ! نه كشور را آباد مىكنند و نه حق شما را مىدهند و نه امنيت شمار تأمين مىتوانند ؛ به دروغ شعار مىدهند تا مردم را فريب دهند . در واقع آنان فقط براى رسيدن به قدرت ، و براى گرفتن رشوت فكر مىكنند . مردم عوامى كه فرقان ندارند ، آگاهى ندارند ، حق و باطل را تشخيص داده نمىتوانند ، به دنبال همين كلاه برداران و عوام فريبان حركت مىكنند . خصوصا اگر مردم را به مهمانى هم دعوت كنند ! و يا به آنان پول بدهند .\r\n\r\nعوام فريبى مدرن\r\nبعضى اوقات همين كانديدها از باب عوام فريبى ، در سخنرانىهاى خود گريه مىكنند ، چه كانديداديدهاى رياست جمهورى و چه كانديدهاى مجلس شوراى ملى ، براى اين‌كه مردم را فريب دهند ، گريه مىكنند ، دلم به حال شما مردم مىسوزد ، چرا شما با اين همه بدبختىها زندگى مىكنيد ؟ بياييد به من راى بدهيد تا سرنوشت شما را عوض كنم ، فقر و بىكارى را از بين ببرم ، كشور را براى شما بهشت درست كنم . مردمىكه تشخيص ندارند ، مردمىكه بين حق و باطل نمىتوانند تفكيك به وجود بياورند ، حرف‌هاى آنان را باور نموده و به دنبال يكى از آن‌ها حركت نموده و راى مىدهند . مردم نمىدانند كه آنان جاه‌طلبند ، نمىدانند كه آنان همان گرگ‌هاى خونخوارى هستند كه سال‌هاى سال ، لب به‌خون مردم تر كرده‌اند .\r\n\r\n","description":"","footnote":"","page_name":" 118 ","page_number":128},
  {"content":"\r\n\r\nدر گذشته اين موضوع به خوبى تجربه شده است كه كسانى آمدند با شعارهاى دروغ مردم را فريب دادند و از مردم راى گرفتند . مردمى كه خوب و بد را از يكديگر تشخيص نمىدهند ، مردمىكه بين حق و باطل هيچ‌گونه فرقى قايل نيستند . دروغ آنان را باور مىكنند و به آنان راى مىدهند . چند روزى كه از راى دادن گذشت نه مردم آنان را مىبينند و نه آنان مردم را ، تمام چيزها را فراموش مىكنند ؛ هركس به دنبال كار خود مىروند ، نه كسى به تعهد خود پابند مىمانند و نه به قول و قرار خود ، همه به دنبال رشوت گرفتن ، وساطت ، قوم پرستى ، سمت بازى ، پارتى بازى و حزب گرايى مىروند .\r\n\r\nپيامدهاى عمل بدون تشخيص\r\nتمام مشكلات مردم عوام ما اين است كه قوه تشخيص حق و باطل ندارند . وقتى قوه حق و باطل در وجود مردم نباشد ، عده‌اى از خدا بىخبر آنان را استثمار مىكنند و به دنبال خود مىكشانند . در اين شرايط كسىكه زرنگ و عاقل نباشد ، حتماً به دام يكعده از شياطين ميافتد و كسىكه توان تشخيص بين حق و باطل را نداشته باشد ، هيچ‌گاه استقلال پيدا نمىتواند و هيچ‌گاه روى پاى خود نمىتواند بايستد . چنين شخصى حق زندگانى را هم ندارد . انسانىكه تشخيص ندارد ، مسلماً مثل كسانى است كه مىگويند : هرچه پيش آمد ، خوش آمد . عده‌اى از شياطين در بين مردم هستند كه مردم را زرنگانه ، تحت عناوين مختلف گمراه نموده و با خود مىبرند .\r\n\r\n","description":"","footnote":"","page_name":" 119 ","page_number":129},
  {"content":"\r\n\r\nگاهى هم پول از خارجىها مىگيرند و بين اقوام اختلاف مىاندازند ، تخم تفرقه را بين مردم مىپاشند . وقتى تفرقه ايجاد كردند ، جنگ و خونريزى بين مردم پيدا شد ، بيشترين استفاده را نيز آنان مىبرند .\r\n\r\nاهميت تشخيص زمان\r\nانسان بايد زرنگ باشد و در امورات زندگانى خود بايد داراى تشخيص باشد . مثلًا در بعد اقتصادى ، يك نفر پدرش مس‌گر بوده ، در آن‌زمان مس‌گرى شغل خوبى بوده ؛ ولى در شرايط كنونى ظرف‌هاى پلاستيكى زياد شده و مس‌گرى فايده ندارد . بايد انسان تشخيص دهد كه اكنون مس‌گرى فايده ندارد و بايد دنبال كار و كسب ديگر برود ، لازم نيست انسان به شغل پدر خود برگردد . شرايط زمان فرق مىكند ، انسان بايد در هر شرايط به نفع و ضرر خود فكر كند . شرايط آن روز كه پدران شما مس‌گرى مىكردند ، با شرايط موجود بسيار متفاوت است ؛ در آن وقت زمينه درس خواندن براى كسى فرهم نبود ؛ ولى اكنون براى شما زمينه فراهم است ، برويد درس بخوانيد ، تا دكتور ، مهندس و متخصّص شويد . برويد شغل پدر اولى خود حضرت آدم عليه السلام را دنبال كنيد .  « وَ عَلَّمَ آدَمَ الْأَسْماءَ كُلَّها »  « 1 » آدم عليه السلام همه‌ى اسماء را آموخت و متخصّص شد ، مقام\r\n\r\n\r\n","description":"","footnote":"\r\n( 1 ) - بقره / آيه 31\r\n","page_name":" 120 ","page_number":130},
  {"content":"\r\n\r\nاو از مقام ملائكه هم بالاتر رفت . شغل پدر اولى خود را انتخاب كنيد ، درس بخوانيد مطالعه كنيد تا با كمال شويد .\r\nاگر تشخيص حق و باطل در وجود ما نباشد ، زندگى ما مانند زندگى حيوانات مىشود . متأسفانه در شرايط كنونى ، تمام مردم ما ، چه زن ، چه مرد ، چه پسر ، چه دختر ، چه پير ، چه جوان ، همه و همه در دام يك عده از انسان‌هاى شياد گرفتار هستند . آنان براى فريب دادن مردم به صورت مختلف نقشه مىكشند و مردم را به گمراهى سوق مىدهند تا از آنان راى بگيرند . مردم نيز در اثر جهالت و بىخبرى ، به آنان راى مىدهند ؛ ولى بعد از چند روزى زود پشيمان مىشوند كه چرا به چنين انسان‌هاى بد جنس راى داديم ! !\r\n\r\nحسرت از غفلت‌ها\r\nچيزىكه مايه تأسف است اين است كه مردم ما عبرت نمىگيرند ، در دور بعدى انتخابات باز هم سر و كله‌ى همان عوام فريبان قبلى پيدا مىشوند . شروع مىكنند به چاپلوسى كه من نوكر شما هستم ، خدمت‌گذار شما هستم ، شما مردم شريف ، شما مردم خوب ، با الفاظ جذاب و فريبنده نزد مردم صحبت مىكنند . مردم نيز همان مردمىاند كه دفعه گذشته بدون تشخيص به آنان راى دادند . كارهاى گذشته رياست جمهورى و نماينده‌هاى مجلس از يادشان مىرود و اين‌بار نيز مثل دفعه قبل فريب مىخورند و به آنان راى مىدهند ؛ لذا كشور عقب مىماند ، مردم به فقر\r\n\r\n","description":"","footnote":"","page_name":" 121 ","page_number":131},
  {"content":"\r\n\r\nخود باقى مىمانند و شيادان به هدف شوم خود مىرسند . تمام ضررها در واقع متوجه مردم فقيرى مىشود كه هيچ فرقان ندارند .\r\nما خوش‌حال هستيم كه در كشور ما آزادى است ؛ نماينده‌هاى مجلس توسط مردم انتخاب مىشوند ، رئيس جمهور به آراى مردم انتخاب مىشود ، وزراى كابينه به آراى نمايندگان مردم به وزارتخانه‌ها مىروند . با اين وصف افغانستان هم به‌زودى گلستان مىشود . چند سال است كه ما انتخابات داريم ؟ در اين چند سال رئيس‌جمهور و يا نماينده‌هاى مجلس چه كار كرده‌اند ؟ آيا در اقتصاد كشور تغييرى آمده ؟ آيا بىكارى در كشور تقليل يافته است ؟ آيا امنيت عمومى به وجود آمده است ؟ آيا وضع دانشگاه‌هاى ما بهتر شده است ؟ در تمام ابعاد جواب منفى است .\r\n\r\nآزادىهاى بىفايده\r\nاين آزادى به درد نمىخورد ، ما بايد متوجه حال خود باشيم ، ما بايد در سيستم ادارى تغييرات اساسى به وجود بياوريم . به عقيده من با توجه به شرايط موجود ، بيست بار ديگر نيز اگر انتخابات كنيم وضعيت بهتر از اين نمىشود ؛ بلكه بدتر هم خواهد گرديد . اين آزادىها ، آزادى صورى است . تا زمانىكه ما ملت خود را بيدار نكنيم ، تا زمانىكه مردم نسبت به حقوق سياسى و اجتماعى خود آگاهى پيدا نكنند ، اين راى دادن‌ها به هيچ دردى نمىخورد ، در موقع انتخابات شيادانى هستند كه مردم را فريب مىدهند . چنان با مهارت و زرنگى با احساسات مردم بازى مىكنند كه\r\n\r\n","description":"","footnote":"","page_name":" 122 ","page_number":132},
  {"content":"\r\n\r\nمردم كاملًا غافل‌گير مىشوند . چاپلوس‌ها در ميدان مىآيند ، با الفاظ فريبنده مىگويند ، بياييد به من راى بدهيد ؛ من تنها كسى هستم كه مىتوانم حقوق شما را بگيرم ، سال‌ها در حق شما ظلم شده است و من نمىخواهم بعد از اين نيز شما مظلوم باشيد ! با مكر و فريب احساسات مردم را به جوش آورده و از آنان راى مىگيرند . اين نواقص در بين مردم ما وجود دارد و علت آن نيز واضح است كه در بين اين مردم قوه تشخيص حق و باطل وجود ندارد .\r\n\r\nقضاوت غير منطقى\r\nمىگويد : ملا نصرالدين روزى در خانه نشسته بود ، كسى آمد نزد او شكايت كرد كه فلانى در حق من ظلم كرده و فلانى چنين است و چنان ، حق مرا به زور گرفته است . ملا به مدعى گفت : حق به‌جانب شماست ، فلانى خيلى آدم بدى است . ( ملا آدم ساده‌ى بود و قوه تشخيص نداشت ) مدعى خوش‌حال گرديده و از نزد ملا رفت ؛ بعد از چند دقيقه مدعى عليه آمد ، گفت ملا فلانى دروغ مىگويد ، من در حق او ظلم نكرده‌ام و او بىجهت عليه من شكايت كرده است . ملا گفت : حق با توست و اين مدعى بسيار آدم فاسد است . زن ملا پشت پرده نشسته به حرف‌هاى ملا گوش مىداد ، او گفت ملا ، چه كار مىكنى ؟ ! تو با شخص مدعى گفتى كه مدعا عليه باطل است ؛ ولى بعد از اين‌كه او رفت و مدعى عليه آمد ، با او نيز گفتى حق با توست و مدعى آدم فاسد است ، من نفهميدم ، شما چگونه\r\n\r\n","description":"","footnote":"","page_name":" 123 ","page_number":133},
  {"content":"\r\n\r\nقضاوت كرديد ؟ ! مىدانيد ملا در جواب خانم خود گفت ؟ ! خانم حق با شماست . ( خنده‌حضار ) چنين كارى در واقع كار انسان نيست و با انسانيت انسان در تضاد است . هر نماينده‌اى كه مىآيد ، با چند جمله فريبنده مردم را گمراه مىكند . بايد اين ملت بيدار شوند . بايد اين ملت تشخيص حق و باطل را داشته باشند ؛ اگر مردم تشخيص پيدا نكنند ، وضعيت از اين هم بدتر مىشود .\r\n\r\nزندگانى بدون فرقان\r\nتمام مشكلات سياسى و اجتماعى ما از همين نقطه آغاز مىشود كه ما فرقان نداريم ، ميان حق و باطل فرق نمىگذاريم . آزادىهاى انتخاباتى ما ، آزادى صورى است . من از نظر سياسى معتقد هستم كه نه بايد براى انتخاب رئيس‌جمهور و نماينده‌هاى مجلس به آراى توده مردم مراجعه شود ؛ زيرا اين مردم فرقان ندارند ، مردمى كه فرقان نداشته باشند ، حق راى دادن را هم ندارند . در انتخابات بايد به آراى متخصصين و مردم با سواد مراجعه شود ، متخصصين و كسانىكه فرقان دارند ، بايد راى بدهند . من نمىخواهم بيشتر از اين در اين مورد بحث كنم ؛ زيرا من در بعضى از كتاب‌هاى خود اين موضوع را نوشته‌ام . اين‌گونه آزادىها به درد اين ملت نمىخورد ، زن و مرد در پاى صندوق راى حاضر مىشوند ؛ اما هيچ يك نمىدانند كه به كدام شخص راى بدهند ، مثل همان مرده باد و زنده بادى كه قبلًا بيان كردم ، هستند .\r\n\r\n","description":"","footnote":"","page_name":" 124 ","page_number":134},
  {"content":"\r\n\r\n\r\nآگاهى بخشيدن مردم\r\nما بايد مردم خود را بيدار كنيم ، اين وظيفه ما و شماست كه به مردم آگاهى بدهيم . قرآن مجيد تمام مشكلات بشر را بيان مىكند ؛ معناى كلمه \" فرقان \" آن قدر وسيع است كه اگر همه را بنويسيم ، به وسعت يك كتاب دوصد صفحه‌اى ضرورت پيدا مىكنيم . اين كلمه به ظاهر كوچك آن‌قدر معناى وسيع دارد كه تمام شئونات زندگى ما را اعم از سياسى ، اجتماعى ، فردى ، اقتصادى ، اخلاقى ، ادبى ، علمى ، معنوى و . . . را در برمىگيرد . يعنى در تمام اقسام زندگى \" فرقان \" يك كلمه كليدى است . خداوند متعال جل جلاله مىفرمايد : ما اين قرآن را براى فرقان شما نازل كرديم . تا اين قوه را پيدا كنيد كه بين حق و باطل تشخيص دهيد ، خوب و بد را تفكيك كنيد ، از عالم حيوانيت بيرون شويد و به تمام معنى به انسانيت خود باز گرديد . تازمانىكه مردم ما نفع و ضرر خود را نفهمند ؛ تا زمانىكه حق و باطل را درست نشناسند و آن‌ها را از هم جدا نكنند ؛ تا زمانىكه از باطل دور نشوند و از حق پيروى نكنند سعادت و خوشبختى نصيب آنان نخواهد شد .\r\nوالحمد لله رب العالمين\r\n\r\n","description":"","footnote":"","page_name":" 125 ","page_number":135},
  {"content":"\r\n . \r\n","description":"","footnote":"","page_name":" 126 ","page_number":136},
  {"content":"\r\n\r\n\r\nجلسه چهارم\r\nبيستم ماه مبارك رمضان 1437 ه - . ق\r\nمطابق با 6 / 4 / 1395\r\n\r\n","description":"","footnote":"","page_name":" 127 ","page_number":137},
  {"content":"\r\n . \r\n","description":"","footnote":"","page_name":" 128 ","page_number":138},
  {"content":"\r\n\r\nبسم الله الرحمن الرحيم\r\n « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ » \r\n\r\nابعاد عملى از نظر قرآن\r\nآيه مباركه ،  « وَ بَيِّناتٍ مِنَ الْهُدى وَ الْفُرْقانِ »  راجع به بعد علمى قضيه صحبت مىكند ؛ اما در آيه ديگر مىفرمايد :  « إِنْ تَتَّقُوا اللَّهَ يَجْعَلْ لَكُمْ فُرْقاناً »  « 1 » اگر از خدا بپرهيزيد ، خدا براى شما فرقان را قرار مىدهد ، جزاى شما فرقان است .\r\nدر اين آيه مباركه ، راجع به بعد عملى قضيه صحبت شده است ؛ بعد تقوى و پرهيزگارى را بيان مىكند . \" تقوى \" بعد عملى است . مىفرمايد : عمل خود را درست كنيد ، از كارهاى حرام بپرهيزيد ، واجبات را ترك نكنيد . از خدا بترسيد كه خداوند جل جلاله براى متقيان فرقان را قرار مىدهد .\r\n\r\n\r\n","description":"","footnote":"\r\n( 1 ) - انفال / آيه 29\r\n","page_name":" 129 ","page_number":139},
  {"content":"\r\n\r\n « إِنْ تَتَّقُوا اللَّهَ يَجْعَلْ لَكُمْ فُرْقاناً »  هر كس تقوى پيدا كند ، خداوند جل جلاله براى او فرقان را قرار مىدهد . تقوى چيست ؟ تقوى يعنى انسان نفس خود را از كثافت پاك كند ، واجبات را درست انجام دهد و از محرمات دورى كند . كسى كه تقوى داشته باشد ، نفس او ارتقاء پيدا مىكند ، نوارانيت پيدا مىكند ، نور او شعله ور مىشود . بايد انسان سعى كند كه در تقوى ملكه پيدا كند ، اگر ملكه پيدا نمود ، در بعد عملى قدرت و توانايى پيدا مىكند .\r\n\r\nحقانيت قرآن\r\n « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ » \r\nيكى از خصوصيات قرآن ، همين آيه مباركه است كه براى ما نازل گرديده است . قرآن كتاب آسمانى است اگر انسان با دقت به آيات قرآن توجه كند ، كلمه ، كلمه قرآن ثابت مىكند كه او يك كتاب آسمانى است و چنين كلماتى نه تنها از سطح فكرى پيغمبر اكرم صلى الله عليه وآله و سلم خارج است ؛ بلكه سطح فكرى آن‌حضرت صلى الله عليه وآله و سلم فرسنگ‌ها از اين كلمات دور است . هر كلمه‌ى قرآن مثل بمب \" اتم \" است . انسان مطمئن مىشود كه كلمات از خدا است و پيغمبر كه بىسواد بوده ، هرگز نمىتوانست چنين كلماتى را بگويد كه در قرن بيست و يكم مثل بمب \" اتم \" انفجار كند . قبل از چهارده قرن ممكن نبوده كه چنين الفاظ و چنين كلماتى را كسى بيان كند . ! هر كلمه\r\n\r\n","description":"","footnote":"","page_name":" 130 ","page_number":140},
  {"content":"\r\n\r\nقرآن مثل كوه نور است كه جهان را منور مىسازد . مىفرمايد : ما قرآن را براى شما فرستاديم تا براى شما \" فرقان \" بدهد و قدرت علمى فرق گذاشتن بين حق و باطل را پيدا كنيد . مىبينيد كه قرآن چه مىگويد ؟ من مطمئن هستم كه چنين حرف‌ها ، قبل از نزول قرآن در ذهن پيغمبر اكرم صلى الله عليه وآله و سلم هم خطور نكرده است ؛ زيرا براى همه ثابت است كه آن‌حضرت صلى الله عليه وآله و سلم درس نخوانده بود ، ايشان يك انسان كاملًا بىسواد بودند و گفتن چنين كلمات و الفاظ براى آن‌حضرت ممكن نبوده است .\r\nاز تمام كلمات قرآن و جملات قرآن به خوبى دانسته مىشود كه اين كلمات و جملات از پيغمبر صلى الله عليه وآله و سلم نيست ؛ بلكه از خداى دانا و حكيم است كه بر آن‌حضرت صلى الله عليه وآله و سلم نازل شده است . پيغمبراكرم صلى الله عليه وآله و سلم فقط مأموريت داشته كه آن جملات را از جانب خداى حكيم براى مردم برساند ، چنانچه كه به وجه احسن تمام آن‌ها را براى مردم رساند . « و أشهد أنك قد بلغت رسالات ربك و نصحت لأمتك و جاهدت في سبيل الله بالحكمة و الموعظة الحسنة و أديت الذي عليك من الحق » خدا قسمت كند وقتى در مدينه منوره برويد اين جملات را در موقع زيارت خطاب به آن‌حضرت صلى الله عليه وآله و سلم مىخوانيد . پيغمبر اكرم صلى الله عليه وآله و سلم همه چيز را براى ما رساند و رسالت خود را به‌خوبى انجام دادند .\r\n\r\n","description":"","footnote":"","page_name":" 131 ","page_number":141},
  {"content":"\r\n\r\n\r\nفرقان از لازمه زندگانى\r\nبحث ما روى فرقان است ، در واقع كسىكه فرقان ندارد ، از انسانيت كامل بهره‌ى ندارد . حالا در همين چند دوره جديد كه در افغانستان انتخابات شد ، تا حدودى مردم نسبت به راى دادن آزاد بودند ؛ اما از اين فرصت هيچ فايده‌ى هم عايد شان نشد ، تمام زحمت‌هاى شان هدر رفت . عامه مردم ما نه در بعد فكرى چيزى را فهميدند و نه بعد عملى ، هيچ كدام را نفهميدند . قرآن هردو بعد را به صورت درست و واضح براى مردم بيان مىكند ؛ منتهى در آيه مباركه ،  « شَهْرُ رَمَضانَ الَّذِي أُنْزِلَ فِيهِ الْقُرْآنُ . . . »  بعد فكرى و علمى را براى بشريت بيان مىكند . يعنى بايد انسان تفكر كند ، تفحّص كند و تدبّر كند . خطاب قرآن به سوى تمام مردم است فرق نمىكند ؛ رئيس جمهور باشد ، پروفيسور باشد ، اساتيد دانشگاه باشند ، محصلين ليسه‌ها باشند ، محصلين علوم دينى باشند ، جاروكش‌هاى بلديه باشند ، كارمندان ادارات باشند ، مرد باشند ، زن باشند ، پير باشند ، جوان باشند ، همه مورد خطاب قرآن است . مىفرمايد : ما قرآن را براى اين نازل كرديم كه شما فرقان پيدا كنيد ، حق و باطل را از هم تفكيك كنيد ، خوب و بد را بشناسيد .\r\n\r\nاستفاده‌هاى غير عقلايى\r\nبنابراين ما بايد قرآن رادرست بخوانيم و با دقت مطالعه كنيم ، در مورد آيات كمى فكر كنيم ، تا خوب و بد را تشخيص بدهيم . متأسفانه ما\r\n\r\n","description":"","footnote":"","page_name":" 132 ","page_number":142},
  {"content":"\r\n\r\nمسلمانان تاكنون از قرآن چيزى زياد و مهمى را نفهميده‌ايم ! تنها چيزى كه ما از قرآن استفاده مىكنيم ؛ قرآن را براى مريض مىبريم كه بر سر خود بكشاند ، فقط اين را دانستيم كه دعا كنيم ، خدا به حق اين قرآن مريض مرا شفا بدهد ، از قرآن به جاى دوا ( دارو ) استفاده مىكنيم . قرآن را مىبريم بالاى قبر مرده‌ها مىخوانيم تا به بهشت بروند . ما فكر مىكنيم كه قرآن براى مرده‌ها خوب است تا براى آنان تلاوت شود . براى مريض‌ها خوب است كه بخوانيم و \" چُوف \" كنيم . بدبختانه كار ملاهاى ما نيز همين است كه آيه قرآن را بخوانند و در صورت مريض \" چُوف \" كند . وقتى خود ملا مريض شود ، بر خود \" چُوف \" نمىكند ، پيش داكتر مىرود و به داكتر مراجعه مىكند ؛ اما براى مردم عوام ، كار دوا ( دارو ) فروش را انجام مىدهد .\r\nقرآن براى اين نازل نشده است كه فقط براى دفع اجنه از آن استفاده كنيم ؛ بعضى از مردم عوام مىگويد : در خانه ما \" جن \" آمده ، زود قرآن را بياوريد . ملاى تعويذ نويس را بياوريد كه جن را از خانه ما بيرون كند ! اين‌ها كار مردم عوام است و الّا قرآن نه براى \" جن \" نازل شده است و نه براى \" جن \" ستيزان . قرآن نه براى مرده‌ها نازل شده است و نه براى مريض‌ها ؛ بلكه قرآن براى كمال بشر نازل شده است و مىخواهد بشريت به كمال لايق خود برسند . انسان به عنوان يك انسان فيزيكى به درد نمىخورد ، انسان ، بايد انسان عقلانى شوند ، در مرحله هوس‌ها بايد انسان\r\n\r\n","description":"","footnote":"","page_name":" 133 ","page_number":143},
  {"content":"\r\n\r\nاخلاقى شوند ، انسان جاهل به درد هيچ چيز نمىخورد ، انسان بايد مقام‌هاى بالاى علمى را بدست آورد . انسان بايد به كمال لايق خود برسد . كمال از ضروريات زندگى انسان است .\r\n\r\nخطرهاى جدى\r\nانسان‌ها بايد بدانند ، در هر گامىكه بر مىدارند ، خطر جدى آنان را تهديد مىكند . در انتخابات اگر به‌خاطر اين‌كه از قوم شماست ، هم زبان شماست ، از منطقه شماست ، يا اين‌كه شخص پول‌دار است ، فردا از پول او استفاده مىكنيد ، به كسى راى دهيد ، فعل حرام بجا آورده‌ايد و به كشور خود خيانت كرده‌ايد . كوشش كنيد به افراد لايق راى دهيد ، به افرادى راى دهيد كه هم لياقت داشته باشند و هم دين‌دار و متدين باشند . به افراد بىسواد و يا بىدين راى ندهيد . اكثر نماينده‌هاى كه اكنون در مجلس شوراى ملى وجود دارند افراد بىسواد هستند ، چيزى را نمىفهمند ؛ لذا راى دادن شما براى آنان هم خيانت است و هم حرام است .\r\n\r\nانتخاب غير منطقى\r\nنماينده‌هاى بىسوادى كه اكنون در مجلس راه يافته‌اند ، لياقت اين منصب را ندارند . آنان تا كنون حق و باطل را نمىفهمند و هرگز نمىتوانند ، حق را از باطل تشخيص دهند ؛ شما آنان را در مجلس فرستاده‌ايد كه مشكلات ملى شما را حل كنند . قوه مقننه را تقويت كند ؛ اما\r\n\r\n","description":"","footnote":"","page_name":" 134 ","page_number":144},
  {"content":"\r\n\r\nاشتباه مىكنيد ، آنان هيچ كارى را نمىتوانند انجام دهند و راى دادن شما براى آنان نيز خيانت است ، اصلًا جايز نيست كه به چنين افرادى شما راى بدهيد . ممكن است بگوييد كه افراد بهتر از آنان را نيافتيم ! جواب شما واضح است . اگر افراد با سوادى لايق و متدين را پيدا نتوانستيد ، اصلًا راى خود را در صندوق نريزيدو يا راى سفيد بدهيد . در روز قيامت اگر از شما سؤال شود مسئوليت هم نداريد ؛ زيرا شما تحقيق كرديد ؛ ولى افراد خوب را نيافتيد ، به همين علت شما به كسى راى نداديد .\r\nاگر قرار باشد انسان راى بدهد ، كوشش كند كه به باطل راى ندهد . متأسفانه در دوره‌هاى گذشته كسانى از اين مردم راى گرفتند و صندلىهاى مجلس را اشغال كردند كه اصلًا دين نداشتند ، چه رسد به اين‌كه براى دين مردم كار كنند ! آنان وقتى در مجلس رفتند ، عليه دين موضع گرفتند ، با احكام دينى مبارزه كردند ، چه كسى جوابگوى عمل آنان است ؟ چه كسى مسئوليت چنين جناياتى را بدوش خواهد داشت ؟ شما ، شماهايى كه بدون تحقيق و يا از روى عمد به آنان راى داديد . شما مسئول هستيد ، شما در جرم آنان شريك هستيد . ما انسان هستيم و در انتخاب خود آزاديم . چرا راى خود را به كسانى بدهيم كه در قيامت در پيشگاه خدا مسئول باشيم ؟ ! چرا عمداً و بدون هيچ ، خود را در جرم ديگران شريك كنيم ؟ !\r\n\r\n","description":"","footnote":"","page_name":" 135 ","page_number":145},
  {"content":"\r\n\r\nاين موضوع خيلى مهم است ، چندين منبر مىخواهد كه با مردم صحبت كنيم و مكرراً به آنان بگوييم اى مردم ! انسانيت ما در فرقان ماست ؛ بدون فرقان موجود ناقصى هستيم . انسان تا چه اندازه مىتواند فرقان داشته باشد ؟ به همان اندازه‌ى كه به انسانيت خود نزديك شده باشد . انسان تا چه اندازه مىتواند بين حق و باطل فرق بگذارد ؟ به همان اندازه به كمال خود نزديك شده باشد . انسان تا چه اندازه مىتواند حق و باطل را تشخيص دهد ، به همان اندازه كه به انسانيت خود باز گردد .\r\n\r\nپشيمانى بعد از وقت\r\nهرمرتبه‌ى كه در كشور ما انتخابات صورت مىگيرد ، نا رضايتى مردم را به دنبال خود دارد . مردم از رئيس جمهور شكايت دارند ، از نماينده‌هاى مجلسين شكايت دارند ؛ اما متأسفانه در دور بعدى همين مردم كه تا ديروز شكايت داشتند ، دوباره به همان افراد نا لايق راى مىدهند ؛ به همان كسانى راى مىدهند كه در دور قبلى دين مردم به باد مسخره گرفته بودند . حالا شما خود قضاوت كنيد ، نماينده‌ها مقصراند يا خود مردم ؟ جواب اين موضوع را قرآن بيان كرده است ؛ خود مردم مقصراند كه به آنان راى دادند . خود مردم مسئول هستند كه سرنوشت خود و سر نوشت كشور خود را به دست چنين افرادى سپردند .\r\n تا ستمكش زير بار غارت و يغما نرفت * كار دزدان ستمگر غارت و يغما نشد \r\n\r\n","description":"","footnote":"","page_name":" 136 ","page_number":146},
  {"content":"\r\n\r\nخود شما مردم ، ستم‌كشى را قبول مىكنيد ، به ستمگر راى مىدهيد ، با راى خود ستمگر را تقويت مىكنيد و او را بر سرنوشت خود مسلط مىكنيد ، وقتى ستمگران به قدرت برسند ، معلوم است كه به غارت‌گرى و چپاول‌گرى خود ادامه مىدهند . براى انسان حرام است كه ستم‌كشى را قبول كند . خداوندمتعال براى ما قرآن را نازل نموده تا فرقان را به ما بياموزد ، خوب و بد را به ما نشان دهد . ما بايد فرقان پيدا كنيم ، گوسفند نباشيم كه به هياهوى ديگران راه برويم ، ما بدون اين‌كه تشخيص داشته باشيم ، به گرگ صفتان راى مىدهيم . مسلماً وقتى گرگ صفتان خونخوار به قدرت برسند ، هيچ‌گونه رحمى به گوسفندان نمىكنند . اگر شما نتوانستيد خوب و بد را تشخيص دهيد راى خود را نگهداريد و به كسى راى ندهيد ، در واقع شما حق نداريد كه با چشمان بسته ، به كسى راى دهيد .\r\n\r\nهمكارى با ستمگران\r\nشماهايىكه نماينده‌ى خود را نمىشناسيد و به تدين او اعتماد نداريد ، بدانيد كه راى دادن بدون تشخيص شما شرعاً حرام است . انسان اگر كسى را نشناسد ، نبايد به او راى دهد ، قانوناً و شرعاً جايز نيست كه شما بىخبر و بدون تحقيق راى خود را به كسى بدهيد ؛ زيرا ممكن است كه او از جوانب مختلف لياقت رفتن به مجلس را نداشته باشد ، ظالم و ستمگر باشد ؛ مسئله‌ى رئيس جمهور نيز چنين است ، ممكن است كه به\r\n\r\n","description":"","footnote":"","page_name":" 137 ","page_number":147},
  {"content":"\r\n\r\nكسى راى دهيد كه لياقت رفتن به قصر رياست جمهورى را نداشته باشد . قرآن مجيد مىفرمايد :  « وَ لا تَعاوَنُوا عَلَى الْإِثْمِ وَ الْعُدْوانِ »  « 1 » با ستم‌گران و متجاوزين هم‌كارى نكنيد . اين نماينده‌هاى بىدين كه در مجلس عليه دين شما راى دادند ، از آسمان نيامدند ، شما آنان را توسط آراى خود در مجلس فرستاديد ، شما مرتكب خيانت شديد ، شما سبب چنين جنايت شديد و تا آخر به جرم آنان شريك هستيد .\r\n\r\nستم‌كشى بدتر از ستم‌گرى\r\nحالا يك سؤال از شما دارم ، به نظر شما فرعون خيلى خبيث بود يا ملت مستضعف و فقير كه از او پيروى مىكردند ؟ بلى فرعون ! هر كسىكه باشد ، مىگويد فرعون خبيث تر بود . چرا ؟ براى اين‌كه ادعاى خدايى كرد ، مردم را گمراه كرد ، رابطه مردم را با خداى واحد قطع نمود . قرآن در اين مورد چه مىگويد ؟ ! مىفرمايد :  « فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ »  « 2 » فرعون قوم خود را سبك شمرد ، انسانيت آنان را ناديده گرفت ؛ رابطه مردم را با خداى دانا و حكيم قطع كرد . مردم را به پيروى از خود دعوت كرد ، گفت من خداى شما هستم ، به من ايمان بياوريد . « فَأَطَاعُوهُ » اين مردمى جاهل كه فرقان نداشتند ، از فرعون اطاعت كردند و به او ايمان\r\n\r\n\r\n","description":"","footnote":"\r\n( 1 ) - مائده / آيه 2\r\n( 2 ) - زخرف / آيه 54\r\n","page_name":" 138 ","page_number":148},
  {"content":"\r\n\r\nآوردند . پيروان فرعون همه مىدانستند كه فرعون مثل ديگران از مادر خود متولد شده و مثل ديگران بزرگ شده است و مثل ديگران يك انسان است . اكنون كه او به قدرت رسيده ، ادعا مىكند كه من خداى شما هستم ؛ ! همه‌ى مردم اين را مىدانستند كه فرعون دروغ مىگويد ؛ ولى بازهم از او پيروى كردند ، به او راى دادند و او را به سرنوشت خودشان مسلط كردند .\r\nقرآن مجيد مىخواهد يك جمله تاريخى را بيان كند . مىفرمايد : فرعون قوم خود را سبك شمرد و قوم او نيز از او اطاعت كردند . فرعون تكبر داشت و قوم خود را با كبر و نخوت دعوت كرد كه به من ايمان بياوريد . « فَأَطَاعُوهُ » مردم هم مانند گله‌ى گوسفند ، از او اطاعت كردند . قرآن مجيد در اين دو جمله وضعيت فرعون و مردم را بيان مىكند ؛ اماّ در جمله سوم ، قرآن نسبت به آنان قضاوت مىكند . مىفرمايد :  « إِنَّهُمْ كانُوا قَوْماً فاسِقِينَ »  اين ملت ، ملتى فاسق بودند كه به فرعون راى دادند و از او پيروى كردند . آيه‌ى بسيار عجيب است ! واقعاً هر ملتى كه فرقان نداشته باشد به همين سرنوشت گرفتار مىشوند ، مثل قوم فرعون ، هيچ فرقى هم نمىكند . در شرايط كنونى نيز وضعيت اين چنين است ، آيه مباركه قرآن ، با عصر كنونى ارتباط عميق دارد .\r\n\r\nپيام روشن قرآن\r\nاين آيه مباركه با معناى تازه و روشن خود ، در قرن بيست و يكم هم‌چنان باقى است و تا روز قيامت نيز باقى خواهد ماند . اگر ما فرقان\r\n\r\n","description":"","footnote":"","page_name":" 139 ","page_number":149},
  {"content":"\r\n\r\nنداشته باشيم ؛ اگر ما حق را از باطل تميز ندهيم ؛ اگر ما در موقع انتخابات پاى صندوق‌هاى راى رفته و دوباره به انسان‌هاى پست و نالايق راى بدهيم ، بدون شك مصداق همين آيه مباركه هستيم ؛ زيرا اگر همين افراد بىدين ، دوباره توسط آراى شما به قدرت برسند ، بىباكانه بر عليه دين شما دهن كجى مىكنند .  « إِنَّهُمْ كانُوا قَوْماً فاسِقِينَ »  راى دهندگان مسئول‌اند ، راى دهندگان به جرم آنان شريك‌اند . اگر مردم براى آنان راى ندهند ، خود به خود كسى بر قدرت تكيه نمىزند . شما به آنان راى مىدهيد و مسؤليت أعمال شان را نيز شما بر دوش داريد . چه بخواهيد و چه نخواهيد ، قرآن شما را مسؤل مىداند ، چون شما بوديد كه به انسان‌هاى لائيك و يا نادان راى داديد . بايد اين حقيقت تلخ را قبول كنيد كه شما با راى دادن خود افرادى را در مجلس فرستاديد كه حتى به دين شما هم اعتقاد ندارند . آنان نه به منافع ملى شما فكر مىكند و نه به استقلال سياسى كشور شما ، به هيچ چيز شما باورمند نيستند . فقط به منافع شخصى خود و خوش خدمتى به خاريجىها فكر مىكنند و بس .\r\n« وَالْفُرْقَانِ » ما انسان هستيم و به عنوان يك انسان ، هر كدام ما بايد قوه تشخيص داشته باشيم و بين حق و باطل فرق بگذاريم ، ما بايد خوب و بد را از هم تشخيص دهيم . كسىكه \" فرقان \" ندارد و نمىتواند افراد خوب و بد را تشخيص دهد ، حق راى دادن را هم ندارد ، اگر راى بدهد فعل حرام به جا آورده است . دين و دنياى ما بستگى به فرقان ما دارد ،\r\n\r\n","description":"","footnote":"","page_name":" 140 ","page_number":150},
  {"content":"\r\n\r\nاگر در دنيا ما نتوانيم حق را از باطل جدا كنيم ، بين خوب و بد فرق بگذاريم ، معلوم است كه دنياى ما خراب است ، با انتخاب نادرست انسان‌هاى نافهم و فاسد را بر سر نوشت خود مسلط مىسازيم . وقتى ما در زندگانى خود ، از باطل به نام حق پيروى كنيم و از حق به نام باطل فاصله بگيريم ، سرانجام كار ما به كجا منتهى خواهدشد ؟ !\r\n\r\nفرار جاهلانه\r\nبه عنوان مثال ، يك نفر درس مىخواند ، دانشگاه مىرود ، لسانس مىگيرد ، فوق لسانس و دكتورا هم مىگيرد ؛ ولى فرقان ندارد ، تشخيص ندارد ، تصميم ندارد ، انتخاب ندارد . او با درسى كه خوانده ، با لسانس و دكتورايى كه گرفته است ، چه‌كار مىتواند ؟ اكنون يك‌عده از محصلين دانشگاه ، به نام باطل ، از دين فرار مىكند ، به‌نام باطل ، عليه دين مبارزه مىكنند . آنان با اين كارشان مىخواهند ، به حق برسند ! واقعاً اين مشكل ميان محصلين ما وجود دارد ، آنان نمىدانند كه در هر قدمىكه برمىدارند ، به سوى باطل نزديك مىشوند و از حقيقت دور مىشوند . اين عده در واقع از باطل پيروى مىكنند تا به حق برسند ، بسيار عجيب است . عده‌اى ديگر در خرافات گرفتاراند ، خرافه پرستى مىكنند ، خرافه پرستى را براى مردم يك حقيقت جلوه مىدهند . نه تحصيل‌كرده‌هاى ما فرقان دارند و نه مردم بىسواد ما ، هيچ كدام ما فرقان نداريم ، به نظر شما در چنين جامعه‌ى كه\r\n\r\n","description":"","footnote":"","page_name":" 141 ","page_number":151},
  {"content":"\r\n\r\nاصلًا فرقان و تشخيص وجود نداشته باشد ، چگونه سعادت و خوش‌بختى در آن جامعه به وجود مىآيد ؟ !\r\nمىگويند : يك نفر پيش داكتر رفت و گفت : من مريض هستم . داكتر گفت : مرض شما چيست ؟ گفت ريشم درد مىكند . ( خنده حضار ) گفت چه خورده‌اى ؟ گفت : نان و برف خوردم . داكتر از دستش گرفت و به زور از مطب خود او را بيرون كرد . گفت : برو احمق تو ديوانه هستى ، نه درد تو به درد انسان‌ها مىماند و نه خوراك تو به خوراك انسان‌ها مىماند .\r\nمتأسفانه جمع كثيرى از ما نيز چنين هستيم ، نه باسواد ما فرقان دارد و نه بىسواد ما ، نه محصلين ما ، نه اساتيد ما ، نه رئيس ما ، نه وزير ما ، نه نماينده ما ، هيچ كدام ما فرقان نداريم . هيچ كدام ما نمىتوانيم حق را از باطل تشخيص دهيم . من نمىدانم با اين وضعى كه وجود دارد ، آينده كشور ما به كجا خواهد رسيد ؟ ! ما بايد همان‌گونه كه براى خوردن غذا و نوشيدن آب ، محتاج هستيم ، به فرقان نيز محتاج هستيم ، ما مجبور هستيم كه فرقان داشته باشيم . ما هرگز نمىتوانيم فرقان داشته باشيم ؛ مگر اين‌كه قرآن را درست بخوانيم و درست بفهميم . قرآن براى اين نازل شده است كه فرقان را به ما بياموزد . قرآن براى من و تو نازل شده است تا به عنوان يك انسان بتوانيم بين حق و باطل تفكيك نماييم .\r\n\r\n","description":"","footnote":"","page_name":" 142 ","page_number":152},
  {"content":"\r\n\r\n\r\nزندگى حيوانى\r\nمتأسفانه در شرايط كنونى اكثر ملت‌هاى جهان ، مثل گوسفند زندگى مىكنند ، هيچ گونه تشخيص و انتخابى از خود ندارند . دولت‌هاى قلدر و فاسد ، تلويزيون‌ها و روزنامه‌هاى مزدور ، ملت‌ها را جهت مىدهند ، به اين سوى و آن سوى مىگردانند . به هر سمتى كه بخواهند مردم را مىكشانند . علت آن نيز همين است كه ملت‌ها فرقان ندارند ، ملت‌ها حق و باطل را نمىشناسند . نه در بعد علمى قدرت تشخيص را دارند و نه در بعد عملى ، در هردو بعد ، فاقد تشخيص هستند .\r\nانسان بايد هم در بعد علمى فرقان داشته باشد و هم در بعد عملى ،  « إِنْ تَتَّقُوا اللَّهَ يَجْعَلْ لَكُمْ فُرْقاناً »  در بعد عملى بايد انسان از محرمات دور شود ، نفس خود را به‌واسطه محرمات تاريك و كثيف نكند . واجبات را بايد انجام دهد و نفس خود را با انجام واجبات روشن و شفاف نموده و نور افگن درست كند . در بعد علمى عرض كردم كه همه چيز به فرقان مربوط مىشود . انسان‌ها از بىتوجهى و عدم آگاهى نسبت به خود ظلم مىكند ، به اختيار و انتخاب خود هم به دنياى خود ضرر مىرسانند و هم به آخرت خود . قرآن مىفرمايد :  « وَ ما ظَلَمْناهُمْ وَ لكِنْ ظَلَمُوا أَنْفُسَهُمْ »  « 1 » ما به آنان ظلم نكرديم ، بلكه خود شان بر خودشان ظلم مىكنند . خداوند جل جلاله\r\n\r\n\r\n","description":"","footnote":"\r\n( 1 ) - هود / آيه 101\r\n","page_name":" 143 ","page_number":153},
  {"content":"\r\n\r\nراه درست را براى انسان‌ها نشان داده است ؛ ولى خود انسان‌ها بسوى گمراهى حركت مىكنند .\r\nدر جاى ديگر مىفرمايد :  « إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً »  « 1 » ما انسان را از يك نطفه مخلوط خلق كرديم . از اسپرم‌هاى مرد و تخمك‌هاى زن ، به‌صورت مختلط و مركب انسان را آفريديم ؛ وقتى او را به دنيا آورديم ؛  « فَجَعَلْناهُ سَمِيعاً بَصِيراً »  اولًا به آنان عقل داديم ، ثانياً قرآن را براى شان فرستاديم و به آنان گفتيم كه قرآن را براى شما فرقان قرار داده‌ايم ؛ ولى قبول نكردند ، قرآن را نخواندند ، تا فرقان را فرا بگيرند و از عقل خدا دادى خود هم استفاده نكردند و در پليدى سقوط كردند .  « يَجْعَلُ الرِّجْسَ عَلَى الَّذِينَ لا يَعْقِلُونَ »  « 2 » فرقان يعنى ترازو ، ترازوى حق و باطل .\r\n\r\nآتش فتنه و جنگ\r\nواى بر انسان ! كجا شد انسانيت ما ؟ ! البته اين قضيه تنها به كشور ما مربوط نيست ، به منطقه مربوط نيست ، به قاره مربوط نيست ؛ بلكه به تمام اين كره‌ى خاكى مربوط است . حكومت‌ها مثل گله گوسفند ، مردم را به اين طرف و آن طرف مىكشانند . اكنون در هرجا كه مىبينيم ، جنگ است ،\r\n\r\n\r\n","description":"","footnote":"\r\n( 1 ) - انسان / آيه 2\r\n( 2 ) - يونس / آيه 100\r\n","page_name":" 144 ","page_number":154},
  {"content":"\r\n\r\nخون ريزى است ، فتنه است ، گرانى و نا امنى است . شما مىدانيد كه تاكنون تعداد زيادى از مردم ، از كشورهاى نا امن بسوى اروپا رفتند ؟ ! چه قدر آنان در آب‌هاى دريا غرق شدند ؟ چه قدر آنان در مسير راه سرگردان مانده‌اند ؟ آنانىكه رسيده‌اند نيز مثل حيوان زندگى مىكنند و هيچ اختيارى از خود ندارند . مردم از ترس جنگ ، خانه‌ها و زمين‌هاى خود را مىفروشند تا بسوى اروپا بروند . فكر مىكنند كه اروپايىها چه قدر از آنان استقبال مىكنند ! ! نمىدانند كسانىكه در اروپا رسيدند وضعيت شان از حيوان هم بد تر است . من نمىدانم كه سرانجام اين مردم چه خواهد شد ؟ !\r\n\r\nكلاه گذارى مدرن\r\nاكنون در تمام دنيا كلاه گذارى مرسوم شده است . سابق بهتر بود ، اگر كسى كلاه مىگذاشت ، انسان مىفهميد كه سرش كلاه رفته ، سنگينىاش را احساس مىكرد ؛ ولى اكنون كلاه‌ها فرق كرده است ، كلاه‌هاى غير ملموس را برسر مردم مىگذارند ، اصلًا كسى متوجه نمىشود كه سرش كلاه رفته است . اگر به آينه هم نگاه كند نمىفهمد كه كسى كلاه گذاشته است ، در حالىكه كلاه تمام سر و گردن اورا پوشانده و حتى تنفس را براى او مشكل ساخته است . امروز زندگانى براى مردم بسيار مشكل گرديده و دنيا به دست حكومت‌هاى فاسد و قلدر مىچرخد ، مردم در تمام ابعاد به فقر و بدبختى گرفتاراند و هيچ راه كارى هم براى آنان وجود ندارد .\r\n\r\n","description":"","footnote":"","page_name":" 145 ","page_number":155},
  {"content":"\r\n\r\n\r\nمسئوليت مبلغين دينى\r\nوظيفه علماى دينى اكنون بسيار سنگين است و تمام اينان بايد براى اين باشد كه به مردم فرقان بدهند ، حق و باطل را براى آنان معرفى كنند ، خطوط باطل و خطوط استثمارى و خطوط استعمارى را نشان بدهند . اين‌ها همه خطوط باطل‌اند . بايد مردم اين‌ها را بشناسند . بايد كرامات انسانى را براى مردم معرفى كنيم ، به مردم بايد گفته شود كه شما كرامت ذاتى داريد ، شما استعداد عالى داريد . شما مىتوانيد به مراحل بالاترى خود را برسانيد . شما اگر درست به حكم عقل و دستورات قرآن گوش دهيد و به آن عمل كنيد ، فرقان شما بالا مىرود و شما را بجايى مىرساند كه :  « أُولئِكَ هُمْ خَيْرُ الْبَرِيَّةِ »  « 1 » بهترين مخلوقات باشيد . اگر به دستورات قرآن و عقل گوش نداديد ، فرقان پيدا نكرديد ، به طرف باطل رفتيد . مثل حيوان به دنيا آمده‌ايد و مثل حيوان از دنيا مىرويد و مقام شما نيز به جايى مىرسد كه :  « أُولئِكَ هُمْ شَرُّ الْبَرِيَّةِ »  « 2 » بد ترين مخلوقات باشيد . از حيوان هم پست تر مىشويد . خيلى مغرور نباشيد ، خيلى حسن ظن نداشته باشيد ، معلوم نيست كه ما و شما در كجا قرار داريم ! راه ديگرى وجود ندارد ؛ اگر فرقان داشتيم ، بهترين مخلوقات خواهيم بود و خداوند جل جلاله ما را در بهشت متنعم مىسازد ؛ اگر فرقان نداشتيم ، بدترين مخلوقات خواهيم\r\n\r\n\r\n","description":"","footnote":"\r\n( 1 ) - بينه / آيه 7\r\n( 2 ) - بينه / آيه 6\r\n","page_name":" 146 ","page_number":156},
  {"content":"\r\n\r\nبود و جاى ما هم معلوم است . پاداش عمل ما نيز آتش سوزان جهنم خواهد بود .\r\n\r\nداستان عبرت انگيز\r\nخوب است كه در اخير صحبت‌هايم يك قصه را نيز خدمت شما بيان كنم . اين قصه را در تاريخ نقل كرده‌اند كه شخصى مىگويد : من در يك مكان مذهبى رفتم ، وقتى نشستم ، يك حالتى برايم پيدا شد ؛ ديدم كه اين انسان‌هايى كه تاكنون در اين مراسم مذهبى نشسته بودند ، همه به صورت حيوان درست شده‌اند ؛ همه شكل حيوانى به خود گرفته‌اند . مىگويد : ديدم كه بعضىها شكل بسيط دارند ، مانند الاغ ، گوسفند ، گرگ ، يا يكى از حيوانات ديگر ؛ ولى بعضىها را ديدم كه چهره مركب دارند ؛ مثلًا ، نصف صورتش مانند گرگ است و نصف ديگر صورتش مانند الاغ است . صورت‌هاى مركب و مختلف پيدا كرده‌اند . ( بعضى اشخاص هستند كه جز شهوت به چيزى ديگرى فكر نمىكنند ، در خوردن شهوت وجود دارد ، در صحبت ، شهوت وجود دارد ، در مسائل جنسى ، شهوت وجود دارد ، در تمام شئونات زندگانى انسان شهوت و جو دارد . هر انسان ، با توجه به عمل شهوانى خود صورت‌هاى مختلف و مركب پيدا مىكند ) .\r\nگفت ديدم كه بعض افراد صورت بسيط دارد و بعضى ديگر صورت مركب ، خيلى نا راحت شدم . اين طرف و آن طرف نگاه مىكردم ؛ ديدم كه يك نفر دلاك ( سلمانى ) در گوشه‌ى نشسته كه صورت انسانى دارد .\r\n\r\n","description":"","footnote":"","page_name":" 147 ","page_number":157},
  {"content":"\r\n\r\n به چشم عجب و تكبر نگاه به خلق مكن * كه بندگان خدا ممكن‌اند در اوباش \r\nگفت : رفتم بسوى اين مرد \" دلّاك \" نزد او نشستم ، گفتم : برادر در اين‌جا چه خبر است ؟ چند دقيقه جلوتر ، اين‌جا همه پر از انسان بود ؛ اما اكنون مىبينم اين‌جا از حيوانات پر است ! چگونه انسان‌ها از اين مكان خارج شدند و چگونه حيوانات در اين مكان مذهبى داخل شدند ؟ ! بدتر از همه بعضى از اين حيوانات شكل مركب دارند ، من نمىدانم چرا اين چنين شد ؟ ! . ( اين مرد \" دلاك \" در واقع جاه رسيده و متدين بوده است . او قبل از اين‌كه سر مردم را اصلاح كند ، تفس خود را اصلاح كرده بوده و فرقان داشته است . فرق نمىكند ، دلاك باشد يا جارو كش بلديه ، شاه باشد يا گدا ، هركسىكه خود را به كمال برساند و تقواى الهى را پيشه‌ى خود سازد ، فرقان پيدا مىكند و به حقيقت انسانى خود مىرسد ) .\r\nگفت : وقتى اين حرف‌ها را به مرد \" دلاك \" گفتم : طرف من نگاه كرد و لبخندى زد ، گفت : صورت خود را ديده‌اى يا خير ! گفتم نه ، فوراً آينه‌ى كه در كنارش بود به من داد و گفت : به صورت خود نگاه كن . طرف آينه نگاه كردم ديدم كه واى ! شكل من هم مثل شكل حيوان شده‌است . من متوجه ديگران بودم ؛ ولى متوجه خود نشده بودم . مرد \" دلاك \" به من گفت : برو خود را اصلاح كن ، به فكر ديگران نباش ! شكل شما نيز مانند\r\n\r\n","description":"","footnote":"","page_name":" 148 ","page_number":158},
  {"content":"\r\n\r\nحيوان است ؛ اما اين‌كه صورت خود را نمىبينى ، به خودت مربوط مىشود .\r\n\r\nماه خود سازى\r\nاميد وارم دانسته باشيد كه ماه رمضان براى چيست ؟ قرآن براى چه نازل شده است ؟ فرقان براى انسان‌ها چه فايده دارد ؟ قرآن براى هدايت بشر نازل گرديده است ، براى اين‌كه انسان‌ها فرقان پيداكنند ، خوب را از بد تشخيص دهند ، قرآن براى اين نازل شده است كه بشر به كمال لايق خود برسد . قرآن براى اين نازل نشده كه فقط براى شفاى مريض‌ها از آن استفاده شود ، قرآن براى اين نازل نشده كه عليه اجنّه از آن استفاده شود . قرآن براى اين نازل نگرديده كه تعويذ نويسى كنيم ، يا اين‌كه بر سر قبر مرده‌ها ببريم كه آنان به بهشت بروند . قرآن براى اين نازل نشده است كه در معاملات قسم بخوريم و سر مشترى كلاه بگذاريم . قرآن براى اين نازل گرديده است كه انسان‌ها آن را بخوانند و بفهمند كه چه مىگويد . در بعد نظرى ابتداء بايد قرآن را بفهميم . خواندن الفاظ قرآن خوب است ؛ ولى اگر اين خواندن آن همراه با تفحص و تدبر باشد ، خيلى مفيدتراست . تحقيق در آيات قرآن براى انسان فرقان مىآورد . بعضىها خط قرآن را مىخوانند ؛ اما هيچ نمىدانند كه قرآن چه مىگويد ! خواندن خط قرآن خوب است ؛ ولى بايد به معانى قرآن بيشتر توجه شود . و يا در موقع خواندن خط قرآن ، به ترجمه آن نيز توجه شود ، اكنون قرآن‌هاى زيادى\r\n\r\n","description":"","footnote":"","page_name":" 149 ","page_number":159},
  {"content":"\r\n\r\nهستند كه به زبان‌هاى مختلف ترجمه شده اند ، بايد خوانندگان عزيز و قاريان محترم به ترجمه آن نيز توجه كنند تا معناى ظاهر آيات را بفهمند ، فرقان پيدا كنند ، تشخيص و انتخاب پيدا كنند . ما بايد سعى كنيم كه هم در بعد علمى و هم بعد عملى تا حدودى به معانى قرآن پىببريم تا براى ما فرقان به وجود بيايد . خداوند متعال جل جلاله به حق اين ماه رمضان ، به همه‌ى مؤمنين ، بالخصوص به جمع حاضر و به اين دختران و پسران عزيزم كه در اين‌جا جمع شده اند ، توفيق عنايت فرمايد تا در لحظه لحظه‌ى عمر خود فرقان را به همراه داشته باشيم و حتى يك‌ساعت از عمر ما را نيز بدون فرقان قرار ندهد .\r\nو آخر دعوانا ان الحمد لله رب العالمين\r\n\r\n","description":"","footnote":"","page_name":" 150 ","page_number":160},
  {"content":"\r\n\r\n\r\nفضايل شب‌هاى قدر\r\nبيست و سوم ماه مبارك رمضان 1437 ه - . ق\r\nمطابق با 9 / 4 / 1394 ه - . ش\r\nمسجد جامع حوزه علميه خاتم النبيين صلى الله عليه وآله و سلم\r\n\r\n","description":"","footnote":"","page_name":" 151 ","page_number":161},
  {"content":"\r\n . \r\n","description":"","footnote":"","page_name":" 152 ","page_number":162},
  {"content":"\r\n\r\nبسم الله الرحمن الرحيم\r\nالحمد لله رب العالمين الصلاة والسلام على سيدِنا و سيدِ الاولين ، و اشرف السّفراء المقربين ، الّذى روحُهُ نُسخةُ الاحدية فى الاهوت ، و جسدُهُ صُورة معان الملكِ و الملكوت ، طاوُوس الكبرياء و حمامِ الجبروت ، الذى صدرُهُ خزانة الحىِ الّذى لايموتُ ، و على آله الطيبين الطاهرين قادة الناسوتِ .\r\n بِسْمِ اللَّهِ الرَّحْمنِ الرَّحِيمِ \r\n      إِنَّا أَنْزَلْناهُ فِي لَيْلَةِ الْقَدْرِ 1 وَ ما أَدْراكَ ما لَيْلَةُ الْقَدْرِ 2 لَيْلَةُ الْقَدْرِ خَيْرٌ مِنْ أَلْفِ شَهْرٍ 3 تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ 4 سَلامٌ هِيَ حَتَّى مَطْلَعِ الْفَجْرِ 5      \r\n\r\nامتداد شب قدر\r\nسلام بر شما و بر تمام مؤمنين در روى كره‌ى زمين . امشب آخرين شب قدر است . وقتىكه آفتاب از شرق غروب مىكند ، شب قدر آغاز مىشود . آهسته آهسته مىآيد تا به افغانستان مىرسد و همين‌گونه مىرود تا به افريقا ، به اروپا و جاهاى ديگر مىرسد ، يعنى در بيست و چهار\r\n\r\n","description":"","footnote":"","page_name":" 153 ","page_number":163},
  {"content":"\r\n\r\nساعت ، شب قدر ادامه دارد . تمام شب‌ها همين‌طور بيست و چهار ساعت است ؛ زيرا زمين كروى مىباشد ، بيست و چهار ساعت شب و بيست و چهار ساعت روز است . مثلا در افغانستان اكنون شب قدر است ؛ ولى در آمريكا اكنون روز است ، آن‌جا ديگر شب قدر نيست . در افغانستان شب بيست سوم رمضان است ؛ اما در آمريكا روز بيست و دوم رمضان است . همين‌گونه زمين مىچرخد تا در آمريكا نيز شب شود ، وقتى شب شد ، در آن‌جا نيز شب قدر آغاز مىشود . شب قدر مانند ساير شب‌ها در طول بيست و چهار ساعت در روى كره زمين ادامه دارد . اكنون كه ما در مسجد نشسته‌ايم و مشغول عبادت‌هاى شب قدر هستيم ، در آمريكا روز است ؛ ولى كم كم آفتاب غروب كرده و روز آن‌ها نيز به شب تبديل مىشود . در بيست و چهار ساعت ، طبق نوبت ، تمام كره‌ى زمين را شب فرا مىگيرد و انسان‌ها شب قدر را درك مىنمايند .\r\n\r\nشب قدر كدام شب است\r\nراجع به شب قدر ، غالباً در ذهن مردم اين سؤال وجود دارد كه چرا سه شب را ما قدر مىگيريم ؟ در حالىكه شب قدر فقط يك شب است ! چرا ما يك شب را قدر نگيريم كه سه شب خود را به زحمت بياندازيم . خدمت شما عرض كنم ، كه تمام حوادث در شب قدر اندازه گيرى مىشود . بنا به روايت معتبر ، شب قدر ، آغاز سال هجرى قمرى است . سال هجرى شمسى از اول برج حمل آغاز مىشود ؛ ولى آغاز سال هجرى\r\n\r\n","description":"","footnote":"","page_name":" 154 ","page_number":164},
  {"content":"\r\n\r\nقمرى ، طبق روايات معتبر ، شب بيست سوم رمضان است كه قرآن در اين شب نازل شده است . سال قمرى از هجرت پيغمبراكرم صلى الله عليه وآله و سلم گرفته شده ؛ ولى حقيقت اين است كه چه هجرت صورت مىگرفت و يا صورت نمىگرفت ، بيست و سوم ماه رمضان آغاز سال قمرى بود . يعنى بيست دوم رمضان المبارك ، پايان سال قمرى و بيست و سوم آن آغاز سال جديد قمرى مىباشد .\r\nدر اين شب تمام مقدرات تقدير مىشود ؛ يعنى سرنوشت انسان‌ها و حتى كائنات در اين شب رقم مىخورد . مثلًا چه كسانى در اين سال مىميرند ، چه‌كسانى مريض مىشوند ، چه‌كسانى شكست مىخورند ، چه‌كسانى پيروز مىشوند ، كدام شخص فقير مىشود ، كدام شخص غنى مىشود ، چه قدر باران در زمين مىبارد ؟ چه تحولاتى در دنيا بوجود مىآيد ، تمام حوادث كره زمين چه مربوط به شخص باشد و چه مربوط به تحولات سياسى ، اجتماعى ، اقتصادى ، فرهنگى و . . . ، همه در اين شب تقدير مىشود ، تغييرات قابل توجهى در كائنات بوجود مىآيد . اگر من حوادث كره زمين را مىگويم ، احتياط مىكنم و الا ممكن است حوادث تمام كائنات امشب معين شود ؛ تمام حوادثى كه تا سال آينده در كائنات اتفاق ميافتد ، در اين شب اندازه گيرى مىشود . سرنوشت يك ساله در شب قدر مشخص مىگردد .\r\n\r\n","description":"","footnote":"","page_name":" 155 ","page_number":165},
  {"content":"\r\n\r\n\r\nاندازه گيرى براى چه‌كسى ؟\r\nسوالىكه مطرح مىشود اين است كه سرنوشت يك ساله كائنات براى چه‌كسى مشخص مىشود ؟ براى خدا ! ! خدا كه خالق كائنات است ؛ او از ابتداى خلقت تا روز قيامت همه را مىداند ، چيزى وجود ندارد ؛ مگر اين‌كه در علم خدا مىباشد . خداوند جل جلاله بر همه چيز عالم است . علم او ، اراده او ، قدرت او ، حكمت او ، قضا و قدر او ، از ازل تا به ابد احاطه دارد و ذره ذره آن‌ها مشخص است . خدا بر اعمال و افعال بندگانش علم دارد ، هر نفسى كه ما مىكشيم ، خدا به آن علم دارد . اين موضوع توحيد فلسفى ، منطقى و قرآنى ماست . براى خدا همه چيز مشخص است و چيزى جديدى براى او وجود ندارد كه به آن علم نداشته باشد . پس سرنوشت يك ساله براى كى مشخص مىشود ؟ براى ما مشخص مىشود ؟ ما چه هستيم كه تقديرات براى ما مشخص شود ، ما نمىدانيم كه بعد از يك ساعت چه حالتى براى ما اتفاق ميافتد . سرنوشت يك ساعت خود را نميدانيم .\r\n\r\nحضور گسترده‌ى فرشته‌ها\r\nسرنوشت كائنات توسط فرشته‌هاى كه در روى زمين مىآيند تقدير مىشود . شايد مليون‌ها ملائكه موظف‌اند كه امشب در كره‌ى زمين نازل شوند . «  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ »  همين الآن كه شما نشسته‌ايد ، فرشته‌ها خود را به شما مىمالند . من احتمال مىدهم كه\r\n\r\n","description":"","footnote":"","page_name":" 156 ","page_number":166},
  {"content":"\r\n\r\nوقتى ملائكه خود را به شما مىمالند ؛ يك تأثر طرفينى به‌وجود مىآيد . مقام مؤمن از مقام ملائكه بالاتر است ؛ وقتى فرشته‌ها خود را به بدن مؤمنين مىمالند نيرو پيدا مىكنند ، انرژى مىگيرند ؛ همچنين وقتى بدن مؤمنين به ملائكه ماليده مىشود ، انرژى روحى براى او پيدا مىشود ، روحش شفاف مىشود ، تأثر طرفينى وجود دارد . ملائكه نيز بدن دارد ؛ منتهى بدن ملائكه غير از بدن انسان است ، بدن فرشته‌ها مثل باد است كه در فلسفه به آن جسم لطيف مىگويند . باد را شما حس مىكنيد كه به صورت شما اصابت مىكند ؛ اما وجود آن را شما نمىبينيد . ملائكه نيز چنين اند ، در زمين مىآيند جسم خود را به بدن مؤمنين مىمالند و متبرك مىشوند ؛ وقتى بدن ما به بدن ملائكه ماليده مىشود نيز تبرك مىشود .  « إِنَّا أَنْزَلْناهُ فِي لَيْلَةٍ مُبارَكَةٍ »  « 1 » يكى از نام‌هاى شب قدر ، شب مبارك است ؛ يعنى شب با بركت ، ملائكه‌ها هم متبرك مىشوند ، انسان‌ها هم متبرك مىشوند . ( والله العالم ) ممكن است امور مقدره و معينه امشب به ملائكه زمينى براى اجراى آن در يك سال سپرده شود . پس تقدير أمور جهت ملائكه مامورين در كره زمين است ، چه در زمين ، چه در هوا و احتمال هم مىرود يك نسخه به حجت خدا در زمين هم داده شود ، چه نبى باشد و چه رسول خدا و چه ولىعصر .\r\n\r\n\r\n","description":"","footnote":"\r\n( 1 ) - دخان / آيه 3\r\n","page_name":" 157 ","page_number":167},
  {"content":"\r\n\r\n\r\nمفهوم سلامتى در شب قدر\r\nسؤال ديگرى كه در اين سوره مباركه مطرح مىشود ، اين است كه مىفرمايد : «   تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ سَلامٌ هِيَ حَتَّى مَطْلَعِ الْفَجْرِ »   مراد از سلامتى در اين آيه چيست ؟ آيا سلامتى جسمى است ؟ اگر چنين باشد ، همين اكنون ( شب 23 رمضان ) هزاران نفر در شفاخانه‌هاى كابل و ساير ولايات كشور ، در بستر بيمارى افتاده‌اند و با مشكلات دست و پنجه نرم مىكنند . در تمام كشورهاى اسلامى چنين است . در همين شب هزاران نفر فوت مىكنند ، پس مراد از سلامتى در آيه مباركه چيست ؟ !\r\nتا آن‌جا كه معلومات ناقص من اجازه مىدهد ، مراد از سلامتى چارچ شدن و نيرو گرفتن روحانى است ، چگونه تلفن همراه خود را به برق وصل مىكنيد ؟ ما هم در اين شب مبارك به عالم بالا خود را وصل مىكنيم . ممكن است كه فرشته‌ها نيز چنين باشند ؛ زيرا آن‌ها به كسانى خود را مىمالند كه مقام آنان بالاتراز خود شان هستند ؛ انسان مؤمن از ملائكه بالاتر است .  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  « 1 » از اكثر مخلوقات بالاتر مىشود .\r\nروح انسان در اين شب قوى مىشود ؛ بدن انسان ، همان بدن ظاهرى است ، بيماران در حالت ضعف قرار دارند و نا راحت هستند ؛ ولى روح\r\n\r\n\r\n","description":"","footnote":"\r\n( 1 ) - بينه / آيه 7\r\n","page_name":" 158 ","page_number":168},
  {"content":"\r\n\r\nآنان با درك شب قدر نيرومند و قوى مىشوند . بعضىها در اين شب مىميرند ؛ اما روح آنان از بركت اين شب چارچ مىشود . انسان از نظر روحى و معنوى قدرتمند مىشود . در اين فرصت مىخواهم به فرزندان عزيزم ، به نسل جوان بگويم ، فرزندان عزيزم ، امشب كارى بكنيد كه سرنوشت يك ساله شما درست شود ، ارتباط خود را در اين شب مبارك با خداى خود محكم كنيد و از او بخواهيد كه به شما توفيق اطاعت و بندگى بيشترى را عنايت فرمايد . خداوند جل جلاله ارحم الراحمين است .\r\n\r\nفلسفه احياى شب‌هاى 19 - 21 - 23\r\nعرض كردم كه عده‌اى سؤال مىكنند كه چرا قدر سه شب است ؟ چرا يك شب نيست ؟ ! در جواب آنان مىخواهم با يك مثال بسيار ساده براى شما جواب بگويم . ما و شما تصميم مىگيريم كه يك شركت توليدى درست كنيم ، تجارت خانه درست كنيم و يا يك ساختمان بزرگ بسازيم . مىنشينيم با هم صحبت مىكنيم ، چه مقدار پول شما بدهيد ، چه مقدار پول فلانى بدهد ، كيفيت آن‌چه را كه مىسازيم چگونه باشد ، چه اندازه ظرفيت داشته باشد ، مواد آن را از كجا خريدارى كنيم ؟ تمام اين‌ها را در يك كاغذ ياد داشت نموده و مواد و مصارف را اندازه گيرى مىكنيم ، تمام آن‌ها را با ارقام دقيق مشخص مىكنيم . تقدير يك كلمه عربى است ، به معناى اندازه گيرى كردن ؛ اما در فارسى به تقدير ، اندازه گيرى گفته\r\n\r\n","description":"","footnote":"","page_name":" 159 ","page_number":169},
  {"content":"\r\n\r\nمىشود . در يك جلسه باهم مىنشينيم ، صحبت مىكنيم و اندازه گيرى مىنماييم . در جلسه دوم مىخواهيم روى همان اندازه گيرى قبلى صحبت كنيم ؛ دقت به خرج مىدهيم ، يك مرتبه متوجه مىشويم كه يك نفر از جمع ما خارج شده است و مىگويد : من به شما پول نمىدهم ؛ اما در عوض دو نفر ديگر آمده التماس مىكنند كه آنان را در اين موضوع سهم بدهيد . پول بيشتر هم مىدهند ، . در جلسه دوم با توجه به كم و كيفى كه در اندازه گيرى صورت گرفته است ، روى فيصله قبلى صحبت نموده و در مسائل كلى به توافق مىرسيم ؛ ولى بازهم مىگوييم ، صبر كنيم يك جلسه ديگر هم داير كنيم تا با دقت بيشتر مسئله را بررسى نماييم ؛ اگر مشكلى وجود داشت راه حل آن را پيدا كنيم ؛ شايد افراد ديگرى هم در اين كار شركت كنند . در جلسه سوم ، روى هرچيزى كه در جلسه قبل به توافق رسيده‌ايم ، قرار داد خط را امضاء مىكنيم . بعد از امضاء مرحله عمل مىرسد ، شروع مىكنيم به خريد مواد و ساخت و ساز آن . در سه مرحله تصميم نهايى گرفته مىشود . مرحله اول تقدير ، ( اندازه گيرى ) مرحله دوم ، ابرام ، ( محكم كارى ) مرحله سوم ، فيصله نهايى و امضاى توافق نامه ، در مرحله سوم تصميم نهايى و بدون برگشت گرفته مىشود .\r\nفلسفه سه شب قدر نيز همين است . در منابع حديثىما روايت‌هاى معتبرى وجود دارد ؛ ولى من نمىخواهم آن‌ها را براى شما بيان كنم ، بعضى از آن‌ها ممكن است از سطح فكرى اكثر مردم خارج باشد ؛ اگر آن‌ها را\r\n\r\n","description":"","footnote":"","page_name":" 160 ","page_number":170},
  {"content":"\r\n\r\nبخوانم ممكن است شما دچار تشويش شويد . لذا رواياتى كه مناسب اين جلسه با شكوه است خدمت شما عرض خواهم كرد .\r\n\r\nشب اندازه گيرى\r\nدر شب نوزدهم رمضان كه اولين شب قدر است ، تقدير صورت مىگيرد ، در اين شب جلسه‌ى خيلى با شكوه و با عظمت داير مىشود . به فرموده قرآن ،  « فَالْمُدَبِّراتِ أَمْراً »  « 1 » فرشته‌هايى كه تمام حوادث كره زمين و يا حوادث منظومه شمسى و يا به احتمال زياد ، حوادث تمام كهكشان را به دستور و هدايت خداوند جل جلاله اندازه گيرى مىنمايند . در اين شب تمام حوادث و اتفاقات يك‌سال شرعى را كه عبارت از شب قدر امسال تا شب قدر سال آينده باشد تقدير و اندازه گيرى مىكنند .\r\nتمام اعمال و افعال ما ، تمام ترقيات و تمام عقب ماندگىها ، تمام حوادثى كه در روى كره زمين اتفاق ميافتد ، مانند مرگ و مردن ، سلامتى و مريضى ، فقر و غنا ، ثروت و نا دارى ، قدرت و ناتوانى ، باد و هوا ، ابر و باران سردى و گرمى ، همچنين حوادثى كه در تمام كائنات واقع مىشود ، هر چه كه هست ، همه در شب نوزدهم رمضان اندازه گيرى مىشود ؛ اما به حدّ نهايى نمىرسد . ممكن است جمعى تصميم به توبه گرفتن نداشته باشند ، به كارهاى دنيا و لذت معصيت مشغول باشند ، شايد در شب بيست\r\n\r\n\r\n","description":"","footnote":"\r\n( 1 ) - نازعات ؟ آيه 5\r\n","page_name":" 161 ","page_number":171},
  {"content":"\r\n\r\nو يكم توبه كنند ، عمل صالح انجام دهند ، نبايد محروم شوند و بايد به آنان فرصت داده شود .\r\n\r\nشب ابرام و محكم كارى\r\nدر شب بيست و يكم رمضان ، جلسه دوم برگزار مىشود ، روى تقديرات و اندازه گيرىهاى قبلى صحبت مىكنند ، تازه واردها را مىپذيرند ، دقت بيشترى را به خرچ مىدهند ، تا اندازه گيرىها به صورت درست انجام شود . ممكن است بعضى تحولات مهمى ديگر به أثر ادعيه مؤمنين در تقديرات صورت گرفته باشد كه بايد اصلاح شود . ممكن است در اين فاصله دو شب ، كسانى باشند كه توبه كرده و دوباره بسوى خدا باز گشته‌باشند ، همچنين ممكن است كسانى هم باشند كه قبلًا خوب بوده ؛ ولى در اين فاصله كوتاه ، خود را از خدا بريده باشند ، در لحظه لحظه‌ى اين ايام ، فرصت توبه و انابه وجود دارد ، ممكن است بعضىها دراين فاصله كوتاه از اين فرصت‌هاى طلايى استفاده نموده باشند . در شب دوم قدر جمع بندى صورت مىگيرد ، ابرام و محكم كارى مىشود . توافق كلى روى تقديرات حاصل مىشود ؛ ولى بازهم به امضاى نهايى نمىرسد .\r\n\r\nامضاء و تصويب نهايى\r\nدر شب بيست و سوم ، براى آخرين بار جلسه داير مىشود و در اين شب بعد از آمدن ديگران و توبه و دعاى مؤمنين و پذيرفتن آنان و عبادت\r\n\r\n","description":"","footnote":"","page_name":" 162 ","page_number":172},
  {"content":"\r\n\r\nو احياى سه شب قدر مذكور ، تمام تقديرات نهايى و امضاء مىشود . وقتى امضاء شد ، مقدرات هركس و هر چيز حتمى مىشود ، هرچيزى كه در سرنوشت انسان مقدر شده باشد ، قابل تطبيق است ؛ ولى خدا اگر اراده كند و مصلحت ايجاب نمايد قدرت تغيير را دارد .\r\nسؤال ديگرى كه در اين مورد مطرح مىشود اين است كه چرا تمام اين كارها را در يك شب انجام نمىدهند ، براى فرشته‌ها كدام مشكلى وجود ندار د ، آن‌ها مىتوانند همه را در يك شب انجام دهند ، چرا انجام نمىدهند ؟ چرا قدر به سه شب طول مىكشد ؟\r\nبه استنباط من ، احتمال بسيار قوى وجود دارد كه به خاطر ما انسان‌ها امضاى مقدرات از شب نوزدهم تا شب يست و سوم به طول مىانجامد ؛ زيرا خداوند جل جلاله بندگانش را دوست دارد ، رحمت واسعه‌ى او هميشه شامل حال بندگانش بوده و در آينده تيز مىباشد . دليل اين تأخير فرصتى خوبى است براى بندگان خدا جل جلاله تا در طول اين مدت به خدا تسليم شوند ، از گذشته‌هاى خود توبه كنند . امشب شب بيست و سوم رمضان است ، آخرين شب قدر ، ما و شما كه در اين مكان مقدس جمع شده‌ايم « 1 » ، از اين فرصت خوب استفاده شايان نموده و از صميم قلب به\r\n\r\n\r\n","description":"","footnote":"\r\n( 1 ) - معمولا در سه شب قدر ، مؤمنين از نقاط مختلف شهر كابل ، از راه‌هاى دور و نزديك ، حتى بسيارى از آنان با پاى پياده خود را در مسجد جامع حوزه علميه خاتم النبيين صلى الله عليه وآله و سلم مىرسانند\r\n","page_name":" 163 ","page_number":173},
  {"content":"\r\n\r\nخدا تسليم شويم ، تا در ساعات آخر ، سرنوشت ما به وجه احسن رقم خورده و امضاء ، شود ، آن‌گونه كه به تفصيل آن را بيان داشتم .\r\n\r\nثواب عبادات شب قدر\r\nآيا شما ثواب عبادات امشب را مىدانيد ؟ ثواب صد ركعت نمازى كه در اين شب خوانده مىشود ، مىدانيد ، چه قدر است ؟ مىخواهم چيزى را براى شما بگويم كه از خوشحالى به خود نگنجيد . يك ركعت نمازى را كه شما امشب مىخوانيد به اندازه سىهزار ركعت نماز ثواب دارد . « لَيْلَةُ الْقَدْرِ خَيْرٌ مِنْ أَلْفِ شَهْرٍ » با حوصله مندى اين را حساب كنيد و ببينيد كه چه قدر مىشود ؟ صد ركعت نماز خود را اگر به سىهزار ضرب كنيد ، سه ميليون ركعت مىشود . شما در طول عمر خود سه ميليون ركعت نماز را خوانده مىتوانيد ؟ ! اگر عمر شما به هشتاد و سه سال و چهار ماه برسد ، تقريباً به هزار ماه مىرسد . هشتاد و سه سال و چهار ماه شما زنده باشيد و نماز خود را به صورت كامل بخوانيد ، تا به ثواب صد ركعت نماز شب قدر برسيد . لطف خدا چه قدر زياد است ؟ مىخواهم با ذكر اين مطالب قدرى حال پيدا كنيد ، موقف خود را در نزد خداوند جل جلاله درك كنيد ، موقف شما در نزد پروردگار خيلى بالا است . شيطان شما را وسوسه مىكند و\r\n\r\n\r\n","description":"","footnote":"\r\nو اين شب‌هاى مبارك را با خواندن صد ركعت نماز ، دعا و نيايش در پيشگاه حضرت احديت جل جلاله احيا مىكنند .\r\n","page_name":" 164 ","page_number":174},
  {"content":"\r\n\r\nخيلى مواظب خود باشيد كه شما را از رحمت خدا نا اميد نسازد . هرچه زودتر به خدا تسليم شويد و او نيز مقام شما را بالا مىبرد .\r\n\r\nفلسه عبادت در مساجد\r\nشما امشب تصميم گرفته‌ايد كه در مسجد بياييد و در اين‌جا بمانيد تا خدا را عبادت كنيد . عبادت خدا در هر جايى ممكن است ، چرا در خانه‌هاى خود خدا را عبادت نكرديد كه در اين‌جا آمديد ؟ جواب واضح است براى اين‌كه عبادت در مسجد ثواب بيشتر دارد . اكنون شما در مسجد جامع خاتم النبيين صلى الله عليه وآله و سلم نشسته‌ايد ، دراين‌جا نماز مىخوانيد ، دعا مىخوانيد . مىدانيد يك ركعت نماز شما به چند ركعت مىرسد ؟ يك ركعت نماز شما در شب قدر به سه ميليون ركعت نماز مىرسيد . اكنون كه نماز را در مسجد مىخوانيد ، چه قدر مىشود ؟\r\nشما اين سه ميليون ركعت نماز خود را ضرب بيست و پنج كنيد ، به چند مىرسد ؟ هفتاد و پنج ميليون ركعت مىشود . خداوند از همه‌ى ما قبول كند ، خيلى زياد است ! اگر شما دوصد و چهل سال عمر كنيد و دراين مدت نماز خود را بخوانيد ، تازه با همين يك شب برابرى مىكند . آيا كسى است كه دوصد و چهل سال عمر كند ؟ ! واى بر حال آنانىكه در اين شب ، به خانه‌هاى خود و يا در جاهاى ديگر مشغول لهو و لعب\r\n\r\n","description":"","footnote":"","page_name":" 165 ","page_number":175},
  {"content":"\r\n\r\nهستند . واى بر حال آنانىكه از اين رحمت واسعه خداوند جل جلاله دور مىمانند ، آنان چه قدر ضرر مىكنند ؟ چه قدر خسارت مىبينند ؟ ! !\r\n\r\nعلت حضور گسترده مردم در شب قدر\r\nمن چند دقيقه قبل در خانه نشسته بودم و بسوى تلويزيون نگاه مىكردم ، تصاويرى را كه از تالار سخنرانىها ( حسينيه ) نشان مىدادند ، مىديدم ، زن‌ها در اين مراسم خيلى زياد آمده‌اند . مسئولين مراسم ، گزارش داده بودند كه هردو طبقه تالار ( حسينه ) پر شده است ، بياييد بيرون را فرش كنيد كه خانم‌ها در آن‌جا بنشينند . خدا را شكر مىكنم كه زن‌هاى مؤمنه و متدينه ما ، ارزش اين شب را درك مىكنند و اين چنين با شكوه در مراسم شب قدر شركت مىنمايند . حق آنان است كه بيايند ، زيرا فضيلت امشب را در شب‌هاى ديگر نمىتوانند بدست بياورند . ثواب سه ميليون نماز را در اين شب كسب مىكنند . اين ثواب صد ركعت نمازى است كه شما در اين شب مىخوانيد . خداوند متعال جل جلاله صد ركعت نماز را از شما در مسجد به هفتاد و پنج ميليون ركعت قبول مىكند . شما در اين شب اعمال‌هاى ديگر را نيز انجام مىدهيد ، دعا مىخوانيد ، نيايش مىكنيد . چه قدر ثواب را كسب مىنماييد ؟ هر عمل شما به سىهزار عملى كه در غير شب قدر انجام دهيد برابرى مىكند . اين از لطف خداوند جل جلاله بر بندگانش است . آيا سرمايه بزرگتر از اين هم سراغ داريد ؟ كه صدقه دادن\r\n\r\n","description":"","footnote":"","page_name":" 166 ","page_number":176},
  {"content":"\r\n\r\nيك افغانى به سه ميليون برسد ، اگر هزار افغانى به فقيرى بدهيد و يا در كارهاى خير مصرف كنيد ، سىميليون افغانى مىشود .\r\n\r\nعبادات شب قدر در مسجد الحرام\r\nمن مىخواهم به پول‌داران عزيزى كه در اين مجلس نشسته‌اند بگويم ، بيهوده پول‌هاى خود را مصرف نكنيد ، به هوس‌بازىها پول خود را خرچ نكنيد . اكنون در همين‌جا تصميم بگيريد و با خداى خود عهد كنيد كه سال آينده در شب‌هاى قدر در مكه معظمه باشيد . اگر شما امشب در مكه مىبوديد و صد ركعت نماز را در مسجد الحرام مىخوانديد ، مىدانيد كه چه قدر ثواب عايد حال شما مىشد ؟ ! من نظر خود را براى شما صحبت نمىكنم ؛ بلكه طبق روايات صحيح با شما صحبت مىكنم . همين صدر ركعت نمازى را كه شما امشب در اين مسجد مىخوانيد ، سال آينده اگر در مكه معظمه ، در مسجد الحرام بخوانيد ، ثواب سه تريليون ركعت نماز نصيب شما خواهد شد . شمارش بالاى اعداد ابتداء از ميليون شروع مىشود ، به بيليون و يا ميليارد مىرسد . بعضىها بيليون مىگويند و بعضى ديگر ميليارد مىگويند ، هردو يك چيز است فرق نمىكند .\r\nعدد هزار را اگر ضرب به هزار كنيم ، يك ميليون مىشود ، يك ميليون را اگر ضرب به هزار كنيم ، يك ميليارد مىشود . يك ميليارد را اگر ضرب به هزار كنيم ، يك تريليون مىشود ، خيلى زياد است . حالا من از تريليون سؤال نمىكنم ، از ميليارد سؤال مىكنم . آيا مىدانيد كه يك\r\n\r\n","description":"","footnote":"","page_name":" 167 ","page_number":177},
  {"content":"\r\n\r\nميليارد چند است ؟ اگر شما هر روز مدت ده ساعت بنشينيد و فقط حساب كنيد ؛ يعنى بگوييد يك ، دو ، سه . . . پنجاه سال مىگذرد تا به يك ميليارد برسيد . پنجاه سال ، هر روز ده ساعت تمام ، اگر حساب كنيد به ميليارد مىرسيد .\r\nشما اگر در مكه معظمه برويد و شب قدر را در آن‌جا باشيد ، صدر ركعت نمازى را كه مىخوانيد ، به يك تريليون مىرسد ؛ . « 1 » چه قدر زياد مىشود ! اصلًا حساب نمىتوانيد . از شنيدن نام يك تريليون ، ممكن است شما را بهت بزند . حالا ما همين هفتادو پنج ميليون نماز را كه در ساير مساجد شما مىخوانيد حساب مىكنيم . براى خواندن هفتاد و پنج ميليون نماز ، بايد شما دوصد و چهل سال زنده بمانيد تا بتوانيد آن را بخوانيد . خداوند متعال جل جلاله تمام آن‌ها را در يك شب به شما مىدهد . هر عملى را كه امشب شما انجام مىدهيد ثواب زياد دارد ، چه خوب است كه لحظه لحظه‌ى اين شب مبارك را غنيمت بشماريد . حتى در مسير خانه‌هاى خود كه امشب راه مىرويد ، نيز بيكار نباشيد . از همين لحظه ، تصميم بگيريد كه وقتى از مسجد بيرون شديد و طرف خانه‌هاى خود رفتيد ، به جاى حرف‌هاى بيهوده ، سوره مباركه ، ( انا انزلنا ) را بخوانيد كه خيلى ثواب دارد . اگر در شب قدر انسان يك مرتبه نام خدا را ببرد ، يعنى بگوبد : يا الله مثل\r\n\r\n\r\n","description":"","footnote":"\r\n( 1 ) - معظم‌له ، اظهار داشتند ، كه يك سال اين توفيق نصيب ايشان نيز شده است كه شب قدر را در مكه معظمه باشند و به مسجد الحرام نمازبخوانند .\r\n","page_name":" 168 ","page_number":178},
  {"content":"\r\n\r\nاين‌است كه سىهزار مرتبه يا الله گفته باشد . امشب ما غرق در نعمت و رحمت خداوند جل جلاله هستيم و بايد از آن‌ها استفاده كنيم .\r\n\r\nامداد به مساكين و بيچاره ها\r\nامشب اگر مىتوايند ، به فقراء كمك كنيد . مىدانيد ! هر افغانى را كه شما امشب به فقراء مىدهيد ، مثل اين است كه سىهزار افغانى را به آنان كمك كرده باشيد . شما اگر صد ركعت نماز را در غير مسجد امشب بخوانيد ، خداوند جل جلاله به سه ميليون ركعت آن را قبول مىكند ، همين‌گونه اگر صد افغانى را شما امشب به فقراء كمك كنيد ، خداوند جل جلاله به سه ميليون افغانى از شما قبول مىكند . هوش كنيد فريب شيطان را نخوريد ، امشب تا مىتوانيد به نيازمندان كمك كنيد ، به خويشاوندان فقير خود كمك كنيد ، صله رحم نماييد . اگر مىتوانيد همين امشب فطر روزه خود هم به فقرا بدهيد . امشب اگر كسى فطر روزه خود را بدهد جايز است و ثواب زيادى هم دارد . در روز عيد سعيد فطر ، اگر فطر روزه خود را به فقرا بدهيد ، هشتاد افغانى و صد افغانى حساب مىشود ؛ ولى اگر بتوانيد ، امشب ( شب قدر ) فطر روزه خود را به فقير برسانيد ، هر افغانى آن به اندازه سىهزار افغانى براى شما ثواب دارد .\r\n\r\n","description":"","footnote":"","page_name":" 169 ","page_number":179},
  {"content":"\r\n\r\n\r\nشب توبه و انابه\r\nموضوع ديگرى را كه مىخواهم خدمت شما بيان كنم ، اين است كه امشب همه‌ى ما قبل از اين‌كه از مسجد بيرون شويم ، يك عهدى هم با خداوند جل جلاله ببنديم . امشب فرصت خوبى براى ما فراهم است و بايد از اين فرصت درست استفاده كنيم و با گريه و زارى در پيشگاه پروردگار خود توبه كنيم ؛ زيرا خداوند جل جلاله توبه پذير است و توبه ما را مىپذيرد . بقول شاعر :\r\n اشك بريز از بصر ، خاصه به وقت سحر * اشك در آن نيم شب زود اثر مىكند \r\n\r\nنقش جوانان در محافل دينى\r\nجوانان عزيز ! من ، در اين چند سال شب هاى قدر به تلويزيون نگاه مىكنم و مىبينم كه در نماز ، در دعا و در نيايش ، اكثراً جوانان حضور دارند . سابق اكثريت مجالس را كهنسالان تشكيل مىدادند ، چه مرد و چه زن . اكثراً كهنسالان وقتىكه خواب نمىرفتند ، در مسجد مىآمدند و زير منبر مىنشستند ؛ ولى اكنون اكثريت مجالس و محافل را جوانان تشكيل مىدهند ، چه در مجالس زن‌ها و چه در مجالس مردها ، در هردو مورد جوانان بيشتر حضور دارند . اكنون در همين مجلس كه ما نشسته‌ايم ، مىبينم كه همه جوانان هستند ، پير مردها در اقليت قرار دارند . اين از لطف\r\n\r\n","description":"","footnote":"","page_name":" 170 ","page_number":180},
  {"content":"\r\n\r\nو مرحمت خداوند جل جلاله است . از بركت آن جهاد مقدس است كه در طول چهارده سال صورت گرفت . قبل از جهاد ، ما چنين مراسم‌ها را نداشتيم و اجازه هم نمىدادند كه چنين مجالسى برگزار شود ؛ زيرا از حضور جوانان در مجالس دينى مىترسيدند .\r\nامروز نيز كسانى هستند كه چنين مجالسى را نمىخواهند و از برگزارى چنين مجالس و مراسم هراس دارند ؛ زيرا آنان بنا به دلايلى نمىخواهند كه نسل جوان كشور ما دين دار و متدين باشند ، نقشه‌هاى شيطانى در ذهن آنان وجود دارند كه در صورت امكان ، از شركت نسل جوان در مراسم و محافل دينى جلوگيرى كنند ؛ ولى نسل جوان ما ، الحمد لله همه چيز را مىفهمند و درك مىكنند . فريب اين شيطان صفتان را نمىخورند و به صورت گسترده و فعال در مراسم‌هاى دينى شركت مىكنند . اكثر مراسم‌هاى دينى اكنون توسط جوانان اداره مىشود و اين از لطف و مرحمت پروردگار است .\r\n\r\nانذار عمومى\r\nمن از پيشگاه خداوند متعال ، توفيق بيشترى را براى جوانان عزيز كشور خود مىخواهم ؛ ولى چيزى را كه حالا مىخواهم بيان كنم ، اين است كه واى بر حال ما اگر امشب در اين مجلس توبه نكنيم و در موقع بيرون شدن از مسجد ، گناهان گذشته‌ى ما بخشيده نشده باشد . خيلى\r\n\r\n","description":"","footnote":"","page_name":" 171 ","page_number":181},
  {"content":"\r\n\r\nروسياهى براى ما و شما است كه در اين شب مبارك ، بدون توبه كردن و پشيمانى از گناه ، مسجد را ترك كنيم . امشب شب قبولى توبه است و همه بايد توبه كنند ، خداوند جل جلاله بسيار بخشنده و مهربان است ، توبه شما را قبول مىكند ، شيطان شما را وسوسه نكند كه توبه شما پذيرفته نمىشود . بعضى اوقات در سؤالات تلويزيونى از من مىپرسند كه ما زياد گناه كرده‌ايم ، ممكن است خدا ما را نبخشد . مىبينيد ! شيطان اين‌گونه انسان را وسوسه مىكند و الّا ما و شما چه هستيم ؟ كه گناه ما باشد ! ! گناهان ما زياد است ؛ ولى در برابر رحمت واسعه‌ى الهى ، بسيار ناچيز است ، زود توبه كنيد ، شيطان را از خود دور نماييد . لطف و كرم خدا به حدّى زياد است كه تمام گناهان شما را عفو كند . شيطان شما را نا اميد نكند ، رحمت خدا وسيع‌تر از آن است كه ما فكر مىكنيم ؛ اگر شما صادقانه توبه كنيد و از گناهان گذشته‌ى خود پشيمان شويد ، خداوند جل جلاله حتماً شما را مىبخشد .\r\n\r\nتوبه حقيقى\r\nانسان بايد در هر شرايطى توبه كند ؛ منتهى توبه صادقانه و خالصانه ، توبه انسان بايد مثل توبه نصوح باشد تا در آينده به دنبال گناه نرود و حتى فكر گناه را هم نكند . امشب بسيار شبى با عظمت است ، روح انسان ، امشب مطهر مىشود ، فرشته‌ها امشب فوج فوج در زمين مىآيند ، خود را به شما مىمالند و از شما نيرو مىگيرند ، روح شما را نيز امشب نيرو\r\n\r\n","description":"","footnote":"","page_name":" 172 ","page_number":182},
  {"content":"\r\n\r\nمىدهند . همان‌گونه كه در عالم ماده بعضى از وسايل اليكترونيكى را به برق وصل مىكنند و براى مدت زيادى نيرو ذخيره مىكنند ، حتى در موقعىكه برق هم نباشد ، به فعاليت خود ادامه مىدهند . روح انسان نيز چنين است ، وقتى فرشته‌ها خود را به بدن انسان مىمالند ، روح انسان انرژى مىگيرد ، نيرو ذخيره مىكند ، چارچ مىشود .  « سَلامٌ هِيَ حَتَّى مَطْلَعِ الْفَجْرِ »  اين حالت تا طلوع فجر ادامه دارد . تا فجر نشده شما غرق در نعمت خدا هستيد و بايد درست استفاده نماييد .\r\n\r\nالتماس دعا\r\nمن نمىخواهم از اين بيشتر صحبت كنم ، من آمده بودم كه با اين صحبت‌هاى ، نسبت به شما عرض ارادت كنم و از شما بخواهم كه براى نوكر پير خود نيز امشب دعا كنيد . من نوكر و خدمت‌گذار شما هستم ، به دعاى شما محتاج هستم . من هم براى شما دعا مىكنم ، همه شما براى هم‌ديگر دعا كنيد . براى تمام مؤمنين و مؤمنات دعا كنيد ، براى آينده خود و آينده كشور خود دعا كنيد ؛ براى ملت‌هاى مسلمان دعا كنيد . در شرايط كنونى مسلمانان جهان خيلى گرفتارى دارند . مردم مسلمان يمن اكنون قتل عام مىشوند ، مردم مسلمان سوريه هر روز به بهانه‌هاى مختلف به خاك و خون كشيده مىشوند . مردم عراق و همچنين مردم بحرين ، چند سال است كه هرروز بدون جهت به صورت وحشيانه كشته مىشوند . افغانستان ما نيز در بدترين شرايط قرار دارد ، هر روز خانواده‌ها در گوشه و كنار اين\r\n\r\n","description":"","footnote":"","page_name":" 173 ","page_number":183},
  {"content":"\r\n\r\nكشور ، به سوگ فرزندان شان مىنشينند . امشب براى همه دعا كنيد ؛ هم براى دين خود دعا كنيد و هم براى آخرت خود ، خير دنيا و آخرت را امشب از خدا بخواهيد كه رحمت او بسيار وسعت دارد . لطف او آن‌قدر زياد است كه براى ما انسان‌ها قابل تصور نيست .\r\nمن خيلى دلم مىخواست كه امشب بيشتر صحبت كنم ، تنها در مورد دعا كه چگونه مورد استجابت واقع مىشود ، يك ساعت صحبت لازم است ؛ ولى من نمىخواهم وقت شما را بگيرم و بهتر اين است كه شما مشغول خواندن نمازها و دعاهاى خود باشيد . در اين شب مثل طفل شير خوار عمل كنيد ، طفل شير خواره را مىبينيد كه چگونه به زور پستان مادر مىگيرد ، اگر مادر به او توجه نكند ، آن‌قدر گربه مىكند ، آن‌قدر اصرار مىورزد تا مادر مجبور شود به او شير بدهد . شما نيز از خدا با جديت بخواهيد ، مثل اين‌كه نعوذ باالله خدا از شما بدهكار است . آن‌قدر بر خواسته‌هاى خود امشب اصرار كنيد تا خدا دعاهاى شما را قبول كند . امشب نبايد از اين مسجد دست خالى بسوى خانه‌هاى خود برگرديد . و مطمئن باشيد كه در اين شب مبارك ، هر چيزى مشروعى را كه از خدا بخواهيد به شما مىدهد .\r\n\r\n","description":"","footnote":"","page_name":" 174 ","page_number":184},
  {"content":"\r\n\r\n\r\nدعاى اختتاميه\r\nاللهم اغفر لحيّنا و ميّتنا ، وشاهدنا و غائبنا ، و ذكرنا و انثانا ، و لوالديننا و لاقربائنا و لاولادنا ، ولازواجنا ، و للمؤمنين والمؤمنات ، فى مشارق الارض و مغاربها ، و برّها و بحرها .\r\nپروردگارا امشب را براى ما شب مبارك بگردان ، خودت در قرآن فرمودى كه « ليلة مباركة » خدا يا در اين شب مبارك گناهان گذشته ما را بيامرز ، خدايا به همه‌ى ما ، خصوصاً به جوانان ما كه چشم و چراغ ملت ما هستند ، توفيق توبه مرحمت فرما ، جوانان ما را از شر فتنه‌هاى آخرالزمان و از شر شهوت‌هاى نفس اماره شان نجات مرحمت فرما ، الهى اين نمازهايى را كه ما خوانديم ، به فضل و كرم خود قبول فرما ، پروردگارا گناهان همه‌ى ما را ببخش و بيامرز ، خدايا به حق امام غايب ما حجت ابن الحسن عجل الله تعالى فرجه الشريف تو را قسم مىدهيم كه خوش‌بختى دين و دنياى ما را عطا بفرما . ، پروردگا را حاجت‌هاى مشروعه‌ى كه در دل اين جمعيت پنهان است به لطف و كرم خود به زودى زود برآورده بفرما ،\r\nپارسال بعضىها در اين شب مبارك به اين محفل شما حضور داشتند ؛ ولى امسال دست آنان كوتاه است و به هر دقايق اين محفل محتاج هستند ، همه باهم از خدا بخواهيم كه به لطف و مرحمت خود آنان را و تمام گذشته‌هاى ما را غريق رحمت فرمايد .\r\n\r\n","description":"","footnote":"","page_name":" 175 ","page_number":185},
  {"content":"\r\n\r\nاللهم كن لوليك الحجة ابن الحسن ، صلوتك عليه و على آبائه ، فى هذه الساعة ، و فى كل ساعة ، ولى و حافظاً و قائد و ناصرا ، و دليل و عينا ، حتى تسكنه ارضك طوعا ، و تمتعه فيها طويلا .\r\nاللهم صلّ على محمد و آل محمد ، و عجل فرجهم و سهل مخرجهم ، واجعلنا فى اعوانه و انصاره ،\r\nبرحمتك يا ارحم الراحمين .\r\n\r\n","description":"","footnote":"","page_name":" 176 ","page_number":186},
  {"content":"\r\n\r\n\r\nفهرست مؤلفات مؤلف\r\nقسمت 1 - علم كلام\r\n. . .\r\n\r\n","description":"","footnote":"","page_name":" 177 ","page_number":187},
  {"content":"\r\n\r\n. . .\r\n( 1 ) ترجمه شده به زبان اردو در كراچى پاكستان .\r\n( 2 ) ترجمه شده به زبان اندونيزيايى در اندونيزيا .\r\nقسمت 2 - علم فقه\r\n. . .\r\n\r\n","description":"","footnote":"","page_name":" 178 ","page_number":188},
  {"content":"\r\n\r\n. . .\r\n( 1 ) اين كتاب در چاپ اخير ، در دو مجلد بزرگ چاپ شده است\r\n( 2 ) چهار جزء اين كتاب در چاپ خير ، در دو مجلد به چاپ رسيده است .\r\n\r\n","description":"","footnote":"","page_name":" 179 ","page_number":189},
  {"content":"\r\n\r\nقسمت 3 - تفسير القرآن\r\n. . .\r\nقسمت 4 - علم حديث\r\n. . .\r\n\r\n","description":"","footnote":"","page_name":" 180 ","page_number":190},
  {"content":"\r\n\r\nقسمت 5 - علم اخلاق\r\n. . .\r\nقسمت 6 - علم رجال\r\n. . .\r\nقسمت 7 - وحدت اسلامى\r\n. . .\r\n\r\n","description":"","footnote":"","page_name":" 181 ","page_number":191},
  {"content":"\r\n\r\nقسمت 8 - معارف اسلامى\r\n. . .\r\n\r\n","description":"","footnote":"","page_name":" 182 ","page_number":192},
  {"content":"\r\n\r\n. . .\r\n( 1 ) جزء اول و دوم مطبوع و دو جزء اخير ، غير مطبوع است .\r\n( 2 ) ضميمه كتاب قوانين زندگانى انسان در قرآن .\r\nقسمت 9 - دين وسياست\r\n. . .\r\n( 1 ) به چهار زبان : فارسى ، عربى ، انگليسى و اردو .\r\n( 2 ) اين كتاب به زبان‌هاى اردو و پشتو نيز تر جمه شده است .\r\n\r\n","description":"","footnote":"","page_name":" 183 ","page_number":193},
  {"content":"\r\n\r\nقسمت 10 - موضوعات مختلف\r\n. . .\r\n\r\n","description":"","footnote":"","page_name":" 184 ","page_number":194},
  {"content":"\r\n\r\n. . .\r\n( 1 ) اين كتاب يك مرتبه توسط وزارت حج واوقاف در كابل طبع و نشر شده است .\r\nقسمت 11 - سيتم اقتصاد اسلامى\r\n. . .\r\n\r\n\r\n","description":"","footnote":"","page_name":" 185 ","page_number":195}
  ]