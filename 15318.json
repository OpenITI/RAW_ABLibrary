[
  {"content":"\r\n\r\nتوضيح المسائل\r\nحضرت آية الله العظمى\r\nسيد محمود هاشمى شاهرودى\r\nدام ظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكليه حقوق چاپ محفوظ است\r\nشناسنامه كتاب\r\nنام كتاب : توضيح المسائل\r\nمؤلف : آية الله العظمى سيد محمود هاشمى شاهرودى\r\nناشر : بنياد فقه و معارف أهل بيت عليهم السلام\r\nچاپ چهارم : 1390 / 1432 ه‍\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسمه تعالى\r\nعمل به اين رساله شريفه مجزى ومبرى ذمه است\r\nان شااالله تعالى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاحكام تقليد\r\nبسم الله الرحمن الرحيم\r\nالحمد للَّه‌رب العالمين والصلوة والسلام على خير خلقه محمد وآله الطاهرين ولعنة اللَّه على اعدائهم اجمعين الى يوم الدين .\r\nمسأله 1 - شخص مسلمان بايد به اصول دين از روى دليل اعتقاد پيدا كند و نمىتواند در اصول دين تقليد نمايد ، يعنى بدون سؤال از دليل گفته كسى را قبول كند . ولى چنانچه شخصى به عقائد حقه اسلام يقين داشته باشد و آنها را اظهار نمايد هر چند از روى استدلال نباشد آن شخص مسلمان و مؤمن است و همه احكام اسلام و ايمان بر او جارى مىشود و اما در احكام دين در غير ضروريات بايد يا مجتهد باشد كه بتواند احكام را از روى دليل بدست آورد ، و يا از مجتهد تقليد كند يعنى به دستور او رفتار نمايد و يا از راه احتياط طورى به وظيفه خود عمل نمايد ، كه يقين كند تكليف خود را انجام داده است ؛ مثلًا اگر عده‌اى از مجتهدين عملى را حرام مىدانند و عده ديگر مىگويند حرام نيست آن عمل را انجام ندهد ، و اگر عملى را بعضى واجب و بعضى مستحب مىدانند ، آن را بجا آورد . پس كسانى كه مجتهد نيستند و نمىتوانند به احتياط عمل كنند ، لازم است از مجتهد تقليد نمايند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمسأله 2 - تقليد در احكام ، اعتماد كردن به فتواى مجتهد در هنگام عمل يا بعد از آن است . و از مجتهدى بايد تقليد كرد كه مرد و بالغ و عاقل و شيعه دوازده امامى و حلال زاده و زنده و عادل باشد و شايستگي تصدى امور عامه را داشته باشد . و نيز معتبر است سابقه فسق معروفى بين مردم نداشته باشد هر چند از آن توبه كرده باشد و از مجتهدى كه تقليد مىشود غير از اوصاف ذكر شده امر ديگرى معتبر نيست و عادل كسى است كه كارهايى را كه بر او واجب است بجا آورد و كارهايى را كه بر او حرام است ترك كند ، و نشانه عدالت اين است كه در ظاهر شخص خوبى باشد ، كه اگر از اهل محل يا همسايگان او يا كسانى كه با او معاشرت دارند حال او را بپرسند خوبى او را تصديق نمايند . و در صورتى كه اختلاف فتوى بين مجتهدين در مسائل محل ابتلاء ولو اجمالًا معلوم باشد لازم است مجتهدى كه انسان از او تقليد مىكند اعلم باشد يعنى در فهميدن حكم خدا از تمام مجتهدهاى زمان خود بهتر باشد .\r\nمسأله 3 - مجتهد و اعلم را از سه راه مىتوان شناخت :\r\nاول : آنكه خود انسان يقين كند مثل آنكه از اهل علم باشد و بتواند مجتهد و اعلم را بشناسد .\r\nدوم : آنكه دو نفر عالم و عادل ، كه مىتوانند مجتهد اعلم را تشخيص دهند ، مجتهد بودن يا اعلم بودن كسى را تصديق كنند ، به شرط آنكه دو نفر عالم و عادل ديگر با گفته آنان مخالفت ننمايند و در صورت اختلاف ، خبره بودن هر كدام بيشتر باشد قول او مقدم است بلكه به گفته يك نفر عالم خبره مورد وثوق نيز اجتهاد يا اعلميت ثابت مىشود .\r\nسوم : آنكه عده‌اى از اهل علم كه مىتوانند مجتهد و اعلم را تشخيص دهند ،\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nو از گفته آنان اطمينان پيدا مىشود مجتهد بودن يا اعلم بودن كسى را تصديق كنند .\r\nمسأله 4 - اگر اختلاف بين مجتهدين در مسائل محل ابتلاء ولو اجمالًا معلوم و شناختن اعلم مشكل باشد لازم است از كسى تقليد كند كه او با ديگران مساوى يا اعلم از آنها باشد و در صورت احتمال اعلميّت در هر كدام كافى است از يكى از آنها تقليد كند و گمان به اعلميت معتبر نيست و در صورتى كه احتمال اعلميت در يكى از آن دو برود لازم است از وى تقليد كند ، و پس از تقليد از مجتهدى طبق شرايط ذكر شده نمىتواند به مجتهد ديگرى رجوع كند مگر اينكه مجتهد ديگر اعلم باشد كه لازم است در اين صورت به فتواى مجتهد ديگر عدول كند .\r\nمسأله 5 - بدست آوردن فتوى يعنى دستور مجتهد چهار راه دارد :\r\nاول : شنيدن از خود مجتهد .\r\nدوم : شنيدن از دو نفر عادل كه فتواى مجتهد را نقل كنند .\r\nسوم : شنيدن از كسى كه انسان به گفته او اطمينان دارد يا مورد وثوق است .\r\nچهارم : ديدن در رساله مجتهد در صورتى كه انسان بدرستى آن رساله اطمينان داشته باشد و در صورتى كه نقل شخص معتبر با نوشته رساله معتبره مخالفت كند و اشتباه در يكى معلوم نگردد شخص بايد تا روشن شدن فتواى مجتهد عمل به احتياط كند و اگر ناقل نقل خود را نسبت به رساله بدهد كه در آن رساله خلاف نقل مذكور است نقل او اعتبار ندارد .\r\nمسأله 6 - تا انسان يقين نكند كه فتواى مجتهد عوض شده است ، مىتواند به آنچه در رساله نوشته شده عمل نمايد و اگر احتمال دهد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكه فتواى او عوض شده به مقدار ميسور تحقيق و جستجو لازم است و همچنين است اگر احتمال دهد مجتهدى را كه از او تقليد مىكرده در حال حاضر شرايط تقليد را ندارد ولى اگر بعداً معلوم شود كه فتوايش عوض شده و يا شرايط صحت تقليد به جز اعلميّت را نداشته بايد نسبت به گذشته به وظيفه عمل كند .\r\nمسأله 7 - اگر مجتهد اعلم در مسأله‌اى فتوى دهد مقلد آن مجتهد يعنى كسى كه از او تقليد مىكند نمىتواند در آن مسأله به فتواى مجتهد ديگر عمل كند ولى اگر فتوى ندهد و بفرمايد احتياط آن است كه فلان طور عمل شود مثلًا بفرمايد احتياط آن است كه در ركعت اول و دوم نماز بعد از سوره حمد يك سوره تمام بخواند مقلد بايد يا به اين احتياط كه احتياط واجبش مىگويند عمل كند و يا به فتواى مجتهد ديگرى - با رعايت الا علم فالا علم - عمل نمايد ، پس اگر او فقط سوره حمد را كافى بداند مىتواند سوره را ترك كند ، و همچنين است اگر مجتهد اعلم بفرمايد مسأله محل تأمل يا محل اشكال است و اما اگر بگويد اقوى احتياط است و يا احتياط واجب است كه آن را فتواى به احتياط مىنامند نمىتواند به مجتهد ديگرى رجوع كند .\r\nمسأله 8 - اگر مجتهد اعلم بعد از آنكه در مسأله‌اى فتوى داده يا پيش از آن احتياط كند ، مثلًا بفرمايد ظرف نجس را يك مرتبه در آب كر بشويند پاك مىشود ، اگر چه احتياط آن است كه سه مرتبه بشويند ، مقلد او مىتواند عمل به احتياط را ترك نمايد و اين احتياط را احتياط مستحب مىنامند .\r\nمسأله 9 - تقليد ميّت ابتداءً جايز نيست ولى اگر مجتهدى كه انسان از او تقليد مىكند از دنيا برود اعلم و يا مساوى يا محتمل الا علميه نسبت به ديگران\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nباشد بقاى بر تقليد او واجب است و در اين مسأله مقلد لازم است به مجتهد زنده رجوع كند .\r\nمسأله 10 - اگر بعد از مردن مجتهدى كه از او تقليد مىكرده بر حسب وظيفه‌اش از مجتهد زنده تقليد نمايد ، دوباره نمىتواند مطابق فتواى مجتهدى كه از دنيا رفته است عمل نمايد مگر اينكه مجتهد زنده‌اى كه از او تقليد مىكند نظرش آن باشد .\r\nمسأله 11 - مسائلى را كه انسان غالباً به آنها احتياج دارد واجب است ياد بگيرد .\r\nمسأله 12 - اگر براى انسان مسأله‌اى پيش آيد كه حكم آن را نمىداند لازم است كه احتياط كند و يا اينكه با شرائطى كه ذكر شد ، تقليد نمايد ، ولى چنانچه مخالفت غير اعلم با اعلم را اجمالًا بداند و تأخير واقعه و احتياط ممكن نباشد و دستش به اعلم نرسد جايز است از غير اعلم تقليد نمايد با رعايت الاعلم فالاعلم .\r\nمسأله 13 - اگر كسى فتواى مجتهدى را به ديگرى بگويد ، چنانچه فتواى آن مجتهد عوض شود لازم نيست به او خبر دهد كه فتواى آن مجتهد عوض شده ولى اگر بعد از گفتن فتوى بفهمد اشتباه كرده و گفته او موجب شده كه آن شخص بر خلاف وظيفه شرعيش عمل كند در صورتى كه ممكن باشد بايد اشتباه را بر طرف كند .\r\nمسأله 14 - اگر مكلف مدتى اعمال خود را بدون تقليد انجام دهد ، سپس از مجتهدى تقليد نمايد ، در صورتى كه آن مجتهد به صحت اعمال گذشته حكم نمايد آن اعمال صحيح است و الا محكوم به بطلان است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nاحكام طهارت\r\n\r\nآب مطلق و مضاف\r\nمسأله 15 - آب يا مطلق است يا مضاف : آب مضاف آبى است كه آن را از چيزى بگيرند ، مثل آب هندوانه و گلاب ، يا با چيزى مخلوط باشد ، مثل آبى كه به قدرى با گِل و مانند آن مخلوط شود ، كه ديگر به آن آب نگويند ، و غير اينها آب مطلق است ، و آن بر پنج قسم است : اول آب كر ، دوم آب قليل ، سوم آب جارى ، چهارم آب باران ، پنجم آب چاه .\r\n\r\n1 - آب كر\r\nمسأله 16 - آب كر مقدار آبى است كه اگر در ظرفى كه طول و عرض و گودى آن هر يك سه وجب است بريزند ، آن ظرف را پر كند ، و از نظر وزن ( 1200 ) رطل عراقى است كه تقريباً معادل ( 377 ) كيلوگرم است .\r\nمسأله 17 - اگر عين نجس مانند بول و خون يا چيزى كه نجس شده است مانند لباس نجس ، به آب كر برسد ، چنانچه آن آب ، بو يا رنگ يا مزه نجاست را بگيرد ، نجس مىشود ، و اگر تغيير نكند نجس نمىشود .\r\nمسأله 18 - اگر بو يا رنگ يا مزه آب كر بواسطه غير نجاست تغيير كند نجس نمىشود . همچنين اگر با نجس ملاقات نكند ولى به سبب مجاورت تغيير كند نجس نمىشود .\r\nمسأله 19 - اگر عين نجس مانند خون به آبى كه بيشتر از كر است برسد\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو بو يا رنگ يا مزه قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام آب نجس مىشود ، و اگر به اندازه كر يا بيشتر باشد ، فقط مقدارى كه بو يا رنگ يا مزه آن تغيير كرده نجس است .\r\nمسأله 20 - آب فوّاره اگر متصل به كر باشد ، آب نجس را پاك مىكند ولى اگر قطره قطره روى آب نجس بريزد آن را پاك نمىكند ، مگر آنكه چيزى روى فواره بگيرند ، تا آب آن قبل از قطره قطره شدن به آب نجس متصل شود .\r\nمسأله 21 - اگر چيز نجس را كه عين نجاست در آن است زير شيرى كه متصل به كر است بشويند آبى كه از آن چيز مىريزد اگر متصل به كر باشد و بو يا رنگ يا مزه نجاست نگرفته باشد پاك است و اما اگر آن چيز متنجس باشد و خالى از عين نجاست باشد آبى كه از آن جدا مىشود متصل به كر هم نباشد پاك است .\r\nمسأله 22 - اگر مقدارى از آب كر يخ ببندد و باقى آن به قدر كر نباشد چنانچه عين نجاست و يا متنجس مايع به آن برسد نجس مىشود ، و هر مقدار از يخ هم به تدريج آب شود نجس مىشود و اما اگر متنجس جامد خالى از عين نجاست به آن برسد آب نجس نمىشود .\r\nمسأله 23 - آبى كه به اندازهء كر بوده ، اگر انسان شك كند از كر كمتر شده يا نه ، مثل آب كر است ، يعنى نجاست را پاك مىكند و اگر نجاستى هم به آن برسد نجس نمىشود ، و آبى كه كمتر از كر بوده و انسان شك دارد به مقدار كر شده يا نه ، حكم آب كمتر از كر را دارد .\r\nمسأله 24 - كر بودن آب ، به دو راه ثابت مىشود : اول آنكه خود انسان يقين كند : دوم آنكه دو مرد عادل خبر دهند ، و بعيد نيست كه قول يك مرد عادل بلكه قول كسى كه مورد وثوق و اطمينان است نيز كافى باشد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n2 - آب قليل\r\nمسأله 25 - آب قليل آبى است كه از زمين نجوشد و از كر كمتر باشد .\r\nمسأله 26 - اگر آب قليل روى عين نجاست بريزد ، يا عين نجاست به آن برسد نجس مىشود و همچنين است مايع نجسى كه به آب قليل برسد . ولى اگر با فشار روى نجاست بريزد ، مقدارى كه به آن چيز مىرسد نجس است و مقدارى كه به آن چيز نرسيده پاك است .\r\nمسأله 27 - آب قليلى كه براى بر طرف كردن عين نجاست روى چيز نجس ريخته شود و از آن جدا گردد نجس است ، و آب قليلى كه بعد از بر طرف شدن عين نجاست و نماندن آب متنجس بر آن جسم براى آب كشيدن روى آن مىريزند و از آن جدا مىشود پاك است ، حتى اگر آن چيز نياز به دو مرتبه شستن داشته باشد .\r\nمسأله 28 - آبى كه با آن مخرج بول و غائط را مىشويند با پنج شرط پاك است :\r\nاول - آنكه بو يا رنگ يا مزه نجاست نگرفته باشد .\r\nدوم - نجاستى از خارج به آن نرسيده باشد .\r\nسوم - نجاست ديگرى مثل خون يا بول يا غائط بيرون نيامده باشد .\r\nچهارم - ذره‌هاى غائط در آب پيدا نباشد .\r\nپنجم - بيشتر از مقدار معمول نجاست به اطراف مخرج نرسيده باشد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n3 - آب جارى\r\nآب جارى آبى است كه از زمين بجوشد و جريان داشته باشد مانند آب چشمه و قنات و لوله كشيهايى كه فعلًا در بلاد مرسوم است جارى نيست و حكم آب كر را دارد .\r\nمسأله 29 - آب جارى اگر چه كمتر از كر باشد ، چنانچه نجاست به آن برسد تا وقتى كه بو يا رنگ يا مزه آن بواسطه نجاست تغيير نكرده پاك است .\r\nمسأله 30 - اگر نجاستى به آب جارى برسد ، مقدارى از آنكه بو يا رنگ يا مزه‌اش بواسطه نجاست تغيير كرده نجس است . و طرفى كه متصل به چشمه است اگر چه كمتر از كر باشد پاك است . و آبهاى طرف ديگر نهر اگر به اندازه كر باشد يا بواسطه آبى كه تغيير نكرده به آب طرف چشمه متصل باشد ، پاك و گرنه نجس است .\r\nمسأله 31 - آب چشمه‌اى كه جارى نيست ولى طورى است كه اگر از آن بردارند باز مىجوشد ، حكم آب جارى دارد ، يعنى اگر نجاست به آن برسد تا وقتى كه بو يا رنگ يا مزه آن بواسطه نجاست تغيير نكرده ، پاك است .\r\nمسأله 32 - آبى كه كنار نهر ايستاده و متصل به آب جارى است ، در صورتى كه به ملاقات نجس بو يا رنگ يا مزه آن تغيير نكند نجس نمىشود .\r\nمسأله 33 - چشمه‌اى كه مثلًا در زمستان مىجوشد و در تابستان از جوشش مىافتد ، فقط وقتى كه مىجوشد حكم آب جارى را دارد .\r\nمسأله 34 - آب حوضچه حمام اگر كمتر از كر باشد ، چنانچه به خزينه‌اى كه آبش به ضميمه آب حوض به اندازه كر است متصل باشد و به ملاقات نجس ، بو يا رنگ يا مزه آن تغيير نكند نجس نمىشود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمسأله 35 - آب لوله‌هاى حمام و عمارات كه از شيرها و دوشها مىريزد اگر به ضميمه منبعى كه متصل به آن است به قدر كر باشد حكم كر را دارد .\r\nمسأله 36 - آبى كه روى زمين جريان دارد ولى از زمين نمىجوشد ، چنانچه كمتر از كر باشد و عين نجاست يا مايع متنجس به آن برسد نجس مىشود ، اما اگر با فشار جارى باشد و نجاست به پايين آن برسد طرف بالاى آن نجس نمىشود .\r\n\r\n4 - آب باران\r\nمسأله 37 - چيزى كه نجس است و عين نجاست در آن نيست به هر جاى آن يك مرتبه باران برسد پاك مىشود . و در فرش و لباس و مانند اينها تعدد لازم نيست و ليكن ماليدن و يا فشار لازم است و باريدن دو سه قطره فائده ندارد ، بلكه بايد طورى باشد كه بگويند باران مىآيد .\r\nمسأله 38 - اگر باران بر عين نجس ببارد و به جاى ديگر ترشح كند ، چنانچه عين نجاست همراه آن نباشد و بو يا رنگ يا مزه نجاست نگرفته باشد پاك است ، پس اگر باران بر خون ببارد و ترشح كند ، چنانچه ذره‌اى خون در آن باشد ، يا آنكه بو يا رنگ يا مزه خون گرفته باشد نجس مىباشد .\r\nمسأله 39 - اگر بر سقف عمارت يا روى بام آن عين نجاست باشد ، تا وقتى باران به بام مىبارد ، آبى كه به چيز نجس رسيده و از سقف يا ناودان مريزد پاك است . ولى بعد از قطع شدن باران اگر معلوم باشد آبى كه مىريزد ، به عين نجاست و يا آبى كه با عين نجاست ملاقات كرده رسيده است ، نجس مىباشد .\r\nمسأله 40 - زمين نجسى كه باران بر آن ببارد پاك مىشود ، و اگر باران بر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nزمين جارى شود و در حال باريدن به جاى نجسى كه زير سقف است برسد آن را نيز پاك مىكند .\r\nمسأله 41 - خاك نجسى كه بواسطه باران گل شود ، پاك است .\r\nمسأله 42 - هر گاه آب باران در جايى جمع شود ، اگر چه كمتر از كر باشد چنانچه موقعى كه باران مىآيد چيز نجسى را در آن بشويند و آب بو يا رنگ يا مزه نجاست نگيرد آن چيز نجس پاك مىشود .\r\nمسأله 43 - اگر بر فرش پاكى روى زمين نجس كه خالى از عين نجاست است باران ببارد ، و بر آن زمين نجس جارى شود ، فرش نجس نمىشود و زمين هم پاك مىگردد و اگر عين نجاست بر زمين باشد لازم است عين نجاست به وسيله باران و يا قبل از آن از بين رفته باشد .\r\n\r\n5 - آب چاه\r\nمسأله 44 - آب چاهى كه از زمين مىجوشد ، اگر چه كمتر از كر باشد چنانچه نجاست به آن برسد ، تا وقتى كه بو يا رنگ يا مزه آن بواسطه نجاست تغيير نكرده پاك است ولى مستحب است پس از رسيدن بعضى از نجاستها ، مقدارى كه در كتابهاى مفصل گفته شده از آب آن بكشند .\r\nمسأله 45 - اگر نجاستى در چاه بريزد و بو يا رنگ يا مزه آب آن را تغيير دهد ، چنانچه تغيير آب چاه از بين برود ، پاك مىشود .\r\nمسأله 46 - اگر آب باران در گودالى جمع شود و كمتر از كر باشد ، پس از قطع باران به محض رسيدن عين نجاست و يا مايع متنجس به آن نجس مىشود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nأحكام آبها\r\nمسأله 47 - آب مضاف كه معنى آن گفته شد ، چيز نجس را پاك نمىكند وضو و غسل هم با آن باطل است .\r\nمسأله 48 - آب مضاف هر قدر زياد باشد ، اگر ذره‌اى نجاست به آن برسد نجس مىشود ، ولى چنانچه با فشار روى چيز نجس بريزد ، مقدارى كه به چيز نجس رسيده نجس است و مقدارى كه نرسيده است پاك مىباشد ؛ مثلًا اگر گلاب را از گلابدان روى دست نجس بريزند ، آنچه بدست رسيده نجس ، و آنچه بدست نرسيده پاك است .\r\nمسأله 49 - اگر آب مضاف طورى با آب كر يا جارى مخلوط شود ، كه ديگر آب مضاف به آن نگويند پاك مىشود .\r\nمسأله 50 - آبى كه مطلق بوده و معلوم نيست كه به حد مضاف شدن رسيده يا نه ، مثل آب مطلق است ، يعنى چيز نجس را پاك مىكند ، و وضو و غسل هم با آن صحيح است . و آبى كه مضاف بوده و معلوم نيست مطلق شده يا نه مثل آب مضاف است ، يعنى چيز نجس را پاك نمىكند ، و وضو و غسل هم با آن باطل است .\r\nمسأله 51 - آبى كه معلوم نيست مطلق است يا مضاف ، و معلوم نيست كه قبلًا مطلق يا مضاف بوده نجاست را پاك نمىكند ، و وضو و غسل هم با آن باطل است . و چنانچه نجاستى به آن برسد نجس مىشود اگر چه به اندازه كر يا بيشتر باشد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسأله 52 - آبى كه عين نجاست مثل خون و بول به آن برسد و بو يا رنگ يا مزه آن را تغيير دهد ، اگر چه كر يا جارى باشد نجس مىشود ولى اگر بو يا رنگ يا مزه آب ، بواسطه نجاستى كه بيرون آن است عوض شود ، مثلًا مردارى كه پهلوى آب است بوى آن را تغيير دهد نجس نمىشود .\r\nمسأله 53 - آبى كه عين نجاست مثل خون و بول در آن ريخته و بو يا رنگ يا مزه آن را تغيير داده ، چنانچه به كر يا جارى متصل شود ، يا باران بر آن ببارد يا باد باران را در آن بريزد ، يا آب باران از ناودان هنگام باريدن در آن جارى شود ، و در تمام اين صور تغيير آن از بين برود پاك مىشود .\r\nمسأله 54 - اگر چيز نجسى را در كر يا جارى تطهير نمايند ، آبى كه بعد از بيرون آوردن ، از آن مىريزد پاك است .\r\nمسأله 55 - آبى كه پاك بوده و معلوم نيست نجس شده يا نه پاك است و آبى كه نجس بوده و معلوم نيست پاك شده يا نه نجس است .\r\nمسأله 56 - نيمخورده سگ و خوك و همچنين بنابر احتياط نميخورده كافرى كه از اهل كتاب يعنى يهودى و نصرانى و مجوسى نباشد نجس و خوردن آن حرام است و نيمخورده حيوانات حرام گوشت پاك ، و خوردن آن در غير گربه مكروه مىباشد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nاحكام تخلى\r\n\r\n( بول و غائط كردن )\r\nمسأله 57 - واجب است انسان وقت تخلى و مواقع ديگر ، عورت خود را از كسانى كه مكلفند ، اگر چه مثل خواهر و مادر با او محرم باشند ، و همچنين از ديوانه و بچه‌هاى مميز كه خوب و بد را مىفهمند ، بپوشاند ، ولى زن و شوهر و كسانى كه در حكم آنها هستند مثل كنيز و مالكش لازم نيست عورت خود را از يكديگر بپوشانند .\r\nمسأله 58 - لازم نيست با چيز مخصوصى عورت خود را بپوشاند و اگر مثلًا با دست هم آن را بپوشاند كافى است .\r\nمسأله 59 - موقع تخلى بايد طرف جلوى بدن يعنى شكم و سينه رو به قبله و پشت به قبله نباشد و مراد از قبله جهتى است كه در حال علم و اختيار بايد نماز به آن طرف خوانده شود .\r\nمسأله 60 - اگر موقع تخلى طرف جلوى بدن كسى رو به قبله يا پشت به قبله باشد و عورت خود را از قبله بگرداند كفايت نمىكند اگر جلوى بدن او رو به قبله يا پشت به قبله نباشد ، احتياط آن است كه عورت را رو به قبله يا پشت به قبله ننمايد .\r\nمسأله 61 - احتياط مستحب آن است كه طرف جلوى بدن در موقع استبراء كه احكام آن بعداً گفته مىشود ، و موقع تطهير مخرج بول و غائط رو به قبله و پشت به قبله نباشد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمسأله 62 - اگر براى آنكه نامحرم او را نبيند مجبور شود رو به قبله يا پشت به قبله بنشيند ، بايد رو به قبله يا پشت به قبله بنشيند و نيز اگر از راه ديگر ناچار باشد كه رو به قبله يا پشت به قبله بنشيند مانعى ندارد و ليكن اگر ميان يكى از آن دو مخيّر باشد احوط و اولى آن است كه پشت به قبله بنشيند .\r\nمسأله 63 - احتياط مستحب آن است كه بچه را در وقت تخلى رو به قبله يا پشت به قبله ننشانند .\r\nمسأله 64 - در چهار جا تخلى حرام است :\r\nاول : در كوچه‌هاى بن بست در صورتى كه صاحبانش اجازه نداده باشند .\r\nدوم : در ملك كسى كه اجازه تخلى نداده است .\r\nسوم : در جايى كه براى عده مخصوصى وقف شده است مثل بعضى از مدرسه‌ها .\r\nچهارم : روى قبر مؤمنين در صورتى كه بى احترامى به آنان باشد و همچنين هر جايى كه تخلى موجب هتك حرمت يكى از مقدسات دين يا مذهب شود و همچنين در مناطق و معابر عمومى اگر موجب ضرر به عابرين باشد .\r\nمسأله 65 - در سه صورت مخرج غائط فقط با آب پاك مىشود .\r\nاول : آنكه با غائط نجاست ديگرى مثل خون بيرون آمده باشد .\r\nدوم : آنكه نجاستى از خارج به مخرج غائط رسيده باشد .\r\nسوم : آنكه اطراف مخرج بيشتر از مقدار معمول آلوده شده باشد و در غير اين سه صورت مىتوان مخرج را با آب شست و يا به دستورى كه بعداً گفته مىشود ، با پارچه و سنگ و مانند اينها پاك كرد ، اگر چه شستن با آب بهتر است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمسأله 66 - مخرج بول با غير آب پاك نمىشود و در كر و جارى اگر يك مرتبه بشويند كافى است ، ولى با آب قليل بنابر احتياط واجب بايد دو مرتبه شست و بهتر آن است كه سه مرتبه شسته شود .\r\nمسأله 67 - اگر مخرج غائط را با آب بشويند ، بايد چيزى از غائط در آن نماند . ولى باقى ماندن رنگ و بوى آن مانعى ندارد و اگر در دفعه اول طورى شسته شود كه ذره‌اى از غائط در آن نماند ، دوباره شستن لازم نيست .\r\nمسأله 68 - با سنگ و كلوخ و مانند اينها اگر خشك و پاك باشند مىشود مخرج غائط را تطهير كرد ، و چنانچه رطوبت كمى داشته باشند كه به مخرج نرسد اشكال ندارد .\r\nمسأله 69 - احتياط واجب آن است كه سنگ يا پارچه‌اى كه غائط را با آن بر طرف مىكنند ، سه قطعه باشد ، و اگر با سه قطعه بر طرف نشود ، بايد به قدرى اضافه نمايند تا مخرج كاملًا پاكيزه شود ، ولى باقى ماندن ذره‌هاى كوچكى كه ديده نمىشود اشكال ندارد .\r\nمسأله 70 - پاك كردن مخرج غائط با چيزهايى كه احترام آنها لازم است مانند كاغذى كه اسم خدا و پيغمبران بر آن نوشته شده حرام است و پاك كردن مخرج با استخوان و سرگين اشكال ندارد .\r\nمسأله 71 - اگر شك كند كه مخرج را تطهير كرده يا نه ، لازم است تطهير نمايد ، اگر چه هميشه بعد از بول يا غائط فوراً تطهير مىكرده .\r\nمسأله 72 - اگر بعد از نماز شك كند كه قبل از نماز ، مخرج را تطهير كرده يا نه در صورتى كه احتمال بدهد كه پيش از شروع به نماز ملتفت بوده نمازى كه خوانده صحيح است ، ولى براى نمازهاى بعدى بايد تطهير كند .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nاستبراء\r\nمسأله 73 - استبراء عمل مستحبى است كه مردها بعد از بيرون آمدن بول انجام مىدهند ، براى آنكه يقين كنند بول در مجرى نمانده است . و آن داراى اقسامى است و يكى از آنها اين است كه بعد از قطع شدن بول ، اگر مخرج غائط نجس شده ، اول آن را تطهير كنند ، بعد سه دفعه با انگشت ميانه دست چپ از مخرج غائط تا بيخ آلت بكشند ، و بعد شست را روى آلت و انگشت پهلوى شست را زير آن بگذارند و سه مرتبه تا ختنه‌گاه بكشند و پس از آن سه مرتبه سر آلت را فشار دهند .\r\nمسأله 74 - آبى كه گاهى بعد از ملاعبه و بازى كردن با زن از انسان خارج مىشود و به آن « مذى » مىگويند پاك است ، و نيز آبى كه گاهى بعد از منى بيرون مىآيد و به آن « وذى » گفته مىشود ، و آبى كه گاهى بعد از بول بيرون مىآيد و به آن « ودى » مىگويند اگر بول به آن نرسيده باشد پاك است . و چنانچه انسان بعد از بول استبراء كند و بعد آبى از او خارج شود ، و شك كند كه بول است يا يكى از اين سه آب ، پاك مىباشد .\r\nمسأله 75 - اگر انسان شك كند استبراء كرده يا نه و رطوبتى از او بيرون آيد كه نداند پاك است يا نه نجس مىباشد . و چنانچه وضو گرفته باشد باطل مىشود . ولى اگر شك كند استبرايى كه كرده درست بوده يا نه و نحوه استبراء صحيح را مىدانسته و رطوبتى از او بيرون آيد كه نداند پاك است يا نه پاك مىباشد و وضو را هم باطل نمىكند .\r\nمسأله 76 - كسى كه استبراء نكرده اگر بواسطه آنكه مدتى از بول كردن او گذشته ، يقين كند بول در مجرى نمانده است و رطوبتى ببيند و شك كند پاك است يانه ، آن رطوبت پاك مىباشد و وضو را هم باطل نمىكند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمسأله 77 - اگر انسان بعد از بول استبراء كند و وضو بگيرد ، چنانچه بعد از وضو رطوبتى ببيند كه بداند يا بول است يا منى لازم است احتياطاً غسل كند و وضو بگيرد ، ولى اگر وضو نگرفته باشد فقط گرفتن وضو كافى است .\r\nمسأله 78 - براى زن استبراء از بول نيست و اگر رطوبتى ببيند و شك كند كه بول است يا نه پاك مىباشد ، و وضو و غسل او را هم باطل نمىكند .\r\n\r\nمستحبات و مكروهات تخلى\r\nمسأله 79 - مستحب است در موقع تخلى جايى بنشيند كه كسى او را نبيند و موقع وارد شدن به مكان تخلى ، اول پاى چپ ، و موقع بيرون آمدن ، اول پاى راست را بگذارد ، و همچنين مستحب است در حال تخلى سر را بپوشاند و سنگينى بدن را بر پاى چپ بيندازد .\r\nمسأله 80 - نشستن روبروى خورشيد و ماه در موقع تخلى مكروه است ولى اگر عورت خود را به وسيله‌اى بپوشاند مكروه نيست . و نيز در موقع تخلى نشستن روبروى باد و در جاده و خيابان و كوچه و در خانه و زير درختى كه ميوه مىدهد و چيز خوردن و توقف زياد و تطهير كردن با دست راست مكروه مىباشد . و همچنين است حرف زدن در حال تخلى ، ولى اگر ناچار باشد يا ذكر خدا بگويد اشكال ندارد .\r\nمسأله 81 - ايستاده بول كردن و بول كردن در زمين سخت ، و سوراخ جانوران و در آب ، خصوصا آب ايستاده مكروه است .\r\nمسأله 82 - خوددارى كردن از بول و غائط مكروه است ، و اگر براى بدن ضرر كلى داشته باشد حرام است . مسأله 83 - مستحب است انسان پيش از نماز و پيش از خواب و پيش از جماع و بعد از بيرون آمدن منى بول كند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nنجاسات\r\nمسأله 84 - نجاسات ده چيز است :\r\nاول بول ، دوم غائط ، سوم منى ، چهارم مردار ، پنجم خون ، ششم و هفتم سگ و خوك ، هشتم كافرى كه از طايفه يهود و نصارى و مجوس نباشد احتياطاً ، نهم شراب كه از آب انگور ساخته شده باشد احتياطاً ، دهم عرق حيوان نجاست خوار احتياطاً .\r\n\r\n1 ، 2 - بول و غائط :\r\nمسأله 85 - بول و غائط انسان و هر حيوان حرام گوشتى كه خون جهنده دارد يعنى اگر رگ آن را ببرند ، خون از آن جستن مىكند ، نجس است ، و بول و غائط حيوان حرام گوشتى كه خون آن جستن نمىكند مثل ماهى حرام گوشت و همچنين فضله حيوانات كوچك مثل پشه و مگس كه گوشت ندارند پاك است .\r\nمسأله 86 - بول و فضله پرندگان حرام گوشت پاك و بهتر اجتناب است .\r\nمسأله 87 - بول و غائط حيوان نجاستخوار نجس است و همچنين است بول و غائط گوسفندى كه شير خوك خورده كه از آن شير ، گوشت آورده و استخوانش محكم شود يا حيوانى كه انسان آن را وطى كرده يعنى با آن نزديكى نموده است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n3 - منى :\r\nمسأله 88 - منى انسان و حيوانى كه خون جهنده دارد نجس است .\r\n\r\n4 - مردار :\r\nمسأله 89 - مردار انسان و حيوانى كه خون جهنده دارد نجس است چه خودش مرده باشد ، يا به غير دستورى كه در شرع معين شده آن را كشته باشند .\r\nو ماهى چون خون جهنده ندارد ، اگر چه در آب بميرد پاك است .\r\nمسأله 90 - چيزهايى از مردار مثل پشم و مو و كرك و استخوان و دندان كه روح نداشته پاك است .\r\nمسأله 91 - اگر از بدن انسان يا حيوانى كه خون جهنده دارد در حالى كه زنده است گوشت يا چيز ديگرى را كه روح دارد جدا كنند نجس است .\r\nمسأله 92 - اگر پوستهاى مختصر لب و جاهاى ديگر بدن را بكنند پاك است .\r\nمسأله 93 - تخم مرغى كه از شكم مرغ مرده بيرون مىآيد ، هر چند پوست روى آن سفت نشده باشد پاك است ، ولى ظاهر آن را بايد آب كشيد .\r\nمسأله 94 - اگر بره و بزغاله پيش از آنكه علفخوار شوند بميرند ، پنير مايه‌اى كه در شيردان آنها مىباشد پاك است ولى ظاهر آن را بايد آب كشيد .\r\nمسأله 95 - دواجات روان و عطر و روغن و واكس و صابون كه از خارجه مىآورند ، اگر انسان يقين به نجاست آنها نداشته باشد پاك است .\r\nمسأله 96 - گوشت و پيه و چرمى كه احتمال آن برود كه از حيوانى است كه به دستور شرع كشته شده پاك است ، ولى اگر از دست كافر گرفته شود\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nيا اينكه دست مسلمانى باشد كه از كافر گرفته و رسيدگى نكرده كه از حيوانى است كه به دستور شرع كشته شده يا نه ، خوردن آن گوشت و پيه حرام است ، و نماز در آن چرم جايز نيست و ليكن محكوم به طهارت است و اما آنچه از بازار مسلمانها يا از مسلمانى گرفته شود و معلوم نباشد كه از كافر گرفته شده ، يا اينكه احتمال آن برود كه تحقيق كرده اگر چه از كافر گرفته باشد نماز خواندن در آن چرم و خوردن آن گوشت و پيه نيز جايز است .\r\n\r\n5 - خون :\r\nمسأله 97 - خون انسان و هر حيوانى كه خون جهنده دارد يعنى حيوانى كه اگر رگ آن را ببرند خون از آن جستن مىكند نجس است ، پس خون حيوانى كه مانند ماهى و پشه خون جهنده ندارد پاك مىباشد .\r\nمسأله 98 - اگر حيوان حلال گوشت را به دستورى كه در شرع معين شده بكشند و خون آن به مقدار معمول بيرون آيد خونى كه در بدنش مىماند پاك است ولى اگر به علت نفس كشيدن يا بواسطه اينكه سر حيوان در جاى بلندى بوده خون به بدن حيوان برگردد ، آن خون نجس است .\r\nمسأله 99 - بنابر احتياط واجب از تخم مرغى كه ذره‌اى خون در آن است بايد اجتناب كرد ولى اگر خون مثلًا در زرده باشد تا پوست نازك روى آن پاره نشده سفيده پاك مىباشد .\r\nمسأله 100 - خونى كه گاهى موقع دوشيدن شير ديده مىشود نجس است و شير را نجس مىكند .\r\nمسأله 101 - اگر خونى كه از لاى دندانها مىآيد ، بواسطه مخلوط شدن با آب دهان از بين برود ، اجتناب از آب دهان لازم نيست .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمسأله 102 - خونى كه بواسطه كوبيده شدن ، زير ناخن يا زير پوست مىميرد ، اگر طورى شود كه ديگر به آن خون نگويند پاك و اگر به آن خون بگويند نجس است ، و در اين صورت چنانچه ناخن يا پوست سوراخ شود اگر بيرون آوردن خون و تطهير محل جهت وضو يا غسل مشقت دارد بايد تيمم نمايد . و بنابر احتياط لازم وضو هم بگيرد به طورى كه وقت وضو گرفتن آب وضو نجس نشود .\r\nمسأله 103 - اگر انسان نداند كه خون زير پوست مرده يا گوشت بواسطه كوبيده شدن به آن حالت در آمده پاك است .\r\nمسأله 104 - اگر موقع جوشيدن غذا ذره‌اى خون در آن بيفتد ، تمام غذا و ظرف آن نجس مىشود ، و جوشيدن و حرارت و آتش پاك كننده نيست .\r\nمسأله 105 - زردابه‌اى كه در حال بهبودى زخم در اطراف آن پيدا مىشود ، اگر معلوم نباشد كه با خون مخلوط است ، پاك مىباشد .\r\n\r\n6 ، 7 - سگ و خوك :\r\nمسأله 106 - سگ و خوكى كه در خشكى زندگى مىكنند حتى مو و استخوان و پنجه و ناخن و رطوبت‌هاى آنها نجس است ، ولى سگ و خوك دريايى پاك است .\r\n\r\n8 - كافر :\r\nمسأله 107 - كافر يعنى كسى كه منكر خدا يا نبوت است و يا معترف به آن نيست و يا براى خدا شريك قرار مىدهد احتياطاً محكوم به نجاست مىباشند ، و همه فرقه هايى كه شهادتين را مىگويند و قبول دارند پاك هستند و اما اهل\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكتاب ( يعنى يهود و نصارى و مجوس ) كه پيغمبرى حضرت خاتم الانبياء محمد بن عبد اللَّه صلى الله عليه و آله و سلم را قبول ندارند ، پاكند و نيز كسى كه ضرورى دين يعنى چيزى را كه مثل نماز و روزه مسلمانان جزء دين اسلام مىدانند منكر شود ، چنانچه بداند آن چيز ضرورى دين است احتياطاً نجس مىباشد .\r\nمسأله 108 - تمام بدن كافر حتى مو و ناخن و رطوبتهاى او احتياطاً نجس است .\r\nمسأله 109 - اگر پدر و مادر و جد و جده بچه نا بالغ كافر باشند آن بچه هم احتياطاً نجس است ، مگر در صورتى كه مميز و مظهر اسلام باشد ، و اگر يكى از اينها مسلمان باشد بچه پاك است .\r\nمسأله 110 - كسى كه معلوم نيست مسلمان است يا نه ، پاك مىباشد و جايز است در قبرستان مسلمانان دفن شود و واجب است مثل ساير مسلمانها غسل داد و نماز خواند و دفن كرد .\r\nمسأله 111 - شخصى كه به يكى از دوازده امام عليهم السلام از روى دشمنى دشنام دهد ، اگر چه مهدور الدم است و ليكن محكوم به طهارت است .\r\n\r\n9 - شراب :\r\nمسأله 112 - شرابى كه از آب انگور ساخته مىشود و خمر نام دارد احتياطاً نجس است ، و ليكن چيزهاى ديگرى كه انسان را مست مىكند هر چند حرام هستند و ليكن محكوم به طهارت مىباشند .\r\nمسأله 113 - الكل صنعتى كه براى رنگ كردن در و ميز و صندلى و مانند اينها به كار مىبرند ، پاك مىباشد .\r\nمسأله 114 - اگر انگور و آب انگور به خودى خود بجوشد مست كننده وخمر مىشود امّا اگر بواسطه آتش و امثال آن جوش بيايد ، اگر چه پاك است\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nولى خوردن آن حرام است تا اين كه دو ثلث آن كم شود .\r\nمسأله 115 - خرما و مويز و كشمش و آب آنها اگر چه جوش بيايند پاك و خوردن آنها در صورتى كه مست كننده نباشد حلال است .\r\nمسأله 116 - فقاع كه از جو گرفته مىشود و به آن آب جو مىگويند هر چند خوردن آن حرام است و ليكن پاك است ، و غير فقاع مانند آبى كه به دستور طبيب از جو مىگيرند ، و به آن ماء الشعير مىگويند و مست كننده نيست و حلال و پاك مىباشد .\r\nمسأله 117 - عرق جنب از حرام پاك است ، بنابر احتياط نماز با آن جايز نيست و بعيد نيست احتياط در اين مسأله و مسأله 120 واجب نباشد و نزديكى با زن در حال حيض حكم جنابت از حرام را دارد .\r\nمسأله 118 - اگر انسان در اوقاتى كه نزديكى با زن حرام است مثلًا در روز ماه رمضان ، با زن خود نزديكى كند - عرق او پاك است و احتياط مستحب آن است كه با آن نماز نخواند .\r\nمسأله 119 - اگر جنب از حرام عوض غسل تيمم نمايد ، و بعد از تيمم عرق كند حكم آن عرق ، حكم عرق قبل از تيمم است بنابر احتياط .\r\nمسأله 120 - اگر كسى از حرام جنب شود ، و بعد با حلال خود نزديكى كند ، احتياط آن است كه در نماز از عرق خود اجتناب نمايد ، و چنانچه اول با حلال خود نزديكى كند و بعد مرتكب حرام شود اجتناب لازم نيست .\r\n\r\n10 - عرق حيوان نجاستخوار :\r\nمسأله 121 - عرق شتر نجاستخوار و هر حيوانى كه به خوردن نجاست انسان عادت كرده احتياطاً محكوم به نجاست است و نماز با آن جايز نيست .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nراه ثابت شدن نجاست\r\nمسأله 122 - نجاست هر چيز از سه راه ثابت مىشود :\r\nاول : آنكه خود انسان يقين يا اطمينان كند چيزى نجس است ، و اگر گمان داشته باشد چيزى نجس است لازم نيست از آن اجتناب نمايد . بنابر اين غذا خوردن در قهوه خانه‌ها و مهمانخانه‌هايى كه مردمان لاابالى و كسانى كه پاكى و نجسى را مراعات نمىكنند در آنها غذا مىخورند ، اگر انسان يقين يا اطمينان نداشته باشد غذايى را كه براى او آورده‌اند نجس است اشكال ندارد .\r\nدوم : آنكه كسى كه چيزى در اختيار او است بگويد آن چيز نجس است ، مثلًا همسر انسان يا نوكر يا كلفت بگويد ، ظرف يا چيز ديگرى كه در اختيار او است نجس مىباشد .\r\nسوم : آنكه دو مرد عادل بگويند چيزى نجس است ، و نيز اگر يك نفر عادل بلكه شخص موثق اگر چه عادل هم نباشد بگويد چيزى نجس است ، بايد از آن چيز اجتناب كرد .\r\nمسأله 123 - اگر بواسطه ندانستن مسأله نجس بودن و پاك بودن چيزى را نداند ، مثلًا نداند فضله موش پاك است يا نه ، بايد مسأله را بپرسد ، ولى اگر با اينكه مسأله را مىداند ، چيزى را شك كند كه پاك است يا نه ، مثلًا شك كند آن چيز خون است يا نه ، يا نداند كه خون پشه است يا خون انسان ، پاك مىباشد ، و وارسى كردن يا پرسيدن لازم نيست .\r\nمسأله 124 - چيز نجسى كه انسان شك دارد پاك شده يا نه ، نجس است ، و چيز پاك را اگر شك كند نجس شده يا نه ، پاك است . و اگر هم بتواند نجس بودن يا پاك بودن آن را بفهمد لازم نيست وارسى كند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمسأله 125 - اگر بداند يكى از دو ظرف يا دو لباسى كه از هر دوى آنها استفاده مىكند نجس شده و نداند كدام است ، بايد از هر دو اجتناب كند ولى اگر مثلًا نمىداند لباس خودش نجس شده يا لباسى كه از تصرف او خارج بوده و مال ديگرى مىباشد ، لازم نيست از لباس خودش اجتناب نمايد .\r\n\r\nچيز پاك چگونه نجس مىشود\r\nمسأله 126 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد ، چيز پاك نجس مىشود ، و همچنين اگر به چيز سومى با همان رطوبت برسد نجسش مىكند ، و مشهور فرموده‌اند كه متنجس به طور مطلق منجّس است ، ولى اين حكم در غير واسطه اول محل اشكال بلكه منع است ( مثال ) در صورتى كه دست راست به بول متنجس شود ، آنگاه آن دست با رطوبت ديگرى دست چپ را ملاقات كند اين ملاقات موجب نجاست دست چپ خواهد بود ، و اگر دست چپ بعد از خشكيدن با چيز ديگرى با رطوبت ديگرى ملاقات كند نجس نمىشود و اما اگر شىء جامد متنجس كه خالى از عين نجاست است با آب قليل ملاقات كند آب نجس نمىشود حتى اگر متنجس اول باشد و ليكن مايعات ديگر غير از آب متنجس مىشوند و جسم جامد اگر با آب و يا مايع متنجس ملاقات كند حكم متنجس اول را دارد .\r\nمسأله 127 - اگر چيز پاكى به چيز نجس برسد ، و انسان شك كند كه هر دو يا يكى از آنها تر بوده يا نه ، آن چيز پاك نجس نمىشود مگر حالت سابقه چيز پاك رطوبت مسريه باشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمسأله 128 - دو چيزى كه انسان نمىداند كدام پاك و كدام نجس است اگر چيز پاكى با رطوبت به يكى از آنها برسد اجتناب از آن واجب است .\r\nمسأله 129 - زمين و پارچه و مانند اينها اگر رطوبت داشته باشد ، هر قسمتى كه نجاست به آن برسد نجس مىشود ، و جاهاى ديگر آن پاك است و همچنين است خيار و خربزه و مانند اينها .\r\nمسأله 130 - هر گاه شيره و روغن و مانند اينها طورى باشد كه اگر مقدارى از آن را بردارند جاى آن خالى نمىماند ، همين كه يك نقطه از آن نجس شد ، تمام آن نجس مىشود . ولى اگر طورى باشد كه جاى آن در موقع برداشتن خالى بماند ، اگر چه بعد پر شود ، فقط جايى كه نجاست به آن رسيده نجس مىباشد . پس اگر فضله موش در آن بيفتد جايى كه فضله افتاد نجس و بقيه پاك است .\r\nمسأله 131 - اگر مگس يا حيوانى مانند آن ، روى چيز نجسى كه تر است بنشيند ، و بعد روى چيز پاكى كه آن هم تر است بنشيند ، چنانچه انسان بداند نجاست همراه آن حيوان بوده ، چيز پاك نجس مىشود ، و اگر نداند پاك است .\r\nمسأله 132 - اگر جايى از بدن كه عرق دارد نجس شود ، و عرق از آن جا به جاى ديگر برود ، هر جا كه عرق به آن برسد نجس مىشود ، و اگر عرق به جاى ديگر نرود جاهاى ديگر بدن پاك است .\r\nمسأله 133 - اخلاطى كه از بينى يا گلو مىآيد ، اگر خون داشته باشد جايى كه خون دارد نجس و بقيه آن پاك است . پس اگر به بيرون دهان يا بينى برسد مقدارى را كه انسان يقين دارد جاى نجس اخلاط به آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nرسيده نجس است ، و محلى را كه شك دارد جاى نجس به آن رسيده يا نه پاك مىباشد .\r\nمسأله 134 - اگر آفتابه‌اى را كه ته آن سوراخ است روى زمين نجس بگذارند ، چنانچه از جريان بيفتد و آب زير آن جمع گردد كه با آب آفتابه يكى حساب شود ، اگر در زمين عين نجاست يا مايع متنجّس باشد آب آفتابه نيز نجس مىشود و در غير اين صورت پاك است همچنين اگر آب آفتابه جريان داشته باشد نجس نمىشود .\r\nمسأله 135 - اگر چيزى داخل بدن شود و به نجاست برسد ، در صورتى كه بعد از بيرون آمدن آلوده به نجاست نباشد پاك است . پس اگر اسباب اماله يا آب آن در مخرج غائط واردشود ، يا سوزن و چاقو و مانند اينها در بدن فرو رود و بعد از بيرون آمدن به نجاست آلوده نباشد نجس نيست . و همچنين است آب دهان و بينى اگر در داخل به خون برسد و بعد از بيرون آمدن به خون آلوده نباشد ليكن اگر چيزى از خارج به داخل دهان برده شود مانند قاشق غذاخورى و در داخل دهان با خون لثه ملاقات كند هرچند عين خون برآن نباشد احتياط واجب اجتناب از آن است .\r\n\r\nاحكام نجاسات\r\nمسأله 136 - نجس كردن خط و ورق قرآن در صورتى كه مستلزم هتك باشد بى اشكال حرام است ، و اگر نجس شود بايد فوراً آن را آب بكشند . بلكه بنابر احتياط واجب در غير فرض هتك نيز نجس كردن حرام و آب كشيدن واجب است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمسأله 137 - اگر جلد قرآن نجس شود در صورتى كه بى احترامى به قرآن باشد بايد آن را آب بكشند .\r\nمسأله 138 - گذاشتن قرآن روى عين نجس مانند خون و مردار ، اگر چه آن عين نجس خشك باشد در صورتى كه بى احترامى به قرآن باشد حرام است .\r\nمسأله 139 - نوشتن قرآن با مركّب نجس اگر چه يك حرف آن باشد حكم نجس كردن آن را دارد ، و اگر نوشته شود بايد آن را آب بكشند ، يا بواسطه تراشيدن و مانند آن كارى كنند كه از بين برود .\r\nمسأله 140 - در صورتى كه دادن قرآن به كافر مستلزم هتك باشد حرام و گرفتن قرآن از او واجب است .\r\nمسأله 141 - اگر ورق قرآن يا چيزى كه احترام آن لازم است ، مثل كاغذى كه اسم خدا يا پيغمبر يا امام بر آن نوشته شده ، در مستراح بيفتد ، بيرون آوردن و آب كشيدن آن اگر چه خرج داشته باشد واجب است . و اگر بيرون آوردن آن ممكن نباشد ، بايد به آن مستراح نروند تا يقين كنند آن ورق پوسيده است . و نيز احتياطاً اگر تربت در مستراح بيفتد و بيرون آوردن آن ممكن نباشد ، بايد تا وقتى كه يقين نكرده‌اند كه به كلى از بين رفته به آن مستراح نروند .\r\nمسأله 142 - خوردن و آشاميدن چيز متنجس حرام است ، و همچنين است خورانيدن آن به ديگرى ، و در خورانيدن آن به طفل و ديوانه اظهر جواز است و اگر خود طفل يا ديوانه غذاى نجس را بخورد يا با دست نجس غذا را نجس كند و بخورد لازم نيست از او جلوگيرى كنند .\r\nمسأله 143 - فروختن چيز نجسى كه در خوردن و آشاميدن استعمال مىشود و ممكن است آن را آب كشيد اشكال ندارد و ليكن لازم است كه نجس\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبودن آن را به طرف بگويد اگر آن چيز در معرض تكليف شرعى قرار داشته باشد مانند خوراك .\r\nمسأله 144 - اگر انسان ببيند كسى چيز نجسى را مىخورد يا با لباس نجس نماز مىخواند لازم نيست به او بگويد .\r\nمسأله 145 - اگر جايى از خانه يا فرش كسى نجس باشد و ببيند بدن يا لباس يا چيز ديگر كسانى كه وارد خانه او مىشوند با رطوبت به جاى نجس رسيده است ، و در معرض اين باشد كه نجاست به مأكول و مشروب سرايت كند ، بايد به آنان بگويد .\r\nمسأله 146 - اگر صاحب خانه در بين غذا خوردن بفهمد غذا نجس است ، بايد به مهمانها بگويد ، اما اگر يكى از مهمانها بفهمد ، لازم نيست به ديگران خبر دهد . ولى چنانچه طورى با آنان معاشرت دارد كه ممكن است بواسطه نجس بودن آنان خود او هم نجس شود ، بايد به آنان بگويد .\r\nمسأله 147 - اگر چيزى را كه عاريه كرده نجس شود چنانچه صاحبش آن چيز را در كارى كه شرط آن پاكى است استعمال مىكند ، مانند ظروفى كه در خوردن و آشاميدن استعمال مىشود واجب است نجس شدن آن را به او بگويد و اما مثل لباس ، نجس شدن آن را لازم نيست بگويد ، اگر چه بداند صاحبش با آن نماز مىخواند ، زيرا كه پاك بودن لباس در نماز شرط واقعى نيست .\r\nمسأله 148 - اگر بچه بگويد چيزى نجس است ، يا چيزى را آب كشيده نبايد حرف او حجّت شرعى نيست . ولى بچه‌اى كه مميز است و پاكى و نجسى را به خوبى درك مىكند اگر بگويد چيزى را آب كشيدم ، در صورتى كه آن چيز در تصرف او باشد يا آن بچه مورد اطمينان باشد حرف او قبول مىشود ، و همچنين اگر بگويد چيزى نجس است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمطهّرا ت\r\nمسأله 149 - دوازده چيز نجاست را پاك مىكند ، و آنها را مطهرات گويند :\r\n« اول » آب ، « دوم » ، زمين ، « سوم » آفتاب ، « چهارم » استحاله ، « پنجم » انقلاب ، « ششم » انتقال ، « هفتم » اسلام ، « هشتم » تبعيت ، « نهم » بر طرف شدن عين نجاست ، « دهم » استبراء حيوان نجاستخوار ، « يازدهم » غائب شدن مسلمان ، « دوازدهم » خارج شدن خون متعارف از ذبيحه و احكام اينها به طور تفصيل در مسائل آينده گفته مىشود .\r\n\r\n1 - آب :\r\nمسأله 150 - آب با چهار شرط چيز نجس را پاك مىكند :\r\nاول : آنكه مطلق باشد ، پس آب مضاف مانند گلاب و عرق بيد چيز نجس را پاك نمىكند .\r\nدوم : آنكه پاك باشد .\r\nسوم : آنكه وقتى چيز نجس را مىشويند آب مضاف نشود ، و در شستنى كه بعد از آن شستن ديگر لازم نيست بايد بو يا رنگ يا مزه نجاست هم نگيرد و در غير اين شستن تغيير ضرر ندارد ، مثلًا چيزى را به آب كر يا قليل بشويد ، و دو دفعه شستن در او لازم باشد ، در دفعه اول اگر چه تغيير كند در دفعه دوم به آبى تطهير كند كه تغيير نكند پاك مىشود .\r\nچهارم : آنكه بعد از آب كشيدن چيز نجس عين نجاست در آن نباشد . و پاك\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nشدن چيز نجس به آب قليل يعنى آب كمتر از كر شرطهاى ديگرى هم دارد كه بعداً گفته مىشود .\r\nمسأله 151 - ظرف نجس را با آب قليل بايد سه مرتبه شست ، و در كر و جارى يك مرتبه كافى است ، ولى ظرفى را كه سگ از آن ظرف آب يا چيز روان ديگر خورده بايد اول با ريختن خاك و مقدارى آب پاك خاك مال كرد ، و بنابر احتياط خاك بايد پاك باشد ، سپس آب بريزند كه خاك او زائل شود و بعد يك مرتبه در كر يا جارى يا دو مرتبه با آب قليل شست ، و همچنين ظرفى را كه سگ ليسيده و يا آب دهان خود را در آن بريزد يا آبى كه از آن خورده در آن ريخته شود بنابر احتياط واجب بايد پيش از شستن خاك مال كرد .\r\nمسأله 152 - اگر دهانه ظرفى كه سگ دهن زده ، تنگ باشد بايد خاك را در آن بريزند و مقدارى آب ريخته به شدت حركت دهند تا خاك به همه آن ظرف برسد . و بعد به ترتيبى كه ذكر شد بشويند .\r\nمسأله 153 - ظرفى را كه خوك بليسد يا از آن چيز روانى بخورد ، يا اينكه در او موش صحرايى مرده باشد ، با آب قليل بايد هفت مرتبه شست و لازم نيست آن را خاك مالى كنند ولى اگر با آب كر و يا جارى بشويند يك مرتبه كافى است اگر چه احوط در آن هم تعدد است .\r\nمسأله 154 - ظرفى را كه به شراب نجس شده است با آب قليل ، بايد سه مرتبه بشويند و با كر و جارى يك مرتبه كافى است اگر چه احوط تعدد است .\r\nمسأله 155 - كوزه‌اى كه از گل نجس ساخته شده و يا آب نجس در آن فرو رفته اگر در آب كر يا جارى بگذارند ، به هر جاى آنكه آب برسد پاك مىشود .\r\nو اگر بخواهند باطن آن هم پاك شود ، بايد به قدرى در آب كر يا جارى بماند كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nآب به تمام آن فرو رود ، و اگر ظرف رطوبتى داشته باشد كه از رسيدن آب به باطن آن مانع باشد بايد خشكش نمايند ، و بعداً در آب كر يا جارى بگذارند .\r\nمسأله 156 - ظرف نجس را با آب قليل دو قسم مىشود آب كشيد : يكى آنكه سه مرتبه پر كنند و خالى كنند ، ديگر آنكه سه دفعه قدرى آب در آن بريزند و در هردفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 157 - اگر ظرف بزرگى مثل پاتيل و خمره نجس شود ، چنانچه سه مرتبه آن را از آب پر كنند و خالى كنند پاك مىشود . و همچنين است اگر سه مرتبه آب از بالا در آن بريزند ، به طورى كه تمام اطراف آن را بگيرد ، و در هر دفعه آبى كه ته آن جمع مىشود بيرون آورند . و اگر آبى را كه از آن بيرون مىآورند ملاقات با عين نجاست يا آب متنجس نكرده باشد لازم نيست ظرفى را كه با آن آبها را بيرون مىآورند آب بكشند .\r\nمسأله 158 - اگر مس نجس و مانند آن را آب كنند و آب بكشند ، ظاهرش پاك مىشود .\r\nمسأله 159 - تنورى كه به بول يا غير آن نجس شده است ، اگر پس از بر طرف شدن عين نجاست يك مرتبه از بالا آب در آن بريزند ، به طورى كه تمام اطراف آن را بگيرد پاك مىشود و اگر عين نجاست در آن باشد يك مرتبه كافى نيست بلكه پس از بر طرف شدن عين نجاست از آن يك مرتبه بايد شسته شود مگر اينكه با آب كر يا جارى باشد .\r\nمسأله 160 - اگر چيز نجس را يك مرتبه در آب كر يا جارى فرو برند كه آب به تمام جاهاى نجس آن برسد ، پاك مىشود . و در فرش و لباس و مانند اينها فشار يا مانند آن از ماليدن يا لگد كردن لازم است ، و در صورتى كه لباس و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمانند آنها متنجس به بول باشد در كر نيز دو مرتبه شستن احتياط استحبابى است .\r\nمسأله 161 - اگر بخواهند چيزى را كه به بول نجس شده با آب قليل آب بكشند ، در صورتى كه بول در آن چيز نمانده باشد ، يك مرتبه آب روى آن بريزند پاك مىشود ، ولى در لباس و بدن بايد دو مرتبه بشويند و در شستن لباس و فرش و مانند آنها بايد در حين شستن فشار دهند ولى بيرون آوردن غساله لازم نيست مگر آنكه غساله ملاقات با عين نجاست كرده باشد كه در اين صورت غساله نجس بوده و منجّس است و بايد بيرون آيد و يك بار ديگر آن چيز شسته شود ( و غساله آبى است كه معمولًا در وقت شستن و بعد از آن چيزى كه شسته مىشود خود به خود يا بوسيله فشار مىريزد ) .\r\nمسأله 162 - اگر چيزى به بول پسر و يا دختر شيرخوارى كه غذا خور نشده نجس شود چنانچه يك مرتبه آب روى آن بريزند كه به تمام جاهاى نجس آن برسد پاك مىشود ، ولى احتياط مستحب آن است كه يك مرتبه ديگر هم آب روى آن بريزند . و در لباس و فرش و مانند اينها فشار لازم نيست .\r\nمسأله 163 - اگر چيزى به غير بول نجس شود ، چنانچه با بر طرف كردن نجاست يك مرتبه آب روى آن بريزند و از آن جدا شود پاك مىگردد ولى لباس و مانند آن را بايد كمى بمالند و يا فشار دهند و بيرون آوردن غساله آن لازم نيست مگر آنكه ملاقات با عين نجاست كرده باشد .\r\nمسأله 164 - اگر حصير نجس را كه با نخ بافته شده بخواهند آب بكشند ، بايد به هر قسم كه ممكن است اگر چه به لگد كردن باشد بمالند و يا فشار دهند .\r\nمسأله 165 - اگر ظاهر گندم و برنج و صابون و مانند اينها نجس شود ، به فرو بردن در كر و جارى پاك مىگردد ، و اگر باطن آنها نجس شود تطهير آنها\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمثل تطهير كوزه نجس است كه در مسأله ( 155 ) گذشت .\r\nمسأله 166 - اگر انسان شك كند كه آب نجس به باطن صابون رسيده يا نه ، باطن آن پاك است .\r\nمسأله 167 - اگر ظاهر برنج و گوشت يا چيزى مانند اينها نجس شده باشد چنانچه خالى از عين نجاست باشد يك بار آب روى آن بريزند پاك مىشود و اگر آن را در ظرفى قرار داده باشند آن ظرف هم پاك مىگردد مگر آنكه عين نجاست در آن باشد كه در اين صورت آن ظرف متنجس شده و بايد سه بار شسته شود اگر آن ظرف مانند كاسه و امثال آن براى خوراك باشد نه مانند طشت و سينى و اگر بخواهند لباس يا چيزى را كه فشار لازم دارد در ظرفى بگذارند و آب بكشند ، بايد آن را فشار دهند و اگر غساله آن با عين نجاست ملاقات كرده باشد بايد آن ظرف را كج كنند تا غساله‌اى كه در آن جمع شده بيرون بريزد و بار ديگر ظرف را بشويند و اگر ظرف خوراكى است بايد سه بار بشويند .\r\nمسأله 168 - لباس نجسى را كه به نيل و مانند آن رنگ شده اگر در آب كر يا جارى فرو برند و يا با آب قليل بشويند ، چنانچه موقع فشار دادن ، آب مضاف از آن بيرون نيايد پاك مىشود .\r\nمسأله 169 - اگر لباسى را در كر يا جارى آب بكشند ، و بعد مثلًا لجن آب در آن ببينند ، چنانچه احتمال ندهند كه جلوگيرى از رسيدن آب كرده آن لباس پاك است .\r\nمسأله 170 - اگر بعد از آب كشيدن لباس و مانند آن خورده گل يا اشنان در آن ديده شود پاك است ، ولى اگر آب نجس به باطن گل يا اشنان رسيده باشد ظاهر گل و اشنان پاك و باطن آنها نجس است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمسأله 171 - هر چيز نجس ، تا عين نجاست را از آن بر طرف نكنند پاك نمىشود . ولى اگر بو يا رنگ نجاست در آن مانده باشد اشكال ندارد ، پس اگر خون را از لباس بر طرف كنند و لباس را آب بكشند و رنگ خون در آن بماند پاك مىباشد ، اما چنانچه بواسطه بو يا رنگ يقين كنند يا احتمال دهند كه ذره‌هاى نجاست در آن چيز مانده نجس است .\r\nمسأله 172 - اگر نجاست بدن را در آب كر يا جارى بر طرف كنند بدن پاك مىشود ، و بيرون آمدن و دو مرتبه در آب رفتن لازم نيست .\r\nمسأله 173 - غذاى نجسى كه لاى دندانها مانده ، اگر آب در دهان بگردانند و به تمام غذاى نجس برسد پاك مىشود .\r\nمسأله 174 - اگر موى سر و صورت را با آب قليل آب بكشند ، لازم نيست فشار دهند كه غساله آن جدا شود .\r\nمسأله 175 - اگر جايى از بدن يا لباس را با آب قليل آب بكشند ، اطراف آنجا كه متصل به آن است و معمولًا موقع آب كشيدن آب به آنها سرايت مىكند ، با پاك شدن جاى نجس پاك مىشود ؛ به اين معنى كه آب كشيدن اطراف مستقلًا لازم نيست بلكه اطراف و محل نجس به آب كشيدن با هم پاك مىشوند ، و همچنين است اگر چيز پاكى را پهلوى چيز نجس بگذارند و روى هر دو آب بريزند . پس اگر براى آب كشيدن يك انگشت نجس ، روى همه انگشتها آب بريزند و آب نجس به همه آنها برسد ، بعد از پاك شدن انگشت نجس تمام انگشتها پاك مىشود .\r\nمسأله 176 - گوشت و دنبه‌اى كه نجس شده ، مثل چيزهاى ديگر آب كشيده مىشود . و همچنين است اگر بدن يا لباس ، چربى كمى داشته باشد كه از رسيدن آب به بدن و لباس جلوگيرى نكند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمسأله 177 - اگر ظرف يا بدن نجس باشد ، و بعد به طورى چرب شود كه جلوگيرى از رسيدن آب به آنها كند ، چنانچه بخواهند ظرف و بدن را آب بكشند ، بايد چربى را بر طرف كنند تا آب به آنها برسد .\r\nمسأله 178 - آب شيرى كه متصل به كر است حكم كر را دارد .\r\nمسأله 179 - اگر چيزى را آب بكشد و يقين كند پاك شده و بعد شك كند كه عين نجاست را از آن بر طرف كرده يا نه ، بايد دوباره آن را آب بكشد و يقين كند كه عين نجاست بر طرف شده است .\r\nمسأله 180 - زمينى كه آب در او فرو مىرود مثل زمينى كه روى آن شن يا ريگ باشد ، اگر نجس شود با آب قليل نيز پاك مىشود .\r\nمسأله 181 - زمين سنگ فرش و آجر فرش و زمين سختى كه آب در آن فرو نمىرود ، اگر نجس شود چنانچه عين نجاست در آن نباشد با آب قليل پاك مىگردد ، ولى بايد به قدرى آب روى آن بريزند كه جارى شود و غساله آن نيز پاك است و اما اگر عين نجاست در آن باشد غساله‌اى كه با عين نجس ملاقات مىكند نجس مىشود و به هر جا بخورد نيز نجس مىكند لذا بايد آن را جمع كنند و يا بگذارند تا خشك شود سپس بار ديگر آن موضع را و هر چه كه غساله نجس با آن ملاقات كرده يك مرتبه بشويند .\r\nمسأله 182 - اگر ظاهر نمك سنگ و مانند آن نجس شود ، با آب كمتر از كر هم پاك مىشود .\r\nمسأله 183 - اگر شكر نجس آب شده‌اى را قند بسازند و در آب كر يا جارى بگذارند پاك نمىشود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n2 - زمين :\r\nمسأله 184 - زمين با چهار شرط كف پا و ته كفش را كه به راه رفتن نجس شده پاك مىكند : « اول » آنكه زمين پاك باشد . « دوم » آنكه خشك باشد .\r\n« سوم » آنكه نجاست از ملاقات با زمين حاصل شده باشد . « چهارم » آنكه اگر عين نجس مثل خون و بول ، يا متنجس مثل گلى كه نجس شده در كف پا و ته كفش باشد ، بواسطه راه رفتن يا ماليدن پا به زمين بر طرف شود و نيز زمين بايد خاك يا سنگ يا آجر فرش و مانند اينها باشد ، و با راه رفتن روى فرش و حصير و سبزه ، كف پا و ته كفش نجس پاك نمىشود .\r\nمسأله 185 - پاك شدن كف پا و ته كفش نجس ، بواسطه راه رفتن روى زمينى كه با چوب يا پلاستيك يا هر چه از خاك و سنگ و زمين محسوب نمىشود فرش شده باشد محل اشكال است .\r\nمسأله 186 - براى پاك شدن كف پا و ته كفش بهتر است مقدار پانزده ذراع دست يا بيشتر راه بروند ، اگر چه به كمتر از پانزده ذراع يا ماليدن پا به زمين نجاست بر طرف شود .\r\nمسأله 187 - لازم است عين نجاست در كف پا و ته كفش به وسيله راه رفتن از بين برود و اگر قبل از راه رفتن از بين رفته باشد چنانچه رطوبت آن نجاست باقى باشد و با راه رفتن خشك شود باز هم پاك مىشود و اگر قبل از راه رفتن خشك باشد با راه رفتن پاك نمىشود و احتياطاً بايستى شسته شود .\r\nمسأله 188 - بعد از آنكه كف پا يا ته كفش نجس به راه رفتن پاك شد ، مقدارى از اطراف آن هم كه معمولًا به گل آلوده مىشود پاك مىگردد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمسأله 189 - كسى كه با دست و زانو راه مىرود ، اگر كف دست يا زانوى او از ناحيه زمين نجس شود ، با راه رفتن پاك مىشود . و همچنين است ته عصا و ته پاى مصنوعى و نعل چهار پايان و چرخ اتومبيل و درشكه و مانند اينها .\r\nمسأله 190 - اگر بعد از راه رفتن ، بو يا رنگ يا ذره‌هاى كوچكى از نجاست كه ديده نمىشود ، در كف پا يا ته كفش بماند اشكال ندارد ، اگر چه احتياط مستحب آن است كه به قدرى راه روند كه آنها هم بر طرف شوند .\r\nمسأله 191 توى كفش بواسطه راه رفتن پاك نمىشود . و پاك شدن كف جوراب بواسطه راه رفتن محل اشكال است .\r\n\r\n3 - آفتاب :\r\nمسأله 192 - آفتاب زمين و ساختمان و چيزهايى كه مانند در و پنجره در ساختمان به كار برده شده ، و همچنين ميخى را كه به ديوار كوبيده‌اند با پنج شرط پاك مىكند :\r\nاول : آنكه چيز نجس تر باشد ، پس اگر خشك باشد بايد به وسيله‌اى آن را تر كنند تا آفتاب خشك كند .\r\nدوم : آنكه اگر عين نجاست در آن چيز باشد پيش از خشك شدن به تابيدن آفتاب آن را بر طرف كند .\r\nسوم : آنكه چيزى از تابيدن آفتاب جلوگيرى نكند ، پس اگر آفتاب از پشت پرده يا ابر و مانند اينها بتابد و چيز نجس را خشك كند ، آن چيز پاك نمىشود ، ولى اگر ابر به قدرى نازك باشد كه از تابيدن آفتاب جلوگيرى نكند ، اشكال ندارد . و نيز تابيدن آفتاب از پشت شيشه اشكال ندارد .\r\nچهارم : آنكه آفتاب چيز نجس را خشك كند ، پس اگر مثلًا چيز نجس\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبواسطه باد خشك شود پاك نمىگردد ، ولى اگر باد به قدر متعارف باشد به طورى كه خشك شدن به آفتاب مستند باشد اشكال ندارد .\r\nپنجم : آنكه آفتاب مقدارى از بناء و ساختمان را كه نجاست به آن فرو رفته ، يك مرتبه خشك كند . پس اگر يك مرتبه بر زمين و ساختمان نجس بتابد و روى آن را خشك كند و دفعه ديگر زير آن را خشك نمايد ، فقط روى آن پاك مىشود و زير آن نجس مىماند .\r\nمسأله 193 - پاك كردن آفتاب حصير نجس را محل اشكال است ، و اما درخت و گياه بواسطه آفتاب پاك مىشود .\r\nمسأله 194 - اگر آفتاب به زمين نجس بتابد ، بعد انسان شك كند كه زمين موقع‌تابيدن آفتاب تر بوده يا نه ، يا ترى آن بواسطه آفتاب خشك شده يا نه آن زمين نجس است و همچنين است اگر شك كند كه پيش از تابش آفتاب عين نجاست از آن بر طرف شده يا نه ، يا شك كند كه چيزى مانع تابش آفتاب بوده يا نه .\r\nمسأله 195 - اگر آفتاب به يك طرف ديوار نجس بتابد ، و به وسيله آن طرفى كه آفتاب به آن نتابيده نيز به تبع آن خشك شود ، هر دو طرف پاك مىشود .\r\n\r\n4 - استحاله :\r\nمسأله 196 - اگر جنس چيز نجس به طورى عوض شود كه به صورت جنس ديگر پاكى در آيد پاك مىشود ، مثل آنكه چوب نجس بسوزد و خاكستر گردد ، يا سگ در نمكزار فرو رود و نمك شود ، ولى اگر جنس آن عوض نشود ، مثل آنكه گندم نجس را آرد كنند يا نان بپزند پاك نمىشود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمسأله 197 - كوزه گلى و مانند آنكه از گل نجس ساخته شده و زغالى كه از چوب نجس درست شده نجس است .\r\nمسأله 198 - چيز نجسى كه معلوم نيست استحاله شده يا نه ، نجس است .\r\n\r\n5 - انقلاب :\r\nمسأله 199 - اگر شراب نجس به خودى خود يا بواسطه ريختن چيزى مثل سركه و نمك در آن سركه شود ، پاك مىگردد .\r\nمسأله 200 - شرابى كه از انگور نجس و مانند آن درست كنند ، يا نجاست ديگرى به آن برسد و بعد سركه شود پاك نمىشود .\r\nمسأله 201 - سركه‌اى كه از انگور و كشمش و خرماى نجس درست كنند نجس است .\r\nمسأله 202 - اگر پوشال ريز انگور يا خرما داخل آنها باشد و سركه بريزند ضرر ندارد ، بلكه ريختن خيار و بادنجان و مانند اينها در آن اگر چه پيش از سركه شدن باشد نيز اشكالى ندارد ، مگر اينكه پيش از سركه شدن مسكر شده باشد و از انگور باشد .\r\nمسأله 203 - آب انگورى كه به آتش يا به خودى خود جوش بيايد ، حرام مىشود ، و اگر آن قدر به آتش بجوشد كه ثلثان شود ، يعنى دو قسمت آن كم شود و يك قسمت آن بماند ، حلال مىشود . و در مسأله ( 114 ) گذشت كه آب انگور با جوش آمدن نجس نمىشود .\r\nمسأله 204 - اگر دو قسمت آب انگور بدون جوش آمدن كم شود چنانچه باقيمانده آن جوش بيايد و به آن شيره نگويند حرام است .\r\nمسأله 205 - آب انگورى كه معلوم نيست جوش آمده يا نه حلال است\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nولى اگر جوش بيايد تا انسان يقين نكند كه دو قسمت آن كم شده ، حلال نمىشود .\r\nمسأله 206 - اگر مثلًا در يك خوشه غوره مقدارى انگور باشد ، چنانچه به آبى كه از آن خوشه گرفته مىشود ، آب انگور نگويند و بجوشد ، خوردن آن حلال است .\r\nمسأله 207 - اگر يك دانه انگور در چيزى كه به آتش مىجوشد بيفتد و بجوشد و مستهلك نشود ، فقط خوردن آن دانه احتياطاً حرام است ، و اگر مستهلك شود خوردن آن اشكالى ندارد .\r\nمسأله 208 - اگر بخواهند در چند ديگ شيره بپزند ، جايز است كفگيرى را كه در ديگ جوش آمده زده‌اند در ديگى كه جوش نيامده بزنند .\r\nمسأله 209 - چيزى كه معلوم نيست غوره است يا انگور ، اگر جوش بيايد حلال است .\r\n\r\n6 - انتقال :\r\nمسأله 210 - اگر خون بدن انسان يا خون حيوانى كه خون جهنده دارد - يعنى حيوانى كه وقتى رگ آن را ببرند خون از آن جستن مىكند - به بدن حيوانى كه خون جهنده ندارد برود ، و خون آن حيوان حساب شود پاك مىگردد و اين را انتقال گويند . و همچنين است حكم در ساير نجاسات ، و اما خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس مىباشد .\r\nمسأله 211 - اگر كسى پشه‌اى را كه به بدنش نشسته بكشد و نداند خونى كه از پشه بيرون آمده از او مكيده يا از خود پشه مىباشد ، پاك است ، و همچنين\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاست اگر بداند از او مكيده ولى جزء بدن پشه حساب شود ، اما اگر فاصله بين مكيدن خون و كشتن پشه به قدرى كم باشد كه بگويند خون انسان است يا معلوم نباشد كه مىگويند خون پشه است يا خون انسان ، نجس مىباشد .\r\n\r\n7 - اسلام :\r\nمسأله 212 - اگر كافر غير كتابى شهادتين بگويد يعنى به يگانگى خدا و نبوت خاتم الانبياء شهادت بدهد ، به هر لغتى كه باشد مسلمان مىشود . و بعد از مسلمان شدن ، بدن و آب دهان و بينى و عرق او پاك است ، ولى اگر موقع مسلمان شدن ، عين نجاست به بدن او بوده ، بايد بر طرف كند و جاى آن را آب بكشد ، بلكه اگر پيش از مسلمان شدن عين نجاست بر طرف شده باشد ، احتياط واجب آن است كه جاى آن را آب بكشد و بنابر اظهر كافر كتابى پاك است .\r\nمسأله 213 - اگر موقعى كه كافر بوده لباس او با رطوبت به بدنش رسيده باشد و آن لباس در موقع مسلمان شدن در بدن او نباشد نجس است ، بلكه اگر در بدن او هم باشد ، بنابر احتياط واجب بايد از آن اجتناب كند .\r\nمسأله 214 - اگر كافر شهادتين بگويد ، و انسان نداند قلباً مسلمان شده يا نه پاك است ، و همچنين اگر بداند قلباً مسلمان نشده است ولى چيزى كه منافى با اظهار شهادتين باشد از او سر نزند .\r\n\r\n8 - تبعيت :\r\nمسأله 215 - تبعيت آن است كه چيز نجسى بواسطه پاكى چيز ديگر پاك شود .\r\nمسأله 216 - اگر شراب سركه شود ، ظرف آن هم تا جايى كه شراب موقع\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nجوش آمدن به آنجا رسيده پاك مىشود . و كهنه و چيزى هم كه معمولًا روى آن مىگذارند اگر با آن نجس شده پاك مىگردد . ولى اگر پشت ظرف به آن شراب آلوده شود ، احتياط واجب آن است كه بعد از سركه شدن شراب از آن اجتناب كنند .\r\nمسأله 217 - بچه كافر به تبعيت در دو مورد پاك مىشود : « 1 » كافرى كه مسلمان شود ، طفل او در پاكى تابع او است ، و همچنين اگر جد طفل يا مادر يا جده او مسلمان شوند . « 2 » طفل كافرى كه به دست مسلمانى اسير گردد ، و پدر يا يكى از اجداد او همراه نباشد . در اين دو مورد پاكى طفل به تابعيت مشروط به اين است كه طفل در صورت مميز بودن اظهار كفر ننمايد .\r\nمسأله 218 - تخته يا سنگى كه روى آن ميّت را غسل مىدهند ، و پارچه‌اى كه با آن عورت ميّت را مىپوشانند ، و دست كسى كه او را غسل مىدهد تمام اين چيزها كه با ميّت شسته شده است اگر با ميّت شسته شده باشد ، پاك مىشود .\r\nمسأله 219 - كسى كه چيزى را آب مىكشد ، بعد از پاك شدن آن چيز دست او هم كه با آن چيز شسته شده پاك مىشود .\r\nمسأله 220 - اگر لباس و مانند آن را با آب قليل آب بكشند و به اندازه معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است بلكه آبى كه از آن جدا شده نيز پاك است به تفصيلى كه در مسأله ( 27 ) گذشت .\r\nمسأله 221 - ظرف نجس را كه با آب قليل آب مىكشند بعد از جدا شدن آبى كه براى پاك شدن روى آن ريخته‌اند ، آب كمى كه در آن مىماند پاك است و همچنين است آبى كه از آن جدا شده به تفصيلى كه در مسأله ( 27 ) گذشت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n9 - بر طرف شدن عين نجاست :\r\nمسأله 222 - اگر بدن حيوان به عين نجس مثل خون ، يا متنجّس مثل آب نجس آلوده شود ، چنانچه آنها بر طرف شوند ، بدن آن حيوان پاك است و همچنين است باطن بدن انسان مثل توى دهان و بينى . مثلًا اگر خونى از لاى دندان بيرون آيد و در آب دهان از بين برود ، آب كشيدن توى دهان لازم نيست ولى اگر دندان عاريه در دهان باشد و خون به آن برسد بنابر احتياط بايد آن راآب بكشند .\r\nمسأله 223 - اگر غذا لاى دندان مانده باشد و داخل دهان خون بيايد چنانچه انسان نداند كه خون به غذا رسيده ، آن غذا پاك است ، و اگر خون به آن برسد بنابر احتياط نجس مىشود .\r\nمسأله 224 - مقدارى از لبها و پلك چشم كه موقع بستن ، روى هم مىآيد حكم باطن را دارد و ليكن جايى را كه انسان نمىداند از ظاهر بدن است يا باطن آن ، اگر نجس شود بايد آب بكشد .\r\nمسأله 225 - اگر گرد و خاك نجس به لباس و فرش و مانند اينها بنشيند چنانچه طورى آنها را تكان دهند كه گرد و خاك نجس از آنها بريزد آن لباس و فرش پاك است و شستن لازم ندارد ، و اگر چيزى با رطوبت با آنها ملاقات كند نجس نمىشود .\r\n\r\n10 - استبراء حيوان نجاستخوار :\r\nمسأله 226 - بول و غائط حيوانى كه به خوردن نجاست انسان عادت كرده نجس است . و اگر بخواهند پاك شود ، بايد آن را استبراء كنند يعنى تا مدتى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنگذارند نجاست بخورد كه بعد از آن مدت ديگر نجاست خوار به آن نگويند ، و احتياط مستحب آن است كه شتر نجاست خوار را چهل روز و گاو را سى روز ، و گوسفند را ده روز ، و مرغابى را هفت يا پنج روز ، و مرغ خانگى را سه روز ، از خوردن نجاست جلوگيرى كنند و غذاى پاك به آنها بدهند هر چند پيش از گذشت آن مدت ديگر نجاست خوار به آنها نگويند .\r\n\r\n11 - غائب شدن مسلمان :\r\nمسأله 227 - اگر بدن يا لباس مسلمان يا چيز ديگرى كه مانند ظرف و فرش در اختيار او است ، نجس شود و آن مسلمان غائب گردد ، با شش شرط پاك است :\r\nاول - آنكه آن مسلمان چيزى كه بدن يا لباسش را نجس كرده نجس بداند .\r\nپس اگر مثلًا لباسش با رطوبت به بدن كافر ملاقات كرده و آن را نجس نداند بعد از غائب شدن او نمىشود آن لباس را پاك دانست .\r\nدوم - آنكه بداند بدن يا لباسش به چيز نجس رسيده است .\r\nسوم - آنكه انسان به ببيند آن چيز را در كارى كه شرط آن پاكى است استعمال مىكند ، مثلًا ببيند با آن لباس نماز مىخواند .\r\nچهارم - آنكه احتمال برود كه آن مسلمان بداند شرط كارى را كه با آن چيز انجام مىدهد پاكى است ، پس اگر مثلًا نداند كه بايد لباس نمازگزار پاك باشد و با لباسى كه نجس شده نماز بخواند ، نمىشود آن لباس را پاك دانست .\r\nپنجم - آنكه انسان احتمال دهد آن مسلمان چيزى را كه نجس شده آب كشيده است ، پس اگر يقين داشته باشد كه آب نكشيده ، نبايد آن چيز را پاك\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبداند . و نيز اگر نجس و پاك در نظر آن مسلمان فرق نداشته باشد ، پاك دانستن آن چيز محل اشكال است .\r\nششم - آنكه مسلمان بالغ ، يا طفلى باشد كه بتواند طهارت و نجاست را تشخيص دهد .\r\nمسأله 228 - اگر انسان يقين يا اطمينان پيدا كند كه چيزى كه نجس بوده پاك شده است يا يك نفر عادل يا شخص موثق به پاك شدن آن خبر دهند آن چيز پاك است ، و همچنين است اگر كسى كه چيز نجس در اختيار او است بگويد آن چيز پاك شده ، يا مسلمانى چيز نجس را آب كشيده باشد ، اگر چه معلوم نباشد درست آب كشيده يا نه و خبر دادن يك نفر عادل يا شخص موثق به پاكى آن نيز كفايت مىكند .\r\nمسأله 229 - كسى كه وكيل شده است لباس انسان را آب بكشد ، اگر بگويد آب كشيدم و انسان به گفته او اطمينان پيدا كند و يا شخص موثقى باشد ، آن لباس پاك است .\r\nمسأله 230 - انسان وسواس كه در آب كشيدن چيز نجس يقين پيدا نمىكند مىتواند به گمان اكتفا نمايد .\r\n\r\n12 - رفتن خون متعارف :\r\nمسأله 231 - خونى كه در جوف ذبيحه بعد از كشتن آن به طريق شرعى باقى مىماند ، چنانچه خون به مقدار متعارف خارج شده باشد پاك است ، چنان كه در مسأله ( 98 ) گذشت .\r\nمسأله 232 - حكم سابق مختص به حيوان حلال گوشت است ، و بنابر احتياط در حيوان حرام گوشت جارى نيست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nاحكام ظرفها\r\nمسأله 233 - ظرفى كه از پوست سگ يا خوك يا مردار ساخته شده ، آشاميدن و خوردن چيزى از آن ظرف در صورتى كه رطوبتى موجب نجاستش شده باشد حرام است ، و نبايد آن ظرف را در وضو و غسل و كارهايى كه بايد با چيز پاك انجام داد ، استعمال كنند ، و احتياط مستحب آن است كه چرم سگ و خوك و مردار را - اگر چه ظرف هم نباشد - استعمال نكنند .\r\nمسأله 234 - خوردن و آشاميدن از ظرف طلا و نقره حرام است ولى زينت نمودن اطاق و مانند آن و نگاهداشتن آنها و استعمال آنها در غير از خوردن و آشاميدن مانعى ندارد اگر چه احتياط در ترك آن است و همچنين است ساختن ظرف طلا و نقره و خريد و فروش آنها براى زينت نمودن يا نگاه داشتن .\r\nمسأله 235 - گيرهء استكان كه از طلا يا نقره مىسازند اگر بعد از برداشتن استكان ، ظرف به آن گفته شود استعمال آن چه به تنهايى و چه با استكان حرام است ، و اگر ظرف به آن گفته نشود استعمال آن مانعى ندارد .\r\nمسأله 236 - استعمال ظرفى كه روى آن را آب طلا يا نقره داده‌اند اشكال ندارد .\r\nمسأله 237 - اگر فلزى را با طلا يا نقره مخلوط كنند و ظرف بسازند ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nچنانچه مقدار آن فلز به قدرى باشد كه ظرف طلا يا نقره به آن ظرف نگويند استعمال آن مانعى ندارد .\r\nمسأله 238 - ظرف طلا يا نقره اگر از براى غذا خوردن باشد هر چند از آن در ظرف ديگرى مىريزند و مىخورند ظروف طلا و نقره محسوب شده و خوردن از آنها به اين ترتيب نيز حرام است .\r\nمسأله 239 - استعمال بادگير قليان و غلاف شمشير و كارد و قاب قرآن اگر از طلا يا نقره باشد ، اشكال ندارد ، و همچنين است عطردان و سرمه‌دان طلا و نقره .\r\nمسأله 240 - خوردن و آشاميدن از ظرف طلا يا نقره در حال نا چارى به مقدار دفع ضرورت اشكال ندارد ، ولى زياده بر اين مقدار جايز نيست .\r\nمسأله 241 - استعمال ظرفى كه معلوم نيست از طلا يا نقره است يا از چيز ديگر اشكال ندارد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nوضو\r\nمسأله 242 - در وضو واجب است صورت و دستها را بشويند و جلوى سر و روى پاها را مسح كنند .\r\nمسأله 243 - درازاى صورت را بايد از بالاى پيشانى جايى كه موى سر بيرون مىآيد تا آخر چانه شست ، و پهناى آن به مقدارى كه بين انگشت وسط و شست قرار مىگيرد بايد شسته شود ، و اگر مختصرى از اين مقدار را نشويند وضو باطل است ، و براى آنكه يقين كند اين مقدار كاملًا شسته شده بايد كمى اطراف آن را هم بشويد .\r\nمسأله 244 - اگر صورت يا دست كسى كوچكتر يا بزرگتر از متعارف مردم باشد ، بايد ملاحظه كند كه مردمان متعارف تا كجاى صورت خود را مىشويند ، او هم تا همانجا را بشويد و نيز اگر در پيشانى او مو روييده يا جلوى سرش مو ندارد بايد به اندازه معمول پيشانى را بشويد .\r\nمسأله 245 - اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم به جا باشد و وسواس يا غير متعارف نباشد بايد پيش از وضو وارسى كند كه اگر هست بر طرف نمايد و اگر آن چرك به گونه‌اى باشد كه جزء بشره محسوب شود كندن آن لازم نيست .\r\nمسأله 246 - اگر پوست صورت از لاى مو پيدا باشد بايد آب را به پوست برساند ، و اگر پيدا نباشد شستن مو كافى است ، و رساندن آب به زير آن لازم نيست .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمسأله 247 - اگر شك كند پوست صورت از لاى مو پيدا است يا نه ، بنابر احتياط واجب بايد مو را بشويد و آب را به پوست هم برساند .\r\nمسأله 248 - شستن توى بينى و مقدارى از لب و چشم كه در وقت بستن ديده نمىشود واجب نيست ، ولى براى آنكه يقين كند از جاهايى كه بايد شسته شود چيزى باقى نمانده ، واجب است مقدارى از آنها را هم بشويد و كسى كه نمىدانسته بايد اين مقدار را بشويد ، اگر نداند در وضوهايى كه گرفته اين مقدار را شسته يا نه ، نمازى را كه با آن وضو خوانده و وقتش باقى است با وضوى جديد اعاده نمايد و قضاى نمازهايى كه وقتش گذشته واجب نيست .\r\nمسأله 249 - بايد صورت و دستها را از بالا به پايين شست و اگر از پايين به بالا بشويد وضو باطل است .\r\nمسأله 250 - اگر دست را تر كند و به صورت و دستها بكشد ، چنانچه ترى دست به قدرى باشد كه بواسطه كشيدن دست ، آب كمى بر آنها جارى شود كافى است .\r\nمسأله 251 - بعد از شستن صورت بايد دست راست و بعد از آن دست چپ را از آرنج تا سر انگشتها بشويد .\r\nمسأله 252 - براى آنكه يقين كند ، آرنج را كاملًا شسته بايد مقدارى بالاتر از آرنج را هم بشويد .\r\nمسأله 253 - كسى كه پيش از شستن صورت دستهاى خود را تا مچ شسته ، در موقع وضو بايد تا سر انگشتان را بشويد ، و اگر فقط تا مچ را بشويد وضوى او باطل است .\r\nمسأله 254 - در وضو شستن صورت و دستها مرتبه اول واجب ، و مرتبه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nدوم مستحب است بنا بر مشهور و مرتبه سوم و بيشتر از آن حرام مىباشد . و اينكه كدام شستن اول يا دوم يا سوم است مربوط به قصد كسى است كه وضو مىگيرد ، پس اگر به قصد وضو آب را به صورت بريزد كه تمام آن را فرا بگيرد مرتبه اول حساب مىشود هر چند با چند مرتبه آب ريختن باشد .\r\nمسأله 255 - بعد از شستن هر دو دست بايد جلوى سر را با ترى آب وضو كه در دست مانده ، و يا رطوبت اخذ شده از ساير اعضاى وضو مسح كند هر چند احوط آن است كه با رطوبت باقى مانده در دست باشد ، و احتياط مستحب آن است كه با دست راست مسح نمايد .\r\nمسأله 256 - يك قسمت از چهار قسمت سر ، كه مقابل پيشانى است جاى مسح مىباشد ، و هر جاى اين قسمت را به هر اندازه مسح كند كافى است ، اگر چه احتياط مستحب آن است كه از درازا به اندازه درازاى يك انگشت و از پهنا به اندازه پهناى سه انگشت بسته مسح نمايد .\r\nمسأله 257 - لازم نيست مسح سر بر پوست آن باشد بلكه بر موى جلوى سر هم صحيح است ، ولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند ، يا فرق سر را باز كرده پوست سر را مسح نمايد . و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد ، يا بر موى جاهاى ديگر سر كه جلوى آن آمده مسح كند باطل است .\r\nمسأله 258 - بعد از مسح سر بايد با ترى آب وضو كه در دست مانده و يا از رطوبت وضو در ساير اعضا روى پاها را از سر يكى از انگشتها تا برآمدگى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nروى پا مسح كند و احتياط واجب آن است كه تا مفصل مسح نمايد به گونه‌اى كه بر آمدگى روى پا نيز مسح شود و احتياط آن است كه پاى راست را با دست راست و بعد پاى چپ را با دست چپ مسح كند اگر چه مسح هر دو با هم و همچنين مسح پاى راست با دست چپ و پاى چپ با دست راست كافى است .\r\nمسأله 259 - پهناى مسح پا به هر اندازه باشد كافى است ، ولى بهتر آن است كه به اندازه پهناى سه انگشت بسته مسح نمايد ، و بهتر از آن مسح تمام روى پا با تمام كف دست است .\r\nمسأله 260 - احتياط مستحب آن است كه در مسح پا دست را بر سر انگشتها بگذارد و بعد به پشت پا بكشد يا آنكه دست را به مفصل گذاشته و تا سر انگشتها بكشد و مىتواند تمام دست را روى پا بگذارد و كمى بكشد .\r\nمسأله 261 - در مسح سر و روى پا بايد دست را روى آنها بكشد ، و اگر دست را نگهدارد و سر يا پا را به آن بكشد وضو باطل است ، ولى اگر موقعى كه دست را مىكشد سر يا پا مختصرى حركت كند اشكال ندارد .\r\nمسأله 262 - جاى مسح بايد خشك باشد و اگر به قدرى تر باشد كه رطوبت كف دست به آن اثر نكند مسح باطل است ولى اگر ترى آن كم باشد به طورى كه رطوبتى كه بعد از مسح در آن ديده مىشود بگويند از ترى كف دست است اشكال ندارد .\r\nمسأله 263 - اگر براى مسح ، رطوبتى در كف دست نمانده باشد نمىتواند دست را با آب خارج تر كند ، بلكه بايد مسح با رطوبت اعضاى وضو باشد و احتياط استحبابى آن است كه از ريش خود رطوبت بگيرد و با آن مسح نمايد مشروط بر اينكه از رطوبت موى ريش كه خارج از حد صورت است نباشد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمسأله 264 - اگر رطوبت كف دست فقط به اندازه مسح سر باشد مىتواند از رطوبت ساير اعضاى وضو بگيرد و با آن مسح كند ، و ممزوج شدن رطوبت ساير اعضاى وضو با رطوبت كف دست اشكالى ندارد .\r\nمسأله 265 - مسح كردن از روى جوراب و كفش باطل است ، ولى اگر بواسطه سرماى شديد يا ترس از دزد و درنده و مانند اينها نتواند كفش يا جوراب را بيرون آورد احتياط واجب آن است كه مسح بر جوراب و كفش نموده و نيز تيمم نمايد ، و اگر تقيه در بين باشد مسح بر جوراب و كفش كفايت مىكند .\r\nمسأله 266 - اگر روى پا نجس باشد و نتواند براى مسح آن را آب بكشد ، بايد تيمم نمايد .\r\n\r\nوضوى ارتماسى\r\nمسأله 267 - وضوى ارتماسى آن است كه انسان صورت و دستها را به قصد وضو در آب فرو برد ، ولى مسح با ترى آن دست اشكال دارد ، بنابر اين احتياطاً دست چپ را نبايد ارتماسى شست .\r\nمسأله 268 - در وضوى ارتماسى هم بايد صورت و دستها از بالا به پايين شسته شود ، پس اگر وقتى كه صورت و دستها را در آب فرو مىبرد قصد وضو كند ، بايد صورت را از طرف پيشانى و دستها را از طرف آرنج در آب فرو برد .\r\nمسأله 269 - اگر وضوى بعضى از اعضاء را ارتماسى و بعضى را غير ارتماسى انجام دهد اشكال ندارد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدعايى كه موقع وضو گرفتن مستحب است\r\nمسأله 270 - كسى كه وضو مىگيرد مستحب است موقعى كه نگاهش به آب مىافتد بگويد : « بِسمِ اللَّه و بِاللَّه وَالحَمدُ للَّه‌الَّذي جَعَلَ الماءَ طَهُوراً وَ لَمْ يَجعلهُ نَجِساً » .\r\nو موقعى كه پيش از وضو دست خود را مىشويد بگويد : « اللّهُمّ اجعَلنِى مِنَ التَوّابِينَ واجعَلني مِنَ المُتطَهّرِين » .\r\nو در وقت مضمضه كردن يعنى آب در دهان گرداندن بگويد : « اللّهُمّ لَقّنِي حُجّتى يَومَ القاكَ وَاطلق لِساني بِذِكرك » .\r\nو در وقت استنشاق يعنى آب در بينى كردن بگويد : « اللّهُم لا تُحرّم عَلَىَّ رِيحَ الجنّة وَاجعَلني مِمّن يَشُمّ رِيحَهَا وَرَوحَهَا وَطيِبَها » .\r\nو موقع شستن رو بگويد : « اللّهُمَّ بَيّض وَجهي يَوم تسودُّ الوجُوه ولا تُسوّد وَجهى يَوم تبيضُّ الوجُوهُ » .\r\nو در شستن دست راست بخواند : « اللّهُمَّ أعطني كِتابي بيَميني والخلدَ في الجنانِ بِيسارِى وحاسِبني حِساباً يَسيِراً » .\r\nو موقع شستن دست چپ بگويد : « اللّهُمَّ لا تُعطِنِى كِتابى بِشِمالي ولا مِن وراء ظَهرِى ولا تَجعلها مَغلولة إلى عُنُقى وَاعُوذُ بِك من مقُطّعات النّيران » .\r\nو موقعى كه سر را مسح مىكند ، بگويد : « اللّهُمَّ غَشّني بِرَحمَتك وَ بركاتك وَعفوك » .\r\nو در وقت مسح پا بخواند : « اللّهُمَّ ثَبتنى عَلَى الصّراط يوم تَزلُّ فِيهِ الاقدامُ واجعل سَعيي في مَا يُرضيك عَنّي يا ذَا الجلال والاكرام » .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nشرائط وضو\r\nشرائط صحيح بودن وضو چند چيز است :\r\n« شرط اول » آنكه آب وضو پاك باشد .\r\n« شرط دوم » آنكه مطلق باشد .\r\nمسأله 271 - وضو با آب نجس و آب مضاف باطل است ، اگر چه انسان نجس بودن يا مضاف بودن آن را نداند يا فراموش كرده باشد . و اگر با آن وضو نمازى هم خوانده باشد ، بايد آن نماز را دوباره با وضوى صحيح بخواند .\r\nمسأله 272 - اگر غير از آب گل آلود مضاف ، آب ديگرى براى وضو ندارد ، چنانچه وقت نماز تنگ است ، بايد تيمم كند ، و اگر وقت دارد ، بايد صبر كند تا آب صاف شود و وضو بگيرد .\r\n« شرط سوم » آنكه آب وضو مباح باشد .\r\nمسأله 273 - وضو به آب غصبى و به آبى كه معلوم نيست صاحب آن راضى است يا نه حرام و باطل است . و نيز اگر آب وضو از صورت و دستها در جاى غصبى بريزد و مالك راضى نباشد كه آب بر روى آن مكان بريزد چنانچه در غير آنجا نتواند وضو بگيرد تكليف او تيمم است ، و اگر در غير آنجا بتواند وضو بگيرد لازم است كه در غير آنجا وضو بگيرد ، ولى چنانچه در هر دو صورت معصيت كرده و يا غفلت كرده و يا نمىدانسته و همانجا وضو بگيرد وضويش صحيح است .\r\nمسأله 274 - وضو گرفتن از حوض مدرسه‌اى كه انسان نمىداند آن حوض را براى همه مردم وقف كرده‌اند يا براى محصلين همان مدرسه ، در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nصورتى كه معمولًا مردم از آن حوض وضو مىگيرند اشكال ندارد .\r\nمسأله 275 - كسى كه نمىخواهد در مسجدى نماز بخواند ، اگر نداند حوض آن را براى همه مردم وقف كرده اند يا براى كسانى كه در آنجا نماز مىخوانند نمىتواند از حوض آن وضو بگيرد ، ولى اگر معمولًا كسانى هم كه نمىخواهند در آنجا نماز بخوانند از آن حوض وضو مىگيرند ، مىتواند از آن وضو بگيرد .\r\nمسأله 276 - وضو گرفتن از حوض تيمچه‌ها و مسافر خانه‌ها و مانند اينها براى كسانى كه ساكن آنجاها نيستند ، در صورتى صحيح است كه معمولًا كسانى هم كه ساكن آنجاها نيستند از آنها وضو بگيرند .\r\nمسأله 277 - وضو گرفتن در نهرهاى بزرگ اگر چه انسان نداند كه صاحب آنها راضى است ، اشكال ندارد ، و ليكن اگر صاحب آنها از وضو گرفتن نهى كند يا اينكه انسان بداند كه مالك راضى نيست يا اينكه مالك صغير يا مجنون باشد وضو گرفتن با آب آنها بنابر احتياط جايز نيست .\r\nمسأله 278 - اگر فراموش كند و يا نداند كه آب غصبى است و با آن وضو بگيرد صحيح\r\nاست ، ولى كسى كه خودش آب را غصب كرده اگر غصبى بودن آن را فراموش كند و وضو بگيرد وضوى او محل اشكال است .\r\n« شرط چهارم » آنكه ظرف آب وضو مباح باشد .\r\n« شرط پنجم » آنكه ظرف آب وضو طلا و نقره نباشد . و تفصيل اين دو شرط در مسأله بعدى ذكر مىشود .\r\nمسأله 279 - اگر آب وضو در ظرف غصبى يا طلا و نقره است و غير از آن آب ديگرى ندارد در صورتى كه بتواند به وجه مشروعى آن آب را در ظرف\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nديگر خالى نمايد لازم است خالى كرده و بعداً وضو بگيرد و چنانچه ميسور نباشد بايد تيمم كند و اگر آب ديگرى دارد لازم است با آن وضو بگيرد و در هر صورت اگر معصيت كرده و با دست و مانند آن آب را بر اعضاء وضو بريزد ، وضويش صحيح است و اگر در ظرف غصبى يا طلا و نقره وضوى ارتماسى بگيرد بنابر احتياط وضوى او باطل است چه آب ديگرى داشته باشد يا نه .\r\nمسأله 280 - حوضى كه مثلًا يك آجر يا يك سنگ آن غصبى است ، در صورتى كه برداشتن آب در عرف تصرف در آن آجر يا سنگ نباشد اشكالى ندارد و در صورتى كه تصرف باشد برداشتن آب حرام ولى وضو صحيح است .\r\nمسأله 281 - اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند ، چنانچه انسان نداند كه زمين صحن را براى قبرستان وقف كرده‌اند ، وضو گرفتن در آن حوض اشكال ندارد .\r\n« شرط ششم » آنكه اعضاء وضو موقع شستن و مسح كردن پاك باشد .\r\nمسأله 282 - اگر پيش از تمام شدن وضو جايى را كه شسته يا مسح كرده نجس شود ، وضو صحيح است .\r\nمسأله 283 - اگر غير از اعضاء وضو جايى از بدن نجس باشد وضو صحيح است . ولى اگر مخرج را از بول يا غائط تطهير نكرده باشد احتياط مستحب آن است كه اول آن را تطهير كند و بعد وضو بگيرد .\r\nمسأله 284 - اگر يكى از اعضاء وضو نجس باشد و بعد از وضو شك كند كه پيش از وضو آنجا را آب كشيده يا نه ، چنانچه در موقع وضو ملتفت پاك بودن و نجس بودن آنجا نبوده وضو باطل است ، و اگر مىداند ملتفت بوده يا شك دارد كه ملتفت بوده يا نه وضو صحيح است ، و در هر صورت جايى را كه نجس بوده بايد آب بكشد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمسأله 285 - اگر در صورت يا دستها بريدگى يا زخمى است كه خون آن بند نمىآيد و آب براى آن ضرر ندارد ، بايد بعد از شستن اجزاء صحيحه آن عضو با رعايت ترتيب ، موضع زخم يا بريدگى را در آب كر يا جارى فرو برد ، و قدرى فشار دهد كه خون بند بيايد ، واحاطه آب بر آن موضع قطع شود و بعد انگشت خود را روى زخم يا بريدگى در زير آب از بالا به پايين بكشد تا آب بر آن جارى شود .\r\n« شرط هفتم » آنكه وقت براى وضو و نماز كافى باشد .\r\nمسأله 286 - هر گاه وقت به قدرى تنگ است كه اگر وضو بگيرد تمام نماز يا مقدارى از آن بعد از وقت خوانده مىشود ، بايد تيمم كند ، ولى اگر براى وضو و تيمم يك اندازه وقت لازم است بايد وضو بگيرد .\r\nمسأله 287 - كسى كه در تنگى وقت نماز بايد تيمم كند ، اگر به قصد قربت يا براى كار مستحبى مثل خواندن قرآن وضو بگيرد صحيح است ، و همچنين اگر براى آن نماز وضو بگيرد مگر آنكه قصد قربت براى او حاصل نشود .\r\n« شرط هشتم » آنكه به قصد قربت يعنى براى انجام فرمان خداوند عالم وضو بگيرد ، و اگر براى خنك شدن يا به قصد ديگرى وضو بگيرد باطل است .\r\nمسأله 288 - لازم نيست نيّت وضو را به زبان بگويد يا از قلب خود بگذراند بلكه اگر تمام افعال وضو به داعى امر خدا بجا آورده شود كفايت مىكند .\r\n« شرط نهم » آنكه وضو را به ترتيبى كه گفته شد بجا آورد ، يعنى اول صورت و بعد دست راست و بعد دست چپ را بشويد ، و بعد از آن سر و بعد پاها را مسح نمايد ، و بنابر احتياط مستحب پاى چپ را بعد از پاى راست مسح\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nكند و آنها را با هم مسح نكند و ليكن مسح پاى راست بعد از مسح پاى چپ اشكال دارد و بايد احتياطاً دوباره پاى چپ را مسح كند .\r\n« شرط دهم » آنكه كارهاى وضو را پشت سر هم انجام دهد .\r\nمسأله 289 - اگر بين كارهاى وضو به قدرى فاصله شود كه در وضع متعارف وقتى مىخواهد جايى را بشويد يا مسح كند رطوبت كليه جاهايى كه پيش از آن شسته يا مسح كرده خشك شده باشد ، وضو باطل است . و اگر فقط رطوبت جايى كه جلوتر از محلى است كه مىخواهد بشويد يا مسح كند خشك شده باشد ، مثلًا موقعى كه مىخواهد دست چپ را بشويد رطوبت دست راست خشك شده باشد و صورت تر باشد ، وضويش صحيح است .\r\nمسأله 290 - اگر كارهاى وضو را پشت سر هم بجا آورد ، ولى بواسطه گرماى هوا يا حرارت زياد بدن و يا كندى حركت وضو گرفتن به جهت ضعف و پيرى و مانند اينها رطوبت جاهاى پيشين خشك شود وضوى او صحيح است .\r\nمسأله 291 - راه رفتن در بين وضو اشكال ندارد ، پس اگر بعد از شستن صورت و دستها مقدارى راه برود ، و بعد سر و پا را مسح كند وضوى او صحيح است .\r\n« شرط يازدهم » آنكه شستن صورت و دستها و مسح سر و پاها را خود انسان انجام دهد ، و اگر ديگرى او را وضو بدهد ، يا در رساندن آب به صورت و دستها و مسح سر و پاها به او كمك نمايد ، وضو باطل است ولى كمك در مقدمات وضو اشكال ندارد .\r\nمسأله 292 - كسى كه نمىتواند وضو بگيرد بايد نائب بگيرد كه او را وضو دهد و چنانچه مزد هم بخواهد در صورتى كه بتواند و مضر به حالش نباشد بايد بدهد ولى بايد خود او نيّت وضو كند و با دست خود مسح نمايد ، و اگر نمىتواند\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبايد نائبش دست او را بگيرد و به جاى مسح او بكشد ، و اگر اين هم ممكن نيست ، بايد نائب از دست او رطوبت بگيرد و با آن رطوبت سر و پاى او را مسح كند .\r\nمسأله 293 - هر كدام از كارهاى وضو را كه مىتواند به تنهايى انجام دهد نبايد در آن كمك بگيرد .\r\n« شرط دوازدهم » آنكه استعمال آب براى او مانعى نداشته باشد .\r\nمسأله 294 - كسى كه مىترسد كه اگر وضو بگيرد مريض شود يا اگر آب را به مصرف وضو برساند تشنه بماند ، نبايد وضو بگيرد . ولى اگر وضو بگيرد و ضرر به حدى كه شرعاً حرام است نبوده باشد ، وضوى او صحيح است و همچنين اگر نداند كه آب براى او ضرر دارد و وضو بگيرد وضوى او صحيح است .\r\nمسأله 295 - اگر رساندن آب به صورت و دستها به مقدار كمى كه وضو با آن صحيح است ضرر ندارد و بيشتر از آن ضرر دارد ، بايد با همان مقدار وضو بگيرد .\r\n« شرط سيزدهم » آنكه در اعضاء وضو مانعى از رسيدن آب نباشد .\r\nمسأله 296 - اگر مىداند چيزى به اعضاء وضو چسبيده ، ولى شك دارد كه از رسيدن آب جلوگيرى مىكند يا نه ، بايد آن را بر طرف كند ، يا آب را به زير آن برساند .\r\nمسأله 297 - اگر زير ناخن چرك باشد ، وضو اشكال ندارد ، ولى اگر ناخن را بگيرند بايد براى وضو آن چرك را بر طرف كنند . و نيز اگر ناخن بيشتر از معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله 298 - اگر در صورت و دستها و جلوى سر و روى پاها بواسطه سوختن يا چيز ديگر برآمدگى پيدا شود ، شستن و مسح روى آن كافى است و چنانچه سوراخ شود ، رساندن آب به زير پوست لازم نيست ، بلكه اگر پوست يك قسمت آن كنده شود لازم نيست آب را به زير قسمتى كه كنده نشده برساند ، ولى چنانچه پوستى كه كنده شده گاهى به بدن مىچسبد و گاهى بلند مىشود ، بايد آن را قطع كند يا آب را به زير آن برساند .\r\nمسأله 299 - اگر انسان شك كند كه به اعضاى وضوى او چيزى چسبيده يا نه ، چنانچه احتمال او در نظر مردم بجا باشد ، مثل آنكه بعد از گل كارى شك كند گل به دست او چسبيده يا نه بايد وارسى كند ، يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است .\r\nمسأله 300 - اگر جايى را كه بايد شست يا مسح كرد چرك باشد ، ولى چرك آن مانع از رسيدن آب به بدن نباشد اشكال ندارد ، و همچنين است اگر بعد از گچ كارى و مانند آن چيز سفيدى كه جلوگيرى از رسيدن آب به پوست نمىنمايد بر دست بماند ، ولى اگر شك كند كه با بودن آنها آب به بدن مىرسد يا نه ، بايد آنها را بر طرف كند .\r\nمسأله 301 - اگر پيش از وضو بداند كه در بعضى از اعضاء وضو مانعى از رسيدن آب هست و بعد از وضو شك كند كه در موقع وضو آب را به آنجا رسانده يا نه چنانچه احتمال بدهد كه در حال وضو ملتفت بوده ، وضوى او صحيح است . مسأله 302 - اگر در بعضى از اعضاء وضو مانعى باشد كه گاهى آب به خودى خود زير آن مىرسد ، و گاهى نمىرسد ، و انسان بعد از وضو شك كند\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكه آب زير آن رسيده يا نه ، چنانچه بداند موقع وضو ملتفت رسيدن آب به زير آن نبوده ، احتياط واجب آن است كه دوباره وضو بگيرد .\r\nمسأله 303 - اگر بعد از وضو چيزى كه مانع از رسيدن آب است در اعضاى وضو ببيند ، و نداند موقع وضو بوده يا بعد پيدا شده ، وضوى او صحيح است ، ولى اگر بداند كه در وقت وضو ملتفت آن مانع نبوده ، احتياط واجب آن است كه دوباره وضو بگيرد .\r\nمسأله 304 - اگر بعد از وضو شك كند چيزى كه مانع رسيدن آب است در اعضاء وضو بوده يا نه ، چنانچه احتمال بدهد كه در حال وضو ملتفت بوده است وضو صحيح است .\r\n\r\nاحكام وضو\r\nمسأله 305 - كسى كه در كارهاى وضو و شرائط آن مثل پاك بودن آب و غصبى نبودن آن خيلى شك مىكند ، اگر به حد وسوسه برسد ، بايد به شك خود اعتنا نكند .\r\nمسأله 306 - اگر شك كند كه وضوى او باطل شده يا نه ، بنا مىگذارد كه وضوى او باقى است ، ولى اگر بعد از بول استبراء نكرده و وضو گرفته باشد و بعد از وضو رطوبتى از او بيرون آيد كه نداند بول است يا چيز ديگر ، وضوى او باطل است .\r\nمسأله 307 - كسى كه شك دارد وضو گرفته يا نه بايد وضو بگيرد .\r\nمسأله 308 - كسى كه مىداند وضو گرفته و حدثى هم از او سر زده ، مثلًا بول كرده ، اگر نداند كدام جلوتر بوده ، چنانچه پيش از نماز است بايد وضو\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبگيرد ، و اگر در بين نماز است بايد نماز را بشكند و وضو بگيرد ، و اگر بعد از نماز است ، نمازى كه خوانده صحيح است در صورتى كه احتمال التفات در حال شروع به نماز را بدهد ، و براى نمازهاى بعد بايد وضو بگيرد .\r\nمسأله 309 - اگر بعد از وضو يا در بين آن يقين كند كه بعضى جاها را نشسته يا مسح نكرده است ، چنانچه رطوبت جاهايى كه پيش از آن است به جهت طول مدت خشك شده ، بايد دوباره وضو بگيرد ، و اگر خشك نشده يا به جهت گرمى هوا و مانند آن خشك شده ، بايد جايى را كه فراموش كرده و آنچه بعد از آن است بشويد يا مسح كند و اگر در بين وضو در شستن يا مسح كردن جايى شك كند بايد به همين دستور عمل نمايد .\r\nمسأله 310 - اگر بعد از نماز شك كند كه وضو گرفته يا نه در صورتى كه احتمال بدهد كه در حال شروع به نماز ، ملتفت حالش بوده است نماز او صحيح است ، ولى بايد براى نمازهاى بعد وضو بگيرد .\r\nمسأله 311 - اگر در بين نماز شك كند كه وضو گرفته يا نه ، نماز او باطل است ، و بايد وضو بگيرد و نماز را بخواند .\r\nمسأله 312 - اگر بعد از نماز شك كند كه قبل از نماز وضوى او باطل شده يا بعد از نماز ، نمازى كه خوانده صحيح است .\r\nمسأله 313 - اگر انسان مرضى دارد كه بول او قطره قطره مىريزد ، يا نمىتواند از بيرون آمدن غائط خوددارى كند ، چنانچه يقين دارد كه از اول وقت نماز تا آخر آن به مقدار وضو گرفتن و نماز خواندن مهلت پيدا مىكند ، بايد نماز را در وقتى كه مهلت پيدا مىكند بخواند و مخرج بول يا غائط را قبل از نماز آب بكشد ، و اگر مهلت او به مقدار كارهاى واجب نماز است ، بايد در وقتى كه مهلت دارد ، فقط كارهاى واجب نماز را بجا آورد ، و كارهاى مستحب مانند\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاذان و اقامه و قنوت را ترك نمايد و اگر به مقدار وضو و قسمتى از نماز مهلت پيدا مىكند و در بين نماز يك دفعه يا چند دفعه بول و يا غايط از او خارج مىشود احتياط واجب آن است كه در مهلتى كه دارد وضو گرفته و نماز بخواند و ليكن در ميان نماز لازم نيست به سبب بول و يا غايط خارج شده وضو را تجديد كند و ليكن اگر بعد از نماز بول و يا غايط از وى خارج شود احتياطاً بايد باز هم براى نماز بعدى وضو بگيرد مگر اينكه جمع ميان ظهر و عصر و يا مغرب و عشاء باشد .\r\nمسأله 314 - اگر به مقدار وضو و قسمتى از نماز مهلت پيدا نمىكند و در بين نماز چند دفعه بول از او خارج مىشود ، اظهر آن است كه اگر همان نماز را با يك وضو بخواند كفايت مىكند و اگر غائط او پى در پى خارج مىشود در صورتى كه وضو گرفتن سخت نباشد بعد از خارج شدن ئر اثناء نماز احتياط مستحب آن است كه فوراً وضو بگيرد و بقيه نماز را بخواند و بايد از قبله منصرف نشود و مبطل ديگرى از نماز را مرتكب نشود .\r\nمسأله 315 - كسى كه بول او پى در پى از او خارج مىشود ، و مهلت ذكر شده در مسأله ( 313 ) را ندارد براى هر نمازش بدون اشكال يك وضو كفايت مىكند ، بلكه اظهر اين است كه يك وضو براى چندين نماز نيز كافى است ، مگر اينكه محدث به حدث ديگرى گردد ، و يا اختياراً بول يا غايط كند ، و بهتر آن است كه براى هر نماز يك وضو بگيرد ، ولى براى سجده و تشهد قضا شده و نماز احتياط وضوى ديگرى لازم نيست . و اين چنين است اگر غائط او پى در پى خارج شود .\r\nمسأله 316 - كسى كه بول يا غائط پى در پى از او خارج مىشود و مهلت ذكر شده در مسأله ( 313 ) را ندارد ، لازم نيست بعد از وضو فوراً نماز بخواند ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاگر چه بهتر اين است كه به نماز مبادرت نمايد .\r\nمسأله 317 - كسى كه بول يا غائط پى در پى از او خارج مىشود ، بعد از وضو گرفتن در مواردى كه جايز است با آن وضو نماز بخواند جايز است كه نوشته قرآن را مس نمايد ، اگر چه در غير حال نماز باشد .\r\nمسأله 318 - كسى كه بول او قطره قطره مىريزد بايد براى نماز بوسيله كيسه‌اى كه در آن پنبه يا چيز ديگرى است كه از رسيدن بول به جاهاى ديگر جلوگيرى مىكند ، خود را حفظ نمايد ، و احتياط آن است كه اگر مشقت ندارد پيش از هر نماز مخرج بول را كه نجس شده آب بكشد ، و نيز كسى كه نمىتواند از بيرون آمدن غائط خوددارى كند ، چنانچه ممكن باشد بايد به مقدار نماز از رسيدن غائط به جاهاى ديگر جلوگيرى نمايد . و احتياط آن است كه اگر مشقت ندارد ، براى هر نماز مخرج غائط را آب بكشد .\r\nمسأله 319 - كسى كه نمىتواند از بيرون آمدن بول و غائط خوددارى كند ، در صورتى كه ممكن باشد به مقدار نماز از خارج شدن بول و غائط جلوگيرى نمايد بهتر آن است كه جلوگيرى نمايد ، بلكه اگر مرض او به آسانى معالجه شود ، احوط آن است كه خود را معالجه نمايد .\r\nمسأله 320 - كسى كه نمىتواند از بيرون آمدن بول و غائط خوددارى كند ، بعد از آنكه مرض او خوب شد ، لازم نيست نمازهايى را كه در وقت مرض مطابق وظيفه‌اش خوانده قضا نمايد . ولى اگر در بين وقت نماز مرض او خوب شود ، احتياطاً بايد نمازى را كه در آن وقت خوانده دوباره بخواند . مسأله 321 - اگر كسى مرضى دارد كه نمىتواند از خارج شدن باد جلوگيرى كند ، بايد به وظيفه كسانى كه نمىتوانند از بيرون آمدن غائط خوددارى كنند عمل نمايد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nچيزهايى كه بايد براى آنها وضو گرفت\r\nمسأله 322 - براى شش چيز وضو گرفتن واجب است :\r\nاول : براى نمازهاى واجب غير از نماز ميّت . و در نمازهاى مستحب شرط صحت است .\r\nدوم : براى سجده و تشهد فراموش شده ، اگر بين آنها و نماز حدثى از او سر زده مثلًا بول كرده باشد ، ولى براى سجده سهو واجب نيست وضو بگيرد .\r\nسوم : براى طواف واجب خانه كعبه كه جزء حج و يا عمره است .\r\nچهارم : اگر نذر يا عهد كرده يا قسم خورده باشد كه وضو بگيرد .\r\nپنجم : اگر نذر كرده باشد كه جايى از بدن خود را به خط قرآن برساند .\r\nششم : براى آب كشيدن قرآنى كه نجس شده ، يا براى بيرون آوردن آن از مستراح و مانند آن ، در صورتى كه مجبور باشد دست يا جاى ديگر بدن خود را به خط قرآن برساند ، ولى چنانچه معطّل شدن به مقدار وضو بى احترامى به قرآن باشد ، بايد بدون اينكه وضو بگيرد ، قرآن را از مستراح و مانند آن بيرون آورد ، يا اگر نجس شده آب بكشد .\r\nمسأله 323 - مس نمودن خط صفحات قرآن ، يعنى رساندن جايى از بدن به خط صفحات قرآن براى كسى كه وضو ندارد حرام است . ولى اگر آيه‌اى از قرآن را در كارت و يا غيره بنويسند و از اجزاء صفحات قرآن نباشد مسّ آن اشكال ندارد اگر چه احوط ترك آن است و همچنين اگر قرآن را به زبان فارسى يا به زبان ديگر ترجمه كنند مسّ آن اشكال ندارد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمسأله 324 - جلوگيرى بچه و ديوانه از مس خط قرآن واجب نيست ولى اگر مس نمودن آنان بى احترامى به قرآن باشد بايد از آنان جلو گيرى كنند .\r\nمسأله 325 - كسى كه وضو ندارد بنابر احتياط اسم خداوند متعال را به هر زبانى نوشته شده باشد مس ننمايد اگر چه جواز آن بعيد نيست .\r\nو بهتر آن است كه اسم مبارك پيغمبر و امام و حضرت زهراء عليها السلام را هم مس ننمايد .\r\nمسأله 326 - اگر پيش از وقت نماز به قصد اينكه با طهارت باشد وضو بگيرد يا غسل كند صحيح است . و اگر به قصد مهيا بودن براى نماز وضو بگيرد اشكال ندارد .\r\nمسأله 327 - كسى كه يقين دارد وقت داخل شده ، اگر نيّت وضوى واجب كند و بعد از وضو بفهمد وقت داخل نشده ، وضوى او صحيح است .\r\nمسأله 328 - مستحب است انسان براى نماز ميّت و زيارت اهل قبور و رفتن به مسجد و حرم امامان عليهم السلام و براى همراه داشتن قرآن و خواندن و نوشتن آن ، و مس حاشيه قرآن ، و براى خوابيدن وضو بگيرد . و نيز مستحب است كسى كه وضو دارد دوباره وضو بگيرد ، و اگر براى يكى از اين كارها وضو بگيرد هر كارى را كه بايد با وضو انجام دهد مىتواند بجا آورد ، مثلًا مىتواند با آن وضو نماز بخواند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nچيزهايى كه وضو را باطل مىكند\r\nمسأله 329 - هفت چيز وضو را باطل مىكند :\r\nاول : بول .\r\nدوم : غائط .\r\nسوم : باد معده و روده كه از مخرج غائط خارج شود .\r\nچهارم : خوابى كه بواسطه آن چشم نبيند و گوش نشنود ، ولى اگر چشم نبيند و گوش بشنود وضو باطل نمىشود .\r\nپنجم : چيزهايى كه عقل را از بين مىبرد : مانند ديوانگى و مستى و بيهوشى .\r\nششم : استحاضه زنان كه بعدا گفته مىشود .\r\nهفتم : كارى كه براى آن بايد غسل كرد مانند جنابت .\r\n\r\nاحكام وضوى جبيره\r\nچيزى كه با آن زخم و شكسته را مىبندند و دوايى كه روى زخم و مانند آن مىگذارند « جبيره » ناميده مىشود .\r\nمسأله 330 - اگر در يكى از جاهاى وضو زخم يا دمل يا شكستگى باشد چنانچه روى آن باز است و آب براى آن ضرر ندارد ، بايد به طور معمول وضو گرفت .\r\nمسأله 331 - اگر زخم يا دمل يا شكستگى در صورت و دستها است و روى آن باز است و آب ريختن روى آن ضرر دارد ، بايد اطراف زخم را به طورى كه در وضو گفته شد از بالا به پايين بشويد و بهتر آن است كه چنانچه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكشيدن دست تر بر آن ضرر ندارد دست‌تر بر آن بكشد و يا پارچه پاكى را بر روى آن بگذارد و با دست‌تر روى آن بكشد .\r\nمسأله 332 - اگر زخم يا دمل يا شكستگى در جلوى سر يا روى پاها است و روى آن باز است ، چنانچه نتواند آن را مسح كند ، به اين معنى كه زخم تمام محل مسح را گرفته باشد و يا آنكه از مسح جاهاى سالم نيز متمكن نباشد در اين صورت لازم است پارچه پاكى روى آن بگذارد ، و روى پارچه را با ترى آب وضو كه در دست مانده مسح كند .\r\nمسأله 333 - اگر روى دمل يا زخم يا شكستگى بسته باشد ، چنانچه باز كردن آن ممكن است و آب هم براى آن ضرر ندارد ، بايد باز كند و وضو بگيرد ، چه زخم و مانند آن در صورت و دستها باشد ، يا جلوى سر و روى پاها باشد .\r\nمسأله 334 - اگر زخم يا دمل يا شكستگى كه بسته است در صورت يا دستها باشد چنانچه باز كردن و ريختن آب روى آن ضرر دارد بايد مقدارى را كه متمكن است از اطراف شسته و روى جبيره را مسح نمايد و اگر مىتواند روى آن را باز كند و بشره را مسح كند احتياطاً لازم است آن را انجام دهد .\r\nمسأله 335 - اگر نمىشود روى زخم را باز كرد ، ولى زخم و چيزى كه روى آن گذاشته شده پاك است ، و رسانيدن آب به زخم ممكن است و ضرر هم ندارد ، بايد آب را به روى زخم از بالا به پايين برساند ، و اگر زخم يا چيزى كه روى آن گذاشته شده نجس است ، چنانچه آب كشيدن آن و رساندن آب به روى زخم ممكن باشد ، بايد آن را آب بكشد ، و موقع وضو آب را به زخم برساند ، و در صورتى كه آب براى زخم ضرر ندارد ، ولى رساندن آب به روى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nزخم ممكن نيست ، يا زخم نجس است و نمىشود آن را آب كشيد ، بايد وضوى جبيره بگيرد و اطراف زخم را بشويد و احتياطاً نيز بهتر است تيمم بنمايد .\r\nمسأله 336 - اگر جبيره تمام صورت يا تمام يكى از دستها يا تمام هر دو دست را گرفته باشد وضوى جبيره‌اى كافى است ولى اگر تمام اعضاى وضو را گرفته باشد بنابر احتياط بايد تيمم نمايد و وضوى جبيره‌اى نيز بگيرد .\r\nمسأله 337 - لازم نيست جبيره از جنس چيزهايى باشد كه نماز در آن جايز است ، بلكه اگر از حرير يا از اجزاء حيوانى كه خوردن گوشت آن جايز نيست بوده باشد مسح بر آن نيز جايز است ، و لكن در صورت امكان آن را براى نماز بردارد .\r\nمسأله 338 - كسى كه در كف دست و انگشتها جبيره دارد و در موقع وضو دست تر روى آن كشيده است ، بايد سر و پاها را با همان رطوبت مسح كند .\r\nمسأله 339 - اگر جبيره تمام پهناى روى پا را گرفته ، ولى مقدارى از طرف انگشتان و مقدارى از طرف بالاى پا باز است ، بايد جاهايى كه باز است روى پا را و جايى كه جبيره است روى جبيره را مسح كند .\r\nمسأله 340 - اگر در صورت يا دستها چند جبيره باشد ، بايد بين آنها را بشويد ، و اگر جبيره‌ها در سر يا روى پاها باشد ، بايد بين آنها را مسح كند ، و در جاهايى كه جبيره است بايد به دستور جبيره عمل نمايد .\r\nمسأله 341 - اگر جبيره بيشتر از معمول اطراف زخم را گرفته و برداشتن آن ممكن نيست ، بايد بين وضوى جبيره‌اى و تيمم جمع نمايد مگر آنكه جبيره در مواضع تيمم باشد ، كه در اين صورت وضوى جبيره‌اى كافى است و در هر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nدو صورت اگر برداشتن جبيره ممكن است بايد جبيره را بردارد ، پس اگر زخم در صورت و دستها است اطراف آن را بشويد ، و اگر در سر يا روى پاها است اطراف آن را مسح كند و براى جاى زخم به دستور جبيره عمل نمايد .\r\nمسأله 342 - اگر در جاى وضو زخم و جراحت و شكستگى نيست ، ولى به جهت ديگرى آب براى آن ضرر دارد ، بايد تيمم كند .\r\nمسأله 343 - اگر جايى از اعضاء وضو را رگ زده است و نمىتواند آن را آب بكشد يا آب براى آن ضرر دارد ، لازم است به دستور جبيره عمل كند .\r\nمسأله 344 - اگر در جاى وضو يا غسل چيزى چسبيده است كه برداشتن آن ممكن نيست ، يا به قدرى مشقت دارد كه نمىشود تحمل كرد ، وظيفه‌اش جمع بين وضوى جبيره‌اى و تيمم است مگر در صورتى كه در جاى تيمم هم چسبيده باشد و يا چيزى كه چسبيده دوا باشد كه در اين دو صورت حكم جبيره را دارد .\r\nمسأله 345 - غسل جبيره‌اى مثل وضوى جبيره‌اى است ولى بايد آن را ترتيبى بجا آورند و اگر ارتماسى انجام دهند باطل است و بايد در غسل جبيره‌اى ترتيبى روى جبيره را مسح كند .\r\nمسأله 346 - كسى كه وظيفه او تيمم است ، اگر در بعضى از جاهاى تيمم او زخم يا دمل يا شكستگى باشد ، بايد به دستور وضوى جبيره‌اى ، تيمم جبيره‌اى نمايد .\r\nمسأله 347 - كسى كه بايد با وضو يا غسل جبيره‌اى نماز بخواند ، چنانچه بداند كه تا آخر وقت عذر او بر طرف نمىشود ، مىتواند در اول وقت نماز بخواند ولى اگر اميد دارد كه تا آخر وقت عذر او بر طرف شود ، بهتر آن است كه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nصبر كند ، و چنانچه عذر او بر طرف نشد در آخر وقت نماز را با وضو يا غسل جبيره‌اى بجا آورد . ولى در صورتى كه اول وقت نماز را خواند و تا آخر وقت عذرش بر طرف شد ، لازم است وضو گرفته يا غسل كرده و نماز را اعاده نمايد .\r\nمسأله 348 - اگر انسان براى مرضى كه در چشم او است موى چشم خود را بچسباند و استعمال آب براى چشم او ضرر داشته باشد بايد تيمم نمايد و اگر بتواند اطراف چشم را بشويد بنابر احتياط بايد وضوى جبيره‌اى نيز بگيرد .\r\nمسأله 349 - كسى كه نمىداند وظيفه‌اش تيمم است يا وضوى جبيره‌اى ، بنابر احتياط واجب بايد هر دو را بجا آورد .\r\nمسأله 350 - نمازهايى را كه انسان با وضوى جبيره‌اى خوانده و تا آخر وقت عذرش مستمر بوده صحيح است ، و مىتواند با آن وضو نمازهاى بعدى را نيز بجا آورد .\r\n\r\nغسلهاى واجب\r\nغسلهاى واجب هفت چيز است :\r\nاول : غسل جنابت .\r\nدوم : غسل حيض .\r\nسوم : غسل نفاس .\r\nچهارم : غسل استحاضه .\r\nپنجم : غسل مس ميّت .\r\nششم : غسل ميّت .\r\nهفتم : غسلى كه بواسطه نذر و قسم و مانند اينها واجب مىشود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nاحكام جنابت\r\nمسأله 351 - به دو چيز انسان جنب مىشود :\r\n« اول » جماع .\r\n« دوم » بيرون آمدن منى ، در خواب باشد يا بيدارى ، كم باشد يا زياد ، با شهوت باشد يا بى شهوت ، با اختيار باشد يا بى اختيار .\r\nمسأله 352 - اگر رطوبتى از انسان خارج شود و نداند منى است يا بول يا غير اينها ، چنانچه با شهوت و جستن بيرون آمده آن رطوبت حكم منى را دارد و در غير اين صورت حكم منى را ندارد ، ولى در مريض لازم نيست آن رطوبت با جستن بيرون آمده باشد بلكه اگر با شهوت بيرون آيد در حكم منى است و رطوبتى كه از زنها در موقع ملاعبه يا تصورات شهوت انگيزخارج مىشود و موجب رخوت و سست شدن نمىشود پاك است و وضو را نيز باطل نمىكند و اما رطوبتى كه از زنها با شهوت و انزال خارج مىشود كه معمولًا موجب سست شدن مىشود و موجب جنابت است .\r\nمسأله 353 - اگر از مردى كه مريض نيست آبى بيرون آيد كه با جستن يا با شهوت نباشد چنانچه پيش از بيرون آمدن آب ، وضو داشته مىتواند به همان وضو اكتفا كند و اگر وضو نداشته كافى است فقط وضو بگيرد ، و غسل بر او لازم نيست .\r\nمسأله 354 - مستحب است انسان بعد از بيرون آمدن منى بول كند ، و اگر بول نكند و بعد از غسل ، رطوبتى از او بيرون آيد كه نداند منى است يا رطوبت\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nديگر ، حكم منى را دارد .\r\nمسأله 355 - اگر انسان با زن جماع كند و به اندازه ختنه‌گاه يا بيشتر داخل شود ، در قبل باشد يا در دبر ، بالغ باشند يا نا بالغ ، اگر چه منى بيرون نيايد هر دو جنب مىشوند .\r\nمسأله 356 - اگر شك كند كه به مقدار ختنه‌گاه داخل شده يا نه غسل بر او واجب نيست .\r\nمسأله 357 - اگر نعوذ باللَّه حيوانى را وطى كند يعنى با او نزديكى نمايد و منى از او بيرون آيد غسل تنها كافى است ، و اگر منى بيرون نيايد ، چنانچه پيش از وطى وضو داشته باز هم غسل تنها كافى است ، و اگر وضو نداشته احتياط واجب آن است كه غسل كند ، و وضو هم بگيرد . و همچنين است حكم در وطى مرد .\r\nمسأله 358 - اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\nمسأله 359 - كسى كه نمىتواند غسل كند ولى تيمم برايش ممكن است ، بعد از داخل شدن وقت نماز هم مىتواند با عيال خود نزديكى كند .\r\nمسأله 360 - اگر در لباس خود منى ببيند و بداند كه از خود او است و براى آن غسل نكرده ، بايد غسل كند و نمازهايى را كه يقين دارد بعد از بيرون آمدن منى خوانده قضا كند ، ولى نمازهايى را كه احتمال مىدهد پيش از بيرون آمدن آن منى خوانده لازم نيست قضا نمايد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nچيزهايى كه بر جنب حرام است\r\nمسأله 361 - پنج چيز بر جنب حرام است :\r\nاول - رساندن جايى از بدن خود به خط قرآن ، يا به اسم خدا و پيغمبران و امامان عليهم السلام ، به طورى كه در وضو گفته شد .\r\nدوم - رفتن به مسجد الحرام و مسجد پيغمبر صلى الله عليه و آله و سلم اگر چه از يك در داخل و از در ديگر خارج شود .\r\nسوم - توقف در مساجد ديگر ، و همچنين بنابر احتياط واجب در حرم امامان عليهم السلام ، ولى اگر از يك در مسجد داخل و از در ديگر خارج شود ، مانعى ندارد .\r\nچهارم - گذاشتن چيزى در مسجد يا داخل شدن در آن براى برداشتن چيزى .\r\nپنجم - خواندن هر يك از آيات سجده واجب و آن چهار سوره است :\r\n« اول » سورهء سى و دوم قرآن ( الم تنزيل ) . « دوم » سورهء چهل و يكم ( حم سجده ) . « سوم » سوره پنجاه و سوم ( والنجم ) . « چهارم » سورهء نود و ششم ( اقرأ ) .\r\n\r\nچيزهايى كه بر جنب مكروه است\r\nمسأله 362 - نُه چيز بر جنب مكروه است :\r\nاول و دوم : خوردن و آشاميدن ، ولى اگر وضو بگيرد يا دستها را بشويد مكروه نيست . سوم : خواندن بيشتر از هفت آيه از قرآنكه سجده واجب ندارد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nچهارم : رساندن جايى از بدن به جلد و حاشيه و بين خطهاى قرآن .\r\nپنجم : همراه داشتن قرآن .\r\nششم : خوابيدن . ولى اگر وضو بگيرد يا بواسطه نداشتن آب ، بدل از غسل تيمم كند مكروه نيست .\r\nهفتم : خضاب كردن به حنا و مانند آن .\r\nهشتم : ماليدن روغن به بدن .\r\nنهم : جماع كردن بعد از آنكه محتلم شده ، يعنى در خواب منى از او بيرون آمده است .\r\n\r\nغسل جنابت\r\nمسأله 363 - غسل جنابت به خودى خود مستحب است و براى خواندن نماز واجب و مانند آن واجب مىشود . ولى براى نماز ميّت و سجده شكر و سجده‌هاى واجب قرآن غسل جنابت لازم نيست .\r\nمسأله 364 - لازم نيست در وقت غسل ، نيّت كند كه غسل واجب يا مستحب مىكنم و اگر فقط به قصد قربت يعنى براى انجام فرمان خداوند عالم غسل كند كافى است .\r\nمسأله 365 - اگر يقين كند وقت نماز شده و نيّت غسل واجب كند بعد معلوم شود كه پيش از وقت غسل كرده ، غسل او صحيح است .\r\nمسأله 366 - غسل را چه واجب و چه مستحب به دو قسم مىشود انجام داد : ترتيبى و ارتماسى .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nغسل ترتيبى :\r\nمسأله 367 - در غسل ترتيبى بايد به نيّت غسل ، اول سر و گردن ، بعد بدن را بشويد و بهتر آن است كه اول طرف راست ، بعد طرف چپ بدن را بشويد و با حركت دادن اعضاء بدن زير آب به قصد غسل ترتيبى غسل محقق نمىشود ، و اگر عمداً يا از روى فراموشى يا بواسطه ندانستن مسأله بدن را قبل از سر بشويد غسل او باطل است .\r\nمسأله 368 - در صورتى كه بدن را قبل از سر بشويد لازم نيست غسل را اعاده كند بلكه چنانچه بدن را دوباره بشويد غسل او صحيح خواهد بود .\r\nمسأله 369 - براى آنكه يقين كند هر دو قسمت يعنى سر و گردن و طرف راست و چپ را كاملًا غسل داده ، بايد هر قسمتى را كه مىشويد مقدارى از قسمت ديگر را هم با آن قسمت بشويد .\r\nمسأله 370 - اگر بعد از غسل بفهمد جايى از بدن را نشسته و نداند كجاى بدن است دوباره شستن سر لازم نيست ، و فقط هر جايى را از بدن كه احتمال مىدهد نشسته بايد بشويد .\r\nمسأله 371 - اگر بعد از غسل بفهمد مقدارى از بدن را نشسته ، چنانچه از طرف چپ باشد شستن همان مقدار كافى است ، و اگر از طرف راست باشد احتياط مستحب آن است كه بعد از شستن آن مقدار ، دوباره طرف چپ را بشويد ، و اگر از سر و گردن باشد بايد بعد از شستن آن مقدار ، دوباره طرف راست و طرف چپ را بشويد .\r\nمسأله 372 - اگر پيش از تمام شدن غسل ، در شستن مقدارى از طرف چپ يا طرف راست شك كند ، لازم است كه آن مقدار را بشويد ، و اگر در شستن مقدارى از سر و گردن شك كند به شك خود اعتنا نكند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nغسل ارتماسى :\r\nمسأله 373 - در غسل ارتماسى بايد در يك آن آب تمام بدن را فرا بگيرد ، پس اگر به نيّت غسل ارتماسى در آب فرو رود ، چنانچه پاى او روى زمين باشد بايد از زمين بلند كند و ليكن لازم نيست كه قبل از شروع در غسل تمام بدن بيرون آب باشد .\r\nمسأله 374 - در غسل ارتماسى بنابر احتياط واجب بايد موقعى نيّت كند كه مقدارى از بدن بيرون آب باشد .\r\nمسأله 375 - اگر بعد از غسل ارتماسى بفهمد كه به مقدارى از بدن آب نرسيده ، جاى آن را بداند يا نداند ، بايد دوباره غسل كند .\r\nمسأله 376 - اگر براى غسل ترتيبى وقت ندارد ، و براى ارتماسى وقت دارد ، بايد غسل ارتماسى كند .\r\nمسأله 377 - كسى كه روزه‌اى گرفته كه واجب معين است ، يا براى حج يا عمره احرام بسته ، نمىتواند غسل ارتماسى كند ، ولى اگر از روى فراموشى غسل ارتماسى كند غسلش صحيح است .\r\n\r\nاحكام غسل كردن\r\nمسأله 378 - در غسل ارتماسى يا ترتيبى پاك بودن تمام بدن پيش از غسل لازم نيست ، بلكه اگر به فرو رفتن در آب يا ريختن آب به قصد غسل ، بدن پاك شود غسل محقق مىشود به شرط آنكه آب اگر قليل است با عين نجاست ملاقات نكند .\r\nمسأله 379 - كسى كه از حرام جنب شده و بخواهد با آب گرم غسل كند عرق مىكند مانعى ندارد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمسأله 380 - اگر در غسل به اندازه سر مويى از بدن نشسته بماند ، غسل باطل است ، ولى شستن مثل توى گوش و بينى و هر چه از باطن شمرده مىشود ، واجب نيست .\r\nمسأله 381 - جايى را كه شك دارد از ظاهر بدن است يا از باطن آن چنانچه قبلًا از ظاهر بوده بايد بشويد و الا واجب نيست .\r\nمسأله 382 - اگر سوراخ جاى گوشواره و مانند آن به قدرى گشاد باشد كه داخل آن از ظاهر شمرده شود ، بايد آن را شست اگر نه شستن آن لازم نيست .\r\nمسأله 383 - چيزى را كه مانع رسيدن آب به بدن است ، بايد بر طرف كند و اگر پيش از آنكه يقين كند بر طرف شده غسل نمايد غسل او باطل است .\r\nمسأله 384 - اگر موقع غسل شك كند ، چيزى كه مانع از رسيدن آب باشد در بدن او هست يا نه ، بايد وارسى كند تا مطمئن شود كه مانعى نيست .\r\nمسأله 385 - در غسل بايد موهاى كوتاهى را كه جزء بدن حساب مىشود بشويد و بنابر احتياط شستن موهاى بلند هم لازم مىباشد .\r\nمسأله 386 - تمام شرطهايى كه براى صحيح بودن وضو گفته شد : مثل پاك بودن آب و غصبى نبودن آن ، در صحيح بودن غسل هم شرط است ، ولى در غسل لازم نيست بدن را از بالا به پايين بشويد ، و نيز در غسل ترتيبى لازم نيست بعد از شستن سر و گردن فوراً بدن را بشويد ، پس اگر بعد از شستن سر و گردن صبر كند ، و بعد از مدتى طرف راست و چپ را بشويد اشكال ندارد ، بلكه لازم نيست تمام سر و گردن يا بدن را يك مرتبه بشويد پس جايز است مثلًا سر را شسته و بعد از مدتى گردن را بشويد ، ولى كسى كه نمىتواند از بيرون آمدن بول و غائط خوددارى كند ، اگر به اندازه‌اى كه غسل كند و نماز بخواند بول و\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nغائط از او بيرون نمىآيد بايد فوراً غسل كند و بعد از غسل هم فوراً نماز بخواند .\r\nمسأله 387 - كسى كه پول حمامى را بدون اينكه بداند حمامى راضى است بخواهد نسيه بگذارد ، اگر چه بعد حمامى را راضى كند ، غسل او باطل است ولى اگر يقين كند كه حمامى با اين وصف راضى است و يا با غفلت غسل كند غسلش صحيح است .\r\nمسأله 388 - اگر حمامى راضى باشد كه پول حمام نسيه بماند ، ولى كسى كه غسل مىكند قصدش اين باشد كه طلب او را ندهد ، يا از مال حرام بدهد غسل او باطل است .\r\nمسأله 389 - اگر پولى را كه خمس آن را نداده به حمامى بدهد و حمامى شيعه باشد اگر چه مرتكب حرام شده ، ولى ظاهر اين است كه غسل او صحيح باشد و ذمه‌اش به مستحقين خمس مشغول مىشود .\r\nمسأله 390 - اگر مخرج غائط را در آب خزينه تطهير كند ، و پيش از غسل شك كند كه چون در خزينه تطهير كرده حمامى به غسل كردن او راضى است يا نه ، غسل او باطل است ، مگر اينكه پيش از غسل حمامى را راضى كند و يا ظاهر حال آن باشد كه اجرت غسل ربطى به مخالفت‌هاى ديگر ندارد .\r\nمسأله 391 - اگر شك كند كه غسل كرده يا نه بايد غسل كند ، ولى اگر بعد از غسل شك كند ، كه غسل او درست بوده يا نه ، در صورتى كه احتمال بدهد كه وقت غسل ملتفت بوده و صحيح بجا آورده ، لازم نيست دوباره غسل نمايد .\r\nمسأله 392 - اگر در بين غسل جنابت حدث اصغر از او سر زند مثلًا بول\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكند بنابر احتياط بايد غسل را از سر بگيرد و بنابر احتياط مستحب براى نماز وضو هم بگيرد و اگر غسل را به نحو ارتماسى اعاده كند وضو لازم ندارد .\r\nمسأله 393 - اگر از جهت ضيق وقت وظيفه مكلف تيمم بوده ، ولى به خيال اينكه به اندازه غسل و نماز وقت دارد و يا به هر جهت ديگرى براى طهارت غسل كند ، غسل او صحيح است .\r\nمسأله 394 - كسى كه جنب شده اگر شك كند غسل كرده يا نه ، نمازهايى كه خوانده چنانچه احتمال بدهد كه وقت شروع به نماز ملتفت بوده صحيح است . ولى براى نمازهاى بعد بايد غسل كند . و در صورتى كه بعد از نماز حدث اصغر از او صادر شده باشد ، لازم است وضو هم بگيرد ، و اگر به نيّت اعم از غسل جنابت و غسلى كه مجزى از وضو است غسل كند وضو لازم نيست و اگر وقت باقى است نمازى را كه خوانده است نيز بايد اعاده نمايد .\r\nمسأله 395 - كسى كه چند غسل بر او واجب است مىتواند به نيّت همه آنها يك غسل بجا آورد ، و اظهر اين است كه اگر يكى معين از آنها را قصد كند از بقيه كفايت مىكند .\r\nمسأله 396 - اگر بر جايى از بدن ، آيه قرآن يا اسم خداوند متعال نوشته شده باشد ، چنانچه بخواهد وضو يا غسل را ترتيبى بجا آورد ، بنابر احتياط مستحب آب را طورى به بدن برساند كه دست او به نوشته نرسد .\r\nمسأله 397 - كسى كه غسل جنابت كرده ، نبايد براى نماز وضو بگيرد ، بلكه با غسلهاى ديگر واجب غير از غسل استحاضه متوسطه و غسلهاى مستحب كه در مسأله ( 651 ) مىآيد ، نيز مىتواند بدون وضو نماز بخواند اگر چه احتياط مستحب آن است كه قبل از غسل وضو هم بگيرد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nاستحاضه\r\nيكى از خونهايى كه از زن خارج مىشود خون استحاضه است ، و زن را در موقع ديدن خون استحاضه ، مستحاضه مىگويند .\r\nمسأله 398 - خون استحاضه در بيشتر اوقات زرد رنگ و سرد است و بدون فشار و سوزش بيرون مىآيد و غليظ هم نيست ، ولى ممكن است گاهى سياه يا سرخ و گرم و غليظ باشد و با فشار و سوزش بيرون آيد .\r\nمسأله 399 - استحاضه سه قسم است : قليله و متوسطه و كثيره ، استحاضه قليله آن است كه خون فقط روى پنبه‌اى را كه زن داخل فرج مىنمايد آلوده كند و در آن فرو نرود ، استحاضه متوسطه آن است كه خون در پنبه فرو رود ، اگر چه در يك گوشه آن باشد ، ولى از پنبه به دستمالى كه معمولًا زنها براى جلوگيرى از خون مىبندند ، نرسد . استحاضه كثيره آن است كه خون پنبه را فرا گرفته و به دستمال برسد .\r\n\r\nاحكام استحاضه\r\nمسأله 400 - در استحاضه قليله بايد زن براى هر نماز يك وضو بگيرد ، و بنابر احتياط پنبه را عوض كند و بايد ظاهر فرج را اگر خون به آن رسيده آب بكشد .\r\nمسأله 401 - در استحاضه متوسطه بايد زن براى نماز صبح غسل كند و تا صبح ديگر براى نمازهاى خود ، كارهاى استحاضه قليله را كه در مسأله پيش گفته شد انجام دهد و اگر عمداً يا از روى فراموشى براى نماز صبح غسل نكند ، بايد براى نماز ظهر و عصر غسل كند ، و اگر براى نماز ظهر و عصر غسل نكند ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبايد پيش از نماز مغرب و عشاء غسل نمايد ، چه آنكه خون بيايد يا قطع شده باشد .\r\nمسأله 402 - در استحاضه كثيره بايد براى هر بار نماز كه مىخواهد بخواند بنابر احتياط پنبه و دستمال را عوض كند ، يا آب بكشد و يك غسل براى نماز صبح و يك غسل براى نماز ظهر و عصر و يكى براى نماز مغرب و عشا بجا آورد و بين نماز ظهر و عصر فاصله نيندازد و اگر فاصله بيندازد بايد براى نماز عصر دوباره غسل كند ، و نيز اگر بين نماز مغرب و عشا فاصله بيندازد بايد براى نماز عشا دوباره غسل نمايد ، و اظهر اين است كه در استحاضه كثيره غسل از وضو كفايت مىكند و همچنين در استحاضه متوسطه نسبت به نمازى كه فوراً پس از غسل مىخواند غسل از وضو كفايت مىكند اگر چه احتياط مستحب آن است كه وضو هم بگيرد .\r\nمسأله 403 - اگر خون استحاضه پيش از وقت نماز هم بيايد چنانچه زن براى آن خون ، وضو يا غسل بجا نياورده باشد ، بايد در موقع نماز وضو يا غسل بجا آورد .\r\nمسأله 404 - مستحاضه متوسطه كه بايد غسل كند بايد غسل را اول بجا آورد و چنانچه لازم باشد بعد وضو بگيرد ، و مستحاضه كثيره اگر بخواهد وضو بگيرد بايد قبل از غسل وضو بگيرد .\r\nمسأله 405 - اگر استحاضه قليله زن بعد از نماز صبح متوسطه شود بايد براى نماز ظهر و عصر غسل كند ، و اگر بعد از نماز ظهر و عصر متوسطه شود بايد براى نماز مغرب و عشاء غسل نمايد .\r\nمسأله 406 - اگر استحاضه قليله يا متوسطه زن بعد از نماز صبح كثيره\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشود بايد براى نماز ظهر و عصر يك غسل و براى نماز مغرب و عشا غسل ديگرى بجا آورد ، و اگر بعد از نماز ظهر و عصر كثيره شود ، بايد براى نماز مغرب و عشا غسل نمايد .\r\nمسأله 407 - مستحاضه كثيره يا متوسطه اگر پيش از داخل شدن وقت نماز براى نماز غسل كند و ميان غسل و نماز فاصله بيفتد بنابر احتياط بايد غسل را اعاده كند ولى نزديك اذان صبح جايز است به قصد رجاء غسل نموده و نماز شب را بخواند ، ولى بعد از طلوع فجر براى نماز صبح احتياطاً غسل را اعاده نمايد .\r\nمسأله 408 - زن مستحاضه براى هر نمازى - غير از نماز يوميه كه حكم آن گذشت - چه واجب باشد چه مستحب ، بايد وضو بگيرد و نيز اگر بخواهد نمازى را كه خوانده احتياطاً دوباره بخواند چنانچه فاصله افتاده باشد بايد تمام كارهايى را كه براى استحاضه گفته شد انجام دهد . اما براى خواندن نماز احتياط و سجده فراموش شده و تشهد فراموش شده و سجده سهو ، اگر آنها را بعد از نماز فوراً بجا آورد ، لازم نيست كارهاى استحاضه را انجام دهد .\r\nمسأله 409 - زن مستحاضه بعد از آنكه خونش قطع شد ، فقط براى نماز اولى كه مىخواند ، بايد كارهاى استحاضه را انجام دهد ، و براى نمازهاى بعد لازم نيست .\r\nمسأله 410 - اگر زن نداند استحاضه او چه قسم است ، موقعى كه مىخواهد نماز بخواند ، بنابر احتياط بايد مقدارى پنبه داخل فرج نمايد ، و كمى صبر كند ، و بيرون آورد و بعد از آنكه فهميد استحاضه او كدام يك از آن سه قسم است كارهايى را كه براى آن قسم دستور داده شده انجام دهد ، ولى اگر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبداند تا وقتى كه مىخواهد نماز بخواند استحاضه او تغيير نمىكند ، پيش از داخل شدن وقت هم مىتواند خود را وارسى كند .\r\nمسأله 411 - زن مستحاضه اگر پيش از آنكه خود را وارسى كند ، مشغول نماز شود ، چنانچه قصد قربت داشته و به وظيفه خود عمل كرده مثلًا استحاضه‌اش قليله بوده و به وظيفه استحاضه قليله عمل نموده ، نماز او صحيح است ، و اگر قصد قربت نداشته يا عمل او مطابق وظيفه‌اش نبوده مثل آنكه استحاضه او متوسطه بوده و به وظيفه قليله رفتار كرده ، نماز او باطل است .\r\nمسأله 412 - زن مستحاضه اگر نتواند خود را وارسى نمايد ، بايد به آنچه مسلماً وظيفه او است عمل كند ، مثلًا اگر نمىداند استحاضه او قليله است يا متوسطه بايد كارهاى استحاضه قليله را انجام دهد ، و اگر نمىداند متوسطه است يا كثيره بايد كارهاى استحاضه متوسطه را انجام دهد ، ولى اگر بداند سابقا كدام يك از آن سه قسم بوده ، بايد به وظيفه همان قسم رفتار نمايد .\r\nمسأله 413 - اگر خون استحاضه در اول ظهورش در باطن باشد و بيرون نيايد ، وضو يا غسل را كه زن داشته باطل نمىكند ، و اگر بيرون بيايد هر چند كم باشد وضو و غسل را باطل مىكند .\r\nمسأله 414 - زن مستحاضه كه بعد از وضو يا غسل يا در اثناء آنها خون ديده اگر بعد از نماز خود را وارسى كند و خون نبيند چنانچه وقت وسعت داشته باشد ، بنابر احتياط لازم است بر حسب وظيفه‌اش وضو گرفته يا غسل نمايد و آن نماز را اعاده كند اگر چه بداند دوباره خون مىآيد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمسأله 415 - زن مستحاضه اگر بداند از وقتى كه مشغول وضو يا غسل شده خونى از او بيرون نيامده ، مىتواند خواندن نماز را تا وقتى كه مىداند پاك مىماند تأخير بيندازد .\r\nمسأله 416 - اگر مستحاضه بداند كه پيش از گذشتن وقت نماز به كلى پاك مىشود ، يا به اندازه خواندن نماز خون بند مىآيد بنابر احتياط بايد بايد صبر كند و نماز را در وقتى كه پاك است بخواند .\r\nمسأله 417 - اگر بعد از وضو و غسل ، خون در ظاهر قطع شود و مستحاضه بداند كه اگر نماز را تأخير بيندازد ، به مقدارى كه وضو و غسل و نماز را بجا آورد به كلى پاك مىشود بنابر احتياط بايد نماز را تأخير بيندازد و موقعى كه به كلى پاك شد وضو و غسل را بجا آورد و نماز را بخواند . و اگر موقعى كه خون در ظاهر قطع شود وقت نماز تنگ باشد ، لازم نيست وضو و غسل را دوباره بجا آورد بلكه با وضو و غسلى كه دارد مىتواند نماز بخواند .\r\nمسأله 418 - مستحاضه كثيره و متوسطه وقتى كه به كلى از خون پاك شد بايد غسل كند ولى اگر بداند از وقتى كه براى نماز پيش مشغول غسل شده ديگر خون نيامده لازم نيست دوباره غسل نمايد .\r\nمسأله 419 - مستحاضه بعد از غسل يا وضو بايد فوراً مشغول نماز شود ، ولى گفتن اذان و اقامه قبل از نماز اشكال ندارد . و در نماز هم مىتواند كارهاى مستحب مثل قنوت و غير آن را بجا آورد .\r\nمسأله 420 - زن مستحاضه اگر بين وظيفه‌اى كه دارد از وضو يا غسل و نماز فاصله بيندازد ، بايد مطابق وظيفه‌اش دوباره وضو گرفته يا غسل كند و بلا فاصله مشغول نماز شود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمسأله 421 - اگر خون استحاضه زن جريان دارد و قطع نمىشود ، چنانچه براى او ضرر ندارد ، بنابر احتياط بعد از غسل از بيرون آمدن خون جلو گيرى نمايد ، و چنانچه كوتاهى كند و خون بيرون آيد ، بنابر احتياط مستحب دوباره غسل كند و اگر نماز هم خوانده دوباره بخواند .\r\nمسأله 422 - اگر در موقع غسل ، خون قطع نشود ، غسل صحيح است ولى اگر در بين غسل ، يا بعد از آن استحاضه متوسطه كثيره شود ، لازم است كه غسل را از سر بگيرد . و اگر در بين غسل استحاضه كثيره يا بعد از آن كثيره متوسطه شود لازم نيست غسل را اعاده كرده ولى اولين نماز و يا دو نماز ظهر و عصر و يا مغرب و عشا را اگر با هم بعد از آن غسل فوراً بخواند وضو لازم نيست ولى براى نمازهاى ديگر بايد وضوء بگيرد .\r\nمسأله 423 - احتياط مستحب آن است كه زن مستحاضه در تمام روزى كه روزه است ، به مقدارى كه مىتواند ، از بيرون آمدن خون جلوگيرى كند .\r\nمسأله 424 - بنابر مشهور روزه زن مستحاضه كثيره ، در صورتى صحيح است كه غسل نماز مغرب و عشاى شبى كه مىخواهد فرداى آن را روزه بگيرد بجا آورد ، و نيز در روز غسلهايى را كه براى نمازهاى روز واجب است انجام دهد ولى بعيد نيست كه در صحت روزه‌اش غسل شرط نباشد همچنانكه بنابر اقوى در مستحاضه متوسط شرط نيست .\r\nمسأله 425 - اگر بعد از نماز عصر ، مستحاضه شود و تا غروب غسل نكند روزه او صحيح است .\r\nمسأله 426 - اگر استحاضه قليله زن پيش از نماز ، متوسطه يا كثيره شود\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبايد كارهاى متوسطه يا كثيره را كه گفته شد انجام دهد ، و اگر استحاضه متوسطه كثيره شود بايد كارهاى استحاضه كثيره را انجام دهد ، و چنانچه براى استحاضه متوسطه غسل كرده باشد فائده ندارد و بايد دوباره براى كثيره غسل كند . و در اين صورت قبل از غسل يا بعد از آن وضو نيز لازم نيست .\r\nمسأله 427 - اگر در بين نماز ، استحاضه متوسطه زن كثيره شود ، بايد نماز را بشكند ، و براى استحاضه كثيره غسل كند ، و كارهاى ديگر آن را انجام دهد ، و همان نماز را بخواند ، و بنابر احتياط استحبابى قبل از غسل وضو بگيرد و اگر براى غسل وقت ندارد لازم است عوض غسل تيمم كند و ليكن در اين صورت احتياطاً بايد وضو هم بگيرد و اگر براى تيمم نيز وقت ندارد ، بنابر احتياط نماز را نشكند و به همان حال تمام كند و بنابر احتياط در خارج وقت قضا نمايد ، و همچنين است اگر در بين نماز ، استحاضه قليله او متوسطه يا كثيره شود ، بايد نماز را بشكند و كارهاى آن را انجام دهد .\r\nمسأله 428 - اگر در بين نماز خون بند بيايد و مستحاضه نداند كه در باطن هم قطع شده يا نه ، چنانچه بعد از نماز بفهمد به كلى قطع شده بوده ، و وقت وسعت اين را داشته باشد كه در حال پاكى نماز را دوباره بخواند لازم است بر حسب وظيفه‌اش وضو گرفته يا غسل نمايد و نماز را دوباره بجا آورد .\r\nمسأله 429 - اگر استحاضه كثيره زن متوسطه شود ، بايد براى نماز اول عمل كثيره و براى نمازهاى بعدى عمل متوسطه را بجا آورد ، مثلًا اگر پيش از نماز ظهر و عصر استحاضه كثيره متوسطه شود ، بايد براى نماز ظهر و عصر اگر باهم بخواند غسل كند و وضو لازم ندارد و براى نمازهاى بعدى مانند مغرب و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nعشا و يا نماز عصر اگر آن را با ظهر نخواند از براى هريك وضو بگيرد . ولى اگر براى نماز ظهر غسل نكند و فقط به مقدار نماز عصر وقت داشته باشد بايد براى نماز عصر غسل نمايد ، و اگر براى نماز عصر هم غسل نكند بايد براى نماز مغرب غسل كند ، و اگر براى آن هم غسل نكند و فقط به مقدار نماز عشا وقت داشته باشد ، بايد براى نماز عشا غسل نمايد .\r\nمسأله 430 - اگر پيش از هر نماز خون مستحاضه كثيره قطع شود و دوباره بيايد بنا بر احتياط براى هر نماز بايد يك غسل بجا آورد .\r\nمسأله 431 - اگر استحاضه كثيره قليله شود ، بايد براى نماز اول عمل كثيره و براى نمازهاى بعدى عمل قليله را انجام دهد . و نيز اگر استحاضه متوسطه قليله شود ، بايد براى نماز اول ، عمل متوسطه و براى نمازهاى بعدى عمل قليله را بجا آورد .\r\nمسأله 432 - اگر مستحاضه يكى از كارهايى را كه بر او واجب مىباشد ترك كند نمازش باطل است .\r\nمسأله 433 - مستحاضه كه براى نماز وضو گرفته يا غسل كرده قبل از اتمام نماز بنابر احتياط مستحب نبايد در حال اختيار جايى از بدن خود را به خط قرآن برساند ، و چنانچه بعد از نماز باشد بنابر احتياط بايد حسب مورد غسل كند و يا وضو بگيرد اگر چه احتياط در ترك مسّ مصحف شريف است مطلقاً .\r\nمسأله 434 - مستحاضه‌اى كه غسلهاى واجب خود را بجا آورده رفتن او در مسجد و توقف در آن و خواندن آيه‌اى كه سجده واجب دارد و نزديكى شوهر با او حلال است ، اگر چه كارهاى ديگرى را كه براى نماز انجام مىداد ،\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمثل عوض كردن پنبه و دستمال ، انجام نداده باشد ، و بعيد نيست كه اين كارها بدون غسل نيز جايز باشد اگر چه احتياط مستحب در ترك است .\r\nمسأله 435 - اگر زن در استحاضه كثيره يا متوسطه بخواهد پيش از وقت نماز آيه‌اى را كه سجده واجب دارد بخواند ، يا مسجد برود ، بنابر احتياط مستحب غسل نمايد ، و همچنين است اگر شوهرش بخواهد با او نزديكى كند .\r\nمسأله 436 - نماز آيات بر مستحاضه واجب است و بايد براى نماز آيات همه كارهايى را كه براى نمازهاى يوميه گفته شد انجام دهد .\r\nمسأله 437 - چنانچه در وقت نماز يوميه نماز آيات بر مستحاضه كثيره واجب شود و غسل نمازهاى يوميه را انجام دهد مىتواند براى نماز آيات به وضو اكتفا كند اگر چه احتياط آن است كه با غسل انجام دهد .\r\nمسأله 438 - اگر زن مستحاضه بخواهد نماز قضا بخواند مىتواند به كارهايى كه براى نماز ادا انجام داده اكتفا كند و ليكن بايد براى هر نماز قضا وضو بگيرد و احتياط مستحب در مستحاضه كثيره آن است كه هر دو نماز قضا را با يك غسل بخواند .\r\nمسأله 439 - اگر زن بداند خونى كه از او خارج مىشود خون زخم نيست و شرعاً حكم حيض و نفاس را ندارد ، بايد به دستور استحاضه عمل كند بلكه اگر شك داشته باشد كه خون استحاضه است يا خونهاى ديگر ، چنانچه نشانه آنها را نداشته باشد ، بنابراحتياط واجب بايد كارهاى استحاضه را انجام دهد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nحيض\r\nحيض ، خونى است كه غالباً در هر ماه چند روزى از رحم زنها خارج مىشود و زن را در موقع ديدن خون حيض حائض مىگويند .\r\nمسأله 440 - خون حيض در بيشتر اوقات ، غليظ و گرم و رنگ آن سياه يا سرخ است و با فشار و كمى سوزش بيرون مىآيد .\r\nمسأله 441 - زنهايى كه سيده نيستند و نيز زنهاى سيده بعد از تمام شدن پنجاه سال تا تمام شدن شصت سال چنانچه با نشانه‌هاى حيض يا در روزهاى عادت خود خون ببينند احتياط كنند .\r\nمسأله 442 - خونى كه دختر پيش از تمام شدن نه سال و زن بعد از يائسه شدن مىبيند حيض نيست .\r\nمسأله 443 - زن حامله و زنى كه بچه شير مىدهد ، ممكن است حيض ببيند .\r\nمسأله 444 - دخترى كه نمىداند نه سالش تمام شده يا نه ، اگر خونى ببيند اظهر آن است كه اگر داراى نشانه‌هاى حيض باشد حكم به حيض مىشود .\r\nمسأله 445 - زنى كه شك دارد يائسه شده يا نه ، اگر خونى ببيند و نداند حيض است يا نه ، بايد بنا بگذارد كه يائسه نشده است .\r\nمسأله 446 - مدت حيض كمتر از سه روز و بيشتر از ده روز نمىشود و اگر مختصرى هم از سه روز كمتر باشد حيض نيست .\r\nمسأله 447 - بايد سه روز اول حيض پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند حيض نيست .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمسأله 448 - ابتداء حيض لازم است خون بيرون بيايد ولى لازم نيست در تمام سه روز خون بيرون بيايد ، بلكه اگر در فرج خون باشد كافى است و چنانچه در بين سه روز مختصرى پاك شود به نحوى كه در بين زنها تماماً يا بعضاً متعارف است باز هم حيض است .\r\nمسأله 449 - لازم نيست شب اول و شب چهارم را خون ببيند ، ولى بايد در شب دوم و سوم خون قطع نشود ، پس اگر از اول صبح روز اول تا غروب روز سوم پشت سر هم خون بيايد ، و هيچ قطع نشود ، حيض است و همچنين است اگر در وسطهاى روز اول شروع شود و در همان موقع از روز چهارم قطع گردد .\r\nمسأله 450 - اگر سه روز پشت سر هم نشانه هاى حيض يا روزهاى عادت خون ببيند و پاك شود چنانچه دوباره خونى كه داراى نشانه هاى حيض است يا در روزهاى عادت است ببيند و روزهايى كه خون ديده و در وسط پاك بوده روى هم از ده روز بيشتر نشود روزهايى هم كه در وسط پاك بوده حيض است .\r\nمسأله 451 - اگر خونى ببيند كه از سه روز بيشتر و از ده روز كمتر باشد و نداند خون دمل و زخم است يا خون حيض ، نبايد آن را خون حيض قرار دهد ، مگر اينكه در ايام عادت باشد و يا اطمينان حاصل شود كه حيض است .\r\nمسأله 452 - اگر خونى ببيند كه نداند خون زخم است يا حيض ، بايد عبادتهاى خود را بجا آورد ، مگر اينكه حالت سابقه‌اش حيض باشد .\r\nمسأله 453 - اگر خونى ببيند و شك كند كه خون حيض است يا استحاضه چنانچه شرائط حيض را داشته باشد ، بايد حيض قرار دهد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمسأله 454 - اگر خونى ببيند كه نداند خون حيض است يا بكارت بايد خود را وارسى كند ، يعنى مقدارى پنبه داخل فرج نمايد و كمى صبر كند بعد بيرون آورد ، پس اگر اطراف آن آلوده باشد ، خون بكارت است و اگر به همه آن رسيده ، حيض مىباشد .\r\nمسأله 455 - اگر كمتر از سه روز خون ببيند و پاك شود و بعد سه روز خون در عادت يا با نشانه‌هاى حيض ببيند ، خون دوم حيض است و خون اول اگر چه در روزهاى عادتش باشد ، حيض نيست .\r\n\r\nاحكام حائض\r\nمسأله 456 - چند چيز بر حائض حرام است :\r\nاول : عبادتهايى كه مانند نماز بايد با وضو يا غسل يا تيمم بجا آورده شود ، ولى بجا آوردن عبادتهايى كه وضو و غسل و تيمم براى آنها لازم نيست ، مانند نماز ميّت ، مانعى ندارد .\r\nدوم : تمام چيزهايى كه بر جنب حرام است و در احكام جنابت گفته شد .\r\nسوم : جماع كردن در فرج ، كه هم براى مرد حرام است و هم براى زن ، اگر چه به مقدار ختنه‌گاه داخل شود و منى هم بيرون نيايد ، بلكه احتياط واجب آن است كه مقدار كمتر از ختنه‌گاه را هم داخل نكند و اين حكم بنابر احتياط شامل وطى دردبر مىشود ، بلكه وطى در دبر اگر زن راضى نباشد خلاف احتياط است چه حائض باشد و چه نباشد .\r\nمسأله 457 - جماع كردن در روزهايى هم كه حيض زن قطعى نيست ولى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nشرعاً بايد براى خود حيض قرار دهد حرام است ، پس زنى كه بيشتر از ده روز خون مىبيند و بايد به دستورى كه بعداً گفته مىشود روزهاى عادت خويشان خود را حيض قرار دهد ، شوهرش نمىتواند در آن روزها با او نزديكى نمايد .\r\nمسأله 458 - اگر مرد با زن خود در حال حيض نزديكى كند لازم است استغفار كند ، و احتياط مستحب آن است كه كفاره بدهد .\r\nمسأله 459 - غير از نزديكى كردن با زن حائض ، از ساير استمتاعات مانند بوسيدن و ملاعبه نمودن مانعى ندارد .\r\nمسأله 460 - كفاره نزديكى در حال حيض در قسمت اول آن ، هيجده نخود طلاى سكه‌دار ؛ و در قسمت دوم ، نه نخود ، و در قسمت سوم ، چهار نخود و نيم است ؛ مثلًا زنى كه شش روز خون حيض مىبيند ، اگر شوهرش در شب يا روز اول و دوم با او جماع كند ، هيجده نخود طلا و در شب يا روز سوم و چهارم نه نخود ، و در شب يا روز پنجم و ششم چهار نخود و نيم بدهد .\r\nمسأله 461 - به جاى طلا مىتواند قيمت آن را بدهد و اگر قيمت طلا در وقتى كه جماع كرده با وقتى كه مىخواهد به فقير بدهد فرق كرده باشد ، قيمت وقتى را كه مىخواهد به فقير بدهد حساب كند .\r\nمسأله 462 - اگر كسى هم در قسمت اول و هم در قسمت دوم و هم در قسمت سوم حيض با زن خود جماع كند ، هر سه كفاره را كه روى هم سى و يك نخود و نيم مىشود بدهد .\r\nمسأله 463 - اگر با زن حائض چند مرتبه جماع كند بهتر آن است كه براى هر جماع يك كفاره بدهد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسأله 464 - اگر مرد در حال جماع بفهمد زن حائض شده ، بايد فوراً از او جدا شود .\r\nمسأله 465 - اگر مرد با زن حائض زنا كند يا با زن حائض نامحرمى به گمان اينكه عيال خودش است جماع نمايد احتياطاً كفاره بدهد .\r\nمسأله 466 - كسى كه از روى نادانى يا فراموشى با زن در حال حيض نزديكى كند كفاره ندارد .\r\nمسأله 467 - اگر مرد به اعتقاد اينكه زن حائض است با او نزديكى كند و بعداً معلوم شود كه حائض نبوده است كفاره ندارد .\r\nمسأله 468 - طلاق دادن زن در حال حيض ، به طورى كه در احكام طلاق گفته مىشود باطل است .\r\nمسأله 469 - اگر زن بگويد حائضم يا از حيض پاك شده‌ام ، بايد حرف او را قبول كرد .\r\nمسأله 470 - اگر زن در بين نماز حائض شود ، نمازش باطل است .\r\nمسأله 471 - اگر زن در بين نماز شك كند كه حائض شده يا نه ، نماز او صحيح است . ولى اگر بعد از نماز بفهمد كه در بين نماز حائض شده ، نمازى كه خوانده باطل است .\r\nمسأله 472 - بعد از آنكه زن از خون حيض پاك شد ، واجب است براى نماز و عبادتهاى ديگرى كه بايد با وضو يا غسل يا تيمم بجا آورده شود ، غسل كند . و دستور آن مثل غسل جنابت است ، و بهتر آن است كه پيش از غسل وضو هم بگيرد .\r\nمسأله 473 - بعد از آنكه زن از خون حيض پاك شد اگر چه غسل نكرده\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nباشد ، طلاق او صحيح است و شوهرش هم مىتواند با او جماع كند و اولى اين است كه جماع پس از شستن فرج باشد ، ولى احتياط مستحب آن است كه پيش از غسل از جماع با او خوددارى نمايد . اما كارهاى ديگرى كه در وقت حيض بر او حرام بوده مانند توقف در مسجد و مس خط قرآن تا غسل نكند بر او حلال نمىشود .\r\nمسأله 474 - اگر آب براى وضو و غسل كافى نباشد و به اندازه‌اى باشد كه بتواند غسل كند بايد غسل كند و بهتر آن است كه بدل از وضو تيمم نمايد . و اگر فقط براى وضو كافى باشد و به اندازه غسل نباشد بهتر آن است كه وضو بگيرد و عوض غسل بايد تيمم نمايد . و اگر براى هيچ يك از آنها آب ندارد ، بايد بدل از غسل تيمم كند و بهتر آن است كه بدل از وضو نيز تيمم كند .\r\nمسأله 475 - نمازهايى كه زن در حال حيض نخوانده قضا ندارد ، ولى روزه‌هاى واجب را كه در حال حيض نگرفته بايد قضا نمايد .\r\nمسأله 476 - هر گاه وقت نماز داخل شود و بداند يا احتمال دهد كه اگر نماز را تأخير بيندازد حائض مىشود ، بايد فوراً نماز بخواند .\r\nمسأله 477 - اگر زن نماز را تأخير بيندازد و از اول وقت به اندازه خواندن يك نماز با تحصيل طهارت از حدث بگذرد و حائض شود ، قضاى آن نماز بر او واجب است و ميزان زمان لازم براى فريضه است ؛ مثلًا زنى كه مسافر نيست اگر در اول ظهر نماز نخواند قضاى آن در صورتى واجب مىشود كه به مقدار خواندن چهار ركعت نماز با تحصيل طهارت از حدث از اول ظهر بگذرد و حائض شود ، و براى كسى كه مسافر است گذشتن وقت به مقدار خواندن دو ركعت با تحصيل طهارت كافى است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمسأله 478 - اگر زن در آخر وقت نماز ، از خون پاك شود و به اندازه غسل و خواندن يك ركعت نماز يا بيشتر از يك ركعت وقت داشته باشد ، بايد نماز را بخواند و اگر نخواند بايد قضاى آن را بجا آورد .\r\nمسأله 479 - اگر زن حائض به اندازه غسل وقت ندارد ، ولى مىتواند با تيمم نماز را در وقت بخواند ، احتياط واجب آن است كه آن نماز را با تيمم بخواند ، در صورتى كه نخواند بنابر احتياط قضا بر او واجب است ، اما اگر گذشته از تنگى وقت تكليفش تيمم است ، مثل آنكه آب برايش ضرر دارد ، بايد تيمم كند و آن نماز را بخواند و در صورتى كه نخواند لازم است قضا نمايد .\r\nمسأله 480 - اگر زن بعد از پاك شدن از حيض شك كند كه براى نماز وقت دارد يا نه ، بايد نمازش را بخواند .\r\nمسأله 481 - اگر به خيال اينكه به اندازه تهيه مقدمات نماز و خواندن يك ركعت وقت ندارد نماز نخواند ، و بعد بفهمد وقت داشته ، بايد قضاى آن نماز را بجا آورد .\r\nمسأله 482 - مستحب است زن حائض در وقت نماز ، خود را از خون پاك نمايد و پنبه و دستمال را عوض كند و وضو بگيرد ، و اگر نمىتواند وضو بگيرد تيمم نمايد و در جاى نماز رو به قبله بنشيند و مشغول ذكر و دعا و صلوات شود . مسأله 483 - خواندن و همراه داشتن قرآن و رساندن جايى از بدن به ما بين خطهاى قرآن ، و نيز خضاب كردن به حنا و مانند آن ، براى حائض مكروه است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nاقسام زنهاى حائض\r\nمسأله 484 - زنهاى حائض بر شش قسمند :\r\n« اول » صاحب عادت وقتيّه و عدديّه ، و آن زنى است كه دو ماه پشت سر هم در وقت معين خون حيض ببيند و شماره روزهاى حيض او هم در هر دو ماه يك اندازه باشد ، مثل آنكه دو ماه پشت سر هم از اول ماه تا هفتم خون ببيند .\r\n« دوم » صاحب عادت وقتيّه و آن زنى است كه دو ماه پشت سر هم در وقت معين ، خون حيض ببيند ، ولى شماره روزهاى حيض او در هر دو ماه يك اندازه نباشد ، مثلًا دو ماه پشت سر هم از روز اول ماه خون ببيند ولى ماه اول روز هفتم و ماه دوم روز هشتم از خون پاك شود .\r\n« سوم » صاحب عادت عدديّه و آن زنى است كه شماره روزهاى حيض او در دو ماه پشت سر هم به يك اندازه باشد ، ولى وقت ديدن آن دو خون يكى نباشد ، مثل آنكه ماه اول از پنجم تا دهم و ماه دوم از دوازدهم تا هفدهم خون ببيند .\r\n« چهارم » مضطربه و آن زنى است كه چند ماه خون ديده ، ولى عادت معينى پيدا نكرده ، يا عادتش به هم خورده و عادت تازه‌اى پيدا نكرده است .\r\n« پنجم » مبتدئه و آن زنى است كه دفعه اول خون ديدن او است .\r\n« ششم » ناسيه و آن زنى است كه عادت خود را فراموش كرده است . و هر كدام از اينها احكامى دارد كه در مسائل آينده گفته مىشود .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\n1 - صاحب عادت وقتيّه و عدديّه :\r\nمسأله 485 - زنهايى كه عادت وقتيه و عدديه دارند سه دسته‌اند :\r\n« اول » زنى كه دو ماه پشت سر هم در وقت معين خون حيض ببيند و در وقت معين هم پاك شود ، مثلًا دو ماه پشت سر هم از روز اول ماه خون ببيند و روز هفتم پاك شود ، كه عادت حيض اين زن از اول ماه تا هفتم است .\r\n« دوم » زنى كه از خون پاك نمىشود ولى دوماه پشت سر هم چند روز معينى مثلًا از هشتم تا پانزدهم خونى مىبيند كه نشانه‌هاى حيض را دارد ؛ يعنى غليظ و سياه و گرم است و بقيه خونهاى او نشانه استحاضه را دارد كه عادت او از هشتم تا پانزدهم مىشود .\r\n« سوم » زنى كه دو ماه پشت سر هم در وقت معينى خون حيض ببيند ، و بعد از آنكه سه روز يا بيشتر خون ديد يك روز يا بيشتر پاك شود و دوباره خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود و در هر دو ماه همه روزهايى كه خون ديده و در وسط پاك بوده روى هم يك اندازه باشد كه عادت او به اندازه تمام روزهايى است كه خون ديده و در وسط پاك بوده است ، و لازم نيست روزهايى كه در وسط پاك بوده در هر دو ماه به يك اندازه باشد ، مثلًا اگر در ماه اول از روز اول ماه تا سوم خون ببيند و سه روز پاك شود و دوباره سه روز خون ببيند و در ماه دوم بعد از آنكه سه روز خون ديد ، سه روز يا كمتر يا بيشتر پاك شود و دوباره خون ببيند و روى هم نُه روز شود ، همه حيض است و عادت اين زن نه روز مىشود .\r\nمسأله 486 - زنى كه عادت وقتيّه دارد ، اگر در وقت عادت يا دو روز جلوتر خون ببيند ، اگر چه آن خون نشانه‌هاى حيض را نداشته باشد بايد به\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاحكامى كه براى زن حائض گفته شد عمل كند ، و نيز اگر چند روز جلوتر از وقت عادت يا چند روز با تأخير از وقت عادت خون ببيند و احتمال جلو افتادن عادت يا تأخير آن را بدهد بايد به احكام حائض عمل كند و چنان كه بعد بفهمد حيض نبوده مثل اينكه پيش از سه روز پاك شود ، بايد عبادتهايى را كه بجا نياورده قضا نمايد .\r\nمسأله 487 - زنى كه عادت وقتيّه و عدديه دارد اگر همه روزهاى عادت و چند روز با نشانه‌هاى حيض پيش از عادت و بعد از عادت خون ببيند و روى هم از ده روز بيشتر نشود ، همه حيض است . و اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از آن و بعد از آن ديده استحاضه مىباشد ، و بايد عبادتهايى را كه در روزهاى پيش از عادت و بعد از عادت بجا نياورده قضا نمايد ، و اگر همه روزهاى عادت را با چند روز پيش از عادت با نشانه‌هاى حيض خون ببيند و روى هم از ده روز بيشتر نشود همه حيض است ، و اگر از ده روز بيشتر شود ، فقط روزهاى عادت او حيض است ، و خونى كه جلوتر از آن ديده استحاضه مىباشد و چنانچه در آن روز عبادت نكرده بايد قضا نمايد . و اگر همه روزهاى عادت را با چند روز بعد از عادت با نشانه‌هاى حيض خون ببيند و روى هم از ده روز بيشتر نشود همه حيض است و اگر نشانه هاى حيض را نداشته باشد و يا از ده روز بيشتر شود فقط روزهاى عادت حيض و باقى استحاضه است .\r\nمسأله 488 - زنى كه عادت وقتيه و عدديه دارد اگر مقدارى از روزهاى عادت را با چند روز پيش از عادت با نشانه‌هاى حيض خون ببيند و روى هم از ده روز بيشتر نشود همه حيض است و اگر از ده روز بيشتر شود روزهايى را كه در عادت خون ديده چنانچه كمتر از سه روز باشد با چند روز پيش از آنكه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nروى هم به مقدار عدد عادت او شود ، حيض ، و روزهاى اول را استحاضه قرار مىدهد مگر اينكه خون در روزهاى عادت بى نشان و خون قبل با نشان حيض باشد و مقدار آن كمتر از سه روز و بيش از ده روز نباشد كه در اين صورت آنها را حيض حساب مىكند و اگر كمتر از عدد باشد از روزهاى بعد اضافه مىكند .\r\nو چنانچه خود در عادت سه روز يا بيشتر باشد آن خون را حيض قرار دهد و روزهاى قبل از زمان عادت را تا به اندازه‌اى كه به مقدار عادت برسد احتياط كند ، مگر علم پيدا كند كه خون قبل از عادت از ابتدا حيض بوده است كه در اين صورت به اندازه عدد عادت حساب كرده و مابقى استحاضه است ، و اگر مقدارى از روزهاى عادت را با چند روز بعد از عادت با نشانه‌هاى حيض ، خون ببيند و روى هم از ده روز بيشتر نشود ، همه حيض است و اگر بيشتر شود ، بايد روزهايى را كه در عادت خون ديده با چند روز بعد از آنكه روى هم به مقدار عادت او شود ، حيض و بقيه را استحاضه قرار دهد .\r\nمسأله 489 - زنى كه عادت دارد ، اگر بعد از آنكه سه روز يا بيشتر خون ديد پاك شود و دوباره خون ببيند و فاصله بين دو خون كمتر از ده روز باشد و همه روزهايى را كه خون ديده با روزهايى كه در وسط پاك بوده از ده روز بيشتر باشد ، مثل آنكه پنج روز خون ببيند و پنج روز پاك شود و دوباره پنج روز خون ببيند ، چند صورت دارد :\r\n1 - آنكه تمام خونى كه دفعه اول ديده ، در روزهاى عادت باشد و خون دوم كه بعد از پاك شدن مىبيند در روزهاى عادت نباشد ، در اين صورت بايد همه خون اول را حيض ، و خون دوم را استحاضه قرار دهد . و همچنين است اگر مقدارى از خون اول را در عادت و مقدارى از آن را قبل از عادت يا بعد از عادت ببيند ، مگر اينكه خون خارج عادت با نشانه هاى حيض باشد و كمتر از\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسه روز و بيشتر از ده روز نباشد و خون در ايام عادت بى نشانه باشد كه در اين صورت واجب است احتياطاً در هر دو جمع ميان احكام حائض و مستحاضه كند .\r\n2 - آنكه خون اول در روزهاى عادت نباشد و فاقد نشانه‌هاى حيض باشد و يا بيش از ده روز يا كمتر از سه روز باشد و تمام خون دوم يا مقدارى از آن به طورى كه در صورت اول گفته شد در روزهاى عادت باشد كه بايد همه خون دوم را حيض ، و خون اول را استحاضه قرار دهد و اما اگر خون اول با نشانه حيض باشد و كمتر از سه روز و بيش از ده روز نباشد احتياطاً در هر دو جمع ميان احكام حائض و مستحاضه كند .\r\n3 - آنكه مقدارى از خون اول و دوم در روزهاى عادت باشد و خون اولى كه در روزهاى عادت بوده از سه روز كمتر نباشد ، در اين صورت آن مقدار با پاكى وسط و مقدارى از خون دوم كه آن هم در روزهاى عادت بوده و مجموع از ده روز بيشتر نيست ، همه آنها حيض است ، و مقدارى از خون اول كه پيش از روزهاى عادت بوده و مقدارى از خون دوم كه بعد از روزهاى عادت بوده استحاضه است ؛ مثلًا اگر عادتش از سوم ماه تا دهم بوده ، در صورتى كه يك ماه از اول تا ششم خون ببيند و دو روز پاك شود و بعد تا پانزدهم خون ببيند ، از سوم تا دهم حيض است و روز اول و دوم و همچنين از يازدهم تا پانزدهم استحاضه مىباشد مگر اينكه خون اول بى نشانه و خون ديگر با نشانه حيض باشد و كمتر از سه روز و بيشتر از ده روز نباشد كه در اين صورت بايد در هر دو احتياط كند .\r\n4 - آنكه مقدارى از خون اول و دوم در روزهاى عادت باشد ولى خون اولى كه در روزهاى عادت بوده ، از سه روز كمتر باشد در اين صورت بعيد نيست\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمقدارى را كه در عادت خود ديده با تمام كردن كسرى آن از ما قبل تا سه روز شود بايد حيض قرار دهد ، پس اگر مىشود مقدارى را كه از خون دوم در بين عادت ديده حيض قرار دهد ( به اين معنى كه مجموع اين مقدار با مقدارى كه از اول حيض قرار داده با پاكى ما بين آنها از ده روز تجاوز نكند ) تمام آنها حيض است و الا خون اول را حيض و باقى را استحاضه قرار دهد ، مگر اينكه خون اول بى نشانه بوده و خون دوم با نشانه حيض باشد و كمتر از سه روز و بيش از ده روز نباشد كه در اين صورت احتياط در هر دو لازم است .\r\nمسأله 490 - زنى كه عادت وقتيه و عدديه دارد ، اگر در وقت عادت خون نبيند و در غير آن وقت به شماره روزهاى حيضش با نشانه‌هاى حيض خون ببيند ، بايد همان را حيض قرار دهد ، چه پيش از وقت عادت ديده باشد چه بعد از آن .\r\nمسأله 491 - زنى كه عادت وقتيه و عدديه دارد ، اگر در وقت عادت خود خون ببيند ولى شماره روزهاى آن كمتر يا بيشتر از روزهاى عادت او باشد و بعد از پاك شدن - كمتر از ده روز - دوباره به شماره روزهاى عادتى كه داشته با نشانه‌هاى حيض خون ببيند ، چنانچه مجموع اين دو خون با پاكى ما بين آنها از ده روز بيشتر نشود همه را حيض قرار دهد ، و در صورتى كه بيشتر شود خونى را كه در عادت ديده به شرط اينكه سه روز يا بيشتر باشد حيض و خون ديگر چنانچه بى نشانه بوده و يا هر دو با نشانه باشد استحاضه است ، و چنانچه خون اول بيشتر از عادت بوده و مقدار زيادى آن نشانه‌هاى حيض را داشته باشد همه آن خون حيض است .\r\nمسأله 492 - زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده اگر چه نشانه‌هاى حيض را نداشته\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nباشد حيض است ، و خونى كه بعد از روزهاى عادت ديده اگر چه نشانه‌هاى حيض را داشته باشد استحاضه است ؛ مثلًا زنى كه عادت حيض او از اول ماه تا هفتم است ، اگر از اول تا دوازدهم خون ببيند ، هفت روز اول آن حيض و پنج روز بعد استحاضه مىباشد .\r\n\r\n2 - صاحب عادت وقتيه :\r\nمسأله 493 - زنهايى كه عادت وقتيه دارند دو دسته‌اند :\r\n« اول » زنى كه دو ماه پشت سر هم در وقت معين خون حيض ببيند ، و بعد از چند روز پاك شود ولى شماره روزهاى آن در هر دو ماه يك اندازه نباشد ، مثلًا دو ماه پشت سر هم روز اول ماه خون ببيند ولى ماه اول روز هفتم و ماه دوم روز هشتم از خون پاك شود ، كه اين زن بايد روز اول ماه را عادت حيض خود قرار دهد .\r\n« دوم » زنى كه دو ماه پشت سر هم در وقت معين سه روز يا بيشتر خون حيض ببيند و بعد پاك شود و دو مرتبه خون ببيند و تمام روزهايى را كه خون ديده با روزهايى كه در وسط پاك بوده از ده روز بيشتر نشود ولى ماه دوم كمتر يا بيشتر از ماه اول باشد ، مثلًا در ماه اول هشت روز و در ماه دوم نه روز باشد كه اين زن هم بايد روز اول ماه را روز اول عادت حيض خود قرار دهد .\r\nمسأله 494 - زنى كه عادت وقتيه دارد و شماره روزهاى او به يك اندازه نيست چنانچه خونى ببيند كه مقدارى از آن نشانه‌هاى حيض داشته و مقدارى نداشته باشد ، در صورتى كه خون نشانه‌دار از سه روز كمتر و از ده روز بيشتر نباشد لازم است آن را حيض ، و خونى كه نشانه‌هاى حيض را ندارد استحاضه\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nقرار دهد ، ولى چنانچه در وقت عادتش خون ببيند داشتن نشانه‌هاى حيض در حيض بودن آن معتبر نيست ، پس خونى كه در وقت عادتش ديده چنانچه ممكن است حيض باشد لازم است حيض قرار دهد ؛ مثلًا در وقت عادت خود سه روز خون ديد اگر چه نشانه حيض را نداشته باشد حيض است . و همچنين است اگر در عادت خود مثلًا يك روز و پيش از عادت به دو روز خون ببيند يا اينكه در عادت خود مثلًا يك روز و پس از آن دو روز خون ببيند در اين دو صورت نيز لازم است آن سه روز را حيض قرار دهد ، پس اگر خون نشانه‌دار قبل از ده روز از اول خون ديدن قطع شد تمام آن خون حيض است و اگر بعداً نيز خون ديد چنانچه آن خون داراى نشانه‌هاى حيض و فاصله بين آن و آخر خون اول ده روز يا بيشتر باشد آن خون نيز حيض است .\r\nمسأله 495 - زنى كه عادت وقتيه دارد ، اگر در غير وقت عادت با نشانه‌هاى حيض بيشتر از ده روز خون ببيند و نتواند حيض را بواسطه نشانه‌هاى آن تشخيص دهد ، بايد تا شش يا هفت روز حيض و بقيه را استحاضه قرار دهد .\r\nمسأله 496 - زنى كه هر ماه ، روز اول ماه مثلًا خون مىديده و گاهى روز پنجم و گاهى روز هفتم پاك مىشده ، چنانچه يك ماه دوازده روز خون ببيند و نتواند با نشانه‌هاى حيض مقدار او را معين نمايد ، بايد از اول ماه تا شش يا هفت روز حيض و باقى را استحاضه قرار دهد .\r\nمسأله 497 - صاحب عادت اگر وسط يا آخر عادت او معلوم است چنانچه خون او از ده روز تجاوز كند شش يا هفت روز را طورى قرار دهد كه آخر يا وسط آن موافق با آن وقت باشد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n3 - صاحب عادت عدديه :\r\nمسأله 498 - زنهايى كه عادت عدديه دارند دو دسته‌اند :\r\n« اول » زنى كه شماره روزهاى حيض او در دو ماه پشت سر هم يك اندازه باشد ، ولى وقت خون ديدن او يكى نباشد كه در اين صورت هر چند روزى كه خون ديده عادت او مىشود ؛ مثلًا اگر ماه اول از روز اول تا پنجم و ماه دوم از يازدهم تا پانزدهم خون ببيند عادت او پنج روز مىشود .\r\n« دوم » زنى كه دو ماه پشت سر هم سه روز يا بيشتر خون ببيند و يك روز يا بيشتر پاك شود و دو مرتبه خون ببيند و وقت ديدن خون ، در ماه اول با ماه دوم فرق داشته باشد ، كه اگر تمام روزهايى را كه خون ديده و روزهايى را كه در وسط پاك بوده از ده روز بيشتر نشود و شماره روزهاى آن هم به يك اندازه باشد ، تمام روزهايى را كه خون ديده با روزهاى وسط كه پاك بوده عادت حيض او مىشود ، و لازم نيست روزهايى را كه در وسط پاك بوده در هر دو ماه به يك اندازه باشد ؛ مثلًا اگر ماه اول از روز اول تا سوم خون ببيند و دو روز پاك شود و دوباره سه روز خون ببيند و ماه دوم از يازدهم تا سيزدهم خون ببيند و دو روز يا بيشتر يا كمتر پاك شود دوباره خون ببيند ، و روى هم از هشت روز بيشتر نشود ، عادت او هشت روز مىشود . و اگر در يك ماه مثلًا هشت روز خون ببيند و در ماه دوم چهار روز خون ديده و پاك شود و دوباره خون ببيند و مجموع ايام خون با پاكى وسط هشت روز باشد ، عادت او هشت روز خواهد بود .\r\nمسأله 499 - زنى كه عادت عدديه دارد ، اگر با نشانه‌هاى حيض كمتر يا بيشتر از شماره عادت خود خون ببيند و از ده روز تجاوز نكند آنها را حيض\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nقرار دهد اگر چه خون قطع نشود و بدون داشتن نشانه‌هاى حيض از ده روز تجاوز كند و اگر مقدار خون با نشانه كمتر از عدد عادتش باشد به شماره روزهاى عادتش از روزهايى كه خون بى نشانه مىبيند آن را تكميل كند و اگر با نشانه‌هاى حيض از ده روز تجاوز كرد بايد از موقع ديدن آن خون به شماره روزهاى عادتش حيض و بقيه را استحاضه قرار دهد .\r\n\r\n4 - مضطربه :\r\nمسأله 500 - مضطربه - يعنى زنى كه چند ماه خون ديده ولى عادت معينى پيدا نكرده - اگر بيش از ده روز خون ببيند و همه خونهايى را كه ديده داراى نشانه‌هاى حيض باشد شش يا هفت روز را حيض قرار دهد و بقيه استحاضه است ، مگر اينكه داراى عادت عددى باشد كه در اين صورت به اندازه عدد عادتش حيض و بقيه استحاضه است و اگر همه خونهايى را كه ديده داراى نشانه حيض نباشد استحاضه است ؛ مگر اينكه علم به حيض بودن برخى از آنها داشته باشد كه در صورت معين بودن مقدار آن وظيفه مشخص است و در صورت تردد احتياط لازم است و بايد نسبت به اطراف علم اجمالى جمع ميان وظيفه حائض و مستحاضه كند .\r\nمسأله 501 - مضطربه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه دارد ، چنانچه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است . و اگر همه آن را كه نشانه حيض دارد نشود حيض قرار دهد ، مثل آنكه پنج روز به نشانه‌هاى حيض و پنج روز به نشانه‌هاى استحاضه و پنج روز دوباره به نشانه‌هاى حيض ببيند ، پس اگر آنچه به نشانه‌هاى حيض است هر كدام را\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبشود حيض قرار دهد به اينكه هر كدام كمتر از سه روز و بيشتر از ده روز نباشد بايد اولى را حيض و بقيه را استحاضه قرار دهد و در هر دو صورت اگر داراى عادت عددى باشد بايد به شماره روزهاى عادتش حيض حساب كند .\r\n\r\n5 - مبتدئه :\r\nمسأله 502 - مبتدئه - يعنى زنى كه دفعه اول خون ديدن او است - اگر بيشتر از ده روز خون ببيند و همه خونهايى را كه ديده داراى نشانه‌هاى حيض باشد ، بايد عادت خويشان خود را حيض و بقيه را استحاضه قرار دهد و اگر خويشى نداشته يا عادت خويشانش مختلف باشد ماه اول را شش يا هفت روز حيض قرار داده و تا ده روز احتياط كند و در ماه‌هاى بعد سه روز حيض قرار داده و تا شش يا هفت روز احتياط كند .\r\nمسأله 503 - مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه را داشته باشد ، چنانچه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است ، ولى اگر پيش از گذشتن ده روز از خونى كه نشانه حيض دارد دوباره خونى ببيند كه آن هم نشانه خون حيض داشته باشد مثل آنكه پنج روز خون سياه و نه روز خون زرد و دوباره پنج روز خون سياه ببيند ، بايد خون اولى را حيض و بقيه را استحاضه قرار دهد .\r\nمسأله 504 - مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر آن نشانه استحاضه را داشته باشد ، حكم مسأله ( 502 ) را دارد ولى اگر همه خونى كه مىبيند نشانه حيض را نداشته باشد همه خونهايى را كه ديده استحاضه است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n6 - ناسيه :\r\nمسأله 505 - ناسيه يعنى زنى كه مقدار عادت خود را فراموش كرده است . اگر خونى به نشانه حيض ببيند كه كمتر از سه روز و بيشتر از ده روز نباشد آن را حيض قرار دهد ، و اگر آن خون بيشتر از ده روز باشد و ليكن مقدار با نشانه كمتر از ده روز باشد آن مقدار را حيض قرار دهد و بقيه استحاضه است و اگر همه آن با نشانه باشد تا هفت روز حيض و مابقى را استحاضه قرار دهد و در صورتى كه بداند خونى را كه ديده در ايام عادتش نيست و بعضى از خون نشان حيض را داشته باشد و كمتر از سه روز و بيشتر از ده روز نباشد آن را حيض و بقيه را استحاضه قرار دهد و اگر همه آن خون نشان حيض را نداشته باشد استحاضه است ، مگر اينكه بداند كه برخى از آن حيض است و يا در وقت عادتش باشد - در صورتى كه وقت را فراموش نكرده باشد - و در اين دو صورت بايد تا بيشترين شماره‌اى را كه احتمال مىدهد روزهاى عادتش باشد ، حيض قرار دهد و مابقى استحاضه است .\r\n\r\nمسائل متفرقه حيض\r\nمسأله 506 - مبتدئه و مضطربه و ناسيه و زنى كه عادت عدديه دارد ، اگر خونى ببيند كه نشانه‌هاى حيض را داشته باشد بايد عبادت را ترك كنند و چنانچه بعد بفهمند حيض نبوده‌اند بايد عبادتهايى را كه بجا نياورده‌اند قضا نمايند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسأله 507 - زنى كه در حيض عادت دارد ، چه در وقت حيض عادت داشته باشد چه در عدد حيض يا هم در وقت و هم در عدد آن ، اگر دو ماه پشت سر هم بر خلاف عادت خود خونى ببيند كه وقت آن يا شماره روزهاى آن ، يا هم وقت و هم شماره روزهاى آن يكى باشد ، عادتش برمىگردد به آنچه در اين دو ماه ديده است ؛ مثلًا اگر از روز اول ماه تا هفتم خون مىديده و پاك مىشده چنانچه دو ماه از دهم تا هفدهم ماه خون ببيند و پاك شود از دهم تا هفدهم عادت او مىشود .\r\nمسأله 508 - مقصود از يك ماه ، از ابتداى خون ديدن است تا سى روز ، نه از روز اول ماه تا آخر ماه .\r\nمسأله 509 - زنى كه معمولًا ماهى يك مرتبه خون مىبيند ، اگر در يك ماه دو مرتبه خون ببيند و آن خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\nمسأله 510 - اگر سه روز يا بيشتر خون ببيند كه نشانه حيض را دارد بعد ، ده روز يا بيشتر خونى ببيند كه نشانه استحاضه را دارد و دوباره سه روز خونى به نشانه‌هاى حيض ببيند ، بايد خون اول و خون آخر را كه نشانه‌هاى حيض داشته حيض قرار دهد .\r\nمسأله 511 - اگر زن پيش از ده روز پاك شود و بداند كه در باطن خون نيست ، بايد براى عبادتهاى خود غسل كند ، اگر چه گمان داشته باشد كه پيش از تمام شدن ده روز دوباره خون مىبيند ، ولى اگر يقين داشته باشد كه پيش از تمام شدن ده روز دوباره خون مىبيند نبايد غسل كند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمسأله 512 - اگر زن پيش از ده روز پاك شود و احتمال دهد كه در باطن خون هست ، بنا بر احتياط لازم ، بايد قدرى پنبه داخل فرج نمايد و كمى صبر كند و بيرون آورد ، پس اگر پاك بود ، غسل كند و عبادتهاى خود را بجا آورد و اگر پاك نبود چنانچه در حيض عادت ندارد يا عادت او ده روز است ، بايد صبر كند كه اگر پيش از ده روز پاك شد ، غسل كند و اگر سر ده روز پاك شد ، يا خون او از ده روز گذشت ، سر ده روز غسل نمايد ، و اگر عادتش كمتر از ده روز است ، در صورتى كه بداند پيش از تمام شدن ده روز يا سر ده روز پاك مىشود نبايد غسل كند . و اگر احتمال دهد خون او از ده روز مىگذرد بايد يك روز عبادت را ترك كند ، و بعد جايز است احكام مستحاضه را جارى كند ، و احوط اين است كه تا روز دهم بين تروك حائض و اعمال مستحاضه جمع كند ، و اين حكم مختص زنى است كه قبل از عادت مستمرة الدم نبوده ، و الا بعد از گذشتن عادت جايز نيست عبادت را ترك كند .\r\nمسأله 513 - اگر چند روز را حيض قرار دهد و عبادت نكند ، بعد بفهمد حيض نبوده است ، بايد نماز و روزه‌اى را كه در آن روزها بجا نياورده قضا نمايد ، و اگر چند روز را به گمان اينكه حيض نيست عبادت كند ، بعد بفهمد حيض بوده ، چنانچه آن روزها را روزه نيز گرفته باشد بايد قضا نمايد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nنفاس\r\nمسأله 514 - از وقتى كه اولين جزء بچه از شكم مادر بيرون مىآيد ، هر خونى را كه زن مىبيند ، اگر پيش از ده روز از تمام زاييدن يا سر ده روز قطع شود ، خون نفاس است و زن را در حال نفاس ، نفساء مىگويند .\r\nمسأله 515 - خونى را كه زن پيش از بيرون آمدن اولين جزء بچه مىبيند نفاس نيست .\r\nمسأله 516 - لازم نيست كه خلقت بچه تمام باشد ، بلكه اگر ناتمام نيز باشد در صورتى كه زاييدن صدق كند ، خونى كه تا ده روز ببيند خون نفاس است .\r\nمسأله 517 - ممكن است خون نفاس يك آن بيشتر نيايد ، ولى بيشتر از ده روز نمىشود ، و مبدأ حساب ده روز از تمام زاييدن است .\r\nمسأله 518 - هر گاه شك كند كه چيزى سقط شده يا نه ، يا چيزى كه سقط شده بچه است يا نه ، لازم نيست وارسى كند ، و خونى كه از او خارج مىشود شرعاً خون نفاس نيست ، بلكه اگر در ايام عادت يا اوصاف حيض را داشته باشد حائض و در غير اين صورت ، استحاضه است به تفصيلى كه در حيض گذشت .\r\nمسأله 519 - بنابر احتياط توقف در مسجد و كارهاى ديگرى كه بر حائض حرام است بر نفساء هم حرام است ، و آنچه بر حائض واجب است بر نفساء هم واجب مىباشد .\r\nمسأله 520 - طلاق دادن زنى كه در حال نفاس است باطل و نزديكى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nكردن با او حرام مىباشد ، ولى اگر شوهرش با او نزديكى كند ، كفاره ندارد .\r\nمسأله 521 - وقتى زن از خون نفاس پاك شد ، بايد غسل كند ، و عبادتهاى خود را بجا آورد . و اگر دوباره خون ببيند ، چنانچه روزهايى را كه خون ديده با روزهايى كه در وسط پاك بوده ، روى هم ده روز يا كمتر از ده روز باشد تمام آن نفاس است ، و اگر روزهايى كه پاك بوده روزه نيز گرفته باشد لازم است قضا نمايد .\r\nمسأله 522 - اگر زن از خون نفاس پاك شود و احتمال دهد كه در باطن خون هست ، بنابر احتياط لازم بايد مقدارى پنبه داخل فرج نمايد و كمى صبر كند كه اگر پاك است ، براى عبادتهاى خود غسل كند .\r\nمسأله 523 - اگر خون نفاس زن از ده روز بگذرد ، چنانچه در حيض عادت عددى دارد ، به اندازه روزهاى عادت او نفاس و بقيه استحاضه است . و اگر عادت ندارد تا ده روز را نفاس قرار دهد و اگر عدد روزهاى عادتش را فراموش كرده باشد بيشترين شماره‌اى را كه احتمال مىدهد نفاس قرار دهد و احتياط مستحب آن است كسى كه عادت دارد از روز بعد از عادت و كسى كه ندارد بعد از روز دهم تا روز هيجدهم زايمان ، كارهاى استحاضه را بجا آورد ، و كارهايى را كه بر نفساء حرام است ترك كند .\r\nمسأله 524 - زنى كه عادت حيضش كمتر از ده روز است ، اگر بيشتر از روزهاى عادتش خون ببيند و احتمال بدهد كه بيش از ده روز شود بايد به اندازه روزهاى عادت خود نفاس قرار دهد ، و بعد از آن مىتواند تا سه روز استظهار كرده عبادت را ترك نمايد ، و بعد جايز است احكام مستحاضه را جارى نمايد ، و اگر خون از ده روز بگذرد ، بايد روزهاى بعد از عادت تا روز دهم را استحاضه قرار دهد ، و عبادتهايى را كه در آن روزها بجا نياورده قضا\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنمايد ، مثلًا زنى كه عادت او شش روز بوده اگر بيشتر از شش روز خون ببيند ، بايد شش روز را نفاس قرار دهد و روز هفتم و هشتم و نهم مخير است بين اينكه عبادت را ترك كند يا كارهاى استحاضه را بجا آورد ، و اگر بيشتر از ده روز خون ديد ، از روز بعد از عادت استحاضه مىباشد .\r\nمسأله 525 - زنى كه در حيض عادت دارد ، اگر بعد از زاييدن تا يك ماه يا بيشتر از يك ماه پى در پى خون ببيند ، به اندازه روزهاى عادت او نفاس است ، و خونى كه بعد از نفاس تا ده روز مىبيند اگر چه در روزهاى عادت ماهانه‌اش باشد ، استحاضه است ، مثلًا زنى كه عادت حيض او از بيستم هر ماه تا بيست و هفتم آن ماه است ، اگر روز دهم ماه زائيد و تا يك ماه يا بيشتر پى در پى خون ديد ، تا روز هفدهم نفاس و از روز هفدهم تا ده روز حتى خونى كه در روزهاى عادت خود كه از بيستم تا بيست و هفتم است مىبيند ، استحاضه مىباشد و بعد از گذشتن ده روز ، اگر خونى را كه مىبيند در روزهاى عادتش باشد و وقت عادت زن به سبب زايمان تغيير نكرده باشد حيض است ، چه نشانه‌هاى حيض را داشته چه نداشته باشد ، و همچنين است اگر در روزهاى عادتش نباشد ولى نشانه‌هاى حيض را داشته باشد ، اما اگر خونى كه بعد از گذشتن ده روز از نفاس مىبيند ، در روزهاى عادت حيض او نباشد ونشانه‌هاى حيض را هم نداشته باشد استحاضه است .\r\nمسأله 526 - زنى كه در حيض نيست و عادت عدديه ندارد ، اگر بعد از زايمان تا يك ماه يا بيشتر از يك ماه خون ببيند حكم ده روز اول آن در مسأله ( 523 ) گذشت و ده روز دوم آن استحاضه است و خونى كه بعد از آن مىبيند ، اگر نشانه حيض را داشته باشد يا در وقت عادتش باشد - به شرط عدم اختلال عادت - حيض ، و گر نه آن هم استحاضه مىباشد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nغسل مس ميّت\r\nمسأله 527 - اگر كسى بدن انسان مرده‌اى را كه سرد شده و غسلش نداده‌اند مس كند ، يعنى جايى از بدن خود را به آن برساند بايد غسل مس ميّت نمايد ، چه در خواب مس كند ، چه در بيدارى ، بى اختيار مس كند يا بى اختيار ، حتى اگر ناخن و استخوان او به ناخن و استخوان ميّت برسد بايد غسل كند ، ولى اگر حيوان مرده‌اى را مس كند غسل بر او واجب نيست .\r\nمسأله 528 - براى مس مرده‌اى كه تمام بدن او سرد نشده ، غسل واجب نيست اگر چه جايى را كه سرد شده مس نمايد .\r\nمسأله 529 - اگر موى خود را به بدن ميّت برساند ، يا بدن خود را به موى ميّت ، يا موى خود را به موى ميّت برساند غسل واجب نيست ، مگر آنكه موى خود و موى ميّت بلند نباشد و متّصل به شبره باشد كه در اين صورت غسل مس ميّت واجب است و براى نماز كافى است .\r\nمسأله 530 - براى مس بچه مرده ، حتى بچه سقط شده‌اى كه چهار ماه او تمام شده و يا ساختمان بدنش كامل شده باشد غسل مس ميّت واجب است ؛ بنابر اين اگر بچه چهار ماهه‌اى مرده و بدنش سرد شده به دنيا بيايد مادر او بايد غسل مس ميّت كند .\r\nمسأله 531 - بچه‌اى كه بعد از مردن مادر و سرد شدن بدنش به دنيا مىآيد ، وقتى بالغ شد واجب است غسل مس ميّت كند و اگر بعد از مميز شدن و قبل از بلوغ غسل كند كافى است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمسأله 532 - اگر انسان ، ميتى را كه سه غسل او كاملًا تمام شده مس نمايد غسل بر او واجب نمىشود ، ولى اگر پيش از آنكه غسل سوم تمام شود جايى از بدن او را مس كند اگر چه غسل سوم آنجا تمام شده باشد ، بايد غسل مس ميّت نمايد .\r\nمسأله 533 - اگر ديوانه يا بچه نا بالغى ميّت را مس كند ، بعد از آنكه آن ديوانه عاقل يا بچه بالغ شد بايد غسل مس ميّت نمايد .\r\nمسأله 534 - بنابر احتياط واجب اگر از بدن زنده يا مرده‌اى كه غسلش نداده‌اند ، قسمتى كه داراى استخوان است جدا شود ، و پيش از آنكه قسمت جدا شده را غسل دهند ، انسان آن را مس نمايد ، بايد غسل مس ميّت كند ، ولى اگر قسمتى كه جدا شده ، استخوان نداشته باشد ، براى مس آن ، غسل واجب نيست .\r\nمسأله 535 - براى مس استخوانى كه گوشت ندارد و آن را غسل نداده‌اند ، چه از مرده جدا شده باشد ، چه از زنده ، غسل واجب نيست و همچنين است براى مس دندانى كه از مرده يا زنده جدا شده باشد .\r\nمسأله 536 - غسل مس ميّت را بايد مثل غسل جنابت انجام دهند ولى كسى كه مس ميّت كرده ، اگر بخواهد نماز بخواند احتياط مستحب آن است كه وضو هم بگيرد .\r\nمسأله 537 - اگر چند ميّت را مس كند يا يك ميّت را چند بار مس نمايد يك غسل كافى است .\r\nمسأله 538 - براى كسى كه بعد از مس ميّت غسل نكرده است ، توقف در مسجد و نزديكى با زن و خواندن آيه‌هايى كه سجده واجب دارد ، مانعى ندارد ولى براى نماز و مانند آن بايد غسل كند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nاحكام محتضر\r\nمسأله 539 - مسلمانى را كه محتضر است ؛ يعنى در حال جان دادن مىباشد ، مرد باشد يا زن ، بزرگ باشد يا كوچك ، بنابر احتياط در صورت امكان بايد به پشت بخوابانند ، به طورى كه كف پاهايش به طرف قبله باشد .\r\nمسأله 540 - اولى آن است تا وقتى كه غسل ميّت تمام نشده ، نيز او را رو به قبله بخوابانند ، ولى بعد از آنكه غسلش تمام شد ، بهتر آن است كه او را مثل حالتى كه بر او نماز مىخوانند بخوابانند .\r\nمسأله 541 - بنابر احتياط رو به قبله كردن محتضر بر هر مسلمان واجب است و اجازه گرفتن از ولىّ او احوط است مگر اينكه محتضر متوجه باشد و راضى به آن باشد كه در اين صورت اذن ولىّ لازم نيست .\r\nمسأله 542 - مستحب است شهادتين و اقرار به دوازده امام عليهم السلام و ساير عقائد حقه را به كسى كه در حال جان دادن است ، طورى تلقين كنند كه بفهمد ، و نيز مستحب است چيزهايى را كه گفته شد ، تا وقت مرگ تكرار كنند .\r\nمسأله 543 - مستحب است اين دعا را طورى به محتضر تلقين كنند كه بفهمد « اللّهُمَّ اغفر لي الكَثِير مِن مَعاصِيكَ وَاقبل مِنّي اليَسِيرَ مِن طاعَتك يا من يقبل اليسيرَ وَ يَعفوُ عَنِ الكَثِير اقبل مِنّي اليَسيرَ واعف عَنّي الكَثير انّك انتَ الَعفوّ الغَفُور ، اللّهُمَّ ارحَمِني فَانّك رَحيم » .\r\nمسأله 544 - مستحب است كسى را كه سخت جان مىدهد ، اگر ناراحت نمىشود ، به جايى كه نماز مىخوانده ببرند . مسأله 545 - مستحب است براى راحت شدن محتضر بر بالين او سوره\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمباركه يس و صافات و احزاب و آية الكرسى ، و آيه پنجاه و چهارم از سوره اعراف و سه آيه آخر سوره بقره را ، بلكه هر چه از قرآن ممكن است بخوانند .\r\nمسأله 546 - تنها گذاشتن محتضر و گذاشتن چيزى روى شكم او و بودن جنب و حائض نزد او و همچنين حرف زدن زياد و گريه كردن ، و تنها گذاشتن زنها نزد او مكروه است .\r\n\r\nاحكام بعد از مرگ\r\nمسأله 547 - بعد از مرگ مستحب است چشمها و لبها و چانه ميّت را ببندند و دست و پاى او را دراز كنند ، و پارچه‌اى روى او بيندازند ، و اگر شب مرده است ، در جايى كه مرده چراغ روشن كنند ، و براى تشييع جنازه او مؤمنين را خبر كنند ، و در دفن او عجله نمايند ، ولى اگر يقين به مردن او ندارند ، بايد صبر كنند تا معلوم شود و نيز اگر ميّت حامله باشد و بچه در شكم او زنده باشد ، بايد به قدرى دفن را عقب بيندازند ، كه پهلوى چپ او را بشكافند و طفل را بيرون آورند و پهلو را بدوزند .\r\n\r\nاحكام غسل و كفن و نماز و دفن ميّت\r\nمسأله 548 - غسل و كفن و نماز و دفن مسلمان اگر چه دوازده امامى نباشد ، بر هر مكلفى واجب است ، و اگر بعضى انجام دهند ، از ديگران ساقط مىشود ، و چنانچه هيچ كس انجام ندهد ، همه معصيت كرده‌اند .\r\nمسأله 549 - اگر كسى مشغول كارهاى ميّت شود بر ديگران واجب نيست اقدام نمايند ولى اگر او عمل را نيمه كاره بگذارد ، بايد ديگران تمام كنند .\r\nمسأله 550 - اگر انسان يقين كند كه ديگرى مشغول كارهاى ميّت شده ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nواجب نيست به كارهاى ميّت اقدام كند ، ولى اگر شك يا گمان دارد ، بايد اقدام نمايد .\r\nمسأله 551 - اگر كسى بداند غسل يا كفن يا نماز يا دفن ميّت را باطل انجام داده‌اند ، بايد دوباره انجام دهد ، ولى اگر گمان دارد كه باطل بوده ، يا شك دارد كه درست بوده يا نه ، لازم نيست اقدام نمايد .\r\nمسأله 552 - بنابر احتياط براى غسل و كفن و نماز و دفن ميّت ، بايد از ولى او اجازه بگيرند .\r\nمسأله 553 - ولى زن شوهر او است و بعد از او ، مردهايى كه از ميّت ارث مىبرند مقدم بر زنهاى ايشانند و در مقدم بودن پدر بر پسر و جدّ بر برادر و برادر ابوينى بر برادر از يك طرف و برادر ابى بر برادر امى و عمو بر دايى اشكال است ؛ پس در چنين مواردى احتياط رعايت شود و از هر دو اذن گرفته شود و اگر ولىّ متعدد باشد اذن يكى كافى است و اگر ورثه طفل و يا ديوانه باشد ولايت بر ميّت ندارد و همچنين وارث غايبى كه نمىتواند شخصاً و يا با مأمور كردن كسى متكفل امور ميّت شود ولايت ندارد .\r\nمسأله 554 - اگر كسى بگويد من وصى يا ولىّ ميّت هستم ، يا ولى ميّت به من اجازه داده كه غسل و كفن و دفن ميّت را انجام دهم ، چنانچه به حرف او اطمينان دارند يا ميّت در تصرف او است يا اينكه دو نفر عادل ، بلكه مطلق شاهد ثقه به گفته او شهادت دهند ، بايد حرف او را قبول كرد .\r\nمسأله 555 - اگر ميّت براى غسل و كفن و دفن و نماز خود غير از ولىّ ، كس ديگرى را معين كند ، ولايت اين امور با او است و لازم نيست كسى كه ميّت او را براى انجام اين كارها معين كرده ، اين وصيت را قبول كند ، ولى اگر قبول كرد ، بايد به آن عمل نمايد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nكيفيت غسل ميّت\r\nمسأله 556 - واجب است ميّت را سه غسل بدهند :\r\n« اول » با آبى كه با سدر مخلوط باشد .\r\n« دوم » با آبى كه با كافور مخلوط باشد .\r\n« سوم » با آب خالص .\r\nمسأله 557 - سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه نگويند سدر و كافور با آب مخلوط شده است .\r\nمسأله 558 - اگر سدر و كافور به اندازه‌اى كه لازم است پيدا نشود ، بنابر احتياط مستحب مقدارى كه به آن دسترسى دارند در آب بريزند .\r\nمسأله 559 - اگر كسى در حال احرام بميرد ، نبايد او را با آب كافور غسل دهند ، و به جاى آن بايد با آب خالص غسلش بدهند ، مگر اينكه در احرام حج بوده و سعى را تمام نموده باشد كه در اين صورت با آب كافور بايد غسلش دهند .\r\nمسأله 560 - اگر سدر و كافور يا يكى از اينها پيدا نشود ، يا استعمال آن جايز نباشد ، مثل آنكه غصبى باشد ، بايد به جاى هر كدام كه ممكن نيست ميّت را با آب خالص غسل داده و احتياط مستحب آن است كه يك تيمم نيز بدهند .\r\nمسأله 561 - كسى كه ميّت را غسل مىدهد ، بايد عاقل و مسلمان و احتياطاً دوازده امامى باشد و مسائل غسل را هم بداند و اگر بچه مميز بتواند غسل را به طور صحيح انجام دهد كفايت مىكند و اگر ميّت مسلمان غير اثنا عشرى را هم مذهب خودش بر طبق مذهبش غسل بدهد ، تكليف از مؤمن اثنا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعشرى ساقط است .\r\nمسأله 562 - كسى كه ميّت را غسل مىدهد ، بايد قصد قربت داشته باشد ، يعنى غسل را براى انجام فرمان خداوند عالم بجا آورد .\r\nمسأله 563 - غسل بچه مسلمان اگر چه از زنا باشد ، واجب است ، و غسل و كفن و دفن كافر و اولاد او واجب نيست و كسى كه از بچگى ديوانه بوده و به حال ديوانگى بالغ شده ، چنانچه محكوم به اسلام بوده ، بايد او را غسل داد .\r\nمسأله 564 - بچه سقط شده را اگر چهار ماه يا بيشتر دارد ، بايد غسل بدهند ، و همچنين اگر چهار ماه ندارد و ليكن ساختمان بدنش كامل شده باشد و در غير اين دو صورت بايد بنابر احتياط او را در پارچه‌اى بپيچند و بدون غسل دفن كنند .\r\nمسأله 565 - جايز نيست مرد ، زن نامحرم را ، و زن ، مرد نامحرم را غسل بدهد . ولى زن مىتواند شوهر خود را غسل دهد ، و شوهر هم مىتواند زن خود را غسل دهد .\r\nمسأله 566 - مرد مىتواند دختر بچه‌اى را كه مميّز نيست ، غسل دهد و زن هم مىتواند پسر بچه‌اى را كه مميّز نيست غسل دهد .\r\nمسأله 567 - محارم مىتوانند يكديگر را غسل دهند ، چه محارم نسبى و چه سببى و چه رضاعى باشند و احتياط مستحب آن است كه در صورت بودن شخص مماثل با ميّت او غسل دهد .\r\nمسأله 568 - اگر ميّت و كسى كه او را غسل مىدهد هر دو مرد يا هر دو زن باشند ، بهتر آن است كه غير از عورت ، جاهاى ديگر ميّت برهنه باشد .\r\nمسأله 569 - نگاه كردن به عورت ميّت براى غير از زن و شوهر حرام\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاست ، و كسى كه او را غسل مىدهد اگر نگاه كند معصيت كرده ، ولى غسل باطل نمىشود .\r\nمسأله 570 - اگر جايى از بدن ميّت نجس باشد بنابر احتياط پيش از آنكه آنجا را غسل بدهند ، آب بكشند و اگر عين نجس بر بدن نباشد چنانچه با همان آبى كه بر بدن ميّت ريخته مىشود بدن ميّت پاك شود غسل صحيح است و اولى آن است كه تمام بدن ميّت ، پيش از شروع به غسل پاك باشد .\r\nمسأله 571 - غسل ميّت مثل غسل جنابت است . و احتياط واجب آن است كه تا غسل ترتيبى ممكن است ، ميّت را غسل ارتماسى ندهند ، و بايد در غسل ترتيبى قسمت چپ بدن را بعد از قسمت راست بشويند و هم اگر ممكن است بنابر احتياط مستحب هر يك از سه قسمت بدن را در آب فرو نبرند ، بلكه آب را روى آن بريزند .\r\nمسأله 572 - كسى را كه در حال حيض يا در حال جنابت مرده ، لازم نيست غسل حيض يا غسل جنابت بدهند ، بلكه همان غسل ميّت براى او كافى است .\r\nمسأله 573 - مزد گرفتن براى غسل دادن اشكال ندارد اگر چه احوط مجانيّت است و اگر كسى براى گرفتن مزد ، ميّت را غسل دهد ، و در غسل دادن قصد قربت كند آن غسل صحيح است و مزد گرفتن براى كارهاى مقدماتى غسل قطعاً اشكالى ندارد .\r\nمسأله 574 - اگر آب پيدا نشود يا استعمال آن مانعى داشته باشد ، بايد عوض هر غسل ، ميّت را يك تيمم بدهند ، و احتياط واجب آن است كه يك تيمم ديگر هم عوض هر سه غسل بدهند و اگر كسى كه تيمم مىدهد ، در يكى از اين سه تيمم قصد مافي الذمه نمايد ؛ يعنى نيّت كند كه اين تيمم را براى آنكه به\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتكليف عمل شده باشد ، انجام مىدهم تيمم چهارم لازم نيست .\r\nمسأله 575 - كسى كه ميّت را تيمم مىدهد . بايد دست خود را به زمين بزند ، و به صورت و پشت دستهاى ميّت بكشد ، و اگر ممكن باشد ، احتياط مستحب آن است كه با دست ميّت هم او را تيمم بدهد .\r\n\r\nاحكام كفن ميّت\r\nمسأله 576 - ميّت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\nمسأله 577 - لنگ بايد از ناف تا زانو ، اطراف بدن را بپوشاند و بهتر آن است كه از سينه تا روى پا برسد . و پيراهن بايد از سر شانه تا نصف ساق پا تمام بدن را بپوشاند و بهتر آن است كه تا روى پا برسد و در ازاى سرتاسرى بايد به قدرى باشد كه بستن دو سر آن ممكن باشد ، و پهناى آن بايد به اندازه‌اى باشد كه يك طرف آن روى يك طرف ديگر بيايد .\r\nمسأله 578 - مقدار واجب كفن كه در مسأله قبل گفته شد از اصل مال ميت برداشته مىشود و آنچه بيشتر از اين مقدار باشد اجازه ورثه را مىخواهد .\r\nمسأله 579 - اگر ورثه بالغ باشند و اجازه دهند كه بيشتر از مقدار واجب كفن را كه در مسأله قبل گفته شد از سهم آنان بردارند ، اشكال ندارد و احتياط واجب آن است كه بيشتر از مقدار واجب ، كفن را از سهم و ارثى كه بالغ نشده بر ندارند .\r\nمسأله 580 - اگر كسى وصيت كرده باشد كه مقدار مستحب كفن را كه در\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nدو مسأله قبل گفته شد ، از ثلث مال او بردارند . يا وصيت كرده باشد ثلث مال را به مصرف خود او برسانند ، ولى مصرف آن را معين نكرده باشد ، يا فقط مصرف مقدارى از آن را معين كرده باشد ، مىتوانند مقدار مستحب كفن را از ثلث مال او بردارند .\r\nمسأله 581 - اگر ميّت وصيت نكرده باشد كه كفن را از ثلث مال او بردارند و بخواهند از اصل مال بردارند ، احتياط واجب آن است كه مقدار واجب كفن را با ملاحظه شأن ميّت به ارزانترين قيمتى كه ممكن است تهيه نمايند ، ولى اگر كسانى از ورثه كه بالغ هستند اجازه بدهند كه از سهم آنان بردارند ، مقدارى را كه اجازه داده‌اند ، از سهم آنان مىشود برداشت .\r\nمسأله 582 - كفن زن بر شوهر است ، اگر چه زن از خود مال داشته باشد و همچنين اگر زن را به شرحى كه در احكام طلاق گفته مىشود ، طلاق رجعى بدهند و پيش از تمام شدن عده بميرد ، شوهرش بايد كفن او را بدهد و چنانچه شوهر بالغ نباشد يا ديوانه باشد ، ولى شوهر بايد از مال او كفن زن را بدهد .\r\nمسأله 583 - كفن ميّت بر خويشان او واجب نيست ، اگر چه مخارج او در حال زندگى بر آنان واجب باشد و اگر ميت مالى براى تهيه كفن نداشته باشد جايز نيست برهنه دفن شود بلكه بنابر احتياط بر كسى كه ميت واجب النفقه وى بوده است لازم است او را كفن كند و در غير اين صورت بر مسلمانان واجب است او را كفن كنند و جايز است هزينه آن را از زكات حساب كنند .\r\nمسأله 584 - احتياط واجب آن است كه هر يك از سه پارچه كفن به قدرى نازك نباشد كه بدن ميّت از زير آن پيدا باشد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمسأله 585 - كفن كردن با چيز غصبى ، اگر چه چيز ديگرى هم پيدا نشود ، جايز نيست .\r\nمسأله 586 - كفن كردن ميّت با چيز نجس و با پارچه ابريشمى خالص جايز نيست ، ولى در حال ناچارى اشكال ندارد .\r\nمسأله 587 - كفن كردن با پارچه‌اى كه از پشم يا موى حيوان حرام گوشت يا پوست حيوان حلال گوشت تهيه شده ، بنابر احتياط در حال اختيار جايز نيست ، ولى اگر كفن از مو و پشم حيوان حلال گوشت باشد اشكال ندارد ، اگر چه احتياط مستحب آن است كه با اين دو هم كفن ننمايند .\r\nمسأله 588 - اگر كفن ميّت به نجاست خود او ، يا به نجاست ديگرى نجس شود چنانچه كفن ضايع نمىشود ، بايد مقدار نجس را بشويند يا ببرند اگر چه بعد از گذاشتن در قبر باشد ، و اگر شستن يا بريدن آن ممكن نيست در صورتى كه عوض كردن آن ممكن باشد ، بايد عوض نمايند .\r\nمسأله 589 - كسى كه براى حج يا عمره احرام بسته اگر بميرد ، بايد مثل ديگران كفن شود ، و پوشاندن سر و صورتش اشكال ندارد .\r\nمسأله 590 - مستحب است انسان در حال سلامتى ، كفن و سدر و كافور خود را تهيه كند .\r\n\r\nاحكام حنوط\r\nمسأله 591 - بعد از غسل واجبست ميّت را حنوط كنند ، يعنى به پيشانى و كف دستها و سر زانوها و سر دو انگشت بزرگ پاهاى او كافور بمالند . و مستحب است به سر بينى ميّت هم كافور بمالند و بايد كافور ، ساييده و تازه\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nباشد و اگر بواسطه كهنه بودن عطر او از بين رفته باشد كافى نيست .\r\nمسأله 592 - احتياط مستحب آن است كه اول كافور را به پيشانى ميّت بمالند ولى در جاهاى ديگر ترتيب لازم نيست .\r\nمسأله 593 - بهتر آن است كه ميّت را پيش از كفن كردن ، حنوط نمايند اگر چه در بين كفن كردن و بعد از آن هم مانعى ندارد .\r\nمسأله 594 - كسى كه براى حج يا عمره احرام بسته است ، اگر بميرد حنوط كردن او جايز نيست ، مگر اينكه در احرام حج بعد از تمام كردن سعى بميرد .\r\nمسأله 595 - زنى كه شوهر او مرده و هنوز عده‌اش تمام نشده ، اگر چه حرام است خود را خوشبو كند ، ولى چنانچه بميرد حنوط او واجب است .\r\nمسأله 596 - احتياط مستحب آن است كه ، ميّت را با مشك و عنبر و عود و عطرهاى ديگر خوشبو نكنند ، و نيز اينها را با كافور مخلوط ننمايند .\r\nمسأله 597 - مستحب است قدرى تربت حضرت سيد الشهداء عليه السلام را با كافور مخلوط كنند ، ولى بايد از آن كافور به جاهايى كه بى احترامى مىشود نرسانند ، و نيز بايد تربت به قدرى زياد نباشد كه وقتى با كافور مخلوط شد آن را كافور نگويند .\r\nمسأله 598 - اگر كافور پيدا نشود ، يا فقط به اندازه غسل باشد ، حنوط لازم نيست ، و چنانچه از غسل زياد بيايد ولى به همه هفت عضو نرسد ، بنابر احتياط مستحب اول به پيشانى و اگر زياد آمد به جاهاى ديگر بمالند .\r\nمسأله 599 - مستحب است دو چوب تر و تازه در قبر همراه ميّت بگذارند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nاحكام نماز ميّت\r\nمسأله 600 - نماز خواندن بر ميّت مسلمان يا بچه‌اى كه محكوم به اسلام و شش سال او تمام شده باشد واجب است و اگر قبل از شش سال نماز را مىفهميده است احتياط آن است كه بر وى نيز نماز خوانده شود .\r\nمسأله 601 - نماز خواندن بر بچه‌اى كه شش سال او تمام نشده رجاًء مانعى ندارد ولى نماز خواندن بر بچه‌اى كه مرده به دنيا آمده مستحب نيست .\r\nمسأله 602 - نماز ميّت بايد بعد از غسل و حنوط و كفن كردن او خوانده شود ، و اگر پيش از اينها ، يا در بين اينها بخوانند ، اگر چه از روى فراموشى يا ندانستن مسأله باشد كافى نيست .\r\nمسأله 603 - كسى كه مىخواهد نماز ميّت بخواند ، لازم نيست با وضو يا غسل يا تيمم باشد و بدن و لباسش پاك باشد ، و اگر لباس او غصبى هم باشد اشكال ندارد ، اگر چه بهتر آن است كه تمام چيزهايى را كه در نمازهاى ديگر لازم است رعايت كند .\r\nمسأله 604 - كسى كه به ميّت نماز مىخواند بايد رو به قبله باشد و نيز واجب است ميّت را مقابل او به پشت بخوابانند ، به طورى كه سر او به طرف راست نمازگزار و پاى او به طرف چپ نمازگزار باشد .\r\nمسأله 605 - بنابر احتياط مستحب مكان نمازگزار بايد غصبى نباشد ، و نيز بايد از جاى ميّت پست‌تر يا بلندتر نباشد ، ولى پستى و بلندى مختصر اشكال ندارد .\r\nمسأله 606 - نمازگزار بايد از ميّت دور نباشد ، ولى كسى كه نماز ميّت را به جماعت مىخواند ، اگر از ميّت دور باشد ، چنانچه صفها به يكديگر متصل\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nباشند اشكال ندارد .\r\nمسأله 607 - نمازگزار بايد مقابل ميّت بايستد ، ولى اگر نماز به جماعت خوانده شود وصف جماعت از دو طرف ميّت بگذرد ، نماز كسانى كه مقابل ميّت نيستند اشكال ندارد .\r\nمسأله 608 - بين ميّت و نمازگزار بنابر احتياط بايد پرده و يا ديوار و يا چيزى مانند اينها نباشد ولى اگر ميّت در تابوت و مانند آن باشد اشكال ندارد .\r\nمسأله 609 - در وقت خواندن نماز بايد عورت ميّت پوشيده باشد ، و اگر كفن كردن او ممكن نيست ، بنابر احتياط بايد عورتش را اگر چه با تخته و آجر و مانند اينها باشد بپوشانند .\r\nمسأله 610 - نماز ميّت را بايد ايستاده و با قصد قربت بخواند ، و در موقع نيّت ميّت را معين كند ، مثلًا نيّت كند نماز مىخوانم بر اين ميّت قربةً إلى اللَّه .\r\nمسأله 611 - اگر كسى نباشد كه بتواند نماز ميّت را ايستاده بخواند مىشود نشسته بر او نماز خواند .\r\nمسأله 612 - در نماز ميت اذن ولىّ لازم است بنابر احتياط و ليكن اگر ميّت وصيت كرده باشد كه شخص معينى بر او نماز بخواند لازم نيست آن شخص از ولىّ ميّت اجازه بگيرد اگر چه بهتر است .\r\nمسأله 613 - مكروه است بر ميّت چند مرتبه نماز بخوانند ، ولى اگر ميّت اهل علم و تقوا باشد مكروه نيست .\r\nمسأله 614 - اگر ميّت را عمداً يا از روى فراموشى يا به جهت عذرى بدون نماز دفن كنند ، يا بعد از دفن معلوم شود نمازى كه بر او خوانده شده باطل بوده است ، تا وقتى جسد او از هم نپاشيده واجب است با شرطهايى كه براى نماز ميّت گفته شد به قبرش نماز بخوانند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nدستور نماز ميّت\r\nمسأله 615 - نماز ميّت پنج تكبير دارد و اگر نمازگزار پنج تكبير به اين ترتيب بگويد كافى است : بعد از نيّت و گفتن تكبير اول بگويد : « اشهَدُ أن لا إلهَ إلّا اللَّه وَ أنّ مُحَمّداً رسول اللَّه » و بعد از تكبير دوم بگويد : « اللّهُمَّ صَلِّ عَلى مُحمّدٍ وآل مُحَمّدٍ » و بعد از تكبير سوم بگويد : « اللّهُمَّ اغفِر لِلمُؤمِنِين والمُؤمنات » و بعد از تكبير چهارم ، اگر ميّت مرد است بگويد : « اللّهُمَّ اغِفر لِهذَا الميّت » و اگر زن است بگويد : « اللّهُمَّ اغفِر لِهذه الميّت » و بعد تكبير پنجم را بگويد .\r\nو بهتر است بعد از تكبير اول بگويد : « اشّهُد أن لا إلهَ إلّا اللَّه وَحدَهُ لا شَرِيك لَه ، وأشهَدُ أنّ مُحمّداً عَبدُه وَرُسوله ، ارسَلَه بِالحق بَشِيراً وَنَذِيراً بَين يَدَي السّاعة » .\r\nو بعد از تكبير دوم بگويد : « اللّهُمَّ صَلِّ عَلَى مُحمّدٍ وَآل مُحمّدٍ وَبارِك عَلى مُحَمّدٍ وَآل مُحَمّدٍ ، وَارحَم مُحَمّداً وَآل مُحَمّد ، كأفضَلِ ما صَليّتَ وَبارَكتَ وَتَرَحّمتَ عَلى إبراهِيمَ وَآلِ إبراهيِمَ إنّكَ حَميدٌ مَجيِد وَصَلِّ عَلَى جَميِع الأنبِياء وَالمُرَسلينَ وَالشُهَداءِ والصدّيقِينَ ، وَ جَميعِ عِبادِ اللَّه الصّالِحينَ » .\r\nو بعد از تكبير سوم بگويد : « اللّهُمَّ إغفر للمُؤمنِينَ وَالمُؤمنات وَالمُسلِمِينَ وَالمُسلِماتِ ، الأحياءِ مِنهُم وَالأمواتِ تابِع بَينَنَا وَبَينَهُم بِالخيِراتِ إنّكَ مُجِيب الدَّعواتِ إنّك عَلَى كُلّ شىء قَدِير » .\r\nو بعد از تكبير چهارم اگر ميّت مرد است بگويد : « اللّهُمَّ إنّ هذا عَبدُكَ وَ ابنُ عَبدِكَ وَ ابنُ امَتِكَ نَزَلَ بِكَ و أنَتَ خَيرُ مَنزولٍ بِهِ ، اللّهُمَّ إنّا لا نَعلَمُ مِنهُ إلّا خيراً وَأنتَ اعلَمُ به مِنّا ، اللّهُمَّ إن كانَ مُحسِناً فَزد في إحسانِهِ ، وإن كانَ مُسيئاً فَتَجاوز عَنه وَاغفِر لَهُ ، اللّهُمَّ اجعَلهُ عِندَك في أعلى عِلّيّينَ وَاخلف عَلى أهلِهِ في الغابِرينَ وَارحَمهُ بِرحمَتكَ يا ارحَمَ الرّاحِمِين » .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو بعد ، تكبير پنجم را بگويد . ولى اگر ميّت زن است بعد از تكبير چهارم بگويد : « اللّهُمَّ إنّ هذه أَمَتُكَ وَابنةُ عَبدِكَ وَابنةُ امَتِكَ نزلت بِك وَأنتَ خَير مَنزولٍ به ، اللّهُمَّ إنّا لانَعلمُ مِنها إلّا خيراً ، وَانتَ أعلُمُ بِها منّا ، اللّهُمَّ إن كانت مُحسِنَةً فَزِد في احسانِها ، وإن كانَت مُسيئةً فَتَجاوَز عَنها ، وَاغفِر لَها ، اللّهُمَّ اجعَلها عِندَك في اعلى علّيّينَ وَاخلف عَلى أهلِها في الغابِرينَ ، وارحمها بِرَحمتِك يا أرحَمَ الرّاحمِينَ » .\r\nمسأله 616 - بايد تكبيرها و دعاها را طورى پشت سر هم بخواند ، كه نماز از صورت خود خارج نشود .\r\nمسأله 617 - كسى كه نماز ميّت را به جماعت مىخواند بايد تكبيرها و دعاهاى آن را هم بخواند .\r\n\r\nمستحبات نماز ميّت\r\nمسأله 618 - چند چيز در نماز ميّت مستحب است :\r\nاول : كسى كه نماز ميّت مىخواند با وضو يا غسل يا تيمم باشد ، و احتياط مستحب آن است در صورتى تيمم كند كه وضو و غسل ممكن نباشد ، يا بترسد كه اگر وضو بگيرد يا غسل كند به نماز ميّت نرسد .\r\nدوم : اگر ميّت مرد است ، امام جماعت يا كسى كه فرادى به او نماز مىخواند مقابل وسط قامت او بايستد . و اگر ميّت زن است مقابل سينه‌اش بايستد .\r\nسوم : پا برهنه نماز بخواند .\r\nچهارم : در هر تكبير دستها را بلند كند .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nپنجم : فاصله او با ميّت به قدرى كم باشد ، كه اگر باد لباسش را حركت دهد به جنازه برسد .\r\nششم : نماز ميّت را به جماعت بخواند .\r\nهفتم : امام جماعت تكبير و دعاها را بلند بخواند و كسانى كه با او نماز مىخوانند آهسته بخوانند .\r\nهشتم : در جماعت اگر چه مأموم يك نفر باشد عقب امام بايستد .\r\nنهم : نمازگزار ، به ميّت و مؤمنين زياد دعا كند .\r\nدهم : پيش از نماز در جماعت سه مرتبه بگويد : الصلاة .\r\nيازدهم : نماز را در جايى بخوانند كه مردم براى نماز ميّت بيشتر به آنجا مىروند .\r\nدوازدهم : زن حائض اگر نماز ميّت را به جماعت مىخواند ، تنها بايستد ، و در صف نماز گزاران نايستد .\r\nمسأله 619 - خواندن نماز ميّت در مساجد مكروه است ولى در مسجد الحرام مكروه نيست .\r\n\r\nاحكام دفن\r\nمسأله 620 - واجب است ميّت را طورى در زمين دفن كنند كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور بدن او را بيرون آورد بايد قبر را با آجر و مانند آن محكم كنند .\r\nمسأله 621 - اگر دفن ميّت در زمين ممكن نباشد ، بايد به جاى دفن او را در بنا يا تابوت بگذارند تا از درندگان محفوظ بماند و بوى او هم بيرون نيايد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمسأله 622 - ميّت را بايد در قبر به پهلوى راست طورى بخوابانند كه جلوى بدن او رو به قبله باشد .\r\nمسأله 623 - اگر كسى در كشتى بميرد ، چنانچه جسد او فاسد نمىشود و بودن او در كشتى مانعى ندارد ، بايد صبر كنند تا به خشكى برسند و او را در زمين دفن كنند ، و گر نه ، بايد در كشتى غسلش بدهند و حنوط و كفن كنند و پس از خواندن نماز ميّت بنابر احتياط در صورت امكان او را در خمره بگذارند ، و درش را ببندند و به دريا بيندازند ، و الّا چيز سنگينى به پايش بسته و به دريا بيندازند و اگر ممكن است بايد او را در جايى بيندازند كه فوراً طعمه حيوانات نشود .\r\nمسأله 624 - اگر بترسند كه دشمن قبر ميّت را بشكافد و بدن او را بيرون آورد ، و گوش يا بينى يا اعضاى ديگر او را ببرد ، چنانچه ممكن باشد بايد به طورى كه در مسأله پيش گفته شد او را به دريا بيندازند .\r\nمسأله 625 - مخارج انداختن در دريا و مخارج محكم كردن قبر ميّت را در صورتى كه لازم باشد ، مىتوانند از اصل مال ميّت بردارند .\r\nمسأله 626 - اگر زن كافره بميرد و بچه در شكم او مرده باشد يا هنوز روح به بدن او داخل نشده باشد ، چنانچه پدر بچه مسلمان باشد ، بايد زن را در قبر به پهلوى چپ پشت به قبله بخوابانند كه روى بچه به طرف قبله باشد .\r\nمسأله 627 - دفن مسلمان در قبرستان كفار و دفن كافر در قبرستان مسلمانان بنابر احتياط جايز نيست .\r\nمسأله 628 - دفن مسلمان در جايى كه بى احترامى به او باشد ، مانند جايى كه خاكروبه و كثافت مىريزند ، جايز نيست .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمسأله 629 - دفن ميّت در جاى غصبى و در زمينى كه مثل مسجد براى غير دفن كردن وقف شده ، جايز نيست .\r\nمسأله 630 - دفن ميّت در قبر مرده ديگر جايز نيست ، مگر آنكه قبر كهنه شده و ميّت اوّلى از بين رفته باشد .\r\nمسأله 631 - چيزى كه از ميّت جدا مىشود ، اگر چه مو و ناخن و دندانش باشد بنابر احتياط بايد با او دفن شود . و دفن ناخن و دندانى كه در حال زندگى از انسان جدا مىشود ، مستحب است .\r\nمسأله 632 - اگر كسى در چاه بميرد و بيرون آوردنش ممكن نباشد ، بايد در چاه را ببندند و همان چاه را قبر او قرار دهند .\r\nمسأله 633 - اگر بچه در شكم مادر بميرد و ماندنش در رحم براى مادر خطر داشته باشد ، بايد به آسان‌ترين راه او را بيرون آورند ، و چنانچه ناچار شوند كه او را قطعه قطعه كنند اشكال ندارد ، ولى بايد بوسيله شوهرش اگر اهل فن است ، يا زنى كه اهل فن باشد ، او را بيرون بياورند ، و اگر ممكن نيست ، مرد محرمى كه اهل فن باشد و اگر آن هم ممكن نشود ، مرد نامحرمى كه اهل فن باشد بچه را بيرون بياورد ، و در صورتى كه آن هم پيدا نشود كسى كه اهل فن نباشد مىتواند بچه را بيرون آورد .\r\nمسأله 634 - هر گاه مادر بميرد و بچه در شكمش زنده باشد ، اگر چه اميد زنده ماندن طفل را نداشته باشند ، بايد به ترتيبى كه در مسأله پيش گفته شد ، هرجايى را كه براى سلامتى بچه بهتر است بشكافند ، و بچه را بيرون آورند و دوباره بدوزند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nمستحبات دفن\r\nمسأله 635 - مستحب است قبر را به اندازه قد انسان متوسط ، گود كنند و ميّت را در نزديكترين قبرستان دفن نمايند ، مگر آنكه قبرستان دور تر ، از جهتى بهتر باشد ، مثل آنكه مردمان خوب در آنجا دفن شده باشند ، يا مردم براى فاتحه اهل قبور بيشتر به آنجا بروند ، و نيز مستحب است جنازه را در چند ذرعى قبر ، زمين بگذارند و سه مرتبه كم كم نزديك ببرند و در هر مرتبه زمين بگذارند و بردارند و در نوبت چهارم وارد قبر كنند ، و اگر ميّت مرد است در دفعه سوم طورى زمين بگذارند كه سر او طرف پايين قبر باشد ، و در دفعه چهارم از طرف سر وارد قبر نمايند ، و اگر زن است در دفعه سوم طرف قبله قبر بگذارند و به پهنا وارد قبر كنند و در موقع وارد كردن پارچه‌اى روى قبر بگيرند ، و نيز مستحب است جنازه را به آرامى از تابوت بگيرند و وارد قبر كنند ، و دعاهايى كه دستور داده شده ، پيش از دفن و موقع دفن بخوانند ، و بعد از آنكه ميّت را در لحد گذاشتند گره‌هاى كفن را باز كنند ، و صورت ميّت را روى خاك بگذارند ، و بالشى از خاك زير سر او بسازند ، و پشت ميّت خشت خام يا كلوخى بگذارند كه ميّت به پشت برنگردد ، و پيش از آنكه لحد را بپوشانند دست راست را به شانه راست ميّت بزنند و دست چپ را به قوت بر شانه چپ ميّت بگذارند و دهان را نزديك گوش او ببرند ، و به شدت حركتش دهند و سه مرتبه بگويند : « اسمَع افهم يا فلان ابن فلان » و به جاى فلان ابن فلان اسم ميّت و پدرش را بگويند ، مثلًا اگر اسم او محمد و اسم پدرش على است سه مرتبه بگويند : « اسمَع افهَم يا مُحَمّد بن عَلى » .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nپس از آن بگويند : « هل أنتَ عَلَى العهدِ الّذي فارَقتَنا عَلَيه مِن شَهادَةِ أن لا إلهَ إلّا اللَّه وَحدَهُ لا شَرِيكَ لَه وَ أنَ مُحَمّداً صلى الله عليه و آله و سلم عَبدُهُ وَرَسُولُه و سيد النّبِيّين وَ خاتَمُ المُرسَلِين وَ أنّ عَليّاً اميِرُ المؤمِنِينَ وَ سيدُ الوصيِيِن وَ إمام افتَرَض اللَّهُ طاعَتَهُ على العالَمِينَ ، وَ أنّ الحسن والحسين وَ عَلِي بن الحُسين وَ مُحَمّد بن عَلى وَ جَعفر بن مُحَمّدٍ و موسى بن جَعفر وَعَلي بن موسى وَ مُحَمّدٍ بن عَلي وَ عَلَي بن مُحَمّدٍ وَالحسن بن عَليّ والقائِمَ الحجةَ المَهدِيّ صلوات اللَّه عليهم أئمّةُ المُؤمنين وَ حُجَجُ اللَّه عَلَى الخلقِ أجمَعينَ وأئمتك أئمةُ هُدًى بِك أبرار » يا فلان ابن فلان ، و به جاى فلان ابن فلان اسم ميّت و پدرش را بگويد .\r\nو بعد بگويد : « اذا أتاكَ الملَكانِ المُقرّبانِ رَسُولَينِ مِن عِندِ اللَّه تبارَكَ و تعالى وسألاكَ عن ربك و عن نبيك وَعن دينِكَ وَعن كتابِكَ وَعن قبلتك وَعَن أئمَّتك فلا تَخَف ولا تَحزَن و قُل في جوابهما : اللَّهُ ربي و مُحَمّدٌ صلى الله عليه و آله و سلم نبيّي وَ الاسلامُ ديني وَالقرآنُ كتابي وَالكَعبةُ قِبلَتي وَاميرُ المؤمنين على بن أبي طالب امامي وَالحسن بن عَليّ المجتبى امامي وَالحُسَين بن عَليّ الشَهيدُ به كربلا إمامي و عَليّ زين العابدين امامى وَ مُحَمّدٌ الباقر امامي وَ جعفر الصادقُ امامِي وَ موسى الكاظمُ إمامي و عليّ الرضا إمامي وَ مُحَمّد الجوادِ امامي وَ عَليّ الهادي إمامي والحسن العسكري إمامي والحجةُ المنتظرُ إمامي هؤلاء صلواتُ اللَّه عليهم أئمتى وَ سادَتى وقادتي و شفعائِى ، بهم أتولّى و من أعدائهم أتبرأ في الدنيا والآخرة ، ثم اعلم يا فلان ابن فلان » و به جاى فلان ابن فلان اسم ميّت و پدرش را بگويد .\r\nو بعد بگويد : « أنّ اللَّه تبارك و تعالى نعم الربّ ، و أن محمداً صلّى اللَّه صلى الله عليه و آله و سلم ، نعم الرسول وَ أن علي بن أبي طالب وَأولادَه المعصومينَ الأئمةَ الاثنى عشر نِعمَ الأئمةُ ، وأنّ ما جاء به مَحّمَد صلى الله عليه و آله و سلم حق و أنّ الموت حق و سؤالَ منكرٍ و نكيرٍ في القبر حق والبعثَ\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nحق والنشور حق والصراطَ حق والميزانَ حق وتطايرَ الكتبِ حق و أنّ الجنة حق ، والنارَ حق ، وانّ الساعةَ آتيةٌ لا ريب فيها وأَنّ اللَّه يبعث من في القبورِ » ، پس بگويد :\r\n« أفهَمتَ يا فلان » و به جاى فلان اسم ميّت را بگويد .\r\nپس از آن بگويد : « ثبتك اللَّه بالقول الثابت وهداكَ اللَّهُ إلى صراط مستقيم ، عرّف اللَّه بينكَ و بين اوليائكَ في مستقرٍّ من رحمته » .\r\nپس بگويد : « اللّهُمَّ جاف الأرض عن جنبيه واصعد بروحه إليك ولَقّه منك برهاناً اللّهُمَّ عفوكَ عفوكَ » . و اگر ميّت زن است تمام خطابها و ضميرها و افعال ، مؤنث ذكر شود .\r\nمسأله 636 - مستحب است كسى كه ميّت را در قبر مىگذارد ، با طهارت و سر برهنه و پا برهنه باشد ، و از طرف پاى ميّت از قبر بيرون بيايد ، و غير از خويشان ميّت كسانى كه حاضرند ، با پشت دست خاك بر قبر بريزند و بگويند « انّا للَّه‌وَ إنّا إليه راجعون » . اگر ميّت زن است كسى كه با او محرم مىباشد او را در قبر بگذارد ، و اگر محرمى نباشد خويشانش او را در قبر بگذارند .\r\nمسأله 637 - مستحب است قبر را مربّع يا مربّع مستطيل بسازند و به اندازه چهار انگشت از زمين بلند كنند و نشانه‌اى روى آن بگذارند كه اشتباه نشود ، و روى قبر آب بپاشند ، و بعد از پاشيدن آب كسانى كه حاضرند دستها را بر قبر بگذارند و انگشتها را باز كرده ، در خاك فرو برند ، و هفت مرتبه سوره مباركه « إنّا أنزلناهُ » را بخوانند ، و براى ميّت طلب آمرزش كنند و اين دعا را بخوانند :\r\n« اللّهُمَّ جافِ الارضَ عَن جَنبيهِ وأصعد إليكَ رُوحَهُ وَلقّه مِنكَ رِضواناً وأَسكن قبرهُ من رحمتك ما تُغنيه به عَن رحمة مَن سواك » .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمسأله 638 - پس از رفتن كسانى كه تشييع جنازه كرده‌اند ، مستحب است ولى ميّت يا كسى كه از طرف ولىّ اجازه دارد ، دعاهايى را كه دستور داده شده ، به ميّت تلقين كند .\r\nمسأله 639 - بعد از دفن ، مستحب است صاحبان عزا را سر سلامتى دهند ولى اگر مدتى گذشته است كه به واسطه سر سلامتى دادن مصيبت يادشان مىآيد ترك آن بهتر است ، و نيز مستحب است تا سه روز براى اهل خانه ميّت غذا بفرستند ، و غذا خوردن نزد آنان و در منزلشان مكروه است .\r\nمسأله 640 - مستحب است انسان در مرگ خويشان ، مخصوصاً در مرگ فرزند صبر كند ، و هر وقت ميّت را ياد مىكند « إنّا للَّهِ وَإنّا إليه راجِعونَ » بگويد ، و براى ميّت قرآن بخواند ، و سر قبر پدر و مادر از خداوند حاجت بخواهد ، و قبر را محكم بسازد كه زود خراب نشود .\r\nمسأله 641 - جايز نيست انسان در مرگ كسى صورت و بدن خود را بخراشد و سيلى بزند و به خود آسيب برساند .\r\nمسأله 642 - پاره كردن يقه در مرگ غير پدر و برادر جايز نيست ، و احتياط مستحب آن است كه در مصيبت آنان هم يقه پاره نكند .\r\nمسأله 643 - اگر زن در عزاى ميّت صورت خود را بخراشد و خونين كند يا موى خود را بكند ، بنابر احتياط مستحب يك بنده آزاد كند ، يا ده فقير را طعام دهد ، و يا بپوشاند و همچنين است اگر مرد در مرگ زن يا فرزند يقه يا لباس خود را پاره كند . مسأله 644 - احتياط مستحب آن است كه در گريه بر ميّت ، صدا را خيلى بلند نكنند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nنماز وحشت\r\nمسأله 645 - سزاوار است در شب اول قبر ، دو ركعت نماز وحشت براى ميّت بخوانند و دستور آن اين است كه : در ركعت اول بعد از حمد يك مرتبه آية الكرسى و در ركعت دوم بعد از حمد ده مرتبه سوره « إنّا انزلناهُ » را بخوانند و بعد از سلام نماز بگويند : « اللّهُمَّ صلَّ عَلى مُحَمّدٍوَ آل مَحَمّدٍ وَابعث ثَوابَها إلى قبر فلان » و به جاى كلمه فلان اسم ميّت را بگويند .\r\nمسأله 646 - نماز وحشت را در هر موقع از شب اول قبر مىشود خواند ولى بهتر است در اول شب ، بعد از نماز عشاء خوانده شود .\r\nمسأله 647 - اگر بخواهند ميّت را به شهر دورى ببرند ، يا به جهت ديگر دفن او تأخير بيفتد ، نماز وحشت را تا شب اول قبر او تأخير بيندازند .\r\n\r\nنبش قبر\r\nمسأله 648 - نبش قبر مسلمان ، يعنى شكافتن قبر او اگر چه طفل يا ديوانه باشد حرام است ، ولى اگر بدنش از بين رفته و خاك شده باشد اشكال ندارد .\r\nمسأله 649 - نبش و تخريب قبر امامزاده‌ها و شهدا و علما و صلحا كه باعث هتك حرمت مىگردد اگر چه سالها بر آن گذشته باشد حرام است .\r\nمسأله 650 - شكافتن قبر در چند مورد حرام نيست :\r\nاول : آنكه ميّت در زمين غصبى دفن شده باشد و مالك زمين راضى نشود كه در آنجا بماند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدوم : آنكه كفن يا چيز ديگرى كه با ميّت دفن شده غصبى باشد و صاحب آن راضى نشود كه در قبر بماند ، و همچنين است اگر چيزى از مال خود ميّت كه به ورثه او رسيده با او دفن شده باشد ، و ورثه او راضى نشود كه آن چيز در قبر بماند ، ولى اگر ميّت وصيت كرده باشد كه دعا يا قرآن يا انگشترى را با او دفن كنند و آن وصيت نافذ باشد ، براى بيرون آوردن اينها نمىتوانند قبر را بشكافند .\r\nسوم : آنكه شكافتن قبر موجب هتك حرمت نباشد و ميّت بى غسل يا بى كفن دفن شده باشد ، يا بفهمند غسلش باطل بوده ، يا به غير از دستور شرع كفن شده يا در قبر او را رو به قبله نگذاشته‌اند .\r\nچهارم : آنكه براى ثابت شدن حقى بخواهند بدن ميّت را ببينند .\r\nپنجم : آنكه ميّت را در جايى كه بى احترامى به او است مثل قبرستان كفار يا جايى كه كثافت و خاكروبه مىريزند دفن كرده باشند .\r\nششم : آنكه براى يك مطلب شرعى كه اهميت آن از شكافتن قبر بيشتر است ، قبر را بشكافند ؛ مثلًا بخواهند بچه زنده را از شكم زن حامله‌اى كه دفنش كرده‌اند بيرون آورند .\r\nهفتم : آنكه بترسند درنده‌اى بدن ميّت را پاره كند ، يا سيل او را ببرد ، يا دشمن او را بيرون آورد .\r\nهشتم : آنكه قسمتى از بدن ميّت را كه با او دفن نشده بخواهند دفن كنند ولى احتياط آن است كه آن قسمت از بدن را طورى در قبر بگذارند كه بدن ميّت ديده نشود . نهم : آنكه ميّت را بخواهند به مشاهد مشرفه نقل نمايند ، بخصوص اگر وصيت كرده باشد مشروط به اينكه باعث هتك ميّت نشود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nغسلهاى مستحب\r\nمسأله 651 - در شرع مقدس اسلام غسلهايى مستحب است و از آن جمله است :\r\n1 - غسل جمعه : و وقت آن بعد از اذان صبح است و بهتر است نزديك ظهر بجا آورده شود ، و اگر تا ظهر انجام ندهند بهتر است كه بدون نيّت اداء و قضاء تا غروب بجا آورد . و اگر در روز جمعه غسل نكند مستحب است از صبح شنبه تا غروب قضاى آن را بجا آورد . و كسى كه مىداند در روز جمعه آب پيدا نخواهد كرد مىتواند روز پنجشنبه غسل را رجاًء انجام دهد ، و مستحب است انسان در موقع غسل جمعه بگويد : « أشهد أن لا إلهَ إلّا اللَّهُ وَحدَهُ لا شَرِيكَ له وانّ مَحَمّداً عَبدُهُ وَ رَسُولُه . اللّهُمَّ صَلِّ عَلَى مُحَمّدٍ وَآل مَحَمّدٍ وَاجعَلنِي مِنَ التّوابِينَ وَاجعَلنِى مِنَ المتطهّرِينَ » .\r\n2 - غسل شب اول و هفدهم و اول شب نوزدهم و بيست و يكم و بيست و سوم و غسل در شب بيست و چهارم ماه رمضان .\r\n3 - غسل روز عيد فطر و عيد قربان و وقت آن از اذان صبح است تا ظهر و بعد از ظهر تا غروب به قصد رجاء بياورند ، و بهتر است آن را پيش از نماز عيد بجا آورند .\r\n4 - غسل شب عيد فطر و وقت آن از اول مغرب است تا اذان صبح و بهتر است در اول شب بجا آورده شود .\r\n5 - غسل روز هشتم و نهم ذيحجه و در روز نهم بهتر است آن را نزديك ظهر بجا آورد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n6 - غسل كسى كه در موقع گرفتن خورشيد و ماه نماز آيات را عمداً نخوانده در صورتى كه تمام ماه و خورشيد گرفته باشد .\r\n7 - غسل كسى كه جايى از بدنش را به بدن ميتى كه غسل داده‌اند رسانده باشد .\r\n8 - غسل احرام .\r\n9 - غسل دخول حرم .\r\n10 - غسل دخول مكه .\r\n11 - غسل زيارت خانه كعبه .\r\n12 - غسل دخول كعبه .\r\n13 - غسل براى نحر و يا ذبح و حلق .\r\n14 - غسل داخل شدن مدينه منوره .\r\n15 - غسل داخل شدن حرم پيغمبر صلى الله عليه و آله .\r\n16 - غسل وداع قبر مطهر پيغمبر صلى الله عليه و آله .\r\n17 - غسل براى مباهله با خصم .\r\n18 - غسل دادن بچه‌اى كه تازه به دنيا آمده .\r\n19 - غسل براى استخاره .\r\n20 - غسل براى استسقاء .\r\n21 - غسل شب نيمه شعبان .\r\n22 - غسل در وقت احتراق قرص آفتاب در كسوف .\r\n23 - غسل توبه .\r\nمسأله 652 - فقهاء در بيان اغسال مستحبه اغسال زيادى نقل فرموده‌اند كه از جمله آنها اين چند غسل است :\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n1 - غسل تمام شبهاى طاق ماه رمضان و غسل تمام شبهاى دهه آخر آن ، و غسل ديگرى در آخر شب بيست و سوم آن .\r\n2 - غسل روز بيست و چهارم ذى الحجة .\r\n3 - غسل روز عيد نوروز و پانزدهم شعبان و نهم و هفدهم ربيع الاول و روز بيست و پنجم ذى القعده .\r\n4 - غسل زنى كه براى غير شوهرش بوى خوش استعمال كرده است .\r\n5 - غسل كسى كه در حال مستى خوابيده .\r\n6 - غسل كسى كه براى تماشاى دار آويخته رفته و آن را ديده باشد ، ولى اگر اتفاقاً يا از روى ناچارى نگاهش بيفتد يا مثلًا براى شهادت دادن رفته باشد ، غسل مستحب نيست .\r\n7 - غسل براى دخول مسجد پيغمبر صلى الله عليه و آله و سلم .\r\n8 - غسل براى زيارت معصومين عليهم السلام از دور يا نزديك ، ولى احوط اين است كه اين غسلها را به قصد رجاء بجا آورند .\r\nمسأله 653 - انسان مىتواند با غسلهاى مستحبى كه در مسأله ( 651 ) ذكر شد ، كارى كه مانند نماز ، وضو لازم دارد انجام دهد و كفايت مطلق غسل از وضو اگر چه بعيد نيست و ليكن احتياط لازم آن است كه در غير موارد ذكر شده وضو ترك نشود .\r\nمسأله 654 - اگر چند غسل بر كسى مستحب باشد و به نيّت همه يك غسل بجا آورد كافى است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nتيمم\r\n\r\nدر هفت مورد به جاى وضو و غسل بايد تيمم كرد :\r\nاول : آنكه تهيه آب به قدر وضو يا غسل ممكن نباشد .\r\nمسأله 655 - اگر انسان در آبادى باشد ، بايد بنابر احتياط براى تهيه آب وضو و غسل ، به قدرى جستجو كند كه از پيدا شدن آن نا اميد شود ، و اگر در بيابان باشد ، چنانچه زمين آن پست و بلند يا به جهت زيادى درختان راه رفتن در آن دشوار است ، بايد در هر يك از چهار طرف به اندازه پرتاب يك تير قديمى كه با كمان پرتاب مىكردند « 1 » در جستجوى آب برود و الّا بايد در هر طرف به اندازه پرتاب دو تير جستجو نمايد .\r\nمسأله 656 - اگر بعضى از چهار طرف هموار و بعض ديگر پست و بلند باشد ، در طرفى كه هموار است به اندازه پرتاب دو تير و در طرفى كه هموار نيست به اندازه پرتاب يك تير جستجو كند .\r\nمسأله 657 - در هر طرفى كه يقين دارد آب نيست ، در آن طرف جستجو لازم نيست .\r\nمسأله 658 - كسى كه وقت نماز او تنگ نيست ، و براى تهيه آب وقت دارد ، اگر يقين دارد در محلى دور تر از مقدارى كه بايد جستجو كند آب هست بايد براى تهيه آب برود ، و اگر گمان دارد آب هست ، رفتن به آن محل لازم\r\n\r\n\r\n","description":"","footnote":"\r\n( 1 ) مجلسى اول ( ره ) در كتاب شرح من لا يحضره الفقيه ، مقدار پرتاب تير را دويست گام معيّن فرموده است . و احتياط آن است كه اگر پياده باشد در محدوده ( 220 ) متر جستجو كند و اگر وسيله و يا ماشين داشته باشد مقدار بيشترى جستجو كند تا اينكه از وجود آب در نزديكى خود مأيوس شود .\r\n","page_name":" 148 ","page_number":148},
  {"content":"\r\n\r\nنيست ولى اگر گمان او قوى و به حد اطمينان باشد ، بايد براى تهيه آب به آن محل برود .\r\nمسأله 659 - لازم نيست خود انسان در جستجوى آب برود ، بلكه مىتواند كسى را كه به گفته او اطمينان دارد بفرستد و در اين صورت اگر يك نفر از طرف چند نفر برود كافى است .\r\nمسأله 660 - اگر احتمال دهد كه داخل بار سفر خود ، يا در منزل يا در قافله آب هست ، بنابر احتياط بايد به قدرى جستجو نمايد كه به نبودن آب يقين كند ، يا از پيدا كردن آن نا اميد شود .\r\nمسأله 661 - اگر پيش از وقت نماز جستجو نمايد ، و آب پيدا نكند و تا وقت نماز همانجا بماند ، چنانچه احتمال دهد كه اگر مجدداً جستجو كند آب پيدا مىكند ، احتياط واجب آن است كه دوباره در جستجوى آب برود .\r\nمسأله 662 - اگر بعد از داخل شدن وقت نماز جستجو كند و آب پيدا نكند و تا وقت نماز ديگر در همانجا بماند ، چنانچه احتمال دهد كه آب پيدا مىشود احتياط مستحب آن است كه دوباره در جستجوى آب برود .\r\nمسأله 663 - اگر وقت نماز تنگ باشد يا از دزد و درنده بترسد ، يا جستجوى آب به قدرى سخت باشد كه نتواند تحمل كند ، جستجو لازم نيست .\r\nمسأله 664 - اگر در جستجوى آب نرود تا وقت نماز تنگ شود ، اگر چه معصيت كرده ولى نمازش با تيمم صحيح است .\r\nمسأله 665 - كسى كه يقين دارد آب پيدا نمىكند ، چنانچه دنبال آب نرود و با تيمم نماز بخواند ، و بعد از نماز بفهمد كه اگر جستجو مىكرد آب پيدا مىشد ، چنانچه وقت وسعت داشته باشد بنابر احتياط ، وضو گرفته و نماز را اعاده نمايد اگر چه بعيد نيست اعاده هم واجب نباشد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمسأله 666 - اگر بعد از جستجو ، آب پيدا نكند و با تيمم نماز بخواند و بعد از نماز بفهمد در جايى كه جستجو كرده آب بوده نماز او صحيح است .\r\nمسأله 667 - كسى كه يقين دارد وقت نماز تنگ است ، اگر بدون جستجو با تيمم نماز بخواند و بعد از نماز و پيش از گذشتن وقت بفهمد كه براى جستجو وقت داشته ، احتياط واجب آن است كه دوباره نمازش را بخواند .\r\nمسأله 668 - اگر بعد از داخل شدن وقت نماز ، وضو داشته باشد و بداند كه اگر وضوى خود را باطل كند تهيه آب براى او ممكن نيست يا نمىتواند وضو بگيرد ، چنانچه بتواند وضوى خود را نگهدارد نبايد آن را باطل نمايد . ولى مىتواند با عيال خود نزديكى كند ، اگر چه بداند كه از غسل متمكن نخواهد شد .\r\nمسأله 669 - اگر پيش از وقت نماز . وضو داشته باشد ، و بداند كه اگر وضوى خود را باطل كند ، تهيه آب براى او ممكن نيست ، چنانچه بتواند وضوى خود را تا وقت نماز نگهدارد ، احتياط مستحب آن است كه آن را باطل نكند .\r\nمسأله 670 - كسى كه فقط به مقدار وضو يا به مقدار غسل آب دارد ، و مىداند كه اگر آن را بريزد آب پيدا نمىكند ، چنانچه وقت نماز داخل شده باشد ، ريختن آن حرام است و احتياط مستحب آن است كه پيش از وقت نماز هم آن را نريزد .\r\nمسأله 671 - كسى كه مىداند آب پيدا نمىكند ، اگر بعد از داخل شدن وقت نماز وضوى خود را باطل كند ، يا آبى كه دارد بريزد معصيت كرده ، ولى نمازش با تيمم صحيح است ، اگر چه احتياط مستحب آن است كه قضاى آن نماز را نيز بخواند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدوم از موارد تيمم :\r\nمسأله 672 - اگر بواسطه پيرى ، يا ترس از دزد و جانور و مانند اينها يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمم كند ، و همچنين است اگر تهيه كردن آب يا استعمال آن به قدرى مشقت داشته باشد كه مردم آن را تحمل نمىكنند ، ولى چنانچه تيمم ننمايد و وضو بگيرد وضوى او صحيح است .\r\nمسأله 673 - اگر براى كشيدن آب از چاه ، دلو و ريسمان و مانند اينها لازم دارد و مجبور است بخرد ، يا كرايه نمايد ، اگر چه قيمت آن چند برابر معمول باشد ، بايد تهيه كند ، و همچنين است اگر آب را به چندين برابر قيمتش بفروشند ، ولى اگر تهيه آنها به قدرى پول مىخواهد كه نسبت به حال او ضرر مهم دارد ، واجب نيست تهيه نمايد .\r\nمسأله 674 - اگر ناچار شود كه براى تهيه آب قرض كند ، بايد قرض نمايد ، ولى كسى كه مىداند يا گمان دارد كه نمىتواند قرض خود را بدهد ، واجب نيست قرض كند .\r\nمسأله 675 - اگر كندن چاه مشقت ندارد ، بايد براى تهيه آب چاه بكند .\r\nمسأله 676 - اگر كسى مقدارى آب به او ببخشد بايد قبول كند .\r\nسوم از موارد تيمم :\r\nمسأله 677 - اگر از استعمال آب بر جان خود بترسد يا بترسد كه بواسطه استعمال آن مرض يا عيبى در او پيدا شود ، يا مرضش طول بكشد ، يا شدت يابد يا به سختى معالجه شود ، بايد تيمم نمايد ، ولى اگر آب گرم براى او ضرر\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nندارد ، بايد با آب گرم وضو بگيرد يا غسل كند .\r\nمسأله 678 - لازم نيست يقين كند كه آب براى او ضرر دارد ، بلكه اگر احتمال ضرر بدهد ، چنانچه احتمال او در نظر مردم بجا باشد ، و از آن احتمال ، ترس براى او پيدا شود ، بايد تيمم كند .\r\nمسأله 679 - كسى كه مبتلا به درد چشم است و آب براى او ضرر دارد بايد تيمم نمايد .\r\nمسأله 680 - اگر بواسطه يقين يا ترس ضرر ، تيمم كند و پيش از نماز بفهمد كه آب برايش ضرر ندارد ، تيمم او باطل است . و اگر بعد از نماز بفهمد بنابر احتياط واجب در صورتى كه وقت باقى باشد بايد دوباره نماز را با وضو يا غسل بخواند ، و اگر وقت گذشته باشد قضا ندارد هر چند بهتر است .\r\nمسأله 681 - كسى كه مىداند آب برايش ضرر ندارد ، چنانچه غسل كند يا وضو بگيرد و بعد بفهمد كه آب براى او ضرر داشته وضو و غسل او صحيح است .\r\nچهارم از موارد تيمم :\r\nمسأله 682 - هر گاه بترسد كه اگر آب را به مصرف وضو يا غسل برسانند دچار زحمت مىشود بايد تيمم نمايد و ليكن اگر با آن آب وضو بگيرد وضو صحيح است ، و جواز تيمم به اين جهت در سه صورت است :\r\n1 - آنكه اگر آب را در وضو يا غسل صرف نمايد خودش فعلًا يا بعداً به تشنگى كه باعث تلف يا مرضش شده يا تحملش مشقت زيادى دارد مبتلا خواهد شد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n2 - آنكه بر كسانى كه حفظشان بر او واجب است بترسد كه از تشنگى تلف يا بيمار شوند .\r\n3 - آنكه بر غير خود ( چه انسان باشد يا حيوان ) بترسد و تلف يا بيمارى يا بيتابىشان بر او گران باشد ، و در غير اين صورت با داشتن آب تيمم جايز نيست .\r\nمسأله 683 - اگر غير از آب پاكى كه براى وضو يا غسل دارد آب نجسى هم به مقدار آشاميدن خود و كسانى كه با او مربوطند داشته باشد ، بايد آب پاك را براى آشاميدن بگذارد ، و با تيمم نماز بخواند ، ولى چنانچه آب را براى حيوانش يا بچه نا بالغ بخواهد ، بايد آب نجس را به آنان بدهد و با آب پاك وضو و غسل را انجام دهد به شرط آنكه نجاست آب موجب ضرر نباشد .\r\nپنجم از موارد تيمم :\r\nمسأله 684 - كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند ، براى آب كشيدن بدن يا لباس او نمىماند بنابر احتياط بايد بدن يا لباس را آب بكشد و با تيمم نماز بخواند و بهتر آن است كه ابتدا لباس را آب بكشد و سپس تيمم كند و ليكن چنانچه مخالفت كند و با آن آب وضو بگيرد وضويش صحيح است و نماز را با لباس يا بدن نجس مىخواند ، و اگر چيزى نداشته باشد كه بر آن تيمم كند ، بايد آب را به مصرف وضو يا غسل برساند ، و با بدن يا لباس نجس نماز بخواند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nششم از موارد تيمم :\r\nمسأله 685 - اگر غير از آب يا ظرفى كه استعمال آن حرام است آب يا ظرف ديگرى ندارد ، مثلًا آب يا ظرفش غصبى است و غير از آن آب و ظرف ديگرى ندارد ، بايد به جاى وضو و غسل تيمم كند و ليكن چنانچه از آن ظرف آب بگيرد و وضو يا غسل كند عملش صحيح است هر چند از نظر تصرف در ظرف غصبى معصيت كرده است .\r\nهفتم از موارد تيمم :\r\nمسأله 686 - هر گاه وقت به قدرى تنگ باشد كه اگر وضو بگيرد يا غسل كند تمام نماز يا مقدارى از آن بعد از وقت خوانده مىشود ، بايد تيمم كند ، ولى اگر انسان به قدرى وقت دارد كه مىتواند وضو بگيرد يا غسل كند و نماز را بدون كارهاى مستحبى آن مثل اقامه و قنوت بخواند ، بايد غسل كند يا وضو بگيرد ، و نماز را بدون كارهاى مستحبى آن بجا آورد ، بلكه اگر به اندازه سوره هم وقت ندارد ، بايد غسل كند يا وضو بگيرد و نماز را بدون سوره بخواند .\r\nمسأله 687 - اگر عمداً نماز را به قدرى تأخير بيندازد كه وقت وضو يا غسل نداشته باشد ، معصيت كرده ، ولى نماز او با تيمم در تنگى وقت صحيح است .\r\nمسأله 688 - كسى كه شك دارد اگر وضو بگيرد ، يا غسل كند وقت براى نماز او مىماند يا نه اگر شك در مقدار وقت باقى مانده دارد بايد وضو يا غسل را بجا آورد و اما اگر شك كند كه مثلًا در ده دقيقه باقى مانده مىتواند وضو بگيرد يا غسل كند بايد تيمم نمايد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمسأله 689 - كسى كه بواسطه تنگى وقت تيمم كرده ، و بعد از نماز مىتوانسته وضو بگيرد و نگرفته تا آبى كه داشته از دستش رفت ، در صورتى كه وظيفه‌اش تيمم باشد ، بايد دوباره تيمم نمايد ، اگر چه تيمم خود را نشكسته باشد .\r\nمسأله 690 - كسى كه آب دارد ، اگر بواسطه تنگى وقت با تيمم مشغول نماز شود و در بين نماز آبى كه داشته از دستش برود ، چنانچه وظيفه‌اش تيمم باشد ، احتياط مستحب آن است كه براى نمازهاى بعدى دوباره تيمم كند .\r\nمسأله 691 - اگر با تنگى وقت وضو بگيرد و قصد قربت كند وضويش صحيح است هر چند به جهت فوت وقت معصيت كرده است .\r\n\r\nچيزهايى كه تيمم به آنها صحيح است\r\nمسأله 692 - تيمم به خاك و ريگ و كلوخ و سنگ صحيح است ، ولى احتياط مستحب آن است كه اگر خاك ممكن باشد به چيز ديگر تيمم نكند و اگر خاك نباشد با ريگ يا كلوخ و چنانچه ريگ و كلوخ هم نباشد با سنگ تيمم نمايد .\r\nمسأله 693 - تيمم بر سنگ گچ و سنگ آهك صحيح است ، و بنابر احتياط مستحب در حال اختيار به گچ و آهك پخته و به سنگ معدن مثل سنگ عقيق تيمم ننمايند .\r\nمسأله 694 - اگر خاك و ريگ و كلوخ و سنگ پيدا نشود بايد به گرد و غبارى كه در فرش و لباس و مانند اينها است تيمم نمايد ، و چنانچه گرد پيدا نشود ، بايد به گل تيمم كند و اگر گل هم پيدا نشود ، واجب است بعداً قضاى آن را بجا آورد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمسأله 695 - اگر بتواند با تكاندن فرش و مانند آن خاك تهيه كند ، تيمم به گرد باطل است ، و همچنين اگر بتواند گل را خشك كند و از آن خاك تهيه نمايد ، تيمم به گل باطل مىباشد .\r\nمسأله 696 - كسى كه آب ندارد اگر برف يا يخ داشته باشد ، چنانچه ممكن است بايد آن را آب كند ، و با آن وضو بگيرد يا غسل نمايد و اگر مىتواند تيمم كند . احتياط آن است كه اعضاء وضو و يا غسل را با برف يا يخ نمناك كند و تيمم نيز بنمايد و اگر چيزى هم كه تيمم به آن صحيح است ندارد ، لازم است نماز خود را در خارج وقت قضا نمايد .\r\nمسأله 697 - اگر با خاك و ريگ ، چيزى مانند كاه كه تيمم به آن باطل است مخلوط شود ، نمىتواند به آن تيمم كند ، ولى اگر آن چيز به قدرى كم باشد كه در خاك يا ريگ از بين رفته حساب شود ، تيمم به آن خاك و ريگ صحيح است .\r\nمسأله 698 - اگر چيزى ندارد كه بر آن تيمم كند ، چنانچه ممكن است بايد به خريدن و مانند آن تهيه نمايد .\r\nمسأله 699 - تيمم به ديوار گلى صحيح است ، و احتياط مستحب آن است كه با بودن زمين يا خاك خشك ، به زمين يا خاك نمناك تيمم نكند .\r\nمسأله 700 - چيزى كه بر آن تيمم مىكند بايد پاك باشد ، و اگر چيز پاكى كه تيمم به آن صحيح است ندارد ، نماز را بنابر احتياط با تيمم بخواند و نيز قضاى آن را بجا آورد .\r\nمسأله 701 - اگر يقين داشته باشد كه تيمم به چيزى صحيح است و به آن تيمم نمايد ، بعد بفهمد تيمم به آن باطل بوده ، نمازهايى را كه با آن تيمم خوانده\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبايد دوباره بخواند .\r\nمسأله 702 - چيزى كه بر آن تيمم مىكند و مكان آن چيز بايد غصبى نباشد ، پس اگر بر خاك غصبى تيمم كند ، يا خاكى را كه مال خود او است بى اجازه در ملك ديگرى بگذارد و بر آن تيمم كند ، تيمم او باطل مىباشد .\r\nمسأله 703 - تيمم در فضاى غصبى صحيح است ، مثلًا اگر در ملك خود دستها را به زمين بزند و بى اجازه داخل ملك ديگرى شود و دستها را به پيشانى بكشد تيمم او صحيح مىباشد اگر چه بهتر ترك آن است .\r\nمسأله 704 - تيمم به چيز غصبى يا بر چيزى كه غصبى است ، در حالى كه فراموش كرده يا غفلت داشته باشد صحيح است . ولى اگر چيزى را خودش غصب كند و فراموش كند كه غصب كرده و بر آن تيمم نمايد ؛ بنابر احتياط واجب حكم او حكم عامد است .\r\nمسأله 705 - كسى كه در جاى غصبى حبس است ، اگر آب و خاك آن هر دو غصبى است ، بايد با تيمم نماز بخواند .\r\nمسأله 706 - چيزى كه بر آن تيمم مىكند ، بنابر احتياط در صورت امكان بايد گردى داشته باشد كه به دست بماند ، و بعد از زدن دست بر آن ، بنابر احتياط مستحب دست را بتكاند كه گرد آن بريزد .\r\nمسأله 707 - تيمم به زمين گود و خاك جاده و زمين شوره‌زار كه نمك روى آن را نگرفته مكروه است ، و اگر نمك روى آن را گرفته باشد باطل است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nدستور تيمم بدل از وضو يا غسل\r\nمسأله 708 - در تيمم بدل از وضو يا غسل چهار چيز واجب است :\r\n« اول » نيّت .\r\n« دوم » زدن كف دو دست با هم بر چيزى كه تيمم به آن صحيح است .\r\n« سوم » كشيدن كف هر دو دست به تمام پيشانى و دو طرف آن ، از جايى كه موى سر مىرويد تا ابروها و بالاى بينى و احتياطاً بايد دستها روى ابروها هم كشيده شود .\r\n« چهارم » كشيدن كف دست چپ به تمام پشت دست راست و بعد از آن كشيدن كف دست راست به تمام پشت دست چپ و اگر نتواند با كف دست تيمم كند و ليكن بتواند با پشت دست تيمم كند واجب است پشت دست را به چيزى كه تيمم به آن صحيح است بزند و با آن تيمم كند .\r\nمسأله 709 - احتياط مستحب آن است كه تيمم را چه بدل از وضو باشد چه بدل از غسل ، به اين ترتيب بجا آورد : يك مرتبه دستها را به زمين بزند و به پيشانى و پشت دستها بكشد و يك مرتبه ديگر به زمين بزند و پشت دستها را مسح نمايد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nاحكام تيمم\r\nمسأله 710 - اگر مختصرى هم از پيشانى يا پشت دستها را مسح نكند تيمم باطل است ، چه عمداً مسح نكند ، يا مسأله را نداند ، يا فراموش كرده باشد ، ولى دقت زياد هم لازم نيست و همين قدر كه بگويند تمام پيشانى و پشت دستها مسح شده كافى است .\r\nمسأله 711 - براى آنكه يقين كند تمام پشت دست را مسح كرده ، بايد مقدار بالاتر از مچ را هم مسح نمايد ، ولى مسح بين انگشتان لازم نيست .\r\nمسأله 712 - پيشانى و پشت دستها را بنابر احتياط بايد از بالا به پايين مسح نمايد و كارهاى آن را بايد پشت سر هم بجا آورد ، و اگر بين آنها به قدرى فاصله دهد كه نگويند تيمم مىكند باطل است .\r\nمسأله 713 - در موقع نيّت بايد معين كند كه تيمم او بدل از غسل است ، يا بدل از وضو ، و اگر بدل از غسل باشد بايد آن غسل را معين نمايد ، و چنانچه يك تيمم بر او واجب باشد و قصد نمايد كه وظيفه فعلى خود را انجام دهد ، اگر چه در تشخيص اشتباه كند تيممش صحيح است .\r\nمسأله 714 - در تيمم بنابر احتياط استحبابى بايد كف دستها و پشت دستها در صورت تمكن پاك باشد .\r\nمسأله 715 - انسان بايد براى تيمم انگشتر را از دست بيرون آورد و اگر در پيشانى و دستها يا در كف دستها مانعى باشد ، مثلًا چيزى به آنها چسبيده باشد بايد بر طرف نمايد .\r\nمسأله 716 - اگر پيشانى يا پشت دستها زخم است و پارچه يا چيز\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nديگرى را كه بر آن بسته نمىتواند باز كند ، بايد دست را روى آن بكشد ، و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند بايد دست را با همان پارچه به چيزى كه تيمم به آن صحيح است بزند و به پيشانى و پشت دستها بكشد و احتياط آن است كه پشت دست را نيز به چيزى كه تيمم به آن صحيح است بزند و مسح كند .\r\nمسأله 717 - اگر پيشانى و پشت دستها مو داشته باشد اشكال ندارد ولى اگر موى سر روى پيشانى آمده باشد ، بايد آن را عقب بزند .\r\nمسأله 718 - اگر احتمال دهد كه در پيشانى و كف دستها يا پشت دستها مانعى هست ، چنانچه احتمال او در نظر مردم بجا باشد ، بايد جستجو نمايد تا يقين و اطمينان كند كه مانعى نيست .\r\nمسأله 719 - اگر وظيفه او تيمم است و نمىتواند تيمم كند بايد نائب بگيرد . و كسى كه نائب مىشود ، بايد او را با دست خود او تيمم دهد ، و اگر ممكن نباشد بايد نائب دست خود را به چيزى كه تيمم به آن صحيح است بزند و به پيشانى و پشت دستهاى او بكشد و در هر دو صورت خود مكلف بايستى نيّت كند .\r\nمسأله 720 - اگر در بين تيمم شك كند كه قسمتى از آن را فراموش كرده يا نه ، چنانچه از محل آن گذشته به شك خود اعتنا نكند ، و اگر نگذشته بايد آن قسمت را بجا آورد .\r\nمسأله 721 - اگر بعد از مسح دست چپ شك كند كه درست تيمم كرده يا نه ، در صورتى كه احتمال بدهد كه در حال عمل ملتفت بوده تيمم او صحيح است و چنانچه شك او در مسح دست چپ باشد ، لازم است او را مسح كند ،\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمگر آنكه در عملى كه مشروط به طهارت است داخل شده و يا موالات فوت شده باشد .\r\nمسأله 722 - كسى كه وظيفه‌اش تيمم است نمىتواند بنابر احتياط پيش از وقت نماز براى نماز تيمم كند ، مگر از بر طرف شدن عذر دروقت مأيوس باشد و يا در وقت قادر بر تيمم نباشد . همچنين اگر براى كار واجب ديگر يا مستحبى تيمم كند و تا وقت نماز عذر او باقى باشد ، مىتواند با همان تيمم نماز بخواند .\r\nمسأله 723 - كسى كه وظيفه‌اش تيمم است ، اگر بداند تا آخر وقت عذر او باقى مىماند ، در وسعت وقت مىتواند با تيمم نماز بخواند ، ولى اگر بداند تا آخر وقت عذر او بر طرف مىشود ، بايد صبر كند و با وضو يا غسل نماز بخواند ، و نيز اگر مأيوس نباشد و احتمال دهد كه عذرش بر طرف شود ، احتياط واجب آن است كه صبر كند و با وضو يا غسل نماز بخواند ، يا در تنگى وقت با تيمم نماز را بجا آورد .\r\nمسأله 724 - كسى كه نمىتواند وضو بگيرد يا غسل كند ، اگر يقين كند كه عذرش بر طرف نمىشود ، و يا مأيوس از بر طرف شدن آن باشد مىتواند نمازهاى قضاى خود را با تيمم بخواند ، ولى اگر بعداً عذرش بر طرف شد بنابر احتياط بايد دوباره آنها را با وضو يا غسل بجا آورد .\r\nمسأله 725 - كسى كه نمىتواند وضو بگيرد يا غسل كند ، جايز است نمازهاى مستحبى را مثل نافله‌هاى شبانه روز - كه وقت معين دارد - با تيمم بخواند ، ولى اگر احتمال دهد كه تا آخر وقت آنها عذر او بر طرف مىشود احوط آن است كه آنها را در اول وقتشان بجا نياورد و اما نمازهاى مستحبى را كه در هر زمان مستحب است مىتواند با آن تيمم بخواند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمسأله 726 - كسى كه بايد بدل از غسل تيمم كند و يا احتياطاً غسل جبيره‌اى و تيمم نمايد ، اگر بعد از غسل و تيمم حدث اصغرى از او سر بزند مثلًا بول كند بايد براى نماز وضو بگيرد و اعاده تيمم لازم نيست .\r\nمسأله 727 - اگر بواسطه نداشتن آب يا عذر ديگرى تيمم كند ، بعد از بر طرف شدن عذر ، تيمم او باطل مىشود .\r\nمسأله 728 - چيزهايى كه وضو را باطل مىكند ، تيمم بدل از وضو را هم باطل مىكند ، و چيزهايى كه غسل را باطل مىنمايد ، تيمم بدل از غسل را هم باطل مىنمايد .\r\nمسأله 729 - كسى كه نمىتواند غسل كند ، اگر چند غسل بر او واجب باشد ، جايز است يك تيمم بدل از آنها بنمايد و احتياط مستحب آن است كه بدل هر يك از آنها يك تيمم نمايد .\r\nمسأله 730 - كسى كه نمىتواند غسل كند ، اگر بخواهد عملى را كه براى آن غسل واجب است انجام دهد ، بايد بدل از غسل تيمم نمايد و اگر كسى كه نمىتواند وضو بگيرد ، بخواهد عملى را كه براى آن وضو واجب است انجام دهد ، بايد بدل از وضو تيمم نمايد .\r\nمسأله 731 - اگر بدل از غسل جنابت تيمم كند ، لازم نيست براى نماز وضو بگيرد ، ولى اگر بدل از غسلهاى ديگر تيمم كند ، بنابر احتياط كفايت از وضو نمىنمايد ، پس اگر نتواند وضو بگيرد بايد تيمم ديگرى هم بدل از وضو بنمايد .\r\nمسأله 732 - اگر بدل از غسل جنابت تيمم كند و بعد كارى كه وضو را باطل مىكند براى او پيش آيد ، چنانچه براى نمازهاى بعد نتواند غسل كند ، وضو بگيرد و اگر نمىتواند وضو بگيرد بايد بدل از آن تيمم نمايد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمسأله 733 - كسى كه بايد براى انجام عملى مثلًا براى خواندن نماز بدل از وضو و بدل از غسل تيمم كند اگر در تيمم اول ، نيّت بدل از وضو يا نيّت بدل از غسل نمايد و تيمم دوم را به قصد اينكه وظيفه خود را انجام داده باشد بجا آورد ، كفايت مىكند .\r\nمسأله 734 - كسى كه وظيفه‌اش تيمم است اگر براى كارى تيمم كند تا تيمم و عذر او باقى است ، كارهايى را كه بايد با وضو يا غسل انجام داد ، مىتواند بجا آورد ، ولى اگر عذرش تنگى وقت بوده ، يا با داشتن آب براى نماز ميّت يا خوابيدن تيمم كرده فقط كارهايى را كه براى آن تيمم نموده مىتواند انجام دهد .\r\nمسأله 735 - در چند مورد بهتر است نمازهايى را كه انسان با تيمم خوانده قضا نمايد :\r\nاول : آنكه از استعمال آب ترس داشته و عمداً خود را جنب كرده و با تيمم نماز خوانده است .\r\nدوم : آنكه مىدانسته يا گمان داشته كه آب پيدا نمىكند ، و عمداً خود را جنب كرده و با تيمم نماز خوانده است .\r\nسوم : آنكه تا آخر وقت ، عمداً در جستجوى آب نرود و با تيمم نماز بخواند و بعد بفهمد كه اگر جستجو مىكرد آب پيدا مىشد .\r\nچهارم : آنكه عمداً نماز را تأخير انداخته و در آخر وقت با تيمم نماز خوانده است .\r\nپنجم : آنكه مىدانسته يا گمان داشته كه آب پيدا نمىشود و آبى را كه داشته ريخته است .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nاحكام نماز\r\nنماز بهترين اعمال دينى است كه اگر قبول درگاه خداوند عالم شود ، عبادتهاى ديگر هم قبول مىشود و اگر پذيرفته نشود اعمال ديگر هم قبول نمىشود و همانطور كه اگر انسان شبانه روزى پنج نوبت در نهر آبى شستشو كند ، چرك در بدنش نمىماند ، نمازهاى پنجگانه هم انسان را از گناهان پاك مىكند و سزاوار است كه انسان نماز را در اول وقت بخواند و كسى كه نماز را پست و سبك شمارد ، مانند كسى است كه نماز نمىخواند . پيغمبر اكرم صلى الله عليه و آله فرمود : كسى كه به نماز اهميت ندهد و آن را سبك شمارد سزاوار عذاب آخرت است . روزى حضرت در مسجد تشريف داشتند مردى وارد و مشغول نماز شد ، و ركوع و سجودش را كاملًا بجا نياورد ، حضرت فرمودند : اگر اين مرد در حالى كه نمازش اين طور است از دنيا برود ، به دين من از دنيا نرفته است .\r\nپس انسان بايد مواظب باشد كه به عجله و شتابزدگى نماز نخواند ، و در حال نماز به ياد خدا و با خضوع و خشوع و وقار باشد و متوجه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند ، و اگر انسان در موقع نماز كاملًا به اين مطلب توجه كند ، از خود بى خبر مىشود ، چنان كه در حال نماز تير را از پاى مبارك امير المؤمنين على عليه السلام بيرون كشيدند و آن حضرت متوجه نشدند ، و نيز بايد نمازگزار توبه و استغفار نمايد ، و گناهانى را كه مانع قبول شدن نماز است ؛ مانند حسد ، كبر ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nغيبت ، خوردن حرام ، آشاميدن مسكرات ، و ندادن خمس و زكات و بلكه هر معصيتى را ترك كند . و همچنين سزاوار است كارهايى را كه ثواب نماز را كم مىكند بجا نياورد ، مثلًا در حال خواب آلودگى و خوددارى از بول به نماز نايستد ، و در موقع نماز به آسمان نگاه نكند ، و كارهايى را كه ثواب نماز را زياد مىكند بجا آورد ، مثلًا انگشتر عقيق به دست كند و لباس پاكيزه بپوشد و شانه و مسواك كند و خود را خوشبو نمايد .\r\n\r\nنمازهاى واجب\r\nنمازهاى واجب شش چيز است :\r\nاول : نماز يوميه .\r\nدوم : نماز آيات .\r\nسوم : نماز ميّت .\r\nچهارم : نماز طواف واجب خانه كعبه .\r\nپنجم : نماز قضاى پدر كه بر پسر بزرگتر واجب است .\r\nششم : نمازى كه بواسطه اجاره و نذر و قسم و عهد واجب مىشود .\r\n\r\nنمازهاى واجب يوميه\r\nنمازهاى واجب يوميه پنج تا است : ظهر و عصر ، هر كدام چهار ركعت ، مغرب سه ركعت ، عشا چهار ركعت ، صبح ، دو ركعت .\r\nمسأله 736 - در سفر بايد نمازهاى چهار ركعتى را با شرائطى كه گفته مىشود دو ركعت خواند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nوقت نماز ظهر و عصر :\r\nمسأله 737 - اگر چوب يا چيزى مانند آن را « شاخص » راست در زمين هموار فرو برند ، صبح كه خورشيد بيرون مىآيد ، سايه آن به طرف مغرب مىافتد و هر چه آفتاب بالا مىآيد اين سايه كم مىشود ، و در شهرهاى ما در اول ظهر شرعى « 1 » به آخرين درجه كمى مىرسد ، و ظهر كه گذشت ، سايه آن به طرف مشرق بر مىگردد ، و هر چه خورشيد رو به مغرب مىرود سايه زيادتر مىشود ، بنابر اين وقتى سايه به آخرين درجه كمى رسيد و دو مرتبه رو به زياد شدن گذاشت معلوم مىشود ظهر شرعى شده است ، ولى در بعضى از شهرها مثل مكه مكرمه كه گاهى موقع ظهر سايه به كلى از بين مىرود ، بعد از آنكه سايه دوباره پيدا شد ، معلوم مىشود ظهر شده است .\r\nمسأله 738 - در زمان غيبت امام عليه السلام نماز جمعه در غير صورتى كه ذكر خواهد شد اگر اقامه شود مجزى از نماز ظهر نيست .\r\nمسأله 739 - وقت نماز ظهر و عصر بعد از زوال تا غروب آفتاب است ولى چنانچه نماز عصر را عمداً قبل از نماز ظهر بخوانند باطل است ، مگر اينكه از آخر وقت بيش از آوردن يك نماز مجال نباشد ، كه در اين فرض اگر كسى تا اين موقع نماز ظهر را نخوانده ، نماز ظهر او قضا است ، و بايد نماز عصر را بخواند ، و اگر كسى پيش از اين وقت اشتباهاً تمام نماز عصر را پيش از نماز\r\n\r\n\r\n","description":"","footnote":"\r\n( 1 ) ظهر شرعى در بعضى از مواقع سال ، چند دقيقه پيش از ساعت دوازده ( به ساعت ظهر كوك ) و گاهى چند دقيقه بعد از ساعت دوازده است .\r\n","page_name":" 167 ","page_number":167},
  {"content":"\r\n\r\nظهر بخواند نمازش صحيح است ، و آن را نماز ظهر قرار داده و چهار ركعت ديگر به قصد نماز عصر و يا ما في الذمّه بجا آورد .\r\nمسأله 740 - اگر پيش از خواندن نماز ظهر ، سهواً مشغول نماز عصر شود ، و در بين نماز بفهمد اشتباه كرده است ، بايد نيّت را به نماز ظهر برگرداند ، يعنى نيّت كند كه آنچه را تا حال خوانده‌ام و آنچه را مشغولم و آنچه را بعد مىخوانم همه نماز ظهر باشد ، و بعد از آنكه نماز را تمام كرد نماز عصر را بخواند .\r\nمسأله 741 - اگر در زمان غيبت نماز جمعه با شرائطش به امامت حاكم شرع كه قدرت را در دست داشته باشد يا كس ديگرى كه صلاحيت براى امام جماعت دارد و از طرف حاكم شرع مزبور تعيين شده باشد اقامه شود احتياط آن است كه مكلف براى اداء آن حاضر شود ، و لكن حضور براى چند طائفه واجب نيست :\r\n( 1 ) پيران كه ضعف دارند .\r\n( 2 ) زنها .\r\n( 3 ) مسافر . در محل اقامت نماز .\r\n( 4 ) آنهايى كه از محل نماز جمعه بيشتر از دو فرسخ دورند .\r\n( 5 ) مريض .\r\n( 6 ) عاجز مثل كور و شل و لكن اگر اينها حاضر شدند نماز جمعه شان از نماز ظهر مجزى مىباشد .\r\nمسأله 742 - وقت نماز جمعه از اول ظهر است تا وقتى كه سايه شاخص در طرف مشرق به اندازه خود شاخص شود و نماز جمعه دو ركعت مىباشد و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبهتر است كه قرائت آن را به جهر بخوانند و در هر ركعت بعد از حمد قرائت سوره واجب است و بهتر است در ركعت اول سوره جمعه و در ركعت دوم سوره منافقين را بخوانند و نيز در هر ركعت قنوت مستحب است : در ركعت اول قبل از ركوع و در ركعت دوم بعد از ركوع و دو خطبه قبل از نماز واجب است و هر خطبه بايد شامل باشد بر حمد بر خداوند متعال و صلوات بر پيغمبر اكرم و أئمه هدى و ترغيب مردم و وصيت آنها به تقوى و مواظبت بر واجبات و اجتناب از معاصى و قرائت سوره خفيفه و درك نماز جمعه نظير درك نماز جماعت است كه بيان خواهد شد .\r\nوقت نماز مغرب و عشا :\r\nمسأله 743 - احتياط آن است كه قبل از اينكه سرخى طرف مشرق - كه بعد از غروب آفتاب پيدا مىشود - از بالاى سر انسان بگذرد انسان نماز مغرب را بجا نياورد .\r\nمسأله 744 - وقت نماز مغرب و عشا براى شخص مختار تا نيمه شب امتداد دارد و اما براى شخص مضطرى كه از روى فراموشى يا خواب يا به سبب حيض نماز را پيش از نيمه شب نخوانده است وقت نماز مغرب و عشا تا طلوع فجر ادامه دارد ولى در هر صورت ترتيب بين آن دو معتبر است يعنى نماز عشا در صورتى كه با التفات ، قبل از نماز مغرب خوانده شود باطل است مگر اينكه از وقت بيش از مقدار اداء نماز عشا نمانده باشد كه در اين صورت لازم است نماز عشا را قبل از نماز مغرب بخواند .\r\nمسأله 745 - اگر كسى اشتباهاً نماز عشا را پيش از نماز مغرب بخواند و\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبعد از نماز ملتفت شود ، نمازش صحيح است ، و بايد نماز مغرب را بعد از آن بجا آورد .\r\nمسأله 746 - اگر پيش از خواندن نماز مغرب ، سهواً مشغول نماز عشا شود و در بين نماز بفهمد كه اشتباه كرده ، چنانچه به ركوع ركعت چهارم نرفته است ، بايد نيّت را به نماز مغرب برگرداند و نماز را تمام كند و بعد نماز عشا را بخواند ، و اگر به ركوع ركعت چهارم رفته است بايد نماز را به هم زند و بعد از خواندن نماز مغرب نماز عشا را بجا آورد .\r\nمسأله 747 - آخر وقت نماز عشا براى مختار نصف شب است و شب را بايد از اول غروب تا طلوع فجر حساب كرد .\r\nمسأله 748 - اگر از روى عمد نماز مغرب يا عشا را تا نصف شب نخواند ، بنابر احتياط واجب بايد تا قبل از اذان صبح بدون اينكه نيّت اداء و قضا كند آن نماز را بجا آورد و چنانچه بيش از مقدار اداء نماز عشا وقت نمانده است بايد ابتدا نماز عشا را بجا آورد و سپس نماز مغرب و عشا را قضا كند .\r\nوقت نماز صبح :\r\nمسأله 749 - نزديك اذان صبح از طرف مشرق ، سفيده‌اى رو به بالا حركت مىكند كه آن را فجر اول گويند ، موقعى كه آن سفيده پهن شد ، فجر دوم و اول وقت نماز صبح است ، و آخر وقت نماز صبح موقعى است كه آفتاب بيرون مىآيد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nاحكام وقت نماز\r\nمسأله 750 - موقعى انسان مىتواند مشغول نماز شود كه يقين كند وقت داخل شده است ، يا دو مرد عادل به داخل شدن وقت خبر دهند ، بلكه به اذان شخصى كه وقت شناس و مورد اطمينان باشد يا به خبر دادن او به دخول وقت نيز مىتوان اكتفا نمود .\r\nمسأله 751 - اگر بواسطه چيزهايى كه نسبت به شناختن وقت مانع شخصى باشد مثل نابينايى و در زندان بودن نتواند به دخول وقت يقين پيدا كند واجب است كه نماز را تأخير بيندازد تا يقين كند وقت داخل شده است و همچنين است بنابر احتياط لازم اگر مانع از موانع عمومى باشد ازقبيل ابر و غبار .\r\nمسأله 752 - اگر به يكى از راههاى گذشته براى انسان ثابت شود كه وقت نماز شده و مشغول نماز شود ، و در بين نماز بفهمد كه هنوز وقت داخل نشده ، نماز او باطل است هچنين است اگر بعد از نماز بفهمد كه تمام نماز را پيش از و قت خوانده . ولى اگر در بين نماز بفهمد وقت داخل شده يا بعد از نماز بفهمد كه در بين نماز وقت داخل شده بود نماز او صحيح است .\r\nمسأله 753 - اگر انسان ملتفت نباشد كه بايد با يقين به داخل شدن وقت ، مشغول نماز شود ، چنانچه بعد از نماز بفهمد كه تمام نماز را در وقت خوانده ، نماز او صحيح است ، و اگر بفهمد نماز را پيش از وقت خوانده يا نفهمد كه در وقت خوانده يا پيش از وقت ، نمازش باطل است ، بلكه اگر بعد از نماز بفهمد كه در بين نماز وقت داخل شده است . بايد دوباره آن نماز را بخواند .\r\nمسأله 754 - اگر يقين كند وقت داخل شده و مشغول نماز شود ، و در بين\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nنماز شك كند كه وقت داخل شده يا نه ، نماز او باطل است . ولى اگر در بين نماز يقين داشته باشد كه وقت داخل شده و شك كند كه آنچه از نماز خوانده در وقت بوده يا نه نمازش صحيح است .\r\nمسأله 755 - اگر وقت نماز به قدرى تنگ است ، كه بواسطه بجا آوردن بعضى از كارهاى مستحب نماز ، مقدارى از آن بعد از وقت خوانده مىشود بايد آن مستحب را بجا نياورد ، مثلًا اگر بواسطه خواندن قنوت مقدارى از نماز بعد از وقت خوانده مىشود ، بايد قنوت را نخواند .\r\nمسأله 756 - كسى كه به اندازه خواندن يك ركعت نماز وقت دارد ، بايد نماز را به نيّت اداء بخواند ، ولى نبايد عمداً نماز را تا اين وقت تأخير بيندازد .\r\nمسأله 757 - كسى كه مسافر نيست ، اگر تا غروب آفتاب به اندازه خواندن پنج ركعت نماز وقت دارد ، بايد نماز ظهر و عصر هر دو را بخواند ، و اگر كمتر وقت دارد بايد فقط نماز عصر را بخواند ، و بعداً نماز ظهر را قضا كند ، و همچنين اگر تا نصف شب به اندازه خواندن پنج ركعت وقت دارد ، بايد نماز مغرب و عشا را بخواند ، و اگر كمتر وقت دارد بايد فقط عشا را بخواند و بعداً مغرب را به نيّت ما فى الذمه تا پيش از طلوع فجر بجا آورد و چنانچه تأخير نماز از نيمه شب به جهت عذر باشد بايد نماز مغرب و عشا را تاپيش از طلوع فجر به نيّت اداء انجام دهد و احتياط استحبابى آن است كه به نيّت ما في الذمه انجام دهد ، و در صورت تنگى وقت قبل از طلوع فجر به ترتيبى كه در تنگى وقت قبل از نيمه شب گفته شد بايد عمل شود و اگر تأخير نماز مغرب و عشا بعد از نيمه شب بدون عذر باشد بنابر احتياط بايد تا پيش از طلوع فجر نماز مغرب و عشا را به نيّت مافي الذمه انجام دهد و در صورت تنگى وقت نيز همانگونه عمل شود و چنانچه به جهت تنگى وقت عشا را قبل از مغرب بخواند احتياط\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآن است كه پس از مغرب مجدداً عشا را قضا كند .\r\nمسأله 758 - كسى كه مسافر است اگر تا غروب آفتاب به اندازه خواندن سه ركعت نماز وقت دارد ، بايد نماز ظهر و عصر را بخواند ، و اگر كمتر وقت دارد ، بايد فقط عصر را بخواند ، و بعداً نماز ظهر را قضا كند ، و اگر تا نصف شب به اندازه خواندن چهار ركعت نماز وقت دارد ، بايد نماز مغرب و عشا را بخواند ، و اگر كمتر وقت دارد بايد عشا را بخواند ، و بعداً مغرب را به نيّت مافي الذمه تا پيش از طلوع فجر بجا آورد ، و چنانچه بعد از خواندن عشا معلوم شود كه از وقت به مقدار يك ركعت يا بيشتر به نصف شب مانده است ، بايد فوراً نماز مغرب را به نيّت اداء بجا آورد و حكم تأخير نماز مغرب و عشا بعداز نيمه شب در اينجا نيز همانگونه است كه در مسأله قبل گفته شد ليكن با ملاحظه عدد چهار ركعت و كمتر و به ترتيبى كه در اين مسأله گفته شد .\r\nمسأله 759 - مستحب است انسان نماز را در اول وقت آن بخواند و راجع به آن خيلى سفارش شده است و هر چه به اول وقت نزديكتر باشد بهتر است مگر آنكه تأخير آن از جهتى بهتر باشد ، مثلًا صبر كند كه نماز را به جماعت بخواند .\r\nمسأله 760 - هر گاه انسان عذرى دارد كه اگر بخواهد در اول وقت ، نماز بخواند ، ناچار است با تيمم نماز بخواند ، چنانچه بداند عذر او تا آخر وقت باقى است و يا از بر طرف شدن آن مأيوس باشد ، مىتواند در اول وقت نماز بخواند ، و چنانچه بعد از نماز عذرش بر طرف شود اعاده لازم نيست اگر چه احوط است ولى اگر احتمال دهد كه عذر او از بين مىرود بايد صبر كند تا عذرش بر طرف شود و چنانچه عذر او بر طرف نشد ، در آخر وقت نماز بخواند و ليكن اگر صبر نكند و نماز را با تيمم بخواند و بعد مشخص شود كه عذر او تا\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nآخر وقت باقى بوده است نمازش صحيح است و لازم نيست به قدرى صبر كند كه فقط بتواند كارهاى واجب نماز را انجام دهد ، بلكه براى مستحبات نماز نيز مانند اذان و اقامه و قنوت اگر وقت دارد مىتواند تيمم كند و نماز را با آن مستحبات بجا آورد و در عذرهاى ديگر غير از موارد تيمم مانند نماز نشسته براى معذور اگر احتمال بدهد كه عذر او باقى باشد جايز است اول وقت نماز بخواند ، ولى چنانچه در اثناء وقت عذرش بر طرف گردد و آنچه به جهت عذر ترك شده است از اركان باشد لازم است اعاده نمايد .\r\nمسأله 761 - كسى كه مسائل نماز و شكيات و سهويات را نمىداند و احتمال مىدهد كه يكى از اينها در نماز پيش آيد و نمىتواند بدون ياد گرفتن آنها نماز را به طور صحيح انجام دهد ، بايد براى ياد گرفتن اينها نماز را از اول وقت تأخير بيندازد ، ولى اگر اطمينان دارد كه نماز را به طور صحيح تمام مىكند مىتواند در اول وقت مشغول نماز شود ، پس اگر در نماز مسأله‌اى كه حكم آن را نمىداند پيش نيايد ، نماز او صحيح است ، و اگر مسأله‌اى كه حكم آن را نمىداند پيش آيد ، جايز است به يكى از دو طرفى كه احتمال مىدهد عمل نمايد و نماز را تمام كند ولى بعد از نماز بايد مسأله را بپرسد كه اگر نمازش باطل بوده ، دوباره بخواند ، و اگر صحيح بوده اعاده لازم نيست .\r\nمسأله 762 - اگر وقت نماز وسعت دارد و طلبكار هم طلب خود را مطالبه مىكند ، در صورتى كه ممكن است ، بايد اول قرض خود را بدهد ، بعد نماز بخواند ، و همچنين است اگر كار واجب ديگرى كه بايد فوراً آن را بجا آورد پيشامد كند ؛ مثلًا ببيند مسجد نجس است كه بايد اول مسجد را تطهير كند ، بعد نماز بخواند ، و چنانچه در هر دو صورت عمداً اول نماز بخواند معصيت كرده ، ولى نماز او صحيح است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nنمازهايى كه بايد به ترتيب خوانده شود\r\nمسأله 763 - انسان بايد نماز عصر را بعد از نماز ظهر ، و نماز عشا را بعد از نماز مغرب بخواند ، و اگر عمداً نماز عصر را پيش از نماز ظهر ، و نماز عشا را پيش از نماز مغرب بخواند باطل است .\r\nمسأله 764 - اگر به نيّت نماز ظهر مشغول نماز شود و در بين نماز يادش بيايد كه نماز ظهر را خوانده است ، نمىتواند نيّت را به نماز عصر برگرداند ، بلكه بايد نماز را بشكند و نماز عصر را بخواند ، و همين طور است در نماز مغرب و عشا .\r\nمسأله 765 - اگر در بين نماز عصر يقين كند كه نماز ظهر را نخوانده است و نيّت را به نماز ظهر برگرداند ، چنانچه يادش بيايد كه نماز ظهر را خوانده بوده ، بايد نيّت را به نماز عصر برگرداند و نمازش را تمام كند .\r\nمسأله 766 - اگر در بين نماز عصر شك كند كه نماز ظهر را خوانده يا نه بايد نيّت را به نماز ظهر برگرداند ، ولى اگر وقت به قدرى كم است كه بعد از تمام شدن نماز ، آفتاب غروب مىكند و براى يك ركعت از نماز هم مجال نيست ، بايد به نيّت نماز عصر نماز را تمام كند و قضاى ظهر نيز واجب نيست .\r\nمسأله 767 - اگر در نماز عشا پيش از ركوع ركعت چهارم شك كند كه نماز مغرب را خوانده يا نه ، چنانچه وقت به قدرى كم است كه بعد از تمام شدن نماز ، نصف شب مىشود و به مقدار يك ركعت از نماز هم مجال نيست بايد به نيّت عشا نماز را تمام كند ، و اگر بيشتر وقت دارد بايد نيّت را به نماز مغرب برگرداند و نماز را سه ركعتى تمام كند ، بعد نماز عشا را بخواند .\r\nمسأله 768 - اگر در نماز عشا بعد از رسيدن به ركوع ركعت چهارم شك\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكند كه نماز مغرب را خوانده يا نه ، چنانچه وقت كم است بايد نماز عشا را تمام كند و اگر به مقدار پنج ركعت وقت باشد ، بايد نماز را به هم زده و بعد از نماز مغرب نماز عشا را بخواند .\r\nمسأله 769 - اگر انسان نمازى را كه خوانده احتياطاً دوباره بخواند و در بين نماز يادش بيايد نمازى را كه بايد پيش از آن بخواند نخوانده است ، نمىتواند نيّت را به آن نماز برگرداند ؛ مثلًا موقعى كه نماز عصر را احتياطاً مىخواند ، اگر يادش بيايد نماز ظهر را نخوانده است ، نمىتواند نيّت را به نماز ظهر برگرداند .\r\nمسأله 770 - برگرداندن نيّت از نماز قضا به نماز اداء ، و از نماز مستحب به نماز واجب جايز نيست .\r\nمسأله 771 - اگر وقت نماز اداء وسعت داشته باشد ، انسان مىتواند در بين نماز نيّت را به نماز قضا برگرداند ، ولى بايد برگرداندن نيّت به نماز قضا ممكن باشد ؛ مثلًا اگر مشغول نماز ظهر است ، در صورتى مىتواند نيّت را به قضاى صبح برگرداند كه داخل ركوع ركعت سوم نشده باشد .\r\n\r\nنمازهاى مستحب\r\nمسأله 772 - نمازهاى مستحبى زياد است و آن را نافله گويند ، و بين نمازهاى مستحبى به خواندن نافله‌هاى شبانه روزى بيشتر سفارش شده ، و آنها در غير روز جمعه سى و چهار ركعتند ، كه هشت ركعت آن نافله ظهر و هشت ركعت نافله عصر ، و چهار ركعت نافله مغرب ، و دو ركعت نافله عشا و يازده ركعت نافله شب و دو ركعت نافله صبح مىباشد و چون دو ركعت نافله عشا را بنابر احتياط واجب بايد نشسته بخواند ، يك ركعت حساب مىشود ،\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nولى روز جمعه بر شانزده ركعت نافله ظهر و عصر ، چهار ركعت اضافه مىشود .\r\nمسأله 773 - از يازده ركعت نافله شب ، هشت ركعت آن بايد به نيّت نافله شب و دو ركعت آن به نيّت نماز شفع ، و يك ركعت آن به نيّت نماز وتر خوانده شود و دستور كامل نافله شب در كتابهاى دعا گفته شده است .\r\nمسأله 774 - نمازهاى نافله را مىشود نشسته خواند ولى بهتر است دو ركعت نماز نافله نشسته را يك ركعت حساب كند ، مثلًا كسى كه مىخواهد نافله ظهر را كه هشت ركعت است نشسته بخواند ، بهتر است شانزده ركعت بخواند ، و اگر مىخواهد نماز وتر را نشسته بخواند ، دو نماز يك ركعتى نشسته بخواند .\r\nمسأله 775 - نافله ظهر و عصر را در سفر نبايد خواند ، و نافله عشا چنانچه به قصد رجاء خوانده شود مانعى ندارد .\r\n\r\nوقت نافله‌هاى يوميّه\r\nمسأله 776 - نافله نماز ظهر پيش از نماز ظهر خوانده مىشود و وقت فضيلت آن از اول ظهر است تا موقعى كه آن مقدار از سايه شاخص كه بعد از ظهر پيدا مىشود . به اندازه دو هفتم آن شود ؛ مثلًا اگر در ازاى شاخص هفت وجب باشد ، هر وقت مقدار سايه‌اى كه بعد از ظهر پيدا مىشود به دو وجب رسيد ، آخر وقت نافله ظهر است .\r\nمسأله 777 - نافله عصر پيش از نماز عصر خوانده مىشود و وقت فضيلت آن تا موقعى است كه آن مقدار از سايه شاخص كه بعد از ظهر پيدا مىشود ، به چهار هفتم آن برسد و چنانچه بخواهد نافله ظهر يا نافله عصر را بعد از وقت آنها بخواند ، بايد نافله ظهر را بعد از نماز ظهر و نافله عصر را بعد از نماز عصر بخواند ، و بنابر احتياط واجب نيّت اداء و قضا نكند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمسأله 778 - وقت فضيلت نافله مغرب بعد از تمام شدن نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود .\r\nمسأله 779 - وقت نافله عشا بعد از تمام شدن نماز عشا تا نصف شب است و بهتر است بعد از نماز عشا بلا فاصله خوانده شود .\r\nمسأله 780 - نافله صبح پيش از نماز صبح خوانده مىشود و وقت فضيلت آن بعد از فجر اول است تا وقتى كه سرخى طرف مشرق پيدا شود . و نشانه فجر اول در وقت نماز صبح گفته شد . و ممكن است نافله صبح را بعد از نافله شب بلا فاصله بخوانند .\r\nمسأله 781 - وقت نافله شب از نصف شب است تا اذان صبح و بهتر است نزديك اذان صبح خوانده شود .\r\nمسأله 782 - مسافر و كسى كه براى او سخت است نافله شب را بعد از نصف شب بخواند مىتواند آن را در اول شب بجا آورد .\r\n\r\nنماز غفيله\r\nمسأله 783 - يكى از نمازهاى مستحبى نماز غفيله است كه بين نماز مغرب و عشا خوانده مىشود . و وقت آن بنابر احتياط پيش از آن است كه سرخى طرف مغرب از بين برود . و در ركعت اول آن ، بعد از حمد بايد به جاى سوره اين آيه را بخوانند : « وَذَا النُّونِ إذ ذَهَب مُغاضِباً فَظَنَّ أَن لَن نَقدِر عَلَيهِ فَنادى فِي الظُلُماتِ أن لا إله إلّا أنتَ سُبحانَكَ انّي كُنتُ مِن الظالِمين فَاستَجبنا لَهُ وَنَجّيناهُ مِنَ الغَمّ وَكذلك نُنجِى المُؤمنِين » و در ركعت دوم بعد از حمد به جاى سوره اين آيه را بخوانند : « وَعِندَهُ مَفاتِحُ الغيبِ لا يَعلمُها إلّا هُو وَيَعلَمُ ما في البرّ وَالبَحرِ وَ ما تَسقُطُ\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمِن وَرَقةٍ إلّا يَعلَمُها وَلا حَبّةٍ فِي ظُلُماتِ الأرضِ وَلا رَطبٍ وَلا يابِسٍ إلّا في كتابٍ مُبين » و در قنوت آن بگويند : « اللّهُمَّ إنّي اسألُك بِمَفاتِحِ الغِيبِ التي لايَعلَمُها إلّا أنتَ أن تُصلّي عَلَى مُحّمّدٍ وَ آل مُحَمّدٍ وَأن تَفعل بي كذا و كذا » و به جاى كذا و كذا حاجتهاى خود را بگويند و بعد بگويند : « اللّهُمَّ أنتَ وَليّ نِعمَتِي وَالقادِرُ عَلى طَلِبَتي تَعلَمُ حاجَتي فَاسألك بِحقّ مُحمّدٍ وَ آل مُحَمّدٍ عَليه وَعليهمُ السلام لَما قَضَيتها لِي » .\r\n\r\nاحكام قبله\r\nمسأله 784 - خانه كعبه كه در مكه معظمه مىباشد قبله است ، و بايد روبه روى آن نماز خواند ، ولى كسى كه دور است ، اگر طورى بايستد كه بگويند رو به قبله نماز مىخواند كافى است . و همچنين است كارهاى ديگرى كه مانند سر بريدن حيوانات بايد رو به قبله انجام گيرد .\r\nمسأله 785 - كسى كه نماز واجب را ايستاده مىخواند ، بايد صورت و سينه و شكم او رو به قبله باشد ، و احتياط مستحب آن است كه انگشتان پاى او هم رو به قبله باشد .\r\nمسأله 786 - كسى كه بايد نشسته نماز بخواند ، بايد در موقع نماز صورت و سينه و شكم او رو به قبله باشد .\r\nمسأله 787 - كسى كه نمىتواند نشسته نماز بخواند ، بايد در حال نماز به پهلوى راست طورى بخوابد كه جلوى بدن او رو به قبله باشد ، و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد ، و اگر اين را هم نتواند بايد به پشت بخوابد به طورى كه كف پاهاى او رو به قبله باشد .\r\nمسأله 788 - نماز احتياط و سجده و تشهد فراموش شده را نيز بايد رو به قبله بجا آورد و بنابر احتياط مستحب سجده سهو را نيز رو به قبله بجا آورد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمسأله 789 - نماز مستحبى را مىشود در حال راه رفتن و سوارى خواند و اگر انسان در اين دو حال نماز مستحبى بخواند ، لازم نيست رو به قبله باشد .\r\nمسأله 790 - كسى كه مىخواهد نماز بخواند ، بايد براى پيدا كردن قبله كوشش نمايد ، تا يقين يا چيزى كه در حكم يقين است پيدا كند كه قبله كدام طرف است ، و اگر نتواند ، بايد به گمانى كه از محراب مسجد مسلمانان يا قبرهاى آنان يا از راههاى ديگر پيدا مىشود عمل نمايد ؛ حتى اگر از گفته فاسق يا كافرى كه بواسطه قواعد علمى قبله را مىشناسد گمان به قبله پيدا كند كافى است .\r\nمسأله 791 - كسى كه گمان به قبله دارد ، اگر بتواند گمان قويترى پيدا كند نمىتواند به گمان خود عمل نمايد . مثلًا اگر ميهمان از گفته صاحب خانه گمان به قبله پيدا كند ، ولى بتواند از راه ديگر گمان قويترى پيدا كند . نبايد به حرف او عمل نمايد .\r\nمسأله 792 - اگر براى پيدا كردن قبله وسيله‌اى ندارد ، يا با اينكه كوشش كرده ، گمانش به طرفى نمىرود ، نماز خواندن به يك طرف كافى است و احتياط مستحب آن است كه چنانچه وقت نماز وسعت دارد چهار نماز به چهار طرف بخواند .\r\nمسأله 793 - اگر يقين يا گمان كند كه قبله در يكى از دو طرف است بنابر احتياط بايد به هر دو طرف نماز بخواند . مسأله 794 - كسى كه بخواهد به چند طرف نماز بخواند ، اگر بخواهد دو نماز بخواند كه مثل نماز ظهر و عصر بايد يكى بعد از ديگرى خوانده شود ، احتياط مستحب آن است كه نماز اول را به آن چند طرف بخواند بعد نماز دوم را شروع كند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمسأله 795 - كسى كه يقين به قبله ندارد ، اگر بخواهد غير از نماز كارى كند كه بايد رو به قبله انجام داد ، مثلًا بخواهد سر حيوانى را ببرد ، بايد به گمان عمل نمايد ، و اگر گمان ممكن نيست به هر طرف كه انجام دهد صحيح است .\r\n\r\nپوشانيدن بدن در نماز\r\nمسأله 796 - مرد بايد در حال نماز اگر چه كسى او را نمىبيند عورتين خود را بپوشاند و بهتر آن است كه از ناف تا زانو را هم بپوشاند .\r\nمسأله 797 - زن بايد در موقع نماز ، تمام بدن حتى سر و موى خود را بپوشاند ، و احتياط مستحب آن است كه كف پاها را هم بپوشاند . ولى پوشاندن صورت به مقدارى كه در وضو شسته مىشود و دستها تا مچ و روى پاها تا مچ پا لازم نيست . اما براى آنكه يقين كند كه مقدار واجب را پوشانده است ، بايد مقدارى از اطراف صورت و قدرى پايين‌تر از مچها را هم بپوشاند .\r\nمسأله 798 - موقعى كه انسان قضاى سجده فراموش شده يا تشهد فراموش شده را بجا مىآورد بايد خود را مثل موقع نماز بپوشاند و احتياط مستحب آن است كه در موقع بجا آوردن سجده سهو نيز خود را بپوشاند .\r\nمسأله 799 - اگر انسان عمداً يا از روى ندانستن مسأله و ليكن با توجه و تردد ، در نماز عورتش را نپوشاند نمازش باطل است .\r\nمسأله 800 - اگر شخصى در بين نماز بفهمد كه عورت او پيدا است ، اظهر اين است كه نمازش باطل است ، ولى اگر بعد از نماز بفهمد كه در نماز عورت او\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nپيدا بوده ، نمازش صحيح است و همچنين است اگر در اثناء نماز بفهمد كه قبلًا عورتش پيدا بوده ، در صورتى كه زمان فهميدن پوشيده باشد .\r\nمسأله 801 - اگر در حال ايستادگى لباسش او را مىپوشاند ، ولى ممكن است در حال ديگر ، مثلًا در حال ركوع و سجود نپوشاند ، چنانچه موقعى كه عورت او پيدا مىشود ، بوسيله‌اى آن را بپوشاند ، نماز او صحيح است ، ولى احتياط مستحب آن است كه با آن لباس نماز نخواند .\r\nمسأله 802 - انسان موقعى كه پوشاك ندارد مىتواند در نماز خود را به علف و برگ درختان بپوشاند .\r\nمسأله 803 - انسان در حال ناچارى مىتواند در نماز خود را با گل بپوشاند .\r\nمسأله 804 - اگر چيزى ندارد كه در نماز خود را با آن بپوشاند مىتواند نمازش را در اول وقت به طورى كه در مسأله بعدى ذكر مىشود بجا آورد ولى اگر تا آخر وقت پوشاك پيدا كند لازم است آن نماز را اعاده كند .\r\nمسأله 805 - كسى كه مىخواهد نماز بخواند ، اگر براى پوشاندن خود حتى برگ درخت و علف و گل و لجن نداشته باشد در صورتى كه احتمال بدهد كه نامحرم او را مىبيند بايد نشسته نماز بخواند و ركوع و سجود را به گونه‌اى كه عورت وى ظاهر نشود انجام دهد و اگر ممكن نباشد با اشاره انجام دهد و اگر اطمينان دارد كه نامحرم او را نمىبيند ايستاده نماز بخواند ، و بنابر احتياط دست بر عورت خود بگذارد ، و در هر دو حال ركوع و سجود را با اشاره بجا آورد و اشاره سجود را بيشتر نمايد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nلباس نمازگزار\r\nمسأله 806 - لباس نمازگزار شش شرط دارد :\r\nاول : آنكه پاك باشد .\r\nدوم : آنكه مباح باشد بنابر احتياط .\r\nسوم : آنكه از اجزاء مردار نباشد .\r\nچهارم : آنكه از حيوان حرام گوشت نباشد .\r\nپنجم و ششم : آنكه اگر نمازگزار مرد است ، لباس او ابريشم خالص و طلا باف نباشد . و تفصيل اينها در مسائل آينده گفته مىشود .\r\nمسأله 807 - « شرط اول » لباس نمازگزار بايد پاك باشد ، و اگر كسى در حال اختيار با بدن يا لباس نجس نماز بخواند ، نمازش باطل است .\r\nمسأله 808 - كسى كه نمىداند با بدن و لباس نجس نماز باطل است و شك دارد اگر با بدن يا لباس نجس نماز بخواند ، نمازش باطل مىباشد اما اگر يقين به صحت داشته باشد و يا غافل باشد نمازش صحيح است .\r\nمسأله 809 - اگر بواسطه ندانستن مسأله از روى تقصير چيز نجسى را نداند نجس است و شك داشته باشد مثلًا شك كند كه عرق كافر نجس است و يا پاك است و با آن نماز بخواند نمازش باطل است و اما اگر يقين به طهارت داشته باشد و يا غافل از آن باشد و نماز بخواند نمازش صحيح است .\r\nمسأله 810 - اگر نداند كه بدن يا لباسش نجس است و بعد از نماز بفهمد نجس بوده نماز او صحيح است .\r\nمسأله 811 - اگر فراموش كند كه بدن يا لباسش نجس است و در بين نماز\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nيا بعد از آن يادش بيايد ، بايد نماز را دوباره بخواند ، و اگر وقت گذشته احتياطاً قضا نمايد .\r\nمسأله 812 - كسى كه در وسعت وقت مشغول نماز است اگر در بين نماز ، بدن يا لباس او نجس شود و پيش از آنكه چيزى از نماز را با نجاست بخواند ، ملتفت شود كه نجس شده يا بفهمد بدن يا لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن يا لباس ، يا عوض كردن لباس يا بيرون آوردن آن ، نماز را به هم نمىزند ، در بين نماز ، بدن يا لباس را آب بكشد يا لباس را عوض نمايد ، يا اگر چيز ديگرى عورت او را پوشانده ، لباس را بيرون آورد ، ولى چنانچه طورى باشد كه اگر بدن يا لباس را آب بكشد يا لباس را عوض كند يا بيرون آورد ، نماز به هم مىخورد و يا اگر لباس را بيرون آورد برهنه مىماند ، بايد نماز را بشكند و با بدن و لباس پاك نماز بخواند .\r\nمسأله 813 - كسى كه در تنگى وقت مشغول نماز است اگر در بين نماز لباس او نجس شود و پيش از آنكه چيزى از نماز را با نجاست بخواند ، بفهمد كه نجس شده يا بفهمد كه لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن يا عوض كردن يا بيرون آوردن لباس نماز را به هم نمىزند و مىتواند لباس را بيرون آورد بايد لباس را آب بكشد يا عوض كند ، يا اگر چيزى ديگرى عورت او را پوشانده لباس را بيرون آورد و نماز را تمام كند ، اما اگر چيز ديگرى عورت او را نپوشانده و لباس را هم نمىتواند آب بكشد يا عوض كند ، بايد با همان لباس نجس نماز را تمام كند .\r\nمسأله 814 - كسى كه در تنگى وقت مشغول نماز است ، اگر در بين نماز\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبدن او نجس شود و پيش از آنكه چيزى از نماز را با نجاست بخواند ، ملتفت شود كه نجس شده يا بفهمد بدن او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن ، نماز را به هم نمىزند بدن را آب بكشد و اگر نماز را به هم مىزند ، بايد با همان حال نماز را تمام كند ، و نماز او صحيح است .\r\nمسأله 815 - كسى كه در پاك بودن بدن يا لباس خود شك دارد ، چنانچه نماز بخواند و بعد از نماز بفهمد كه بدن يا لباسش نجس بوده ، نماز او صحيح است .\r\nمسأله 816 - اگر لباس را آب بكشد و يقين كند كه پاك شده است و با آن نماز بخواند و بعد از نماز بفهمد پاك نشده ، نمازش صحيح است .\r\nمسأله 817 - اگر خونى در بدن يا لباس خود ببيند و يقين كند كه از خونهاى نجس نيست ، مثلًا يقين كند كه خون پشه است ، چنانچه بعد از نماز بفهمد از خونهايى بوده كه نمىشود با آن نماز خواند ، نماز او صحيح است .\r\nمسأله 818 - اگر يقين كند خونى كه در بدن يا لباس او است خون نجسى است كه نماز با آن صحيح است ، مثلًا يقين كند خون زخم و دمل است ، چنانچه بعد از نماز بفهمد خونى بوده كه نماز با آن باطل است ، نمازش صحيح است .\r\nمسأله 819 - اگر نجس بودن چيزى را فراموش كند و بدن يا لباسش با رطوبت به آن برسد ، و در حال فراموشى نماز بخواند و بعد از نماز يادش بيايد ، نماز او صحيح است ، ولى اگر بدنش با رطوبت به چيزى كه نجس بودن آن را فراموش كرده برسد و بدون اينكه خود را آب بكشد ، غسل كند و نماز بخواند غسل و نمازش باطل است ، مگر اينكه طورى باشد كه به غسل نمودن ، بدن نيز پاك شود ، و نيز اگر جايى از اعضاء وضو با رطوبت به چيزى كه نجس بودن\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nآن را فراموش كرده برسد و پيش از آنكه آنجا را آب بكشد ، وضو بگيرد و نماز بخواند ، وضو و نمازش باطل مىباشد ، مگر اينكه طورى باشد كه به وضو گرفتن اعضاء وضو نيز پاك شود .\r\nمسأله 820 - كسى كه يك لباس دارد ، اگر بدن و لباسش نجس شود و به اندازه آب كشيدن يكى از آنها آب داشته باشد ، اولى اين است كه بدن را آب كشيده و با لباس نجس نماز بخواند و جايز است كه لباس را آب كشيده و با بدن نجس نماز بخواند ، ولى در صورتى كه نجاست يكى از آنها بيشتر باشد لازم است آن را آب بكشد ، ولى چنانچه ديگرى را آب بكشد نمازش صحيح است .\r\nمسأله 821 - كسى كه غير از لباس نجس ، لباس ديگرى ندارد ، و با لباس نجس نماز بخواند نماز او صحيح است .\r\nمسأله 822 - كسى كه دو لباس دارد ، اگر بداند يكى از آنها نجس است و نداند كدام يك از آنها است ، چنانچه وقت دارد ، بايد با هر دو لباس نماز بخواند ؛ مثلًا اگر مىخواهد نماز ظهر و عصر را بخواند بايد با هر كدام يك نماز ظهر و يك نماز عصر بخواند ، ولى اگر وقت تنگ است ، با هر كدام نماز بخواند كافى است .\r\nمسأله 823 - « شرط دوم » مشهور آن است كه لباس نمازگزار بايد مباح باشد ، و كسى كه مىداند پوشيدن لباس غصبى حرام است ، اگر عمداً در آن لباس نماز بخواند ، باطل است و ليكن اصل اين شرط ثابت نيست و پوشيدن لباس غصبى اگر چه حرام است بعيد نيست كه نماز در آن صحيح باشد هر چند احتياط در ترك است ولى در چيزهايى كه به تنهايى عورت را نمىپوشاند و همچنين چيزهايى كه فعلًا نمازگزار آنها را نپوشيده ، مانند دستمال بزرگ يا لنگى كه در جيب گذاشته شود اگر چه بشود عورت را با آنها پوشانيد ، و\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nهمچنين چيزهايى كه نمازگزار آنها را پوشيده ولى ساتر مباح ديگرى دارد در تمام اين موارد غصبى بودن آنها به نماز ضررى ندارد .\r\nمسأله 824 - حرمت پوشيدن لباس از غير ناحيه غصبى بودن نيز حكم غصبى بودن را دارد .\r\nمسأله 825 - حمل چيز غصبى در نماز مانع از صحت نماز نمىباشد .\r\nمسأله 826 - اگر در بين نماز بفهمد كه لباس او غصبى است و صاحب آن راضى نيست كه با آن نماز بخواند ، چنانچه چيز ديگرى عورت او را پوشانده است بايد لباس غصبى را بيرون آورد و مواظب باشد كه از قبله منحرف نشود و چنانچه كندن لباس غصبى ممكن نباشد به جز با شكستن نماز بايد نماز را بشكند و لباس را بكند و ليكن اگر نماز را نشكند و ادامه دهد نماز صحيح است هر چند ادامه پوشيدن آن لباس بر وى حرام بوده و معصيت كرده است .\r\nمسأله 827 - اگر كسى براى حفظ جانش با لباس غصبى نماز بخواند ، يا مثلًا براى اينكه دزد لباس كسى را نبرد آن را براى حفظ بپوشد و با آن نماز بخواند ، نمازش صحيح است و كندن آن لازم نيست .\r\nمسأله 828 - اگر با عين پولى كه خمس يا زكات آن را نداده لباس بخرد ، حكم نماز خواندن در آن حكم نماز خواندن در لباس غصبى است .\r\nمسأله 829 - « شرط سوم » لباس نمازگزار بايد از اجزاء حيوان مرده‌اى كه خون جهنده دارد ، يعنى حيوانى كه اگر رگش را ببرند خون از آن جستن مىكند نباشد و اگر از حيوان مرده‌اى كه مانند ماهى و مار خون جهنده ندارد لباس تهيه كنند ، احتياط مستحب آن است كه با آن نماز نخواند .\r\nمسأله 830 - هر گاه چيزى از مردار نجس مانند گوشت و پوست آن كه روح داشته لباس نمازگزار نبوده و ليكن همراه او باشد نمازش صحيح است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمسأله 831 - اگر چيزى از مردار حلال گوشت مانند مو و پشم كه روح ندارد همراه نمازگزار باشد ، يا با لباسى كه از آنها تهيه كرده‌اند ، نماز بخواند نمازش صحيح است .\r\nمسأله 832 - « شرط چهارم » لباس نمازگزار بايد از حيوان حرام گوشت نباشد ، و اگر مويى از آن هم همراه نمازگزار باشد ، نماز او باطل است .\r\nمسأله 833 - اگر آب دهان يا بينى يا رطوبت ديگرى از حيوان حرام گوشت ، مانند گربه بر بدن يا لباس نمازگزار باشد ، چنانچه تر باشد نماز باطل است و اگر خشك شده و عين آن بر طرف شده باشد ، نماز صحيح است .\r\nمسأله 834 - اگر مو و عرق و آب دهان كسى بر بدن يا لباس نمازگزار باشد اشكال ندارد و همچنين است اگر مرواريد و موم و عسل همراه او باشد .\r\nمسأله 835 - اگر شك داشته باشد كه لباس از حيوان حلال گوشت است يا حرام گوشت ، چه در داخله تهيه شده باشد چه در خارجه ، جايز است كه با آن نماز بخواند .\r\nمسأله 836 - حيواناتى كه خوردن آنها حرام است و ليكن گوشت ندارند مانند برخى از حشرات ، نماز در اجزاى بدن آنها صحيح است و از اين قبيل است صدف .\r\nمسأله 837 - پوشيدن خز خالص در نماز اشكال ندارد ، ولى احتياط مستحب آن است كه با پوست سنجاب نماز نخوانند .\r\nمسأله 838 - اگر با لباسى كه نمىداند يا فراموش كرده كه از حيوان حرام گوشت است نمازبخواند ، نماز صحيح است .\r\nمسأله 839 - « شرط پنجم » پوشيدن لباس طلا باف براى مردان حرام است و نماز با آن باطل است ، ولى براى زنان در نماز و غير نماز اشكال ندارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمسأله 840 - - پوشيدن طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا به دست و نماز خواندن با آنها باطل است ، ولى براى زن در نماز و غير نماز اشكال ندارد .\r\nمسأله 841 - اگر مردى نداند يا فراموش كند كه انگشترى يا لباس او از طلا است يا شك داشته باشد و با آن نماز بخواند ، نمازش صحيح است .\r\nمسأله 842 - « شرط ششم » لباس مرد نمازگزار بنابر احتياط حتى عرقچين و بند شلوار بايد ابريشم خالص نباشد و در غير نماز هم پوشيدن آن براى مردان حرام است .\r\nمسأله 843 - اگر تمام آستر لباس يا مقدارى از آن ، ابريشم خالص باشد ، پوشيدن آن براى مرد حرام و نماز در آن باطل است .\r\nمسأله 844 - لباسى را كه نمىداند از ابريشم خالص است يا چيز ديگر جايز است بپوشد و نماز در آن نيز اشكال ندارد .\r\nمسأله 845 - دستمال ابريشمى و مانند آن اگر در جيب مرد باشد اشكال ندارد و نماز را باطل نمىكند .\r\nمسأله 846 - پوشيدن لباس ابريشمى براى زن ، در نماز و غير نماز اشكال ندارد .\r\nمسأله 847 - پوشيدن لباس غصبى و ابريشمى خالص و طلا باف در حال اضطرار و ناچارى مانعى ندارد ، و نيز كسى كه ناچارست لباس بپوشد و لباس ديگرى غير از اينها ندارد ، مىتواند با اين لباسها نماز بخواند .\r\nمسأله 848 - اگر غير از لباس غصبى لباس ديگرى ندارد و ناچار نيست لباس بپوشد ، بايد به دستورى كه براى برهنگان گفته شد نماز بخواند و ليكن اگر با آن لباس نماز بخواند صحيح است هر چند معصيت كرده است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمسأله 849 - اگر غير از لباسى كه از حيوان حرام گوشت تهيه شده لباس ديگرى ندارد ، چنانچه در پوشيدن لباس ناچار باشد ، مىتواند با همان لباس نماز بخواند و اگر ناچار نباشد بايد با آن نماز بخواند و بنابر احتياط به دستورى كه براى برهنگان گفته شد نيز عمل كند .\r\nمسأله 850 - اگر مرد غير از لباس ابريشمى خالص يا طلاباف ، لباس ديگرى نداشته باشد ، چنانچه در پوشيدن لباس ناچار هم نباشد ، بايد در آن نماز بخواند و بنابر احتياط به دستورى كه براى برهنگان گفته شد نيز عمل كند .\r\nمسأله 851 - اگر چيزى ندارد كه در نماز عورت خود را با آن بپوشاند ، واجب است اگر چه به كرايه يا خريدارى باشد ، تهيه نمايد ، ولى اگر تهيه آن به قدرى پول لازم دارد كه نسبت به دارايى او زياد است ، يا طورى است كه اگر پول را به مصرف لباس برساند ، به حال او ضرر دارد بايد به دستورى كه براى برهنگان گفته شد نماز بخواند .\r\nمسأله 852 - كسى كه لباس ندارد ، اگر ديگرى لباس به او ببخشد يا عاريه دهد ، چنانچه قبول كردن آن براى او مشقت نداشته باشد بايد قبول كند ، بلكه اگر عاريه كردن يا طلب بخشش براى او سخت نيست ، بايد از كسى كه لباس دارد ، طلب بخشش يا عاريه نمايد .\r\nمسأله 853 - پوشيدن لباسى كه پارچه يا رنگ يا دوخت آن براى كسى كه مىخواهد آن را بپوشد معمول نيست ، مثل آنكه اهل علم لباس نظامى بپوشد ، در صورتى كه موجب هتك حرمت باشد حرام است ، و ليكن نماز در آن صحيح است .\r\nمسأله 854 - اگر مرد لباس زنانه يا زن لباس مردانه بپوشد و نماز بخواند نماز صحيح است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسأله 855 - كسى كه بايد خوابيده نماز بخواند لازم نيست ملحفه و يا لحافى كه برخود مىكشد داراى شرايط لباس نماز گزار باشد ، مگر اينكه آن را مانند لباس بپوشد .\r\n\r\nمواردى كه لازم نيست بدن و لباس نمازگزار پاك باشد\r\nمسأله 856 - در سه صورت كه تفصيل آنها بعداً گفته مىشود ، اگر بدن يا لباس نمازگزار نجس باشد ، نماز او صحيح است :\r\n« اول » آنكه بواسطه زخم يا جراحت يا دملى كه در بدن او است ، لباس يا بدنش به خون آلوده شده باشد .\r\n« دوم » آنكه بدن يا لباس او به مقدار كمتر از درهم ( كه تقريباً به اندازه بند سر انگشت سبابه - شهادت - مىشود ) به خون آلوده باشد .\r\n« سوم » آنكه ناچار باشد با بدن يا لباس نجس نماز بخواند ، و نيز در يك صورت اگر لباس نمازگزار نجس باشد نماز او صحيح است و آن صورت آن است كه لباسهاى كوچك او ، مانند جوراب و عرقچين نجس باشد . و احكام اين سه صورت مفصلًا در مسائل بعد گفته مىشود .\r\nمسأله 857 - اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم سخت است ، تا وقتى كه زخم يا جراحت يا دمل خوب نشده است ، مىتواند با آن خون نماز بخواند . و همچنين است اگر چركى كه با خون بيرون آمده ، يا دوايى كه روى زخم گذاشته‌اند و نجس شده ، در بدن يا لباس او باشد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمسأله 858 - اگر خون بريدگى و زخمى كه به زودى خوب مىشود و شستن آن آسان است ، در بدن يا لباس نمازگزار باشد و خون به مقدار درهم يا بيشتر باشد نماز او باطل است .\r\nمسأله 859 - اگر جايى از بدن يا لباس كه با زخم فاصله دارد ، به رطوبت زخم نجس شود ، جايز نيست با آن نماز بخواند ، ولى اگر مقدارى از بدن يا لباس كه معمولًا به رطوبت زخم آلوده مىشود ، به رطوبت آن نجس شود نماز خواندن با آن مانعى ندارد .\r\nمسأله 860 - اگر از بواسير يا زخمى كه توى دهان و بينى و مانند اينها است ، خونى به بدن يا لباس برسد مىتواند با آن نماز بخواند و فرقى نيست كه دانه‌هاى آن بيرون باشد يا اندرون .\r\nمسأله 861 - كسى كه بدنش زخم است ، اگر در بدن يا لباس خود خونى كه بيشتر از درهم است ببيند و نداند از زخم است يا خون ديگر ، جايز نيست با آن نماز بخواند .\r\nمسأله 862 - اگر چند زخم در بدن باشد و به طورى نزديك هم باشند كه يك زخم حساب شود ، تا وقتى همه خوب نشده‌اند نماز خواندن با خون آنها اشكال ندارد ولى اگر به قدرى از هم دور باشند كه هر كدام يك زخم حساب شود ، هر كدام كه خوب شد ، بايد براى نماز ، بدن و لباس را از خون آن آب بكشد .\r\nمسأله 863 - اگر سر سوزنى خون سگ ، يا خوك ، يا كافر ، يا مردار نجس ، يا حيوان حرام گوشت در بدن ، يا لباس نمازگزار باشد ، نماز او باطل است و بنابر احتياط خون حيض و نفاس و استحاضه نيز چنين است . ولى خونهاى ديگر مثل خون بدن انسان يا خون حيوان حلال گوشت اگر چه در چند\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nجاى بدن و لباس باشد ، در صورتى كه روى هم كمتر از درهم باشد نماز خواندن با آن اشكال ندارد .\r\nمسأله 864 - خونى كه به لباس بى آستر بريزد و به پشت آن برسد ، يك خون حساب مىشود ، ولى اگر پشت آن جدا خونى شود ، در صورتى كه به هم نرسند بايد هر كدام را جدا حساب نمود . پس اگر خونى كه در پشت و روى لباس است روى هم كمتر از درهم باشد ، نماز با آن صحيح ، و اگر بيشتر باشد ، نماز با آن باطل است و در صورتى كه به هم برسند بنابر احتياط مستحب همين حكم را دارند .\r\nمسأله 865 - اگر خون روى لباسى كه آستر دارد بريزد و به آستر آن برسد و يا به آستر بريزد و روى لباس خونى شود ، بايد هر كدام را جدا حساب نمود ، پس اگر خون روى لباس و آستر كمتر از درهم باشد ، نماز با آن صحيح و اگر بيشتر باشد نماز با آن باطل است .\r\nمسأله 866 - اگر خون بدن يا لباس كمتر از درهم باشد و رطوبتى به آن برسد كه اطراف را آلوده كند ، نماز با آن باطل است ، اگر چه خون و رطوبتى كه به آن رسيده به اندازه درهم نباشد ، ولى اگر رطوبت فقط به خون برسد و اطراف را آلوده نكند ظاهر اين است كه نماز خواندن با آن اشكال ندارد .\r\nمسأله 867 - اگر بدن يا لباس خونى نشود ، ولى بواسطه رسيدن به خون نجس شود ، اگر چه مقدارى كه نجس شده كمتر از درهم باشد ، نمىشود با آن نماز خواند .\r\nمسأله 868 - اگر خونى كه در بدن يا لباس است كمتر از درهم باشد ، و نجاست ديگرى به آن برسد ، مثلًا يك قطره بول روى آن بريزد ، در صورتى كه به بدن يا لباس برسد ، نماز خواندن با آن جايز نيست .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمسأله 869 - اگر لباسهاى كوچك نمازگزار مثل عرقچين و جوراب كه نمىشود با آنها عورت را پوشانيد نجس باشد ، چنانچه از مردار و حيوان حرام گوشت درست نشده باشد ، نماز با آنها صحيح است ، و نيز اگر با انگشتر نجس نماز بخواند اشكال ندارد .\r\nمسأله 870 - چيز نجس مانند دستمال و كليد و چاقوى نجس جايز است همراه نمازگزار باشد ، و بعيد نيست كه مطلق لباس نجس كه همراه او است ضررى به نماز نرساند .\r\nمسأله 871 - اگر مىداند خونى كه در بدن يا لباس او است كمتر از درهم است ، ولى احتمال مىدهد كه از خونهايى باشد كه در آنها عفو نيست ، جايز است با آن خون نماز بخواند و شستن لازم نيست .\r\nمسأله 872 - اگر خونى كه در لباس يا بدن است كمتر از درهم باشد و نداند كه از خونهايى است كه عفو در آنها نيست ، و نماز بخواند و بعد معلوم شود كه از خونهايى بوده كه عفو در آنها نيست ، اعاده نماز لازم نيست و همچنين است اگر اعتقاد ندارد كه كمتر از درهم است و نماز بخواند ، و بعد معلوم شود كه به مقدار درهم يا بيشتر بوده ، در اين صورت نيز حاجتى به اعاده نيست .\r\n\r\nچيزهايى كه در لباس نمازگزار مستحب است\r\nمسأله 873 - چند چيز را فقها - قدّس اللَّه أسرارهم - در لباس نمازگزار مستحب دانسته‌اند كه از آن جمله است : عمامه با تحت الحنك ، پوشيدن عبا ، و لباس سفيد ، و پاكيزه ترين لباسها ، و استعمال بوى خوش ، و دست كردن انگشتر عقيق .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nچيزهايى كه در لباس نمازگزار مكروه است\r\nمسأله 874 - چند چيز را فقها - قدّس اللَّه أسرارهم - در لباس نمازگزار مكروه دانسته‌اند و از آن جمله است : پوشيدن لباس سياه و چرك و تنگ و لباس شرابخوار و لباس كسى كه از نجاست پرهيز نمىكند ، و لباسى كه نقش صورت دارد و نيز باز بودن تكمه‌هاى لباس و دست كردن انگشترى كه نقش صورت دارد .\r\n\r\nمكان نماز گزار\r\nمكان نمازگزار هفت شرط دارد :\r\n« شرط اول » آنكه موضع سجود مباح باشد بنابر احتياط واجب .\r\nمسأله 875 - كسى كه در ملك غصبى نماز مىخواند اگر چه روى فرش و تخت و مانند اينها باشد ، در صورتى كه مواضع سجودش غصبى باشد نمازش بنابر احتياط باطل است و همچنين است حال در مسائل آينده ، ولى نماز خواندن در زير سقف غصبى و خيمه غصبى مانعى ندارد .\r\nمسأله 876 - نماز خواندن در ملكى كه منفعت آن مال ديگرى است بدون اجازه كسى كه منفعت ملك مال او مىباشد در حكم نماز در مكان غصبى است ، مثلًا در خانه اجاره‌اى اگر صاحب خانه يا ديگرى بدون اجازه كسى كه آن خانه را اجاره كرده نماز بخواند ، نمازش بنابر احتياط باطل است .\r\nمسأله 877 - كسى كه در مسجد نشسته ، اگر ديگرى جاى او را غصب كند و در آنجا نماز بخواند نمازش صحيح است اگر چه گناه كرده است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمسأله 878 - اگر در جايى كه غصبى بودن آن را فراموش كرده نماز بخواند و بعد از نماز يادش بيايد ، نماز او صحيح است ، ولى كسى كه خودش جايى را غصب كرده ، اگر فراموش كند و در آنجا نماز بخواند نمازش بنابر احتياط باطل است و همچنين است اگر در جايى كه نمىداند غصبى است نماز بخواند و بعد از نماز بفهمد كه محل سجده‌اش غصبى بوده است .\r\nمسأله 879 - اگر بداند جايى غصبى است ، ولى نداند كه در جاى غصبى نماز باطل است و در آنجا نماز بخواند ، نماز او بنابر احتياط باطل مىباشد .\r\nمسأله 880 - كسى كه ناچار است نماز واجب را سواره بخواند ، چنانچه حيوان سوارى يا زين يا نعل آن غصبى باشد نماز او بنابر احتياط باطل است ، و همچنين است اگر بخواهد بر آن حيوان ، نماز مستحبى بخواند .\r\nمسأله 881 - كسى كه در ملكى با ديگرى شريك است اگر سهم او جدا نباشد ، بدون اجازه شريكش نمىتواند در آن ملك تصرف كند و نماز بخواند .\r\nمسأله 882 - اگر با عين پولى كه خمس و زكات آن را نداده ملكى بخرد و آن پول را ثمن قرار دهد تصرف او در آن ملك بدون اجازه حاكم شرعى حرام و نمازش در آن بنابر احتياط باطل است .\r\nمسأله 883 - اگر صاحب ملك به زبان ، اجازه نماز خواندن بدهد و انسان بداند كه قلباً راضى نيست ، نماز خواندن در ملك او بنابر احتياط باطل است ، و اگر اجازه ندهد و انسان يقين كند كه قلباً راضى است نماز صحيح است .\r\nمسأله 884 - تصرف در ملك ميتى كه خمس يا زكات بدهكار است چنانچه منافات با اداى دين نداشته باشد و يا بدهى او را بدهند و يا ضامن شوند كه ادا نمايند ، جايز است و نماز در ملك او اشكال ندارد .\r\nمسأله 885 - تصرف در ملك ميتى كه به مردم بدهكار است ، در صورتى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكه منافات با اداى دين نداشته باشد و يا ورثه بناى اداء قرض را دارند جايز و نماز در آن صحيح است .\r\nمسأله 886 - اگر ميّت قرض نداشته باشد ، ولى بعضى از ورثه او صغير يا ديوانه يا غائب باشند ، تصرف در ملك او بدون اجازه ولىّ آنها حرام و نماز در آن بنابر احتياط باطل است مگر آنكه به جهت حفظ آن باشد و دسترسى به ولىّ نباشد .\r\nمسأله 887 - نماز خواندن در مسافرخانه و حمام و مانند اينها كه براى واردين آماده است اشكال ندارد ، ولى در غير اين قبيل جاها ، در صورتى مىشود نماز خواند كه مالك آن اجازه بدهد ، يا حرفى بزند كه معلوم شود براى نماز خواندن اذن داده است ، مثل اينكه به كسى اجازه بدهد در ملك او بنشيند و بخوابد كه از اينها فهميده مىشود براى نماز خواندن هم اذن داده است .\r\nمسأله 888 - در زمين بسيار وسيع بى اجازه مالك مىشود نماز خواند به نحوى كه در مسأله ( 277 ) در وضو گذشت .\r\nمسأله 889 - « شرط دوم » مكان نمازگزار بايد بى حركت باشد و اگر بواسطه تنگى وقت يا جهت ديگر ناچار باشد در جايى كه حركت دارد ، مانند اتومبيل و كشتى و ترن نماز بخواند به قدرى كه ممكن است بايد در حال حركت چيزى نخواند و اگر آنها از قبله به طرف ديگر حركت كنند به طرف قبله برگردد .\r\nمسأله 890 - نماز خواندن در اتومبيل و كشتى و هواپيما و ترن و مانند اينها وقتى ايستاده‌اند مانعى ندارد و همچنين وقتى كه در حال حركت باشند اگر به حدى تكان نداشته باشند كه مانع از آرامش بدن نماز گزار شوند .\r\nمسأله 891 - روى خرمن گندم و جو و مانند اينها در صورتى كه نشود بى حركت ماند ، نماز باطل است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n« شرط سوم » بايد در جايى نماز بخواند كه احتمال بدهد نماز را تمام مىكند و نماز خواندن در جايى كه بواسطه باد و باران و زيادى جمعيت و مانند اينها يقين دارد كه نمىتواند نماز را تمام كند ، صحيح نيست اگر چه اتفاقاً نماز را تمام كند ، مگر اينكه بتواند رجاًء قصد قربت و قصد نماز كند و اتفاقاً نماز را تمام كند .\r\nمسأله 892 - اگر در جايى كه ماندن در آن حرام است ، مثلًا زير سقفى كه نزديك است خراب شود نماز بخواند اگر چه معصيت كرده ولى نمازش اشكالى ندارد .\r\nمسأله 893 - نماز خواندن روى چيزى كه ايستادن و نشستن روى آن حرام است ، مثل جايى از فرش كه اسم خدا بر آن نوشته شده ، صحيح است .\r\n« شرط چهارم » آنكه جاى نمازگزار سقفش به اندازه‌اى كه نتواند در آنجا راست بايستد كوتاه نباشد ، و همچنين به اندازه‌اى كه جاى ركوع و سجود نداشته باشد كوچك نباشد .\r\nمسأله 894 - اگر ناچار شود كه در جايى نماز بخواند كه به طور كلى از ايستادن تمكن ندارد ، لازم است نشسته نماز بخواند ، و اگر از ركوع و سجود تمكن ندارد براى آنها با سر اشاره نمايد .\r\nمسأله 895 - بنابر احتياط انسان نبايد جلوتر از قبر پيغمبر صلى الله عليه و آله و امام عليه السلام نماز بخواند .\r\n« شرط پنجم » آنكه مكان نمازگزار اگر نجس است ، به طورى تر نباشد كه رطوبت آن به بدن يا لباس او برسد ، ولى جايى كه پيشانى را بر آن مگذارد اگر نجس باشد ، در صورتى كه خشك هم باشد نماز باطل است ، و احتياط مستحب آن است كه مكان نمازگزار اصلًا نجس نباشد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n« شرط ششم » مشهور آن است كه بايد بين مرد و زن در حال نماز اقلًا مقدار يك وجب فاصله باشد ، و فرقى نمىكند زن جلوتر بايستد يا مرد و يا مساوى هم بايستند ولى رعايت فاصله در شهر مكه لازم نيست و ليكن اصل اين شرط احتياط استحبابى است .\r\nمسأله 896 - اگر زن برابر مرد يا كمتر از يك وجب جلوتر بايستد و با هم وارد نماز شوند ، احتياط استحبابى آن است كه هر دو نماز را دوباره بخوانند ، و اگر يكى زودتر از ديگرى به نماز بايستد احتياط استحبابى آن است كه كسى كه بعد مشغول نماز شده نمازش را دوباره بخواند .\r\nمسأله 897 - اگر بين مرد و زن كه برابر هم ايستاده‌اند ، يا زن جلوتر ايستاده و نماز مىخوانند ديوار يا پرده يا چيز ديگرى باشد كه يكديگر را نبينند و يا موضع يكى بالاتر از ديگرى باشد موردى از براى احتياط مذكور نيست .\r\n« شرط هفتم » آنكه جاى پيشانى نمازگزار از جاى زانوها و سر انگشتان پاى او بيش از چهار انگشت بسته پست‌تر يا بلندتر نباشد . و تفصيل اين مسأله در احكام سجده گفته مىشود .\r\nمسأله 898 - بودن مرد و زن نامحرم در جايى كه خلوت است و كسى هم نمىتواند وارد شود يا وارد شونده مانع از ابتلاء به معصيت نمىشود ، در صورتى كه احتمال وقوع در معصيت را بدهند بنابر احتياط جايز نيست و لكن اگر در آنجا نماز بخواند صحيح است .\r\nمسأله 899 - نماز خواندن در جايى كه تار و مانند آن استعمال مىكنند باطل نيست ، اگر چه گوش دادن و استعمال آن معصيت است .\r\nمسأله 900 - احتياط واجب آن است كه بر بام خانه كعبه در حال اختيار نماز واجب نخوانند ، ولى در حال ناچارى اشكال ندارد ، و ظاهر اين است كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنماز در خانه كعبه در حال اختيار نيز جايز است .\r\nمسأله 901 - خواندن نماز مستحب در خانه كعبه و بر بام آن اشكال ندارد ، بلكه مستحب است در داخل خانه مقابل هر ركنى دو ركعت نماز بخوانند .\r\n\r\nجاهايى كه نماز خواندن در آنها مستحب است\r\nمسأله 902 - - در شرع مقدس اسلام بسيار سفارش شده است كه نماز را در مسجد بخوانند و بهتر از همه مسجدها مسجد الحرام است ، و بعد از آن مسجد پيغمبر صلى الله عليه و آله و بعد از آن مسجد كوفه ، و بعد از آن مسجد بيت المقدس و بعد از آن مسجد جامع هر شهر و بعد از آن مسجد محله و بعد از آن مسجد بازار است .\r\nمسأله 903 - براى زنها نماز خواندن در خانه ، بلكه در صندوقخانه و اطاق عقب بهتر است .\r\nمسأله 904 - نماز در حرم امامان عليهم السلام مستحب بلكه بهتر از مسجد است ، و مروى است كه نماز حرم مطهر حضرت امير المؤمنين عليه السلام برابر دويست هزار نماز است .\r\nمسأله 905 - زياد رفتن به مسجد و رفتن در مسجدى كه نمازگزار ندارد ، مستحب است ، و همسايه مسجد اگر عذرى نداشته باشد ، مكروه است در غير مسجد نماز بخواند .\r\nمسأله 906 - مستحب است انسان با كسى كه در مسجد حاضر نمىشود غذا نخورد ، و در كارها با او مشورت نكند و همسايه او نشود ، و از او زن نگيرد و به او زن ندهد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nجاهايى كه نماز خواندن در آنها مكروه است\r\nمسأله 907 - نماز خواندن در چند جا مكروه است و از آن جمله است :\r\n( 1 ) حمام .\r\n( 2 ) زمين نمكزار .\r\n( 3 ) مقابل انسان .\r\n( 4 ) مقابل درى كه باز است .\r\n( 5 ) در جاده و خيابان و كوچه اگر براى كسانى كه عبور مىكنند زحمت نباشد ، و چنانچه زحمت باشد مزاحمت حرام است .\r\n( 6 ) مقابل آتش و چراغ .\r\n( 7 ) در آشپزخانه و هر جا كه كوره آتش باشد .\r\n( 8 ) مقابل چاه و چاله‌اى كه محل بول باشد .\r\n( 9 ) روبه روى عكس و مجسمه چيزى كه روح دارد ، مگر آنكه روى آن پرده بكشند .\r\n( 10 ) در اطاقى كه جنب در آن باشد .\r\n( 11 ) در جايى كه عكس باشد اگر چه روبه روى نمازگزار نباشد .\r\n( 12 ) مقابل قبر .\r\n( 13 ) روى قبر .\r\n( 14 ) بين دو قبر . ( 15 ) در قبرستان .\r\nمسأله 908 - كسى كه در محل عبور مردم نماز مىخواند ، يا كسى روبه روى او است مستحب است جلوى خود چيزى بگذارد ، و اگر چوب يا ريسمانى هم باشد كافى است .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nاحكام مسجد\r\nمسأله 909 - نجس كردن زمين و سقف و بام و طرف داخل ديوار مسجد حرام است ، و هر كس بفهمد كه نجس شده است بايد فوراً نجاست آن را بر طرف كند ، و احتياط مستحب آن است كه طرف بيرون ديوار مسجد را هم نجس نكنند ، مگر در صورتى كه نجاست آن موجب هتك مسجد باشد كه در اين صورت حرام است و بر طرف كردن آن لازم است .\r\nمسأله 910 - اگر نتواند مسجد را تطهير نمايد يا كمك لازم داشته باشد و پيدا نكند ، تطهير مسجد بر او واجب نيست ، ولى بنابر احتياط واجب بايد به كسى كه احتمال مىدهد تطهير كند اطلاع دهد .\r\nمسأله 911 - اگر جايى از مسجد نجس شود كه تطهير آن بدون كندن يا خراب كردن ممكن نيست ، بايد آنجا را بكنند يا خراب نمايند ، در صورتى كه خرابى كلى و مستلزم ضرر وقف نباشد و يا اگر مستلزم ضرر باشد بقاى نجاست موجب هتك حرمت مسجد باشد و در غير اين دو صورت خراب كردن جايز نيست و پر كردن جايى كه كنده‌اند ، و ساختن جايى كه خراب كرده‌اند بنابر احتياط واجب است هر چند از زكات باشد و يا با اذن حاكم شرعى از وجوهات شرعيه باشد و اگر چيزى مانند آجر مسجد نجس شود ، در صورتى كه ممكن باشد ، بايد بعد از آب كشيدن آن را به جاى اولش بگذارند .\r\nمسأله 912 - اگر مسجدى را غصب كنند و به جاى آن خانه و مانند آن بسازند يا به طورى خراب شود كه نماز خواندن در آن ممكن نباشد نجس كردن آن حرام نيست و تطهير آن واجب نيست .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمسأله 913 - نجس كردن حرم امامان عليهم السلام حرام است و اگر يكى از آنها نجس شود ، چنانچه نجس ماندن آن بى احترامى باشد تطهير آن واجب است ، بلكه احتياط مستحب آن است كه اگر بى احترامى هم نباشد آن را تطهير كنند .\r\nمسأله 914 - اگر حصير مسجد نجس شود ، چنانچه نجاست حصير بى احترامى به مسجد باشد بايد آن را آب بكشند و اگر بواسطه آب كشيدن ، خراب مىشود ، و بريدن جاى نجس بهتر باشد ، بايد آن را ببرند .\r\nمسأله 915 - بردن عين نجس و متنجس در مسجد اگر بى احترامى به مسجد باشد حرام است ، بلكه احتياط مستحب آن است كه اگر بى احترامى هم نباشد ، عين نجس را در مسجد نبرند ، مگر چيزى كه از توابع انسان است ؛ مانند خون زخمى كه بر بدن يا لباس انسان است .\r\nمسأله 916 - اگر مسجد را براى روضه خوانى چادر بزنند و فرش كنند و سياهى بكوبند و اسباب چاى در آن ببرند ، در صورتى كه اين كارها به مسجد ضرر نرساند و مانع نماز خواندن نشود اشكال ندارد .\r\nمسأله 917 - احتياط مستحب اين است كه مسجد را به طلا و تمثالهايى كه مثل انسان و حيوان ، روح دارد زينت نكنند .\r\nمسأله 918 - اگر مسجد خراب هم شود نمىتوانند آن را بفروشند ، يا داخل ملك و جاده نمايند .\r\nمسأله 919 - فروختن در و پنجره و چيزهاى ديگر مسجد حرام است و اگر مسجد خراب شود ، بايد اينها را صرف تعمير همان مسجد كنند ، و چنانچه به درد آن مسجد نخورد ، بايد در مسجد ديگر مصرف شود ، ولى اگر به درد مسجدهاى ديگر هم نخورد مىتوانند آن را بفروشند و پول آن را اگر ممكن\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاست صرف تعمير همان مسجد وگر نه صرف تعمير مسجد ديگر نمايند .\r\nمسأله 920 - ساختن مسجد و تعمير مسجدى كه نزديك به خرابى مىباشد مستحب است و اگر مسجد طورى خراب شود كه تعمير آن ممكن نباشد ، مىتوانند آن را خراب كنند و دوباره بسازند ، بلكه مىتوانند مسجدى را كه خراب نشده ، براى احتياج مردم خراب كنند و بزرگتر بسازند .\r\nمسأله 921 - تميز كردن مسجد و روشن كردن چراغ آن مستحب است و كسى كه مىخواهد مسجد برود مستحب است خود را خوشبو كند و لباس پاكيزه و قيمتى بپوشد و ته كفش خود را وارسى كند كه نجاستى به آن نباشد و موقع داخل شدن به مسجد ، اول پاى راست و موقع بيرون آمدن ، اول پاى چپ را بگذارد ، و همچنين مستحب است از همه زودتر به مسجد آيد و از همه ديرتر بيرون رود .\r\nمسأله 922 - وقتى انسان وارد مسجد مىشود ، مستحب است دو ركعت نماز به قصد تحيت و احترام مسجد بخواند ، و اگر نماز واجب يا مستحب ديگرى هم بخواند كافى است .\r\nمسأله 923 - خوابيدن در مسجد ، اگر انسان ناچار نباشد ، و صحبت كردن راجع به كارهاى دنيا و مشغول صنعت شدن و خواندن شعرى كه نصيحت و مانند آن نباشد مكروه است ، و نيز مكروه است آب دهان و بينى و اخلاط سينه را در مسجد بيندازد ، و گمشده‌اى را طلب كند و صداى خود را بلند كند ، ولى بلند كردن صدا براى اذان مانعى ندارد . مسأله 924 - راه دادن بچه و ديوانه به مسجد مكروه است و كسى كه پياز و سير و مانند اينها خورده كه بوى دهانش مردم را اذيت مىكند مكروه است به مسجد برود .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nاذان و اقامه\r\nمسأله 925 - براى مرد و زن مستحب است پيش از نمازهاى واجب يوميه اذان و اقامه بگويند ، ولى پيش از نمازهاى واجب غير يوميه مثل نماز آيات در صورتى كه با جماعت بخوانند ، مستحب است سه مرتبه بگويند : الصلاة .\r\nمسأله 926 - مستحب است در روز اولى كه بچه به دنيا مىآيد ، يا پيش از آنكه بند نافش بيفتد ، در گوش راست او اذان و در گوش چپش اقامه بگويند .\r\nمسأله 927 - اذان هيجده جمله است : اللَّه اكبر چهار مرتبه ، أشهد أن لا إلهَ إلّا اللَّه ، أشهد أنّ محمداً رسول اللَّه ، حيّ على الصلاة ، حيّ على الفلاح ، حى على خير العمل ، اللَّه اكبر ، لا إلهَ إلّا اللَّه هر يك دو مرتبه ، و اقامه هفده جمله است ؛ يعنى دو مرتبه اللَّه اكبر از اول اذان و يك مرتبه لا إلهَ إلّا اللَّه از آخر آن كم مىشود و بعد از گفتن حيّ على خير العمل بايد دو مرتبه قَد قامت الصلاة اضافه نمود .\r\nمسأله 928 - أشهد أنّ عليّاً ولىّ اللَّهِ جزو اذان و اقامه نيست ، ولى خوبست بعد از اشهد أنَّ محمداً رسول اللَّه به قصد قربت مطلق گفته شود .\r\n\r\nترجمه اذان و اقامه\r\nاللَّه اكبر : يعنى خداى تعالى بزرگتر از آن است كه او را وصف كنند .\r\nاشهد أن لا إلهَ إلّا اللَّه : يعنى شهادت مىدهم كه خدايى سزاوار پرستش نيست ، جز خدايى كه يكتا و بى همتا است .\r\nأَشهد أنّ محمّداً رسول اللَّه : يعنى شهادت مىدهم كه حضرت محمد بن عبد اللَّه صلى الله عليه و آله و سلم پيغمبر و فرستاده خدا است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nأَشهد أَنّ عليّاً أمير المؤمنين وليّ اللَّه : يعنى شهادت مىدهم كه حضرت على عليه الصلاة والسلام امير مؤمنين و ولى خدا بر همه خلق است .\r\nحيّ على الصلاة : يعنى بشتاب براى نماز .\r\nحيّ على الفلاح : يعنى بشتاب براى رستگارى .\r\nحيّ على خير العمل : يعنى بشتاب براى بهترين كارها كه نماز است .\r\nقد قامت الصلاة : يعنى به تحقيق نماز برپا شد .\r\nلا إله إلّا اللَّه : يعنى خدايى سزاوار پرستش نيست ، مگر خدايى كه يكتا و بى همتا است .\r\nمسأله 929 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد ، بايد دوباره آن را از سر بگيرد .\r\nمسأله 930 - اگر در اذان و اقامه صدا را در گلو بيندازد ، چنانچه غنا شود ، يعنى به طور آواز خوانى كه در مجلس لهو و بازيگرى معمول است اذان و اقامه را بگويد ، جايز نيست .\r\nمسأله 931 - در دو نماز اذان مشروع نيست :\r\nاول : نماز عصر در روز عرفه كه روز نهم ذيحجه است .\r\nدوم : نماز عشاء شب عيد قربان براى كسى كه در مشعر الحرام باشد ، و در اين دو نماز در صورتى اذان ساقط مىشود كه با نماز قبلى هيچ فاصله نشود ، يا بين آنها كمى فاصله باشد .\r\nمسأله 932 - اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\nمسأله 933 - اگر براى خواندن نماز جماعت به مسجد رود و ببيند\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nجماعت تمام شده ، تا وقتى كه صفها به هم نخورده و جمعيت متفرق نشده ، مىتواند براى نماز خود اذان و اقامه نگويد .\r\nمسأله 934 - در جايى كه عده‌اى مشغول نماز جماعتند يا نماز آنان تازه تمام شده و صفها به هم نخورده است ، اگر انسان بخواهد فرادى يا با جماعت ديگرى كه برپا مىشود نماز بخواند ، با شش شرط اذان و اقامه از او ساقط مىشود :\r\nاول : آنكه نماز جماعت در مسجد باشد و اگر در مسجد نباشد ، ساقط شدن اذان و اقامه معلوم نيست .\r\nدوم : آنكه براى آن نماز ، اذان و اقامه گفته باشند .\r\nسوم : آنكه نماز جماعت باطل نباشد .\r\nچهارم : آنكه نماز او و نماز جماعت در يك مكان باشد ، پس اگر نماز جماعت داخل مسجد باشد و او بخواهد در بام مسجد نماز بخواند ، مستحب است اذان و اقامه بگويد .\r\nپنجم : آنكه نماز او و نماز جماعت هر دو اداء باشد .\r\nششم : آنكه وقت نماز او و نماز جماعت مشترك باشد ، مثلًا هر دو نماز ظهر يا هر دو نماز عصر بخوانند يا نمازى كه به جماعت خوانده مىشود نماز ظهر باشد و او نماز عصر بخواند يا او نماز ظهر بخواند و نماز جماعت نماز عصر باشد .\r\nمسأله 935 - اگر در شرط سوم از شرطهايى كه در مسأله پيش گفته شد شك كند ، يعنى شك كند كه نماز جماعت صحيح بوده يا نه ، اذان و اقامه از او ساقط است ، ولى اگر در يكى از پنج شرط ديگر شك كند مستحب است اذان و اقامه بگويد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمسأله 936 - كسى كه اذان و اقامه ديگرى را بشنود مستحب است هر قسمتى را كه مىشنود آهسته بگويد .\r\nمسأله 937 - كسى كه اذان و اقامه ديگرى را شنيده باشد ، چه با او گفته باشد يا نه در صورتى كه بين آن اذان و اقامه و نمازى كه مىخواهد بخواند زياد فاصله نشده باشد ، مىتواند براى نماز خود اذان و اقامه نگويد .\r\nمسأله 938 - اگر مرد اذان زن را با قصد لذت بشنود ، اذان او ساقط نمىشود ، بلكه اگر قصد لذت هم نداشته باشد ، ساقط نمىشود .\r\nمسأله 939 - اذان و اقامه نماز جماعت را بايد مرد بگويد ، ولى در نماز جماعت زنان اگر زن اذان و اقامه بگويد كافى است .\r\nمسأله 940 - اقامه بايد بعد از اذان و در حال ايستادن و با طهارت گفته شود .\r\nمسأله 941 - اگر كلمات اذان و اقامه را بدون ترتيب بگويد ، مثلًا حيّ على الفلاح را پيش از حيّ على الصلاة بگويد بايد از جايى كه ترتيب به هم خورده دوباره بگويد .\r\nمسأله 942 - بايد بين اذان و اقامه زياد فاصله ندهد و اگر بين آنها به قدرى فاصله دهد كه اذان ى را كه گفته اذان اين اقامه حساب نشود ، مستحب است دوباره اذان را بگويد و نيز اگر بين اذان و اقامه و نماز به قدرى فاصله دهد كه اذان و اقامه آن نماز حساب نشود ، مستحب است دوباره براى آن نماز اذان و اقامه بگويد .\r\nمسأله 943 - اذان و اقامه بايد به عربى صحيح گفته شود ، پس اگر به عربى غلط بگويد يا به جاى حرفى حرف ديگر بگويد ، يا مثلًا ترجمه آن را به فارسى بگويد ، صحيح نيست .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمسأله 944 - اذان و اقامه بايد بعد از داخل شدن وقت نماز گفته شود و اگر عمداً يا از روى فراموشى پيش از وقت بگويد باطل است .\r\nمسأله 945 - اگر پيش از گفتن اقامه شك كند كه اذان گفته يا نه اذان را بگويد ، ولى اگر مشغول اقامه شود و شك كند كه اذان را گفته يا نه ، گفتن اذان لازم نيست .\r\nمسأله 946 - اگر در بين اذان يا اقامه پيش از آنكه قسمتى را بگويد شك كند كه قسمت پيش از آن را گفته يا نه ، قسمتى را كه در گفتن آن شك كرده بگويد ، ولى اگر در حال گفتن قسمتى از اذان يا اقامه شك كند كه آنچه را پيش از آن است گفته يا نه ، گفتن آن لازم نيست .\r\nمسأله 947 - مستحب است انسان در موقع اذان گفتن ، رو به قبله بايستد و با وضو يا غسل باشد و دستها را به گوش بگذارد و صدا را بلند نمايد و بكشد و بين جمله‌هاى اذان كمى فاصله دهد و بين آنها حرف نزند .\r\nمسأله 948 - مستحب است بدن انسان در موقع گفتن اقامه آرام باشد و آن را از اذان آهسته‌تر بگويد و جمله‌هاى آن را به هم نچسباند ، ولى به اندازه‌اى كه بين جمله‌هاى اذان فاصله مىدهد بين جمله‌هاى اقامه ندهد .\r\nمسأله 949 - مستحب است بين اذان و اقامه يك قدم بردارد يا قدرى بنشيند يا سجده كند ، يا ذكر بگويد ، يا دعا بخواند ، يا قدرى ساكت باشد ، يا حرفى بزند يا دو ركعت نماز بخواند ، ولى حرف زدن بين اذان و اقامه نماز صبح مستحب نيست .\r\nمسأله 950 - مستحب است كسى را كه براى گفتن اذان معين مىكنند عادل و وقت شناس و صدايش بلند باشد و اذان را در جاى بلند بگويد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nواجبات نماز\r\nواجبات نماز يازده چيز است :\r\n« اول » نيّت . « دوم » ؛ قيام يعنى ايستادن . « سوم » تكبيرة الاحرام ؛ يعنى گفتن اللَّه اكبر در اول نماز . « چهارم » ركوع . « پنجم » سجود . « ششم » قرائت .\r\n« هفتم » ذكر . « هشتم » تشهد . « نهم » سلام . « دهم » ترتيب . « يازدهم » موالات ؛ يعنى پى در پى بودن اجزاء نماز .\r\nمسأله 951 - بعضى از واجبات نماز ركن است ، يعنى اگر انسان آنها را بجا نياورد - عمداً باشد يا اشتباهاً - نماز باطل مىشود و بعضى ديگر ركن نيست ؛ يعنى اگر اشتباهاً كم گردد نماز باطل نمىشود . و ركن نماز پنج چيز است :\r\nاول : نيّت .\r\nدوم : تكبيرة الاحرام .\r\nسوم : قيام در موقع گفتن تكبيرة الاحرام و قيام پيش از ركوع كه آن را قيام متصل به ركوع مىگويند .\r\nچهارم : ركوع .\r\nپنجم : دو سجده از يك ركعت .\r\nو اما نسبت به زيادى در صورتى كه عمدى باشد مطلقاً نماز باطل مىشود و در صورتى كه از روى اشتباه باشد اگر زيادى در ركوع يا در دو سجده از يك ركعت باشد نماز باطل است و الا باطل نيست .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nنيّت\r\nمسأله 952 - انسان بايد نماز را به نيّت قربت ، يعنى براى انجام دادن فرمان خداوند عالم بجا آورد و لازم نيست نيّت را از قلب خود بگذراند يا مثلًا به زبان بگويد : چهار ركعت نماز ظهر مىخوانم قربةً إلى اللَّه .\r\nمسأله 953 - اگر در نماز ظهر يا در نماز عصر نيّت كند كه چهار ركعت نماز مىخوانم و معين نكند ظهر است يا عصر ، نماز او باطل است و نيز كسى كه مثلًا قضاى نماز ظهر بر او واجب است ، اگر در وقت نماز ظهر بخواهد آن نماز قضا يا نماز ظهر را بخواند بايد نمازى را كه مىخواند در نيّت معين كند .\r\nمسأله 954 - انسان بايد از اول تا آخر نماز به نيّت خود باقى باشد ، پس اگر در بين نماز به طورى غافل شود كه اگر بپرسند چه مىكنى ؟ نداند چه بگويد ، نمازش باطل است .\r\nمسأله 955 - انسان بايد فقط براى انجام امر خداوند عالم نماز بخواند ، پس كسى كه ريا كند ؛ يعنى براى نشان دادن به مردم نماز بخواند نمازش باطل است ، خواه فقط براى مردم باشد يا خدا و مردم هر دو را در نظر بگيرد .\r\nمسأله 956 - اگر قسمتى از نماز را براى غير خدا بجا آورد نمازش باطل است ، بلكه اگر نماز را براى خدا بجا آورد ، ولى براى نشان دادن به مردم در جاى مخصوصى مثل مسجد يا در وقت مخصوصى ؛ مثل اول وقت يا به طرز مخصوصى مثلًا با جماعت نماز بخواند نمازش باطل است و بنابر احتياط مستحب اگر جزء مستحب را نيز مثل قنوت براى غير خدا بجا آورد نماز را تمام كرده بعد نماز را اعاده كند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nتكبيرة الاحرام\r\nمسأله 957 - گفتن اللَّه اكبر در اول هر نماز واجب و ركن است و بايد حروف « اللَّه » و حروف « اكبر » و دو كلمه « اللَّه » و « اكبر » را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد يا مثلًا ترجمه آن را به فارسى بگويد صحيح نيست .\r\nمسأله 958 - احتياط مستحب آن است كه تكبيرة الاحرام نماز را به چيزى كه پيش از آن مىخواند ، مثلًا به اقامه يا به دعايى كه پيش از تكبير مىخواند نچسباند .\r\nمسأله 959 - اگر انسان بخواهد اللَّه اكبر را به چيزى كه بعد از آن مىخواند ؛ مثلًا به « بسم اللَّه الرحمن الرحيم » بچسباند ، بهتر آن است « راء » اكبر را پيش بدهد ولى احتياط مستحب آن است كه در نماز واجب نچسباند .\r\nمسأله 960 - موقع گفتن تكبيرة الاحرام بايد بدن آرام باشد و اگر عمداً در حالى كه بدنش حركت دارد ، تكبيرة الاحرام را بگويد باطل است .\r\nمسأله 961 - تكبير و حمد و سوره و ذكر و دعا را بايد طورى بخواند كه خودش بشنود و اگر بواسطه سنگينى يا كرى گوش يا سر و صداى زياد نمىشنود ، بايد طورى بگويد كه اگر مانعى نباشد بشنود . مسأله 962 - كسى كه لال است يا زبان او مرضى دارد كه نمىتواند اللَّه اكبر را بگويد بايد هر طورى كه مىتواند بگويد و اگر هيچ نمىتواند بگويد ، بنابر احتياط بايد در قلب خود بگذراند و براى تكبير اشاره كند و زبانش را هم اگر مىتواند حركت دهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمسأله 963 - مستحب است بعد از تكبيرة الاحرام بگويد : « يا مُحسِنُ قَد أَتاكَ المُسِيء وَقَد امَرتَ المُحسِنَ أَن يَتَجاوَزَ عَنِ المُسِيء أَنت المُحسِنُ وَأَنَا المُسِيء بِحَقّ مُحَمّدٍ وَآل مُحَمّدٍ صلّ على مُحَمّدٍ وَآل مُحَمّدٍ وَتَجاوَز عَن قَبِيحِ ما تَعلَمُ مِنّي » يعنى اى خدايى كه به بندگان احسان مىكنى . بنده گنهكار به در خانه تو آمده و تو امر كرده‌اى كه نيكوكار از گناهكار بگذرد . تو نيكوكارى و من گناهكار . به حق محمد و آل محمد صلى الله عليه و آله رحمت خود را بر محمد و آل محمد بفرست و از بديهايى كه مىدانى از من سر زده بگذر .\r\nمسأله 964 - مستحب است موقع گفتن تكبير اول نماز و تكبيرهاى بين نماز دستها را تا مقابل گوش بالا ببرد .\r\nمسأله 965 - اگر شك كند كه تكبيرة الاحرام را گفته يا نه ، چنانچه مشغول خواندن چيزى از قرائت شده به شك خود اعتنا نكند و اگر چيزى نخوانده ، بايد تكبير را بگويد .\r\nمسأله 966 - اگر بعد از گفتن تكبيرة الاحرام شك كند كه آن را صحيح گفته يا نه ، چه مشغول خواندن چيزى شده باشد يا نه به شك خود اعتنا نكند .\r\n\r\nقيام ( ايستادن )\r\nمسأله 967 - قيام در موقع گفتن تكبيرة الاحرام و قيام پيش از ركوع كه آن را قيام متصل به ركوع مىگويند ركن است ، ولى قيام در موقع خواندن حمد و سوره و قيام بعد از ركوع ركن نيست و اگر كسى آن را از روى فراموشى ترك كند ، نمازش صحيح است .\r\nمسأله 968 - واجب است پيش از گفتن تكبير و بعد از آن مقدارى بايستد تا يقين كند كه در حال ايستادن تكبير گفته است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمسأله 969 - اگر ركوع را فراموش كند و بعد از حمد و سوره بنشيند و يادش بيايد كه ركوع نكرده ، بايد بايستد و به ركوع رود ، و اگر بدون اينكه بايستد به حال خميدگى به ركوع برگردد ، چون قيام متصل به ركوع را بجا نياورده ، نماز او باطل است .\r\nمسأله 970 - موقعى كه براى تكبيرة الاحرام يا قرائت ايستاده است ، بايد بدن را حركت ندهد و به طرفى خم نشود و بنابر احتياط به جايى تكيه نكند ، ولى اگر از روى ناچارى باشد اشكال ندارد .\r\nمسأله 971 - اگر موقعى كه ايستاده ، از روى فراموشى بدن را حركت دهد ، يا به طرفى خم شود ، يا به جايى تكيه كند ، اشكال ندارد .\r\nمسأله 972 - احتياط مستحب آن است كه در موقع ايستادن ، هر دو پا روى زمين باشد ، ولى لازم نيست سنگينى بدن روى هر دو پا باشد و اگر روى يك پا هم باشد اشكال ندارد .\r\nمسأله 973 - كسى كه مىتواند درست بايستد ، اگر پاها را خيلى گشاد بگذارد كه ايستادن بر او صدق نكند ، نمازش باطل است .\r\nمسأله 974 - موقعى كه انسان در نماز مشغول خواندن چيزى از اذكار واجب است بايد بدنش آرام باشد و در موقعى كه مىخواهد كمى جلو يا عقب رود ، يا كمى بدن را به طرف راست يا چپ حركت دهد ، بايد چيزى نگويد .\r\nمسأله 975 - اگر در حال حركت بدن ذكر مستحبى بگويد ، مثلًا موقع رفتن به ركوع يا رفتن به سجده تكبير بگويد ، نمازش صحيح است و « بِحَولِ اللَّه وَقُوتِهِ اقُومُ وَاقعُدُ » را بايد در حال برخاستن بگويد .\r\nمسأله 976 - حركت دادن دست و انگشتان در موقع خواندن حمد اشكال ندارد ، اگر چه احتياط مستحب آن است كه آنها را حركت ندهد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمسأله 977 - اگر موقع خواندن حمد و سوره ، يا خواندن تسبيحات بى اختيار به قدرى حركت كند كه از حال آرام بودن خارج شود ، احتياط مستحب آن است كه بعد از آرام گرفتن بدن ، آنچه را در حال حركت خوانده دوباره بخواند .\r\nمسأله 978 - اگر در بين نماز از ايستادن عاجز شود ، بايد بنشيند و اگر از نشستن هم عاجز شود ، بايد بخوابد ، ولى تا بدنش آرام نگرفته بايد چيزى از ذكرهاى واجب را نگويد .\r\nمسأله 979 - تا انسان مىتواند ايستاده نماز بخواند ، نبايد بنشيند ، مثلًا كسى كه در موقع ايستادن بدنش حركت مىكند يا مجبور است به چيزى تكيه دهد يا بدنش را مختصرى كج كند بايد هرطور كه مىتواند ايستاده نماز بخواند ، ولى اگر به هيچ قسم نتواند بايستد ، بايد راست بنشيند و نشسته نماز بخواند .\r\nمسأله 980 - تا انسان مىتواند بنشيند نبايد خوابيده نماز بخواند و اگر نتواند راست بنشيند بايد هرطور كه مىتواند بنشيند و اگر به هيچ قسم نمىتواند بنشيند بايد طورى كه در احكام قبله گفته شد ، به پهلوى راست بخوابد و اگر نمىتواند به پهلوى چپ بخوابد و اگر آن هم ممكن نيست به پشت بخوابد به طورى كه كف پاهاى او رو به قبله باشد .\r\nمسأله 981 - كسى كه نشسته نماز مىخواند اگر بعد از خواندن حمد و سوره بتواند بايستد و ركوع را ايستاده بجا آورد بايد بايستد و از حال ايستاده به ركوع رود و اگر نتواند بايد ركوع را هم نشسته بجا آورد .\r\nمسأله 982 - كسى كه خوابيده نماز مىخواند اگر در بين نماز بتواند\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبنشيند بايد مقدارى را كه مىتواند نشسته بخواند و نيز اگر مىتواند بايستد بايد مقدارى را كه مىتواند ، ايستاده بخواند ، ولى تا بدنش آرام نگرفته بايد چيزى از اذكار واجب را نخواند .\r\nمسأله 983 - كسى كه نشسته نماز مىخواند اگر در بين نماز بتواند بايستد بايد مقدارى را كه مىتواند ايستاده بخواند ، ولى تا بدنش آرام نگرفته بايد چيزى از ذكرهاى واجب را نخواند .\r\nمسأله 984 - كسى كه مىتواند بايستد اگر بترسد كه بواسطه ايستادن ، مريض شود يا ضررى به او برسد ، مىتواند نشسته نماز بخواند ، و اگر از نشستن هم بترسد ، مىتواند خوابيده نماز بخواند .\r\nمسأله 985 - اگر انسان احتمال بدهد كه تا آخر وقت بتواند ايستاده نماز بخواند بهتر است نماز را به تأخير بيندازد . پس اگر نتواند بايستد در آخر وقت مطابق وظيفه‌اش نماز را بجا آورد ، و در صورتى كه اول وقت نماز را خواند و در آخر وقت قدرت بر ايستادن حاصل نمود بايد نماز را دوباره بجا آورد ، مگر اينكه وقتى نماز را خوانده مأيوس بوده از اينكه تا آخر وقت قدرت پيدا مىكند كه در اين صورت اعاده لازم نيست اگر چه احوط است .\r\nمسأله 986 - مستحب است در حال ايستادن ، بدن را راست نگهدارد و شانه‌ها را پايين بيندازد و دستها را روى رانها بگذارد و انگشتها را به هم بچسباند و جاى سجده را نگاه كند وسنگينى بدن را به طور مساوى روى دو پا بيندازد و با خضوع و خشوع باشد و پاها را پس و پيش نگذارد و اگر مرد است پاها را از سه انگشت باز تا يك وجب فاصله دهد و اگر زن است پاها را به هم بچسباند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nقرائت\r\nمسأله 987 - در ركعت اول و دوم نمازهاى واجب يوميه ، انسان بايد اول حمد و بعد از آن - بنابر احتياط - يك سوره تمام بخواند و سوره والضحى و الم نشرح و همچنين سوره فيل و لايلاف در نماز يك سوره حساب مىشود .\r\nمسأله 988 - اگر وقت نماز تنگ باشد يا انسان ناچار شود كه سوره را نخواند ، مثلًا بترسد كه اگر سوره را بخواند ، دزد يا درنده يا چيز ديگرى به او صدمه بزند نبايد سوره را بخواند .\r\nمسأله 989 - اگر با علم به بطلان عمداً سوره را پيش از حمد بخواند نمازش باطل است و اگر اشتباهاً سوره را پيش از حمد بخواند و در بين آن يادش بيايد ، بايد سوره را رها كند و بعد از خواندن حمد ، سوره را از اول بخواند و اگر بعد از رسيدن به ركوع بفهمد نمازش صحيح است .\r\nمسأله 990 - اگر حمد و سوره يا يكى از آنها را فراموش كند و بعد از رسيدن به ركوع بفهمد ، نمازش صحيح است .\r\nمسأله 991 - اگر پيش از آنكه براى ركوع خم شود ، بفهمد كه حمد و سوره را نخوانده ، بايد بخواند و اگر بفهمد سوره را نخوانده ، بايد فقط سوره را بخواند ، ولى اگر بفهمد حمد تنها را نخوانده بايد اول حمد و بعد از آن دوباره سوره را بخواند . و نيز اگر خم شود و پيش از آنكه به ركوع برسد ، بفهمد حمد و سوره يا سوره تنها يا حمد تنها را نخوانده ، بايد بايستد و به همين دستور عمل نمايد .\r\nمسأله 992 - اگر در نماز يكى از چهار سوره‌اى را كه آيه سجده دارد و در\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمسأله ( 361 ) گفته شد عمداً بخواند بايد سجده كند و اگر سجده بكند بنابر احتياط نمازش باطل است ، ولى اگر سجده نكند نمازش صحيح است اگر چه نسبت به ترك سجود گناه كرده است و همچنين است اگر سهواً و يا با اعتقاد به صحت ، سجده را انجام دهد و در هر صورت اعاده نماز بهتر است .\r\nمسأله 993 - اگر اشتباهاً مشغول خواندن سوره‌اى شود كه سجده واجب دارد ، چنانچه پيش از رسيدن به آيه سجده بفهمد ، بايد آن سوره را رها كند و سوره ديگر بخواند و اگر بعد از خواندن آيه سجده بفهمد ، بايد به سجده اشاره نموده و سوره را تمام كند و بعد از نماز احتياطاً سجده آن را بجا آورد .\r\nمسأله 994 - اگر در نماز آيه سجده را گوش دهد نمازش صحيح است و بايد به سجده اشاره نمايد و بعد از نماز احتياطاً سجده آن را بجا آورد .\r\nمسأله 995 - در نماز مستحبى خواندن سوره لازم نيست اگر چه آن نماز بواسطه نذر كردن واجب شده باشد ، ولى در بعضى از نمازهاى مستحبى ؛ مثل نماز وحشت كه سوره مخصوصى دارد ، اگر بخواهد به دستور آن نماز رفتار كرده باشد ، لازم است همان سوره را بخواند .\r\nمسأله 996 - در نماز جمعه و در نماز ظهر روز جمعه مستحب است در ركعت اول بعد از حمد ، سوره جمعه و در ركعت دوم بعد از حمد ، سوره منافقين را بخواند و اگر مشغول يكى از اينها شود ، بنابر احتياط نمىتواند آن را رها كند و سوره ديگر بخواند .\r\nمسأله 997 - اگر بعد از حمد مشغول خواندن سوره « قل هو اللَّه أحد » يا سوره « قل يا أيّها الكافرونَ » شود نمىتواند آن را رها كند و سوره ديگر بخواند ، ولى در نماز جمعه و نماز ظهر روز جمعه اگر از روى فراموشى به جاى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nسوره جمعه و منافقين ، يكى از آن دو سوره را بخواند مىتواند آن را رها كند و سوره جمعه و منافقين را بخواند و احتياط مستحب اين است كه بعد از تجاوز از نصف سوره را رها ننمايد .\r\nمسأله 998 - اگر در نماز جمعه يا نماز ظهر روز جمعه عمداً سوره « قل هو اللَّه أحد » يا سوره « قل يا أيّها الكافرونَ » را بخواند اگر چه به نصف نرسيده باشد ، بنابر احتياط واجب نمىتواند رها كند و سوره جمعه و منافقين را بخواند .\r\nمسأله 999 - اگر در نماز ، غير سوره « قل هو اللَّه أحد » و « قل يا أيّها الكافرونَ » سوره ديگرى را بخواند تا به دو ثلث سوره نرسيده مىتواند رها كند و سوره ديگر بخواند .\r\nمسأله 1000 - اگر مقدارى از سوره را فراموش كند يا از روى ناچارى ، مثلًا بواسطه تنگى وقت يا جهت ديگر نشود آن را تمام نمايد مىتواند آن سوره را رها كند و سوره ديگر بخواند ، اگر چه از دو ثلث هم گذشته باشد يا سوره‌اى را كه مىخوانده « قل هو اللَّه أحد » يا « قل يا أيّها الكافرونَ » باشد .\r\nمسأله 1001 - بر مرد واجب است حمد و سوره نماز صبح و مغرب و عشا را بلند بخواند و بر مرد و زن واجب است حمد و سوره نماز ظهر و عصر را آهسته بخواند .\r\nمسأله 1002 - مرد بايد در نماز صبح و مغرب و عشا مواظب باشد كه تمام كلمات حمد و سوره حتى حرف آخر آنها را بلند بخواند .\r\nمسأله 1003 - زن مىتواند حمد و سوره نماز صبح و مغرب و عشا را بلند يا آهسته بخواند ، ولى اگر نامحرم صدايش را بشنود و شنواندن صدا به نامحرم حرام باشد بايد آهسته بخواند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمسأله 1004 - اگر در جايى كه بايد نماز را بلند بخواند ، عمداً آهسته بخواند يا در جايى كه بايد آهسته بخواند عمداً بلند بخواند ، نمازش باطل است ولى اگر از روى فراموشى يا ندانستن مسأله باشد صحيح است و اگر در بين خواندن حمد و سوره هم بفهمد اشتباه كرده ، لازم نيست مقدارى را كه خوانده دوباره بخواند .\r\nمسأله 1005 - اگر كسى در خواندن حمد و سوره بيشتر از معمول صدايش را بلند كند ، مثل آنكه آنها را با فرياد بخواند ، نمازش باطل است .\r\nمسأله 1006 - انسان بايد نماز را ياد بگيرد كه غلط نخواند و كسى كه به هيچ قسم نمىتواند صحيح آن را ياد بگيرد ، بايد هر طورى كه مىتواند بخواند و احتياط مستحب آن است كه نماز را به جماعت بجا آورد .\r\nمسأله 1007 - كسى كه حمد و سوره و چيزهاى ديگر نماز را به خوبى نمىداند و مىتواند ياد بگيرد چنانچه وقت نماز وسعت دارد ، بايد ياد بگيرد و اگر وقت تنگ است در صورتى كه ممكن باشد و در يادگيرى تقصير كرده باشد بايد نمازش را به جماعت بخواند .\r\nمسأله 1008 - مزد گرفتن براى ياد دادن واجبات نماز بى اشكال است اگر چه احتياط درترك است و مزد گرفتن براى ياد دادن مستحبات آن بدون اشكال جايز است .\r\nمسأله 1009 - اگر يكى از كلمات حمد يا سوره را نداند و در آن شك داشته باشد يا عمداً آن را نگويد يا به جاى حرفى حرف ديگرى بگويد ، مثلًا به جاى « ض » ، « ظ » بگويد يا جايى كه بايد بدون زير و زبر خوانده شود ، زير و زبر بدهد يا تشديد را نگويد نماز او باطل است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمسأله 1010 - اگر انسان كلمه‌اى را كه ياد گرفته صحيح بداند و در نماز همانطور بخواند و بعد بفهمد كه غلط خوانده ، لازم نيست دوباره نماز را بخواند .\r\nمسأله 1011 - اگر زير و زبر كلمه‌اى را نداند ، يا نداند مثلًا كلمه‌اى به « س » است يا به « ص » بايد ياد بگيرد و چنانچه دو جور يا بيشتر بخواند مثل آنكه در « اهدنا الصراط المستقيم » مستقيم را يك مرتبه با سين و يك مرتبه با صاد بخواند ، نمازش باطل است ولى اگر آن كلمه‌اى را كه دو جور خوانده از اذكار باشد و غلط خواندنش از ذكر بودن خارجش نكند نمازش صحيح است .\r\nمسأله 1012 - اگر در كلمه‌اى واو باشد و حرف قبل از واو در آن كلمه پيش داشته باشد و حرف بعد از واو در آن كلمه همزه باشد ، مثل كلمه « سوء » بنابر احتياط آن واو را مد بدهد ؛ يعنى آن را بكشد و همچنين اگر در كلمه‌اى « الف » باشد و حرف قبل از الف در آن كلمه زبر داشته باشد و حرف بعد از الف در آن كلمه همزه باشد مثل « جآء » الف آن را بكشد ، و نيز اگر در كلمه‌اى « ى » باشد و حرف پيش از « ى » در آن كلمه زير داشته باشد و حرف بعد از « ى » در آن كلمه همزه باشد ؛ مثل « جيء » ، « ى » را با مد بخواند و اگر بعد از اين حروف « واو و الف و يا » به جاى همزه حرفى باشد كه ساكن است ؛ يعنى زير و زبر و پيش ندارد باز هم بايد اين سه حرف را با مد بخواند ، مثلًا در ولا الضالين كه بعد از الف ، حرف لام ساكن است ، بايد الف آن را با مد بخواند و چنانچه به دستورى كه گفته شد رفتار نكند ، بنابر اظهر نماز صحيح است .\r\nمسأله 1013 - احتياط مستحب آن است كه در نماز ، وقف به حركت و وصل به سكون ننمايد و معنى وقف به حركت آن است كه زير يا زبر يا پيش\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآخر كلمه‌اى را بگويد و بين آن كلمه و كلمه بعدش فاصله دهد ، مثلًا بگويد :\r\nالرحمن الرحيم و « ميم » الرحيم را زير بدهد و بعد قدرى فاصله دهد و بگويد :\r\nمالك يوم الدين و معناى وصل به سكون آن است كه زير يا زبر يا پيش كلمه‌اى را نگويد و آن كلمه را به كلمه بعد بچسباند ، مثل آنكه بگويد : الرحمن الرحيم و « ميم » الرحيم را زير ندهد و فوراً مالك يوم الدين را بگويد .\r\nمسأله 1014 - در ركعت سوم و چهارم نماز مىتواند فقط يك حمد بخواند يا يك مرتبه تسبيحات اربعه را بگويد : يعنى يك مرتبه بگويد : « سبحان اللَّه والحمد للَّه‌و لا إله الا اللَّه واللَّه اكبر » و بهتر آن است كه سه مرتبه بگويد و مىتواند در يك ركعت حمد و در ركعت ديگر تسبيحات بگويد و در نماز فرادى بهتر است در هر دو ركعت تسبيحات را بخواند و براى مأموم در نمازهاى جهريه احتياط مستحب اختيار تسبيحات است .\r\nمسأله 1015 - در تنگى وقت بايد تسبيحات اربعه را يك مرتبه بگويد .\r\nمسأله 1016 - بر مرد و زن واجب است كه در ركعت سوم و چهارم نماز ، حمد يا تسبيحات را آهسته بخوانند .\r\nمسأله 1017 - اگر در ركعت سوم و چهارم حمد را بخواند ، بنابر احتياط واجب بايد بسم اللَّه آن را هم آهسته بگويد .\r\nمسأله 1018 - كسى كه نمىتواند تسبيحات را ياد بگيرد يا درست بخواند بايد در ركعت سوم و چهارم حمد را بخواند .\r\nمسأله 1019 - اگر در دو ركعت اول نماز به خيال اينكه دو ركعت آخر است تسبيحات را بگويد ، چنانچه پيش از ركوع بفهمد ، بايد حمد و سوره را بخواند و اگر در ركوع يا بعد از ركوع بفهمد ، نمازش صحيح است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمسأله 1020 - اگر در دو ركعت آخر نماز به خيال اينكه در دو ركعت اول است حمد بخواند يا در دو ركعت اول نماز با اينكه گمان مىكرده در دو ركعت آخر است حمد را بخواند ، چه پيش از ركوع بفهمد ، چه بعد از آن نمازش صحيح است .\r\nمسأله 1021 - اگر در ركعت سوم يا چهارم مىخواست حمد را بخواند بى اختيار و التفات تسبيحات به زبانش آمد ، يا مىخواست تسبيحات بخواند حمد به زبانش آمد بايد آن را رها كند و دوباره حمد يا تسبيحات را بخواند ، ولى اگر عادتش خواندن چيزى بوده كه به زبانش آمده ، مىتواند همان را تمام كند و نمازش صحيح است .\r\nمسأله 1022 - كسى كه عادت دارد در ركعت سوم و چهارم تسبيحات بخواند ، اگر از عادت خود غفلت نمايد و به قصد اداء وظيفه ، مشغول خواندن حمد شود كفايت مىكند و لازم نيست دوباره حمد يا تسبيحات را بخواند .\r\nمسأله 1023 - در ركعت سوم و چهارم مستحب است بعد از تسبيحات استغفار كند ، مثلًا بگويد : « استَغفِرُ اللَّه رَبّي وَ أَتُوبُ الَيه » يا بگويد : « اللّهُمَّ اغفِر لِي » و اگر نماز گزار پيش از خم شدن براى ركوع اگر چه مشغول گفتن استغفار يا بعد از فراغ از آن باشد ، شك كند كه حمد يا تسبيحات را خوانده يا نه ، بايد حمد يا تسبيحات را بخواند .\r\nمسأله 1024 - اگر در ركوع ركعت سوم يا چهارم شك كند كه حمد يا تسبيحات را خوانده يا نه ، به شك خود اعتنا نكند و اگر پيش از رسيدن به حد ركوع شك كند لازم است برگردد و حمد يا تسبيحات را بخواند .\r\nمسأله 1025 - هر گاه شك كند كه آيه يا كلمه‌اى را درست گفته يا نه ، مثلًا شك كند كه « قل هو اللَّه أحد » را درست گفته يا نه ، مىتواند به شك خود اعتنا\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنكند ، ولى اگر احتياطا آن آيه يا كلمه را دوباره به طور صحيح بگويد اشكال ندارد و اگر چند مرتبه هم شك كند ، مىتواند چند بار بگويد اما اگر به وسواس برسد و باز هم بگويد ، بنابر احتياط مستحب نمازش را دوباره بخواند .\r\nمسأله 1026 - مستحب است در ركعت اول ، پيش از خواندن حمد بگويد : « أَعوذ باللَّه من الشيطانِ الرجيمِ » و در ركعت اول و دوم نماز ظهر و عصر « بسم اللَّه » را بلند بگويد و حمد و سوره را شمرده بخواند و در آخر هر آيه وقف كند ، يعنى آن را به آيه بعد نچسباند و در حال خواندن حمد و سوره به معناى آيه توجه داشته باشد .\r\nو اگر نماز را به جماعت مىخواند بعد از تمام شدن حمد امام ، و اگر فرادى مىخواند ، بعد از آنكه حمد خودش تمام شد ، بگويد : « الحمدُ للَّه‌ربّ العالمينَ » و بعد از خواندن سوره « قل هو اللَّه احد » ، يك يا دو يا سه مرتبه « كذلك اللَّه ربّي » يا سه مرتبه « كذلك اللَّه ربّنا » بگويد و بعد از خواندن سوره كمى صبر كند ، بعد تكبير پيش از ركوع را بگويد يا قنوت را بخواند .\r\nمسأله 1027 - احتياط مستحب است در تمام نمازها در ركعت اول ، سوره « انا انزلناه » و در كعت دوم ، سوره « قل هو اللَّه أحد » را بخواند .\r\nمسأله 1028 - مكروه است انسان در تمام نمازهاى يك شبانه روز سوره « قل هو اللَّه احد » را نخواند .\r\nمسأله 1029 - خواندن سوره « قل هو اللَّه احد » به يك نفس مكروه است .\r\nمسأله 1030 - سوره‌اى را كه در ركعت اول خوانده مكروه است در ركعت دوم بخواند ولى اگر سوره قل هو اللَّه احد را در هر دو ركعت بخواند مكروه نيست .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nركوع\r\nمسأله 1031 - در هر ركعت بعد از قرائت بايد به اندازه‌اى خم شود كه بتواند سر همه انگشتها از جمله ابهام را به زانو بگذارد و اين عمل را ركوع مىگويند .\r\nمسأله 1032 - اگر به اندازه ركوع خم شود ، ولى دستها را به زانو نگذارد اشكال ندارد .\r\nمسأله 1033 - هر گاه ركوع را به طور غير معمول بجا آورد ، مثلًا به چپ يا راست خم شود ، به نحوى كه ركوع بر آن صدق نكند اگر چه دستهاى او به زانو برسد ، صحيح نيست .\r\nمسأله 1034 - خم شدن بايد به قصد ركوع باشد ، پس اگر به قصد كار ديگر مثلًا براى كشتن جانور خم شود ، نمىتواند آن را ركوع حساب كند ، بلكه بايد بايستد و دوباره براى ركوع خم شود و بواسطه اين عمل ، ركن زياد نشده و نماز باطل نمىشود .\r\nمسأله 1035 - كسى كه دست يا زانوى او با دست و زانوى ديگران فرق دارد ، مثلًا دستش خيلى بلند است كه اگر كمى خم شود به زانو مىرسد يا زانوى او پايين‌تر از مردم ديگر است كه بايد خيلى خم شود تا دستش به زانو برسد ، بايد با اندازه معمول خم شود .\r\nمسأله 1036 - كسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت مقابل جاى سجده باشد .\r\nمسأله 1037 - بهتر آن است كه در حال اختيار در ركوع ، سه مرتبه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« سبحان اللَّه » يا يك مرتبه « سُبحانَ رَبّي العظِيم وَ بِحَمده » بگويد و ظاهر اين است كه گفتن هر ذكرى كه به اين مقدار باشد كفايت مىكند ولى در تنگى وقت ، بلكه مطلقا گفتن يك « سُبحانَ اللَّه » كافى است .\r\nمسأله 1038 - ذكر ركوع بايد دنبال هم و به عربى صحيح گفته شود و مستحب است آن را سه يا پنج يا هفت مرتبه ، بلكه بيشتر بگويند .\r\nمسأله 1039 - در ركوع بايد به مقدار ذكر واجب ، بدن آرام باشد و در ذكر مستحب هم آرام بودن بدن بهتر است .\r\nمسأله 1040 - اگر موقعى كه ذكر واجب ركوع را مىگويد ، بى اختيار به قدرى حركت كند كه از حال آرام بودن بدن خارج شود ، بهتر اين است كه بعد از آرام گرفتن بدن دوباره ذكر را بگويد ، ولى اگر كمى حركت كند كه از حال آرام بودن بدن خارج نشود يا انگشتان را حركت دهد ، ضررى ندارد .\r\nمسأله 1041 - اگر پيش از آنكه به مقدار ركوع خم شود و بدن آرام گيرد ، عمداً ذكر ركوع را بگويد ، لازم است دوباره ذكر را بعد از آرام گرفتن بدن بگويد و بهتر است نماز را اعاده كند .\r\nمسأله 1042 - اگر پيش از تمام شدن ذكر واجب ، عمداً سر از ركوع بردارد كه از حد ركوع خارج شود نمازش باطل است و اگر سهواً سر بردارد چنان كه پيش از آنكه از حال ركوع خارج شود يادش بيايد كه ذكر ركوع را تمام نكرده ، بايد در حال آرامى بدن ذكر را بگويد و اگر بعد از آنكه از حال ركوع خارج شد ، يادش بيايد نماز او صحيح است .\r\nمسأله 1043 - اگر نتواند به مقدار ذكر واجب در ركوع بماند ، احتياط واجب آن است كه بقيه آن را در حال برخاستن بگويد و تا مىتواند قبل از خروج از حد ركوع ذكر را تمام كند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمسأله 1044 - اگر بواسطه مرض و مانند آن در ركوع آرام نگيرد ، نماز صحيح است ، ولى بايد پيش از آنكه از حال ركوع خارج شود ، ذكر واجب را به نحوى كه گذشت بگويد .\r\nمسأله 1045 - هر گاه نتواند به اندازه ركوع خم شود ، بايد به چيزى تكيه دهد و ركوع كند و اگر موقعى هم كه تكيه داده نتواند به طور معمول ركوع كند ، بنابر احتياط بايد به هر اندازه مىتواند خم شود و اشاره به ركوع نيز بنمايد و اگر هيچ نتواند خم شود ، بايد براى ركوع با سر اشاره نمايد .\r\nمسأله 1046 - كسى كه براى ركوع بايد با سر اشاره كند اگر نتواند اشاره كند ، بايد به نيّت ركوع چشم ها را روى هم بگذارد و ذكر آن را بگويد و به نيّت برخاستن از ركوع چشمها را باز كند و اگر از اين هم عاجز است بنابر احتياط در قلب نيّت ركوع كند و ذكر آن را بگويد .\r\nمسأله 1047 - كسى كه نمىتواند ايستاده ركوع كند ، ولى براى ركوع مىتواند در حالى كه نشسته است خم شود بايد موقع ركوع بنشيند و براى ركوع خم شود و احتياط مستحب آن است كه نماز ديگرى هم بخواند و براى ركوع با سر اشاره نمايد .\r\nمسأله 1048 - اگر بعد از رسيدن به حد ركوع و آرام گرفتن بدن سر بردارد و دو مرتبه به اندازه ركوع خم شود ، نمازش باطل است .\r\nمسأله 1049 - بعد از تمام شدن ذكر ركوع ، بايد راست بايستد و بعد از آنكه بدن آرام گرفت به سجده رود و اگر عمداً پيش از ايستادن يا پيش از آرام گرفتن بدن به سجده رود نمازش باطل است .\r\nمسأله 1050 - اگر ركوع را فراموش كند و پيش از آنكه به سجده برسد يادش بيايد بايد بايستد بعد به ركوع رود و چنانچه به حالت خميدگى به ركوع\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبرگردد نمازش باطل است .\r\nمسأله 1051 - اگر بعد از آنكه پيشانى به زمين رسيد ، يادش بيايد كه ركوع نكرده ، لازم است برگردد و ركوع را بعد از ايستادن بجا آورد و در صورتى كه در سجده دوم يادش بيايد نمازش باطل است .\r\nمسأله 1052 - مستحب است پيش از رفتن به ركوع در حالى كه راست ايستاده تكبير بگويد و در ركوع زانوها را به عقب دهد ، و پشت را صاف نگهدارد و گردن را بكشد و مساوى پشت نگهدارد و بين دو قدم را نگاه كند و پيش از ذكر يا بعد از آن صلوات بفرستد و بعد از آنكه از ركوع برخاست و راست ايستاد ، در حال آرامى بدن بگويد : « سَمِعَ اللَّه لِمَن حَمِدَه » .\r\nمسأله 1053 - مستحب است در ركوع زنها دست را از زانو بالاتر بگذارند و زانوها را به عقب ندهند .\r\n\r\nسجود\r\nمسأله 1054 - نمازگزار بايد در هر ركعت از نمازهاى واجب و مستحب بعد از ركوع دو سجده كند و سجده آن است كه پيشانى را به قصد خضوع به زمين بگذارد و در حال سجده در نماز ، واجب است كه كف دو دست و دو زانو و دو انگشت بزرگ پاها را به زمين بگذارد .\r\nمسأله 1055 - دو سجده روى هم يك ركن است و اگر كسى در نماز واجب عمداً يا از روى فراموشى در يك ركعت هر دو را ترك كند يا دو سجده ديگر به آنها اضافه نمايد ، نمازش باطل است .\r\nمسأله 1056 - اگر عمداً يك سجده كم يا زياد كند ، نمازش باطل مىشود و اگر سهواً يك سجده كم كند حكم آن بعداً گفته خواهد شد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسأله 1057 - اگر پيشانى را عمداً يا سهواً به زمين نگذارد ، سجده نكرده است ، اگر چه جاهاى ديگر به زمين برسد ، ولى اگر پيشانى را به زمين بگذارد و سهواً جاهاى ديگر را به زمين نرساند يا سهواً ذكر نگويد ، سجده صحيح است .\r\nمسأله 1058 - بهتر آن است كه در حال اختيار در سجده سه مرتبه « سُبحانَ اللَّه » يا يك مرتبه « سُبحانَ رَبّي الاعلى وَ بحَمدِهِ » بگويد و بعيد نيست گفتن يك مرتبه ( سبحان اللَّه » كفايت كند همانگونه كه در ركوع گذشت و بايد اين كلمات دنبال هم و به عربى صحيح گفته شود و ظاهر اين است كه گفتن هر ذكرى كه به اين مقدار باشد كفايت مىكند و مستحب است « سبحانَ ربي الاعلى وبحمده » را سه يا پنج يا هفت مرتبه يا بيشتر بگويد .\r\nمسأله 1059 - در سجود بايد به مقدار ذكر واجب ، بدن آرام باشد و موقع گفتن ذكر مستحب هم ، آرام بودن بدن بهتر است .\r\nمسأله 1060 - اگر پيش از آنكه پيشانى به زمين برسد و بدن آرام بگيرد عمداً ذكر سجده را بگويد بايد دوباره ذكر را بعد از گذاشتن پيشانى و آرام شدن تكرار كند و بنابر احتياط مستحب نماز را نيز اعاده نمايد و اگر پيش از تمام شدن ذكر عمداً سر از سجده بردارد ، نماز باطل است .\r\nمسأله 1061 - اگر پيش از آنكه پيشانى به زمين برسد سهواً ذكر سجده را بگويد و پيش از آنكه سر از سجده بردارد ، بفهمد اشتباه كرده است ، بايد دوباره در حال آرام بودن بدن ، ذكر را بگويد .\r\nمسأله 1062 - اگر بعد از آنكه سر از سجده برداشت ، بفهمد پيش از آنكه ذكر سجده تمام شود سر برداشته ، نمازش صحيح است .\r\nمسأله 1063 - اگر موقعى كه ذكر سجده را مىگويد ، يكى از هفت عضو را عمداً از زمين بردارد ، بايد ذكر را دوباره بعد از گذاشتن تمام اعضاء تكرار كند و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاحتياطاً نماز را اعاده كند ، ولى موقعى كه مشغول گفتن ذكر نيست اگر غير از پيشانى جاهاى ديگر را از زمين بردارد و دوباره بگذارد اشكال ندارد .\r\nمسأله 1064 - اگر پيش از تمام شدن ذكر سجده ، سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند ، ولى اگر جاهاى ديگر را سهواً از زمين بردارد ، بايد دو مرتبه به زمين بگذارد و ذكر را بگويد .\r\nمسأله 1065 - بعد از تمام شدن ذكر سجده اول ، بايد بنشيند تا بدن آرام گيرد و دوباره به سجده رود .\r\nمسأله 1066 - جاى پيشانى نمازگزار بايد از جاى سر انگشتان پاى او بلندتر از چهار انگشت بسته نباشد ، بلكه واجب آن است كه جاى پيشانى او از جاى انگشتان پايش پست‌تر از چهار انگشت بسته نباشد .\r\nمسأله 1067 - در زمين سراشيب كه سراشيبى آن درست معلوم نيست اگر جاى پيشانى نمازگزار از جاى انگشتهاى پا و سر زانوهاى او بيش از چهار انگشت بسته بلندتر باشد اشكال ندارد .\r\nمسأله 1068 - اگر پيشانى را اشتباهاً به چيزى بگذارد كه از جاى انگشتهاى پا و سر زانوهاى او بلندتر از چهار انگشت بسته است ، بايد سر را به چيزى كه بلند نيست يا بلنديش به اندازه چهار انگشت بسته يا كمتر است بگذارد و بنابر احتياط بايد پيشانى را بر جايى كه بلند نيست يا بر چيزى كه سجده به آن جايز است بكشد .\r\nمسأله 1069 - بايد بين پيشانى و آنچه بر آن سجده مىكند ، چيز ديگرى كه سجود بر آن جايز نيست فاصله نباشد ، پس اگر مهر به قدرى چرك باشد كه پيشانى به خود مهر نرسد ، سجده باطل است ، ولى اگر مثلًا رنگ مهر تغيير كرده\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nباشد اشكال ندارد .\r\nمسأله 1070 - در سجده بايد كف دست را بر زمين بگذارد ، ولى در حال ناچارى پشت دست هم مانعى ندارد و اگر پشت دست ممكن نباشد بنابر احتياط بايد مچ دست را به زمين بگذارد و چنانچه آن را هم نتواند ، تا آرنج هر جا را كه مىتواند به زمين بگذارد و اگر آن هم ممكن نيست گذاشتن بازو كافى است .\r\nمسأله 1071 - در سجده بايد دو انگشت بزرگ پاها را به زمين بگذارد و اگر انگشتهاى ديگر پا ، يا روى پا را به زمين بگذارد يا بواسطه بلند بودن ناخن ، شست به زمين نرسد نماز باطل است و اگر روى شست يا باطن آن را به زمين بگذارد كافى است ، ولى كسى كه جاهل بوده و خيال مىكرده نمازش صحيح است و يا غافل بوده و پس از اداء نماز متوجه شده است ، نمازش اعاده ندارد اما اگر در حين عمل تردد و شك داشته باشد اعاده لازم است .\r\nمسأله 1072 - كسى كه مقدارى از شست پايش بريده ، بايد بقيه آن را به زمين بگذارد و اگر چيزى از آن نمانده يا اگر مانده خيلى كوتاه است ، بنابر احتياط بايد بقيه انگشتان را بگذارد و اگر هيچ انگشت ندارد ، هر مقدارى كه از پا باقى مانده به زمين بگذارد .\r\nمسأله 1073 - اگر به طور غير معمول سجده كند ، مثلًا سينه و شكم را به زمين بچسباند يا پاها را دراز كند ، اگر چه هفت عضوى كه گفته شد به زمين برسد ، بنابر احتياط مستحب بايد نماز را دوباره بخواند ، ولى اگر طورى دراز بكشد كه سجده صدق ننمايد نماز او باطل است .\r\nمسأله 1074 - مهر يا چيز ديگرى كه بر آن سجده مىكند ، بايد پاك باشد ، ولى اگر مثلًا مهر را روى فرش نجس بگذارد ، يا يك طرف مهر نجس باشد و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nپيشانى را به طرف پاك آن بگذارد اشكال ندارد .\r\nمسأله 1075 - اگر در پيشانى دمل و مانند آن باشد ، چنانچه ممكن است بايد با جاى سالم پيشانى سجده كند ، و اگر ممكن نيست بايد زمين را گود كند و دمل را در گودال و جاى سالم را به مقدارى كه براى سجده كافى باشد بر زمين بگذارد .\r\nمسأله 1076 - اگر دمل يا زخم تمام پيشانى را فرا گرفته باشد ، بنابر احتياط بايد به يكى از دو طرف پيشانى و چانه اگر چه به تكرار نماز باشد سجده كند و اگر ممكن نيست فقط به چانه و اگر به چانه هم ممكن نيست ، بايد براى سجده اشاره كند و موى چانه حايل حساب نمىشود .\r\nمسأله 1077 - كسى كه نمىتواند پيشانى را به زمين برساند ، بايد به قدرى كه مىتواند خم شود و مهر يا چيز ديگرى را كه سجده بر آن صحيح است ، روى چيز بلندى گذاشته و طورى پيشانى را بر آن بگذارد كه بگويند سجده كرده است ، ولى بايد كف دستها و زانوها و انگشتان پا را به طور معمول به زمين بگذارد .\r\nمسأله 1078 - اگر چيز بلندى نباشد كه مهر يا چيز ديگرى كه سجده بر آن صحيح است بگذارد لازم است كه مهر يا چيز ديگرى را با دست بلند كرده و بر آن سجده نمايد .\r\nمسأله 1079 - كسى كه هيچ نمىتواند سجده نمايد بايد براى سجده با سر اشاره كند و اگر نتواند بايد با چشمها اشاره نمايد و اگر با چشمها هم نمىتواند اشاره كند بنابر احتياط مستحب با دست و مانند آن براى سجده اشاره كند و در قلب نيز نيّت سجده نمايد .\r\nمسأله 1080 - اگر پيشانى بى اختيار از جاى سجده بلند شود ، چنانچه\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nممكن باشد بايد نگذارد دوباره به جاى سجده برسد و اين يك سجده حساب مىشود ، چه ذكر سجده را گفته باشد يا نه و اگر نتواند سر را نگهدارد و بى اختيار دوباره به جاى سجده برسد ، روى هم يك سجده حساب مىشود و اگر ذكر نگفته باشد بنابر احتياط بايد بگويد .\r\nمسأله 1081 - جايى كه انسان بايد تقيه كند مىتواند بر فرش و مانند آن سجده نمايد و لازم نيست براى نماز به جاى ديگر برود ، ولى اگر بتواند بر حصير يا چيزى كه سجده بر آن صحيح مىباشد ، طورى سجده كند كه به زحمت نيفتد و احتمال مخالفت تقيه در آن نباشد ، نبايد بر فرش و مانند آن سجده نمايد .\r\nمسأله 1082 - اگر روى تشك پر و مانند آن سجده كند ، در صورتى كه بدن روى آن آرام نگيرد و طمأنينه حفظ نشود ، باطل است .\r\nمسأله 1083 - اگر انسان ناچار شود كه در زمين گلى نماز بخواند ، چنانچه آلوده شدن بدن و لباس براى او مشقت ندارد ، بايد سجده و تشهد را به طور معمول بجا آورد و اگر مشقت دارد ، در حالى كه ايستاده ، براى سجده با سر اشاره كند و تشهد را ايستاده بخواند و نمازش صحيح است .\r\nمسأله 1084 - در ركعت اول و ركعت سومى كه تشهد ندارد ، مثل ركعت سوم نماز ظهر و عصر و عشا بنابر احتياط مستحب بعد از سجده دوم قدرى بى حركت بنشيند و بعد برخيزد .\r\n\r\nچيزهايى كه سجده بر آنها صحيح است :\r\nمسأله 1085 - بايد بر زمين و چيزهاى غير خوراكى و پوشاكى كه از زمين مىرويد ؛ مانند چوب و برگ درخت سجده كرد و سجده بر چيزهاى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nخوراكى و پوشاكى ؛ مانند گندم و جو و پنبه و آنچه كه از اجزاء زمين شمرده نشود ؛ مانند طلا و نقره و قير و نفت و امثال اينها صحيح نيست .\r\nمسأله 1086 - احتياط واجب آن است كه بر برگ مو قبل از خشك شدنش سجده نكنند .\r\nمسأله 1087 - سجده بر چيزهايى كه از زمين مىرويد و خوراك حيوان است مثل علف و كاه صحيح است .\r\nمسأله 1088 - سجده بر گلهايى كه خوراكى نيستند ، صحيح است و ليكن سجده بر دواهاى خوراكى كه از زمين مىرويد ، مانند گل بنفشه و گل گاو زبان كه زياد از آنها استفاده مىشود اشكال دارد .\r\nمسأله 1089 - سجده بر گياهى كه خوردن آن در بعضى از شهرها معمول است و در شهرهاى ديگر معمول نيست و نيز سجده بر ميوه نارس صحيح نيست .\r\nمسأله 1090 - سجده بر سنگ آهك و سنگ گچ صحيح است و احتياط مستحب آن است كه در حال اختيار به گچ و آهك پخته و آجر و كوزه گلى و مانند آن سجده نكنند .\r\nمسأله 1091 - سجده بر كاغذ اگر چه از پنبه و مانند آن ساخته شده باشد صحيح است .\r\nمسأله 1092 - براى سجده بهتر از هر چيز تربت حضرت سيد الشهداء عليه السلام مىباشد ، بعد از آن خاك ، بعد از خاك ، سنگ و بعد از سنگ گياه است .\r\nمسأله 1093 - اگر چيزى كه سجده بر آن صحيح است ندارد يا اگر دارد بواسطه سرما يا گرماى زياد و مانند اينها نمىتواند بر آن سجده كند ، بايد به لباسش سجده كند و اگر فراهم نباشد بايد بر پشت دست يا چيز ديگرى كه در\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nحال اختيار سجده بر او جايز نيست سجده نمايد ، ولى احتياط مستحب آن است كه تا سجده بر پشت دست ممكن است ، بر آن چيز سجده نكند .\r\nمسأله 1094 - سجده بر گل و خاك سستى كه پيشانى روى آن آرام نمىگيرد باطل است و اگر چيزى كه بتواند بر آن سجده كند ندارد و وقت ضيق است طبق آنچه كه در مسأله ( 1093 ) گفته شد عمل نمايد و چنانچه آن هم ممكن نباشد با اشاره و ايماء سجده نمايد .\r\nمسأله 1095 - اگر در سجده اول ، مهر و يا گِل به پيشانى بچسبد بايد براى سجده دوم آن را بردارد .\r\nمسأله 1096 - اگر در بين نماز چيزى كه بر آن سجده مىكند گم شود و چيزى كه سجده بر آن صحيح است نداشته باشد ، چنان كه وقت وسعت دارد بايد نماز را بشكند و اگر وقت تنگ است ، بايد به ترتيبى كه در مسأله ( 1093 ) گفته شد عمل نمايد .\r\nمسأله 1097 - هر گاه در حال سجده بفهمد پيشانى را بر چيزى گذاشته كه سجده بر آن باطل است ، بايد پيشانى را بر چيزى كه سجده بر آن صحيح است بكشد و اگر ممكن نباشد ، چنانچه وقت نماز وسعت دارد ، بايد نماز را بشكند و اگر وقت تنگ است به ترتيبى كه در مسأله ( 1093 ) گفته شد عمل نمايد .\r\nمسأله 1098 - اگر بعد از سجده بفهمد پيشانى را روى چيزى گذاشته كه سجده بر آن باطل است ، عيبى ندارد و بنابر احتياط مستحب نماز را دوباره بجا آورد و همچنين است اگر در دو سجده از يك ركعت اتفاق افتاد .\r\nمسأله 1099 - سجده كردن براى غير خداوند متعال حرام مىباشد و بعضى از مردم عوام كه مقابل قبر امامان عليهم السلام پيشانى را به زمين مىگذارند اگر براى شكر خداوند متعال باشد ، اشكال ندارد وگر نه حرام است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nمستحبات و مكروهات سجده :\r\nمسأله 1100 - در سجده چند چيز مستحب است :\r\n1 - كسى كه ايستاده نماز مىخواند بعد از آنكه سر از ركوع برداشت و كاملًا ايستاد و كسى كه نشسته نماز مىخواند ، بعد از آنكه كاملًا نشست ، براى رفتن به سجده تكبير بگويد .\r\n2 - موقعى كه مىخواهد به سجده برود ، مرد اول دستها را ، و زن اول زانوها را به زمين بگذارد .\r\n3 - بينى را به مهر يا چيزى كه سجده بر آن صحيح است بگذارد .\r\n4 - در حال سجده انگشتان دست را به هم بچسباند و برابر گوش بگذارد به طورى كه سر آنها رو به قبله باشد .\r\n5 - در سجده دعا كند و از خدا حاجت بخواهد و اين دعا را بخواند : « يا خَيرَ المَسؤوليِن وَ يا خَيرَ المُعطيِنَ ، ارزُقنِى وَارزُق عِيالِى مِن فَضلِك فَانِك ذُو الفَضلِ العَظيِم » ؛ يعنى اى بهترين كسى كه از او سؤال مىكنند و اى بهترين عطا كنندگان از فضل خودت روزى بده به من و عيال من ، پس بدرستى كه تو داراى فضل بزرگى .\r\n6 - بعد از سجده بر ران چپ بنشيند و روى پاى راست را بر كف پاى چپ بگذارد .\r\n7 - بعد از هر سجده وقتى نشست و بدنش آرام گرفت تكبير بگويد .\r\n8 - بعد از سجده اول بدنش كه آرام گرفت « أَستغفر اللَّه ربى وأتوب اليه » بگويد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n9 - سجده را طول بدهد و در موقع نشستن ، دستها را روى رانها بگذارد .\r\n10 - براى رفتن به سجده دوم در حال آرامى بدن اللَّه اكبر بگويد .\r\n11 - در سجده‌ها صلوات بفرستد .\r\n12 - در موقع بلند شدن ، دستها را بعد از زانوها از زمين بردارد .\r\n13 - مردها آرنجها و شكم را به زمين نچسبانند و بازوها را از پهلو جدا نگاه دارند و زنها آرنجها و شكم را بر زمين بگذارند و اعضاء آن را به يكديگر بچسبانند و مستحبات ديگر سجده در كتابهاى مفصل گفته شده است .\r\nمسأله 1101 - قرآن خواندن در سجده مكروه است و نيز مكروه است براى بر طرف كردن گرد و غبار ، جاى سجده را فوت كند و اگر در اثر فوت كردن حرفى از دهان عمداً بيرون آيد ، بنابر احتياط نماز باطل است و غير از اينها مكروهات ديگرى هم در كتابهاى مفصل گفته شده است .\r\n\r\nسجده‌هاى واجب قرآن :\r\nمسأله 1102 - در هر يك از چهار سوره والنجم ، واقرء ، والم تنزيل و حم سجده ، يك آيه سجده است كه اگر انسان بخواند يا گوش دهد بعد از تمام شدن آن آيه ، بايد فوراً سجده كند و اگر فراموش كرد ، هر وقت يادش آمد بايد سجده نمايد و ظاهر اين است كه در شنيدن بدون اختيار سجده واجب نيست اگر چه بهتر سجده نمودن است .\r\nمسأله 1103 - اگر انسان موقعى كه آيه سجده را گوش مىدهد خودش نيز بخواند ، بنابر احتياط واجب بايد دو سجده نمايد .\r\nمسأله 1104 - در غير نماز اگر در حال سجده آيه سجده را بخواند\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nيا گوش كند ، بايد سر از سجده بردارد و دوباره سجده كند .\r\nمسأله 1105 - اگر انسان از گرامافون يا از بچه غير مميز كه خوب و بد را نمىفهمد ، يا از كسى كه قصد خواندن قرآن ندارد ، آيه سجده را بشنود يا گوش دهد احتياطاً سجده واجب است و همچنين است راديو اگر به طور نوار و ضبط صوت باشد و اگر شخصى در ايستگاه راديو آيه سجده را به قصد اينكه از قرآن است بخواند و انسان بوسيله راديو گوش دهد بدون شك سجده واجب است .\r\nمسأله 1106 - در سجده واجب قرآن بنابر احتياط بايد جاى انسان غصبى نباشد و بنابر احتياط مستحب جاى پيشانى او از جاى سر انگشتان بيش از چهار انگشت بسته بلندتر نباشد ، لازم نيست با وضو يا غسل و رو به قبله باشد و عورت خود را بپوشاند و بدن و پيشانى او پاك باشد و نيز چيزهايى كه در لباس نمازگزار شرط مىباشد در لباس او شرط نيست .\r\nمسأله 1107 - احتياط مستحب آن است كه در سجده واجب قرآن ، پيشانى را بر مهر يا چيز ديگرى كه سجده بر آن صحيح است گذاشته و جاهاى ديگر بدن را به دستورى كه در سجده نماز گفته شد بر زمين بگذارد .\r\nمسأله 1108 - هر گاه در سجده واجب قرآن پيشانى را به قصد سجده به زمين بگذارد ، اگر چه ذكر نگويد كافى است و گفتن ذكر مستحب است و بهتر است بگويد : « لا إلهَ الّا اللَّهُ حَقّاً حقّاً ، لا إلهَ الّا اللَّهُ ايمانَاً و تَصدِيقاً ، لا إلهَ الّا اللَّهُ عُبُوديةً ورِقاً ، سَجَدت لَكَ يا رَبّ تَعَبّداً وَرقاً لا مُستَنكِفاً وَلا مُستَكبِراً ، بَل انا عَبد ذَليِل ضَعيِف خائِف مُستَجِير » .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nتشهّد\r\nمسأله 1109 - در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشا ، بايد انسان بعد از سجده دوم بنشيند و در حال آرام بودن بدن ، تشهد بخواند ؛ يعنى بگويد : « أشهد أن لا إلهَ الّا اللَّهُ وَحدَهُ لا شَرِيكَ له وَأشهدُ أن مُحَمّداً عَبدُه وَرَسُولُهُ ، اللّهُمَّ صَلّ على مُحَمّدٍ وَآل مُحَمّدٍ » و احتياط آن است كه جمله ( وحده لا شريك له ) را حذف نكند .\r\nمسأله 1110 - كلمات تشهد بايد به عربى صحيح و به طورى كه معمول است پشت سر هم گفته شود .\r\nمسأله 1111 - اگر تشهد را فراموش كند و بايستد و پيش از ركوع يادش بيايد كه تشهد را نخوانده ، بايد بنشيند و تشهد را بخواند و دوباره بايستد و آنچه را بايد در آن ركعت خوانده شود بخواند و نماز را تمام كند و بنابر احتياط واجب بعد از نماز براى ايستادن بى جا ، دو سجده سهو بجا آورد و اگر در ركوع يا بعد از آن يادش بيايد ، بايد نماز را تمام كند و بعد از سلام نماز بنابر احتياط واجب تشهد را قضا كند و براى تشهد فراموش شده دو سجده سهو بجا آورد .\r\nمسأله 1112 - مستحب است در حال تشهد بر ران چپ بنشيند و روى پاى راست را به كف پاى چپ بگذارد و پيش از تشهد بگويد : « الحَمدُ للَّه » يا بگويد : « بِسمِ اللَّه و بِاللَّه والحمد للَّه‌و خير الاسماء للَّه » و نيز مستحب است دستها را بر رانها بگذارد و انگشتها را به يكديگر بچسباند و به دامان خود نگاه كند و بعد از صلوات در تشهد بگويد : « وَ تَقَبّل شَفاعته وَارفع درجته » .\r\nمسأله 1113 - مستحب است زنها در وقت خواندن تشهد ، رانها را به هم بچسبانند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nسلام نماز\r\nمسأله 1114 - بعد از تشهد ركعت آخر نماز ، مستحب است در حالى كه نشسته و بدن آرام است بگويد : « السَّلامُ عَلَيك ايّها النّبي وَرحمةُ اللَّه وَبَرَكاتُه » و بعد از آن بايد بگويد : « السلام عَلَينا وَ على عِباد اللَّه الصّالِحين » و يا بگويد :\r\n« السّلام عليكم » و مستحب است كه به جمله « السّلامُ عَلَيكم » جمله « وَرَحمةُ اللَّه وَبركاته » را اضافه نمايد و هر دو صيغه را بگويد .\r\nمسأله 1115 - اگر سلام نماز را فراموش كند و موقعى يادش بيايد كه صورت نماز به هم نخورده و كارى هم كه عمدى و سهوى آن نماز را باطل مىكند مثل پشت به قبله كردن ، انجام نداده ، بايد سلام را بگويد و نمازش صحيح است .\r\nمسأله 1116 - اگر سلام نماز را فراموش كند و موقعى يادش بيايد كه صورت نماز به هم خورده است يا آنكه كارى كه عمدى و سهوى آن نماز را باطل مىكند ، مثل پشت به قبله كردن ، انجام داده باشد ، نمازش صحيح است .\r\n\r\nترتيب\r\nمسأله 1117 - اگر عمداً ترتيب نماز را به هم بزند ، مثلًا سوره را پيش از حمد بخواند يا سجود را پيش از ركوع بجا آورد ، نماز باطل مىشود . مسأله 1118 - اگر ركنى از نماز را فراموش كند و ركن بعد از آن را بجا آورد ، مثلًا پيش از آنكه ركوع كند دو سجده نمايد ، نماز باطل است .\r\nمسأله 1119 - اگر ركنى را فراموش كند و چيزى را كه بعد از آن است\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nو ركن نيست بجا آورد ، مثلًا پيش از آنكه دو سجده كند تشهد بخواند ، بايد ركن را بجا آورد و آنچه را اشتباهاً پيش از آن خوانده دوباره بخواند .\r\nمسأله 1120 - اگر چيزى را كه ركن نيست فراموش كند و ركن بعد از آن را بجا آورد ، مثلًا حمد را فراموش كند و مشغول ركوع شود ، نمازش صحيح است .\r\nمسأله 1121 - اگر چيزى را كه ركن نيست فراموش كند و چيزى را كه بعد از آن است و آن هم ركن نيست بجا آورد ، مثلًا حمد را فراموش كند و سوره را بخواند ، بايد آنچه را فراموش كرده بجا آورد و بعد از آن چيزى را كه اشتباهاً جلوتر خوانده دوباره بخواند .\r\nمسأله 1122 - اگر سجده اول را به خيال اينكه سجده دوم است يا سجده دوم را به خيال اينكه سجده اول است بجا آورد ، نماز صحيح است و سجده اول او سجده اول و سجده دوم او سجده دوم حساب مىشود .\r\n\r\nموالات\r\nمسأله 1123 - انسان بايد بنابر احتياط لازم نماز را با موالات بخواند ، يعنى كارهاى نماز مانند ركوع و سجود و تشهد را پشت سر هم بجا آورد و چيزهايى را كه در نماز مىخواند به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند ، نمازش اشكال دارد .\r\nمسأله 1124 - اگر در نماز سهواً بين حرفها يا كلمات فاصله بيندازد و فاصله به قدرى نباشد كه صورت نماز از بين برود ، چنانچه مشغول ركن بعد نشده باشد بايد آن حرفها يا كلمات را به طور معمول بخواند و در صورتى كه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nچيزى بعد از آن خوانده شده لازم است تكرار نمايد و اگر مشغول ركن بعد شده باشد ، نمازش صحيح است .\r\nمسأله 1125 - طول دادن ركوع و سجود و خواندن سوره‌هاى بزرگ موالات را به هم نمىزند .\r\n\r\nقنوت\r\nمسأله 1126 - در تمام نمازهاى واجب و مستحب ، پيش از ركوع ركعت دوم مستحب است قنوت بخواند و در نماز وتر با آنكه يك ركعت مىباشد ، خواندن قنوت پيش از ركوع مستحب است و نماز جمعه در هر ركعت يك قنوت دارد و نماز آيات پنج قنوت و نماز عيد فطر و قربان در ركعت اول پنج قنوت و در ركعت دوم چهار قنوت دارد .\r\nمسأله 1127 - مستحب است در قنوت دستها را مقابل صورت و كف آنها را رو به آسمان و پهلوى هم نگهدارد و غير شست ، انگشتهاى ديگر را به هم بچسباند و به كف دستها نگاه كند .\r\nمسأله 1128 - در قنوت هر ذكرى بگويد ، اگر چه يك « سُبحانَ اللَّه » باشد ، كافى است و بهتر است بگويد : « لا إله الا اللَّه الحليم الكريم . لا إله الا اللَّه العلي العظيم . سبحان اللَّه رب السموات السبع ، وَ رَبّ الارضِينَ السَّبعِ وَ ما فِيهن و ما بَينهن وَ رَبّ العرش العظيم ، والحمد للَّه‌رب العالمين » .\r\nمسأله 1129 - مستحب است انسان قنوت را بلند بخواند ولى براى كسى كه نماز را به جماعت مىخواند ، اگر امام جماعت صداى او را بشنود بلند خواندن قنوت مستحب نيست .\r\nمسأله 1130 - اگر عمداً قنوت نخواند قضا ندارد و اگر فراموش كند و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nپيش از آنكه به اندازه ركوع خم شود يادش بيايد ، مستحب است بايستد و بخواند و اگر در ركوع يادش بيايد مستحب است بعد از ركوع قضا كند و اگر در سجده يادش بيايد ، مستحب است بعد از سلام آن را قضا نمايد .\r\n\r\nترجمه نماز\r\n\r\n1 - ترجمه سوره حمد :\r\n« بِسم‌ِاللَّهِ » يعنى ابتدا مىكنم به نام خدا ، ذاتى كه جامع جميع كمالات و از هرگونه نقص منزه است .\r\n« الرحمن » رحمتش واسع و بى نهايت است .\r\n« الرّحيم » رحمتش ذاتى و ازلى و ابدى است .\r\n« الحَمدُ للَّهِ رَبّ العالَمينَ » يعنى ثنا مخصوص خداوندى است كه پرورش دهنده همه موجودات است .\r\n« الرّحمن الرحيم » معناى آن گذشت .\r\n« مالِكِ يَومِ الدّين » يعنى ذات توانايى كه حكمرانى روز جزا با او است .\r\n« ايّاكَ نَعبُدُ وَايّاكَ نَستَعيِنُ » يعنى فقط تو را عبادت مىكنيم و فقط از تو كمك مىخواهيم .\r\n« اهدنَا الصَّراطَ المُستَقيمَ » يعنى هدايت كن ما را به راه راست كه آن دين اسلام است .\r\n« صِراطَ الّذينَ انعَمتَ عَلَيهِم » يعنى به راه كسانى كه به آنان نعمت داده‌اى كه آنان پيغمبران و جانشينان پيغمبران هستند .\r\n« غَيرِ المَغضُوبِ عَلَيهِم وَلا الضّالينَ » يعنى نه به راه كسانى كه غضب كرده‌اى بر ايشان و نه آن كسانى كه گمراهند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\n2 - ترجمه سوره قل هو اللَّه أحد :\r\n« بِسمِ اللَّهِ الرّحمنِ الرّحيمِ » معناى آن گذشت .\r\n« قُل هُو اللَّه احد » يعنى بگو اى محمّد صلى الله عليه و آله و سلم كه خداوند ، خدايى است يگانه .\r\n« اللَّهُ الصّمَدُ » يعنى خدايى كه از تمام موجودات بى نياز است .\r\n« لَم يَلِد وَ لَم يُولَد » فرزند ندارد و فرزند كسى نيست .\r\n« وَ لَم يَكُن لَهُ كُفُواً أَحدٌ » يعنى هيچ كس از مخلوقات مثل او نيست .\r\n\r\n3 - ترجمه ذكر ركوع و سجود و ذكرهايى كه بعد از آنها مستحب است :\r\n« سُبحانَ رَبّي العَظيم وَبحمده » يعنى پروردگار بزرگ من از هر عيب و نقصى پاك و منزه است و من مشغول ستايش او هستم .\r\n« سُبحانَ ربّي الاعلى و بحمده » يعنى پروردگار من كه از همه كس بالاتر مىباشد و از هر عيب و نقصى پاك و منزه است و من مشغول ستايش او هستم .\r\n« سَمِعَ اللَّه لِمَن حمده » يعنى خدا بشنود و بپذيرد ثناى كسى كه او را ستايش مىكند .\r\n« استَغفر اللَّه ربّي وَأتوب اليه » يعنى طلب آمرزش مىكنم از خداوندى كه پرورش دهنده من است و من به طرف او بازگشت مىنمايم .\r\n« بحول اللَّه و قوته أقوم وَأَقعُد » يعنى به يارى خداى متعال و قوه او برمى خيزم و مىنشينم .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\n4 - ترجمه قنوت :\r\n« لا إله الّا اللَّهُ الحَلِيم الكَريم » يعنى نيست خدايى سزاوار پرستش ، مگر خداى يكتاى بى همتايى كه صاحب حلم و كرم است .\r\n« لا إلهَ إلّا اللَّهُ العَلي العظيم » يعنى نيست خدايى سزاوار پرستش ، مگر خداى يكتاى بى همتايى كه بلند مرتبه و بزرگ است .\r\n« سُبحانَ اللَّه رَبّ السَّموات السَّبع وَ رَبّ الارضينَ السَّبع » يعنى پاك و منزه است خداوندى كه پروردگار هفت آسمان و پروردگار هفت زمين است .\r\n« وَ ما فِيهَنّ وَ ما بَينَهُنَّ وَ رَبّ العَرش العظيم » يعنى پروردگار هر چيزى است كه در آسمانها و زمينها و ما بين آنها است و پروردگار عرش بزرگ است .\r\n« وَالحَمدُ للَّه‌رَبِّ العالَمين » يعنى حمد و ثنا مخصوص خداوندى است كه پرورش دهنده تمام موجودات است .\r\n\r\n5 - ترجمه تسبيحات اربعه :\r\n« سُبحانَ اللَّهِ وَالحَمدُ للَّه‌وَلا إلهَ إلّا اللَّهُ وَاللَّه اكبر » يعنى خداوند متعال پاك و منزه است و ثنا مخصوص او است و نيست خدايى سزاوار پرستش ، مگر خداى بى همتا و بزرگتر است از اينكه او را وصف كنند .\r\n\r\n6 - ترجمه تشّهد و سلام كامل :\r\n« الحَمدُ للَّه ، أشهد ان لا إلهَ إلّا اللَّه وَحدَه لا شَرِيكَ لَه » يعنى ستايش مخصوص پروردگار است و شهادت مىدهم كه خدايى سزاوار پرستش نيست ، مگر خدايى كه يگانه است و شريك ندارد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n« وَ اشهدُ انّ مُحَمّداً عَبدُهُ وَرَسُولُه » يعنى شهادت مىدهم كه محمّد صلى الله عليه و آله و سلم بنده خدا و فرستاده او است .\r\n« اللّهُمَّ صَلّ عَلى مُحَمّد وَآل مُحَمّدٍ » يعنى خدايا رحمت بفرست بر محمد وآل محمد .\r\n« وَ تَقَبّل شَفاعَتَه وَارفع دَرَجته » يعنى قبول كن شفاعت پيغمبر را و درجه آن حضرت را نزد خود بلند كن .\r\n« السَّلامُ عَلَيك ايّها النّبي وَرحمة اللَّه وَبركاتُه » يعنى سلام بر تو اى پيغمبر و رحمت و بركات خدا بر تو باد .\r\n« السَّلام عَلَينا وَعلى عِبادِ اللَّه الصّالِحين » يعنى سلام از خداوند عالم بر ما نماز گزاران و تمام بندگان خوب او .\r\n« السلام عليكم و رحمة اللَّه وبركاته » يعنى سلام و رحمت و بركات خداوند بر شما مؤمنين باد .\r\n\r\nتعقيب نماز\r\nمسأله 1131 - مستحب است انسان بعد از نماز مقدارى مشغول تعقيب ، يعنى خواندن ذكر و دعا و قرآن شود و بهتر است پيش از آنكه از جاى خود حركت كند و وضو و غسل و تيمم او باطل شود ، رو به قبله تعقيب را بخواند و لازم نيست تعقيب به عربى باشد ، ولى بهتر است چيزهايى را كه در كتابهاى دعا دستور داده‌اند بخواند و از تعقيب‌هايى كه خيلى به آن سفارش شده است ، تسبيح حضرت زهراء سلام اللَّه عليها است كه بايد به اين ترتيب گفته شود :\r\n( 34 ) مرتبه اللَّه اكبر ، بعد از آن ( 33 ) مرتبه الحمد للَّه ، بعد از آن ( 33 ) مرتبه\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nسبحان اللَّه و مىشود سبحان اللَّه را پيش از الحمد للَّه‌گفت ولى بهتر است بعد از الحمد للَّه‌گفته شود .\r\nمسأله 1132 - مستحب است بعد از نماز ، سجده شكر نمايد و همين قدر كه پيشانى را به قصد شكر بر زمين بگذارد كافى است ، ولى بهتر است صد مرتبه يا سه مرتبه يا يك مرتبه شكراً للَّه‌يا عفواً بگويد . و نيز مستحب است هر وقت نعمتى به انسان مىرسد يا بلايى از او دور مىشود سجده شكر بجا آورد .\r\n\r\nصلوات بر پيغمبر\r\nمسأله 1133 - هر وقت انسان اسم مبارك حضرت رسول صلى الله عليه و آله و سلم را مانند محمد و احمد يا لقب و كنيه آن جناب را مثل مصطفى و ابو القاسم بگويد يا بشنود ، اگر چه در نماز باشد مستحب است صلوات بفرستد .\r\nمسأله 1134 - موقع نوشتن اسم مبارك حضرت رسول صلى الله عليه و آله و سلم مستحب است صلوات را هم بنويسند و نيز بهتر است هر وقت آن حضرت را ياد مىكنند صلوات بفرستند .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nمبطلات نماز\r\nمسأله 1135 - دوازده چيز نماز را باطل مىكند و آنها را مبطلات مىگويند .\r\nاول - آنكه در بين نماز يكى از شرطهاى آن از بين برود ، مثلًا در بين نماز بفهمد مكان غصبى است .\r\nدوم - آنكه در بين نماز عمداً يا سهواً يا از روى ناچارى ، چيزى كه وضو يا غسل را باطل مىكند پيش آيد ، مثلًا بول از او بيرون آيد و ليكن اگر پيش از سلام سهواً و يا به جهت نسيان سلام خارج شود بعيد نيست كه اعاده لازم نباشد اگر چه احوط است اعاده ترك نشود و كسى كه نمىتواند از بيرون آمدن بول و غائط خوددارى كند ، اگر در بين نماز بول يا غائط از او خارج شود ، چنانچه به دستورى كه در احكام وضو گفته شد ، رفتار نمايد نمازش باطل نمىشود و نيز اگر در بين نماز از زن مستحاضه خون خارج شود ، در صورتى كه به دستور استحاضه رفتار كرده باشد ، نمازش صحيح است .\r\nمسأله 1136 - كسى كه بى اختيار خوابش برده ، اگر نداند كه در بين نماز خوابش برده ، يا بعد از اتمام آن ، نمازش صحيح است .\r\nمسأله 1137 - اگر بداند به اختيار خودش خوابيده و شك كند كه بعد از نماز بوده يا در بين نماز يادش رفته كه مشغول نماز است و خوابيده ، نمازش صحيح است و اگر احتمال دهد خوابش در اثناء نماز عمداً و با التفات به نماز بوده بايد دوباره بخواند .\r\nمسأله 1138 - اگر در حال سجده از خواب بيدار شود و شك كند كه در\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nسجده آخر نماز است يا در سجده شكر ، چنانچه بداند كه بى اختيار خوابش برده بايد آن نماز را دوباره بخواند و اگر بداند به اختيار خودش خوابيده و احتمال دهد كه از روى غفلت در سجده نماز خوابيده نمازش صحيح است .\r\nسوم - از مبطلات نماز آن است كه دستها را به قصد اينكه جزو نماز باشد روى هم بگذارد و اگر به اين قصد نباشد ، بلكه به عنوان ادب در نماز باشد ، نماز صحيح است .\r\nمسأله 1139 - هر گاه از روى فراموشى يا ناچارى يا تقيه يا براى كار ديگر مثل خاراندن دست و مانند آن ، دستها را روى هم بگذارد اشكال ندارد .\r\nچهارم - از مبطلات نماز آن است كه بعد از خواندن حمد در صورتى كه قصد دعا ننمايد و يا به قصد اينكه جزو نماز باشد آمين بگويد ولى اگر فقط به قصد دعا يا اشتباهاً يا از روى تقيه بگويد ، نمازش باطل نمىشود .\r\nپنجم - از مبطلات نماز آن است كه عمداً يا از روى فراموشى پشت به قبله كند يا به طرف راست يا چپ قبله برگردد ، بلكه اگر عمداً به قدرى برگردد كه نگويند رو به قبله است ، اگر چه به طرف راست يا چپ نرسد نمازش باطل است .\r\nمسأله 1140 - اگر عمداً يا سهواً سر را به قدرى بگرداند كه مواجه طرف راست يا چپ قبله يا بيشتر باشد نماز باطل است ، ولى اگر سر را كمى بگرداند كه نگويند روى خود را از قبله برگردانده عمداً باشد يا اشتباهاً نمازش باطل نمىشود و اگر به مقدارى برگرداند كه بگويند روى خود را از قبله برگردانده است ، ولى به حد راست يا چپ قبله نرسيده باشد ، در اين صورت چنانچه روگرداندن عمدى باشد نماز باطل است و اگر سهوى باشد نماز صحيح است .\r\nششم - از مبطلات نماز آن است كه عمداً كلمه‌اى بگويد كه يك حرف يا\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبيشتر باشد اگر چه معنى نداشته باشد .\r\nمسأله 1141 - اگر سهواً كلمه‌اى بگويد كه يك حرف يا بيشتر دارد اگر چه آن كلمه معنى داشته باشد نمازش باطل نمىشود ، ولى لازم است بعد از نماز سجده سهو بجا آورد چنان كه خواهد آمد .\r\nمسأله 1142 - سرفه كردن و آروغ زدن و آه كشيدن يا اشاره كردن در نماز اشكال ندارد ولى گفتن آخ و آه و مانند اينها اگر عمدى باشد نماز را باطل مىكند .\r\nمسأله 1143 - اگر كلمه‌اى را به قصد ذكر بگويد ، مثلًا به قصد ذكر بگويد :\r\n« اللَّه اكبر » و در موقع گفتن آن ، صدا را بلند كند كه چيزى را به ديگرى بفهماند اشكال ندارد ، بلكه اگر به قصد اينكه چيزى به كسى بفهماند كلمه‌اى را به قصد ذكر بگويد اشكال ندارد .\r\nمسأله 1144 - خواندن قرآن در نماز ، غير از چهار آيه‌اى كه سجده واجب دارد و در احكام جنابت گفته شد و نيز دعا كردن در نماز اشكال ندارد ولى احتياط مستحب آن است كه به غير عربى دعا نكند .\r\nمسأله 1145 - اگر چيزى از حمد و سوره و ذكرهاى نماز را عمداً يا احتياطاً چند مرتبه بگويد اشكال ندارد .\r\nمسأله 1146 - در حال نماز ، انسان نبايد به ديگرى سلام كند و اگر ديگرى به او سلام كند بنابر احتياط واجب بايد همانطور كه او سلام كرده جواب دهد ، مثلًا اگر گفته « سلام عليكم » در جواب بگويد « سلام عليكم » و يا « السلام عليكم » ولى در جواب « عليكم السلام » احتياط آن است كه به يكى از دو صيغه ذكر شده جواب دهد .\r\nمسأله 1147 - انسان بايد جواب سلام را چه در نماز يا در غير نماز فوراً\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبگويد و اگر عمداً يا از روى فراموشى جواب سلام را به قدرى طول دهد كه اگر جواب بگويد ، جواب آن سلام حساب نشود ، چنانچه در نماز باشد ، نبايد جواب بدهد و اگر در نماز نباشد ، جواب دادن واجب نيست .\r\nمسأله 1148 - بايد جواب سلام را طورى بگويد كه سلام كننده بشنود ولى اگر سلام كننده كر باشد ، يا سلام داده و تند رد شود ، چنانچه انسان به طور معمول جواب او را بدهد كافى است . و چنانچه سلام را در نامه يا با سفارش شخصى بفرستد جواب واجب نيست .\r\nمسأله 1149 - واجب نيست كه نمازگزار جواب سلام را به قصد دعا بگويد ، يعنى از خداوند عالم براى كسى كه سلام كرده سلامتى بخواهد ، بلكه به قصد تحيت نيز بگويد مانعى ندارد .\r\nمسأله 1150 - اگر زن يا مرد نامحرم يا بچه مميز ، يعنى بچه‌اى كه خوب و بد را مىفهمد به نمازگزار سلام كند ، نمازگزار بايد جواب او را بدهد ، ولى در سلام زن كه « سلام عليك » بگويد بايد بگويد « سلام عليك » و كاف را زير و زبر و پيش ندهد و بعيد نيست در صورتى كه كاف را زن با زبر گفته در جواب با زير بگويد عيبى نداشته باشد .\r\nمسأله 1151 - اگر نمازگزار جواب سلام را ندهد معصيت كرده ولى نمازش صحيح است .\r\nمسأله 1152 - اگر كسى به نمازگزار غلط سلام كند به طورى كه سلام حساب نشود ، جواب او جايز نيست .\r\nمسأله 1153 - جواب سلام كسى كه از روى مسخره يا شوخى سلام مىكند و جواب سلام مرد و زن غير مسلمان در صورتى كه ذمى و يا مستأمن نباشند ، واجب نيست .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمسأله 1154 - اگر كسى به عده‌اى سلام كند ، جواب سلام او بر همه آنان واجب است ولى اگر يكى از آنان جواب دهد كافى است .\r\nمسأله 1155 - اگر كسى به عده‌اى سلام كند ، و كسى كه سلام كننده قصد سلام دادن به او را نداشته جواب دهد ، باز هم جواب سلام او بر آن عده واجب است .\r\nمسأله 1156 - اگر به عده‌اى سلام كند و كسى كه بين آنها مشغول نماز است شك كند كه سلام كننده قصد سلام كردن به او را هم داشته يا نه ، نبايد جواب بدهد و همچنين است اگر بداند قصد او را هم داشته ولى ديگرى جواب سلام را بدهد ، اما اگر بداند قصد او را هم داشته و ديگرى جواب ندهد ، بايد جواب او را بگويد و قبل از آنكه ديگرى جواب دهد او جواب بگويد مانعى ندارد .\r\nمسأله 1157 - سلام كردن مستحب است و خيلى سفارش شده است كه سواره به پياده و ايستاده به نشسته و كوچكتر به بزرگتر سلام كند ؛ و ليكن سلام كردن به نماز گزار در حال نماز مكروه است .\r\nمسأله 1158 - اگر دو نفر با هم به يكديگر همزمان سلام كردند ، بنابر احتياط بايد هر يك جواب سلام ديگرى را بدهد .\r\nمسأله 1159 - در غير نماز ، مستحب است جواب سلام را بهتر از سلام بگويد ؛ مثلًا اگر كسى گفت : « سلام عليكم » در جواب بگويد : « سلام عليكم و رحمة اللَّه » .\r\nهفتم - از مبطلات نماز خنده با صدا - قهقهه - و عمدى است و چنانچه عمداً بى صدا يا سهواً با صدا بخندد ، ظاهر اين است كه نمازش اشكال ندارد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمسأله 1160 - اگر براى جلوگيرى از صداى خنده حالش تغيير كند مثلًا رنگش سرخ شود ، بهتر آن است كه نمازش را دوباره بخواند .\r\nهشتم - از مبطلات نماز بنابر احتياط آن است كه براى كار دنيا عمداً با صدا گريه كند و احتياط مستحب آن است كه براى كار دنيا بى صدا هم گريه نكند ، ولى اگر از ترس خدا يا براى آخرت گريه كند ، آهسته باشد يا بلند اشكال ندارد ، بلكه از بهترين اعمال است .\r\nنهم - از مبطلات نماز كارى است كه صورت نماز را به هم بزند ، مثل دست زدن و به هوا پريدن و مانند اينها عمداً باشد يا از روى فراموشى يا غفلت ، ولى كارى كه صورت نماز را به هم نزند ، مثل اشاره كردن با دست اشكال ندارد .\r\nمسأله 1161 - اگر در بين نماز به قدرى ساكت بماند كه نگويند نماز مىخواند ، بنابر احتياط بايد نمازش را اعاده كند و بهتر آن است كه بعد از تمام كردن اعاده كند .\r\nمسأله 1162 - اگر در بين نماز كارى انجام دهد يا مدتى ساكت شود و شك كند كه نماز به هم خورده يا نه ، بنابر احتياط نماز را اعاده كند و بهتر آن است كه تمام كرده و دوباره بخواند .\r\nدهم - از مبطلات نماز ، خوردن و آشاميدن است كه اگر در نماز طورى بخورد يا بياشامد كه نگويند نماز مىخواند ، عمداً باشد يا از روى فراموشى ، نمازش باطل مىشود ولى كسى كه مىخواهد روزه بگيرد ، اگر پيش از اذان صبح نماز مستحبى بخواند و تشنه باشد ، چنانچه بترسد كه اگر نماز را تمام كند صبح شود ، در صورتى كه آب روبه روى او در دو سه قدمى باشد مىتواند در بين نماز آب بياشامد ، اما بايد كارى كه نماز را باطل مىكند ، مثل رو گرداندن از قبله انجام ندهد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمسأله 1163 - اگر بواسطه عملى موالات نماز به هم بخورد ، يعنى طورى شود كه نگويند نماز را پشت سر هم مىخواند ، بنابر احتياط واجب بايد نماز را اعاده كند و بهتر آن است كه بعد از تمام كردن دوباره بخواند .\r\nمسأله 1164 - اگر در بين نماز ، غذايى را كه در دهان يا لاى دندانها مانده فرو ببرد ، نمازش باطل نمىشود و نيز اگر قند يا شكر و مانند اينها در دهان مانده باشد و در حال نماز كم كم آب شود و فرو رود اشكال ندارد .\r\nيازدهم - از مبطلات نماز ، شك در ركعتهاى نماز دو ركعتى يا سه ركعتى يا در دو ركعت اول نمازهاى چهار ركعتى است ، در صورتى كه نمازگزار در حال شك باقى باشد .\r\nدوازدهم - از مبطلات نماز آن است كه ركن نماز را عمداً يا سهواً كم يا زياد كند يا چيزى را كه ركن نيست عمداً كم يا زياد نمايد ، و در مسأله ( 951 ) گذشت كه زيادى تكبيرة الاحرام سهواً مبطل نماز نيست .\r\nمسأله 1165 - اگر بعد از نماز شك كند كه در بين نماز كارى كه نماز را باطل مىكند انجام داده يا نه ، نمازش صحيح است .\r\n\r\nچيزهايى كه در نماز مكروه است\r\nمسأله 1166 - مكروه است در نماز صورت را كمى به طرف راست يا چپ بگرداند ، به طورى كه نگويند روى خود را از قبله گردانده و الّا نماز باطل است چنان كه گذشت . و نيز مكروه است در نماز چشمها را روى هم بگذارد يا به طرف راست و چپ بگرداند و با ريش و دست خود بازى كند ، و انگشتها را داخل هم نمايد ، و آب دهن بيندازد ، و به خط قرآن يا كتاب يا خط انگشتر نگاه كند و نيز مكروه است موقع خواندن حمد و سوره و گفتن ذكر براى شنيدن حرف\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nكسى ساكت شود ، بلكه هر كارى كه خضوع و خشوع را از بين ببرد مكروه مىباشد .\r\nمسأله 1167 - موقعى كه انسان خوابش مىآيد و نيز موقع خوددارى كردن از بول و غائط مكروه است نماز بخواند و همچنين پوشيدن جوراب تنگ كه پا را فشار دهد مكروه مىباشد و غير از اينها مكروهات ديگرى هم در كتابهاى مفصل گفته شده است .\r\n\r\nمواردى كه مىشود نماز واجب را شكست\r\nمسأله 1168 - شكستن نماز واجب از روى اختيار بنابر احتياط حرام است ، ولى براى حفظ مال و جلوگيرى از ضرر مالى يا بدنى و يا هر غرض دينى و يا دنيوى كه مورد اهتمام نمازگزار است اشكالى ندارد .\r\nمسأله 1169 - اگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد ، بدون شكستن نماز ممكن نباشد ، بايد نماز را بشكند .\r\nمسأله 1170 - اگر در وسعت وقت مشغول نماز باشد و طلبكار طلب خود را از او مطالبه كند ، چنانچه بتواند در بين نماز طلب او را بدهد ، بايد در همان حال بپردازد و اگر بدون شكستن نماز ، دادن طلب او ممكن نيست بايد نماز را بشكند و طلب او را بدهد و بعد نماز را بخواند .\r\nمسأله 1171 - اگر در بين نماز بفهمد كه مسجد نجس است ، چنانچه وقت تنگ باشد ، بايد نماز را تمام كند و اگر وقت وسعت دارد و تطهير مسجد نماز را به هم نمىزند ، بايد در بين نماز تطهير كند و بعد بقيه نماز را بخواند و اگر نماز را به هم مىزند ، در صورتى كه بعد از نماز تطهير مسجد ممكن باشد ، شكستن\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nنماز براى تطهير جايز است و اگر بعد از نماز تطهير مسجد ممكن نباشد ، بايد نماز را بشكند و مسجد را تطهير نمايد و بعد نماز را بخواند .\r\nمسأله 1172 - كسى كه بايد نماز را بشكند ، اگر نماز را تمام كند معصيت كرده ، ولى نماز او صحيح است اگر چه احتياط مستحب آن است كه دوباره بخواند .\r\nمسأله 1173 - اگر پيش از آنكه به اندازه ركوع خم شود ، يادش بيايد كه اذان و اقامه را فراموش كرده ، چنانچه وقت نماز وسعت دارد ، مستحب است براى گفتن آنها نماز را بشكند . و همچنين است اگر پيش از قرائت يادش بيايد كه اقامه را فراموش كرده است .\r\n\r\nشكّيّات\r\nشكيات نماز ( 23 ) قسم است : هشت قسم آن شكهايى است كه نماز را باطل مىكند و به شش قسم آن نبايد اعتنا كرد و نه قسم ديگر آن صحيح است .\r\n\r\nشكهاى باطل\r\nمسأله 1174 - شكهايى كه نماز را باطل مىكند از اين قرار است :\r\nاول - شك در شماره ركعتهاى نماز دو ركعتى مثل نماز صبح و نماز مسافر ، ولى شك در شماره ركعتهاى نماز مستحب و نماز احتياط نماز را باطل نمىكند .\r\nدوم - شك در شماره ركعتهاى نماز سه ركعتى .\r\nسوم - آنكه در نماز چهار ركعتى شك كند كه يك ركعت خوانده يا بيشتر .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nچهارم - آنكه در نماز چهار ركعتى پيش از تمام شدن ذكر واجب سجده دوم ، شك كند كه دو ركعت خوانده يا بيشتر .\r\nپنجم - شك بين دو و پنج يا دو و بيشتر از پنج .\r\nششم - شك بين سه و شش يا سه و بيشتر از شش .\r\nهفتم - شك در ركعتهاى نماز كه نداند چند ركعت خوانده است .\r\nهشتم - شك بين چهار و شش يا چهار و بيشتر از شش و شك بين چهار و پنج بعد از ركوع و قبل از تمام شدن سجدتين .\r\nمسأله 1175 - اگر يكى از شكهاى باطل براى انسان پيش آيد بهتر آن است كه نماز را به هم نزند ، بلكه به قدرى فكر كند كه صورت نماز به هم بخورد يا از پيدا شدن يقين يا گمان نا اميد شود .\r\n\r\nشكهايى كه نبايد به آنها اعتنا كرد\r\nمسأله 1176 - شكهايى كه نبايد به آنها اعتنا كرد از اين قراراند :\r\n« اول » شك در چيزى كه محل بجا آوردن آن گذشته است : مثل آنكه در ركوع شك كند كه حمد را خوانده يا نه .\r\n« دوم » شك بعد از سلام نماز .\r\n« سوم » شك بعد از گذشتن وقت نماز .\r\n« چهارم » شك كثير الشك يعنى كسى كه زياد شك مىكند .\r\n« پنجم » شك امام در شماره ركعتهاى نماز در صورتى كه مأموم شماره آنها را بداند و همچنين شك مأموم در صورتى كه امام شماره ركعتهاى نماز را بداند .\r\n« ششم » شك در نمازهاى مستحبى و نماز احتياط .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\n1 - شك در چيزى كه محل آن گذشته است :\r\nمسأله 1177 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه حمد را خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده بجا آورد و اگر به كارى كه بايد بعد از آن انجام دهد مشغول شده ، به شك خود اعتنا نكند .\r\nمسأله 1178 - اگر در بين خواندن آيه‌اى شك كند كه آيه پيش را خوانده يا نه يا وقتى كه آخر آيه را مىخواند شك كند كه اول آن را خوانده يا نه ، به شك خود اعتنا نكند .\r\nمسأله 1179 - اگر بعد از ركوع يا سجود شك كند كه كارهاى واجب آن مانند ذكر و آرام بودن بدن را انجام داده يا نه ، بايد به شك خود اعتنا نكند .\r\nمسأله 1180 - اگر در حالى كه به سجده مىرود شك كند كه ركوع كرده يا نه ، لازم است برگشته و بايستد و ركوع را بجا آورد و اگر شك كند كه بعد از ركوع ايستاده يا نه ، بايد به شك خود اعتنا نكند .\r\nمسأله 1181 - اگر در حال برخاستن شك كند كه سجده يا تشهد را بجا آورده يا نه ، بايد برگردد و بجا آورد .\r\nمسأله 1182 - كسى كه نشسته يا خوابيده نماز مىخواند ، اگر موقعى كه حمد يا تسبيحات را مىخواند ، شك كند كه سجده يا تشهد را بجا آورده يا نه بايد به شك خود اعتنا نكند و اگر پيش از آنكه مشغول حمد يا تسبيحات شود شك كند كه سجده يا تشهد را بجا آورده يا نه ، بايد بجا آورد .\r\nمسأله 1183 - اگر شك كند كه يكى از ركنهاى نماز را بجا آورده يا نه ، چنانچه مشغول كارى كه بعد از آن است نشده ، بايد آن را بجا آورد ، مثلًا اگر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nپيش از خواندن تشهد شك كند كه دو سجده را بجا آورده يا نه ، بايد بجا آورد و چنانچه بعد يادش بيايد كه آن ركن را بجا آورده بود ؛ چون ركن زياد شده نمازش باطل است .\r\nمسأله 1184 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است نشده ، بايد آن را بجا آورد ، مثلًا اگر پيش از خواندن سوره شك كند كه حمد را خوانده يا نه ، بايد حمد را بخواند و اگر بعد از انجام آن يادش بيايد كه آن را بجا آورده بود ؛ چون ركن زياد نشده نمازش صحيح است .\r\nمسأله 1185 - اگر شك كند كه ركنى را بجا آورده يا نه ؛ مثلًا مشغول تشهد است ، اگر شك كند كه دو سجده را بجا آورده يا نه ، و به شك خود اعتناء نكند و بعداً يادش بيايد كه آن ركن را بجا نياورده ، در صورتى كه مشغول ركن بعد نشده بايد آن را بجا آورد ، و اگر مشغول ركن بعد شده نمازش باطل است ، مثلًا اگر پيش از ركوع ركعت بعد يادش بيايد كه دو سجده را بجا نياورده ، بايد بجا آورد ، و اگر در ركوع يا بعد از آن يادش بيايد نمازش باطل است .\r\nمسأله 1186 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است شده ، بايد به شك خود اعتنا نكند ، مثلًا موقعى كه مشغول خواندن سوره است ، اگر شك كند كه حمد را خوانده يا نه ، بايد به شك خود اعتنا نكند و اگر بعد يادش بيايد كه آن را بجا نياورده ، در صورتى كه مشغول ركن بعد نشده ، بايد بجا آورد و اگر مشغول ركن بعد شده نمازش صحيح است ، بنابر اين اگر مثلًا در قنوت يادش بيايد كه حمد را نخوانده ، بايد بخواند و اگر در ركوع يادش بيايد نماز او صحيح است .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمسأله 1187 - اگر شك كند كه سلام نماز را گفته يا نه ، چنانچه مشغول نماز ديگر شده يا بواسطه انجام كارى كه نماز را به هم مىزند ، از حال نمازگزار بيرون رفته ، بايد به شك خود اعتنا نكند و اگر پيش از اينها شك كند ، بايد سلام را بگويد اگر چه مشغول تعقيب باشد . و اگر شك كند كه سلام را درست گفته يا نه به شك خود اعتنا نكند ، هر چند مشغول تعقيب هم نشده باشد .\r\n\r\n2 - شك بعد از سلام :\r\nمسأله 1188 - اگر بعد از سلام نماز شك كند كه نمازش صحيح بوده يا نه ، مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ، به شك خود اعتنا نكند ، ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\n\r\n3 - شك بعد از وقت :\r\nمسأله 1189 - اگر بعد از گذشتن وقت نماز ، شك كند كه نماز خوانده يا نه ، يا گمان كند كه نخوانده ، خواندن آن لازم نيست ، ولى اگر پيش از گذشتن وقت شك كند كه نماز خوانده يا نه ، اگر چه گمان كند كه خوانده است ، بايد آن نماز را بخواند .\r\nمسأله 1190 - اگر بعد از گذشتن وقت شك كند كه نماز را درست خوانده يا نه ، به شك خود اعتنا نكند .\r\nمسأله 1191 - اگر بعد از گذشتن وقت نماز ظهر و عصر بداند چهار ركعت نماز خوانده ، ولى نداند به نيّت ظهر خوانده يا به نيّت عصر ، بايد چهار ركعت\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nنماز قضا بخواند و احتياط آن است كه به نيّت نمازى كه بر او واجب است بخواند .\r\nمسأله 1192 - اگر بعد از گذشتن وقت نماز مغرب و عشا ، بداند يك نماز خوانده ، ولى نداند سه ركعتى خوانده يا چهار ركعتى ، بايد احتياط كند و قضاى نماز مغرب و عشا را بخواند .\r\n\r\n4 - كثير الشك ( كسى كه زياد شك مىكند ) :\r\nمسأله 1193 - كثير الشك كسى است كه عرفا بگويند زياد شك مىكند يا اينكه حال او به نحوى باشد كه در هر سه نماز لا اقل يك مرتبه شك كند و چنين شخصى به شك خود اعتنانكند و لكن معتبر است زيادى شك از جهت عارضه موقتى مانند پريشانى خاطر از غضب و ترس نباشد .\r\nمسأله 1194 - كثير الشك اگر در بجا آوردن چيزى از اجزاء نماز شك كند بايد بنا بگذارد كه آن را بجا آورده ، مثلًا اگر شك كند كه ركوع كرده يا نه ، بايد بنا بگذارد كه ركوع كرده است و اگر آن را بجا آورد نماز باطل خواهد شد مگر در مثل ذكر و قرائت كه زياد كردن آن موجب بطلان نماز نمىشود . و اگر در بجا آوردن چيزى شك كند كه نماز را باطل مىكند ، مثل اينكه شك كند كه نماز صبح را دو ركعت خوانده يا سه ركعت بنا را بر صحت مىگذارد .\r\nمسأله 1195 - كسى كه در يك چيز نماز زياد شك مىكند چنانچه در چيزهاى ديگر نماز شك كند ، بايد به دستور آن عمل نمايد ؛ مثلًا كسى كه زياد شك مىكند سجده كرده يا نه ، اگر در بجا آوردن ركوع شك كند بايد به دستور آن رفتار نمايد ، يعنى اگر به سجده نرفته ركوع را بجا آورد و اگر به سجده رفته اعتنا نكند .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمسأله 1196 - كسى كه در نماز مخصوصى ؛ مثلًا در نماز ظهر زياد شك مىكند ، اگر در نماز ديگر مثلًا در نماز عصر شك كند ، بايد به دستور شك رفتار نمايد .\r\nمسأله 1197 - كسى كه وقتى در جاى مخصوصى نماز مىخواند ، زياد شك مىكند ، اگر در غير آنجا نماز بخواند و شكى براى او پيش آيد ، بايد به دستور شك عمل نمايد .\r\nمسأله 1198 - اگر انسان شك كند كه كثير الشك شده يا نه ، بايد به دستور شك عمل نمايد . و كثير الشك تا وقتى يقين نكند كه به حال معمولى مردم برگشته بايد به شك خود اعتنا نكند .\r\nمسأله 1199 - كسى كه زياد شك مىكند ، اگر شك كند ركنى را بجا آورده يا نه و اعتنا نكند بعد يادش بيايد كه آن را بجا نياورده ، چنانچه مشغول ركن بعد نشده بايد آن را بجا آورد ، و اگر مشغول ركن بعد شده نمازش باطل است ، مثلًا اگر شك كند ركوع كرده يا نه و اعتنا نكند ، چنانچه پيش از سجده دوم يادش بيايد كه ركوع نكرده است ، بايد ركوع كند و اگر در سجده دوم يادش بيايد ، نمازش باطل است .\r\nمسأله 1200 - كسى كه زياد شك مىكند اگر شك كند چيزى را كه ركن نيست بجا آورده يا نه و اعتنا نكند و بعد يادش بيايد كه آن را بجا نياورده چنانچه از محل بجا آوردن آن نگذشته بايد آن را بجا آورد و اگر از محل آن گذشته نمازش صحيح است ، مثلًا اگر شك كند كه حمد را خوانده يا نه و اعتنا نكند چنانچه در قنوت يادش بيايد كه حمد را نخوانده بايد بخواند ، و اگر در ركوع يادش بيايد ، نماز او صحيح است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\n5 - شك امام و مأموم :\r\nمسأله 1201 - اگر امام جماعت در شماره ركعتهاى نماز شك كند ، مثلًا شك كند كه سه ركعت خوانده يا چهار ركعت ، چنانچه مأموم يقين يا گمان داشته باشد كه چهار ركعت خوانده و به امام بفهماند كه چهار ركعت خوانده است ، امام بايد نماز را تمام كند و خواندن نماز احتياط لازم نيست و نيز اگر امام يقين يا گمان داشته باشد كه چند ركعت خوانده است و مأموم در شماره ركعتهاى نماز شك كند ، بايد به شك خود اعتنا نكند و بلكه در افعال نماز نيز شك امام با حفظ مأموم به طور يقين و بالعكس اعتبار دارد .\r\n\r\n6 - شك در نماز مستحبى :\r\nمسأله 1202 - اگر در شماره ركعتهاى نماز مستحبى شك كند ، چنانچه طرف بيشتر شك نماز را باطل مىكند ، بنا را بر كمتر بگذارد ، مثلًا اگر در نافله صبح شك كند كه دو ركعت خوانده يا سه ركعت ، بنا بگذارد كه دو ركعت خوانده است و اگر طرف بيشتر شك نماز را باطل نمىكند ، مثلًا شك كند كه دو ركعت خوانده يا يك ركعت به هر طرف شك عمل كند ، نمازش صحيح است .\r\nمسأله 1203 - كم شدن ركن نافله را باطل مىكند ولى زياد شدن ركن آن را باطل نمىكند ، پس اگر يكى از كارهاى نافله را فراموش كند و موقعى يادش بيايد كه مشغول ركن بعد از آن شده بايد آن كار را انجام دهد و دوباره آن ركن را\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبجا آورد ، مثلًا اگر در بين ركوع يادش بيايد كه سوره حمد را نخوانده بايد برگردد و حمد را بخواند و دوباره به ركوع رود .\r\nمسأله 1204 - اگر در يكى از كارهاى نافله شك كند ، خواه ركن باشد يا غير ركن ، چنانچه محل آن نگذشته ، بايد آن را بجا آورد و اگر محل آن گذشته به شك خود اعتنا نكند .\r\nمسأله 1205 - اگر در نماز مستحبى دو ركعتى گمانش به سه ركعت يا بيشتر برود ، بايد اعتنا نكند و نمازش صحيح است . و اگر گمانش به دو ركعت يا كمتر برود به همان گمان عمل كند ، مثلًا اگر گمانش به يك ركعت مىرود بايد يك ركعت ديگر بخواند .\r\nمسأله 1206 - اگر در نماز نافله كارى كند كه براى آن در نماز واجب سجده سهو واجب مىشود ، يا يك سجده يا تشهد را فراموش نمايد ، لازم نيست بعد از نماز سجده سهو يا قضاى سجده و تشهد را بجا آورد .\r\nمسأله 1207 - اگر شك كند كه نماز مستحبى را خوانده يا نه ، چنانچه آن نماز مثل نماز جعفر طيار وقت معين نداشته باشد بنا بگذارد كه نخوانده است ، و همچنين است اگر مثل نافله يوميه وقت معين داشته باشد و پيش از گذشتن وقت شك كند كه آن را بجا آورده يا نه ، ولى اگر بعد از گذشتن وقت شك كند كه آن را خوانده است يا نه ، به شك خود اعتنا نكند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nشكهاى صحيح\r\nمسأله 1208 - در نه صورت اگر در شماره ركعتهاى نماز چهار ركعتى شك كند ، بنابر احتياط مستحب بايد فوراً فكر نمايد ، پس اگر يقين يا گمان به يك طرف شك پيدا كرد ، همان طرف را بگيرد و نماز را تمام كند ، وگر نه به دستورهايى كه گفته مىشود عمل نمايد ، و آن نه صورت از اين قرار است :\r\nاول : آنكه بعد از تمامى ذكر سجده دوم شك كند كه دو ركعت خوانده است يا سه ركعت ، بايد بنا بگذارد كه سه ركعت خوانده است و يك ركعت ديگر بخواند و نماز را تمام كند و بعد از نماز بنابر احتياط واجب يك ركعت نماز احتياط ايستاده بجا آورد و دو ركعت نشسته كافى نيست و اگر معذور است و نمازش را نشسته انجام مىدهد يك ركعت نشسته بايد انجام دهد .\r\nدوم : شك بين دو و چهار بعد از تمامى ذكر از سجده دوم كه بايد بنا را بگذارد چهار ركعت خوانده و نماز را تمام كند ، و بعد از نماز دو ركعت نماز احتياط ايستاده بخواند .\r\nسوم : شك بين دو و سه و چهار بعد از تمامى ذكر از سجده دوم كه بايد بنا را بر چهار بگذارد و بعد از نماز دو ركعت نماز احتياط ايستاده و بعد دو ركعت نشسته بجا آورد .\r\nچهارم : شك بين چهار و پنج بعد از تمام كردن ذكر از سجده دوم كه بايد بنا را بر چهار بگذارد و نماز را تمام كند ، و بعد از نماز دو سجده سهو بجا آورد ولى اگر بعد از سجده اول ، يا پيش از تمامى ذكر از سجده دوم ، يكى از اين چهار شك براى او پيش آيد ، نمازش باطل است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nپنجم : شك بين سه و چهار ، كه در هر جاى نماز باشد ، بايد بنا را بر چهار بگذارد و نماز را تمام كند ، و بعد از نماز يك ركعت نماز احتياط ايستاده يا دو ركعت نشسته بجا آورد .\r\nششم : شك بين چهار و پنج در حال ايستاده كه بايد بنشيند و تشهد بخواند و نماز را سلام دهد و يك ركعت نماز احتياط ايستاده يا دو ركعت نشسته بجا آورد .\r\nهفتم : شك بين سه و پنج در حال ايستاده كه بايد بنشيند و تشهد بخواند و نماز را سلام دهد و دو ركعت نماز احتياط ايستاده بجا آورد .\r\nهشتم : شك بين سه و چهار و پنج در حال ايستاده ، كه بايد بنشيند و تشهد بخواند و بعد از سلام نماز ، دو ركعت نماز احتياط ايستاده و بعد دو ركعت نشسته بجا آورد .\r\nنهم : شك بين پنج و شش در حال ايستاده كه بايد بنشيند و تشهد بخواند و نماز را سلام دهد و دو سجده سهو بجا آورد و نيز بنابر احتياط واجب دو سجده سهو براى ايستادن بى جا در اين چهار صورت بجا آورد .\r\nمسأله 1209 - اگر يكى از شكهاى صحيح براى انسان پيش آيد بنابر احتياط نبايد نماز را بشكند و بايستى به دستورى كه گفته شد عمل نمايد .\r\nمسأله 1210 - اگر يكى از شكهايى كه نماز احتياط براى آنها واجب است در نماز پيش آيد ، چنانچه انسان نماز را تمام كند احتياط آن است كه نماز احتياط را بخواند ، و بدون خواندن نماز احتياط ، نماز را از سر نگيرد و اگر پيش از انجام كارى كه نماز را باطل مىكند نماز را از سر بگيرد ، نماز دومش هم باطل است ، ولى اگر بعد از انجام كارى كه نماز را باطل مىكند ، مشغول نماز شود ، نماز دومش صحيح است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمسأله 1211 - وقتى يكى از شكهاى باطل براى انسان پيش آيد و بداند كه اگر به حالت بعدى منتقل شود براى او يقين يا گمان پيدا مىشود مىتواند با حالت شك نماز را ادامه دهد ، مثلًا اگر در حال ايستادن شك كند كه يك ركعت خوانده يا بيشتر و بداند كه اگر به ركوع رود به يك طرف يقين يا گمان پيدا مىكند مىتواند با اين حال ركوع كند و اگر يقين و يا گمان براى وى حاصل شد طبق آن عمل مىكند و درغير اين صورت نماز باطل خواهد بود .\r\nمسأله 1212 - اگر اول ، گمانش به يك طرف بيشتر باشد ، بعد دو طرف در نظر او مساوى شود ، بايد به دستور شك عمل نمايد و اگر اول دو طرف در نظر او مساوى باشد و به طرفى كه وظيفه او است بنا بگذارد ، بعد گمانش به طرف ديگر برود ، بايد همان طرف را بگيرد و نماز را تمام كند .\r\nمسأله 1213 - كسى كه نمىداند گمانش به يك طرف بيشتر است يا هر دو طرف در نظر او مساوى است بايد به دستور شك عمل كند .\r\nمسأله 1214 - اگر بعد از نماز بداند كه در بين نماز حال ترديدى داشته كه مثلًا دو ركعت خوانده يا سه ركعت و بنا را بر سه گذاشته ، ولى نداند كه گمانش به خواندن سه ركعت بوده ، يا هر دو طرف در نظر او مساوى بوده ، بايد نماز احتياط را بخواند .\r\nمسأله 1215 - اگر موقعى كه تشهد مىخواند يا بعد از ايستادن شك كند كه دو سجده را بجا آورده يا نه و در همان موقع يكى از شكهايى كه اگر بعد از تمام شدن دو سجده اتفاق بيفتد صحيح مىباشد ، براى او پيش آيد ، مثلًا شك كند كه دو ركعت خوانده يا سه ركعت ، چنانچه به دستور آن شك عمل كند نماز صحيح است .\r\nمسأله 1216 - اگر پيش از آنكه مشغول تشهد شود ، يا پيش از ايستادن\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشك كند كه يك يا دو سجده را بجا آورده يا نه و در همان موقع يكى از شكهايى كه بعد از تمام شدن دو سجده صحيح است و قبل از آن باطل است برايش پيش آيد نمازش باطل است .\r\nمسأله 1217 - اگر موقعى كه ايستاده بين سه و چهار يا بين سه و چهار و پنج شك كند و يادش بيايد كه يك يا دو سجده از ركعت پيش را بجا نياورده نمازش باطل است .\r\nمسأله 1218 - اگر شك او از بين برود ، و شك ديگرى برايش پيش آيد ، مثلًا اول شك كند كه دو ركعت خوانده يا سه ركعت ، بعد شك كند كه سه ركعت خوانده يا چهار ركعت ، بايد به دستور شك دوم عمل نمايد .\r\nمسأله 1219 - اگر بعد از نماز شك كند كه در حال نماز مثلًا بين دو و چهار شك كرده ، يا بين سه و چهار ، بهتر آن است كه به دستور هر دو عمل كند و نماز را دوباره بخواند و جايز است كه نماز را به هم زده و دوباره بخواند .\r\nمسأله 1220 - اگر بعد از نماز بفهمد كه در حال نماز شكى براى او پيش آمده ، ولى نداند از شكهاى باطل يا صحيح بوده ، و اگر از شكهاى صحيح بوده نداند كدام قسم آن بوده است ، بهتر آن است كه دو ركعت نماز احتياط ايستاده و يك ركعت ايستاده و دو ركعت نشسته و دو سجده سهو بجا آورد و نماز را هم دوباره بخواند و جايز است نماز را به هم زده و دوباره بخواند .\r\nمسأله 1221 - كسى كه نشسته نماز مىخواند ، اگر شكى كند كه بايد براى آن يك ركعت نماز احتياط ايستاده يا دو ركعت نشسته بخواند ، بايد يك ركعت نشسته بجا آورد و اگر شكى كند كه بايد براى آن دو ركعت نماز احتياط ايستاده بخواند ، بايد دو ركعت نشسته بجا آورد .\r\nمسأله 1222 - كسى كه ايستاده نماز مىخواند ، اگر موقع خواندن نماز\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاحتياط از ايستادن عاجز شود ، بايد مثل كسى كه نماز را نشسته مىخواند كه حكم آن در مسأله پيش گفته شد ، نماز احتياط را بجا آورد .\r\nمسأله 1223 - كسى كه نشسته نماز مىخواند ، اگر موقع خواندن نماز احتياط بتواند بايستد ، بايد به وظيفه كسى كه نماز را ايستاده مىخواند عمل كند .\r\n\r\nدستور نماز احتياط\r\nمسأله 1224 - كسى كه نماز احتياط بر او واجب است ، بعد از سلام نماز بايد فورا نيّت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهد بخواند و سلام دهد و اگر دو ركعت نماز احتياط بر او واجب است بعد از دو سجده يك ركعت ديگر مثل ركعت اول بجا آورد و بعد از تشهد سلام دهد .\r\nمسأله 1225 - نماز احتياط سوره و قنوت ندارد و بايد آن را آهسته بخوانند و نيّت آن را به زبان نياورند و احتياط مستحب آن است كه ( بسم اللَّه ) آن را هم آهسته بگويند .\r\nمسأله 1226 - اگر پيش از خواندن نماز احتياط بفهمد نمازى كه خوانده درست بوده ، لازم نيست نماز احتياط را بخواند و اگر در بين نماز احتياط بفهمد ، لازم نيست آن را تمام نمايد .\r\nمسأله 1227 - اگر پيش از خواندن نماز احتياط بفهمد كه ركعتهاى نمازش كم بوده ، چنانچه كارى كه نماز را باطل مىكند انجام نداده ، بايد آنچه را\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاز نماز نخوانده بخواند و براى سلام بى جا دو سجده سهو بنمايد و اگر كارى كه نماز را باطل مىكند ، انجام داده ، مثلًا پشت به قبله كرده ، بايد نماز را دوباره بجا آورد .\r\nمسأله 1228 - اگر بعد از نماز احتياط بفهمد كسرى نمازش به مقدار نماز احتياط بوده ، مثلًا در شك بين سه و چهار يك ركعت نماز احتياط بخواند ، بعد بفهمد نماز را سه ركعت خوانده ، نمازش صحيح است .\r\nمسأله 1229 - اگر بعد از خواندن نماز احتياط بفهمد كسرى نماز كمتر از نماز احتياط بوده ، مثلًا در شك بين دو و چهار ، دو ركعت نماز احتياط بخواند ، بعد بفهمد نماز را سه ركعت خوانده ، بايد نماز را دوباره بخواند .\r\nمسأله 1230 - اگر بعد از خواندن نماز احتياط بفهمد كسرى نمازش بيشتر از نماز احتياط بوده ، مثلًا در شك بين سه و چهار يك ركعت نماز احتياط بخواند ، بعد بفهمد نماز را دو ركعت خوانده ، چنانچه بعد از نماز احتياط كارى كه نماز را باطل مىكند انجام داده ، مثلًا پشت به قبله كرده بايد نماز را دوباره بخواند و اگر كارى كه نماز را باطل مىكند انجام نداده ، نماز احتياطش محسوب است ، و يك ركعت كسرى نمازش را بجا آورد و نمازش صحيح است و براى زيادى هر يك از سلام در اصل نماز و نماز احتياط دو سجده سهو بجا آورد .\r\nمسأله 1231 - اگر بين دو و سه و چهار شك كند ، و بعد از خواندن دو ركعت نماز احتياط ايستاده ، يادش بيايد كه نماز را دو ركعت خوانده ، لازم نيست دو ركعت نماز احتياط نشسته را بخواند .\r\nمسأله 1232 - اگر بين سه و چهار شك كند و موقعى كه يك ركعت نماز\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاحتياط ايستاده را مىخواند يادش بيايد كه نماز را سه ركعت خوانده ، بايد نماز احتياط را تمام كند و نمازش صحيح است و براى سلام زيادى سجده سهو مىنمايد ، و اگر موقعى كه دو ركعت نماز احتياط نشسته مىخواند يادش بيايد ، پس اگر قبل از ركوع اول يادش بيايد بايستد و نماز را مطابق كسرى كه دارد تمام نمايد و اگر بعد از ركوع يادش بيايد نمازش باطل است .\r\nمسأله 1233 - اگر بين دو و سه و چهار شك كند و موقعى كه دو ركعت نماز احتياط ايستاده را مىخواند ، پيش از ركوع دوم يادش بيايد كه نماز را سه ركعت خوانده بايد بنشيند و نماز احتياط را يك ركعتى تمام كند و بهتر آن است كه نماز را دوباره بخواند .\r\nمسأله 1234 - اگر در بين نماز احتياط بفهمد كسرى نمازش بيشتر يا كمتر از نماز احتياط بوده ، چنانچه نتواند نماز احتياط را مطابق كسرى نمازش تمام كند ، بايد آن را رها كند و در اين صورت اگر ممكن باشد كسرى نماز را بجا آورد و اگر ممكن نباشد ، نماز را دوباره بخواند ، مثلًا در شك بين سه و چهار اگر موقعى كه دو ركعت نماز احتياط نشسته را مىخواند ، يادش بيايد كه نماز را دو ركعت خوانده ، چون نمىتواند دو ركعت نشسته را به جاى دو ركعت ايستاده حساب كند ، بايد نماز احتياط نشسته را رها كند ، پس اگر قبل از ركوع اول نماز احتياط يادش آمده بود بايد كسرى نمازش را بخواند و اگر بعد از آن بوده بايد نماز را دوباره بجا آورد .\r\nمسأله 1235 - اگر شك كند نماز احتياطى را كه بر او واجب بوده بجا آورده يا نه ، چنانچه وقت نماز گذشته باشد به شك خود اعتنا نكند و اگر وقت دارد ، در صورتى كه بين شك و نماز زياد طول نكشيده و كارى هم مثل رو\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nگرداندن از قبله كه نماز را باطل مىكند انجام نداده ، بايد نماز احتياط را بخواند و اگر كارى كه نماز را باطل مىكند بجا آورده ، يا بين نماز و شك او زياد طول كشيده ، اعتنا به شك ننمايد .\r\nمسأله 1236 - اگر در نماز احتياط ، ركنى را زياد كند ، يا مثلًا به جاى يك ركعت دو ركعت بخواند ، نماز احتياط باطل مىشود ، و بايد دوباره اصل نماز را بخواند .\r\nمسأله 1237 - موقعى كه مشغول نماز احتياط است اگر در يكى از كارهاى آن شك كند ، چنانچه محل آن نگذشته ، بايد آن را بجا آورد ، و اگر محلش گذشته باشد بايد به شك خود اعتنا نكند ، مثلًا اگر شك كند كه حمد را خوانده يا نه چنانچه به ركوع نرفته بايد بخواند و اگر به ركوع رفته بايد به شك خود اعتنا نكند .\r\nمسأله 1238 - اگر در شماره ركعتهاى نماز احتياط شك كند ، چنانچه طرف بيشتر شك نماز را باطل مىكند ، بايد بنا را بر كمتر بگذارد و اگر طرف بيشتر شك نماز را باطل نمىكند ، بايد بنا را بر بيشتر بگذارد ، مثلًا موقعى كه مشغول خواندن دو ركعت نماز احتياط است ، اگر شك كند كه دو ركعت خوانده يا سه ركعت ، چون طرف بيشتر شك نماز را باطل مىكند ، بايد بنا را بگذارد كه دو ركعت خوانده و اگر شك كند كه يك ركعت خوانده يا دو ركعت ، چون طرف بيشتر شك نماز را باطل نمىكند بايد بنا را بگذارد كه دو ركعت خوانده است .\r\nمسأله 1239 - اگر در نماز احتياط چيزى كه ركن نيست سهواً كم يا زياد شود ، سجده سهو ندارد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمسأله 1240 - اگر بعد از سلام نماز احتياط شك كند كه يكى از اجزاء يا شرائط آن را بجا آورده يا نه ، به شك خود اعتنا نكند .\r\nمسأله 1241 - اگر در نماز احتياط ، تشهد يا يك سجده را فراموش كند و در جاى خود تداركش ممكن نباشد ، احتياط واجب آن است كه بعد از سلام نماز آن را قضا نمايد .\r\nمسأله 1242 - اگر نماز احتياط و قضاى يك سجده يا قضاى يك تشهد يا دو سجده سهو بر او واجب شود ، بايد اول نماز ، احتياط را بجا آورد .\r\nمسأله 1243 - حكم گمان در نماز نسبت به ركعات مثل حكم يقين است ، مگر اينكه گمان به بطلان داشته باشد مثل اينكه در مورد شك بين چهار و پنج ركعت گمان به پنج ركعت داشته باشد كه حكم شك را دارد اما اگر نداند كه يك ركعت خوانده يا دو ركعت و گمان داشته باشد كه دو ركعت خوانده ، بنا را مىگذارد كه دو ركعت است و اگر در نماز چهار ركعتى گمان دارد كه چهار ركعت خوانده ، نبايد نماز احتياط را بخواند و اما نسبت با افعال گمان حكم شك را دارد ، پس اگر گمان دارد ، ركوع كرده در صورتى كه داخل سجده نشده است ، بايد آن را بجا آورد و اگر گمان دارد حمد را نخوانده ، چنانچه در سوره داخل شده باشد اعتنا به گمان ننمايد و نمازش صحيح است .\r\nمسأله 1244 - حكم شك و سهو و گمان در نمازهاى واجب يوميه و نمازهاى واجب ديگر فرق ندارد ، مثلًا اگر در نماز آيات شك كند كه يك ركعت خوانده يا دو ركعت ، چون شك او در نماز دو ركعتى است ، نمازش باطل مىشود و اگر گمان داشته باشد كه دو ركعت يا يك ركعت است بر طبق گمان خود نماز را تمام مىنمايد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nسجده سهو\r\nمسأله 1245 - براى پنج چيز بعد از سلام نماز ، انسان بايد دو سجده سهو به دستورى كه بعداً گفته مىشود بجا آورد :\r\nاول - آنكه در بين نماز ، سهواً حرف بزند .\r\nدوم - جايى كه نبايد سلام نماز را بدهد ، مثلًا در ركعت اول سهواً سلام بدهد .\r\nسوم - آنكه تشهد را فراموش كند .\r\nچهارم - آنكه در نماز چهار ركعتى بعد از تمامى ذكر سجده دوم شك كند كه چهار ركعت خوانده يا پنج ركعت .\r\nپنجم - آنكه يك سجده را فراموش كند يا اينكه در جايى كه بايد بايستد مثلًا موقع خواندن حمد و سوره اشتباهاً بنشيند يا در جايى كه بايد بنشيند مثلًا موقع خواندن تشهد اشتباهاً بايستد ، در همه اين صور ، بنابر احتياط واجب بايد دو سجده سهو بجا آورد و در غير اينها براى هر چيزى كه در نماز اشتباهاً كم يا زياد كند احتياط مستحب آن است كه دو سجده سهو بنمايد و احكام اين چند صورت در مسائلى گفته مىشود .\r\nمسأله 1246 - اگر انسان اشتباهاً يا به خيال اينكه نمازش تمام شده حرف بزند ، بايد دو سجده سهو بجا آورد .\r\nمسأله 1247 - براى صدايى كه از آه كشيدن و سرفه كردن پيدا مىشود سجده سهو واجب نيست ، ولى اگر سهواً آخ يا آه بگويد ، بايد سجده سهو نمايد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمسأله 1248 - اگر چيزى را كه غلط خوانده دوباره به طور صحيح بخواند ، براى دوباره خواندن آن سجده سهو واجب نيست .\r\nمسأله 1249 - اگر در نماز سهواً مدتى حرف بزند و تمام آنها عرفاً يك مرتبه حساب شود ، دو سجده سهو بعد از سلام نماز كافى است .\r\nمسأله 1250 - اگر سهواً تسبيحات اربعه را نگويد ، احتياط مستحب آن است كه بعد از نماز دو سجده سهو بجا آورد .\r\nمسأله 1251 - اگر در جايى كه نبايد سلام نماز را بگويد سهواً بگويد :\r\n« السّلامُ عَلَينا وَ عَلى عِبادِ اللَّهِ الصّالِحِين » يا بگويد « السّلامُ عَلَيكُم » اگر چه « وَ رَحمة اللَّه وَ بَركاتهُ » را نگفته باشد بايد دو سجده سهو بنمايد ، ولى اگر اشتباهاً بگويد : « السّلام عَلَيكَ أيّهُا النّبي وَرَحمةُ اللَّه وَبَركاتهُ » احتياط مستحب آن است كه دو سجده سهو بجا آورد .\r\nمسأله 1252 - اگر در جايى كه نبايد سلام دهد اشتباهاً هر سه سلام را بگويد ، دو سجده سهو كافى است .\r\nمسأله 1253 - اگر يك سجده يا تشهد را فراموش كند و پيش از ركوع ركعت بعد يادش بيايد ، بايد برگردد و بجا آورد و بعد از نماز بنابر احتياط واجب براى ايستادن بى جا دو سجده سهو بنمايد .\r\nمسأله 1254 - اگر در ركوع يا بعد از آن يادش بيايد كه يك سجده يا تشهد را از ركعت پيش فراموش كرده ، بايد بعد از سلام نماز بنابر احتياط سجده يا تشهد را قضا نمايد و بعد از آن دو سجده سهو نيز بجا آورد .\r\nمسأله 1255 - اگر سجده سهو را بعد از سلام نماز عمداً بجا نياورد ، معصيت كرده و واجب است هر چه زودتر آن را انجام دهد و چنانچه سهواً بجا\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nنياورد ، هر وقت يادش آمد بنابر احتياط واجب بايد فوراً انجام دهد ، و لازم نيست نماز را دوباره بخواند .\r\nمسأله 1256 - اگر شك دارد مثلًا دو سجده سهو بر او واجب شده يا نه ، لازم نيست بجا آورد .\r\nمسأله 1257 - كسى كه شك دارد مثلًا دو سجده سهو بر او واجب شده يا چهار سجده ، اگر دو سجده بنمايد كافى است .\r\nمسأله 1258 - اگر بداند يكى از دو سجده سهو را بجا نياورده و تدارك آن ممكن نباشد بايد دو سجده سهو بجا آورد و اگر بداند سهواً سه سجده كرده ، احتياط واجب آن است كه دوباره دو سجده سهو بنمايد .\r\n\r\nدستور سجده سهو :\r\nمسأله 1259 - دستور سجده سهو اين است كه بعد از سلام نماز فوراً نيّت سجده سهو كند و پيشانى را به چيزى كه سجده بر آن صحيح است بگذارد و احوط اين است كه بگويد : « بِسم اللَّه وَ بِاللَّه السّلامُ عَلَيك أيّها النّبى وَرَحمة اللَّه وَبَركاتُه » بعد بايد بنشيند و دوباره به سجده رود و ذكرى را كه گفته شد بگويد و بنشيند و بعد از خواندن تشهد سلام دهد و اگر در سجده عوض ذكر سابق بگويد « بِسمِ اللَّه وَ باللَّه اللّهُمَّ صلّ عَلى مُحَمّد وَآل مُحَمّدٍ » كافى است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nقضاى سجده و تشهد فراموش شده\r\nمسأله 1260 - سجده و تشهدى را كه انسان فراموش كرده و بعد از نماز ، قضاى آن را بجا مىآورد ، بايد تمام شرائط نماز : مانند پاك بودن بدن و لباس و رو به قبله بودن و شرطهاى ديگر را داشته باشد .\r\nمسأله 1261 - اگر سجده را چند دفعه فراموش كند ، مثلًا يك سجده از ركعت اول ، و يك سجده از ركعت دوم را فراموش نمايد ، بايد بعد از نماز ، قضاى هر دو را با سجده‌هاى سهوى كه احتياطاً براى آنها لازم است بجا آورد .\r\nمسأله 1262 - اگر يك سجده و تشهد را فراموش كند ، مىتواند هر يكى را كه بخواهد اول قضا نمايد ، اگر چه بداند كدام اول فراموش شده است .\r\nمسأله 1263 - اگر دو سجده را از دو ركعت فراموش نمايد لازم نيست هنگام قضا مراعات ترتيب نمايد .\r\nمسأله 1264 - اگر بين سلام نماز و قضاى سجده يا تشهد به جهت فراموشى و يا سهواً كارى كند كه اگر عمداً يا سهواً در نماز اتفاق بيفتد نماز باطل مىشود ، مثلًا پشت به قبله نمايد ، احتياط مستحب آن است كه بعد از قضاى سجده و تشهد دوباره نماز را بخواند .\r\nمسأله 1265 - اگر بعد از سلام نماز و قبل از انجام عمل منافى يعنى كارى كه عمداً و يا سهواً موجب بطلان نماز مىشود يادش بيايد كه يك سجده يا تشهد را از ركعت آخر فراموش كرده بايد برگشته و سجده و تشهد و سلام را انجام داده و دو سجده سهو براى سلام بى جا بجا آورد و اما اگر بعد از انجام عمل منافى با\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nنماز يادش بيايد تنها آن سجده و يا تشهد را قضا مىكند و دو سجده سهو نيز انجام مىدهد .\r\nمسأله 1266 - اگر بين سلام نماز و قضاى سجده يا تشهد كارى كند كه براى آن سجده سهو واجب مىشود ، مثل آنكه سهواً حرف بزند ، بنابر احتياط واجب بايد سجده يا تشهد را قضا كند و غير از سجده سهوى كه براى قضاى سجده يا تشهد مىنمايد دو سجده سهو ديگر نيز بنمايد .\r\nمسأله 1267 - اگر نداند كه در نماز سجده را فراموش كرده يا تشهد را اگر قبل از انجام عمل منافى با نماز باشد بايد طبق صدر مسأله ( 1265 ) عمل كند و اما اگر بعد از آن باشد بايد سجده و تشهد را قضا نمايد و دو سجده سهو بجا آورد .\r\nمسأله 1268 - اگر شك دارد كه سجده يا تشهد را فراموش كرده يا نه واجب نيست قضا يا سجده سهو نمايد .\r\nمسأله 1269 - اگر بداند سجده يا تشهد را فراموش كرده و شك كند كه پيش از ركوع ركعت بعد بجا آورده يا نه ، احتياط واجب آن است كه آن را قضا نمايد .\r\nمسأله 1270 - كسى كه بايد سجده يا تشهد را قضا نمايد ، اگر براى كار ديگر هم سجده سهو بر او واجب شود ، بايد بعد از نماز سجده يا تشهد را قضا نمايد ، بعد سجده سهو را بجا آورد .\r\nمسأله 1271 - اگر شك دارد كه بعد از نماز ، قضاى سجده يا تشهد فراموش شده را بجا آورده يا نه ، چنانچه وقت نماز نگذشته باشد بايد سجده يا تشهد را قضا نمايد و اگر وقت نماز گذشته باشد قضاى آن مستحب است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nكم و زياد كردن اجزاء و شرائط نماز\r\nمسأله 1272 - هر گاه چيزى از واجبات نماز را عمداً كم يا زياد كند اگر چه يك حرف آن باشد ، نماز باطل است .\r\nمسأله 1273 - اگر بواسطه ندانستن مسأله چيزى از واجبات ركنى نماز را كم يا زياد كند ، نماز باطل است و اما كم و زياد كردن واجب غير ركنى اگر به اعتقاد صحت و يا به جهت غفلت و يا نسيان باشد نماز را باطل نمىكند .\r\nهمچنين اگر بواسطه ندانستن مسأله حمد و سوره نماز صبح و مغرب و عشا را آهسته بخواند يا حمد و سوره نماز ظهر و عصر را بلند بخواند يا در مسافرت نماز ظهر و عصر و عشا را چهار ركعتى بخواند نمازش صحيح است البته به تفصيلى كه در نماز مسافر ذكر مىشود .\r\nمسأله 1274 - اگر در بين نماز بفهمد وضو يا غسلش باطل بوده يا بدون وضو يا غسل مشغول نماز شده ، بايد نماز را به هم بزند و دوباره نماز را با وضو يا غسل بخواند و اگر بعد از نماز بفهمد ، بايد دوباره نماز را با وضو يا غسل بجا آورد و اگر وقت گذشته باشد قضا نمايد .\r\nمسأله 1275 - اگر بعد از رسيدن به ركوع يادش بيايد كه دو سجده از ركعت پيش را فراموش كرده ، نمازش باطل است و اگر پيش از رسيدن به ركوع يادش بيايد ، بايد برگردد و دو سجده را بجا آورد و برخيزد و حمد و سوره يا تسبيحات را بخواند و نماز را تمام كند و بعد از نماز بنابر احتياط واجب ، براى ايستادن بى جا دو سجده سهو بنمايد .\r\nمسأله 1276 - اگر پيش از گفتن « السّلامُ عَلينا » وَ « السلامُ عَلَيكُم » يادش بيايد كه دو سجده ركعت آخر را بجا نياورده ، بايد دو سجده را بجا آورد و دوباره تشهد را بخواند و نماز را سلام دهد و همچنين است اگر پس از گفتن\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nسلام يادش بيايد و ليكن بايد دو سجده سهو براى سلام بى جا نيز انجام دهد و اگر بعد از منافى با نماز يادش بيايد نماز باطل است .\r\nمسأله 1277 - اگر پيش از سلام نماز يادش بيايد كه يك ركعت يا بيشتر از آخر نماز را نخوانده ، بايد مقدارى را كه فراموش كرده بجا آورد .\r\nمسأله 1278 - اگر بعد از سلام نماز يادش بيايد كه يك ركعت يا بيشتر از آخر نماز را نخوانده ، چنانچه كارى انجام داده كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله كرده ، نمازش باطل است و اگر كارى كه عمدى و سهوى آن ، نماز را باطل مىكند ، انجام نداده بايد فوراً مقدارى را كه فراموش كرده بجا آورد و براى سلام بى جا دو سجده سهو نيز بايد انجام دهد .\r\nمسأله 1279 - هر گاه بعد از سلام نماز عملى انجام دهد كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله نمايد و بعد يادش بيايد كه دو سجده آخر را بجا نياورده ، نمازش باطل است و اگر پيش از انجام كارى كه نماز را باطل مىكند ، يادش بيايد ، بايد دو سجده‌اى را كه فراموش كرده بجا آورد و دوباره تشهد را بخواند و نماز را سلام دهد و دو سجده سهو براى سلامى كه اول گفته است بنمايد .\r\nمسأله 1280 - اگر بفهمد نماز را پيش از وقت خوانده ، يا پشت به قبله خوانده بايد دوباره بخواند و اگر وقت گذشته باشد قضا نمايد ، و اما اگر بفهمد كه به طرف راست يا به طرف چپ قبله بجا آورده ، در صورتى كه پيش از گذشتن وقت باشد دوباره بخواند ولى اگر بعد از گذشتن وقت باشد بعيد نيست قضا نداشته باشد و اما اگر با انحراف كمتر از ( 90 ) درجه بود در داخل وقت نيز اعاده ندارد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nنماز مسافر\r\nمسافر بايد نماز ظهر و عصر و عشا را با هشت شرط شكسته بجا آورد يعنى دو ركعت بخواند :\r\nشرط اول - آنكه سفر او كمتر از هشت فرسخ شرعى نباشد و فرسخ شرعى مقدارى كمتر از پنج كيلومتر و نيم است .\r\nمسأله 1281 - كسى كه رفتن و برگشتن او هشت فرسخ است ، چنانچه رفتن او و همچنين برگشتنش كمتر از چهار فرسخ نباشد ، بايد نماز را شكسته بخواند و نيز اگر رفتن سه فرسخ و برگشتن پنج فرسخ يا به عكس باشد ، بايد نماز را شكسته بخواند .\r\nمسأله 1282 - اگر رفتن و برگشتن هشت فرسخ باشد اگر چه روزى كه مىرود ، همان روز يا شب آن برنگردد ، بايد نماز را شكسته بخواند ، اگر چه بهتر آن است كه تمام نيز بخواند .\r\nمسأله 1283 - اگر سفر مختصرى از هشت فرسخ كمتر باشد يا انسان نداند كه سفر او هشت فرسخ است يا نه ، نبايد نماز را شكسته بخواند و چنانچه شك كند كه سفر او هشت فرسخ است يا نه ، تحقيق كردن برايش لازم نيست و بايد نمازش را تمام بخواند .\r\nمسأله 1284 - اگر دو عادل يا شخص موثقى خبر دهد كه سفر انسان هشت فرسخ است بايد نماز را شكسته بخواند .\r\nمسأله 1285 - كسى كه يقين دارد سفر او هشت فرسخ است ، اگر نماز را شكسته بخواند و بعد بفهمد كه هشت فرسخ نبوده ، بايد آن را چهار ركعتى بجا آورد و اگر وقت گذشته باشد قضا نمايد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمسأله 1286 - كسى كه يقين دارد سفرش هشت فرسخ نيست يا شك دارد كه هشت فرسخ هست يا نه ، چنانچه در بين راه بفهمد كه سفر او هشت فرسخ بوده ، اگر چه كمى از راه باقى باشد ، بايد نماز را شكسته بخواند و اگر تمام خوانده دوباره شكسته بجا آورد و اگر وقت گذشته باشد قضا ندارد .\r\nمسأله 1287 - اگر بين دو محلى كه فاصله آنها كمتر از چهار فرسخ است ، چند مرتبه رفت و آمد كند ، اگر چه روى هم رفته هشت فرسخ شود ، بايد نماز را تمام بخواند .\r\nمسأله 1288 - اگر محلى دو راه داشته باشد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى كه هشت فرسخ است به آنجا برود ، بايد نماز را شكسته بخواند ، و اگر از راهى كه هشت فرسخ نيست برود بايد تمام بخواند .\r\nمسأله 1289 - اگر شهر ديوار دارد ، بايد ابتداى هشت فرسخ را از ديوار شهر حساب كند و اگر ديوار ندارد ، بايد از خانه‌هاى آخر شهر حساب نمايد .\r\nشرط دوم - آنكه از اول مسافرت ، قصد هشت فرسخ را داشته باشد ، پس اگر به جايى كه كمتر از هشت فرسخ است مسافرت كند و بعد از رسيدن به آنجا قصد كند جايى برود كه با مقدارى كه آمده هشت فرسخ شود ، چون از اول قصد هشت فرسخ را نداشته ، بايد نماز را تمام بخواند ، ولى اگر بخواهد از آنجا هشت فرسخ برود يا مسافتى برود كه با برگشتن به وطنش يا محلى كه مىخواهد ده روز در آنجا بماند ، هشت فرسخ مىشود بايد نماز را شكسته بخواند .\r\nمسأله 1290 - كسى كه نمىداند سفرش چند فرسخ است ، مثلًا براى پيدا كردن گمشده‌اى مسافرت مىكند و نمىداند كه چه مقدار بايد برود تا آن را پيدا\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكند ، بايد نماز را تمام بخواند ، ولى در برگشتن چنانچه تا وطنش يا جايى كه مىخواهد ده روز در آنجا بماند ، هشت فرسخ يا بيشتر باشد ، بايد نماز را شكسته بخواند و نيز اگر در بين رفتن قصد كند كه چهار فرسخ برود و چهار فرسخ برگردد ، بايد نماز را شكسته بخواند .\r\nمسأله 1291 - مسافر در صورتى بايد نماز را شكسته بخواند كه تصميم داشته باشد هشت فرسخ برود ، پس كسى كه از شهر بيرون مىرود و مثلًا قصدش اين است كه اگر رفيق پيدا كند ، سفر هشت فرسخى برود ، چنانچه اطمينان دارد كه رفيق پيدا مىكند ، بايد نماز را شكسته بخواند و اگر اطمينان ندارد ، بايد تمام بخواند .\r\nمسأله 1292 - كسى كه قصد هشت فرسخ دارد ، اگر چه در هر روز مقدار كمى راه برود ، وقتى به جايى برسد كه اذان شهر را نشنود و اهل شهر او را نبينند و نشانه آن اين است كه او اهل شهر را نبيند ، بايد نماز را شكسته بخواند ، هر چند در هر روز مقدار كمى راه برود و احتياط مستحب آن است كه هم شكسته و هم تمام بخواند .\r\nمسأله 1293 - كسى كه در سفر در اختيار ديگرى است مانند نوكرى كه با آقاى خود مسافرت مىكند يا زندانى كه به خارج از شهرش برده مىشود ، چنانچه بداند سفر او هشت فرسخ است ، بايد نماز را شكسته بخواند و اگر نداند ، نماز را تمام بجا آورد و پرسيدن لازم نيست .\r\nمسأله 1294 - كسى كه در سفر در اختيار ديگرى است ، اگر بداند يا گمان داشته باشد كه پيش از رسيدن به چهار فرسخ از او جدا مىشود بايد نماز را تمام بخواند .\r\nمسأله 1295 - كسى كه در سفر در اختيار ديگرى است ، اگر شك دارد كه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nپيش از رسيدن به چهار فرسخ از او جدا مىشود يا نه ، بايد نماز را تمام بخواند ، ولى چنانچه احتمال جدا شدن او ضعيف باشد به نحوى كه اطمينان به جدا نشدن داشته باشد بايد نماز را شكسته بخواند .\r\nشرط سوم - آنكه در بين راه از قصد خود برنگردد ، پس اگر پيش از رسيدن به چهار فرسخ از قصد خود برگردد يا مردد شود ، بايد نماز را تمام بخواند .\r\nمسأله 1296 - اگر بعد از رسيدن به چهار فرسخ از مسافرت منصرف شود ، چنانچه تصميم داشته باشد كه همانجا بماند يا بعد از ده روز برگردد يا در برگشتن و ماندن مردد باشد ، بايد نماز را تمام بخواند .\r\nمسأله 1297 - اگر بعد از رسيدن به چهار فرسخ از مسافرت منصرف شود ، و تصميم داشته باشد كه برگردد ، بايد نماز را شكسته بخواند اگر چه بخواهد كمتر از ده روز در آنجا بماند .\r\nمسأله 1298 - اگر براى رفتن به سفر هشت فرسخى حركت كند و بعد از رفتن مقدارى از راه بخواهد جاى ديگرى برود ، چنانچه از محل اولى كه حركت كرده تا جايى كه مىخواهد برود ، سفر هشت فرسخى باشد ، بايد نماز را شكسته بخواند .\r\nمسأله 1299 - اگر بعد از آنكه چهار فرسخ رفت مردد شود كه بقيه هشت فرسخ را برود يا بدون اينكه ده روز در جايى بماند به محل خود برگردد ، چه در موقعى كه مردد است راه برود يا نرود ، بايد نماز را شكسته بخواند ، چه آنكه بعداً تصميم بگيرد كه بقيه راه را برود يا اينكه برگردد .\r\nمسأله 1300 - اگر پيش از آنكه هشت فرسخ را طى كند ، مردد شود كه بقيه راه را برود يا اينكه به محل خود برگردد ، ولى احتمال اين را بدهد كه در\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمحل ترديد ده روز توقف مىنمايد و بعد تصميم بگيرد كه بدون ماندن ده روز بقيه راه را برود ، در اين صورت اگر در حال ترديد راه نرفته باشد بايد تا آخر نماز را شكسته بخواند اما اگر برخى از راه را با حال ترديد انجام داده باشد و بعد تصميم به ادامه سفر گرفته باشد چنانچه مجموع مسافت رفت و برگشت منهاى مسافتى كه با ترديد پيموده است كمتر از هشت فرسخ باشد لازم است نماز را تمام انجام دهد و اگر هشت فرسخ باشد از وقتى كه شروع به رفتن مىنمايد نمازش شكسته است .\r\nمسأله 1301 - اگر بعد از آنكه هشت فرسخ برود ، مردد شود كه بقيه راه را برود يا نه يادر محلى ده روز بماند يا نه و بعد تصميم بگيرد كه بقيه راه را برود و يا ده روز نماند بايد نماز را شكسته بخواند و در اين دو صورت فرقى نيست ميان اينكه در حال ترديد راه برود يا نرود .\r\nشرط چهارم - آنكه نخواهد پيش از رسيدن به هشت فرسخ از وطن خود بگذرد يا ده روز يا بيشتر در جايى بماند ، پس كسى كه مىخواهد پيش از رسيدن به هشت فرسخ از وطنش بگذرد يا ده روز در محلى بماند ، بايد نماز را تمام بخواند .\r\nمسأله 1302 - كسى كه نمىداند پيش از رسيدن به هشت فرسخ از وطنش مىگذرد يا نه يا ده روز در محلى قصد اقامت مىنمايد يا نه ، بايد نماز را تمام بخواند .\r\nمسأله 1303 - كسى كه مىخواهد پيش از رسيدن به هشت فرسخ از وطنش بگذرد يا ده روز در محلى بماند و نيز كسى كه مردد است كه از وطنش بگذرد يا ده روز در محلى بماند ، اگر از ماندن ده روز يا گذشتن از وطن منصرف شود ، باز هم بايد نماز را تمام بخواند ، ولى اگر باقيمانده راه هر چند با برگشتن\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nهشت فرسخ باشد بايد نماز را شكسته بخواند .\r\nشرط پنجم - آنكه براى كار حرام سفر نكند و اگر براى كار حرامى مانند دزدى سفر كند ، بايد نماز را تمام بخواند . و همچنين است اگر خود سفر حرام باشد ، مثل آنكه براى او ضررى كه اقدام بر آن شرعاً حرام است داشته باشد يا زن بدون اجازه شوهر چنانچه منافى با حقوق وى باشد و يا فرزند با نهى پدر و مادر كه موجب عقوقش باشد سفرى بروند كه بر آنان واجب نباشد ، ولى اگر مثل سفر حج واجب باشد ، بايد نماز را شكسته بخوانند .\r\nمسأله 1304 - سفرى كه واجب نيست اگر سبب اذيت - ناشى از شفقت - پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\nمسأله 1305 - كسى كه سفر او حرام نيست و براى كار حرام هم سفر نمىكند ، اگر چه در سفر معصيتى انجام دهد ، مثلًا غيبت كند يا شراب بخورد سفرش سفر معصيت نيست و بايد نماز را شكسته بخواند .\r\nمسأله 1306 - اگر براى آنكه كار واجبى را ترك كند ، مسافرت نمايد ، چه غرض ديگرى در سفر داشته باشد يا نه نمازش تمام است ، پس كسى كه بدهكار است ، اگر بتواند بدهى خود را بدهد و طلبكار هم مطالبه كند ، چنانچه در سفر نتواند بدهى خود را بدهد و براى فرار از دادن قرض مسافرت نمايد ، بايد نماز را تمام بخواند ، ولى اگر سفرش براى كار ديگرى است اگر چه در سفر ترك واجب نيز بنمايد ، بايد نماز را شكسته بخواند .\r\nمسأله 1307 - اگر سفر او سفر حرام نباشد ، ولى حيوان سوارى او يا مركب ديگرى كه سوار او است غصبى باشد يا در زمين غصبى مسافرت كند بايد نماز را شكسته بخواند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمسأله 1308 - كسى كه با ظالم مسافرت مىكند ، اگر ناچار نباشد و مسافرت او كمك به ظالم در ظلمش باشد ، بايد نماز را تمام بخواند و اگر ناچار باشد يا مثلًا براى نجات دادن مظلومى با او مسافرت كند ، نمازش شكسته است .\r\nمسأله 1309 - اگر به قصد تفريح و گردش مسافرت كند ، سفر او حرام نيست و بايد نماز را شكسته بخواند .\r\nمسأله 1310 - اگر براى لهو و خوشگذرانى به شكار رود ، حرام نيست ، ولى نمازش تمام است و چنانچه براى تهيه معاش و يا غرض علمى و يا عقلايى ديگرى به شكار رود ، نمازش شكسته است و همچنين است اگر براى كسب و زياد كردن مال برود .\r\nمسأله 1311 - كسى كه براى معصيت سفر كرده ، موقعى كه از سفر بر مىگردد ، چنانچه جزء سفر اول محسوب نشود مانند اينكه با فاصله باشد و يا از ابتدا قصد برگشت نداشته و توبه كرده و برگشتن به تنهايى هشت فرسخ باشد بايد نماز را شكسته بخواند و احتياط مستحب آن است كه در صورتى كه توبه نكرده هم شكسته و هم تمام بخواند و همچنين است اگر براى شكار لهوى باشد و برگشتن به حد مسافت باشد .\r\nمسأله 1312 - كسى كه سفر او سفر معصيت است ، اگر در بين راه از قصد معصيت برگردد ، چنانچه باقيمانده راه هشت فرسخ باشد يا چهار فرسخ باشد و بخواهد برود و چهار فرسخ برگردد ، بايد نماز را شكسته بخواند .\r\nمسأله 1313 - كسى كه براى معصيت سفر نكرده ، اگر در بين راه قصد كند كه بقيه راه را براى معصيت برود ، بايد نماز را تمام بخواند ، ولى نمازهايى را كه شكسته خوانده در صورتى كه مقدار گذشته به قدر مسافت بوده صحيح است و\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nالّا احتياط واجب آن است كه آن نمازها را اعاده نمايد .\r\nشرط ششم - آنكه از كسانى نباشد كه خانه شان همراه خودشان است مانند صحرانشينهايى كه در بيابانها گردش مىكنند ، و هر جا آب و خوراك براى خود و حشمشان پيدا كنند مىمانند ، و بعد از چندى به جاى ديگر مىروند و اين گونه افراد در اين مسافرتها بايد نماز را تمام بخوانند .\r\nمسأله 1314 - اگر يكى از صحرانشينها براى پيدا كردن منزل و چراگاه حيواناتشان سفر كند ، چنانچه بابنه و دستگاه باشد نماز را تمام بخواند و الّا چنانچه سفر او هشت فرسخ باشد ، نماز را شكسته بخواند .\r\nمسأله 1315 - اگر صحرانشين براى زيارت يا حج يا تجارت و مانند اينها مسافرت كند ، بايد نماز را شكسته بخواند .\r\nشرط هفتم - آنكه شغل او مسافرت نباشد ، بنابر اين شتردار و راننده و چوبدار و كشتيبان و مانند اينها اگر چه براى بردن اثاثيه منزل خود مسافرت كنند ، بايد نماز را تمام بخوانند و ملحق مىشود به كسى كه عملش سفر است كسى كه عملش در جاى معينى است ولى انجام آن متوقف بر آن است كه در هر هفته يكى دو روز و يا بيشتربه آنجا سفر نموده و برگردد ، مانند كسى كه اقامتش در جايى است و كارش در جاى ديگر مانند رفتن براى شغل و يا تحصيل و يا تدريس .\r\nمسأله 1316 - كسى كه شغلش مسافرت است ، اگر براى كار ديگرى مثلًا براى زيارت يا حج مسافرت كند ، بايد نماز را شكسته بخواند ، ولى اگر مثلًا شوفر اتومبيل خود را براى زيارت كرايه بدهد ، و در ضمن خودش هم زيارت كند بايد نماز را تمام بخواند .\r\nمسأله 1317 - حمله دار ؛ يعنى كسى كه براى رساندن حاجيها به مكه\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمسافرت مىكند ، چنانچه شغلش مسافرت باشد ، بايد نماز را تمام بخواند و اگر شغلش مسافرت نباشد و فقط در ايام حج براى حمله‌دارى سفر مىكند بنابر احتياط تمام و شكسته بخواند و چنانچه مدت سفرش كم باشد مانند دو يا سه هفته نمازش شكسته است و احتياط مستحب آن است كه تمام و شكسته بخواند .\r\nمسأله 1318 - كسى كه شغل او حمله‌دارى است و حاجيها را از راه دور به مكه مىبرد ، چنانچه چند ماه از سال را در راه باشد ، بايد نماز را تمام بخواند .\r\nمسأله 1319 - كسى كه در مقدارى از سال شغلش مسافرت است ، مثل شوفرى كه فقط در تابستان يا زمستان اتومبيل خود را كرايه مىدهد بايد در آن سفر نماز را تمام بخواند .\r\nمسأله 1320 - راننده و دوره گردى كه در دو سه فرسخى شهر رفت و آمد مىكند ، چنانچه اتفاقاً سفر هشت فرسخى برود ، بايد نماز را شكسته بخواند .\r\nمسأله 1321 - چهار وادارى كه شغلش مسافرت است ، اگر ده روز يا بيشتر در وطن خود بماند ، چه از اول قصد ماندن ده روز را داشته باشد ، چه بدون قصد بماند ، بايد در سفر اولى كه بعد از ده روز مىرود ، نماز را شكسته بخواند و همچنين است اگر در غير وطن خود با قصد ماندن ، ده روز بماند .\r\nمسأله 1322 - كسى كه شغلش مسافرت است غير از چهاروادار اگر در غير وطن خود با قصد ده روز بماند يا در وطن خود هر چند بدون قصد باشد ده روز بماند ، در سفر اولى كه بعد از ده روز مىرود احتياط مستحب آن است كه بين نماز تمام و شكسته جمع نمايد و مىتواند به نماز شكسته اكتفا كند .\r\nمسأله 1323 - كسى كه شغلش مسافرت است ، اگر شك كند كه در وطن\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nخود يا جاى ديگر ده روز مانده يا نه ، بايد نماز را تمام بخواند .\r\nمسأله 1324 - كسى كه در شهرها سياحت مىكند و براى خود منزل و مقرّى اختيار نكرده بايد نماز را تمام بخواند .\r\nمسأله 1325 - كسى كه شغلش مسافرت نيست اگر مثلًا در شهرى يا در دهى جنسى دارد كه براى حمل آن مسافرت هاى پى در پى مىكند ، بايد نماز را شكسته بخواند .\r\nمسأله 1326 - كسى كه از وطنش صرف نظر كرده و مىخواهد وطن ديگرى براى خود اختيار كند ، اگر شغلش مسافرت نباشد ، بايد در مسافرت خود نماز را شكسته بخواند .\r\nشرط هشتم - آنكه به حد ترخص در وطن يا مقرّ سكونت خود برسد و معنى حد ترخص در مسأله ( 1292 ) گذشت و اما در غير وطن و يا مقر سكونت ؛ يعنى جايى كه ده روز يا بيشتر در آن مىخواهد بماند و يا سى روز در آن با ترديد مانده است نسبت به رسيدن به آن مكان اعتبارى به حد ترخص نيست و تا قبل از ورود به آن محل نمازش شكسته است و اما نسبت به خروج از آن محل ترخص معتبر است و تا از آن نگذرد نماز شكسته نمىشود و احوط جمع است .\r\nمسأله 1327 - كسى كه به سفر مىرود اگر به جايى برسد كه اذان را نشنود ولى اهل شهر را ببيند يا اهل شهر را نبيند و صداى اذان را بشنود به حد ترخص رسيده است و بنابر احتياط مستحب بهتر است نماز را هم شكسته و هم تمام بخواند .\r\nمسأله 1328 - مسافرى كه به وطنش بر مىگردد وقتى كه اهل وطن خود را ببيند و صداى اذان آن را بشنود بايد نماز را تمام بخواند ، ولى مسافرى كه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمىخواهد ده روز در محلى بماند ، مادامى كه به آن محل نرسيده نمازش قصر است .\r\nمسأله 1329 - هر گاه شهر در بلندى باشد كه از دور اهل آن ديده شود يا به قدرى گود باشد كه اگر انسان كمى دور شود اهل آن را نبيند كسى كه از اهالى آن شهر مسافرت مىكند ، وقتى به اندازه‌اى دور شود كه اگر آن شهر در زمين هموار بود ، اهلش از آنجا ديده نمىشد ، بايد نماز خود را شكسته بخواند و نيز اگر پستى و بلندى راه بيشتر از معمول باشد بايد ملاحظه معمول را بنمايد .\r\nمسأله 1330 - اگر از محلى مسافرت كند كه اهل ندارد ، وقتى به جايى برسد كه اگر آن محل اهل داشت ، از آنجا ديده نمىشد ، بايد نماز را شكسته بخواند .\r\nمسأله 1331 - اگر به قدرى دور شود كه نداند صدايى را كه مىشنود صداى اذان است يا صداى ديگر ، بايد نماز را شكسته بخواند ولى اگر بفهمد اذان مىگويند و كلمات آن را تشخيص ندهد ، بايد تمام بخواند .\r\nمسأله 1332 - اگر به قدرى دور شود كه اذان خانه‌ها را نشنود و اذان شهر را كه معمولًا در جاى بلند مىگويند بشنود ، نبايد نماز را شكسته بخواند .\r\nمسأله 1333 - اگر به جايى برسد كه اذان شهر را كه معمولًا در جاى بلند مىگويند نشنود ولى اذان ى را كه در جاى خيلى بلند مىگويند بشنود ، بايد نماز را شكسته بخواند .\r\nمسأله 1334 - اگر چشم يا گوش او يا صداى اذان غير معمولى باشد در محلى بايد نماز را شكسته بخواند كه چشم متوسط اهل شهر را نبيند و يا گوش متوسط صداى اذان معمولى را نشنود .\r\nمسأله 1335 - اگر موقعى كه سفر مىرود شك كند كه به حد ترخص\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nرسيده يا نه ، بايد نماز را تمام بخواند و مسافرى كه از سفر برمىگردد اگر شك كند كه به حد ترخص رسيده يا نه ، بايد نماز را شكسته بخواند .\r\nمسأله 1336 - مسافرى كه در سفر از وطن خود عبور مىكند ، وقتى به جايى برسد كه اهل وطن خود را ببيند و صداى اذان آن را بشنود ، بايد نماز را تمام بخواند .\r\nمسأله 1337 - مسافرى كه در بين مسافرت به وطنش رسيده ، تا وقتى در آنجا هست بايد نماز را تمام بخواند ، ولى اگر بخواهد از آنجا هشت فرسخ برود يا چهار فرسخ برود و چهار فرسخ برگردد ، وقتى به حد ترخص برسد ، بايد نماز را شكسته بخواند .\r\nمسأله 1338 - محلى را كه انسان براى اقامت و زندگى فعلى خود اختيار كرده در حكم وطن او است ، چه در آنجا به دنيا آمده و وطن پدر و مادرش باشد يا خودش آنجا را براى زندگى اختيار كرده باشد .\r\nمسأله 1339 - اگر قصد دارد در محلى كه وطن اصليش نيست مدتى موقتاً بماند و بعد به جاى ديگر رود ، آنجا وطن او حساب نمىشود .\r\nمسأله 1340 - جايى را كه انسان محل زندگى خود قرار داده و مثل كسى كه آنجا وطن او است در آنجا زندگى مىكند مانند اكثر طلابى كه در حوزه‌هاى علميه هستند كه اگر مسافرتى براى او پيش آيد ، دوباره به همان جا برمىگردد اگر چه قصد نداشته باشد كه هميشه در آنجا بماند در حكم وطن او حساب مىشود .\r\nمسأله 1341 - كسى كه در دو محل زندگى مىكند ، مثلًا شش ماه در شهرى و شش ماه در شهر ديگر مىماند ، هر دو محل در حكم وطن او است و نيز اگر بيشتر از دو محل را براى زندگى خود اختيار كرده باشد ، همه آنها در\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nحكم وطن او حساب مىشود .\r\nمسأله 1342 - كسى كه در محلى مالك منزل مسكونى است و شش ماه متصل با قصد در آنجا بماند و بعد اعراض كند وطن حساب نمىشود .\r\nمسأله 1343 - اگر به جايى برسد كه وطن او بوده و از آنجا صرف نظر و اعراض كرده است نبايد نماز را تمام بخواند ، اگر چه وطن ديگرى هم براى خود اختيار نكرده باشد .\r\nمسأله 1344 - مسافرى كه قصد دارد ده روز پشت سر هم در محلى بماند يا مىداند كه بدون اختيار ده روز در محلى مىماند ، در آن محل بايد نماز را تمام بخواند .\r\nمسأله 1345 - مسافرى كه مىخواهد ده روز در محلى بماند ، لازم نيست قصد ماندن شب اول يا شب يازدهم را داشته باشد و همين كه قصد كند كه از طلوع آفتاب روز اول تا غروب روز دهم بماند ، بايد نماز را تمام بخواند و همچنين است اگر مثلًا قصدش اين باشد كه از ظهر روز اول تا ظهر روز يازدهم بماند .\r\nمسأله 1346 - مسافرى كه مىخواهد ده روز در محلى بماند ، در صورتى بايد نماز را تمام بخواند كه بخواهد ده روز را در يك جا بماند ، پس اگر از ابتدا بخواهد مثلًا ده روز در نجف و كوفه مجموعاً بماند بايد نماز را شكسته بخواند .\r\nمسأله 1347 - مسافرى كه مىخواهد ده روز در محلى بماند ، اگر از اول ، قصد داشته باشد كه در بين ده روز به اطراف آنجا كه به قدر حد ترخص يا بيشتر باشد برود اگر قصد بيتوته كردن در اطراف آن را نداشته باشد هر چند چندين ساعت يا اكثر روز را در آنجا باشد بايد نماز را تمام بخواند .\r\nمسأله 1348 - مسافرى كه تصميم ندارد ده روز در محلى بماند ، مثلًا\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nقصدش اين است كه اگر رفيقش بيايد ، يا منزل خوبى پيدا كند ، ده روز بماند ، بايد نماز را شكسته بخواند .\r\nمسأله 1349 - كسى كه تصميم دارد ده روز در محلى بماند ، اگر احتمال بدهد كه براى ماندن او مانعى برسد و احتمال او عقلايى باشد ، بايد نماز را شكسته بخواند .\r\nمسأله 1350 - اگر مسافر بداند كه مثلًا ده روز يا بيشتر به آخر ماه مانده و قصد كند كه تا آخر ماه در جايى بماند ، بايد نماز را تمام بخواند ، بلكه اگر نداند تا آخر ماه چقدر مانده و قصد كند كه تا آخر ماه بماند ، در صورتى كه آخر ماه معلوم باشد ، مثلًا روز جمعه است ولى مسافر نمىداند كه روز اول قصدش پنجشنبه است تا مدت اقامتش نه روز باشد يا چهارشنبه است تا ده روز باشد ، در اين صورت نيز اگر بعدا معلوم شود كه روز اول قصدش چهارشنبه بوده نمازش تمام است و نيز اگر اعتقاد پيدا كند كه آخر ماه فلان روز است ، پس ده روز تمام در محلى مىماند و بعد از خواندن نماز چهار ركعتى در آن محل معلوم شود آن روز اول ماه بعدى و اين ماه سى كم است و در آن روز از محل خارج مىشود بايد تا خارج شدن نماز را تمام بخواند و در غير اين صورت اگر آخر ماه را نداند بايد نماز را شكسته بخواند اگر چه از موقعى كه قصد كرده تا روز آخر ماه ده روز باشد .\r\nمسأله 1351 - اگر مسافر قصد كند كه ده روز در محلى بماند چنانچه پيش از خواندن يك نماز چهار ركعتى از ماندن منصرف شود يا مردد شود كه در آنجا بماند يا به جاى ديگر برود ، بايد نماز را شكسته بخواند ، ولى اگر بعد از خواندن يك نماز چهار ركعتى از ماندن منصرف شود يا مردد شود تا وقتى كه در آنجا هست ، بايد نماز را تمام بخواند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمسأله 1352 - مسافرى كه قصد كرده ده روز در محلى بماند ، اگر روزه بگيرد و بعد از ظهر از ماندن در آنجا منصرف شود ، چنانچه يك نماز چهار ركعتى خوانده باشد تا وقتى كه در آنجا هست روزه‌هايش صحيح است و بايد نمازهاى خود را تمام بخواند و اگر نماز چهار ركعتى نخوانده باشد ، روزه آن روزش صحيح است هر چند احتياط مستحب قضاى آن است اما نمازهاى خود را بايد شكسته بخواند و روزهاى بعد هم نمىتواند روزه بگيرد .\r\nمسأله 1353 - مسافرى كه قصد كرده ده روز در محلى بماند ، اگر از ماندن منصرف شود و شك كند پيش از آنكه از قصد ماندن برگردد ، يك نماز چهار ركعتى خوانده يا نه ، بايد نمازهاى خود را شكسته بخواند .\r\nمسأله 1354 - اگر مسافر به نيّت اينكه نماز را شكسته بخواند ، مشغول نماز شود و در بين نماز تصميم بگيرد كه ده روز يا بيشتر بماند ، بايد نماز را چهار ركعتى تمام نمايد .\r\nمسأله 1355 - مسافرى كه قصد كرده ده روز در محلى بماند ، اگر در بين نماز چهار ركعتى از قصد خود برگردد ، چنانچه مشغول ركعت سوم نشده ، بايد نماز را دو ركعتى تمام نمايد و بقيه نمازهاى خود را شكسته بخواند و همچنين است اگر مشغول ركعت سوم شده و به ركوع نرفته باشد كه بايد بنشيند و نماز را شكسته به آخر برساند و اگر به ركوع رفته باشد نمازش باطل است و بايد آن را شكسته اعاده نمايد و تا وقتى كه در آن جا هست نماز را شكسته بخواند .\r\nمسأله 1356 - مسافرى كه قصد كرده ده روز در محلى بماند ، اگر بيشتر از ده روز در آنجا بماند تا وقتى كه مسافرت نكرده ، بايد نمازش را تمام بخواند و لازم نيست دوباره قصد ماندن ده روز كند .\r\nمسأله 1357 - مسافرى كه قصد كرده ده روز در محلى بماند ، بايد روزه\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nواجب را بگيرد و مىتواند روزه مستحبى را هم بجا آورد و نماز جمعه و نافله ظهر و عصر و عشا را هم بخواند .\r\nمسأله 1358 - مسافرى كه قصد كرده ده روز در محلى بماند ، اگر بعد از خواندن يك نماز چهار ركعتى يا بعد از ماندن ده روز اگر چه يك نماز تمام هم نخوانده باشد بخواهد به جايى كه كمتر از چهار فرسخ است برود و برگردد و دوباره در جاى اول خود ده روز يا كمتر بماند از وقتى كه مىرود تا وقتى كه بر مىگردد و بعد از برگشتن بايد نماز را تمام بخواند ، ولى اگر برگشتن به محل اقامتش فقط از اين جهت باشد كه در طريق سفرش واقع شده است و سفر او مسافت شرعيه باشد ، لازم است موقع رفتن و برگشتن نماز را شكسته بخواند .\r\nمسأله 1359 - مسافرى كه قصد كرده ده روز در محلى بماند ، اگر بعد از خواندن يك نماز چهار ركعت ادايى بخواهد به جاى ديگرى كه كمتر از هشت فرسخ است برود و ده روز در آنجا بماند ، در رفتن و در محلى كه قصد ماندن ده روز دارد ، بايد نمازهاى خود را تمام بخواند ، ولى اگر محلى كه مىخواهد برود هشت فرسخ يا بيشتر باشد و نخواهد ده روز در آنجا بماند بايد موقع رفتن و مدتى كه در آنجا مىماند نمازهاى خود را شكسته بخواند . مسأله 1360 - مسافرى كه قصد كرده ده روز در محلى بماند ، اگر بعد از خواندن يك نماز چهار ركعت ادايى بخواهد به جايى كه كمتر از چهار فرسخ است برود ، چنانچه مردد باشد كه به محل اولش برگردد يا نه يا به كلى از برگشتن به آنجا غافل باشد يا بخواهد برگردد ، ولى مردد باشد كه ده روز در آنجا بماند يا نه يا آنكه از ده روز ماندن در آنجا و مسافرت از آنجا غافل باشد ، بايد از وقتى كه مىرود تا وقتى كه برمىگردد و بعد از برگشتن ، نمازهاى خود را تمام بخواند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمسأله 1361 - اگر به خيال اينكه رفقايش مىخواهند ده روز در محلى بمانند قصد كند كه ده روز در آنجا بماند و بعد از خواندن يك نماز چهار ركعت ادايى بفهمد كه آنها قصد نكرده‌اند اگر چه خودش هم از ماندن منصرف شود تا مدتى كه در آنجا هست ، بايد نماز را تمام بخواند .\r\nمسأله 1362 - اگر مسافر اتفاقاً سى روز در محلى بماند ، مثلًا در تمام سى روز در رفتن و ماندن مردد باشد ، بعد از گذشتن سى روز اگر چه مقدار كمى در آنجا بماند ، بايد نماز را تمام بخواند .\r\nمسأله 1363 - مسافرى كه مىخواهد نه روز يا كمتر در محلى بماند ، اگر بعد از آنكه نه روز يا كمتر در آنجا ماند ، بخواهد دوباره نه روز ديگر يا كمتر بماند و همينطور تا سى روز ، روز سى و يكم بايد نماز را تمام بخواند .\r\nمسأله 1364 - مسافر بعد از سى روز ، در صورتى بايد نماز را تمام بخواند كه سى روز را در يك جا بماند ، پس اگر مقدارى از آن را در جايى و مقدارى را در جاى ديگر بماند ، بعد از سى روز هم بايد نماز را شكسته بخواند .\r\n\r\nمسائل متفرقه\r\nمسأله 1365 - مسافر مىتواند در مسجد الحرام و مسجد پيغمبر صلى الله عليه و آله و مسجد كوفه نمازش را تمام بخواند و نيز مسافر مىتواند در داخل حرم حضرت سيد الشهداء عليه السلام - روضهء شريفه - نماز را تمام بخواند اگر چه دور تر از اطراف ضريح مقدس نماز بخواند هر چند احتياط مستحب آن است كه نماز را شكسته بخواند .\r\nمسأله 1366 - كسى كه مىداند مسافر است و بايد نماز را شكسته بخواند ، اگر در غير چهار جايى كه در مسأله پيش گفته شد عمداً تمام بخواند\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنمازش باطل است و همچنين است اگر فراموش كند كه نماز مسافر شكسته است و تمام بخواند ولى در صورت فراموشى اگر بعد از وقت يادش بيايد قضا لازم نيست .\r\nمسأله 1367 - كسى كه مىداند مسافر است و بايد نماز را شكسته بخواند اگر سهواً تمام بخواند نمازش باطل است .\r\nمسأله 1368 - مسافرى كه نمىداند بايد نماز را شكسته بخواند ، اگر تمام بخواند نمازش صحيح است .\r\nمسأله 1369 - مسافرى كه مىداند بايد نماز را شكسته بخواند اگر بعضى از خصوصيات آن را نداند ، مثلًا نداند كه در سفر هشت فرسخى بايد شكسته بخواند ، چنانچه تمام بخواند نمازش صحيح است .\r\nمسأله 1370 - مسافرى كه مىداند بايد نماز را شكسته بخواند ، اگر به گمان اينكه سفر او كمتر از هشت فرسخ است تمام بخواند ، وقتى كه بفهمد سفرش هشت فرسخ بوده نمازى را كه تمام خوانده ، بايد دوباره شكسته بخواند و اگر بعد از اينكه وقت گذشته بفهمد قضا لازم نيست .\r\nمسأله 1371 - اگر فراموش كند كه مسافر است و نماز را تمام بخواند ، چنانچه در وقت يادش بيايد ، بايد شكسته بجا آورد و اگر بعد از وقت يادش بيايد قضاى آن نماز بر او واجب نيست .\r\nمسأله 1372 - كسى كه بايد نماز را تمام بخواند ، اگر شكسته بجا آورد در هر صورت نمازش باطل است ، مگر مسافرى كه قصد ماندن ده روز در جايى داشته باشد ، و به جهت ندانستن حكم مسأله نماز را شكسته بخواند .\r\nمسأله 1373 - اگر مشغول نماز چهار ركعتى شود و در بين نماز يادش بيايد كه مسافر است يا ملتفت شود كه سفر او هشت فرسخ است ، چنانچه به\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nركوع ركعت سوم نرفته ، بايد نماز را دو ركعتى تمام كند و اگر به ركوع ركعت سوم رفته نمازش باطل است و در صورتى كه به مقدار خواندن يك ركعت هم وقت داشته باشد ، بايد نماز را از سر شكسته بخواند .\r\nمسأله 1374 - اگر مسافر بعضى از خصوصيات نماز مسافر را نداند ، مثلًا نداند كه اگر چهار فرسخ برود و چهار فرسخ برگردد بايد شكسته بخواند ، چنانچه به نيّت نماز چهار ركعتى مشغول نماز شود و پيش از ركوع ركعت سوم مسأله را بفهمد بايد نماز را دو ركعتى تمام كند و چنانچه بعد از دخول در ركوع بفهمد بنابر احتياط نمازش باطل است و در صورتى كه به مقدار يك ركعت هم از وقت مانده باشد بايد نماز را از سر شكسته بخواند و اگر وقت نيست نماز را شكسته قضا كند .\r\nمسأله 1375 - مسافرى كه بايد نماز را تمام بخواند ، اگر بواسطه ندانستن مسأله به نيّت نماز دو ركعتى مشغول نماز شود و در بين نماز مسأله را بفهمد ، بايد نماز را چهار ركعتى تمام كند .\r\nمسأله 1376 - مسافرى كه نماز نخوانده ، اگر پيش از تمام شدن وقت به وطنش برسد ، يا به جايى برسد كه مىخواهد ده روز در آنجا بماند ، بايد نماز را تمام بخواند و كسى كه مسافر نيست ، اگر در اول وقت نماز نخواند و مسافرت كند ، در سفر بايد نماز را شكسته بخواند .\r\nمسأله 1377 - اگر مسافرى كه بايد نماز را شكسته بخواند ، نماز ظهر يا عصر يا عشاى او قضا شود ، بايد آن را دو ركعتى قضا نمايد اگر چه در غير سفر بخواهد قضاى آن را بجا آورد و اگر از كسى كه مسافر نيست يكى از اين سه نماز قضا شود ، بايد چهار ركعتى قضا نمايد اگر چه در سفر بخواهد آن را قضا نمايد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمسأله 1378 - مستحب است مسافر بعد از هر نماز سى مرتبه بگويد :\r\n« سُبحانَ اللَّه وَالحَمد للَّه‌وَلا إله إلّا اللَّه وَاللَّه اكبر » و در تعقيب نماز ظهر و عصر و عشا بيشتر سفارش شده است ، بلكه بهتر است در تعقيب اين سه نماز شصت مرتبه بگويد .\r\n\r\nنماز قضا\r\nمسأله 1379 - كسى كه نماز واجب خود را در وقت آن نخوانده بايد قضاى آن را بجا آورد ، اگر چه در تمام وقت نماز خواب مانده ، يا بواسطه مستى نماز نخوانده باشد ، ولى نمازهايى را كه زن در حال حيض يا نفاس نخوانده قضا ندارد ، چه نمازهاى يوميه باشد چه غير آن و نيز كسى كه در تمام وقت نماز ديوانه و يا بيهوش بوده است مشروط بر اينكه خودش را بيهوش نكرده باشد قضا ندارد ، چه يوميه باشد ، چه غير آن .\r\nمسأله 1380 - اگر بعد از وقت نماز بفهمد نمازى را كه خوانده باطل بوده بايد قضاى آن را بخواند .\r\nمسأله 1381 - كسى كه نماز قضا دارد ، بايد در خواندن آن كوتاهى نكند ، ولى واجب نيست فوراً آن را بجا آورد .\r\nمسأله 1382 - كسى كه نماز قضا دارد مىتواند نماز مستحبى بخواند .\r\nمسأله 1383 - اگر انسان احتمال دهد كه نماز قضايى دارد يا نمازهايى را كه خوانده صحيح نبوده ، مستحب است احتياطاً قضاى آنها را بجا آورد .\r\nمسأله 1384 - در قضاى نمازهاى يوميه ترتيب لازم نيست - مگر در نمازهايى كه در اداى آنها ترتيب هست ، مثل نماز ظهر و عصر يا مغرب و عشا از يك روز - اگر چه بهتر مراعات ترتيب است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمسأله 1385 - اگر بخواهد قضاى چند نماز غير يوميه مانند نماز آيات را بخواند يا مثلًا بخواهد قضاى يك نماز يوميه و چند نماز غير يوميه را بخواند ، لازم نيست آنها را به ترتيب بجا آورد .\r\nمسأله 1386 - اگر ترتيب نمازهايى را كه نخوانده فراموش كند بهتر آن است كه طورى آنها را بخواند كه يقين كند به ترتيبى كه قضا شده بجا آورده است ، مثلًا اگر قضاى يك نماز ظهر و يك نماز مغرب بر او واجب است و نمىداند كدام اول قضا شده ، اول يك نماز مغرب و بعد از آن يك نماز ظهر و دوباره نماز مغرب را بخواند يا اول يك نماز ظهر و بعد از آن يك نماز مغرب و دوباره نماز ظهر را بخواند تا يقين كند هر كدام را كه اول قضا شده اول خوانده است .\r\nمسأله 1387 - اگر نماز ظهر يك روز و نماز عصر روز ديگر يا دو نماز ظهر يا دو نماز عصر از او قضا شده و نمىداند كدام اول قضا شده است ، چنانچه دو نماز چهار ركعتى بخواند به نيّت اينكه اولى قضاى نماز روز اول و دومى قضاى نماز روز دوم باشد در حاصل شدن ترتيب كافى است .\r\nمسأله 1388 - اگر يك نماز ظهر و يك نماز عشا يا يك نماز عصر و يك نماز عشا از او قضا شود ، و نداند كدام اول قضا شده است ، بهتر آن است كه طورى آنها را بخواند كه يقين كند به ترتيب بجا آورده است ، مثلًا اگر يك نماز ظهر و يك نماز عشا از او قضا شده و اولى آنها را نمىداند ، اول يك نماز ظهر بعد از آن يك نماز عشا ، دوباره يك نماز ظهر بخواند يا اول يك نماز عشا بعد يك نماز ظهر ، دوباره يك نماز عشا بخواند .\r\nمسأله 1389 - كسى كه مىداند يك نماز چهار ركعتى نخوانده ولى نمىداند نماز ظهر است يا نماز عشا ، اگر يك نماز چهار ركعتى به نيّت قضاى\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nنمازى كه نخوانده بجا آورد كافى است و نسبت به جهر و اخفات مخير مىباشد .\r\nمسأله 1390 - كسى كه پنج نماز پشت سر هم از او قضا شده و نمىداند اولى آنها كدام است ، چنانچه نه نماز به ترتيب بخواند ؛ مثلًا از نماز صبح شروع كند و بعد از آنكه ظهر و عصر و مغرب و عشا را خواند دو مرتبه نماز صبح و ظهر و عصر و مغرب را بخواند يقين به ترتيب حاصل نموده است .\r\nمسأله 1391 - كسى كه مىداند نمازهاى پنجگانه او هر كدام از يك روز قضا شده و ترتيب آنها را نمىداند ، بهتر اين است كه پنج شبانه روز نماز بخواند و اگر شش نماز از شش روز او قضا شده شش شبانه روز نماز بخواند و همچنين براى هر نمازى كه به نمازهاى قضاى او اضافه شود يك شبانه روز بيشتر بخواند تا يقين كند به ترتيبى كه قضا شده بجا آورده است ، مثلًا اگر هفت نماز از هفت روز نخوانده باشد هفت شبانه روز قضا نمايد .\r\nمسأله 1392 - كسى كه مثلًا چند نماز صبح يا چند نماز ظهر از او قضا شده و شماره آنها را نمىداند يا فراموش كرده ؛ مثلًا نمىداند كه سه يا چهار يا پنج نماز بوده ، چنانچه مقدار كمتر را بخواند كافى است ، ولى بهتر اين است كه به قدرى نماز بخواند كه يقين كند تمام آنها را خوانده است ، مثلًا اگر فراموش كرده كه چند نماز صبح از او قضا شده است و يقين دارد كه بيشتر از ده تا نبوده ، احتياطاً ده نماز صبح بخواند .\r\nمسأله 1393 - كسى كه فقط يك نماز قضا از روزهاى پيش دارد ، بهتر اين است كه اگر ممكن است اول آن را بخواند بعد مشغول نماز آن روز شود و نيز اگر از روزهاى پيش نماز قضا ندارد ولى يك نماز يا بيشتر از همان روز از او قضا\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nشده است ، در صورتى كه ممكن باشد بهتر اين است كه نماز قضاى آن روز را پيش از نماز ادا بخواند .\r\nمسأله 1394 - اگر در بين نماز يادش بيايد كه يك نماز يا بيشتر از همان روز از او قضا شده ، يا فقط يك نماز قضا از روزهاى پيش دارد چنانچه وقت وسعت دارد و ممكن است نيّت را به نماز قضا برگرداند ، بهتر اين است كه نيّت نماز قضا كند ؛ مثلًا اگر در نماز ظهر پيش از ركوع ركعت سوم يادش بيايد كه نماز صبح آن روز قضا شده در صورتى كه وقت نماز ظهر تنگ نباشد ، نيّت را به نماز صبح برگرداند و آن را دو ركعتى تمام كند ، بعد از آن ظهر را بخواند ، ولى اگر وقت تنگ است يا نمىتواند نيّت را به نماز قضا برگرداند ، مثلًا در ركوع ركعت سوم نماز ظهر يادش بيايد كه نماز صبح را نخوانده ، چون اگر بخواهد نيّت نماز صبح كند يك ركوع كه ركن است زياد مىشود نبايد نيّت را به قضاى صبح برگرداند .\r\nمسأله 1395 - اگر از روزهاى گذشته نمازهاى قضا دارد و يك نماز يا بيشتر هم از همان روز از او قضا شده ، چنانچه براى قضاى تمام آنها وقت ندارد يا نمىخواهد همه را در آن روز بخواند ، مستحب است نماز قضاى آن روز را پيش از نماز از ادا بخواند و بهتر اين است كه بعد از خواندن قضاى نمازهاى سابق دوباره نماز قضايى را كه در آن روز پيش از نماز ادا خوانده بجا آورد .\r\nمسأله 1396 - تا انسان زنده است اگر چه از قضاى نمازهاى خود عاجز باشد ، ديگرى نمىتواند نمازهاى او را قضا نمايد .\r\nمسأله 1397 - نماز قضا را با جماعت مىشود خواند ، چه نماز امام\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nجماعت ادا باشد يا قضا و لازم نيست هر دو يك نماز را بخوانند ؛ مثلًا اگر نماز قضاى صبح را با نماز ظهر يا عصر امام بخواند اشكال ندارد .\r\nمسأله 1398 - مستحب است بچه مميز را يعنى بچه‌اى كه خوب و بد را مىفهمد به نماز خواندن و عبادتهاى ديگر عادت دهند ، بلكه مستحب است او را به قضاى نمازها هم وادار نمايند .\r\n\r\nنماز قضاى پدر كه بر پسر بزرگتر واجب است :\r\nمسأله 1399 - اگر پدر نماز خود را بجا نياورده باشد و مىتوانسته است قضا كند ، و بنابر احتياط هر چند از روى نافرمانى ترك كرده باشد ، بر پسر بزرگترش كه در زمان مرگ پدر بزرگترين است تا مقدارى كه حرجى نباشد واجب است كه بعد از مرگش بجا آورد يا براى او اجير بگيرد و قضاى نمازهاى مادر بر او واجب نيست هر چند بهتر است .\r\nمسأله 1400 - اگر پسر بزرگتر شك دارد كه پدرش نماز قضا داشته يا نه چيزى بر او واجب نيست .\r\nمسأله 1401 - اگر پسر بزرگتر بداند كه پدرش نماز قضا داشته و شك كند كه بجا آورده يا نه ، بنابر احتياط واجب بايد قضا نمايد .\r\nمسأله 1402 - اگر معلوم نباشد كه پسر بزرگتر كدام است ، قضاى نماز پدر بر هيچ كدام از پسرها واجب نيست ، ولى احتياط مستحب آن است كه نماز او را بين خودشان قسمت كنند ، يا براى انجام آن قرعه بزنند .\r\nمسأله 1403 - اگر ميّت وصيت كرده باشد كه براى نماز او اجير بگيرند بعد از آنكه اجير نماز او را به طور صحيح بجا آورد ، بر پسر بزرگتر چيزى واجب نيست .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمسأله 1404 - اگر پسر بزرگتر بخواهد نماز مادر را بخواند ، بايد در جهر و اخفات به تكليف خود عمل كند ، پس قضاى نماز صبح و مغرب و عشا مادرش را بايد بلند بخواند .\r\nمسأله 1405 - كسى كه خودش نماز قضا دارد ، اگر نماز پدر و مادر را هم بخواهد قضا كند هر كدام را اول بجا آورد صحيح است .\r\nمسأله 1406 - اگر پسر بزرگتر موقع مرگ پدر نا بالغ يا ديوانه باشد وقتى كه بالغ شد يا عاقل گرديد ، بايد نماز پدر را قضا نمايد .\r\nمسأله 1407 - اگر پسر بزرگتر پيش از آنكه نماز پدر را قضا كند بميرد بر پسر دوم چيزى واجب نيست .\r\n\r\nنماز جماعت و احكام آن\r\nمسأله 1408 - مستحب است نمازهاى واجب خصوصاً نمازهاى يوميه را به جماعت بخوانند و در نماز صبح و مغرب و عشا ، خصوصاً براى همسايه مسجد و كسى كه صداى اذان مسجد را مىشنود بيشتر سفارش شده است .\r\nمسأله 1409 - اگر يك نفر به امام جماعت اقتدا كند ، هر ركعت از نماز آنان ثواب صد و پنجاه نماز دارد و اگر دو نفر اقتدا كنند هر ركعتى ثواب ششصد نماز دارد و هر چه بيشتر شوند ثواب نمازشان بيشتر مىشود تا به ده نفر برسند و عده آنان كه از ده گذشت ، اگر تمام آسمانها كاغذ و درياها مركب و درختها قلم و جن و انس و ملائكه نويسنده شوند نمىتوانند ثواب يك ركعت آن را بنويسند .\r\nمسأله 1410 - حاضر نشدن به نماز جماعت از روى بى اعتنايى جايز\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nنيست و سزاوار نيست كه انسان بدون عذر نماز جماعت را ترك كند .\r\nمسأله 1411 - مستحب است انسان صبر كند كه نماز را به جماعت بخواند و نماز جماعت از نماز اول وقت كه فرادى - يعنى تنها خوانده شود - بهتر است و شايد نماز جماعت در خارج وقت فضيلت افضل از نماز فرادى در وقت فضيلت باشد و نيز نماز جماعتى را كه مختصر بخوانند از نماز فرادى كه آن را طول بدهند بهتر مىباشد .\r\nمسأله 1412 - وقتى كه جماعت بر پا مىشود ، مستحب است كسى كه نمازش را فرادى خوانده دوباره با جماعت بخواند و اگر بعد بفهمد كه نماز اولش باطل بوده ، نماز دوم او كافى است .\r\nمسأله 1413 - اگر امام يا مأموم بخواهد نمازى را كه به جماعت خوانده دوباره با جماعت بخواند ، چنانچه احتمال فساد آن نماز را ندهد اشكال دارد مگر به طور امامت و در مأمومين كسانى باشند كه نماز واجب را نخوانده باشند و در غير اين صورت با قصد رجاء انجام شود .\r\nمسأله 1414 - كسى كه در نماز به حدى وسواس دارد كه موجب بطلان نمازش مىشود و فقط در صورتى كه نماز را با جماعت بخواند ، از وسواس راحت مىشود ، بايد نماز را با جماعت بخواند .\r\nمسأله 1415 - اگر پدر يا مادر به فرزند خود امر كند كه نماز را به جماعت بخواند احتياط مستحب آن است كه نماز را به جماعت بخواند و در صورتى كه ترك آن موجب اذيت و آزا و يا عقوقش شود حرام است بر فرزند مخالفت كند .\r\nمسأله 1416 - نماز مستحب را نمىشود به جماعت خواند ، مگر نماز استسقاء - كه براى آمدن باران مىخوانند - و نمازى كه واجب بوده و به جهتى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمستحب شده است ، مانند نماز عيد فطر و قربان كه در زمان امام عليه السلام واجب بوده و بواسطه غايب شدن ايشان مستحب مىباشد .\r\nمسأله 1417 - موقعى كه امام جماعت نماز يوميه مىخواند ، هر كدام از نمازهاى يوميه را مىشود به او اقتدا كرد .\r\nمسأله 1418 - اگر امام جماعت قضاى نماز يوميه خود يا كس ديگر را كه فوت آن يقينى باشد مىخواند ، مىشود به او اقتدا كرد ولى اگر نماز خود يا كس ديگرى را احتياطاً قضاء مىكند اقتدا به او جايز نيست ، مگر آنكه نماز مأموم هم احتياطى باشد و سبب احتياط هر دو يكى باشد .\r\nمسأله 1419 - اگر انسان نداند نمازى را كه امام مىخواند نماز واجب يوميه است يا نماز مستحب ، نمىتواند به او اقتدا كند .\r\nمسأله 1420 - در صحت جماعت شرط است كه بين امام و مأموم و همچنين بين مأموم و مأموم ديگر كه واسطه بين مأموم و امام است حائلى نباشد و مراد از حائل چيزى است كه آنها را عرفاً از هم جدا كند و جماعت واحد بر آنها صدق نكند و مانع از ديدن شود ؛ مانند پرده يا ديوار و امثال اينها ، پس اگر در تمام احوال نماز يا بعض آن بين امام و مأموم يا بين مأموم و مأموم ديگر كه واسطه اتصال است چنين حائلى باشد جماعت باطل خواهد شد ، و زن از اين حكم مستثنى است چنان كه خواهد آمد .\r\nمسأله 1421 - اگر بواسطه درازى صف اول ، كسانى كه دو طرف صف ايستاده‌اند ، امام را نبينند مىتوانند اقتدا كنند و نيز اگر بواسطه درازى يكى از صفهاى ديگر كسانى كه دو طرف آن ايستاده‌اند ، صف جلوى خود را نبينند مىتوانند اقتدا نمايند .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمسأله 1422 - اگر صفهاى جماعت تا در مسجد برسد ، كسى كه مقابل در ، پشت صف ايستاده نمازش صحيح است و نيز نماز كسانى كه پشت سر او اقتدا مىكنند صحيح مىباشد ، بلكه نماز كسانى كه در دو طرف ايستاده‌اند و از جهت مأموم ديگر اتصال به جماعت دارند نيز صحيح است .\r\nمسأله 1423 - كسى كه پشت ستون ايستاده ، اگر از طرف راست يا چپ به واسطه مأموم ديگر به امام متصل نباشد ، نمىتواند اقتدا كند .\r\nمسأله 1424 - جاى ايستادن امام بايد از جاى مأموم به اندازه يك وجب متعارف بلندتر نباشد و اگر كمتر از يك وجب باشد اشكال ندارد و نيز اگر زمين سراشيب باشد و امام در طرفى كه بلندتر است بايستد در صورتى كه سراشيبى آن زياد نباشد و طورى باشد كه به آن زمين مسطح بگويند مانعى ندارد .\r\nمسأله 1425 - اگر جاى مأموم بلندتر از جاى امام باشد اشكال ندارد ولى اگر به قدرى بلندتر باشد كه نگويند اجتماع كرده‌اند ، جماعت صحيح نيست .\r\nمسأله 1426 - اگر بين كسانى كه در يك صف ايستاده‌اند يك نفر كه نمازش باطل است فاصله شود ، مىتوانند اقتدا كنند ، و اما اگر چند نفر كه نمازشان باطل است فاصله شوند يا از جهت ديگر فاصله زيادى باشد نمىتوانند اقتدا كنند .\r\nمسأله 1427 - بعد از تكبير امام اگر صف جلو آماده نماز و تكبير گفتن آنان نزديك باشد ، كسى كه در صف بعد ايستاده ، مىتواند تكبير بگويد ، ولى احتياط مستحب آن است كه صبر كند تا تكبير صف جلو تمام شود .\r\nمسأله 1428 - اگر بداند نماز يك صف از صف هاى جلو باطل است در\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nصف هاى بعد نمىتواند اقتدا كند ، ولى اگر نداند نماز آنان صحيح است يا نه مىتواند اقتدا نمايد .\r\nمسأله 1429 - هر گاه بداند نماز امام باطل است ؛ مثلًا بداند امام وضو ندارد اگر چه خود امام ملتفت نباشد ، نمىتواند به او اقتدا كند .\r\nمسأله 1430 - اگر مأموم بعد از نماز بفهمد كه امام عادل نبوده ، يا كافر بوده ، يا به جهتى نمازش باطل بوده ، مثلًا بى وضو نماز خوانده نمازش صحيح است .\r\nمسأله 1431 - اگر در بين نماز شك كند كه اقتدا كرده يا نه ، اگر بنايش بر جماعت خواندن بوده و احتمال دهد كه از روى فراموشى نيّت جماعت نكرده است ، چنانچه در حالى باشد كه وظيفه مأموم است ؛ مثلًا به حمد و سوره امام گوش مىدهد ، مىتواند نماز را به جماعت تمام كند و اگر مشغول كارى باشد كه هم وظيفه امام و هم وظيفه مأموم است ، مثلًا در ركوع يا سجده باشد ، بايد نماز را به نيّت فرادى تمام نمايد .\r\nمسأله 1432 - اگر مأموم در بين نماز بخواهد قصد انفراد نمايد ، در صورتى كه از اول نماز چنين قصدى نداشته اشكال ندارد ؛ ولى اگر از اول نماز قصد داشته است مورد اشكال است .\r\nمسأله 1433 - اگر مأموم بعد از حمد و سوره امام نيّت فرادى كند لازم نيست حمد و سوره را بخواند و اگر پيش از تمام شدن حمد و سوره نيّت فرادى نمايد بنابر احتياط مقدارى را كه امام خوانده نيز بخواند .\r\nمسأله 1434 - اگر در بين نماز جماعت نيّت فرادى نمايد ، نمىتواند دوباره نيّت جماعت كند ، بلكه اگر مردد شود كه نيّت فرادى كند يا نه و بعد\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nتصميم بگيرد كه نماز را با جماعت تمام كند ، صحت جماعتش محل اشكال است .\r\nمسأله 1435 - اگر شك كند كه نيّت فرادى كرده يا نه ، بايد بنا را بگذارد كه نيّت فرادى نكرده است .\r\nمسأله 1436 - اگر موقعى كه امام در ركوع است اقتدا كند و به ركوع امام برسد ، اگر چه ذكر امام تمام شده باشد ، نمازش صحيح است و يك ركعت حساب مىشود ، اما اگر به مقدار ركوع خم شود و به ركوع امام نرسد مىتواند نمازش را فرادى تمام كند و مىتواند براى رسيدن به ركعت بعد نمازش را قطع كند .\r\nمسأله 1437 - اگر موقعى كه امام در ركوع است اقتدا كند و به مقدار ركوع خم شود و شك كند كه به ركوع امام رسيده يا نه ، نمازش صحيح است و اگر اين شك بعد از ركوع باشد جماعتش نيز صحيح است و اگر در حال ركوع باشد مىتواند نماز را فرادى تمام كند و مىتواند براى رسيدن به ركعت بعد نمازش را قطع كند .\r\nمسأله 1438 - اگر موقعى كه امام در ركوع است اقتدا كند و پيش از آنكه به اندازه ركوع خم شود ، امام سر از ركوع بردارد ، مىتواند قصد فرادى بنمايد و مىتواند براى رسيدن به ركعت بعدى نمازش را قطع كند .\r\nمسأله 1439 - اگر اول نماز يا بين حمد و سوره اقتدا كند و پيش از آنكه به ركوع رود اتفاقاً امام سر از ركوع بردارد نماز و جماعت او صحيح است و بعد از انجام ركوع متابعت مىكند .\r\nمسأله 1440 - اگر موقعى برسد كه امام مشغول خواندن تشهد آخر نماز\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاست ، چنانچه بخواهد به ثواب جماعت برسد ، بايد بعد از نيّت و گفتن تكبيرة الاحرام بنشيند و تشهد را با امام بخواند ، ولى سلام را نگويد و صبر كند تا امام سلام نماز را بدهد بعد بايستد بدون آنكه دوباره نيّت كند و تكبير بگويد حمد و سوره را بخواند ، و آن را ركعت اول نماز خود حساب كند .\r\nمسأله 1441 - مأموم نبايد جلوتر از امام بايستد و بنابر احتياط مستحب اگر مأموم يك مرد باشد قدرى عقب تر در طرف راست امام بايستد و بنابر احتياط جايز نيست با امام برابر بايستد و اگر متعدد باشند بنابر احتياط پشت سر امام بايستد .\r\nمسأله 1442 - اگر امام مرد و مأموم زن باشد ، چنانچه بين آن زن و امام يا بين آن زن و مأموم ديگرى كه مرد است و زن بواسطه او به امام متصل شده است پرده و مانند آن باشد اشكال ندارد .\r\nمسأله 1443 - اگر بعد از شروع به نماز بين مأموم و امام ، يا بين مأموم و كسى كه مأموم بواسطه او متصل به امام است ، پرده يا چيز ديگرى حائل شود ، جماعت باطل مىشود و لازم است مأموم به وظيفه منفرد عمل نمايد .\r\nمسأله 1444 - احتياط واجب آن است كه بين جاى سجده مأموم و جاى ايستادن امام به اندازه بيش از يك متر فاصله نباشد و همچنين است اگر انسان بواسطه مأمومى كه جلوى او ايستاده به امام متصل باشد و احتياط مستحب آن است كه جاى سجده مأموم با جاى كسى كه جلوى او ايستاده ، هيچ فاصله نداشته باشد .\r\nمسأله 1445 - اگر مأموم بواسطه كسى كه طرف راست يا چپ او اقتداء كرده به امام متصل باشد و از جلو به امام متصل نباشد ، بنابر احتياط واجب بايد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبا كسى كه در طرف راست يا چپ او اقتدا كرده بيش از يك متر فاصله نداشته باشد .\r\nمسأله 1446 - اگر در نماز بين مأموم و امام ، يا بين مأموم و كسى كه مأموم بواسطه او به امام متصل است بيش از يك متر فاصله پيدا شود ، بايد قصد انفراد كند و نمازش صحيح است .\r\nمسأله 1447 - اگر نماز همه كسانى كه در صف جلو هستند تمام شود چنانچه فوراً براى نماز ديگرى به امام اقتدا كنند ، جماعت صف بعد صحيح است .\r\nمسأله 1448 - اگر در ركعت دوم اقتدا كند ، لازم نيست حمد و سوره را بخواند ولى قنوت و تشهد را با امام مىخواند و احتياط آن است كه موقع خواندن تشهد انگشتان دست و سينه پا را به زمين بگذارد و زانوها را بلند كند و بايد بعد از تشهد با امام برخيزد و حمد و سوره را بخواند و اگر براى سوره وقت ندارد حمد را تمام كند و در ركوع ، خود را به امام برساند و اگر براى تمام حمد وقت ندارد مىتواند حمد را قطع كند و به امام در ركوع برسد ولى احتياط مستحب آن است كه در اين صورت قصد انفراد كند و حمد و سوره را تمام كند و به وظيفه منفرد عمل كند .\r\nمسأله 1449 - اگر موقعى كه امام در ركعت دوم نماز چهار ركعتى است اقتدا كند بايد در ركعت دوم نمازش كه ركعت سوم امام است بعد از دو سجده بنشيند و تشهد را به مقدار واجب بخواند و برخيزد و چنانچه براى گفتن سه مرتبه تسبيحات وقت ندارد ، بايد يك مرتبه بگويد و در ركوع خود را به امام برساند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمسأله 1450 - اگر امام در ركعت سوم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد ، بنابر احتياط بايد صبر كند تا امام به ركوع رود ، بعد اقتدا نمايد .\r\nمسأله 1451 - اگر در حال قيام ركعت سوم يا چهارم امام اقتدا كند ، بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع خود را به امام برساند و اگر در ركوع به امام نمىرسد حمد را قطع كند و به امام در ركن برسد و احتياط مستحب آن است كه قصد انفراد كند .\r\nمسأله 1452 - كسى كه مىداند اگر سوره يا قنوت را تمام كند به ركوع امام نمىرسد چنانچه عمداً سوره يا قنوت را بخواند و به ركوع نرسد ، اظهر اين است كه نمازش صحيح است و بايد به وظيفه منفرد عمل نمايد .\r\nمسأله 1453 - كسى كه اطمينان دارد كه اگر سوره را شروع كند يا تمام نمايد به ركوع امام مىرسد ، در صورتى كه زياد طول نكشد بهتر آن است كه سوره را شروع كند يا اگر شروع كرده ، تمام نمايد و اگر زياد طول بكشد ، بهتر آن است كه شروع نكند و چنانچه شروع كرده تمام ننمايد و الّا جماعتش باطل مىشود ، ولى نمازش صحيح است و بايد به وظيفه منفرد عمل كند .\r\nمسأله 1454 - كسى كه يقين دارد اگر سوره را بخواند به ركوع امام مىرسد چنانچه سوره را بخواند و به ركوع نرسد جماعتش صحيح است .\r\nمسأله 1455 - اگر امام ايستاده باشد و مأموم نداند كه در كدام ركعت است مىتواند اقتدا كند ، ولى بايد حمد و سوره را به قصد قربت بخواند اگر چه بعد بفهمد كه امام در ركعت اول يا دوم بوده .\r\nمسأله 1456 - اگر به خيال اينكه امام در ركعت اول يا دوم است ، حمد و سوره را نخواند و بعد از ركوع بفهمد كه در ركعت سوم يا چهارم بوده نمازش\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nصحيح است ، ولى اگر پيش از ركوع بفهمد ، بايد حمد و سوره را بخواند و اگر وقت ندارد ، فقط حمد را بخواند و در ركوع خود را به امام برساند و اگر نمىرسد به نحوى كه در مسأله ( 1448 ) گفته شد عمل نمايد .\r\nمسأله 1457 - اگر به خيال اينكه امام در ركعت سوم يا چهارم است حمد و سوره را بخواند و پيش از ركوع يا بعد از آن بفهمد كه در ركعت اول يا دوم بوده ، نمازش صحيح است و اگر در بين حمد و سوره بفهمد ، لازم نيست آنها را تمام كند .\r\nمسأله 1458 - اگر موقعى كه مشغول نماز مستحبى است جماعت برپا شود ، چنانچه اطمينان ندارد كه اگر نماز را تمام كند به جماعت مىرسد مستحب است نماز را رها كند و مشغول نماز جماعت شود ، بلكه اگر اطمينان نداشته باشد كه به ركعت اول برسد مستحب است به همين دستور رفتار نمايد .\r\nمسأله 1459 - اگر موقعى كه مشغول نماز سه ركعتى يا چهار ركعتى است جماعت بر پا شود ، چنانچه به ركوع ركعت سوم نرفته و اطمينان ندارد كه اگر نماز را تمام كند به جماعت مىرسد ، مستحب است به نيّت نماز مستحبى نماز را دو ركعتى تمام كند و خود را به جماعت برساند .\r\nمسأله 1460 - اگر نماز امام تمام شود و مأموم مشغول تشهد يا سلام اول باشد ، لازم نيست نيت فرادى كند .\r\nمسأله 1461 - كسى كه يك ركعت از امام عقب مانده ، بهتر آن است كه وقتى امام تشهد ركعت آخر را مىخواند ، انگشتان دست و سينه پا را به زمين بگذارد و زانوها را بلند نگهدارد و صبر كند تا امام سلام نماز را بگويد و بعد برخيزد و اگر در همانجا بخواهد قصد انفراد نمايد مانعى ندارد ، ولى چنانچه از اول قصد انفراد داشته محل اشكال است .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nشرائط امام جماعت\r\nمسأله 1462 - امام جماعت بايد بالغ و عاقل و شيعه دوازده امامى و عادل و حلال زاده باشد و نماز را به طور صحيح بخواند و نيز اگر مأموم مرد است امام او هم بايد مرد باشد و اقتدا كردن بچه مميز كه خوب و بد را مىفهمد به بچه مميز ديگر مانعى ندارد اگر چه آثار جماعت بر او مترتب نمىشود .\r\nمسأله 1463 - امامى را كه عادل مىدانسته ، اگر شك كند كه به عدالت خود باقى است يا نه ، مىتواند به او اقتداء نمايد .\r\nمسأله 1464 - كسى كه ايستاده نماز مىخواند ، نمىتواند به كسى كه نشسته يا خوابيده نماز مىخواند اقتدا كند و كسى كه نشسته نماز مىخواند ، نمىتواند به كسى كه خوابيده نماز مىخواند اقتدا نمايد .\r\nمسأله 1465 - كسى كه نشسته نماز مىخواند ، مىتواند به كسى كه نشسته نماز مىخواند اقتداء كند و اقتداى كسى كه خوابيده نماز مىخواند به كسى كه نشسته يا خوابيده نماز مىخواند محل اشكال است .\r\nمسأله 1466 - اگر امام جماعت بواسطه عذرى با لباس نجس يا با تيمم يا با وضوى جبيره‌اى نماز بخواند ، مىشود به او اقتدا كرد .\r\nمسأله 1467 - اگر امام مرضى دارد كه نمىتواند از بيرون آمدن بول و غائط خوددارى كند ، مىشود به او اقتدا كرد و نيز زنى كه مستحاضه نيست مىتواند به زن مستحاضه اقتدا نمايد .\r\nمسأله 1468 - بهتر اين است كه كسى كه مرض خوره يا پيسى دارد ، امام جماعت نشود و بنابر احتياط واجب به كسى كه حد شرعى بر او جارى شده اقتدا ننمايند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nاحكام جماعت\r\nمسأله 1469 - موقعى كه مأموم نيّت مىكند ، بايد امام را معين نمايد ، ولى دانستن اسم او لازم نيست و اگر نيّت كند اقتدا مىكنم به امام جماعت حاضر ، نمازش صحيح است .\r\nمسأله 1470 - مأموم بايد غير از حمد و سوره همه چيزهاى نماز را خودش بخواند ، ولى اگر ركعت اول يا دوم او ركعت سوم يا چهارم امام باشد ، بايد حمد و سوره را بخواند .\r\nمسأله 1471 - اگر مأموم در ركعت اول و دوم نماز صبح و مغرب و عشا صداى حمد و سوره امام را بشنود ، اگر چه كلمات را تشخيص ندهد بنابر احتياط ، بايد حمد و سوره را نخواند و اگر صداى امام را نشنود مستحب است حمد و سوره را بخواند ، ولى بايد آهسته بخواند و چنانچه سهواً بلند بخواند اشكال ندارد .\r\nمسأله 1472 - اگر مأموم بعضى از كلمات حمد و سوره امام را بشنود احتياط مستحب آن است كه حمد و سوره را نخواند .\r\nمسأله 1473 - اگر مأموم سهواً حمد و سوره را بخواند يا خيال كند صدايى را كه مىشنود صداى امام نيست و حمد و سوره را بخواند و بعد بفهمد صداى امام بوده نمازش صحيح است .\r\nمسأله 1474 - اگر شك كند كه صداى امام را مىشنود يا نه يا صدايى بشنود و نداند صداى امام است يا صداى كس ديگر مىتواند حمد و سوره را بخواند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسأله 1475 - مأموم در ركعت اول و دوم نماز ظهر و عصر نبايد حمد و سوره را با قصد جزئيت بخواند و مستحب است به جاى آن ذكر بگويد .\r\nمسأله 1476 - مأموم نبايد تكبيرة الاحرام را پيش از امام بگويد ، بلكه احتياط مستحب آن است كه تا تكبير امام تمام نشده تكبير نگويد .\r\nمسأله 1477 - اگر مأموم سهواً پيش از امام سلام دهد ، نمازش صحيح است و لازم نيست دوباره با امام سلام دهد ، بلكه ظاهر اين است كه اگر عمداً هم پيش از امام سلام دهد نمازش اشكال ندارد .\r\nمسأله 1478 - اگر مأموم غير از تكبيرة الاحرام و سلام ، چيزهاى ديگر نماز را پيش از امام بگويد اشكال ندارد ، ولى اگر آنها را بشنود يا بداند امام چه وقت مىگويد ، احتياط مستحب آن است كه پيش از امام نگويد .\r\nمسأله 1479 - مأموم بايد غير از آنچه در نماز خوانده مىشود ، كارهاى ديگر آن ، مانند ركوع و سجود را با امام يا كمى بعد از امام بجا آورد و اگر عمداً پيش از امام يا مدتى بعد از امام انجام دهد ، جماعتش باطل مىشود ، ولى اگر به وظيفه منفرد عمل نمايد نمازش صحيح است .\r\nمسأله 1480 - اگر سهواً پيش از امام سر از ركوع بردارد چنانچه امام در ركوع باشد ، بايد به ركوع برگردد و با امام سر بردارد و در اين صورت زياد شدن ركوع كه ركن است نماز را باطل نمىكند ، ولى اگر به ركوع برگردد و پيش از آنكه به ركوع امام برسد ، امام سر بردارد بنابر احتياط نمازش باطل است .\r\nمسأله 1481 - اگر اشتباهاً سر بر دارد و ببيند امام در سجده است ، بايد به\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nسجده برگردد و چنانچه در هر دو سجده اين اتفاق بيفتد براى زياد شدن دو سجده كه ركن است نماز باطل نمىشود .\r\nمسأله 1482 - كسى كه اشتباهاً پيش از امام سر از سجده برداشته هر گاه به سجده برگردد و معلوم شود امام قبلًا سر برداشته است نمازش صحيح است ولى اگر در هر دو سجده اين اتفاق بيفتد بنابر احتياط نمازش باطل است .\r\nمسأله 1483 - اگر اشتباهاً سر از ركوع يا سجده بردارد و سهواً يا به خيال اينكه به امام نمىرسد به ركوع يا سجده نرود ، جماعت و نمازش صحيح است .\r\nمسأله 1484 - اگر سر از سجده بردارد و ببيند امام در سجده است ، چنانچه به خيال اينكه سجده اول امام است ، به قصد اينكه با امام سجده كند به سجده رود و بفهمد سجده دوم امام بوده ، سجده دوم او حساب مىشود و اگر به خيال اينكه سجده دوم امام است به سجده رود و بفهمد كه سجده اول امام بوده ، بايد به قصد سجده با امام سجده را تمام كند و دوباره با امام به سجده رود .\r\nمسأله 1485 - اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد ، چنانچه سر بردارد و با امام به ركوع رود نمازش صحيح است و اگر عمداً سر بر ندارد و برنگردد نمازش صحيح است و منفرد مىشود .\r\nمسأله 1486 - اگر سهواً پيش از امام به ركوع رود و طورى باشد كه اگر بر گردد به چيزى از قرائت امام نمىرسد ، اگر به قصد اينكه با امام نماز بخواند سر بردارد و با امام به ركوع رود ، جماعت و نمازش صحيح است و اگر عمداً برنگردد نمازش صحيح است و منفرد مىشود .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمسأله 1487 - اگر سهواً پيش از امام به سجده رود ، اگر به قصد اينكه با امام نماز بخواند سر بردارد و با امام به سجده رود ، جماعت و نمازش صحيح است و اگر عمداً برنگردد نمازش صحيح و منفرد مىگردد .\r\nمسأله 1488 - اگر امام در ركعتى كه قنوت ندارد اشتباهاً قنوت بخواند يا در ركعتى كه تشهد ندارد اشتباهاً مشغول خواندن تشهد شود ، مأموم نبايد قنوت و تشهد را بخواند ، ولى نمىتواند پيش از امام به ركوع رود يا پيش از ايستادن امام بايستد ، بلكه بايد صبر كند تا قنوت و تشهد امام تمام شود و بقيه نماز را با او بخواند .\r\n\r\nوظيفه امام و مأموم در نماز جماعت :\r\nمسأله 1489 - بنابر احتياط مستحب اگر مأموم يك مرد باشد ، طرف راست امام عقب‌تر بايستد و اگر يك زن يا چند زن باشند ، پشت سر امام بايستند و اگر يك مرد و يك زن يا يك مرد و چند زن باشند مرد طرف راست امام بايستد و يك زن يا چند زن پشت سر امام بايستند و اگر چند مرد و يك زن يا چند زن باشند ، مرد عقب امام و زنها پشت مردها بايستند .\r\nمسأله 1490 - اگر امام و مأموم هر دو زن باشند واجب است بنابر احتياط رديف يكديگر بايستند و امام جلوتر از ديگران نايستد .\r\nمسأله 1491 - مستحب است امام در وسط صف بايستد و اهل علم و كمال و تقوى در صف اول بايستند .\r\nمسأله 1492 - مستحب است صفهاى جماعت منظم باشد و بين كسانى كه در يك صف ايستاده‌اند فاصله نباشد و شانه آنان رديف يكديگر باشد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمسأله 1493 - مستحب است بعد از گفتن « قَد قامَت الصَّلاة » مأمومين برخيزند .\r\nمسأله 1494 - مستحب است امام جماعت حال مأمومى را كه از ديگران ضعيف‌تر است رعايت كند و قنوت و ركوع و سجود را طول ندهد ، مگر بداند همه كسانى كه به او اقتدا كرده‌اند مايلند .\r\nمسأله 1495 - مستحب است امام جماعت در حمد و سوره و ذكرهايى كه بلند مىخواند ، صداى خود را به قدرى بلند كند كه ديگران بشنوند ، ولى بايد بيش از اندازه صدا را بلند نكند .\r\nمسأله 1496 - اگر امام در ركوع بفهمد كسى تازه رسيده و مىخواهد اقتدا كند مستحب است ركوع را دو برابر هميشه طول بدهد و بعد برخيزد ، اگر چه بفهمد كس ديگرى هم براى اقتدا وارد شده است .\r\n\r\nچيزهايى كه در جماعت مكروه است :\r\nمسأله 1497 - اگر در صفهاى جماعت جا باشد ، مكروه است انسان تنها بايستد .\r\nمسأله 1498 - مكروه است مأموم ذكرهاى نماز را طورى بگويد كه امام بشنود .\r\nمسأله 1499 - مسافرى كه نماز ظهر و عصر و عشا را دو ركعت مىخواند مكروه است در اين نمازها به كسى كه مسافر نيست اقتدا كند و كسى كه مسافر نيست مكروه است در اين نمازها به مسافر اقتدا نمايد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nنماز آيات\r\nمسأله 1500 - نماز آيات كه دستور آن بعداً گفته خواهد شد ، بواسطه چهار چيز واجب مىشود :\r\nاول - گرفتن خورشيد .\r\nدوم - گرفتن ماه اگر چه مقدار كمى از آنها گرفته شود و كسى هم از آن نترسد .\r\nسوم - زلزله اگر چه كسى هم نترسد .\r\nچهارم - رعد و برق و بادهاى سياه و سرخ و مانند اينها از آيات آسمانى در صورتى كه بيشتر مردم بترسند و اما در حوادث زمينى مانند فرو رفتن آب دريا و افتادن كوه كه موجب ترس اكثر مردم شود بنابر احتياط نماز آيات خوانده شود .\r\nمسأله 1501 - اگر از چيزهايى كه نماز آيات براى آنها واجب است بيشتر از يكى اتفاق بيفتد ، انسان بايد براى هر يك از آنها يك نماز آيات بخواند ، مثلًا اگر خورشيد بگيرد و زلزله هم بشود ، بايد دو نماز آيات بخواند .\r\nمسأله 1502 - كسى كه چند نماز آيات بر او واجب است ، چه همه آنها براى يك چيز بر او واجب شده باشد ، مثلًا سه مرتبه خورشيد گرفته و نماز آنها را نخوانده است ، چه براى چند چيز باشد ؛ مثلًا براى آفتاب گرفتن و ماه گرفتن و زلزله نمازهايى بر او واجب شده باشد ، موقعى كه قضاى آنها را مىخواند لازم نيست معين كند كه براى كدام يك از آنها باشد .\r\nمسأله 1503 - چيزهايى كه نماز آيات براى آنها واجب است ، در هر شهرى اتفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست و در يك شهر نيز اگر آن قدر وسيع باشد كه رؤيت\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nكسوف و يا خسوف تنها براى يك طرف آن ميسور است تنها بر اهل همان طرف نماز آيات واجب مىشود .\r\nمسأله 1504 - در نماز آيات براى زلزله يا رعد و برق و بادهاى سياه و مانند آنها لازم است مكلف نماز آيات را فوراً بخواند و چنانچه تأخير بيندازد احوط آن است كه به قصد ما في الذمه بياورد و قصد ادا و قضاء نكند .\r\nمسأله 1505 - از وقتى كه خورشيد يا ماه شروع به گرفتن مىكند ، انسان بايد نماز آيات را بخواند و بهتر اين است كه به قدرى تأخير نيندازد كه شروع به باز شدن كند .\r\nمسأله 1506 - اگر خواندن نماز آيات را به قدرى تأخير بيندازد كه آفتاب يا ماه شروع به باز شدن كند ، نيّت ادا مانعى ندارد ، ولى اگر بعد از باز شدن تمام آن ، نماز بخواند بايد نيّت قضا نمايد .\r\nمسأله 1507 - اگر مدت گرفتن خورشيد يا ماه به اندازه خواندن يك ركعت نماز يا كمتر باشد ، وجوب نماز آيات در اين صورت مبنى بر احتياط است و اگر مدت گرفتن آنها بيشتر باشد ولى انسان نماز را نخواند ، تا به اندازه خواندن يك ركعت به آخر وقت آن مانده باشد در اين صورت نماز آيات واجب و ادا است .\r\nمسأله 1508 - اگر بعد از باز شدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند ، ولى اگر بفهمد مقدارى از آن گرفته بوده قضا بر او واجب نيست .\r\nمسأله 1509 - اگر عده‌اى كه اطمينان به گفتار آنها نباشد بگويند كه خورشيد يا ماه گرفته است ، چنانچه انسان از گفته آنان يقين يا اطمينان شخصى پيدا نكند و نماز آيات را نخواند و بعد معلوم شود راست گفته‌اند ، در صورتى كه تمام خورشيد يا ماه گرفته باشد ، بايد نماز آيات را بخواند ، ولى اگر مقدارى از\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nآن گرفته باشد ، خواندن نماز آيات بر او واجب نيست و همچنين است اگر دو نفر كه عادل بودن آنان معلوم نيست بگويند خورشيد يا ماه گرفته ، بعد معلوم شود كه عادل بوده‌اند .\r\nمسأله 1510 - اگر انسان به گفته كسانى كه از روى قاعده علمى وقت گرفتن خورشيد و ماه را مىدانند ، اطمينان پيدا كند كه خورشيد يا ماه گرفته ، بنابر احتياط واجب بايد نماز آيات را بخواند و نيز اگر بگويند فلان وقت خورشيد يا ماه مىگيرد و فلان مقدار طول مىكشد و انسان به گفته آنان اطمينان پيدا كند ، بنابر احتياط واجب بايد به حرف آنان عمل نمايد .\r\nمسأله 1511 - اگر بفهمد نماز آياتى كه خوانده باطل بوده ، بايد دوباره بخواند و اگر وقت گذشته قضا نمايد .\r\nمسأله 1512 - اگر در وقت نماز يوميه نماز آيات هم بر انسان واجب شود ، چنانچه براى هر دو نماز وقت دارد ، هر كدام را اول بخواند اشكال ندارد و اگر وقت يكى از آن دو تنگ باشد اول آن را بخواند و اگر وقت هر دو تنگ باشد ، بايد اول نماز يوميه را بخواند .\r\nمسأله 1513 - اگر در بين نماز يوميه بفهمد كه وقت نماز آيات تنگ است ، چنانچه وقت نماز يوميه هم تنگ باشد ، بايد آن را تمام كند بعد نماز آيات را بخواند و اگر وقت نماز يوميه تنگ نباشد ، آن را بشكند و اول نماز آيات و بعد نماز يوميه را بجا آورد .\r\nمسأله 1514 - اگر در بين نماز آيات بفهمد كه وقت نماز يوميه تنگ است ، بايد نماز آيات را رها كند و مشغول نماز يوميه شود و بعد از آنكه نماز را تمام كرد پيش از انجام كارى كه نماز را به هم بزند ، بقيه نماز آيات را از همانجا كه رها كرده بخواند .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمسأله 1515 - اگر در حال حيض يا نفاس زن آفتاب يا ماه بگيرد يا رعد و برق و مانند اينها اتفاق بيفتد ، نماز آيات بر او واجب نيست و قضا هم ندارد .\r\n\r\nدستور نماز آيات :\r\nمسأله 1516 - نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيّت ، تكبير بگويد و يك حمد و يك سوره تمام بخواند و به ركوع رود و سر از ركوع بردارد ، دوباره يك حمد و يك سوره بخواند باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اول بجا آورد و تشهد بخواند و سلام دهد .\r\nمسأله 1517 - در نماز آيات ممكن است انسان بعد از نيّت و تكبير و خواندن حمد ، آيه‌هاى يك سوره را پنج قسمت كند و يك آيه يا كمتر يا بيشتر از آن را بخواند و به ركوع رود و سر بردارد و بدون اينكه حمد بخواند ، قسمت دوم از همان سوره را بخواند و به ركوع رود و همين طور تا پيش از ركوع پنجم سوره را تمام نمايد ، مثلًا به قصد سوره « قُل هُوَ اللَّه احَد » ، « بِسم اللَّهِ الرّحمنِ الرّحيم » قُل هُوَ اللَّه احد » بگويد و به ركوع رود ، بعد بايستد و بگويد : « اللَّه الصَّمَد » دوباره به ركوع رود و بعد از ركوع بايستد و بگويد : « لَم يَلِد » باز به ركوع رود و بايستد و بگويد : « وَ لَم يُولَد » و برود به ركوع باز هم سر بردارد و بگويد : « وَ لَم يَكُن لَه كُفُواً احد » و بعد از آن به ركوع پنجم رود و بعد از سر برداشتن ، دو سجده كند و ركعت دوم را هم مثل ركعت اول بجا آورد و بعد از سجده دوم تشهد بخواند و نماز را سلام دهد و نيز جايز است كه به كمتر از پنج قسمت تقسيم نمايد لكن هر وقت سوره را تمام كرد لازم است حمد را قبل از\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nركوع بعدى بخواند و بنابر احتياط لازم با بسمله تنها ركوع نكند و بنابر احتياط سوره تقسيم شده را در ركعت پنجم و دهم تكميل كند و بدون تكميل آن به ركوع نرود .\r\nمسأله 1518 - اگر در يك ركعت از نماز آيات ، پنج مرتبه حمد و سوره بخواند و در ركعت ديگر يك حمد بخواند و سوره را پنج قسمت كند مانعى ندارد .\r\nمسأله 1519 - چيزهايى كه در نمازهاى يوميه واجب و مستحب است در نماز آيات هم واجب و مستحب مىباشد ، ولى در نماز آيات در صورتى كه به جماعت باشد ، مستحب است به جاى اذان و اقامه سه مرتبه بگويند : « الصلاة » و در غير جماعت چيزى نيست .\r\nمسأله 1520 - مستحب است پيش از ركوع و بعد از آن تكبير بگويد و بعد از ركوع پنجم و دهم قبل از تكبير « سَمِعَ اللَّهُ لِمَن حَمِدَه » نيز بگويد .\r\nمسأله 1521 - مستحب است پيش از ركوع دوم و چهارم و ششم و هشتم و دهم قنوت بخواند و اگر فقط قنوت پيش از ركوع دهم بخواند كافى است .\r\nمسأله 1522 - اگر در نماز آيات شك كند كه چند ركعت خوانده و فكرش به جايى نرسد نماز باطل است .\r\nمسأله 1523 - اگر شك كند كه در ركوع آخر ركعت اول است يا در ركوع اول ركعت دوم و فكرش به جايى نرسد ، نماز باطل است ، ولى اگر مثلًا شك كند كه چهار ركوع كرده يا پنج ركوع ، چنانچه شك او پيش از رسيدن به سجده بوده ركوعى را كه شك دارد بجا آورده يا نه ، بايد بجا آورد ، ولى اگر به سجده رسيده باشد بايد به شك خود اعتنا نكند .\r\nمسأله 1524 - هر يك از ركوع‌هاى نماز آيات ركن است كه اگر عمداً يا اشتباهاً كم يا زياد شود نماز باطل است .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nنماز عيد فطر و قربان\r\nمسأله 1525 - نماز عيد فطر و قربان در زمان حضور امام عليه السلام واجب است و بايد به جماعت خوانده شود و در زمان ما كه امام عليه السلام غائب است مستحب مىباشد و مىشود آن را به جماعت يا فرادى خواند .\r\nمسأله 1526 - وقت نماز عيد فطر و قربان از اول آفتاب روز عيد تا ظهر است .\r\nمسأله 1527 - مستحب است نماز عيد قربان را بعد از بلند شدن آفتاب بخوانند و در عيد فطر مستحب است ، بعد از بلند شدن آفتاب افطار كنند و زكات فطره را هم بدهند ، بعد نماز عيد را بخوانند .\r\nمسأله 1528 - نماز عيد فطر و قربان دو ركعت است كه در ركعت اول بعد از خواندن حمد و سوره ، بايد پنج تكبير بگويد و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده بجا آورد و بر خيزد و در ركعت دوم چهار تكبير بگويد و بعد از هر تكبير قنوت بخواند و تكبير پنجم را بگويد و به ركوع رود و بعد از ركوع دو سجده كند و تشهد بخواند و نماز را سلام دهد .\r\nمسأله 1529 - در قنوت نماز عيد فطر و قربان هر دعا و ذكرى بخواند كافى است ولى بهتر است اين دعا را بخوانند :\r\n« اللّهُمَّ اهلَ الكِبرياءِ وَالعَظَمَة وَاهل الجُودِ وَ الجَبَرُوت وَ اهل العَفوِ وَالرَّحمَة وَ اهلَ التَّقوى وَالمَغفرِة . اسألكَ بِحَقّ هذا اليَومِ الّذِي جَعَلتَهُ لِلمُسلمِينَ عِيداً وَلِمُحمد صلى الله عليه و آله و سلم\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nذُخراً وَ شَرَفاً وَكَرامَةً وَ مَزِيداً أن تُصلّي عَلَى مُحَمّدٍ وَآل مُحَمّدٍ وَ أن تُدخِلَني في كُلّ خَيرٍ ادخَلتَ فِيه مُحَمّداً وَآل مُحَمّدٍ وَأن تُخرِجَنِي مِن كُلٍ سُوء أَخرَجتَ مِنُه مُحَمّداً وآل مُحَمّدٍ صَلواتُك عَلَيه و عَلَيهم . اللّهُمَّ إنّى اسألك خَيرَ ما سَألَكَ بِه عِبادُكَ الصّالِحُون وَاعوذُ بِك مِمّا استَعاذَ مِنُه عِبادُك المُخلَصُون » .\r\nمسأله 1530 - در زمان غائب بودن امام عليه السلام مستحب است بعد از نماز عيد فطر و قربان دو خطبه بخوانند و بهتر است كه در خطبه عيد فطر احكام زكات فطره و در خطبه عيد قربان احكام قربانى را بگويند .\r\nمسأله 1531 - نماز عيد سوره مخصوصى ندارد ولى بهتر است كه در ركعت اول آن ، سوره شمس ( سوره 91 ) و در ركعت دوم سوره غاشيه ( سوره 88 ) را بخوانند يا در ركعت اول سوره سبِّح اسمَ ( سوره 87 ) و در ركعت دوم سوره شمس را بخوانند .\r\nمسأله 1532 - مستحب است نماز عيد را در صحرا بخوانند ولى در مكه مستحب است در مسجد الحرام خوانده شود .\r\nمسأله 1533 - مستحب است پياده و پا برهنه و با وقار به نماز عيد بروند و پيش از نماز غسل كنند و عمامه سفيد بر سر بگذارند .\r\nمسأله 1534 - مستحب است در نماز عيد بر زمين سجده كنند و در حال گفتن تكبيرها دستها را بلند كنند و كسى كه نماز عيد مىخواند ، اگر امام جماعت است يا فرادى نماز مىخواند ، نماز را بلند بخواند .\r\nمسأله 1535 - بعد از نماز مغرب و عشاء شب عيد فطر و بعد از نماز صبح آن و بعد از نماز عيد فطر مستحب است اين تكبيرها را بگويد : « اللَّهُ اكبَرُ ، اللَّه اكبَر لا إلهَ الّا اللَّهُ ، وَاللَّهُ اكبَرُ ، اللَّه اكبَرُ وَ للَّهُ الحَمدُ ، اللَّهُ اكبَرُ عَلى ما هَدانا » .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمسأله 1536 - مستحب است انسان در عيد قربان بعد از ده نماز كه اول آنها نماز ظهر روز عيد و آخر آنها نماز صبح روز دوازدهم است تكبيرهايى را كه در مسأله پيش گفته شد بگويد و بعد از آن بگويد :\r\n« اللَّهُ اكبَرُ عَلى ما رَزَقنا مِن بَهيمَةِ الانعامِ وَالحَمُد للَّه‌عَلى ما ابلانا » ، ولى اگر عيد قربان را در منى باشد مستحب است بعد از پانزده نماز كه اول آنها نماز ظهر روز عيد و آخر آنها نماز صبح روز سيزدهم ذى حجه است ، اين تكبيرها را بگويد .\r\nمسأله 1537 - احتياط مستحب آن است كه زنها از رفتن به نماز عيد خوددارى كنند ولى اين احتياط براى زنهاى پير نيست .\r\nمسأله 1538 - در نماز عيد هم مثل نمازهاى ديگر ، مأموم بايد غير از حمد و سوره چيزهاى ديگر نماز را خودش بخواند .\r\nمسأله 1539 - اگر مأموم موقعى برسد كه امام مقدارى از تكبيرها را گفته بعد از آنكه امام به ركوع رفت ، بايد آنچه را از تكبيرها و قنوتها كه با امام نگفته خودش بگويد و اگر در هر قنوت يك « سبحان اللَّه » يا يك « الحمد للَّه » بگويد كافى است .\r\nمسأله 1540 - اگر در نماز عيد موقعى برسد كه امام در ركوع است مىتواند نيّت كند و تكبير اول نماز را بگويد و به ركوع رود .\r\nمسأله 1541 - اگر در نماز عيد يك سجده يا تشهد را فراموش كند احتياط آن است كه بعد از نماز آن را بجا آورد ، ولى اگر كارى كه براى آن در نماز يوميه سجده سهو لازم است پيش آيد لازم نيست دو سجده سهو بنمايد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nاجير گرفتن براى نماز\r\nمسأله 1542 - بعد از مرگ انسان ، مىشود براى نماز و عبادتهاى ديگر او كه در زندگى بجا نياورده ، ديگرى را اجير كنند ، يعنى به او مزد دهند كه آنها را بجا آورد و اگر كسى بدون مزد هم آنها را انجام دهد صحيح است .\r\nمسأله 1543 - انسان مىتواند براى بعضى از كارهاى مستحبى مثل حج و عمره و زيارت قبر پيغمبر و امامان عليهم السلام ، از طرف زندگان اجير شود و نيز مىتواند كار مستحبى را انجام دهد و ثواب آن را براى مردگان يا زندگان هديه نمايد .\r\nمسأله 1544 - كسى كه براى نماز قضاى ميّت اجير شده ، بايد يا مجتهد باشد يا مسائل نماز را از روى تقليد صحيح بداند يا آنكه عمل به احتياط كند در صورتى كه موارد احتياط را كاملًا بداند .\r\nمسأله 1545 - اجير بايد موقع نيّت ، ميّت را معين نمايد و لازم نيست اسم او را بداند ، پس اگر نيّت كند از طرف كسى نماز مىخوانم كه براى او اجير شده‌ام كافى است .\r\nمسأله 1546 - اجير بايد عمل را به قصد نيابت و آنچه بر ذمه ميّت است بجا آورد و اگر عملى را انجام دهد و ثواب آن را براى او هديه كند كافى نيست .\r\nمسأله 1547 - بايد كسى را اجير كنند كه اطمينان داشته باشند عمل را انجام مىدهد .\r\nمسأله 1548 - كسى را كه براى نمازهاى ميّت اجير كرده‌اند ، اگر بفهمند كه عمل را بجا نياورده يا باطل انجام داده ، بايد دوباره اجير بگيرند .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمسأله 1549 - هر گاه شك كند كه اجير عمل را انجام داده يا نه و شخص ثقه باشد و بگويد انجام داده‌ام كافى است و اگر شك كند كه عمل او صحيح بوده يا نه ، بنا را بر صحت آن بگذارد .\r\nمسأله 1550 - كسى را كه عذرى دارد و مثلًا با تيمم يا نشسته نماز مىخواند نمىشود براى نمازهاى ميّت اجير كرد ، اگر چه نماز ميّت هم همانطور قضا شده باشد مگر در صورتى كه اجير شدن غير معذور ممكن نباشد .\r\nمسأله 1551 - مرد براى زن و زن براى مرد مىتواند اجير شود و در بلند خواندن و آهسته خواندن نماز بايد اجير به تكليف خود عمل نمايد .\r\nمسأله 1552 - در قضاى نمازهاى ميّت ترتيب واجب نيست مگر در نمازهايى كه اداى آنها ترتيب دارد مثل نماز ظهر و عصر يا مغرب و عشا از يك روز چنان كه سابقاً گذشت .\r\nمسأله 1553 - اگر با اجير شرط كنند كه عمل را به طور مخصوصى انجام دهد بايد همانطور بجا آورد و اگر با او شرط نكنند ، بايد در آن عمل به تكليف خود رفتار نمايد و احتياط مستحب آن است كه از وظيفه خودش و ميّت هر كدام كه به احتياط نزديكتر است ، به آن عمل كند ، مثلًا اگر وظيفه ميّت گفتن سه مرتبه تسبيحات اربعه بوده و تكليف او يك مرتبه است ، سه مرتبه بگويد .\r\nمسأله 1554 - اگر با اجير شرط نكنند كه نماز را با چه مقدار از مستحبات آن بخواند ، به مقدار واجب اكتفا كند كافى است .\r\nمسأله 1555 - اگر انسان چند نفر را براى نماز قضاى ميّت اجير كند ، بنابر آنچه در مسأله ( 1552 ) گفته شد لازم نيست براى هر كدام از آنها وقتى را معين نمايد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمسأله 1556 - اگر كسى اجير شود كه مثلًا در مدت يك سال نمازهاى ميّت را بخواند و پيش از تمام شدن سال بميرد ، بايد براى نمازهايى كه مىدانند بجا نياورده ، ديگرى را اجير نمايند و اگر احتمال مىدهند كه بجا نياورده بنابر احتياط واجب نيز اجير بگيرد .\r\nمسأله 1557 - كسى را كه براى نمازهاى ميّت اجير كرده‌اند ، اگر پيش از تمام كردن نمازها بميرد و اجرت همه آنها را گرفته باشد ، چنانچه شرط كرده باشند كه تمام نمازها را خودش بخواند ، اگر به نحو شرط در ضمن عقد بوده اجاره صحيح و اجاره كننده مىتواند اجاره را فسخ نموده و اجرة المثل مقدارى را كه بجا آورده كسر و مابقى را بگيرد و اگر فسخ نكند از تركه اجير بايستى اجير گرفته شود تا باقيمانده نمازها را انجام دهد و اگر اجاره بر عمل شخص آن اجير بوده اجاره نسبت بما بعد فوت اجير باطل است و اجاره كننده مىتواند اجرة المسمّاى باقيمانده را گرفته يا آنكه اجاره مقدار گذشته را نيز فسخ نموده و كل اجرت را پس گرفته و اجرة المثل او را بدهد و اگر شرط نكرده باشند كه خودش بخواند بايد ورثه‌اش از مال او اجير بگيرند اما اگر مال نداشته باشد بر ورثه او چيزى واجب نيست .\r\nمسأله 1558 - اگر اجير پيش از تمام كردن نمازهاى ميّت بميرد و خودش هم نماز قضا داشته باشد ، بعد از عمل به دستورى كه در مسأله قبلى ذكر شد ، اگر چيزى از مال او زياد آمد ، در صورتى كه وصيت كرده باشد و ورثه اجازه بدهند ، براى تمام نمازهاى او اجير بگيرند و اگر اجازه ندهند بايد ثلث آن را به مصرف نماز او برسانند .\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\n\r\nاحكام روزه\r\nروزه آن است كه انسان براى انجام فرمان خداوند عالم از اذان صبح تا مغرب از نه چيزى كه بعداً گفته مىشود خوددارى نمايد .\r\n\r\nنيّت\r\nمسأله 1559 - لازم نيست انسان نيّت روزه را از قلب خود بگذراند يا مثلًا بگويد فردا را روزه مىگيرم ، بلكه همين قدر كه بنا داشته باشد براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد كافى است و براى آنكه يقين كند تمام اين مدت را روزه بوده ، بايد مقدارى پيش از اذان صبح و مقدارى هم بعد از مغرب از انجام كارى كه روزه را باطل مىكند خوددارى نمايد .\r\nمسأله 1560 - انسان مىتواند در هر شب از ماه رمضان براى روزه فرداى آن نيّت كند و بهتر آن است كه شب اول ماه هم نيّت روزه همه ماه را بنمايد .\r\nمسأله 1561 - وقت نيّت روزه ماه رمضان و همچنين روزه واجبى كه زمانش معين است مانند روزه نذرى در روز معين از اول شب تا اذان صبح است ، پس اگر عمداً نيت را تأخير بيندازد روزه‌اش باطل است و در روزهء واجب غير معين تا پيش از اذان ظهر است .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمسأله 1562 - وقت نيّت روزه مستحبى از اول شب است تا موقعى كه به اندازه نيّت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد و نيّت روزه مستحبى كند روزه او صحيح است .\r\nمسأله 1563 - كسى كه پيش از اذان صبح در روزه ماه رمضان و همچنين در روزه واجبى كه زمانش معين است اگر قبل از نيّت روزه خوابش برده است و پيش از ظهر بيدار شود و نيّت كند ، روزه او صحيح است و اگر بعد از ظهر بيدار شود بايد احتياطً بقيه روز را به قصد قربت مطلقه امساك كند و روزه آن روز را نيز قضا نمايد .\r\nمسأله 1564 - اگر بخواهد غير روزه رمضان روزه ديگرى بگيرد ، بايد آن را معين نمايد ، مثلًا نيّت كند كه روزه قضا يا روزه نذر مىگيرم ، ولى در ماه رمضان لازم نيست نيّت كند كه روزه ماه رمضان مىگيرم ، بلكه اگر نداند ماه رمضان است يا فراموش نمايد و روزه ديگرى را نيّت كند ، روزه ماه رمضان حساب مىشود .\r\nمسأله 1565 - اگر بداند ماه رمضان است و عمداً نيّت روزه غير رمضان كند ، بنا بر احتياط واجب نه روزه رمضان حساب مىشود و نه روزه‌اى كه قصد كرده است و اما اگر جهلًا يا نسياناً انجام دهد روزه او صحيح بوده و روزه رمضان محسوب مىشود .\r\nمسأله 1566 - اگر مثلًا به نيّت روز اول ماه رمضان روزه بگيرد ، بعد بفهمد دوم يا سوم بوده ، روزه او صحيح است .\r\nمسأله 1567 - اگر پيش از اذان صبح نيّت كند و بيهوش شود و در بين روز به هوش آيد روزه‌اش صحيح است و اما اگر پيش از اينكه نيت روزه كرده باشد بيهوش شود چنانچه پيش از ظهر به هوش آيد بايد نيت روزه كند و روزه‌اش\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nصحيح است و چنانچه بعد از ظهر به هوش آيد بنابر احتياط تا مغرب امساك كند و ليكن قضا ندارد .\r\nمسأله 1568 - اگر پيش از اذان صبح نيّت كند و مست شود و در بين روز به هوش آيد روزه‌اش صحيح است و اگر قبل از نيت مست شود بايد روزه آن روز را تمام كند و قضاى آن را هم بجا آورد .\r\nمسأله 1569 - اگر پيش از اذان صبح نيّت كند و بخوابد و بعد از مغرب بيدار شود ، روزه‌اش صحيح است .\r\nمسأله 1570 - اگر نداند يا فراموش كند كه ماه رمضان است و پيش از ظهر ملتفت شود ، چنانچه كارى كه روزه را باطل مىكند انجام داده باشد يا بعد از ظهر ملتفت شود كه ماه رمضان است ، روزه او باطل مىباشد ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد و اگر پيش از ظهر ملتفت شود و كارى كه روزه را باطل مىكند انجام نداده باشد بايد نيت روزه كند و روزه‌اش صحيح است .\r\nمسأله 1571 - اگر بچه پيش از اذان صبح ماه رمضان بالغ شود ، بايد روزه بگيرد و اگر بعد از اذان بالغ شود ، روزه آن روز بر او واجب نيست .\r\nمسأله 1572 - كسى كه براى بجا آوردن روزه ميتى اجير شده ، اگر روزه مستحبى بگيرد اشكال ندارد ، ولى كسى كه روزه قضا يا روزه واجب ديگرى دارد نمىتواند روزه مستحبى بگيرد و چنانچه فراموش كند و روزه مستحب بگيرد در صورتى كه پيش از ظهر يادش بيايد ، روزه مستحبى او به هم مىخورد و مىتواند نيّت خود را به روزه واجب برگرداند و اگر بعد از ظهر ملتفت شود ، روزه او باطل است و اگر بعد از مغرب يادش بيايد ، روزه‌اش صحيح است .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمسأله 1573 - اگر غير از روزه ماه رمضان روزه معين ديگرى بر انسان واجب باشد ، مثلًا نذر كرده باشد كه روز معينى را روزه بگيرد ، چنانچه عمداً تا اذان صبح نيّت نكند ، روزه‌اش باطل است و اگر نداند كه روزه آن روز بر او واجب است يا فراموش كند و پيش از ظهر يادش بيايد ، چنانچه كارى كه روزه را باطل مىكند ، انجام نداده باشد و نيّت كند ، روزه او صحيح است و اگر بعد از ظهر يادش بيايد احتياطى را كه در روزهء ماه رمضان گفته شد بايد مراعات كند .\r\nمسأله 1574 - اگر براى روزه واجب غير معينى مثل روزه كفاره هر چند به جهت ضيق وقت متعين شده باشد عمداً تا نزديك ظهر نيّت نكند اشكال ندارد ، بلكه اگر پيش از نيّت تصميم داشته باشد كه روزه نگيرد يا ترديد داشته باشد كه بگيرد يا نه ، چنانچه كارى كه روزه را باطل مىكند انجام نداده باشد و پيش از ظهر نيّت كند ، روزه او صحيح است .\r\nمسأله 1575 - اگر در ماه رمضان كافر مسلمان شود ، بنابر احتياط مستحب با قصد رجاء نيّت روزه كند و روزه را تمام نمايد و اگر آن روز را روزه نگرفت قضاى آن را بجا آورد .\r\nمسأله 1576 - اگر در وسط روز ماه رمضان پيش از ظهر يا بعد از آن مريض خوب شود روزه آن روز واجب نيست هر چند تا آن وقت كارى كه روزه را باطل مىكند انجام نداده باشد .\r\nمسأله 1577 - روزى را كه انسان شك دارد آخر شعبان است يا اول رمضان واجب نيست روزه بگيرد و اگر بخواهد روزه بگيرد ، نمىتواند نيّت روزه رمضان كند ، ولى اگر نيّت كند كه اگر رمضان است روزه رمضان و اگر رمضان نيست روزه قضا يا مانند آن باشد و يا نيّت روزه قضا و مانند آن بنمايد و بعد معلوم شود رمضان بوده روزه‌اش صحيح است و از رمضان حساب مىشود\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nو در صورتى كه قصد مطلق روزه را كند و يا آنچه را كه فعلًا خدا از او خواسته است انجام دهد و بعد معلوم شود رمضان بوده نيز كافى است .\r\nمسأله 1578 - اگر روزى را كه شك دارد آخر شعبان است يا اول رمضان به نيّت روزه قضا يا روزه مستحبى و مانند آن روزه بگيرد و در بين روز بفهمد كه ماه رمضان است بايد نيّت روزه ماه رمضان كند .\r\nمسأله 1579 - اگر در روزه واجب معينى مثل روزه رمضان مردد شود كه روزه خود را باطل كند يا نه ، يا قصد كند كه روزه را باطل كند ، روزه‌اش باطل مىشود ، اگر چه از قصدى كه كرده توبه نمايد و كارى هم كه روزه را باطل مىكند انجام ندهد .\r\nمسأله 1580 - در روزه مستحب و روزه واجبى كه وقت آن معين نيست مثل روزه كفاره ، اگر قصد كند كارى كه روزه را باطل مىكند انجام دهد يا مردد شود كه بجا آورد يا نه ، چنانچه بجا نياورد و پيش از ظهر دوباره نيّت روزه كند ، روزه او صحيح است .\r\n\r\nچيزهايى كه روزه را باطل مىكند\r\nمسأله 1581 - نه چيز روزه را باطل مىكند :\r\nاول : خوردن و آشاميدن .\r\nدوم : جماع .\r\nسوم : استمناء و استمناء آن است كه انسان با خود يا ديگرى غير از جماع كارى كند كه منى از او بيرون آيد .\r\nچهارم : دروغ بستن به خدا و پيغمبر و جانشينان پيغمبر عليهم السلام .\r\nپنجم : رساندن غبار به حلق .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nششم : فرو بردن تمام سر در آب .\r\nهفتم : باقيماندن بر جنابت و حيض و نفاس تا اذان صبح .\r\nهشتم : اماله كردن با چيزهاى روان .\r\nنهم : قى كردن . و احكام اينها در مسائل آينده گفته مىشود :\r\n\r\n1 - خوردن و آشاميدن :\r\nمسأله 1582 - اگر روزه‌دار با التفات به اينكه روزه دارد ، عمداً چيزى بخورد يا بياشامد ، روزه او باطل مىشود ، چه خوردن و آشاميدن آن چيز معمول باشد ، مثل نان و آب ، چه معمول نباشد ، مثل خاك و شيره درخت و چه كم باشد يا زياد .\r\nمسأله 1583 - اگر موقعى كه مشغول غذا خوردن است بفهمد صبح شده ، بايد لقمه را از دهان بيرون آورد و چنانچه عمداً فرو ببرد ، روزه‌اش باطل است و به دستورى كه بعداً گفته خواهد شد كفاره هم بر او واجب مىشود .\r\nمسأله 1584 - اگر روزه‌دار سهواً چيزى بخورد يا بياشامد ، روزه‌اش باطل نمىشود .\r\nمسأله 1585 - آمپولى كه عضو را بى حس مىكند يا به جهت ديگر استعمال مىشود ، براى روزه‌دار اشكال ندارد و احتياط آن است كه از استعمال آمپولى كه به جاى دوا و غذا به كار مىبرند خوددارى كند .\r\nمسأله 1586 - اگر روزه‌دار چيزى را كه لاى دندان مانده است ، عمداً فرو ببرد ، روزه‌اش باطل مىشود .\r\nمسأله 1587 - كسى كه مىخواهد روزه بگيرد ، لازم نيست پيش از اذان دندانهايش را خلال كند ولى اگر بداند غذايى كه لاى دندان مانده در روز فرو\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمىرود ، چنانچه عمداً خلال نكند و آن غذا فرو رود روزه‌اش باطل مىشود و كفاره هم بر او واجب است .\r\nمسأله 1588 - فرو بردن آب دهان ، اگر چه بواسطه خيال كردن ترشى و مانند آن در دهان جمع شده باشد ، روزه را باطل نمىكند .\r\nمسأله 1589 - فرو بردن اخلاط سر و سينه ، تا به فضاى دهان نرسيده اشكال ندارد ، ولى اگر داخل فضاى دهان شود ، احتياط واجب آن است كه آن را فرو نبرند .\r\nمسأله 1590 - اگر روزه‌دار به قدرى تشنه شود كه بترسد از تشنگى بميرد يا به مرض مبتلا شود واجب است به اندازه‌اى كه از خوف نجات پيدا كند آب بياشامد و روزه او باطل مىشود و اگر ماه رمضان باشد ، بايد در بقيه روز از بجا آوردن كارى كه روزه را باطل مىكند خوددارى نمايد .\r\nمسأله 1591 - جويدن غذا براى بچه يا پرنده و چشيدن غذا و مانند اينها كه معمولًا به حلق نمىرسد ، اگر چه اتفاقاً به حلق برسد ، روزه را باطل نمىكند ، ولى اگر انسان از اول بداند كه به حلق مىرسد ، روزه‌اش باطل مىشود و بايد قضاى آن را بگيرد و كفاره هم بر او واجب است .\r\nمسأله 1592 - انسان نمىتواند براى ضعف ، روزه را بخورد ، ولى اگر ضعف او به قدرى است كه معمولًا نمىشود آن را تحمل كرد ، خوردن روزه اشكال ندارد .\r\n\r\n2 - جماع :\r\nمسأله 1593 - جماع روزه را باطل مىكند ، اگر چه فقط به مقدار ختنه‌گاه داخل شود و منى هم بيرون نيايد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمسأله 1594 - اگر كمتر از مقدار ختنه‌گاه داخل شود و منى هم بيرون نيايد ، روزه باطل نمىشود .\r\nمسأله 1595 - اگر عمداً قصد جماع نمايد و بداند كه جماع روزه را باطل مىكند و متوجه باشد روزه او باطل مىشود حتى اگر جماع صورت نگيرد و يا شك كند كه به اندازه ختنه‌گاه داخل شده يا نه لازم است قضا نمايد ، ولى اگر كارى كه روزه را باطل مىكند انجام نداده باشد كفاره بر او واجب نيست .\r\nمسأله 1596 - اگر فراموش كند كه روزه است و جماع نمايد ، روزه او باطل نمىشود ، ولى چنانچه در بين جماع يادش بيايد بايد فوراً از حال جماع خارج شود و اگر خارج نشود ، روزه او باطل است .\r\n\r\n3 - استمناء :\r\nمسأله 1597 - اگر روزه‌دار استمناء كند ( معناى استمناء در مسأله 1581 گذشت ) ، روزه‌اش باطل مىشود .\r\nمسأله 1598 - اگر بى اختيار منى از انسان بيرون آيد ، روزه‌اش باطل نيست .\r\nمسأله 1599 - هر گاه روزه‌دار بداند كه اگر در روز بخوابد محتلم مىشود ، يعنى در خواب منى از او بيرون مىآيد ، جايز است بخوابد ، هر چند به سبب نخوابيدن به زحمت نيفتد و اگر محتلم شود ، روزه‌اش باطل نمىشود .\r\nمسأله 1600 - اگر روزه‌دار در حال بيرون آمدن منى از خواب بيدار شود ، واجب نيست از بيرون آمدن آن جلوگيرى كند .\r\nمسأله 1601 - روزه‌دارى كه محتلم شده ، مىتواند بول كند اگر چه بداند بواسطه بول كردن باقيمانده منى از مجرى بيرون مىآيد .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمسأله 1602 - روزه‌دارى كه محتلم شده اگر بداند منى در مجرى مانده و در صورتى كه پيش از غسل بول نكند بعد از غسل منى از او بيرون مىآيد ، بنابر احتياط پيش از غسل بول كند .\r\nمسأله 1603 - كسى كه به قصد بيرون آمدن منى بازى و شوخى كند و بداند كه روزه را باطل مىكند و متوجه باشد اگر چه منى از او بيرون نيايد ، بايد روزه را تمام كند و قضا هم بنمايد .\r\nمسأله 1604 - اگر روزه‌دار بدون قصد بيرون آمدن منى مثلًا با زن خود بازى و شوخى كند ، چنانچه اطمينان دارد كه منى از او خارج نمىشود اگر چه اتفاقاً منى بيرون آيد روزه او صحيح است ، ولى اگر اطمينان ندارد در صورتى كه منى از او بيرون آيد ، روزه‌اش باطل است .\r\n\r\n4 - دروغ بستن به خدا و پيغمبر :\r\nمسأله 1605 - اگر روزه‌دار به گفتن يا به نوشتن يا به اشاره و مانند اينها به خدا و پيغمبران و جانشينان پيغمبران عمداً نسبتى را بدهد كه دروغ است - اگر چه فوراً بگويد دروغ گفتم يا توبه كند - روزه او باطل است و احتياط آن است كه به حضرت زهراء سلام اللَّه عليها هم به دروغ نسبتى ندهد .\r\nمسأله 1606 - اگر بخواهد خبرى را كه نمىداند راست است يا دروغ نقل كند ، بنابر احتياط بايد از كسى كه آن خبر را گفته يا از كتابى كه آن خبر در آن نوشته شده و يا به عنوان احتمال نقل نمايد .\r\nمسأله 1607 - اگر چيزى را به اعتقاد اينكه راست است از قول خدا يا پيغمبر نقل كند و بعد بفهمد دروغ بوده است ، روزه‌اش باطل نمىشود .\r\nمسأله 1608 - اگر چيزى را كه مىداند دروغ است به خدا و پيغمبر نسبت\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nدهد و بداند كه روزه را باطل مىكند و متوجه باشد و بعداً بفهمد آنچه را كه گفته راست بوده است ، بايد روزه را تمام كند و قضاى آن را هم بجا آورد .\r\nمسأله 1609 - اگر دروغى را كه ديگرى ساخته عمداً به خدا و پيغمبر و جانشينان پيغمبر نسبت دهد روزه‌اش باطل مىشود ، ولى اگر از قول كسى كه آن دروغ را ساخته نقل كند اشكال ندارد .\r\nمسأله 1610 - اگر از روزه‌دار بپرسند كه آيا پيغمبر صلى الله عليه و آله چنين مطلبى فرموده‌اند و او جايى كه در جواب بايد بگويد نه ، عمداً بگويد بلى يا جايى كه بايد بگويد بلى ، عمداً بگويد نه ، روزه‌اش باطل مىشود .\r\nمسأله 1611 - اگر از قول خدا يا پيغمبر حرف راستى را بگويد بعد بگويد دروغ گفتم يا در شب به دروغ به آنان نسبتى بدهد و فرداى آن ، كه روزه مىباشد بگويد آنچه ديشب گفتم راست است ، روزه‌اش باطل مىشود .\r\n\r\n5 - رساندن غبار به حلق :\r\nمسأله 1612 - غبار غليظ را روزه دار به حلق برساند روزه را باطل مىكند ، چه غبار از چيزى باشد كه خوردن آن حلال است ، مثل آرد يا غبار چيزى باشد كه خوردن آن حرام است مثل خاك .\r\nمسأله 1613 - اگر بواسطه باد غبارى غليظ پيدا شود و انسان با اينكه متوجه است مواظبت نكند و به حلق برسد ، بنابر احتياط واجب روزه‌اش باطل مىشود .\r\nمسأله 1614 - احتياط واجب آن است كه روزه‌دار بخار غليظ و دود سيگار و تنباكو و مانند اينها را هم به حلق نرساند .\r\nمسأله 1615 - اگر مواظبت نكند و غبار يا بخار و مانند اينها داخل حلق\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nشود ، چنانچه يقين يا اطمينان داشته كه به حلق نمىرسد ، روزه‌اش صحيح است و همچنين اگر گمان مىكرده كه به حلق نمىرسد .\r\nمسأله 1616 - اگر فراموش كند كه روزه است و مواظبت نكند ، يا بى اختيار غبار و مانند آن به حلق او برسد روزه‌اش باطل نمىشود .\r\n\r\n6 - فرو بردن سر در آب :\r\nمسأله 1617 - اگر روزه‌دار عمداً تمام سر را در آب فرو برد ، اگر چه باقى بدن او از آب بيرون باشد ، بنابر احتياط روزه‌اش باطل مىشود ، ولى اگر تمام بدن را آب بگيرد و مقدارى از سر بيرون باشد ، روزه باطل نمىشود .\r\nمسأله 1618 - اگر نصف سر را يك دفعه و نصف ديگر آن را دفعه ديگر در آب فرو برد ، روزه‌اش باطل نمىشود .\r\nمسأله 1619 - اگر به قصد اينكه تمام سر را زير آب ببرد در آب فرو رود و بداند كه روزه را باطل مىكند و متوجه باشد و شك كند كه تمام سر زير آب رفته يا نه بايد روزه را تمام كند و قضاى آن را هم بگيرد و ليكن كفاره ندارد .\r\nمسأله 1620 - اگر تمام سر زير آب برود اگر چه مقدارى از موها بيرون بماند ، روزه باطل مىشود .\r\nمسأله 1621 - سر فرو بردن در غير آب از چيزهاى روان مانند شير به روزه ضررى ندارد ، بلكه اظهر اين است كه فرو بردن سر در آب مضاف نيز روزه را باطل نمىكند اگر چه احوط ترك است .\r\nمسأله 1622 - اگر روزه‌دار بى اختيار در آب بيفتد و آب تمام سر او را بگيرد يا فراموش كند كه روزه است و سر را در آب فرو برد ، روزه او باطل نمىشود .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمسأله 1623 - اگر به خيال اينكه آب سر او را نمىگيرد ، خود را در آب بيندازد و آب تمام سر او را بگيرد ، روزه‌اش اشكال ندارد .\r\nمسأله 1624 - اگر فراموش كند كه روزه است و سر را در آب فرو برد يا ديگرى به زور سر او را در آب فرو برد ، چنانچه در زير آب يادش بيايد كه روزه است يا آن كس دست بردارد ، بايد فوراً سر را بيرون آورد و چنانچه عمداً بيرون نياورد ، روزه‌اش باطل مىشود .\r\nمسأله 1625 - اگر فراموش كند كه روزه است و به نيّت غسل سر را در آب فرو برد ، روزه و غسل او هر دو صحيح است .\r\nمسأله 1626 - اگر بداند كه روزه است و عمداً براى غسل سر را در آب فرو برد ، چنانچه روزه رمضان باشد ، روزه و غسل او هر دو باطل است و اگر روزه واجب معين باشد بنابر احتياط روزه و غسل هر دو باطل است و اگر روزه مستحب باشد يا روزه واجبى باشد كه مثل روزه كفاره وقت معينى ندارد و افطار آن جايز است غسل او صحيح و روزه‌اش باطل مىباشد .\r\nمسأله 1627 - اگر براى آنكه كسى را از غرق شدن نجات دهد ، سر را در آب فرو برد ، اگر چه نجات دادن او واجب باشد ، روزه‌اش باطل مىشود و ليكن كفاره ندارد .\r\n\r\n7 - باقيماندن بر جنابت و حيض و نفاس تا اذان صبح :\r\nمسأله 1628 - اگر جنب عمداً در ماه رمضان تا اذان صبح غسل نكند روزه‌اش باطل است و كسى كه وظيفه‌اش تيمم است و عمداً تيمم ننمايد ، روزه‌اش نيز باطل است . و حكم قضاى ماه رمضان بعداً خواهد آمد .\r\nمسأله 1629 - اگر در روزه غير ماه رمضان و قضاى آن از روزه‌هاى\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nواجبى كه مثل روزه ماه رمضان وقت آن معين است ، جنب عمداً تا اذان صبح غسل نكند اظهر اين است كه روزه‌اش صحيح است .\r\nمسأله 1630 - كسى كه در شب ماه رمضان جنب است ، چنانچه عمداً غسل نكند تا وقت تنگ شود ، بايد تيمم كند و روزه بگيرد .\r\nمسأله 1631 - اگر جنب در ماه رمضان غسل را فراموش كند و بعد از يك روز يادش بيايد ، بايد روزه آن روز را قضا نمايد ، و اگر بعد از چند روز يادش بيايد بايد روزه هر چند روزى را كه يقين دارد جنب بوده قضا نمايد مثلًا اگر نمىداند سه روز جنب بوده يا چهار روز ، بايد روزه سه روز را قضا كند .\r\nمسأله 1632 - كسى كه در شب ماه رمضان براى هيچ كدام از غسل و تيمم وقت ندارد ، اگر خود را جنب كند ، روزه‌اش باطل است و قضا و كفاره بر او واجب مىشود .\r\nمسأله 1633 - اگر براى آنكه بفهمد وقت دارد يا نه ، جستجو نمايد و گمان كند كه به اندازه غسل وقت دارد و خود را جنب كند و بعد بفهمد وقت تنگ بوده و تيمم كند ، روزه‌اش صحيح است و اما اگر بدون جستجو گمان كند كه وقت دارد و خود را جنب نمايد و بعد بفهمد وقت تنگ بوده و با تيمم روزه بگيرد احتياطاً لازم است قضا كند .\r\nمسأله 1634 - كسى كه در شب ماه رمضان جنب است و مىداند كه اگر بخوابد تا صبح بيدار نمىشود ، نبايد غسل نكرده بخوابد و چنانچه پيش از غسل بخوابد و تا صبح بيدار نشود ، روزه‌اش باطل است و قضا و كفاره بر او واجب مىشود .\r\nمسأله 1635 - هر گاه جنب در شب ماه رمضان بخوابد و بيدار شود احتياط واجب آن است كه پيش از غسل در صورتى كه عادتش به بيدار شدن\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nنباشد نخوابد ، اگر چه احتمال بدهد كه اگر دوباره بخوابد پيش از اذان صبح بيدار مىشود .\r\nمسأله 1636 - كسى كه در شب ماه رمضان جنب است و يقين دارد كه اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند ، روزه‌اش صحيح است و همچنين است كسى كه عادت بيدار شدن قبل از اذان صبح را داشته و احتمال بيدار شدن را نيز بدهد .\r\nمسأله 1637 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود ، چنانچه غفلت داشته باشد كه بعد از بيدار شدن بايد غسل كند ، در صورتى كه بخوابد و تا اذان صبح خواب بماند روزه او صحيح است و بنابر احتياط مستحب قضا كند .\r\nمسأله 1638 - كسى كه در شب ماه رمضان جنب است و يقين دارد يا احتمال مىدهد كه اگر بخوابد پيش از اذان صبح بيدار مىشود ، چنانچه نخواهد بعد از بيدار شدن غسل كند يا ترديد داشته باشد كه غسل كند يا نه ، در صورتى كه بخوابد و بيدار نشود ، روزه‌اش باطل و قضا و كفاره لازم است .\r\nمسأله 1639 - اگر جنب در شب ماه رمضان بخوابد و بيدار شود و يقين كند يا احتمال دهد كه اگر دوباره بخوابد پيش از اذان صبح بيدار مىشود و تصميم هم داشته باشد كه بعد از بيدار شدن غسل كند ، چنانچه دوباره بخوابد و تا اذان بيدار نشود ، بايد روزه آن روز را قضا كند و اگر از خواب دوم بيدار شود و براى مرتبه سوم بخوابد و تا اذان صبح بيدار نشود قضاى روزه واجب مىشود و بنابر احتياط استحبابى كفاره نيز بدهد .\r\nمسأله 1640 - مراد از خواب اول و دوم و سوم - در صورتى كه انسان در\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nخواب محتلم شود - خوابى است كه از بعد بيدار شدن بخوابد و اما خوابى كه در آن محتلم شده خواب اول حساب نمىشود .\r\nمسأله 1641 - اگر روزه‌دار در روز محتلم شود ، واجب نيست فوراً غسل كند .\r\nمسأله 1642 - هر گاه در ماه رمضان بعد از اذان صبح بيدار شود و ببيند محتلم شده ، اگر چه بداند پيش از اذان محتلم شده ، روزه او صحيح است .\r\nمسأله 1643 - كسى كه مىخواهد قضاى روزه رمضان را بگيرد ، هر گاه تا اذان صبح جنب بماند ، اگر چه از روى عمد نباشد ، روزه او باطل است .\r\nمسأله 1644 - كسى كه مىخواهد قضاى روزه رمضان را بگيرد ، اگر بعد از اذان صبح بيدار شود و ببيند محتلم شده و بداند پيش از اذان محتلم شده است ، مىتواند آن روز را روزه بگيرد ، ولى اگر در شب بفهمد جنب شده و تا اذان صبح غسل نكند آن روز را نمىتواند روزه قضا بگيرد .\r\nمسأله 1645 - اگر در روزه واجبى غير قضاى روزه رمضان از روزهايى كه مثل روزه كفاره وقت معينى ندارد ، عمداً تا اذان صبح جنب بماند ، اظهر اين است كه روزه‌اش صحيح است ، ولى بهتر آن است كه غير از آن روز ، روز ديگرى را روزه بگيرد .\r\nمسأله 1646 - اگر زن پيش از اذان صبح از حيض يا نفاس پاك شود ، و عمداً غسل نكند در روزه ماه رمضان ، روزه‌اش باطل است و كفاره نيز دارد و در غير آن باطل نيست اگر چه احوط غسل كردن است و زنى كه وظيفه‌اش نسبت به حيض يا نفاس تيمم است در روزه ماه رمضان اگر عمداً پيش از اذان صبح تيمم نكند روزه‌اش باطل است .\r\nمسأله 1647 - اگر زن پيش از اذان صبح در ماه رمضان از حيض يا نفاس\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nپاك شود و براى غسل وقت نداشته باشد ، بايد تيمم نمايد و بنابر احتياط تا اذان صبح بيدار بماند .\r\nمسأله 1648 - اگر زن نزديك اذان صبح در ماه مبارك رمضان از حيض يا نفاس پاك شود و براى هيچ كدام از غسل و تيمم وقت نداشته باشد ، روزه‌اش صحيح است .\r\nمسأله 1649 - اگر زن بعد از اذان صبح از خون حيض يا نفاس پاك باشد يا در بين روز خون حيض يا نفاس ببيند ، اگر چه نزديك مغرب باشد ، روزه او باطل است .\r\nمسأله 1650 - اگر زن غسل حيض يا نفاس را فراموش كند و بعد از يك روز يا چند روز يادش بيايد ، روزه‌هايى را كه گرفته صحيح است .\r\nمسأله 1651 - اگر زن پيش از اذان صبح در ماه رمضان از حيض يا نفاس پاك شود و در غسل كوتاهى كند و تا اذان غسل نكند ، روزه‌اش باطل است و كفاره دارد ، ولى چنانچه كوتاهى نكند مثلًا منتظر باشد كه حمام زنانه شود ، اگر چه سه مرتبه بخوابد و ليكن نيت غسل داشته باشد روزه او صحيح است .\r\nمسأله 1652 - اگر زنى كه در حال استحاضه كثيره است ، غسلهاى خود را به تفصيلى كه در احكام استحاضه در مسأله ( 407 ) گفته شد بجا آورد ، روزه او صحيح است و اظهر اين است كه در استحاضه متوسطه اگر چه غسل نكند روزه‌اش صحيح است .\r\nمسأله 1653 - كسى كه مس ميت كرده ؛ يعنى جايى از بدن خود را به بدن ميت رسانده ، مىتواند بدون غسل مس ميت روزه بگيرد و اگر در حال روزه هم ميت را مس نمايد ، روزه او باطل نمىشود .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\n8 - اماله كردن :\r\nمسأله 1654 - اماله كردن با چيز روان اگر چه از روى ناچارى و براى معالجه باشد روزه را باطل مىكند .\r\n9 - قى كردن :\r\nمسأله 1655 - هر گاه روزه‌دار عمداً قى كند اگر چه بواسطه مرض و مانند آن ناچار باشد ، روزه‌اش باطل مىشود ، ولى اگر سهواً يا بى اختيار قى كند اشكال ندارد .\r\nمسأله 1656 - اگر در شب چيزى بخورد كه مىداند بواسطه خوردن آن ، در روز بى اختيار قى مىكند ، روزه‌اش صحيح است ، مگر اينكه قصد داشته باشد كه در روز قى كند و بداند كه قى كردن روزه را باطل مىكند و متوجه باشد .\r\nمسأله 1657 - اگر روزه‌دار بتواند از قى كردن خوددارى كند ، لازم نيست از آن خوددارى نمايد .\r\nمسأله 1658 - اگر مگس در گلوى روزه‌دار برود چنانچه ممكن باشد بايد آن را بيرون آورد و روزه او باطل نمىشود ، ولى اگر بداند كه بواسطه بيرون آوردن آن قى مىكند واجب نيست بيرون آورد و روزه او صحيح است .\r\nمسأله 1659 - اگر سهواً چيزى را فرو ببرد و پيش از رسيدن به شكم يادش بيايد كه روزه است ، بيرون آوردن آن لازم نيست و روزه او صحيح است .\r\nمسأله 1660 - اگر يقين داشته باشد كه بواسطه آروغ زدن ، چيزى از گلو بيرون مىآيد و بر آن قى كردن صدق كند نبايد عمداً آروغ بزند ، ولى اگر يقين نداشته باشد اشكال ندارد .\r\nمسأله 1661 - اگر آروغ بزند و چيزى در گلو يا دهانش بيايد ، بايد آن را بيرون بريزد و اگر بى اختيار فرو رود ، روزه‌اش صحيح است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nاحكام چيزهايى كه روزه را باطل مىكند\r\nمسأله 1662 - اگر انسان عمداً و از روى اختيار كارى كه روزه را باطل مىكند انجام دهد ، روزه او باطل مىشود و چنانچه از روى عمد نباشد اشكال ندارد ، ولى جنب اگر بخوابد و به تفصيلى كه در مسأله ( 1639 ) گفته شد تا اذان صبح غسل نكند ، روزه او باطل است .\r\nمسأله 1663 - اگر روزه‌دار سهواً يكى از كارهايى كه روزه را باطل مىكند ، انجام دهد و به خيال اينكه روزه‌اش باطل شده ، عمداً دوباره يكى از آنها را بجا آورد ، روزه او باطل مىشود .\r\nمسأله 1664 - اگر چيزى را به زور در گلوى روزه‌دار بريزند يا سر او را به زور در آب فرو برند ، روزه او باطل نمىشود و همچنين است در ساير مبطلات ، ولى اگر مجبورش كنند كه روزه خود را باطل كند ؛ مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرى از ضرر چيزى بخورد ، روزه او باطل مىشود .\r\nمسأله 1665 - روزه‌دار نبايد جايى برود كه مىداند چيزى در گلويش مىريزند يا مجبورش مىكنند كه خودش روزه خود را باطل كند و اگر عمداً برود و چيزى در گلويش بريزند ، يا از روى ناچارى خودش كارى كه روزه را باطل مىكند انجام دهد ، روزه او باطل مىشود .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nآنچه براى روزه دار مكروه است\r\nمسأله 1666 - چند چيز براى روزه‌دار مكروه است و از آن جمله است :\r\n( 1 ) دوا ريختن به چشم و سرمه كشيدن ، در صورتى كه مزه يا بوى آن به حلق برسد .\r\n( 2 ) انجام دادن هر كارى مانند خون گرفتن و حمام رفتن كه باعث ضعف مىشود .\r\n( 3 ) انفيه كشيدن ، اگر نداند كه به حلق مىرسد و اگر بداند به حلق مىرسد جايز نيست .\r\n( 4 ) بو كردن گياه‌هاى معطر .\r\n( 5 ) نشستن زن در آب .\r\n( 6 ) استعمال شياف .\r\n( 7 ) تر كردن لباسى كه در بدن است .\r\n( 8 ) كشيدن دندان و هر كارى كه بواسطه آن از دهان خون بيايد .\r\n( 9 ) مسواك كردن با چوب‌تر .\r\n( 10 ) بى جهت آب يا چيزى روان در دهان كردن .\r\nو نيز مكروه است انسان بدون قصد بيرون آمدن منى زن خود را ببوسد يا كارى كند كه شهوت خود را به حركت آورد و اگر به قصد بيرون آمدن منى باشد و بداند كه روزه را باطل مىكند و متوجه باشد روزه او باطل مىشود .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nجاهايى كه قضا و كفاره واجب است\r\nمسأله 1667 - اگر در روزه ماه رمضان در شب جنب شود و به تفصيلى كه در مسأله ( 1639 ) گفته شد بيدار شود و دوباره بخوابد و تا اذان صبح بيدار نشود فقط بايد قضاى آن روزه را بگيرد ، ولى اگر كار ديگرى كه روزه را باطل مىكند عمداً انجام دهد در صورتى كه مىدانسته آن كار روزه را باطل مىكند ، قضا و كفاره بر او واجب مىشود .\r\nمسأله 1668 - اگر بواسطه ندانستن مسأله كارى انجام دهد كه روزه را باطل مىكند ، ظاهر اين است كه كفاره براى او واجب نيست و بايد آن روز را امساك كرده و بعد قضا نمايد ، ولى اگر عمداً به خدا و پيغمبر به دروغ نسبتى بدهد و بداند كه حرام است كفاره نيز واجب است اگر چه نداند اين عمل روزه را باطل مىكند .\r\n\r\nكفّارهء روزه :\r\nمسأله 1669 - در كفاره افطار روزه ماه رمضان ، بايد يك بنده را آزاد كند يا به دستورى كه در مسأله بعد گفته مىشود ، دو ماه روزه بگيرد يا شصت فقير را سير كند ، يا به هر كدام يك مد كه تقريباً ده سير است طعام ؛ يعنى گندم يا جو يا نان و مانند اينها بدهد و چنانچه اينها برايش ممكن نباشد ، بنابر احتياط بايد به قدر امكان تصدق و استغفار نمايد و احتياط واجب آن است كه هر وقت بتواند ، كفاره را بدهد .\r\nمسأله 1670 - كسى كه مىخواهد دو ماه كفاره افطار روزه ماه رمضان را\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nبگيرد ، بايد سى و يك روز آن را پى در پى بگيرد و اگر بقيه آن پى در پى نباشد اشكال ندارد .\r\nمسأله 1671 - كسى كه مىخواهد دو ماه كفاره روزه رمضان را بگيرد نبايد موقعى شروع كند كه در بين سى و يك روز ، روزى باشد كه مانند عيد قربان ، روزه آن صحيح نيست .\r\nمسأله 1672 - كسى كه بايد پى در پى روزه بگيرد ، اگر در بين آن بدون عذر يك روز روزه نگيرد يا وقتى شروع كند كه در بين آن به روزى برسد كه روزه آن واجب است ، مثلًا به روزى برسد كه نذر كرده آن روز را روزه بگيرد ، بايد روزه‌ها را از سر بگيرد .\r\nمسأله 1673 - اگر در بين روزهايى كه بايد پى در پى روزه بگيرد عذرى مثل حيض يا نفاس ، يا سفرى كه در رفتن آن مجبور است يا نيت روزه را تا بعد از ظهر فراموش كند يا قبل از تعلق كفاره نذر كرده بود كه هر روز پنجشنبه مثلًا روزه بگيرد و بر او واجب شده باشد و يا هر عذر ديگرى ، براى او پيش آيد بعد از بر طرف شدن عذر ، واجب نيست روزه‌ها را از سر بگيرد ، بلكه بقيه را بعد از بر طرف شدن عذر بجا مىآورد .\r\nمسأله 1674 - اگر به چيز حرامى روزه خود را باطل كند ، چه آن چيز اصلًا حرام باشد مثل شراب و زنا يا به جهتى حرام شده باشد ، مثل خوردن غذاى حلالى كه براى انسان ضرر دارد و نزديكى كردن با عيال خود در حال حيض ، بنابر احتياط كفاره جمع بر او واجب مىشود ؛ يعنى بايد يك بنده را آزاد كند و دو ماه روزه بگيرد و شصت فقير را سير كند يا به هر كدام از آنها يك مد كه تقريباً ده سير است ، گندم يا جو يا نان و مانند اينها بدهد و چنانچه هر سه برايش ممكن نباشد ، هر كدام را كه ممكن است بايد انجام دهد .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nمسأله 1675 - اگر روزه‌دار دروغى را به خدا و پيغمبر صلى الله عليه و آله و سلم عمداً نسبت دهد ، بنابر احتياط كفاره جمع كه تفصيل آن در مسأله پيش گفته شد بر او واجب مىشود .\r\nمسأله 1676 - اگر روزه‌دار در يك روز ماه رمضان چند مرتبه جماع كند بنا بر احتياط براى هر يك ، يك كفاره واجب است واستمناء نيز حكم جماع را دارد .\r\nمسأله 1677 - اگر روزه‌دار در يك روز ماه رمضان چند مرتبه غير از جماع و استمناء كار ديگرى كه روزه را باطل مىكند ، انجام دهد ، براى همه آنها يك كفاره كافى است .\r\nمسأله 1678 - اگر روزه‌دار غير از جماع و استمناء كار ديگرى كه روزه را باطل مىكند ، انجام دهد و بعد با حلال خود جماع نمايد ، براى هر دو يك كفاره واجب مىشود .\r\nمسأله 1679 - اگر روزه‌دار غير از جماع و استمناء كار ديگرى كه روزه را باطل مىكند ، انجام دهد ؛ مثلًا آب بياشامد و بعد كار ديگرى كه حرام است و روزه را باطل مىكند انجام دهد ، مثلًا غذاى حرامى را بخورد ، يك كفاره كافى است .\r\nمسأله 1680 - اگر روزه‌دار آروغ بزند و چيزى در دهانش بيايد ، چنانچه عمداً آن را فرو ببرد ، روزه‌اش باطل است و بايد قضاى آن را بگيرد و كفاره هم بر او واجب مىشود و اگر خوردن آن چيز حرام باشد ، مثلًا موقع آروغ زدن ، خون به دهان او بيايد و عمداً آن را فرو برد بايد قضاى آن روزه را بگيرد و بنابر احتياط كفاره جمع هم بر او واجب مىشود .\r\nمسأله 1681 - اگر نذر كند كه روز معينى را روزه بگيرد ، چنانچه در آن روز عمداً روزه خود را باطل كند ، بايد كفاره بدهد و كفاره آن به نحوى است كه\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nدر مسأله ( 2662 ) ذكر خواهد شد .\r\nمسأله 1682 - اگر روزه‌دار به گفته كسى كه مىگويد مغرب شد و اعتماد به گفته او نيست افطار كند و بعد بفهمد مغرب نبوده است يا شك كند كه مغرب بوده است يا نه ، قضا و كفاره بر او واجب مىشود .\r\nمسأله 1683 - كسى كه عمداً روزه خود را باطل كرده ، اگر بعد از ظهر مسافرت كند يا پيش از ظهر براى فرار از كفاره سفر نمايد ، كفاره از او ساقط نمىشود ، بلكه اگر قبل از ظهر مسافرتى براى او پيش امد كند نيز كفاره بر او واجب است .\r\nمسأله 1684 - اگر عمداً روزه خود را باطل كند و بعد عذرى مانند حيض يا نفاس يا مرضى براى او پيدا شود ، احتياط اين است كه كفاره را بدهد و بعيد نيست كه در اين صورت كفاره واجب نباشد .\r\nمسأله 1685 - اگر يقين كند كه روز اول ماه رمضان است و عمداً روزه خود را باطل كند ، بعد معلوم شود كه آخر شعبان بوده كفاره بر او واجب نيست .\r\nمسأله 1686 - اگر انسان شك كند كه آخر رمضان است يا اول شوال و عمداً روزه خود را باطل كند ، بعد معلوم شود اول شوال بوده كفاره بر او واجب نيست .\r\nمسأله 1687 - اگر روزه‌دار در ماه رمضان با زن خود كه روزه‌دار است جماع كند ، چنانچه زن را اكراه كرده باشد ، كفاره روزه خودش و روزه زن را بايد بدهد و اگر زن به جماع راضى بوده ، بر هر كدام يك كفاره واجب مىشود .\r\nمسأله 1688 - اگر زنى شوهر روزه‌دار خود را اكراه كند كه با او جماع نمايد ، واجب نيست كفاره روزه شوهر را بدهد .\r\nمسأله 1689 - اگر روزه‌دار در ماه رمضان ، زن خود را اكراه به جماع كند و در بين جماع ، زن راضى شود ، بنابر احتياط واجب بايد مرد دو كفاره بدهد و\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبنابر احتياط مستحب زن نيز يك كفاره بدهد .\r\nمسأله 1690 - اگر روزه‌دار در ماه مبارك رمضان با زن روزه‌دار خود كه خواب است جماع نمايد ، يك كفاره بر او واجب مىشود و روزه زن صحيح است و كفاره هم بر او واجب نيست .\r\nمسأله 1691 - اگر مرد زن خود را يا زن شوهر خود را اكراه كند كه غير از جماع كار ديگرى كه روزه را باطل مىكند بجا آورد ، بر هيچ يك از آنها كفاره واجب نيست .\r\nمسأله 1692 - كسى كه بواسطه مسافرت يا مرض روزه نمىگيرد ، نمىتواند زن روزه‌دار خود را اكراه به جماع كند ، ولى اگر او را اكراه نمايد ، كفاره بر مرد نيز واجب نيست .\r\nمسأله 1693 - انسان نبايد در بجا آوردن كفاره كوتاهى كند ، ولى لازم نيست فوراً آن را انجام دهد .\r\nمسأله 1694 - اگر كفاره بر انسان واجب شود و چند سال آن را بجا نياورد چيزى بر آن اضافه نمىشود .\r\nمسأله 1695 - كسى كه بايد براى كفاره يك روز شصت فقير را طعام بدهد ، نمىتواند به هر كدام از آنها بيشتر از يك مد كه تقريبا ده سير است طعام بدهد يا يك فقير را بيشتر از يك مرتبه سير نمايد و زيادى را از كفاره حساب نمايد ، ولى مىتواند براى هر يك از عيالات فقير اگر چه صغير باشند يك مد به آن فقير بدهد .\r\nمسأله 1696 - كسى كه قضاى روزه رمضان را گرفته ، اگر بعد از ظهر عمداً كارى كه روزه را باطل مىكند انجام دهد ، بايد به ده فقير هر كدام يك مد كه تقريباً ده سير است طعام بدهد و اگر نمىتواند ، سه روز روزه بگيرد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nجاهايى كه فقط قضاى روزه واجب است\r\nمسأله 1697 - در چند صورت فقط قضاى روزه بر انسان واجب است و كفاره واجب نيست :\r\n« اول » آنكه در شب ماه رمضان جنب باشد و به تفصيلى كه در مسأله ( 1639 ) گفته شد تا اذان صبح از خواب دوم بيدار نشود .\r\n« دوم » عملى كه روزه را باطل مىكند بجا نياورد ، ولى نيّت روزه نكند يا ريا كند يا قصد كند كه روزه نباشد يا قصد كند كارى كه روزه را باطل مىكند انجام دهد .\r\n« سوم » آنكه در ماه رمضان غسل جنابت را فراموش كند و به حال جنابت يك روز يا چند روز روزه بگيرد .\r\n« چهارم » آنكه در ماه رمضان بدون اينكه تحقيق كند صبح شده يا نه ، كارى كه روزه را باطل مىكند انجام دهد ، بعد معلوم شود صبح بوده و نيز اگر بعد از تحقيق شك كند كه صبح شده است و كارى كه روزه را باطل مىكند انجام دهد ، بعد معلوم شود صبح بوده ، بنابر احتياط قضاى آن روز بر او واجب است ، اما اگر بعد از تحقيق مطمئن شود كه صبح نشده و كارى كه روزه را باطل مىكند انجام دهد ، بعد معلوم شود صبح بوده قضاى آن روز واجب نيست .\r\n« پنجم » آنكه كسى بگويد صبح نشده و انسان بگفته او كارى كه روزه را باطل مىكند ، انجام دهد ، بعد معلوم شود صبح بوده است .\r\n« ششم » آنكه كسى كه اخبارش حجت نيست بگويد صبح شده و انسان به گفته او يقين نكند يا خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است ، و اگر اخبارش حجت باشد و علم به حرمت افطار داشته باشد كفاره نيز واجب مىشود .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n« هفتم » مشهور آن است كه اگر در هواى صاف بواسطه تاريكى يقين كند كه مغرب شده و افطار كند ، بعد معلوم شود مغرب نبوده است قضا واجب مىشود ، ولى اگر در هواى ابرى به گمان اينكه مغرب شده افطار كند بعد معلوم شود مغرب نبوده ، قضا لازم نيست ، و ليكن بعيد نيست در صورت يقين يا اطمينان يا شهادت ثقه عارف به اين كه مغرب شده است قضا واجب نباشد ، و در صورت عدم احراز احتياطاً قضا واجب باشد بلكه اگر ملتفت باشد كه جائز نيست بدون احراز وقت افطار كند كفاره نيز بر او واجب مىشود .\r\n« هشتم » آنكه براى خنك شدن يا بى جهت مضمضه كند ؛ يعنى آب در دهان بگرداند و بى اختيار فرو رود و همچنين است بنابر احتياط واجب اگر مضمضه براى وضوى غير نماز واجب باشد ، ولى اگر فراموش كند كه روزه است و آب را فرو دهد يا براى وضوى نماز واجب مضمضه كند و بى اختيار فرو رود ، قضا بر او واجب نيست .\r\n« نهم » آنكه كسى از جهت اكراه يا اضطرار يا تقيه افطار كند ، لازم است قضاء نمايد و كفاره واجب نيست .\r\nمسأله 1698 - اگر غير از آب چيز ديگرى را در دهان ببرد و بى اختيار فرو رود يا آب داخل بينى كند و بى اختيار فرو رود ، قضا بر او واجب نيست .\r\nمسأله 1699 - مضمضه زياد براى روزه‌دار مكروه است و اگر بعد از مضمضه بخواهد آب دهان را فرو برد ، بهتر آن است كه سه مرتبه آب دهان را بيرون بريزد .\r\nمسأله 1700 - اگر انسان بداند كه بواسطه مضمضه بى اختيار يا از روى فراموشى آب وارد گلويش مىشود ، نبايد مضمضه كند .\r\nمسأله 1701 - اگر در ماه رمضان ، بعد از نگاه به افق يقين كند كه صبح\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nنشده و كارى كه روزه را باطل مىكند انجام دهد ، بعد معلوم شود صبح بوده ، قضا لازم نيست و همچنين اگر نگاه كند و احرار نكند كه صبح شده ، قضا لازم نيست .\r\nمسأله 1702 - اگر انسان شك كند كه مغرب شده يا نه ، نمىتواند افطار كند ، مگر آنكه يقين كند و يا حجت شرعى داشته باشد كه مغرب شده است ، ولى اگر شك كند كه صبح شده يا نه ، پيش از تحقيق هم مىتواند كارى كه روزه را باطل مىكند انجام دهد .\r\n\r\nاحكام روزه قضا\r\nمسأله 1703 - اگر ديوانه عاقل شود ، واجب نيست روزه‌هاى وقتى را كه ديوانه بوده قضا نمايد .\r\nمسأله 1704 - اگر كافر مسلمان شود ، واجب نيست روزه‌هاى وقتى را كه كافر بوده قضا نمايد ، ولى اگر مسلمانى كافر شود و دوباره مسلمان گردد ، روزه‌هاى وقتى را كه كافر بوده بايد قضا نمايد .\r\nمسأله 1705 - روزه‌اى را كه از انسان بواسطه مستى فوت شده ، بايد قضا نمايد ، اگر چه چيزى را كه بواسطه آن مست شده ، براى معالجه خورده باشد .\r\nمسأله 1706 - اگر براى عذرى چند روز روزه نگيرد و بعد شك كند كه چه وقت عذر او بر طرف شده ، واجب نيست مقدار بيشترى را كه احتمال مىدهد روزه نگرفته ، قضا نمايد ، مثلًا كسى كه پيش از ماه رمضان مسافرت كرده\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nو نمىداند پنجم رمضان از سفر برگشته يا ششم و يا اينكه مثلًا در آخرهاى ماه رمضان مسافرت كرده و بعد از رمضان برگشته و نمىداند كه بيست و پنجم رمضان مسافرت كرده يا بيست و ششم ، در هر دو صورت مىتواند مقدار كمتر ؛ يعنى پنج روز را قضا كند ، اگر چه احتياط مستحب آن است كه مقدار بيشتر ؛ يعنى شش روز را قضا نمايد .\r\nمسأله 1707 - اگر از چند ماه رمضان روزه قضا داشته باشد ، قضاى هر كدام را كه اول بگيرد مانعى ندارد ، ولى اگر وقت قضاى رمضان آخر تنگ باشد ؛ مثلًا پنج روز از رمضان آخر قضا داشته باشد و پنج روز هم به رمضان مانده باشد بهتر آن است كه اول قضاى رمضان آخر را بگيرد .\r\nمسأله 1708 - اگر قضاى روزه چند ماه رمضان بر او واجب باشد و در نيّت معين نكند روزه‌اى را كه مىگيرد قضاى كدام ماه رمضان است قضاى سال آخرى حساب نمىشود .\r\nمسأله 1709 - كسى كه قضاى روزه رمضان را گرفته اگر وقت قضاى روزه او تنگ نباشد مىتواند پيش از ظهر روزه خود را باطل نمايد .\r\nمسأله 1710 - اگر قضاى روزه ميتى را گرفته باشد ، بهتر آن است كه بعد از ظهر روزه را باطل نكند .\r\nمسأله 1711 - اگر بواسطه مرض يا حيض يا نفاس ، روزه رمضان را نگيرد و پيش از تمام شدن رمضان بميرد ، لازم نيست روزه‌هايى را كه نگرفته براى او قضا كنند . و اگر بواسطه سفر و يا عمداً و يا سهواً و جهلًا روزه را نگرفته باشد واجب است از براى او قضا كنند .\r\nمسأله 1712 - اگر بواسطه مرضى روزه رمضان را نگيرد ، و مرض او تا رمضان سال بعد طول بكشد ، قضاى روزه‌هايى را كه نگرفته بر او واجب نيست\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nو بايد براى هر روز يك مد كه تقريباً ده سير است طعام ؛ يعنى گندم يا جو يا نان و مانند اينها به فقير بدهد ، ولى اگر بواسطه عذر ديگرى مثلًا براى مسافرت روزه نگرفته باشد و عذر او تا رمضان بعد باقى بماند روزه‌هايى را كه نگرفته بايد قضا كند و احتياط واجب آن است كه براى هر روز يك مد طعام هم به فقير بدهد .\r\nمسأله 1713 - اگر بواسطه مرضى روزه رمضان را نگيرد و بعد از رمضان مرض او بر طرف شود ولى عذر ديگرى پيدا كند كه نتواند تا رمضان بعد قضاى روزه را بگيرد ، بايد روزه‌هايى را كه نگرفته قضا نمايد و نيز اگر در ماه رمضان غير از مرض عذر ديگرى داشته باشد و بعد از رمضان آن عذر بر طرف شود و تا رمضان سال بعد بواسطه مرض نتواند روزه بگيرد ، روزه‌هايى را كه نگرفته بايد قضا كند و بنابر احتياط واجب براى هر روز يك مد طعام نيز به فقير بدهد .\r\nمسأله 1714 - اگر در ماه رمضان بواسطه عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد بايد روزه را قضا كند و براى هر روز يك مد طعام هم به فقير بدهد .\r\nمسأله 1715 - اگر در قضاى روزه كوتاهى كند تا وقت تنگ شود و در تنگى وقت عذر پيدا كند ، بايد قضا را بگيرد و هر روز يك مد طعام به فقير بدهد و همچنين است بنابر احتياط واجب اگر بعد از بر طرف شدن عذر تصميم داشته باشد كه روزه‌هاى خود را قضا كند ، ولى پيش از آنكه قضا نمايد در تنگى وقت عذر پيدا كند .\r\nمسأله 1716 - اگر مرض انسان چند سال طول بكشد ، بعد از آنكه خوب شد ، بايد قضاى رمضان آخر را بگيرد و براى هر روز از سالهاى پيش يك مد طعام به فقير بدهد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمسأله 1717 - كسى كه بايد براى هر روز يك مد طعام به فقير بدهد مىتواند كفاره چند روز را به يك فقير بدهد .\r\nمسأله 1718 - اگر قضاى روزه رمضان را چند سال تأخير بيندازد بايد قضا را بگيرد و از جهت تأخير در سال اول براى هر روز يك مد طعام به فقير بدهد و اما از جهت تأخير چند سال بعدى چيزى واجب نيست .\r\nمسأله 1719 - اگر روزه رمضان را عمداً نگيرد ، بايد قضاى آن را بجا آورد و براى هر روز دو ماه روزه بگيرد يا به شصت فقير طعام بدهد يا يك بنده آزاد كند و چنانچه تا رمضان آينده قضاى آن روزه را بجا نياورد ، براى هر روز يك مد نيز كفاره بدهد .\r\nمسأله 1720 - اگر روزه رمضان را عمداً نگيرد و در روز مكرر جماع يا استمناء كند بنا بر احتياط كفاره مكرر مىشود ، و ليكن اگر چند مرتبه كار ديگرى كه روزه را باطل مىكند انجام دهد ، مثلًا چند مرتبه غذا بخورد يك كفاره كافى است .\r\nمسأله 1721 - بعد از مرگ پدر ، پسر بزرگتر بايد قضاى روزه او را به تفصيلى كه در نماز قضاى پدر در صفحه ( 304 ) گفته شد بجا آورد .\r\nمسأله 1722 - اگر پدر غير از روزه رمضان ، روزه واجب ديگرى را مانند روزه نذر نگرفته باشد ، احتياط واجب آن است كه پسر بزرگتر قضا نمايد ، ولى اگر براى روزه اجير شده و نگرفته باشد قضاى آن بر پسر بزرگ لازم نيست و نيز اگر قضاى روزه جد بر پدر واجب بوده و پدر آنها را نگرفته بر پسر قضاى آنها لازم نيست .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nاحكام روزه مسافر\r\nمسأله 1723 - مسافرى كه بايد نمازهاى چهار ركعتى را در سفر دو ركعت بخواند ، نبايد روزه بگيرد و مسافرى كه بايد نمازش را تمام بخواند ، مثل كسى كه شغلش مسافرت يا سفر او سفر معصيت است ، بايد در سفر روزه بگيرد .\r\nمسأله 1724 - مسافرت در ماه رمضان اشكال ندارد ، ولى براى فرار از روزه مسافرت مكروه است و همچنين است سفر قبل از روز بيست و چهارم در ماه رمضان مگر اينكه سفر براى حج يا عمره يا به جهت ضرورتى باشد .\r\nمسأله 1725 - اگر غير از روزه رمضان روزه معين ديگرى بر انسان واجب باشد ، مثلًا نذر كرده باشد روز معينى را روزه بگيرد ، بهتر آن است كه تا ناچار نشود در آن روز مسافرت نكند و اگر در سفر باشد ، چنانچه ممكن است قصد كند كه ده روز در جايى بماند و آن روز را روزه بگيرد ، ولى ظاهر آن است كه سفر جايز است و قصد اقامه واجب نيست و در صورتى كه روزه نگيرد لازم است روزه آن روز را قضا كند .\r\nمسأله 1726 - اگر نذر كند روزه بگيرد و روز آن را معين نكند ، نمىتواند آن را در سفر بجا آورد ، ولى چنانچه نذر كند كه روز معينى را در سفر روزه بگيرد ، بايد آن را در سفر بجا آورد و نيز اگر نذر كند روز معينى را چه مسافر باشد يا نباشد ، روزه بگيرد ، بايد آن روز را اگر چه مسافر باشد ، روزه بگيرد .\r\nمسأله 1727 - مسافر مىتواند براى خواستن حاجت سه روز در مدينه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nطيبه روزه مستحبى بگيرد و احوط اين است كه آن سه روز روزهاى چهارشنبه و پنجشنبه و جمعه باشد .\r\nمسأله 1728 - كسى كه نمىداند روزه مسافر باطل است ، اگر در سفر روزه بگيرد ، و در بين روز مسأله را بفهمد ، روزه‌اش باطل مىشود و اگر تا مغرب نفهمد روزه‌اش صحيح است .\r\nمسأله 1729 - اگر فراموش كند كه مسافر است يا فراموش كند كه روزه مسافر باطل مىباشد و در سفر روزه بگيرد ، روزه او باطل است .\r\nمسأله 1730 - اگر روزه‌دار بعد از ظهر مسافرت نمايد ، بايد روزه خود را تمام كند و اگر پيش از ظهر مسافرت كند ، وقتى به حد ترخص برسد روزه‌اش باطل مىشود و اگر پيش از رسيدن به حد ترخص روزه را باطل كند كفاره بر او واجب است .\r\nمسأله 1731 - اگر مسافر در ماه رمضان پيش از ظهر به وطنش برسد يا به جايى برسد كه مىخواهد ده روز در آنجا بماند ، چنانچه كارى كه روزه را باطل مىكند انجام نداده باشد بايد آن روز را روزه بگيرد و روزه‌اش صحيح است و اگر انجام داده باشد روزه آن روز بر او واجب نيست و بايد آن را قضا كند .\r\nمسأله 1732 - اگر مسافر بعد از ظهر به وطنش برسد ، يا به جايى برسد كه مىخواهد ده روز در آنجا بماند روزه آن روز صحيح نيست و بايد آن را قضا كند .\r\nمسأله 1733 - مسافر و كسى كه از روزه گرفتن عذر دارد ، مكروه است در روز ماه رمضان جماع نمايد و در خوردن و آشاميدن كاملًا خود را سير كند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nكسانى كه روزه بر آنها واجب نيست\r\nمسأله 1734 - كسى كه بواسطه پيرى نمىتواند روزه بگيرد يا براى او مشقت دارد ، روزه بر او واجب نيست ، ولى در صورت دوم بايد براى هر روز يك مد طعام - گندم يا جو يا نان و مانند اينها - به فقير بدهد .\r\nمسأله 1735 - كسى كه بواسطه پيرى روزه نگرفته اگر بعد از ماه رمضان بتواند روزه بگيرد ، لازم نيست روزه را قضا نمايد .\r\nمسأله 1736 - اگر انسان مرضى دارد كه زياد تشنه مىشود و نمىتواند تشنگى را تحمل كند يا براى او مشقت دارد ، روزه بر او واجب نيست ولى در صورت دوم بايد براى هر روز يك مد طعام به فقير بدهد و احتياط مستحب آن است كه بيشتر از مقدارى كه ناچار است آب نياشامد ، و چنانچه بعد بتواند روزه بگيرد ، بنابر احتياط روزه‌هايى را كه نگرفته قضا نمايد .\r\nمسأله 1737 - زنى كه زاييدن او نزديك است و روزه براى حملش ضرر دارد ، روزه بر او واجب نيست و بايد براى هر روز يك مد طعام به فقير بدهد و نيز اگر روزه براى خودش ضرر دارد ، روزه بر او واجب نيست و بنابر احتياط مستحب براى هر روز يك مد طعام به فقير بدهد و در دو صورت روزه‌هايى را كه نگرفته بايد قضا نمايد .\r\nمسأله 1738 - زنى كه بچه شير مىدهد و شير او كم است ، چه مادر بچه يا دايه او باشد يا بى اجرت شير دهد ، اگر روزه براى بچه‌اى كه شير مىدهد ضرر دارد ، روزه بر او واجب نيست و بايد براى هر روز يك مد طعام به فقير بدهد و نيز اگر براى خودش ضرر دارد ، روزه بر او واجب نيست و بنابر احتياط مستحب براى هر روز يك مد طعام به فقير بدهد و در هر دو صورت روزه‌هايى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nرا كه نگرفته بايد قضا نمايد ، ولى اگر كسى پيدا شود كه بى اجرت بچه را شير دهد يا براى شير دادن بچه از پدر يا مادر بچه يا از كس ديگرى كه اجرت او را بدهد اجرت بگيرد ، واجب است كه بچه را به او بدهد و روزه بگيرد و همچنين است بنا بر احتياط اگر مادر بتواند بچه خود را از شير خشك معمولى غذا دهد .\r\n\r\nراه ثابت شدن اول ماه\r\nمسأله 1739 - اول ماه به چند چيز ثابت مىشود :\r\nاول - آنكه خود انسان ماه را ببيند .\r\nدوم - عده‌اى كه از گفته آنان يقين يا اطمينان پيدا مىشود ، بگويند ماه را ديده‌ايم و همچنين است هر چيزى كه بواسطه آن يقين يا اطمينان پيدا شود .\r\nسوم - دو مرد عادل بگويند كه در شب ماه را ديده‌ايم ، ولى اگر صفت ماه را بر خلاف يكديگر بگويند ، اول ماه ثابت نمىشود .\r\nچهارم - سى روز از اول ماه شعبان بگذرد كه بواسطه آن اول ماه رمضان ثابت مىشود و سى روز از اول رمضان بگذرد كه بواسطه آن ، اول ماه شوال ثابت مىشود .\r\nمسأله 1740 - اول ماه به حكم حاكم شرع ثابت مىشود ، مگر آنكه بداند كه در حكم اشتباه شده است و آن حكم خلاف واقع است و چنانچه حاكم شرع بگويد دو عادل نزد من به رؤيت هلال شهادت داده‌اند كافى است .\r\nمسأله 1741 - اول ماه با پيشگويى منجمين ثابت نمىشود ، ولى اگر انسان از گفته آنان يقين يا اطمينان پيدا كند ، بايد به آن عمل نمايد .\r\nمسأله 1742 - بلند بودن ماه يا دير غروب كردن آن ، دليل نمىشود كه شب پيش ، شب اول ماه بوده است ، ولى اگر پيش از ظهر ماه ديده شود آن روز\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاول ماه محسوب مىشود و اگر ماه طوق داشته باشد دليل نمىشود كه ماه در شب سابق بوده است .\r\nمسأله 1743 - اگر اول ماه رمضان براى كسى ثابت نشود و روزه نگيرد ، چنانچه بعد ثابت شود كه شب پيش اول ماه بوده ، بايد روزه آن روز را قضا نمايد و چنانچه در اثناء روز ثابت شود چنانچه تا آن زمان چيزى كه روزه را باطل مىكند انجام نداده باشد و قبل از ظهر باشد بايد نيت روزه كند و روزه‌اش صحيح است و چنانچه بعد از ظهر باشد و يا چيزى كه روزه را باطل مىكند انجام داده است بايد بقيه روز را امساك كند و بعد از رمضان قضا نمايد .\r\nمسأله 1744 - اگر در شهرى اول ماه ثابت شود ، در شهرهاى ديگر ، چه دور باشند ، چه نزديك ، چه در افق متحد باشند يا نه نيز ثابت مىشود در صورتى كه در شب مشترك باشند ولو اينكه اول شب يكى آخر شب ديگرى باشد .\r\nمسأله 1745 - اول ماه به تلگراف ثابت نمىشود ، مگر انسان مطمئن شود كه تلگراف از روى شهادت دو مرد عادل يا از راه ديگرى بوده كه شرعاً معتبر است .\r\nمسأله 1746 - روزى را كه انسان نمىداند آخر رمضان است يا اول شوال ، بايد روزه بگيرد . ولى اگر در اثناى روز بفهمد كه اول شوال است بايد افطار كند .\r\nمسأله 1747 - اگر زندانى نتواند به ماه رمضان يقين كند ، بايد به گمان عمل نمايد و اگر آن هم ممكن نباشد ، هر ماهى را كه روزه بگيرد صحيح است ، ولى بايد بعد از گذشتن يازده ماه از ماهى كه روزه گرفته دوباره يك ماه روزه بگيرد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nروزه‌هاى حرام و مكروه\r\nمسأله 1748 - روزه عيد فطر و قربان صحيح نيست و نيز روزى را كه انسان نمىداند آخر شعبان است يا اول رمضان ، اگر به نيّت اول رمضان روزه بگيرد ، صحيح نيست .\r\nمسأله 1749 - اگر زن بواسطه گرفتن روزه مستحبى حق استمتاع شوهرش از بين برود ، روزه او صحيح است اگر چه معصيت كرده است و احتياط مستحب آن است كه اگر حق شوهر هم از بين نرود ، بدون اجازه او روزه مستحبى نگيرد .\r\nمسأله 1750 - روزه مستحبى اولاد ، اگر اسباب اذيت پدر و مادر يا جد شود حرام و باطل است .\r\nمسأله 1751 - اگر پسر بدون اجازه پدر روزه مستحبى بگيرد و در بين روز پدر او را نهى كند ، چنانچه مخالفت او موجب اذيتش باشد بايد افطار نمايد .\r\nمسأله 1752 - كسى كه مىداند روزه براى او ضرر ندارد ، اگر چه دكتر بگويد ضرر دارد ، بايد روزه بگيرد و كسى كه يقين يا خوف آن را دارد كه اگر روزه بگيرد برايش ضرر دارد به حدّى كه حرام است اگر چه دكتر بگويد ضرر ندارد ، بايد روزه نگيرد و اگر روزه بگيرد ، صحيح نيست و اگر شك كند روزه براى او ضرر دارد يا نه و دكتر حاذق موثق بگويد ضرر دارد يا ندارد ، مىتواند از قول او تبعيت كند .\r\nمسأله 1753 - اگر انسان احتمال بدهد كه روزه برايش ضرر دارد و از آن احتمال ، ترس براى او پيدا شود ، چنانچه احتمال او در نظر مردم بجا باشد ،\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nنبايد روزه بگيرد و اگر روزه بگيرد صحيح نيست ، مگر اينكه ضرر به حد حرمت نباشد و قصد رجاء كند و بعداً مشخص شود كه ضرر نداشته است و اگر روزه مستحبى باشد چنانچه ضرر هم داشته باشد و ضرر در حد حرمت نباشد روزه صحيح است .\r\nمسأله 1754 - كسى كه عقيده‌اش اين است كه روزه براى او ضرر ندارد .\r\nاگر روزه بگيرد و بعد از مغرب بفهمد روزه براى او ضرر داشته بنابر احتياط بايد قضاى آن را بجا آورد .\r\nمسأله 1755 - غير از روزهايى كه گفته شد ، روزه‌هاى حرام ديگرى هم هست كه در كتابهاى مفصل گفته شده است .\r\nمسأله 1756 - روزه روز عاشورا و روزى كه انسان شك دارد روز عرفه است يا عيد قربان مكروه است .\r\n\r\nروزه‌هاى مستحب\r\nمسأله 1757 - روزه تمام روزهاى سال ، غير از روزهاى حرام و مكروه كه گفته شد ، مستحب است و براى بعضى از روزها بيشتر سفارش شده است كه از آن جمله است .\r\n1 - پنجشنبه اول و پنجشنبه آخر هر ماه و چهارشنبه اولى كه بعد از روز دهم ماه است و اگر كسى آنها را بجا نياورد مستحب است قضا نمايد و چنانچه اصلًا نتواند روزه بگيرد ، مستحب است براى هر روز يك مد طعام يا 6 / 12 نخود نقره سكه دار به فقير دهد .\r\n2 - سيزدهم و چهاردهم و پانزدهم هر ماه .\r\n3 - تمام ماه رجب و شعبان و بعضى از اين دو ماه اگر چه يك روز باشد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n4 - روز عيد نوروز .\r\n5 - روز چهارم تا نهم شوال .\r\n6 - روز بيست و پنجم و بيست و نهم ذى قعده .\r\n7 - روز اول تا روز نهم ذى حجه ( روز عرفه ) ، ولى اگر بواسطه ضعف روزه نتواند دعاهاى روز عرفه را بخواند روزه آن روز مكروه است .\r\n8 - روز عيد سعيد غدير ( 18 ذى حجه ) .\r\n9 - روز مباهله ( 24 ذى حجه ) .\r\n10 - روز اول و سوم و هفتم محرم .\r\n11 - روز ميلاد مسعود پيغمبر اكرم صلى الله عليه و آله و سلم و سلم ( 17 ربيع الاول ) .\r\n12 - روز پانزدهم جمادى الاولىو نيز مستحب است روز مبعث حضرت رسول اكرم صلى الله عليه و آله و سلم و سلم ( 27 رجب ) را روزه بگيرد و اگر كسى روزه مستحبى بگيرد واجب نيست آن را به آخر برساند ، بلكه اگر برادر مؤمنش او را به غذا دعوت كند ، مستحب است دعوت او را قبول كند و در بين روز اگر چه بعد از ظهر باشد افطار نمايد .\r\n\r\nمواردى كه مستحب است انسان از كارهايى كه\r\n\r\nروزه را باطل مىكند خوددارى نمايد\r\nمسأله 1758 - براى پنج نفر مستحب است در ماه رمضان - اگر چه روزه نيستند - از كارى كه روزه را باطل مىكند خوددارى نمايند .\r\n« اول » مسافرى كه در سفر كارى كه روزه را باطل مىكند انجام داده باشد و پيش از ظهر به وطنش يا به جايى كه مىخواهد ده روز بماند برسد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n« دوم » مسافرى كه بعد از ظهر به وطنش يا به جايى كه مىخواهد ده روز در آنجا بماند برسد .\r\n« سوم » مريضى كه پيش از ظهر خوب شود و كارى كه روزه را باطل مىكند ، انجام داده باشد .\r\n« چهارم » مريضى كه بعد از ظهر خوب شود .\r\n« پنجم » زنى كه در بين روز از خون حيض يا نفاس پاك شود .\r\nمسأله 1759 - مستحب است روزه‌دار نماز مغرب و عشا را پيش از افطار كردن بخواند ، ولى اگر كسى منتظر او است يا ميل زيادى به غذا دارد كه نمىتواند با حضور قلب نماز بخواند ، بهتر است اول افطار كند ، ولى به قدرى كه ممكن است نماز را در وقت فضيلت آن بجا آورد .\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nاحكام خمس\r\nمسأله 1760 - در هفت چيز خمس واجب مىشود :\r\nاول : منفعت كسب .\r\nدوم : معدن .\r\nسوم : گنج .\r\nچهارم : مال حلال مخلوط به حرام .\r\nپنجم : جواهرى كه بواسطه غواصى ؛ يعنى فرو رفتن در دريا به دست مىآيد .\r\nششم : غنيمت جنگ .\r\nهفتم : بنابر مشهور زمينى كه كافر ذمّى از مسلمان بخرد .\r\nو احكام اينها مفصلًا گفته خواهد شد :\r\n\r\n1 - منفعت كسب :\r\nمسأله 1761 - هر گاه انسان از تجارت يا صنعت يا كسبهاى ديگر مالى به دست آورد ، اگر چه مثلًا نماز و روزه ميتى را بجا آورده ، و از اجرت آن مالى تهيه كند ، چنانچه از مخارج سال خود او و عيالاتش زياد بيايد بايد خمس ؛ يعنى پنج يك آن را به دستورى كه بعداً گفته مىشود بدهد .\r\nمسأله 1762 - اگر از غير كسب مالى به دست آورد ، مثلًا چيزى به او ببخشند ، چنانچه از مخارج سالش زياد بيايد خمس آن را بايد بدهد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمسأله 1763 - مهرى را كه زن مىگيرد و مالى را كه مرد عوض طلاق خلع مىگيرد خمس ندارد و همچنين است ارثى كه به انسان مىرسد ، ولى اگر مثلًا با كسى خويشاوندى داشته و توقع ارث بردن از او را نداشته احتياط واجب آن است كه خمس آن را فوراً بدهد و همچنين است جايزه مهمى كه توقع آن را نداشته است .\r\nمسأله 1764 - اگر مالى به ارث به او برسد و بداند كسى كه اين مال از او به ارث رسيده رسيده است خمس آن را نداده است ؛ احتياط بر ورثه كبار آن است كه از سهم خود آن را بدهند و اگر در خود آن مال خمس نباشد و وارث بداند كسى كه آن مال از او به ارث رسيده ، خمس بدهكار است ، بايد خمس را از مال او بدهد .\r\nمسأله 1765 - اگر بواسطه قناعت كردن ، چيزى از مخارج سال انسان زياد بيايد ، بايد خمس آن را بدهد .\r\nمسأله 1766 - كسى كه ديگرى مخارج او را مىدهد ، بايد خمس تمام مالى را كه به دست مىآورد و در مؤنه‌هاى ديگر خود خرج نكرده است بدهد .\r\nمسأله 1767 - اگر ملكى را بر افراد معينى مثلًا بر اولاد خود وقف نمايد ، چنانچه در آن ملك زراعت و درختكارى كنند و از آن چيزى بدست آورند و از مخارج سال آنان زياد بيايد ، بايد خمس آن را بدهند و همچنين اگر طور ديگرى هم از آن ملك نفع ببرند ، مثلًا اجاره آن را بگيرند ، بايد خمس مقدارى را كه از مخارج سالشان زياد مىآيد بدهند .\r\nمسأله 1768 - اگر مالى را كه فقير بابت خمس و زكات و صدقه مستحبى گرفته از مخارج سالش زياد بيايد ، يا از مالى كه به او داده‌اند منفعتى ببرد ، مثلًا\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاز درختى كه بابت خمس به او داده‌اند ميوه‌اى به دست آورد و از مخارج سالش زياد بيايد بايد خمس آن را بدهد .\r\nمسأله 1769 - اگر با عين پول خمس نداده بعد از مخارج سالش از مؤمنى جنسى بخرد ، يعنى به فروشنده بگويد اين جنس را به اين پول مىخرم ظاهر اين است كه معامله نسبت به جميع مال صحيح است و به جنسى كه با اين پول خريده است خمس تعلق مىگيرد و چنانچه به قيمت زيادتر از قيمت سوقى آن خريده باشد خمس مقدار زائد را نيز بايد پرداخت كند و در صحت معامله احتياجى به اجازه و امضاى حاكم شرع نيست .\r\nمسأله 1770 - اگر جنسى را بخرد و بعد از معامله قيمت آن را از پول خمس نداده بدهد ، معامله‌اى كه كرده صحيح است و خمس پولى را كه به فروشنده داده به صاحبان خمس مديون مىباشد .\r\nمسأله 1771 - اگر مؤمنى مالى را كه خمس آن داده نشده بخرد ، خمسش به عهده فروشنده است و بر خريدار چيزى نيست .\r\nمسأله 1772 - اگر چيزى را كه خمس آن داده نشده به كسى ببخشند پنج يك آن به عهده خود بخشنده است ، و چيزى بر آن شخص - اگر مؤمن باشد - نيست .\r\nمسأله 1773 - اگر از كافر يا كسى كه به دادن خمس عقيده ندارد و يا از روى عصيان خمس نداده مالى به دست انسان آيد واجب نيست خمس آن را بدهد .\r\nمسأله 1774 - تاجر و كاسب و صنعتگر و مانند اينها از وقتى كه منفعت مىبرند يك سال كه بگذرد ، بايد خمس آنچه را كه از خرج سالشان زياد مىآيد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبدهند و كسى كه شغلش كاسبى نيست ، اگر اتفاقاً منفعتى ببرد ، بعد از آنكه يك سال از موقعى كه فائده برده بگذرد ، بايد خمس مقدارى را كه از خرج سالش زياد آمده بدهد .\r\nمسأله 1775 - انسان مىتواند در بين سال هر وقت منفعتى به دستش آيد خمس آن را بدهد و جايز است دادن خمس را تا آخر سال تأخير بيندازد و اگر براى دادن خمس ، سال شمسى قرار دهد مانعى ندارد .\r\nمسأله 1776 - كسى كه مانند تاجر و كاسب براى دادن خمس ، سال قرار دهد ، اگر منفعتى به دست آورد و در بين سال بميرد ، بر ورثه لازم است مخارج تا موقع مرگش را از آن منفعت كسر كنند و خمس باقيمانده را بدهند .\r\nمسأله 1777 - اگر قيمت جنسى را كه براى تجارت خريده بالا رود و آن را نفروشد و در بين سال قيمتش پائين آيد ، خمس مقدارى كه بالا رفته بر او واجب نيست .\r\nمسأله 1778 - اگر قيمت جنسى را كه براى تجارت خريده بالا رود و به اميد اينكه قيمت آن بالاتر رود تا بعد از تمام شدن سال آن را نفروشد و قيمتش پايين آيد ، خمس مقدارى كه آخر سال بالا رفته بود و مىتوانست آن را به آن قيمت بفروشد بر او واجب است .\r\nمسأله 1779 - اگر غير از مال التجاره مالى داشته باشد كه خمسش را داده است چنانچه قيمتش بالا رود ، احوط آن است كه خمس مقدارى را كه بر قيمتش اضافه شده است بدهد و همچنين است اگر مثلًا درختى را كه خريده ميوه بياورد يا گوسفند چاق شود ، در صورتى كه مقصود او از نگهدارى آنها اين بوده كه منفعتى از آنها ببرد ، بايد خمس آنچه را زياد شده بدهد ، بلكه اگر مقصودش منفعت بردن هم نبوده ، بايد خمس آن را بدهد و اما اگر آن مال از\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nابتدا خمس نداشته است و قيمتش زياد شود مانند ؛ ارثى كه به او رسيده است خمس به آن تعلق نمىگيرد اگر چه احوط آن است كه خمس ارتفاع قيمت آن را پس از فروش نيز بدهد .\r\nمسأله 1780 - اگر با پولى كه خمس آن را داده است و يا خمس به آن تعلق نگرفته است باغى احداث كند براى آنكه بعد از بالا رفتن قيمتش بفروشد ، بايد خمس ميوه و نمو درختها و زيادى قيمت باغ را بدهد .\r\nمسأله 1781 - اگر درخت بيد و چنار و مانند اينها را بكارد ، بايد هر سال خمس زيادى آنها را بدهد و همچنين اگر مثلًا از شاخه‌هاى آنكه معمولًا هر سال مىبرند ، استفاده‌اى ببرد و به تنهايى يا با منفعتهاى ديگر كسبش از مخارج سال او زياد بيايد ، در آخر سال بايد خمس آن را بدهد .\r\nمسأله 1782 - كسى كه چند رشته كسب دارد ؛ مثلًا اجاره ملك مىگيرد ، و خريد و فروش و زراعت هم مىكند ، بايد خمس آنچه را كه در آخر سال از مخارج او زياد مىآيد بدهد و چنانچه از يك رشته نفع ببرد ، و از رشته ديگر ضرر كند ، بنابر اظهر نفع و ضرر روى هم حساب مىشود .\r\nمسأله 1783 - خرجهايى را كه انسان براى به دست آوردن فائده مىكند ، مانند دلّالى و حمّالى مىتواند از منفعت كسر نمايد و نسبت به آن مقدار خمس لازم نيست .\r\nمسأله 1784 - آنچه را از منافع كسب در بين سال به مصرف خوراك و پوشاك و اثاثيه و خريد منزل و عروسى و جهيزيه دختر و زيارت و مانند اينها مىرساند ، در صورتى كه از شأن او زياد نباشد ، و زياده روى هم نكرده باشد ، خمس ندارد .\r\nمسأله 1785 - مالى را كه انسان به مصرف نذر و كفاره مىرساند ، جزء\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمخارج ساليانه است و نيز مالى را كه به كسى مىبخشد يا جايزه مىدهد ، در صورتى كه از شأن او زياد نباشد ، از مخارج ساليانه حساب مىشود .\r\nمسأله 1786 - اگر انسان در شهرى باشد كه معمولًا هر سال مقدارى از جهيزيه دختر را تهيه مىكنند ، چنانچه در بين سال از منافع آن سال جهيزيه‌اى بخرد و از شأنش هم زياد نباشد بنا بر احتياط خمس آن را بدهد و اگر از شأنش زياد باشد يا از منافع آن سال در سال بعد جهيزيه تهيه نمايد ، بايد خمس آن را بدهد .\r\nمسأله 1787 - مالى را كه خرج سفر حج و زيارتهاى ديگر مىكند از مخارج سالى حساب مىشود كه در آن سال خرج كرده و اگر سفر او تا مقدارى از سال بعد طول بكشد ، آنچه در سال بعد خرج مىكند ، بايد خمس آن را بدهد .\r\nمسأله 1788 - كسى كه از كسب و تجارت فائده‌اى برده اگر مال ديگرى هم دارد كه خمس آن واجب نيست ، مىتواند مخارج سال خود را فقط از فائده كسبش صرف كند .\r\nمسأله 1789 - آذوقه‌اى را كه براى مصرف سالش از منافع كسبش خريده ، اگر در آخر سال زياد بيايد ، بايد خمس آن را بدهد و چنانچه بخواهد قيمت آن را بدهد ، در صورتى كه قيمتش از وقتى كه خريده زياد شده باشد ، بايد قيمت آخر سال را حساب كند .\r\nمسأله 1790 - اگر از منفعت كسب پيش از دادن خمس اثاثيه‌اى براى منزل بخرد ، هر وقت احتياجش از آن بر طرف شد ، لازم نيست كه خمس آن را بدهد و همچنين است زيور آلات زنانه ، در صورتى كه وقت خريدن ، زينت كردن زن با آنها نگذشته باشد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمسأله 1791 - اگر در يك سال منفعتى نبرد ، نمىتواند مخارج آن سال را از منفعتى كه در سال بعد مىبرد كسر نمايد .\r\nمسأله 1792 - اگر در اول سال منفعتى نبرد و از سرمايه خرج كند و پيش از تمام شدن سال منفعتى به دستش آيد ، نمىتواند مقدارى را كه از سرمايه برداشته از منافع كسر كند و فقط مؤنه ( مصارف ) تجارت را مىتواند از او كسر كند .\r\nمسأله 1793 - اگر مقدارى از سرمايه در تجارت و مانند آن از بين برود و از باقيمانده آن منافعى ببرد كه از خرج سالش زياد بيايد مىتواند مقدارى را كه از سرمايه كم شده از منافع كسر نمايد .\r\nمسأله 1794 - اگر غير از سرمايه چيز ديگرى از مالهاى او از بين برود ، نمىتواند از منفعتى كه به دستش مىآيد آن چيز را تهيه كند ، ولى اگر در همان سال به آن چيز احتياج داشته باشد ، مىتواند در بين سال از منافع كسب آن را تهيه نمايد و خمس ندارد .\r\nمسأله 1795 - اگر در تمام سال منفعتى نبرد و براى مخارج خود قرض كند ، مىتواند از منافع سالهاى بعد مقدار قرض خود را بدهد و همچنين اگر در اول سال براى مخارج خود قرض كند و پيش از تمام شدن سال منفعتى ببرد مىتواند مقدار قرض خود را از آن منفعت اداء نمايد و اگر قرض را ادا ننمود تا آنكه سال بر منفعت گذشت مىتواند مقدار آن را از آن منفعت كسر نمايد ، ولى ديگر پرداخت آن قرض از منافع سال آينده از مخارج سال آينده محسوب نخواهد شد .\r\nمسأله 1796 - اگر براى زياد كردن مال يا خريدن ملكى كه به آن احتياج ندارد قرض كند ، نمىتواند از منافع كسب آن قرض را ادا نمايد ، بلى اگر مالى را\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nكه قرض كرده و چيزى را كه از قرض خريده از بين برود و ناچار شود كه قرض خود را بدهد اداى آن قرض از منافع سال بعد مانعى ندارد و اگر خمس بواسطه تلف شدن مالى كه خمس آن را نداده بود يا بواسطه دستگردان با حاكم شرع يا وكيل او دين شود اداى آن از منافع سال بعدى از مؤنه حساب نمىشود و لازم است منفعتى را كه با آن اداى قرض خمس مىكند تخميس كند .\r\nمسأله 1797 - انسان مىتواند خمس هر چيز را از همان چيز بدهد يا به مقدار قيمت خمسى كه بدهكار است ، پول بدهد و اما اگر جنس ديگرى بخواهد بدهد ، محل اشكال است ، مگر آنكه با اجازه حاكم شرع باشد .\r\nمسأله 1798 - كسى كه خمس به مال او تعلق گرفت و سال بر او گذشت تا خمس آن را نداده است و قصد دادن خمس را ندارد نمىتواند در آن مال تصرف كند . بلكه بنابر احتياط واجب اگر قصد دادن خمس را هم داشته باشد نيز چنين است .\r\nمسأله 1799 - كسى كه خمس بدهكار است نمىتواند آن را بذمه بگيرد ، يعنى خود را بدهكار اهل خمس بداند و در تمام مال تصرف كند و چنانچه تصرف كند و آن مال تلف شود ، بايد خمس آن را بدهد ، بلى اگر به مجتهد عادل كه از او تقليد مىكند يا به وكيل او رجوع كند ممكن است در بعضى از موارد به آن شخص دستگردان كند تا خمس به ذمه منتقل شود .\r\nمسأله 1800 - كسى كه خمس بدهكار است ، اگر با حاكم شرع مصالحه كند ، مىتواند در تمام مال تصرف نمايد و بعد از مصالحه ، منافعى كه از آن به دست مىآيد مال خود او است .\r\nمسأله 1801 - كسى كه با ديگرى شريك است ، اگر خمس منافع خود را بدهد و شريك او ندهد و در سال بعد از مالى كه خمسش را نداده براى سرمايه\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nشركت بگذارد ، آن كس مىتواند در آن مال تصرف كند .\r\nمسأله 1802 - اگر بچه صغير سرمايه‌اى داشته باشد و از آن منافعى به دست آيد بر ولىّ او واجب است خمس آن را بدهد و اگر نداد بر صغير واجب است بعد از آنكه بالغ شد ، خمس آن را بدهد .\r\nمسأله 1803 - شخص مؤمنى كه مالى از ديگرى به دست آورد و شك نمايد خمس آن را داده يا نه ، مىتواند در آن مال تصرف نمايد ، بلكه اگر يقين هم داشته باشد كه خمس آن را نداده مىتواند در آن تصرف نمايد .\r\nمسأله 1804 - اگر كسى از منافع كسب خود در اثناى سال ملكى بخرد كه از لوازم و مخارج ساليانه‌اش حساب نشود واجب است بعد از تمامى سال خمس آن را بدهد و چنانچه خمس آن را نداد و قيمت آن ملك بالا رفت لازم است خمس مقدارى را كه آن ملك فعلا ارزش دارد بدهد و همچنين است غير ملك از فرش و مانند آن .\r\nمسأله 1805 - كسى كه از اول تكليف خمس نداده يا براى چند سالى خمس نداده است ، اگر مثلًا ملكى بخرد و قيمت آن بالا رود اگر آن را در ذمه خريده است و از پول خمس نداده قيمت آن را پرداخت كرده است ، بايد خمس قيمتى را كه خريده بدهد و همچنين خمس قيمت افزوده شده بر آن ملك را پس از گذشت سال بر آن پس از كسر مخارج آن سال بايد بدهد و اگر پول خمس نداده را به فروشنده داده و به او گفته اين ملك را با اين پول مىخرم اگر فروشنده شيعه باشد بايد خمس مقدارى را كه آن ملك فعلًا ارزش دارد بدهد ، مگر اينكه آن را بيش از قيمت خريده باشد كه در اين صورت خمس مقدار زايد را نيز بايد بدهد .\r\nمسأله 1806 - كسى كه از اول تكليف خمس نداده ، اگر از منافع كسب\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nچيزى كه به آن احتياج ندارد خريده و يك سال از وقت منفعت بردن گذشته بايد خمس آن را بدهد و اگر اثاث خانه و چيزهاى ديگرى كه به آنها احتياج دارد مطابق شأن خود خريده ، پس اگر بداند در بين سالى كه در آن سال فائده برده آنها را خريده ، لازم نيست خمس آنها را بدهد و اگر نداند كه در بين سال خريده يا بعد از تمام شدن سال ، بنابر احتياط واجب بايد با حاكم شرع مصالحه كند .\r\n\r\n2 - معدن :\r\nمسأله 1807 - اگر از معدن طلا ، نقره ، سرب ، مس ، آهن ، نفت ، ذغال سنگ ، فيروزه ، عقيق ، زاج ، نمك و معدنهاى ديگر چيزى به دست آورد در صورتى كه به مقدار نصاب باشد ، بايد خمس آن را بدهد .\r\nمسأله 1808 - نصاب معدن 15 مثقال معمولى طلاى مسكوك است ، يعنى اگر قيمت چيزى را كه از معدن بيرون آورده پس از كسر هزينه استخراج به 15 مثقال طلاى مسكوك برسد ، بايد خمس آنچه را كه پس از كم كردن مخارجى كه كرده است باقى مىماند ، بدهد .\r\nمسأله 1809 - استفاده‌اى كه از معدن برده چنانچه قيمت چيزى كه از معدن بيرون آورده به 15 مثقال طلاى مسكوك نرسد ، خمس آن در صورتى لازم است كه به تنهايى يا با منفعتهاى ديگر كسب او كه از مخارج سالش زياد بيايد .\r\nمسأله 1810 - گچ و آهك و گل سرشور و گل سرخ از چيزهاى معدنى نيست و كسى كه اينها را بيرون مىآورد ، در صورتى بايد خمس بدهد كه آنچه را بيرون آورده ، به تنهايى يا با منافع ديگر كسبش كه از مخارج سال او زياد بيايد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمسأله 1811 - كسى كه از معدن چيزى به دست مىآورد ، بايد خمس آن را بدهد ، چه معدن روى زمين باشد يا زير آن ، چه در زمينى باشد كه ملك است يا در جايى باشد كه مالك ندارد .\r\nمسأله 1812 - اگر نداند قيمت چيزى را كه از معدن بيرون آورده به 15 مثقال طلاى مسكوك مىرسد يا نه ، خمس ندارد و لازم نيست به وزن كردن يا از راه ديگر قيمت آن را معلوم كند .\r\nمسأله 1813 - اگر چند نفر چيزى از معدن بيرون آورند ، چنانچه قيمت سهم هر كدام به 15 مثقال طلاى مسكوك برسد بايد خمس آن را بدهند و در غير اين صورت سهم هر كدام از منافع كسب حساب مىشود .\r\nمسأله 1814 - اگر معدنى را كه در ملك ديگرى است و تابع ملك او است بدون اذن او بيرون آورد ، آنچه از آن به دست مىآيد ، مال صاحب ملك است و در صورتى كه به مقدار نصاب برسد ؛ چون صاحب ملك براى بيرون آوردن آن خرجى نكرده بايد خمس تمام آنچه را كه از معدن بيرون آمده بدهد .\r\n\r\n3 - گنج :\r\nمسأله 1815 - گنج مالى است كه در زمين يا درخت يا كوه يا ديوار پنهان باشد و كسى آن را پيدا كند و طورى باشد كه به آن گنج بگويند .\r\nمسأله 1816 - اگر انسان در زمينى كه ملك كسى نيست ، گنجى پيدا كند ، مال خود او است و بايد خمس آن را بدهد اگر چه گنج غير از طلا و نقره باشد .\r\nمسأله 1817 - نصاب گنج مانند نصاب معدن معادل 15 مثقال طلاى مسكوك است .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمسأله 1818 - اگر در زمينى كه از ديگرى خريده گنجى پيدا كند و بداند مال كسانى كه قبلًا مالك آن زمين بوده‌اند نيست ، مال خود او مىشود و بايد خمس آن را بدهد . ولى اگر احتمال دهد كه مال يكى از آنان است بنابر احتياط واجب بايد به او اطلاع دهد ، و چنانچه معلوم شود مال او نيست ، به كسى كه پيش از او مالك زمين بوده اطلاع دهد و به همين ترتيب به تمام كسانى كه پيش از او مالك زمين بوده‌اند خبر دهد و اگر معلوم نشود مال آنان است ، مال خود او مىشود و بايد خمس آن را بدهد ، مگر اينكه بداند مال يك مسلمانى است كه قابل شناسايى نيست كه در اين صورت حكم مجهول المالك را دارد .\r\nمسأله 1819 - اگر در ظرفهاى متعددى كه در يك جا دفن شده است مالى پيدا كند كه قيمت آنها روى هم معادل 15 مثقال طلا باشد ، بايد خمس آن را بدهد ، ولى چنانچه در چند جا گنج پيدا كند ، هر كدام از آنها كه قيمتش به اين مقدار برسد ، خمس آن واجب است و گنجى كه قيمت آن به اين مقدار نرسيده است خمس ندارد .\r\nمسأله 1820 - اگر دو نفر گنجى پيدا كنند كه قيمت آن معادل 15 مثقال طلا باشد ، اگر سهم هر يك از آنان به اين مقدار نباشد ، از ارباح مكاسب حساب مىشود .\r\nمسأله 1821 - اگر كسى حيوانى را كه در دريا زندگى مىكند از قبيل ماهى بخرد و در شكم آن مالى پيدا كند ، اگر چه احتمال دهد كه مال فروشنده است ، لازم نيست به او خبر دهد و در حكم گنج است ، ولى اگر از قبيل چهار پايان باشد لازم است به فروشنده اطلاع دهد و اگر او علامت داد مال او است و الّا مال پيدا كننده است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\n4 - مال حلال مخلوط به حرام :\r\nمسأله 1822 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن هيچ كدام معلوم نباشد و نداند كه مقدار حرام كمتر از خمس است يا زيادتر از آن ؛ بنابر احتياط واجب بايد خمس تمام مال را به قصد ما فى الذمه اعم از خمس يا مظالم بدهد و بعد از دادن خمس ، بقيه مال حلال مىشود .\r\nمسأله 1823 - اگر مال حلال با حرام مخلوط شود و انسان مقدار حرام را - چه كمتر و چه بيشتر از خمس باشد - بداند ، ولى صاحب آن را نشناسد بايد آن مقدار را به حاكم شرع بدهد و يا به نيّت صاحبش با اذن از حاكم شرع صدقه بدهد .\r\nمسأله 1824 - اگر مال حلال با حرام مخلوط شود و انسان مقدار حرام را نداند ، ولى صاحبش را بشناسد بايد يكديگر را راضى نمايند و چنانچه صاحب مال راضى نشود ، بايد مقدارى را كه يقين دارد مال او است به او بدهد و بهتر آن است كه مقدار بيشترى را كه احتمال مىدهد مال او است نيز به او بدهد .\r\nمسأله 1825 - اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس بوده ، بايد مقدارى را كه مىداند از خمس بيشتر بوده به حاكم شرع بدهد و يا از طرف صاحب آن با اذن حاكم شرعى صدقه بدهد .\r\nمسأله 1826 - اگر خمس مال حلال مخلوط به حرام را بدهد يا مالى كه صاحبش را نمىشناسد به حاكم شرع داده و يا با اذن حاكم به نيّت او صدقه بدهد ، بعد از آنكه صاحبش پيدا شد ، لازم نيست چيزى به او بدهد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمسأله 1827 - اگر مال حلالى با حرام مخلوط شود و مقدار حرام معلوم باشد ، و انسان بداند كه صاحب آن از چند نفر معين بيرون نيست ، ولى نتواند بفهمد كيست بايد در صورت امكان همه آنها را راضى كند ولو آن مال را به طور مساوى بين آن چند نفر قسمت كند .\r\n\r\n5 - جواهرى كه بواسطه فرو رفتن در دريا به دست مىآيد :\r\nمسأله 1828 - اگر بواسطه غواصى يعنى فرو رفتن در دريا - لؤلؤ و مرجان يا جواهر ديگرى بيرون آورند ، روييدنى باشد يا معدنى ، بايد خمس آن را بدهند و بنابر احتياط نصابى در آن معتبر نيست ، پس هر مقدار كه باشد بايد خمس آن را داد ، چه بيرون آورنده يك نفر باشد يا چند نفر .\r\nمسأله 1829 - اگر بدون فرو رفتن در دريا بوسيله اسبابى جواهر بيرون آورد ، بنابر احتياط خمس آن واجب است ، ولى اگر از روى آب دريا يا از كنار دريا جواهر بگيرد ، در صورتى بايد خمس آن را بدهد كه آنچه را به دست آورده به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1830 - خمس ماهى و حيوانات ديگرى كه انسان بدون فرو رفتن در دريا مىگيرد در صورتى واجب است كه به تنهايى يا با منفعتهاى ديگر كسب او از مخارج سالش زيادتر باشد .\r\nمسأله 1831 - اگر انسان بدون قصد اينكه چيزى را از دريا بيرون آورد در دريا فرو رود و اتفاقاً جواهرى به دستش آيد ، بنابر احتياط واجب بايد خمس آن را بدهد .\r\nمسأله 1832 - اگر انسان در دريا فرو رود و حيوانى را بيرون آورد و در شكم آن جواهرى پيدا كند چنانچه آن حيوان مانند صدف باشد كه نوعاً در\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nشكمش جواهر هست ، بايد خمس آن را بدهد و اگر اتفاقاً جواهر بلعيده باشد ، در صورتى خمس آن واجب است كه به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1833 - اگر در رودخانه‌هاى بزرگ مانند دجله و فرات فرو رود و جواهرى بيرون آورد ، چنانچه در آن رودخانه جواهر عمل مىآيد ، بايد خمس آن را بدهد .\r\nمسأله 1834 - اگر در آب فرو رود و مقدارى عنبر بيرون آورد ، بايد خمس آن را بدهد ، بلكه چنانچه از روى آب يا از كنار دريا به دست آورد بنابر احتياط خمس آن واجب است .\r\nمسأله 1835 - كسى كه كسبش غواصى يا بيرون آوردن معدن است اگر خمس آنها را بدهد و چيزى از مخارج سالش زياد بيايد ، لازم نيست دوباره خمس آن را بدهد .\r\nمسأله 1836 - اگر بچه‌اى معدنى را بيرون آورد يا گنجى پيدا كند يا به واسطه فرو رفتن در دريا ، جواهرى بيرون آورد ، خمس دارد و ولىّ او بايد خمس آن را بدهد و چنانچه ندهد واجب است بر بچه پس از بالغ شدن خمس آن را بدهد .\r\n\r\n6 - غنيمت :\r\nمسأله 1837 - اگر مسلمانان به امر امام عليه السلام با كفار جنگ كنند و چيزهايى در جنگ به دست آورند ، به آنها غنيمت گفته مىشود و مخارجى را كه براى غنيمت هزينه كرده‌اند ، مانند مخارج نگهدارى حمل و نقل آن و نيز مقدارى را كه امام عليه السلام صلاح مىداند به مصرفى برساند و چيزهايى كه مخصوص به\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nامام عليه السلام است بايد از غنيمت كنار بگذارند و خمس بقيه آن را بدهند و آنچه در زمان غيبت امام عليه السلام در جنگ از كفار گرفته مىشود بنابر احتياط نيز حكم غنيمت را دارد و لازم است خمس آن را بدهند .\r\n\r\n7 - زمينى كه كافر ذمى از مسلمان بخرد :\r\nمسأله 1838 - اگر كافر ذمى زمينى را از مسلمانى بخرد معروف آن است كه بايد خمس آن را از همان زمين يا از قيمت آن بدهد ، و ليكن بعيد نيست كه اين از باب جزيه باشد و احكام آن را داشته باشد .\r\nمسأله 1839 - اگر كافر ذمى زمينى را كه از مسلمانى خريده به مسلمان ديگرى بفروشد ، پرداخت خمس آن از كافر ساقط نمىشود ، ولى بر مسلمان لازم نيست چيزى پرداخت كند و همچنين است اگر بميرد و مسلمانى آن زمين را از او ارث ببرد .\r\nمسأله 1840 - اگر كافر ذمى موقع خريدن زمين شرط كند كه خمس زمين را ندهد يا شرط كند كه خمس بر فروشنده باشد در صورتى كه شرائط وجوب اين خمس بر وى ثابت باشد ، شرط او صحيح نيست و بايد خمس را بدهد ، ولى اگر شرط كند كه فروشنده مقدار خمس را از طرف او به صاحبان خمس بدهد بر فروشنده لازم است كه عمل به شرط نمايد .\r\nمسأله 1841 - اگر مسلمان زمينى را به غير خريد و فروش ملك كافر ذمى كند و عوض آن را بگيرد ؛ مثلًا به او صلح نمايد حكم فروش را دارد .\r\nمسأله 1842 - اگر كافر ذمى صغير باشد و ولى او برايش زمينى بخرد حكم كبير را دارد .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nمصرف خمس\r\nمسأله 1843 - خمس ملك منصب امامت است كه نصف آن صرف فقراى سادات مىشود و در اين زمان - عصر غيبت - بايد به مجتهد جامع الشرايط داده شود يا به مصرفى كه او اجازه مىدهد برسانند و احتياط لازم آن است كه او مرجع اعلم و مطلع بر جهات عامه و داراى شرايط ولايت بر امور مسلمين باشد .\r\nمسأله 1844 - نصف خمس كه از آن به سهم سادات تعبير مىشود بايد با اجازه حاكم شرعى بر سادات فقير يا يتيم فقير و يا سيدى كه در سفر درمانده شده است ، اگر چه در وطنش فقير هم نباشد صرف شود .\r\nمسأله 1845 - به سيدى كه در سفر درمانده شده ، اگر سفر او سفر معصيت باشد ، بنا بر احتياط واجب نبايد خمس بدهند .\r\nمسأله 1846 - به سيدى كه عادل نيست مىشود خمس داد .\r\nمسأله 1847 - به سيدى كه معصيت كار است ، اگر خمس دادن كمك به معصيت او باشد نمىشود خمس داد و بهتر آن است كه به سيدى هم كه آشكارا معصيت مىكند ، اگر چه دادن خمس كمك به معصيت او نباشد ، خمس ندهد .\r\nمسأله 1848 - اگر كسى بگويد من سيدم نمىشود به او خمس داد ، مگر آنكه دو نفر عادل ، سيد بودن او را تصديق كنند يا در بين مردم به طورى معروف باشد كه انسان يقين يا اطمينان كند كه سيد است .\r\nمسأله 1849 - به كسى كه در شهر خودش مشهور باشد كه سيد است ، اگر چه انسان به سيد بودن او يقين يا اطمينان نداشته باشد ، مىتوان خمس داد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nمسأله 1850 - كسى كه زنش سيده است بنابر احتياط واجب نبايد به او خمس بدهد كه به مصرف مخارج خودش برساند ، بلكه آنها را بايستى از مال خودش بدهد ، ولى اگر مخارج ديگران بر آن زن واجب باشد و نتواند مخارج آنان را بدهد ، جايز است انسان خمس به آن زن بدهد كه به مصرف آنان برساند و همچنين است دادن خمس به او كه در نفقات غير واجبه‌اش صرف نمايد .\r\nمسأله 1851 - اگر مخارج سيد يا سيده‌اى كه زن انسان نيست بر انسان واجب باشد ، بنابر احتياط واجب ، نمىتواند خوراك و پوشاك و سائر نفقات واجبه او را از خمس خودش بدهد ولى اگر مقدارى خمس به او بدهد كه به مصرف ديگرى ( غير از نفقات واجبه ) برساند مانعى ندارد .\r\nمسأله 1852 - به سيد فقيرى كه مخارجش بر ديگرى واجب است و او نمىتواند مخارج آن سيد را بدهد يا دارد و نمىدهد مىشود خمس داد .\r\nمسأله 1853 - احتياط واجب آن است كه بيشتر از مخارج يك سال به يك سيد فقير خمس ندهند .\r\nمسأله 1854 - اگر در شهر انسان سيد مستحقى نباشد بايد با اجازه حاكم شرع خمس را به شهر ديگر ببرد و به مستحق برساند و مىتواند مخارج بردن آن را از خمس بردارد و اگر خمس از بين برود ، چنانچه در نگهدارى آن كوتاهى كرده ، بايد عوض آن را بدهد و اگر كوتاهى نكرده ، چيزى بر او واجب نيست .\r\nمسأله 1855 - هر گاه در شهر خودش مستحقى نباشد ، ولى يقين يا اطمينان داشته باشد كه پيدا مىشود و نگهدارى خمس تا پيدا شدن مستحق\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nممكن باشد ، مىتواند با اجازه حاكم شرع خمس را به شهر ديگر نبرد و تا پيدا شدن مستحق نگه دارد .\r\nمسأله 1856 - اگر در شهر خودش مستحق پيدا شود ، باز هم مىتواند با اذن حاكم شرع خمس را به شهر ديگر ببرد و به مستحق برساند .\r\nمسأله 1857 - اگر به وكالت از حاكم شرع يا وكيل او خمس را قبض كند ذمه او فارغ مىشود و اگر بدون كوتاهى در رساندن آن به حاكم شرع و يا به مصرف آن تلف شود ضامن نيست و همچنين است اگر به كسى بدهد كه از طرف حاكم شرع وكيل بوده كه خمس را بگيرد .\r\nمسأله 1858 - جايز نيست جنسى را كه خمس به آن تعلق گرفته به زيادتر از قيمت واقعى حساب نموده و بابت خمس بدهد و در مسأله ( 1798 ) گذشت كه دادن جنس ديگر غير از پول طلا و نقره و مانند آنها بدون اذن و قبول حاكم شرعى محل اشكال است .\r\nمسأله 1859 - كسى كه از مستحق طلبكار است مىتواند با اذن خاص يا عام حاكم شرع طلب خود را بابت خمس حساب كند .\r\nمسأله 1860 - مالك بر مستحق نمىتواند شرط كند كه خمس را بگيرد و به مالك برگرداند ، و ليكن حاكم شرع مىتواند چنانچه مصلحت ببيند كسى كه خمس بدهكار است و فعلًا فقير شده است و يا نمىتواند همه آن را بپردازد با وى مصالحه كند .\r\n\r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\n\r\nاحكام زكات\r\nمسأله 1861 - زكات در نه چيز واجب است :\r\nاول : گندم .\r\nدوم : جو .\r\nسوم : خرما .\r\nچهارم : كشمش .\r\nپنجم : طلا - دينار .\r\nششم : نقره - درهم .\r\nهفتم : شتر .\r\nهشتم : گاو .\r\nنهم : گوسفند .\r\nو اگر كسى مالك يكى از اين نه چيز باشد با شرايطى كه بعداً گفته مىشود بايد مقدارى كه معين شده ، به يكى از مصرفهايى كه دستور داده‌اند برساند .\r\nمسأله 1862 - سلت كه دانه‌اى است به نرمى گندم و خاصيت جو را دارد ، و علس كه مثل گندم است و خوراك مردمان صنعا مىباشد ، بنابر احتياط بايد از آنها زكات داده شود .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nشرايط واجب شدن زكات\r\nمسأله 1863 - زكات در صورتى واجب مىشود كه مال به مقدار نصاب كه بعداً گفته مىشود برسد و همچنين در خصوص زكات نقدين - طلا و نقره - بايد مالك آن ، بالغ و عاقل و آزاد باشد و اينكه مالك در تمام سال بتواند در آن مال تصرف كند .\r\nمسأله 1864 - اگر انسان يازده ماه مالك گاو و گوسفند و شتر و طلا و نقره باشد ، اگر چه اول ماه دوازدهم زكات بر او واجب مىشود ، ولى اول سال بعد را بايد بعد از تمام شدن ماه دوازدهم حساب كند .\r\nمسأله 1865 - اگر بچه‌اى كه مالك طلا و نقره است در بين سال بالغ شود مثلًا اگر بچه‌اى در اول محرم مالك طلا يا نقره شود و بعد از گذشتن هشت ماه بالغ گردد با تمام شدن سال از زمان ملك آن مال زكات بر او واجب مىشود .\r\nمسأله 1866 - زكات گندم و جو وقتى واجب مىشود كه دانهء گندم و جو بسته و سفت شود و زكات كشمش وقتى واجب مىشود كه غوره شده باشد ، و زكات خرما وقتى واجب مىشود كه زرد يا قرمز شده باشد ولى وقت دادن زكات در گندم و جو موقع خرمن و جدا كردن كاه آنها است و در خرما و كشمش موقعى است كه خشك شده باشند و ليكن اگر مالك بخواهد قبل از خشك شدن آن را بفروشد يا مصرف كند بايد زكاتش را پرداخت كند .\r\nمسأله 1867 - بنا بر احتياط واجب در زكات گندم و جو و كشمش و خرما و شتر و گاو و گوسفند لازم نيست كه صاحب آنها بالغ و عاقل و آزاد و متمكن از تصرّف باشد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nمسأله 1868 - اگر صاحب گاو و گوسفند و شتر و طلا و نقره در تمام سال يا در مقدارى از آن ديوانه باشد و ليكن در زمان وجوب زكات كه دخول ماه دوازدهم است عاقل باشد ، زكات بر او واجب مىشود .\r\nمسأله 1869 - اگر صاحب گاو و گوسفند و شتر و طلا و نقره در مقدارى از سال و يا وقت وجوب مست يا بيهوش شود ، زكات از او ساقط نمىشود ، و همچنين است اگر موقع واجب شدن زكات گندم و جو و خرما و كشمش مست يا بيهوش باشد .\r\nمسأله 1870 - طلا و نقرهءاى ( نقدين ) را كه از انسان غصب كرده‌اند و نمىتواند در آن تصرف كند زكات ندارد .\r\nمسأله 1871 - اگر طلا و نقره يا چيز ديگرى را كه زكات در آن واجب است قرض كند و يك سال نزد او بماند ، بايد زكات آن را بدهد و بر كسى كه قرض داده چيزى واجب نيست .\r\n\r\nزكات گندم و جو و خرما و كشمش\r\nمسأله 1872 - زكات گندم و جو و خرما و كشمش ، وقتى واجب مىشود كه به مقدار نصاب برسند و نصاب آنها سيصد صاع كه معادل ( 288 ) من تبريز ( 45 ) مثقال كم است و تقريباً ( 847 ) كيلوگرم مىشود .\r\nمسأله 1873 - اگر پيش از دادن زكات از انگور و خرما و جو و گندمى كه زكات آنها واجب شده خود و عيالاتش بخورند يا مثلًا به فقير به غير عنوان زكات بدهد ، بايد زكات مقدارى را كه مصرف كرده بدهد .\r\nمسأله 1874 - اگر بعد از آنكه زكات گندم و جو و خرما و انگور واجب شد مالك آن بميرد بايد مقدار زكات را از مال او بدهند ، ولى اگر پيش از واجب\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nشدن زكات بميرد ، هر يك از ورثه كه سهم او به اندازه نصاب است بايد زكات سهم خود را بدهد .\r\nمسأله 1875 - كسى كه از طرف حاكم شرع مأمور جمع آورى زكات است موقع خرمن كه گندم و جو را از كاه جدا مىكنند و بعد از خشك شدن خرما و انگور مىتواند زكات را مطالبه كند و اگر مالك ندهد و چيزى كه زكات آن واجب شده از بين برود ، بايد عوض آن را بدهد .\r\nمسأله 1876 - اگر بعد از مالك شدن درخت خرما و انگور يا زراعت گندم و جو زكات آنها واجب شود ، بايد زكات آن را بدهد .\r\nمسأله 1877 - اگر بعد از آنكه زكات گندم و جو و خرما و انگور واجب شده ، زراعت و درخت را بفروشد ، فروشنده بايد زكات آنها را بدهد و چنانچه داد بر خريدار چيزى واجب نيست .\r\nمسأله 1878 - اگر انسان گندم يا جو يا خرما يا انگور را بخرد و بداند كه فروشنده زكات آن را داده ، يا شك كند كه داده يا نه ، چيزى بر او واجب نيست و اگر بداند كه زكات آن را نداده ، چنانچه حاكم شرع معامله مقدارى را كه بايد از بابت زكات داده شود ، اجازه ندهد ، معامله آن مقدار باطل است و حاكم شرع مىتواند مقدار زكات را از خريدار بگيرد و اگر معامله مقدار زكات را اجازه دهد ، معامله صحيح است و خريدار بايد قيمت آن مقدار را به حاكم شرع بدهد و در صورتى كه قيمت آن مقدار را به فروشنده داده باشد ، مىتواند از او پس بگيرد .\r\nمسأله 1879 - اگر وزن گندم و جو و خرما و كشمش موقعى كه تر است به ( 288 ) من ( 45 ) مثقال كم برسد و بعد از خشك شدن كمتر از اين مقدار شود زكات آن واجب نيست .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمسأله 1880 - اگر گندم و جو و خرما را پيش از خشك شدن مصرف كند ، چنانچه خشك آنها به اندازه نصاب باشد ، بايد زكات آنها را بدهد .\r\nمسأله 1881 - خرما بر سه قسم است\r\n1 - آن است كه خشكش مىكنند و حكم زكات آن گفته شد .\r\n2 - آن است كه در حال رطب بودنش مىخورند .\r\n3 - آن است كه نارس - قبل از قرمز يا زرد شدن - آن را مىخورند .\r\nدر قسم دوم چنانچه مقدارى باشد كه خشك آن به ( 288 ) من ( 45 ) مثقال كم برسد زكات آن واجب است و اما قسم سوم ظاهر اين است كه زكات بر آن واجب نباشد .\r\nمسأله 1882 - گندم و جو و خرما و كشمشى كه زكات آنها را داده ، اگر چند سال هم نزد او بماند زكات ندارد .\r\nمسأله 1883 - اگر گندم و جو و خرما و انگور از آب باران يا نهر مشروب شود يا مثل زراعتهاى مصر از رطوبت زمين استفاده كند ، زكات آن ده يك است و اگر با ماشين آلات يا با دلو و مانند آن آبيارى شود ، زكات آن بيست يك است .\r\nمسأله 1884 - اگر گندم و جو و خرما و انگور ، هم از آب باران مشروب شود و هم از آب دلو و مانند آن استفاده كند ، چنانچه طورى باشد كه عرفاً بگويند آبيارى آن با ماشين آلات يا با دلو و مانند آن شده ، زكات آن بيست يك است و اگر بگويند آبيارى با آب نهر و باران شده ، زكات آن ده يك است و اگر طورى است كه عرفا مىگويند به هر دو آبيارى شده زكات آن سه چهلم است .\r\nمسأله 1885 - چنانچه در صدق عرفى شك كند و نداند كه آبيارى طورى است كه در عرف مىگويد با هر دو آبيارى شده يا اينكه مىگويند آبيارى آن\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمثلًا با باران است اگر سه چهلم بدهد كافى است .\r\nمسأله 1886 - اگر شك كند و نداند كه عرف مىگويند با هر دو آبيارى شده يا اينكه مىگويند با دلو و نحو آن آبيارى شده است ، در اين صورت دادن يك بيستم كافى است و همچنين است حال اگر احتمال آن نيز برود كه در عرف بگويند با آب باران آبيارى شده است .\r\nمسأله 1887 - اگر گندم و جو و خرما و انگور با آب باران و نهر مشروب شود و به آب دلو و مانند آن محتاج نباشد ، ولى با آب دلو هم آبيارى شود و آب دلو به زياد شدن محصول كمك نكند ، زكات آن ده يك است و اگر با دلو و مانند آن آبيارى شود و به آب نهر و باران محتاج نباشد ، ولى با آب نهر و باران هم مشروب شود و آنها به زياد شدن محصول كمك نكنند ، زكات آن يك بيستم است .\r\nمسأله 1888 - اگر زراعتى را با دلو و مانند آن آبيارى كنند و در زمينى كه پهلوى آن است زراعتى كه از رطوبت آن زمين استفاده نمايد و محتاج به آبيارى نشود ، زكات زراعتى كه با دلو آبيارى شده ، يك بيستم و زكات زراعتى كه پهلوى آن است بنابر احتياط يك دهم مىباشد .\r\nمسأله 1889 - مخارجى را كه براى گندم و جو و خرما و انگور كرده است ، نمىتواند از حاصل كسر نموده و ملاحظه نصاب نمايد پس چنانچه يكى از آنها پيش از ملاحظه مخارج به ( 288 ) من ( 45 ) مثقال كم برسد بايد زكات آن را بدهد .\r\nمسأله 1890 - بذرى را كه به مصرف زراعت رسانده ، چه از خودش باشد يا خريده باشد نمىتواند نيز از حاصل كسر كند و سپس ملاحظه نصاب بنمايد ، بلكه نصاب را نسبت به مجموع حاصل بايد ملاحظه نمايد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمسأله 1891 - آنچه را كه دولت از عين مال مىگيرد ، زكات آن واجب نيست ، مثلًا اگر حاصل زراعت ( 850 ) كيلوگرم باشد و دولت ( 50 ) كيلوگرم آن را به عنوان ماليات بگيرد فقط زكات بر ( 800 ) كيلو واجب مىشود .\r\nمسأله 1892 - مصارفى كه انسان پيش از تعلق زكات انجام داده ، مىتواند از حاصل كسر نموده و فقط زكات بقيه را بدهد هر چند كمتر از نصاب باشد .\r\nمسأله 1893 - مصارفى را كه بعد از تعلق زكات است مىتواند از حاكم شرع يا وكيل او در صرف آنها اجازه بگيرد و آنچه را نسبت به مقدار زكات خرج شده بردارد .\r\nمسأله 1894 - واجب نيست صبر نمايد تا جو و گندم به حد خرمن برسد و انگور و خرما خشك گردد و آنگاه زكات را بدهد ، بلكه همين كه زكات واجب شد جايز است مقدار زكات را قيمت نموده و به عنوان زكات قيمت آن را بدهد .\r\nمسأله 1895 - بعد از آنكه زكات تعلق گرفت مىتوان عين زراعت يا خرما و انگور را پيش از درو كردن يا چيدن به مستحق يا حاكم شرع يا وكيل اينها مشاعاً تسليم نمايد و پس از آن در مصارف شريك مىباشند .\r\nمسأله 1896 - در صورتى كه مالك عين مال را از زراعت يا خرما و انگور به حاكم يا مستحق يا وكيل آنها تسليم نمود لازم نيست آنها را مجاناً به طور اشاعه نگاه دارد ، بلكه مىتواند براى اينكه تا وقت درو يا خشك شدن برسد ، براى ماندن آنها در زمينش اجرت مطالبه نمايد .\r\nمسأله 1897 - اگر انسان در چند شهر كه فصل رسيدن حاصل آنها با يكديگر اختلاف دارد و زراعت و ميوه آنها در يك وقت به دست نمىآيد گندم يا جو و خرما يا انگور داشته باشد و همه آنها محصول يك سال حساب شود ،\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nچنانچه چيزى كه اول مىرسد به اندازه نصاب ، يعنى ( 288 ) من ( 45 ) مثقال كم باشد ، بايد زكات آن را موقعى كه مىرسد بدهد و زكات بقيه را هر وقت به دست مىآيد ادا نمايد و اگر آنچه اول مىرسد به اندازه نصاب نباشد ، صبر مىكند تا بقيه آن برسد ، پس اگر روى هم به مقدار نصاب شود ، زكات آن واجب است و اگر به مقدار نصاب نشود ، زكات آن واجب نيست .\r\nمسأله 1898 - اگر درخت خرما يا انگور در يك سال دو مرتبه ميوه بدهد ، چنانچه روى هم به مقدار نصاب باشد ، بنابر احتياط زكات آن واجب است .\r\nمسأله 1899 - اگر مقدارى خرماى خشك نشده يا انگور دارد كه خشك آن به اندازه نصاب مىشود ، چنانچه به قصد زكات از تازه آن به قدرى به مصرف زكات برساند كه اگر خشك شود به اندازه زكاتى باشد كه بر او واجب است ، اشكال ندارد .\r\nمسأله 1900 - اگر زكات خرماى خشك يا كشمش بر او واجب باشد ، مىتواند زكات آن را از خرماى تازه يا انگور بدهد اگر از جمله همان خرما يا كشمشى باشد كه زكات به آن تعلق گرفته است و اگر از آن جمله نيست چنانچه ملاحظه قيمت نمايد و انگور يا خرماى تازه يا مويز يا خرماى خشك ديگر از بابت قيمت بدهد نيز بى اشكال است و نيز اگر زكات خرماى تازه يا انگور بر او واجب باشد به همان گونه كه گفته شد مىتواند زكات آن را از خرماى خشك يا كشمش بدهد و همچنين در هر دو صورت مىتواند آنها را به مستحق بفروشد و بدهى او را از باب زكات حساب كند . مسأله 1901 - كسى كه بدهكار است و مالى هم دارد كه زكات آن واجب شده اگر بميرد ، بايد اول تمام زكات را از مالى كه زكات آن واجب شده بدهند\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبعد قرض او را ادا نمايند ، ولى اگر زكات در ذمه او واجب باشد مانند ساير ديون است .\r\nمسأله 1902 - كسى كه بدهكار است و گندم يا جو يا خرما يا انگور هم دارد ، اگر بميرد و پيش از آنكه زكات اينها واجب شود ، ورثه قرض او را از مال ديگر بدهند ، هر كدام كه سهمشان به ( 288 ) من و ( 45 ) مثقال كم برسد ، بايد زكات بدهد و اگر پيش از آنكه زكات اينها واجب شود ، قرض او را ندهند ، چنانچه مال ميّت فقط به اندازه بدهى او باشد ، واجب نيست زكات اينها را بدهند و اگر مال ميّت بيشتر از بدهى او باشد ، بايد جنس زكات دار را نسبت به مجموع مال ملاحظه كنند به همان نسبت از جنس زكات دار كسر شود پس سهم هر يك از ورثه به اندازه نصاب برسد زكات بر او واجب است .\r\nمسأله 1903 - اگر گندم و جو و خرما و كشمشى كه زكات آنها واجب شده خوب و بد دارد و مالك بخواهد زكات را از عين مال بدهد ، احتياط واجب آن است كه زكات جنس خوب را از جنس بد ندهد .\r\n\r\nنصاب طلا\r\nمسأله 1904 - طلا دو نصاب دارد :\r\nنصاب اول آن بيست مثقال شرعى است كه هر مثقال آن ( 18 ) نخود است ، پس وقتى طلا به بيست مثقال شرعى كه پانزده مثقال معمولى است برسد ، اگر شرايط ديگر را هم كه بر خى گفته شد و برخى ديگر خواهد آمد داشته باشد ، انسان بايد يك چهلم آن را - كه نه نخود مىشود - از بابت زكات بدهد و اگر به اين مقدار نرسد ، زكات آن واجب نيست .\r\nو نصاب دوم آن چهار مثقال شرعى است كه سه مثقال معمولى مىشود ،\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nيعنى اگر سه مثقال به پانزده مثقال اضافه شود ، بايد زكات تمام ( 18 ) مثقال را از قرار چهل يك بدهد و اگر كمتر از سه مثقال اضافه شود فقط بايد زكات ( 15 ) مثقال آن را بدهد و زيادى آن زكات ندارد و همچنين است هر چه بالا رود ، يعنى اگر سه مثقال اضافه شود ، بايد زكات تمام آنها را بدهد و اگر كمتر اضافه شود ، مقدارى كه اضافه شده زكات ندارد .\r\n\r\nنصاب نقره\r\nمسأله 1905 - نقره دو نصاب دارد :\r\nنصاب اول آن ( 105 ) مثقال معمولى است كه اگر نقره به ( 105 ) مثقال برسد و شرايط ديگر را هم كه گفته شد يا گفته مىشود داشته باشد انسان بايد يك چهلم آن را كه ( 2 ) مثقال و ( 15 ) نخود است از بابت زكات بدهد و اگر به اين مقدار نرسد ، زكات آن واجب نيست ،\r\nو نصاب دوم آن ( 21 ) مثقال است ، يعنى اگر 21 مثقال به ( 105 ) مثقال اضافه شود ، بايد زكات تمام ( 126 ) مثقال را به طورى كه گفته شد بدهد و اگر كمتر از ( 21 ) مثقال اضافه شود ، فقط بايد زكات ( 105 ) مثقال آن را بدهد و زيادى آن زكات ندارد و همچنين است هر چه بالا رود ؛ يعنى اگر ( 21 ) مثقال اضافه شود ، بايد زكات تمام آنها را بدهد و اگر كمتر اضافه شود ، مقدارى كه اضافه شده و كمتر از ( 21 ) مثقال است زكات ندارد . بنابر اين اگر انسان يك چهلم هر چه را طلا و نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب را داده است ؛ مثلًا كسى كه ( 110 ) مثقال نقره دارد اگر يك چهلم آن را بدهد ، زكات ( 105 ) مثقال آن را كه واجب بوده داده و مقدارى هم براى ( 5 ) مثقال آن داده كه واجب نبوده است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nمسأله 1906 - كسى كه طلا يا نقره او به اندازه نصاب است ، اگر چه زكات آن را داده باشد ، تا وقتى از نصاب اول كم نشده ، همه ساله بايد زكات آن را بدهد .\r\nمسأله 1907 - زكات طلا و نقره در صورتى واجب مىشود كه آن را سكه زده باشند و معامله با آن رواج داشته باشد و اگر سكه آن از بين هم رفته باشد ؛ و ليكن معامله با آن رواج داشته باشد بايد زكات آن را بدهند .\r\nمسأله 1908 - در طلا و نقره سكه‌دارى كه زنها براى زينت به كار مىبرند اگر چه رواج معامله با آن باقى باشد زكات واجب نيست .\r\nمسأله 1909 - كسى كه طلا و نقره دارد ، اگر هيچ كدام از آنها به اندازه نصاب اول نباشد ، مثلًا ( 104 ) مثقال نقره و ( 14 ) مثقال طلا داشته باشد ، زكات بر او واجب نيست .\r\nمسأله 1910 - چنان كه سابقاً گفته شد زكات طلا و نقره در صورتى واجب مىشود كه انسان يازده ماه مالك مقدار نصاب باشد و اگر در بين يازده ماه طلا و نقره او از نصاب اول كمتر شود ، زكات بر او واجب نيست .\r\nمسأله 1911 - اگر در بين يازده ماه طلا و نقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست اگر چه براى فرار از دادن زكات اين كارها را بكند .\r\nمسأله 1912 - اگر در ماه دوازدهم پول طلا و نقره را آب كند ، بايد زكات آنها را بدهد و چنانچه بواسطه آب كردن ، وزن يا قيمت آنها كم شود بايد زكاتى را كه پيش از آب كردن بر او واجب بوده بدهد .\r\nمسأله 1913 - اگر طلا و نقره‌اى كه دارد خوب و بد داشته باشد ، مىتواند زكات هر كدام از خوب و بد را از خود آن بدهد ، و اگر قسمتى از نصاب طلا و\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nنقره بد باشد بنابر احتياط بايد به همان نسبت زكات را از خوب و بد بدهد و اگر همه نصاب از طلا و نقره خوب باشد بايد زكات آنها را از جنس خوب بدهد .\r\nمسأله 1914 - پول طلا و نقره‌اى كه بيشتر از اندازه معمول فلز ديگر دارد ، اگر به آن پول طلا و نقره بگويند در صورتى كه به حد نصاب برسد زكاتش واجب است ، هر چند خالصش به حد نصاب نرسد ، ولى اگر به آن پول طلا و نقره نگويند وجوب زكات در آن محل اشكال است ، مگر اينكه خالصش به حد نصاب برسد كه در اين صورت بايد زكات آن پول را بدهد و احوط زكات در مطلق پول است .\r\nمسأله 1915 - اگر پول طلا و نقره‌اى كه دارد به مقدار معمول ، فلز ديگر با آن مخلوط شده باشد ، چنانچه زكات آن را از پول طلا و نقره‌اى كه بيشتر از معمول فلز ديگر دارد يا از پول غير طلا و نقره بدهد ، ولى به قدرى باشد كه قيمت آن ، به اندازه قيمت زكاتى باشد كه بر او واجب است ، اشكال ندارد .\r\n\r\nزكات شتر و گاو و گوسفند\r\nمسأله 1916 - زكات شتر و گاو و گوسفند غير از شرطهايى كه گفته شد يك شرط ديگر هم دارد و آن اين است كه حيوان در تمام سال در بيابان بچرد و از علف‌هاى طبيعى تغذيه كند ، پس اگر تمام سال يا مقدارى از آن را از علف چيده شده يا از زراعتى كه ملك او يا ملك كس ديگر است بخورد زكات ندارد ، ولى اگر در تمام سال چند روزى از علف مالك بخورد باز هم زكات آن واجب مىباشد .\r\nمسأله 1917 - اگر انسان براى شتر و گاو و گوسفند خود چراگاهى را كه كسى نكاشته بخرد يا اجاره كند و يا مجبور باشد براى چراندن در آن باج بدهد ، بايد زكات را بدهد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nنصاب شتر\r\nمسأله 1918 - شتر دوازده نصاب دارد :\r\nاول - پنج شتر و زكات آن يك گوسفند است و تا شماره شتر به اين مقدار نرسد زكات ندارد .\r\nدوم - ده شتر و زكات آن دو گوسفند است .\r\nسوم - پانزده شتر و زكات آن سه گوسفند است .\r\nچهارم - بيست شتر و زكات آن چهار گوسفند است .\r\nپنجم - بيست و پنج شتر و زكات آن پنج گوسفند است .\r\nششم - بيست و شش شتر و زكات آن يك شترى است كه داخل در سال دوم شده باشد .\r\nهفتم - سى و شش شتر و زكات آن يك شترى است كه داخل در سال سوم شده باشد .\r\nهشتم - چهل و شش شتر و زكات آن دو شترى است كه داخل در سال چهارم شده باشد .\r\nنهم - شصت و يك شتر و زكات آن يك شترى است كه داخل در سال پنجم شده باشد .\r\nدهم - هفتاد و شش شتر و زكات آن دو شترى است كه داخل در سال سوم شده باشند .\r\nيازدهم - نود و يك شتر و زكات آن دو شترى است كه داخل در سال چهارم شده باشند .\r\nدوازدهم - صد و بيست و يك شتر و بالاتر از آن است كه بايد يا چهل تا چهل\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nتا حساب كند و براى هر چهل تا ، يك شترى بدهد كه داخل در سال سوم شده باشد يا پنجاه تا پنجاه تا حساب كند و براى هر پنجاه تا ، يك شترى بدهد كه داخل در سال چهارم شده باشد و يا با چهل و پنجاه حساب كند ، ولى در هر صورت بايد طورى حساب كند كه چيزى باقى نماند يا اگر چيزى باقى مىماند ، از نه تا بيشتر نباشد ، مثلًا اگر ( 140 ) شتر دارد بايد براى صد تا دو شترى كه داخل در سال چهارم شده و براى چهل تا يك شترى كه داخل در سال سوم شده بدهد و شترى كه در زكات داده مىشود ، بايد ماده باشد .\r\nمسأله 1919 - زكات ما بين دو نصاب واجب نيست ، پس اگر شماره شترهايى كه دارد از نصاب اول كه پنج است بگذرد ، تا به نصاب دوم كه ده تا است نرسيده فقط بايد زكات پنج تاى آن را بدهد و همچنين است در نصابهاى بعد .\r\n\r\nنصاب گاو\r\nمسأله 1920 - گاو دو نصاب دارد :\r\nنصاب اول آن سى تا است كه وقتى شماره گاو به سى رسيد ، اگر شرايطى را كه گفته شد داشته باشد بايد يك گوساله‌اى كه داخل در سال دوم شده از بابت زكات بدهد . و نصاب دوم آن چهل تا است و زكات آن يك گوساله‌اى است كه داخل در سال سوم شده باشد و زكات ما بين سى تا و چهل تا واجب نيست ، مثلًا كسى كه سى و نه تا گاو دارد فقط بايد زكات سى تاى آنها را بدهد و نيز اگر از چهل تا گاو زيادتر داشته باشد تا به شصت تا نرسيده ، فقط بايد زكات چهل تاى آن را بدهد و بعد از آنكه به شصت تا رسيد ، چون دو برابر نصاب اول را دارد ، بايد دو\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nگوساله‌اى كه داخل در سال دوم شده بدهد و همچنين هر چه بالا رود بايد يا سى تا سى تا حساب كند يا چهل تا چهل تا يا سى و چهل حساب نمايد و زكات آن را به دستورى كه گفته شد بدهد ولى بايد طورى حساب كند كه چيزى باقى نماند يا اگر چيزى باقى مىماند از نه تا بيشتر نباشد ، مثلًا اگر هفتاد تا گاو دارد ، بايد به حساب سى و چهل حساب كند و براى سى تاى آن زكات سى تا و براى چهل تاى آن زكات چهل تا را بدهد ، چون اگر به حساب سى تا حساب كند ، ده تا زكات نداده مىماند .\r\n\r\nنصاب گوسفند\r\nمسأله 1921 - گوسفند پنج نصاب دارد :\r\nاول - چهل تا است و زكات آن يك گوسفند است و تا گوسفند به چهل نرسد زكات ندارد .\r\nدوم - صد و بيست و يك است و زكات آن دو گوسفند است .\r\nسوم - دويست و يك است و زكات آن سه گوسفند است .\r\nچهارم - سيصد و يك است و زكات آن چهار گوسفند است .\r\nپنجم - چهار صد و بالاتر از آن است كه بايد آنها را صد تا صد تا حساب كند و براى هر صد تاى آنها يك گوسفند بدهد و لازم نيست زكات را از خود گوسفندها بدهد ، بلكه اگر گوسفند ديگرى بدهد يا مطابق قيمت گوسفند پول بدهد ، كافى است و همچنين است زكات گاو و شتر .\r\nمسأله 1922 - زكات ما بين دو نصاب واجب نيست ، پس اگر شماره گوسفندهاى كسى از نصاب اول كه چهل است بيشتر باشد تا به نصاب دوم كه صد و بيست و يك است نرسيده باشد ، فقط بايد زكات چهل تاى آن را بدهد و\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nزيادى آن زكات ندارد و همچنين است حكم در نصابهاى بعد .\r\nمسأله 1923 - زكات شتر و گاو و گوسفندى كه به مقدار نصاب برسد واجب است ، چه همه آنها نر باشند يا ماده يا بعضى نر باشند و بعضى ماده .\r\nمسأله 1924 - در زكات ، گاو و گاوميش يك جنس حساب مىشوند و شتر عربى و غير عربى يك جنس است و همچنين بز و ميش و شيشك در زكات با هم فرق ندارند .\r\nمسأله 1925 - اگر براى زكات گوسفند بدهد ، بنابر احتياط واجب بايد اقلًا داخل در سال دوم شده باشد و اگر بز بدهد احتياطاً بايد داخل در سال سوم شده باشد .\r\nمسأله 1926 - گوسفندى را كه بابت زكات مىدهد ، اگر قيمتش مختصرى از گوسفندهاى ديگر او كمتر باشد اشكال ندارد ، ولى بهتر است گوسفندى را كه قيمت آن از تمام گوسفندهايش بيشتر است بدهد و همچنين است در گاو و شتر .\r\nمسأله 1927 - اگر چند نفر با هم شريك باشند ، هر كدام از آنان كه سهمش به نصاب اول رسيده بايد زكات بدهد و بر كسى كه سهم او كمتر از نصاب اول است زكات واجب نيست .\r\nمسأله 1928 - اگر يك نفر در چند جا گاو يا شتر يا گوسفند داشته باشد و روى هم به اندازه نصاب باشند ، بايد زكات آنها را بدهد .\r\nمسأله 1929 - اگر گاو و گوسفند و شترى كه دارد مريض و معيوب هم باشند ، بايد زكات آنها را بدهد .\r\nمسأله 1930 - اگر گاو و گوسفند و شترى كه دارد همه مريض يا معيوب يا پير باشند ، مىتواند زكات را از خود آنها بدهد ، ولى اگر همه سالم و بى عيب و جوان باشند ، نمىتواند زكات آنها را مريض يا معيوب يا پير بدهد ، بلكه اگر\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nبعضى از آنها سالم و بعضى مريض و دسته‌اى معيوب و دسته ديگر بى عيب و مقدارى پير و مقدارى جوان باشند ، احتياط واجب آن است كه براى زكات آنها سالم و بى عيب و جوان را بدهد .\r\nمسأله 1931 - اگر پيش از تمام شدن ماه يازدهم ، گاو و گوسفند و شترى را كه دارد با چيز ديگرى عوض كند يا نصابى را كه دارد با مقدار نصاب از همان جنس عوض نمايد ، مثلًا چهل تا گوسفند بدهد و چهل گوسفند ديگر بگيرد ، زكات بر او واجب نيست ، مگر اينكه به قصد فرار جنس زكوى را با همان جنس عوض كند كه بنابر احتياط واجب بايد زكات آن را بپردازد .\r\nمسأله 1932 - كسى كه بايد زكات گاو و گوسفند و شتر را بدهد ، اگر زكات آنها را از مال ديگرش بدهد تا وقتى شماره آنها از نصاب كم نشده ، همه ساله بايد زكات را بدهد و اگر از خود آنها بدهد و از نصاب اول كمتر شوند ، زكات بر او واجب نيست ، مثلًا كسى كه چهل تا گوسفند دارد اگر از مال ديگرش زكات آنها را بدهد تا وقتى كه گوسفندهاى او از چهل يا كم نشده است ، همه ساله بايد يك گوسفند بدهد و اگر از خود آنها بدهد و كم بشود تا وقتى كه به چهل تا نرسد زكات بر او واجب نيست .\r\n\r\nمصرف زكات\r\nمسأله 1933 - انسان مىتواند زكات را در هشت مورد مصرف كند :\r\nاول - فقير ، و او كسى است كه مخارج سال خود و عيالاتش را ندارد ، ولى كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست .\r\nدوم - مسكين و او كسى است كه از فقير سخت‌تر مىگذراند .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nسوم - كسى كه از طرف امام عليه السلام يا حاكم شرع مأمور است كه زكات را جمع و نگهدارى نمايد ، و به حساب آن رسيدگى كند و آن را به امام يا حاكم شرع يا فقرا برساند .\r\nچهارم - كافرهايى كه اگر زكات را به آنان بدهند به دين اسلام مايل مىشوند يا در جنگ به مسلمانان كمك مىكنند و در اين مورد نيز بايد با اذن و نظر حاكم شرع عمل شود .\r\nپنجم - خريدارى بنده‌هايى كه در شدت مىباشند و آزاد كردن آنان .\r\nششم - بدهكارى كه نمىتواند قرض خود را بدهد .\r\nهفتم - في سبيل اللَّه ، يعنى كارهايى كه مىتوان با آنها قصد قربت نمود ؛ مثل ساختن مسجد و مدرسه‌اى كه علوم دينيه در آن خوانده مىشود و تنظيف شهر و آسفالت راهها و توسعه آنها و مانند اينها و تعيين موارد سبيل اللَّه ؛ بنابر احتياط بايد با نظر حاكم شرع باشد .\r\nهشتم - ابن السبيل ؛ يعنى مسافرى كه در سفر درمانده شده و احكام اينها در مسائل آينده گفته خواهد شد .\r\nمسأله 1934 - احتياط واجب آن است كه فقير و مسكين بيشتر از مخارج سال خود و عيالاتش را از زكات نگيرد و اگر مقدارى پول يا جنس دارد ، فقط به اندازه كسرى مخارج يك سالش زكات بگيرد .\r\nمسأله 1935 - كسى كه مخارج سالش را داشته ، اگر مقدارى از آن را مصرف كند و بعد شك كند كه آنچه باقى مانده به اندازه مخارج يك سال او هست يا نه ، نمىتواند زكات بگيرد .\r\nمسأله 1936 - صنعتگر يا مالك يا تاجرى كه در آمد او از مخارج سالش كمتر است ، مىتواند براى كسرى مخارجش زكات بگيرد و لازم نيست ابزار\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nكار يا ملك يا سرمايه خود را به مصرف مخارج برساند .\r\nمسأله 1937 - فقيرى كه خرج سال خود و عيالاتش را ندارد ، اگر خانه‌اى دارد كه ملك او است و در آن نشسته يا وسيله سوارى دارد چنانچه بدون اينها نتواند زندگى كند ، اگر چه براى حفظ آبرويش باشد ، مىتواند زكات بگيرد و همچنين است اثاث خانه و ظرف و لباس تابستانى و زمستانى و چيزهايى كه به آنها احتياج دارد و فقيرى كه اينها را ندارد اگر به اينها احتياج داشته باشد ، مىتواند از زكات خريدارى نمايد .\r\nمسأله 1938 - فقيرى كه ياد گرفتن صنعت براى او مشكل نيست ؛ بنابر احتياط واجب بايد ياد بگيرد و با گرفتن زكات زندگى نكند ، ولى تا وقتى كه مشغول ياد گرفتن است ، مىتواند زكات بگيرد .\r\nمسأله 1939 - به كسى كه قبلًا فقير بوده و يا اينكه معلوم نباشد فقير بوده يا نه و مىگويد فقيرم ، اگر چه انسان از گفته او اطمينان پيدا نكند مىتوان زكات داد .\r\nمسأله 1940 - كسى كه مىگويد فقيرم و قبلًا فقير نبوده ، چنانچه از گفته او اطمينان پيدا نشود ، احتياط واجب آن است كه به او زكات ندهند ، مگر اينكه شخص ثقه‌اى شهادت دهد كه فقير است .\r\nمسأله 1941 - كسى كه بايد زكات بدهد ، اگر از فقيرى طلبكار باشد مىتواند طلبى را كه از او دارد ، بابت زكات حساب كند .\r\nمسأله 1942 - اگر فقير بميرد و مال او به اندازه قرضش نباشد ، انسان مىتواند طلبى را كه از او دارد بابت زكات حساب كند ، بلكه اگر مال او به اندازه قرضش باشد و ورثه قرض او را ندهند يا به جهت ديگر انسان نتواند طلب خود را بگيرد ، نيز مىتواند طلبى را كه از او دارد ، بابت زكات حساب كند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمسأله 1943 - چيزى را كه انسان بابت زكات به فقير مىدهد ، لازم نيست به او بگويد كه زكات است ، بلكه اگر فقير خجالت بكشد مستحب است مال را به قصد زكات به او داده و زكات بودنش را اظهار ننمايد .\r\nمسأله 1944 - اگر به خيال اينكه كسى فقير است به او زكات بدهد ، بعد بفهمد فقير نبوده يا از روى ندانستن مسأله به كسى كه مىداند فقير نيست زكات بدهد كافى نيست ، پس چنانچه چيزى را كه به او داده باقى باشد بايد از او بگيرد و به مستحق بدهد و اگر از بين رفته باشد ، پس اگر كسى كه آن چيز را گرفته مىدانسته زكات است و مستحق گرفتن آن نيست بايد عوض آن را از او بگيرد و به مستحق بدهد و اگر نمىدانسته زكات است ، نمىتواند چيزى را از او بگيرد و بايد از مال خودش زكات را مجدداً به مستحق بدهد .\r\nمسأله 1945 - كسى كه بدهكار است و نمىتواند بدهى خود را بدهد اگر چه مخارج سال خود را داشته باشد ، مىتواند براى دادن قرض خود زكات بگيرد ، ولى بايد مالى را كه قرض كرده در معصيت خرج نكرده باشد .\r\nمسأله 1946 - اگر به كسى كه بدهكار است و نمىتواند بدهى خود را بدهد زكات بدهد ، بعد بفهمد قرض را در معصيت مصرف كرده ، چنانچه آن بدهكار فقير باشد ، مىتواند آنچه را كه به او داده بابت زكات حساب كند .\r\nمسأله 1947 - كسى كه بدهكار است و نمىتواند بدهى خود را بدهد اگر چه فقير نباشد انسان مىتواند طلبى را كه از او دارد ، بابت زكات حساب كند . مسأله 1948 - مسافرى كه خرجى او تمام شده يا مركبش از كار افتاده ، چنانچه سفر او سفر معصيت نباشد و نتواند با قرض كردن يا فروختن چيزى خود را به مقصد برساند ، اگر چه در وطن خود فقير نباشد ، مىتواند زكات بگيرد ، ولى اگر بتواند در جاى ديگر با قرض كردن يا فروختن چيزى مخارج\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nسفر خود را فراهم كند فقط به مقدارى كه به آنجا برسد ، مىتواند زكات بگيرد .\r\nمسأله 1949 - مسافرى كه در سفر درمانده شده و زكات گرفته بعد از آنكه به وطنش رسيد ، اگر چيزى از زكات زياد آمده باشد ، بايد آن را به حاكم شرع بدهد و بگويد آن چيز زكات است .\r\n\r\nشرايط كسانى كه مستحق زكاتند\r\nمسأله 1950 - كسى كه زكات مىگيرد بنابر احتياط بايد شيعه دوازده امامى باشد و اگر انسان كسى را شيعه بداند و به او زكات بدهد ، بعد معلوم شود شيعه نبوده بايد دوباره زكات بدهد ؛ مگر اينكه تحقيق كرده باشد و يا به حجت شرعى استناد كرده باشد .\r\nمسأله 1951 - اگر طفل يا ديوانه‌اى از شيعه فقير باشد ، انسان مىتواند به ولى او زكات بدهد به قصد اينكه آنچه را مىدهد ملك طفل يا ديوانه باشد .\r\nمسأله 1952 - اگر به ولى طفل و ديوانه دسترسى ندارد ، مىتواند خودش يا بوسيله يك نفر امين زكات را به مصرف طفل يا ديوانه برساند و بايد موقعى كه زكات به مصرف آنان مىرسد نيّت زكات كند .\r\nمسأله 1953 - به فقيرى كه گدايى مىكند مىشود زكات داد ، ولى به كسى كه زكات را در معصيت مصرف مىكند ، نبايد زكات داد .\r\nمسأله 1954 - به كسى كه معصيت كبيره را آشكارا بجا مىآورد يا نماز نمىخواند يا شرابخوار است هر چند آشكارا نباشد احتياط واجب آن است براى امر او به معروف و نهى از منكر زكات ندهند .\r\nمسأله 1955 - به كسى كه بدهكار است و نمىتواند بدهى خود را بدهد اگر چه مخارج او بر انسان واجب باشد ، مىشود زكات داد .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمسأله 1956 - انسان نمىتواند مخارج كسانى را كه مثل اولاد خرجشان بر او واجب است از زكات بدهد ، ولى اگر مخارج آنان را ندهد ديگران مىتوانند به آنان زكات بدهند و همچنين زائد بر مقدار نفقه واجب را اگر مورد نياز آنان باشد مىتواند از زكات بدهد .\r\nمسأله 1957 - اگر انسان زكات را به پسرش بدهد كه خرج زن و نوكر و كلفت خود نمايد اشكال ندارد .\r\nمسأله 1958 - اگر پسر به كتابهاى علمى و دينى احتياج داشته باشد پدر مىتواند براى خريدن آنها به او زكات بدهد .\r\nمسأله 1959 - پدر مىتواند به پسرش زكات بدهد كه براى خود زن بگيرد و پسر هم مىتواند براى آنكه پدرش زن بگيرد زكات خود را به او بدهد .\r\nمسأله 1960 - به زنى كه شوهرش مخارج او را مىدهد و زنى كه شوهرش خرجى او را نمىدهد ، ولى ممكن است او را به دادن خرجى مجبور كنند ، نمىشود زكات داد .\r\nمسأله 1961 - زنى كه صيغه شده اگر فقير باشد ، شوهرش و ديگران مىتوانندبه او زكات بدهند ، ولى اگر شوهرش در ضمن عقد شرط كند كه مخارج او را بدهد يا به جهت ديگرى دادن مخارجش بر او واجب باشد ، در صورتى كه مخارج آن زن را بدهد ، نمىشود به آن زن زكات داد .\r\nمسأله 1962 - زن مىتواند به شوهر فقير خود زكات بدهد ، اگر چه شوهر زكات را صرف مخارج خود آن زن نمايد . مسأله 1963 - سيد نمىتواند از غير سيد زكات بگيرد ، ولى اگر خمس و ساير وجوهات كفايت مخارج آن را نكند و براى گرفتن زكات ناچار باشد مىتواند از غير سيد زكات بگيرد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمسأله 1964 - به كسى كه معلوم نيست سيد است يا نه ، مىشود زكات داد ، ولى اگر دعواى سيادت كند نمىشود به او زكات داد .\r\n\r\nنيّت زكات\r\nمسأله 1965 - انسان بايد زكات را به قصد قربت ؛ يعنى براى انجام فرمان خداوند عالم بدهد و در نيّت معين كند كه آنچه را مىدهد زكات مال است يا زكات فطره ، ولى اگر مثلًا زكات گندم و جو بر او واجب باشد ، لازم نيست معين كند چيزى را كه مىدهد زكات گندم است يا زكات جو .\r\nمسأله 1966 - كسى كه زكات چند مال بر او واجب شده ، اگر مقدارى زكات بدهد و نيّت هيچ كدام از آنها را نكند ، چنانچه چيزى را كه داده هم جنس يكى از آنها باشد زكات همان جنس حساب مىشود و اگر از قسم پول بدهد كه هم جنس هيچ كدام از آنها نباشد ، به همه آنها قسمت مىشود ، پس كسى كه زكات چهل گوسفند و زكات پانزده مثقال طلا بر او واجب است ، اگر مثلًا يك گوسفند از بابت زكات بدهد و نيّت هيچ كدام از آنها را نكند ، زكات گوسفند حساب مىشود ، ولى اگر مقدارى پول نقره يا اسكناس بدهد به زكاتى كه براى گوسفند و طلا بدهكار است تقسيم مىشود .\r\nمسأله 1967 - اگر كسى را وكيل كند كه زكات مال او را بدهد ، موقعى كه زكات را به آن وكيل مىدهد ، نيّت كند كافى است و چنانچه وكيل كند كه زكات او را از مالش اخراج كند وكيل بايد نيّت زكات كند .\r\nمسأله 1968 - اگر بدون قصد قربت زكات را به فقير بدهد اگر عمداً قصد قربت نكرده باشد گناه كرده است ، مگر اينكه پيش از آنكه مال از بين برود نيت زكات كند و در هر صورت پرداخت مجدد واجب نيست اگر چه بهتر است .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n\r\nمسائل متفرقه زكات\r\nمسأله 1969 - موقعى كه گندم و جو را از كاه جدا مىكنند و موقع خشك شدن خرما و انگور ، انسان بايد زكات را به فقير بدهد يا از مال خود جدا كند و زكات طلا و نقره و گاو و گوسفند و شتر را بعد از تمام شدن ماه يازدهم بايد به فقير بدهد يا از مال خود جدا نمايد ، ولى اگر منتظر فقير معينى باشد يا بخواهد به فقيرى بدهد كه از جهتى برترى دارد ، مىتواند زكات را جدا نكند .\r\nمسأله 1970 - بعد از جدا كردن زكات لازم نيست فوراً آن را به مستحق بدهد ، ولى اگر به كسى كه مىشود زكات داد ، دسترسى دارد ، احتياط مستحب آن است كه دادن زكات را تأخير نيندازد .\r\nمسأله 1971 - كسى كه مىتواند زكات را به مستحق برساند ، اگر ندهد و بواسطه كوتاهى كردن او از بين برود ضامن است و بايد عوض آن را بدهد .\r\nمسأله 1972 - كسى كه مىتواند زكات را به مستحق برساند ، اگر زكات را ندهد و بدون آنكه در نگهدارى آن كوتاهى كند از بين برود ، چنانچه دادن زكات را به قدرى تأخير انداخته كه نمىگويند فوراً داده است بايد عوض آن را بدهد و اگر به اين مقدار تأخير نينداخته مثلًا دو سه ساعت تأخير انداخته و در همان دو سه ساعت تلف شده ، در صورتى كه مستحق حاضر نبوده ، چيزى بر او واجب نيست و اگر مستحق حاضر بوده و مع ذلك به او نداده است ؛ بنابر احتياط واجب بايد عوض آن را بدهد .\r\nمسأله 1973 - اگر زكات را از خود مال كنار بگذارد ، مىتواند در بقيه آن تصرف كند و اگر از مال ديگرش كنار بگذارد ، مىتواند در تمام مال تصرف نمايد .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nمسأله 1974 - انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد مگر با اذن از حاكم شرع و يا فقيرى كه زكات را به او مىدهد .\r\nمسأله 1975 - اگر از زكاتى كه كنار گذاشته منفعتى حاصل شود ، مثلًا گوسفندى كه براى زكات گذاشته بره بياورد در حكم زكات است .\r\nمسأله 1976 - اگر موقعى كه زكات را كنار مىگذارد مستحقى حاضر باشد ، بهتر است زكات را به او بدهد ، مگر اينكه كسى را در نظر داشته باشد كه دادن زكات به او از جهتى بهتر باشد .\r\nمسأله 1977 - اگر بدون اجازه حاكم شرع با مالى كه براى زكات كنار گذاشته تجارت كند و ضرر نمايد ، نبايد چيزى از زكات كم كند ، ولى اگر منفعت كند ، بايد آن را به مستحق زكات بدهد .\r\nمسأله 1978 - اگر پيش از آنكه زكات بر او واجب شود ، چيزى بابت زكات به فقير بدهد ، زكات حساب نمىشود و بعد از آنكه زكات بر او واجب شد ، اگر چيزى را كه به فقير داده از بين نرفته باشد و آن فقير هم به فقر خود باقى باشد مىتواند چيزى را كه به او داده بابت زكات حساب كند .\r\nمسأله 1979 - فقيرى كه مىداند زكات بر انسان واجب نشده ، اگر چيزى بابت زكات بگيرد و بداند كه نمىتواند آن را به عنوان زكات بگيرد و پيش او تلف شود ضامن است ، پس موقعى كه زكات بر انسان واجب مىشود ، اگر آن فقير به فقر خود باقى باشد مالك مىتواند آن را بابت زكات حساب كند .\r\nمسأله 1980 - فقيرى كه نمىداند زكات بر انسان واجب نشده اگر چيزى را بابت زكات بگيرد و پيش او تلف شود ، ضامن نيست و انسان نمىتواند آن را بابت زكات حساب كند .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمسأله 1981 - مستحب است زكات گاو و گوسفند و شتر را به فقيرهاى آبرومند بدهد و در دادن زكات ، خويشان خود را بر ديگران و اهل علم و كمال را بر غير آنان و كسانى را كه اهل سؤال نيستند بر اهل سؤال مقدم بدارد ، ولى اگر دادن زكات به فقيرى از جهت ديگرى بهتر باشد ، مستحب است زكات را به او بدهد .\r\nمسأله 1982 - بهتر است زكات را آشكار و صدقه مستحبى را مخفى بدهند .\r\nمسأله 1983 - اگر در شهر كسى كه مىخواهد زكات بدهد مستحقى نباشد و نتواند زكات را به مصرف ديگرى هم كه براى آن معين شده برساند ، چنانچه اميد نداشته باشد كه بعدا مستحق پيدا كند بايد زكات را به شهر ديگر ببرد و به مصرف زكات برساند و مىتواند مخارج بردن به آن شهر را از زكات بردارد و اگر زكات تلف شود ضامن نيست .\r\nمسأله 1984 - اگر در شهر خودش مستحق پيدا شود ، مىتواند زكات را به شهر ديگر ببرد ، ولى مخارج بردن به آن شهر را بايد از خودش بدهد و اگر زكات تلف شود ضامن است ، مگر آنكه با اذن حاكم شرع برده باشد .\r\nمسأله 1985 - اجرت وزن كردن و پيمانه نمودن گندم و جو و كشمش و خرمايى را كه براى زكات مىدهد با خود او است .\r\nمسأله 1986 - كسى كه « 2 » مثقال و « 15 » نخود نقره يا بيشتر از بابت زكات بدهكار است بنابر احتياط مستحب كمتر از « 2 » مثقال و « 15 » نخود نقره به يك فقير ندهد و نيز اگر غير نقره چيز ديگرى مثل گندم و جو بدهكار باشد و قيمت آن به « 2 » مثقال و « 15 » نخود نقره برسد ؛ بنابر احتياط مستحب به يك فقير كمتر از آن ندهد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمسأله 1987 - مكروه است انسان از مستحق درخواست كند كه زكاتى را كه از او گرفته به او بفروشد ولى اگر مستحق بخواهد چيزى را كه گرفته بفروشد بعد از آنكه به قيمت رساند ، كسى كه زكات را به او داده در خريدن آن بر ديگران مقدم است .\r\nمسأله 1988 - اگر شك كند زكاتى را كه بر او واجب بوده داده يا نه و مال زكات دار موجود باشد بايد زكات را بدهد ، هر چند شك او براى زكات سالهاى پيش بوده باشد و اگر عين تلف شده ، زكاتى بر او نيست هر چند از سال حاضر باشد .\r\nمسأله 1989 - فقير نمىتواند زكات را به كمتر از مقدار آن صلح كند ، يا چيزى را گرانتر از قيمت آن بابت زكات قبول نمايد يا زكات را از مالك بگيرد و به او ببخشد ، ولى كسى كه زكات زيادى بدهكار است و فقير شده و نمىتواند زكات را بدهد چنانچه توبه كند ، فقير مىتواند زكات را از او بگيرد و به او ببخشد .\r\nمسأله 1990 - انسان مىتواند با اذن حاكم شرع از زكات ، قرآن يا كتاب دينى يا كتاب دعا بخرد و وقف نمايد ، اگر چه بر اولاد خود و بر كسانى وقف كند كه خرج آنان بر او واجب است و نيز مىتواند توليت وقف را براى خود يا اولاد خود قرار دهد .\r\nمسأله 1991 - انسان نمىتواند از زكات ملك بخرد و بر فقرا وقف كند ؛ مگر با اذن حاكم شرع و در صورت وجود مصلحت .\r\nمسأله 1992 - انسان مىتواند براى رفتن به حج و زيارت و مانند اينها از سهم سبيل اللَّه زكات بگيرد ، اگر چه فقير نباشد يا اينكه به مقدار خرج سالش زكات گرفته باشد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمسأله 1993 - اگر مالك فقيرى را وكيل كند كه زكات مال او را بدهد چنانچه آن فقير يقين نداشته باشد كه قصد مالك اين بوده كه خود آن فقير از زكات بر ندارد ، مىتواند به مقدارى كه به ديگران مىدهد براى خودش نيز بردارد .\r\nمسأله 1994 - اگر فقير شتر و گاو و گوسفند و طلا و نقره را بابت زكات بگيرد و مالك شود چنانچه شرطهايى كه براى واجب شدن زكات گفته شد در آنها جمع شود ، بايد زكات آنها را بدهد .\r\nمسأله 1995 - اگر دو نفر در مالى كه زكات آن واجب شده با هم شريك باشند و يكى از آنان زكات قسمت خود را بدهد و بعد مال را تقسيم كنند چنانچه بداند شريكش زكات سهم خود را نداده و بعداً نيز نمىدهد تصرف او در سهم خودش هم اشكال دارد ؛ مگر اينكه زكات شريك را تبرعاً با اذن او و در صورت امتناع با اذن حاكم بدهد .\r\nمسأله 1996 - كسى كه خمس يا زكات بدهكار است و كفاره و نذر و مانند اينها هم بر او واجب است و قرض هم دارد ، چنانچه نتواند همه آنها را بدهد اگر مالى كه خمس يا زكات آن واجب شده از بين نرفته باشد ، بايد خمس و زكات آن را بدهد ، و اگر از بين رفته باشد دادن خمس و زكات و قرض او بر كفاره و نذر مقدم است .\r\nمسأله 1997 - كسى كه خمس يا زكات بدهكار است و حجة الاسلام بر او واجب است و قرض هم دارد ، اگر بميرد و مال او براى همه آنها كافى نباشد ، چنانچه مالى كه خمس و زكات آن واجب شده ، از بين نرفته باشد ، بايد خمس و زكات را بدهند و بقيه مال او را براى حج و قرض قرار دهند و حج بر قرض مقدم است و اگر مالى كه خمس و زكات آن واجب شده از بين رفته باشد حج بر\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nقرض و خمس و زكاتى كه بر ذمه اوست مقدم است .\r\nمسأله 1998 - كسى كه مشغول تحصيل علم است و اگر تحصيل نكند ، مىتواند براى معاش خود كسب كند ، چنانچه تحصيل آن علم واجب باشد مىشود به او زكات داد و اگر تحصيل آن علم مستحب باشد ، زكات دادن به او فقط از سهم سبيل اللَّه جايز است .\r\n\r\nزكات فطره\r\nمسأله 1999 - كسى كه موقع غروب شب عيد بالغ و عاقل است و فقير و بنده كس ديگر نيست ، بايد براى خودش و كسانى كه نان خور او هستند هر نفرى يك صاع كه تقريباً سه كيلو است گندم يا جو يا خرما يا كشمش يا برنج يا ذرت يا نان و مانند اينها به مستحق بدهد و اگر پول يكى از اينها را هم بدهد كافى است .\r\nمسأله 2000 - كسى كه مخارج سال خود و عيالاتش را ندارد و كسبى هم ندارد كه بتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\nمسأله 2001 - انسان فطره كسانى را كه در غروب شب عيد فطر نان خور او حساب مىشوند بايد بدهد ، كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 2002 - اگر كسى را كه نان‌خور او است و در شهر ديگر است وكيل كند كه از مال او فطره خود را بدهد ، چنانچه اطمينان داشته باشد كه فطره را مىدهد ، لازم نيست خودش فطره او را بدهد .\r\nمسأله 2003 - فطره مهمانى كه پيش از غروب شب عيد فطر با رضايت\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nصاحبخانه وارد شده و نان خور او حساب مىشود ، بر او واجب است .\r\nمسأله 2004 - واجب بودن فطره مهمانى كه پيش از غروب شب عيد بدون رضايت صاحبخانه وارد مىشود و مدتى نزد او مىماند ، واجب نيست اگر چه احوط دادن است و همچنين است فطره كسى كه انسان را مجبور كرده‌اند كه خرجى او را بدهد .\r\nمسأله 2005 - فطره مهمانى كه بعد از غروب شب عيد فطر وارد مىشود بر صاحبخانه واجب نيست ، اگر چه پيش از غروب او را دعوت كرده باشد و در خانه او هم افطار كند .\r\nمسأله 2006 - اگر كسى موقع غروب شب عيد فطر ديوانه باشد زكات فطره بر او واجب نيست ، ولى اگر بيهوش باشد احتياط واجب آن است كه زكات فطره را بدهد .\r\nمسأله 2007 - اگر پيش از غروب يا مقارن غروب بچه بالغ شود يا ديوانه عاقل گردد يا فقير غنى شود ، در صورتى كه شرائط واجب شدن فطره را دارا باشد ، بايد زكات فطره را بدهد .\r\nمسأله 2008 - كسى كه موقع غروب شب عيد فطر ، زكات فطره بر او واجب نيست اگر تا پيش از ظهر روز عيد شرطهاى واجب شدن فطره در او پيدا شود ، مستحب است زكات فطره را بدهد .\r\nمسأله 2009 - كافرى كه بعد از غروب شب عيد فطر مسلمان شده فطره بر او واجب نيست ، ولى مسلمانى كه شيعه نبوده ، اگر بعد از ديدن ماه شيعه شود بايد زكات فطره را بدهد .\r\nمسأله 2010 - كسى كه فقط به اندازه يك صاع كه تقريباً سه كيلو است گندم و مانند آن را دارد ، مستحب است زكات فطره را بدهد و چنانچه عيالاتى\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nداشته باشد و بخواهد فطره آنها را هم بدهد مىتواند به قصد فطره ، آن يك صاع را به يكى از عيالاتش بدهد و او هم به همين قصد به ديگرى بدهد و همچنين تا به نفر آخر برسد و بهتر است نفر آخر چيزى را كه مىگيرد به كسى بدهد كه از خودشان نباشد و اگر يكى از آنها صغير باشد ، ولىّ او به جاى او مىگيرد و احتياط آن است كه چيزى را كه براى صغير گرفته به كسى ندهد .\r\nمسأله 2011 - اگر بعد از غروب شب عيد فطر بچه‌دار شود يا كسى نان خور او حساب شود واجب نيست فطره او را بدهد اگر چه مستحب است فطره كسانى را كه بعد از غروب تا پيش از ظهر عيد نان خور او حساب مىشوند بدهد .\r\nمسأله 2012 - اگر انسان نان خور كسى باشد و پيش از غروب يا مقارن غروب نان‌خور كس ديگرى شود ، فطره او بر كسى كه نان خور او شده واجب است ؛ مثلًا اگر دختر پيش از غروب به خانه شوهر برود ، بايد شوهرش فطره او را بدهد .\r\nمسأله 2013 - كسى كه ديگرى بايد فطره او را بدهد ، واجب نيست فطره خود را بدهد .\r\nمسأله 2014 - اگر فطره انسان بر كسى واجب باشد و او فطره را ندهد ؛ بنابر احتياط بايد فطره خود را بدهد اگر داراى شرايط مذكور در مسأله ( 1999 ) باشد .\r\nمسأله 2015 - اگر كسى كه فطره او بر ديگرى واجب است خودش فطره را بدهد ، از كسى كه فطره بر او واجب شده ساقط نمىشود .\r\nمسأله 2016 - زنى كه شوهرش مخارج او را نمىدهد ، چنانچه نان خور كس ديگرى باشد ، فطره‌اش بر آن كس واجب است و اگر نان خور كس ديگرى\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nنيست در صورتى كه داراى شرايط مذكور در مسأله ( 1999 ) باشد بايد فطره خود را بدهد .\r\nمسأله 2017 - كسى كه سيد نيست ، نمىتواند به سيد فطره بدهد حتى اگر سيدى نان خور او باشد ، نمىتواند فطره او را به سيد ديگرى بدهد .\r\nمسأله 2018 - فطره طفلى كه از مادر يا دايه شير مىخورد ، بر كسى است كه مخارج مادر يا دايه را مىدهد ، ولى اگر مادر يا دايه مخارج خود را از مال طفل بر مىدارد فطره طفل بر كسى واجب نيست .\r\nمسأله 2019 - انسان اگر چه مخارج عيالاتش را از مال حرام بدهد بايد فطره آنان را از مال حلال بدهد .\r\nمسأله 2020 - اگر انسان كسى را اجير نمايد و شرط كند كه مخارج او را بدهد بايد فطره او را هم بدهد ، ولى چنانچه شرط كند كه مقدار مخارج او را بدهد ؛ مثلًا پولى براى مخارجش بدهد ، واجب نيست فطره او را بدهد .\r\nمسأله 2021 - اگر كسى بعد از غروب شب عيد فطر بميرد ، بايد فطره او و عيالاتش را از مال او بدهند ، ولى اگر پيش از غروب بميرد ، واجب نيست فطره او و عيالاتش را از مال او بدهند .\r\n\r\nمصرف زكات فطره\r\nمسأله 2022 - اگر زكات فطره را به يكى از هشت مصرفى كه سابقاً براى زكات مال گفته شد برسانند كافى است ، ولى احتياط مستحب آن است كه فقط به فقرا داده شود .\r\nمسأله 2023 - اگر طفلى فقير باشد ، انسان مىتواند فطره را به مصرف او برساند يا بواسطه دادن به ولى ، ملك طفل نمايد .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمسأله 2024 - فقيرى كه فطره به او مىدهند ، لازم نيست عادل باشد ، ولى احتياط آن است كه به شرابخوار و بىنماز و كسى كه آشكارا معصيت مىكند براى امر او به معروف و نهى از منكر فطره ندهند .\r\nمسأله 2025 - به كسى كه فطره را در معصيت مصرف مىكند نبايد فطره بدهند .\r\nمسأله 2026 - احتياط مستحب آن است كه به يك فقير كمتر از يك صاع - كه تقريباً سه كيلو است - فطره ندهند ، ولى اگر بيشتر بدهند اشكال ندارد .\r\nمسأله 2027 - اگر از جنسى كه قيمتش دو برابر قيمت معمولى آن است ؛ مثلًا از گندمى كه قيمت آن دو برابر قيمت گندم معمولى است ، نصف صاع كه معناى آن در مسأله پيش گفته شد بدهد كافى نيست ، بلكه اگر آن را به قصد قيمت فطره هم بدهد اشكال دارد .\r\nمسأله 2028 - انسان نمىتواند نصف صاع را از يك جنس مثلًا گندم و نصف ديگر آن را از جنس ديگرى مثلًا جو بدهد ، بلكه اگر آن را به قصد قيمت فطره هم بدهد اشكال دارد .\r\nمسأله 2029 - مستحب است در دادن زكات فطره ، خويشان فقير خود را بر ديگران مقدم دارد و بعد همسايگان فقير را ، بعد اهل علم فقير را ، ولى اگر ديگران از جهتى برترى داشته باشند ، مستحب است آنها را مقدم بدارد .\r\nمسأله 2030 - اگر انسان به خيال اينكه كسى فقير است به او فطره بدهد و بعد بفهمد فقير نبوده ، چنانچه مالى را كه به او داده از بين نرفته باشد ، بايد پس بگيرد و به مستحق بدهد و اگر نتواند بگيرد ، بايد از مال خودش فطره را بدهد و اگر از بين رفته باشد در صورتى كه گيرنده فطره مىدانسته آنچه را كه گرفته\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nفطره است و مستحق آن نبوده است بايد عوض آن را بدهد و اگر نمىدانسته ، دادن عوض بر او واجب نيست و انسان بنابر احتياط بايد دوباره فطره را بدهد .\r\nمسأله 2031 - اگر كسى بگويد فقيرم ، مىشود به او فطره داد ، ولى اگر بداند كه قبلًا غنى بوده است ؛ بنابر احتياط لازم به مجرد گفتنش نمىتوان فطره را به او داد ؛ مگر آنكه از گفته او اطمينان پيدا شود .\r\n\r\nمسائل متفرقه زكات فطره\r\nمسأله 2032 - انسان بايد زكات فطره را به قصد قربت ؛ يعنى براى انجام فرمان خداوند عالم بدهد و موقعى كه آن را مىدهد نيّت دادن فطره نمايد .\r\nمسأله 2033 - اگر پيش از ماه رمضان فطره را بدهد صحيح نيست و بهتر آن است كه در ماه رمضان هم فطره را ندهد ، ولى اگر پيش از رمضان يا در ماه رمضان به فقير قرض بدهد و بعد از آنكه فطره بر او واجب شد ، طلب خود را بابت فطره حساب كند ، مانعى ندارد .\r\nمسأله 2034 - گندم يا چيز ديگرى را كه براى فطره مىدهد بايد با جنس ديگر يا خاك مخلوط نباشد و چنانچه مخلوط باشد ، اگر خالص آن به يك صاع كه تقريبا سه كيلو است برسد يا آنچه مخلوط شده به قدرى كم باشد كه قابل اعتنا نباشد ، اشكال ندارد .\r\nمسأله 2035 - اگر فطره را از جنس معيوب بدهد ، بنابر احتياط واجب كافى نيست .\r\nمسأله 2036 - كسى كه فطره چند نفر را مىدهد ، لازم نيست همه را از يك جنس بدهد ؛ مثلًا اگر فطره بعضى را گندم و فطره بعض ديگر را جو بدهد كافى است .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nمسأله 2037 - كسى كه نماز عيد فطر مىخواند ، بنابر احتياط بايد فطره را پيش از نماز عيد بدهد يا آن را عزل كند ، ولى اگر نماز عيد نمىخواند ، مىتواند دادن فطره يا كنار گذاردن آن را تا ظهر تأخير بيندازد .\r\nمسأله 2038 - اگر به نيّت فطره مقدارى از مال خود را كنار بگذارد و تا ظهر روز عيد به مستحق ندهد هر وقت آن را مىدهد نيّت فطره نمايد .\r\nمسأله 2039 - اگر موقعى كه دادن زكات فطره واجب است ، فطره را ندهد و كنار هم نگذارد ، بعداً بايد بدون اينكه نيّت ادا و قضا كند فطره را بدهد .\r\nمسأله 2040 - اگر فطره را كنار بگذارد ، نمىتواند آن را براى خودش بردارد و مالى ديگر را براى فطره بگذارد .\r\nمسأله 2041 - اگر انسان مالى داشته باشد كه قيمتش از فطره بيشتر است ، چنانچه فطره را ندهد و نيّت كند كه مقدارى از آن مال براى فطره باشد اشكال دارد و نيز جايز نيست فطره را در مثل لباس و فرش كه از اجناس گذشته يا پول آنها نيست تعيين كند .\r\nمسأله 2042 - اگر مالى را كه براى فطره كنار گذاشته از بين برود چنانچه دسترسى به فقير داشته و دادن فطره را تأخير انداخته ، بايد عوض آن را بدهد و اگر دسترسى به فقير نداشته ، ضامن نيست .\r\nمسأله 2043 - اگر در محل خودش مستحق پيدا شود ، احتياط واجب آن است كه فطره را به جاى ديگر نبرد و اگر به جاى ديگر ببرد و تلف شود ، بايد عوض آن را بدهد .\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\nاحكام حج\r\nمسأله 2044 - حج : زيارت كردن خانه خدا و انجام اعمالى است كه دستور داده‌اند در آنجا بجا آورده شود و در تمام عمر بر كسى كه اين شرايط را دارا باشد ، يك مرتبه واجب مىشود :\r\n« اول » آنكه بالغ باشد .\r\n« دوم » آنكه عاقل و آزاد باشد .\r\n« سوم » بواسطه رفتن به حج مجبور نشود كه كار حرامى را كه ترك آن از حج مهمتر است انجام دهد يا عمل واجبى را كه از حج مهمتر است ترك نمايد .\r\n« چهارم » آنكه مستطيع باشد و مستطيع بودن به چند چيز است :\r\nاول - آنكه توشه راه و مركب سوارى يا مالى كه بتواند با آن مال آنها را تهيه كند داشته باشد .\r\nدوم - سلامت مزاج و توانايى آن را داشته باشد كه بتواند مكه رود و حج را بجا آورد .\r\nسوم - در راه مانعى از رفتن نباشد و اگر راه بسته باشد يا انسان بترسد كه در راه جان يا عرض او از بين برود يا مال او را ببرند ، حج بر او واجب نيست . ولى اگر از راه ديگرى بتواند برود ، اگر چه دور تر باشد ، بايد از آن راه برود .\r\nچهارم - به قدر بجا آوردن اعمال حج وقت داشته باشد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nپنجم - مخارج كسانى را كه خرجى آنان بر او واجب است مثل زن و بچه را داشته باشد .\r\nششم - بعد از برگشتن ، كسب يا زراعت يا عايدى ملك يا راه ديگرى براى معاش خود داشته باشد كه مجبور نشود به زحمت و مشقت زندگى كند .\r\nمسأله 2045 - كسى كه بدون خانه ملكى رفع احتياجش نمىشود ؛ يعنى به زحمت و حرج مىافتد حج وقتى بر او واجب است كه پول خانه را هم داشته باشد .\r\nمسأله 2046 - زنى كه مىتواند مكه برود ، اگر بعد از برگشتن از خودش مال نداشته باشد و شوهرش هم مثلًا فقير باشد و خرجى او را ندهد و ناچار شود كه به سختى و مشقت زندگى كند ، حج بر او واجب نيست .\r\nمسأله 2047 - اگر كسى توشه راه سفر حج را داشته باشد و ديگرى به او بگويد : حج برو ، من خرج تو و عيالات تو را در موقعى كه در سفر حج هستى مىدهم ، در صورتى كه اطمينان داشته باشد كه خرج او را مىدهد حج بر او واجب مىشود .\r\nمسأله 2048 - اگر خرجى رفتن و برگشتن و خرجى عيالات كسى را در مدتى كه به مكه مىرود و برمىگردد ، به او ببخشند تا با آن حج كند و او قبول نمايد حج بر او واجب مىشود ، اگر چه قرض داشته باشد و در موقع برگشتن هم مالى كه بتواند با آن زندگى كند نداشته باشد .\r\nمسأله 2049 - اگر مخارج رفتن و برگشتن و مخارج عيالات كسى را در مدتى كه به مكه مىرود و بر مىگردد به او بدهند و بگويند حج برو ، ولى ملك او نكنند ، حج بر او واجب مىشود .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nمسأله 2050 - اگر مقدارى مال را كه براى حج كافى است به كسى بدهند و با او شرط كنند كه در راه مكه به كسى كه مال را داده خدمت بنمايد واجب نيست قبول كند ؛ و ليكن اگر قبول كرد ، حج بر او واجب مىشود .\r\nمسأله 2051 - اگر مقدارى مال را به كسى بدهند و حج بر او واجب شود چنانچه حج نمايد ، هر چند بعداً مالى از خود پيدا كند ، ديگر حج بر او واجب نيست .\r\nمسأله 2052 - اگر براى تجارت مثلًا تا جده برود و مالى را به دست آورد كه اگر بخواهد از آنجا به مكه رود مستطيع است ، بايد حج كند و در صورتى كه حج نمايد ، اگر چه بعداً مالى را پيدا كند كه بتواند از وطن خود به مكه رود ديگر حج بر او واجب نيست .\r\nمسأله 2053 - اگر انسان اجير شود كه مباشرتاً از طرف كس ديگرى حج كند ، چنانچه خودش نتواند برود و بخواهد ديگرى را از طرف خودش بفرستد ، بايد از كسى كه او را اجير كرده اجازه بگيرد .\r\nمسأله 2054 - اگر كسى مستطيع شود و به مكه نرود و فقير شود ، بايد اگر چه به زحمت باشد ، به حج برود و اگر نتواند به حج برود ، چنانچه كسى او را براى حج اجير كند ، بايد به مكه رود و حج كسى را كه براى او اجير شده بجا آورد و ممكن باشد تا سال بعد در مكه بماند و براى خود حج نمايد ، ولى اگر ممكن باشد كه اجير شود و اجرت را نقداً بگيرد و كسى كه او را اجير كرده راضى شود كه حج او در سال بعد بجا آورده شود ، بايد سال اول براى خود و سال بعد براى كسى كه اجير شده حج نمايد .\r\nمسأله 2055 - اگر در سال اولى كه مستطيع شده به مكه رود و در وقت\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمعينى كه دستور داده‌اند به عرفات و مشعر الحرام نرسد ، چنانچه در سالهاى بعد مستطيع نباشد ، حج بر او واجب نيست ، ولى اگر از سالهاى پيش مستطيع بوده و نرفته ، اگر چه با زحمت هم باشد بايد حج را انجام دهد .\r\nمسأله 2056 - اگر در سال اولى كه مستطيع شد به حج نرود و بعد بواسطه پيرى يا مرض و ناتوانى نتواند حج نمايد و نا اميد باشد از اينكه بعداً خودش حج كند بايد ديگرى را از طرف خود بفرستد ، بلكه اگر نا اميد هم نباشد احتياط واجب آن است كه اجير بگيرد و در صورتى كه بعداً قدرت پيدا كرد خودش نيز حج نمايد و همچنين است اگر در سال اولى كه به قدر رفتن به حج مال پيدا كرده ، بواسطه پيرى يا مرض يا ناتوانى نتواند حج كند و نا اميد از توانايى خود باشد .\r\nمسأله 2057 - كسى كه از طرف ديگرى براى حج اجير شده ، بايد طواف نساء را نيز از طرف او بجا آورد و اگر بجا نياورد ، زن بر آن اجير حرام مىشود .\r\nمسأله 2058 - اگر طواف نساء را درست بجا نياورد يا فراموش كند چنانچه بعد از چند روز يادش بيايد و از بين راه برگردد و بجا آورد صحيح است . و در صورت فراموشى چنانچه برگشتن برايش مشقت داشته باشد مىتواند نائب بگيرد و تفصيل بيشتر احكام حج در كتاب ( مناسك حج ) آمده است .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nاحكام خريد و فروش\r\nمسأله 2059 - سزاوار است شخص كاسب احكام خريد و فروش موارد محل ابتلاء را ياد بگيرد . حضرت صادق عليه السلام فرمودند : كسى كه مىخواهد خريد و فروش كند ، بايد احكام آن را ياد بگيرد و اگر پيش از ياد گرفتن آن خريد و فروش كند ، بواسطه معامله‌هاى باطل و شبهه ناك به هلاكت مىافتد .\r\nمسأله 2060 - اگر انسان براى ندانستن مسأله نداند معامله‌اى كه كرده صحيح است يا باطل ، نمىتواند در مالى كه گرفته تصرف نمايد .\r\nمسأله 2061 - كسى كه مال ندارد و مخارجى بر او واجب است مثل خرج زن و بچه ، بايد كسب كند و براى كارهاى مستحب مانند وسعت دادن به عيالات و دستگيرى از فقرا ، كسب كردن مستحب است .\r\n\r\nمستحبات خريد و فروش\r\nچهار چيز در خريد و فروش مستحب است :\r\nاول - آنكه در قيمت جنس بين مشتريهاى مسلمان فرق نگذارد .\r\nدوم - آنكه در قيمت جنس سخت‌گيرى نكند .\r\nسوم - آنكه چيزى را كه مىفروشد زيادتر بدهد و آنچه را كه مىخرد كمتر بگيرد .\r\nچهارم - آنكه كسى كه با او معامله كرده ، اگر پشيمان شود و از او تقاضا كند كه معامله را به هم بزند ، براى به هم زدن معامله حاضر شود .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nمعاملات مكروه\r\nمسأله 2062 - عمده معاملات مكروه از اين قرار است :\r\nاول - ملك فروشى ، مگر اينكه ملك ديگرى را با پول آن بخرد .\r\nدوم - قصابى .\r\nسوم - كفن فروشى .\r\nچهارم - معامله با مردمان پست .\r\nپنجم - معامله بين اذان صبح و اول آفتاب .\r\nششم - آنكه كار خود را خريد و فروش گندم و جو و مانند اينها قرار دهد .\r\nهفتم - آنكه براى خريد جنسى كه ديگرى مىخواهد بخرد داخل معامله او شود .\r\n\r\nمعاملات حرام\r\nمسأله 2063 - معاملات حرام و باطل متعدداند كه اهم آنها اين موارد است :\r\n« اول » خريد و فروش مشروبات الكلى و سگ غير شكارى و نگهبان و امثال آنها كه در منافع مشابه از آن‌ها استفاده مىشود و خوك .\r\n« دوم » خريد و فروش مال غصبى .\r\n« سوم » خريد و فروش چيزى كه منفعت محلّله نداشته باشد و يا ماليت و ارزش ندارد ؛ مثل بعضى از حشرات كه به عنوان خريد و فروش باطل است و ليكن اخذ مال در قبال واگذار نمودن آنها اشكالى ندارد .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n« چهارم » معامله چيزى كه منافع معمولى آن منحصر در حرام باشد ، مانند اسباب قمار .\r\n« پنجم » معامله‌اى كه در آن ربا باشد .\r\n« ششم » فروش جنسى كه با چيز ديگر مخلوط شده است ، در صورتى كه آن چيز معلوم نباشد و فروشنده هم به خريدار نگويد ، مثل فروختن روغنى كه آن را با پيه مخلوط كرده است و اين عمل را غش مىگويند . پيغمبر اكرم صلى الله عليه و آله فرمود : از ما نيست كسى كه در معامله با مسلمانان غش كند يا به آنان ضرر بزند يا تقلب و حيله نمايد و هر كه با برادر مسلمان خود غش كند ، خداوند بركت روزى او را مىبرد و راه معاش او را مىبندد و او را به خودش واگذار مىكند و غش چنانچه موجب اختلاف جنس ومقصود اصلى از آن مال گردد معامله باطل مىشود .\r\nمسأله 2064 - فروختن چيز نجس اگر ماليت داشته باشد اشكال ندارد ، ولى اگر مشترى آن چيز را براى كارى بخواهد كه شرط آن پاك بودن است ، مثلًا از قسم خوراكى است كه مىخواهد او را بخورد بايد فروشنده نجس بودن آن را به او بگويد ، ولى اگر لباس است گفتن لازم نيست اگر چه مشترى با آن نماز بخواند ؛ زيرا كه در نماز طهارت ظاهرى بدن و لباس كافى است .\r\nمسأله 2065 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهند كه شرطش پاك بودن است ؛ مثلًا روغن را براى خوردن بخواهند ، لازم است فروشنده نجاست او را به مشترى بگويد و همچنين است اگر براى كارى بخواهند كه شرط آن پاك بودن نيست ، مثلًا بخواهند نفت نجس را بسوزانند ، ولى در معرض اين باشد كه خوراك يا بدن مشترى نجس شود كه در اين صورت نيز گفتن لازم است ، زيرا\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nكه سبب شدن براى خوردن نجاست و همچنين سبب شدن براى نجاست بدن كه موجب بطلان وضو يا غسل گردد جايز نيست .\r\nمسأله 2066 - خريد و فروش دواهاى نجس خوردنى اگر چه جايز است ولى بايد نجاستش را به مشترى بگويند و همچنين است اگر خوردنى نباشد ولى در معرض اين باشد كه خوراك يا بدن مشترى آلوده به نجاست شود .\r\nمسأله 2067 - خريد و فروش روغن‌هايى كه از ممالك غير اسلامى مىآورند ، اگر مسكر بودن و يا از خوك بودن آنها معلوم نباشد اشكال ندارد و روغنى را كه از حيوان بعد از جان دادن آن مىگيرند ، در صورتى كه احتمال آن برود كه از حيوانى است كه به دستور شرع كشته شده چنانچه از دست كافر بگيرند يا از ممالك غير اسلامى بياورند اگر چه پاك است ، ولى خوردنش حرام است و بر فروشنده لازم است كيفيت را به مشترى بفهماند .\r\nمسأله 2068 - اگر روباه و مانند آن را به غير از دستورى كه در شرع معين شده كشته باشند يا خودش مرده باشد نجس است و در خريد و فروش پوست آن بايد به مشترى گفته شود كه نجس است .\r\nمسأله 2069 - چرمى كه از ممالك غير اسلامى مىآورند ، يا از دست كافر گرفته مىشود اگر احتمال داده شود كه از حيوان مأكول اللحم بوده و تذكيه شده است ظاهراً محكوم به طهارت است ، و ليكن نماز در آن جايز نيست .\r\nمسأله 2070 - گوشت و يا روغنى كه از حيوان بعد از جان دادنش گرفته شده يا چرمى كه از دست مسلمان گرفته شود و انسان بداند كه آن مسلمان آن را از دست كافر گرفته و تحقيق نكرده كه از حيوانى است كه به دستور شرع كشته شده يا نه و احتمال برود كه پاك باشد ظاهراً محكوم به طهارت است ، و ليكن نماز در آن چرم و خوردن آن روغن جايز نيست .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nمسأله 2071 - مشروبات مسكر معامله آنها حرام و باطل است .\r\nمسأله 2072 - فروختن مال غصبى باطل است ؛ مگر صاحبش اجازه دهد و فروشنده بايد پولى را كه از خريدار گرفته به او برگرداند .\r\nمسأله 2073 - اگر خريدار جدّاً قاصد معامله است ولى قصدش اين باشد كه پول جنسى را كه مىخرد ندهد ، اين قصد به صحت معامله ضرر نمىرساند و لازم است پول آن را به فروشنده بدهد .\r\nمسأله 2074 - اگر خريدار بخواهد پول جنسى را كه به ذمّه خريده بعداً از مال حرام بدهد ، معامله صحيح است ، ولى بايد مقدارى را كه بدهكار است از مال حلال بدهد .\r\nمسأله 2075 - خريد و فروش آلات حرام كه منحصراً در حرام به كار گرفته مىشود حرام است و اما خريد و فروش آلات مشتركه كه در كارهاى حلال نيز به كار مىروند و آلت حرام نيستند ، بلكه آلت پخش صدا و يا سيما و تصوير هستند ؛ مانند راديو و تلويزيون و ضبط صوت و ابزار و آلاتى كه در صداها و آهنگهاى حلال هم از آنها استفاده مىشود مانعى ندارد .\r\nمسأله 2076 - اگر چيزى را كه مىشود استفاده حلال از آن ببرند به قصد اين بفروشد كه آن را در حرام مصرف كنند ، مثلًا انگور را به اين قصد بفروشد كه از آن شراب تهيه نمايند ، معامله صحيح است ، هر چند قصد و يا شرط حرامى كرده است .\r\nمسأله 2077 - ساختن مجسمه كامل موجود جاندار اگر به عنوان بت و براى پرستش و تشبّه به آن نباشد جايز است اگر چه ترك آن موافق با احتياط است و نقاشى آن جايز است و خريد و فروش آن مانعى ندارد .\r\nمسأله 2078 - خريدن چيزى كه از قمار يا دزدى يا از معامله باطل تهيه\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nشده حرام است و اگر در دست كسى بيفتد بايد آن را به صاحب اصليش برگرداند .\r\nمسأله 2079 - اگر روغنى را كه با پيه مخلوط است بفروشد و از هم قابل تفكيك باشد چنانچه آن را معين كند ؛ مثلًا بگويد اين يك من روغن را مىفروشم ، معامله به مقدار پيهى كه در آن است باطل مىباشد و پولى كه فروشنده براى پيه آن گرفته مال مشترى و پيه مال فروشنده است و مشترى مىتواند معامله روغن خالصى را هم كه در آن است به هم بزند ، ولى اگر آن را معين نكند ، بلكه يك من روغن را در ذمه بفروشد ، بعد روغنى را كه پيه دارد بدهد ، مشترى مىتواند آن روغن را پس بدهد و روغن خالص را مطالبه نمايد .\r\nمسأله 2080 - اگر مقدارى از جنسى را كه با وزن يا پيمانه مىفروشند ، به زيادتر از همان جنس بفروشد ، مثلًا يك من گندم را به يك من و نيم گندم بفروشد ، ربا و حرام است ، بلكه اگر يكى از دو جنس ، سالم و ديگرى معيوب يا جنس يكى خوب و جنس ديگرى بد باشد يا با يكديگر تفاوت قيمت داشته باشند ، چنانچه بيشتر از مقدارى را كه مىدهد بگيرد ، باز هم ربا و حرام است ، پس اگر مس درست را بدهد و بيشتر از آن مس شكسته بگيرد يا برنج صدرى را بدهد و بيشتر از آن برنج خرده بگيرد يا طلاى ساخته را بدهد و بيشتر از آن طلاى نساخته بگيرد ، ربا و حرام مىباشد .\r\nمسأله 2081 - اگر چيزى را كه اضافه مىگيرد غير از جنسى باشد كه مىفروشد ، مثلًا يك من گندم به يك من گندم و يك تومان پول بفروشد ، باز هم ربا و حرام است ، بلكه اگر چيزى زيادتر نگيرد ، ولى شرط كند كه خريدار عملى براى او انجام دهد كه ماليت و ارزش دارد ربا و حرام مىباشد .\r\nمسأله 2082 - اگر كسى كه مقدار كمتر را مىدهد چيزى كه ماليت و ارزش\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nداشته باشد بر آن اضافه كند ، مثلًا يك من گندم و يك دستمال را به يك من و نيم بفروشد ، اشكال ندارد و همچنين است اگر از هر دو طرف چيزى زياد كنند ؛ مثلًا يك من گندم و يك دستمال را به يك من و نيم گندم و يك دستمال بفروشد .\r\nمسأله 2083 - اگر چيزى را كه مثل پارچه با متر و ذرع مىفروشند ، يا چيزى را كه مثل گردو و تخم مرغ با شماره معامله مىكنند ، بفروشد و زيادتر بگيرد ؛ مثلًا ده تا تخم مرغ بدهد و يازده تا بگيرد اشكال ندارد ، ولى چنانچه مثلًا ده عدد تخم مرغ را به يازده عدد در ذمه بفروشد لازم است كه بين آنها امتياز باشد ؛ مثلًا ده عدد تخم مرغ بزرگ را به يازده عدد متوسط در ذمه بفروشد ؛ زيرا كه اگر بين آنها هيچ امتيازى نباشد خريد و فروش محقق نمىشود بلكه واقع معامله قرض است اگر چه به لفظ خريد و فروش باشد و بدين جهت معامله حرام و شرط زياده باطل است و از اين قبيل است فروختن اسكناس نقداً به زيادتر از آن از همان جنس به مدت ، ولى اگر بين آنها امتيازى باشد ؛ مثل اسكناس و ريال با دولار يا پوند اشكالى ندارد .\r\nمسأله 2084 - جنسى را كه در غالب شهرها با وزن يا پيمانه مىفروشند و در بعضى از شهرها با شماره معامله مىكنند ، احتياط واجب آن است كه آن جنس را به زيادتر از آن نفروشند و در صورتى كه شهرها مختلف باشند و چنين غلبه‌اى در بين نباشد حكم آن در هر شهرى بر طبق معمول آن شهر است .\r\nمسأله 2085 - اگر چيزى را كه مىفروشد و عوضى را كه مىگيرد از يك جنس نباشد ، زيادى گرفتن اشكال ندارد ، پس اگر يك من برنج بفروشد و دو من گندم بگيرد معامله صحيح است .\r\nمسأله 2086 - جنسى را كه مىفروشد و عوضى را كه مىگيرد ، اگر از يك چيز عمل آمده باشد ، بايد در معامله زيادى نگيرد ، مثلًا اگر يك من شير گاو\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nبفروشد و در عوض آن يك من و نيم پنير گاو بگيرد ، ربا و حرام است و همچنين است اگر ميوه رسيده را با ميوه نارس آن از همان جنس معامله كند زيادى نگيرد .\r\nمسأله 2087 - جو و گندم در ربا يك جنس حساب مىشود ، پس اگر مثلًا يك من گندم بدهد و يك من و پنج سير جو بگيرد ، ربا و حرام است و نيز اگر مثلًا ده من جو بخرد كه سر خرمن ده من گندم بدهد ، چون جو را نقداً گرفته و بعد از مدتى گندم را مىدهد ، مثل آن است كه زيادى گرفته و حرام مىباشد .\r\nمسأله 2088 - معامله ربا ، چه با مسلمان ، چه با كافر ذمى حرام است ، و ليكن گرفتن ربا از كافرى كه در پناه اسلام نيست اشكال ندارد و بنابر احتياط مستحب پدر و فرزند و زن و شوهر نيز از يكديگر ربا نگيرند .\r\n\r\nشرائط فروشنده و خريدار\r\nمسأله 2089 - براى فروشنده و خريدار شش چيز شرط است :\r\nاول : آنكه بالغ باشند .\r\nدوم : آنكه عاقل باشند .\r\nسوم : آنكه سفيه نباشند - يعنى قدرت درك اينكه اموال خود را در معاملات به هدر ندهد ، نداشته باشد .\r\nچهارم : آنكه قصد جدّى خريد و فروش داشته باشند ، پس اگر مثلًا به شوخى بگويد مال خود را فروختم ، معامله باطل است .\r\nپنجم : آنكه كسى آنها را مجبور نكرده باشد .\r\nششم : آنكه جنس و عوضى را كه مىدهند مالك باشند .\r\nو احكام اينها در مسائل آينده گفته خواهد شد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمسأله 2090 - معامله با بچه نا بالغ كه مستقل در معامله باشد باطل است ، اما اگر معامله با ولىّ او باشد و بچه نا بالغ مميز فقط صيغه معامله را جارى سازد معامله صحيح است ، بلكه اگر جنس يا پول مال ديگرى باشد و آن بچه وكالةً از صاحبش آن مال را بفروشد يا با آن پول چيزى را بخرد ظاهر اين است كه معامله صحيح است اگر چه بچه مميز مستقل در تصرف باشد و همچنين است اگر طفل وسيله باشد كه پول را به فروشنده بدهد و جنس را به خريدار برساند يا جنس را به خريدار بدهد و پول را به فروشنده برساند اگر چه مميز نباشد معامله صحيح است ؛ چون واقعاً دو نفر بالغ با يكديگر معامله كرده‌اند ، ولى بايد فروشنده و خريدار يقين يا اطمينان داشته باشند كه طفل جنس يا پول را به صاحب آن مىرساند .\r\nمسأله 2091 - اگر از بچه نا بالغ در صورتى كه معامله با آن صحيح نيست ، چيزى بخرد ، يا چيزى را به او بفروشد ، بايد جنس يا پولى را كه از او گرفته در صورتى كه مال خود بچه باشد به ولىّ او و اگر مال ديگرى بوده به صاحب آن بدهد يا از صاحبش رضايت بخواهد و اگر صاحب آن را نمىشناسد و براى شناختن او هم وسيله‌اى ندارد ، بايد چيزى را كه از بچه گرفته ، از طرف صاحب آن با اذن حاكم شرع بابت مظالم به فقير بدهد .\r\nمسأله 2092 - اگر كسى با بچه مميز در صورتى كه معامله با آن صحيح نيست معامله كند و جنس يا پولى را كه به بچه داده از بين برود ، ظاهر اين است كه مىتواند از بچه بعد از بلوغ يا ولىّ او در صورتى كه بچه مال داشته باشد مطالبه نمايد و اگر بچه مميز نباشد حق مطالبه ندارد .\r\nمسأله 2093 - اگر خريدار يا فروشنده را به معامله مجبور كنند ، چنانچه بعد از معامله راضى شود ؛ مثلًا بگويد راضى هستم ، معامله صحيح است ، ولى\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nاحتياط مستحب آن است كه دوباره صيغه معامله را بخوانند .\r\nمسأله 2094 - اگر انسان مال كسى را بدون اجازه او بفروشد چنانچه صاحب مال به فروش آن راضى نشود و اجازه ندهد معامله باطل است .\r\nمسأله 2095 - پدر و جد پدرى طفل و نيز وصى پدر و جد پدرى مىتوانند مال طفل را بفروشند و مجتهد عادل هم در صورتى كه ضرورت اقتضا كند مىتواند مال ديوانه يا طفل يتيم يا مال كسى را كه غائب است بفروشد .\r\nمسأله 2096 - اگر كسى مالى را غصب كند و بفروشد و بعد از فروش صاحب مال معامله را اجازه دهد ، معامله صحيح است و چيزى را كه غصب كننده به مشترى داده و منفعتهاى آن از موقع معامله ملك مشترى است و چيزى را كه مشترى داده و منفعتهاى آن از موقع معامله ، ملك كسى است كه مال او را غصب كرده‌اند .\r\nمسأله 2097 - اگر كسى مالى را غصب كند و بفروشد ، به قصد اينكه پول آن مال خودش باشد ، چنانچه صاحب مال معامله را اجازه بدهد ، معامله صحيح است ، ولى پول مال مالك مىشود ، نه مال غاصب ؛ مگر اينكه قصد كند پول هم مال غاصب شود كه بعيد نيست صحيح باشد .\r\n\r\nشرائط جنس و عوض آن\r\nمسأله 2098 - جنسى را كه مىفروشند و چيزى را كه عوض آن مىگيرد ، پنج شرط دارد :\r\n« اول » آنكه مقدار آن با وزن يا پيمانه يا شماره و متر و متراژ و خصوصيات و اوصاف معلوم باشد به مقدارى كه غرر نباشد .\r\n« دوم » آنكه بتواند آن را تحويل دهند ، بنابر اين فروختن اسبى كه فرار كرده\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nصحيح نيست ولى اگر اسبى را كه فرار كرده با چيزى كه مىتواند تحويل دهد ؛ مثلًا با يك فرش بفروشد ، اگر چه آن اسب پيدا نشود ، معامله صحيح است و اگر مشترى قادر باشد آن شىء را به دست آورد بدون ضميمه نيز فروش آن جايز است .\r\n« سوم » خصوصياتى را كه در جنس و عوض است و بواسطه آنها اقبال مردم به معامله فرق مىكند معين نمايد .\r\n« چهارم » آنكه ملك طلق باشد ، پس مالى را كه انسان وقف كرده فروش آن جايز نيست ، مگر در چند مورد كه خواهد آمد .\r\n« پنجم » خود جنس را بفروشد نه منفعت آن را ، پس اگر مثلًا منفعت يك ساله را بفروشد به عنوان بيع صحيح نيست و به عنوان اجاره صحيح است ، ولى چنانچه خريدار به جاى پول منفعت ملك خود را بدهد ، مثلًا فرشى را از كسى بخرد و عوض آن ، منفعت يك ساله خانه خود را به او واگذار كند اشكال ندارد و احكام اينها در مسائل آينده گفته خواهد شد .\r\nمسأله 2099 - جنسى را كه در شهرى با وزن يا پيمانه معامله مىكنند در آن شهر انسان بايد با وزن يا پيمانه بخرد ، ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\nمسأله 2100 - چيزى را كه با وزن خريد و فروش مىكنند با پيمانه هم مىشود معامله كرد ، به اين طور كه اگر مثلًا مىخواهد ده من گندم بفروشد با پيمانه‌اى كه يك من گندم مىگيرد ده پيمانه بدهد .\r\nمسأله 2101 - اگر يكى از شرطهايى كه گفته شد در خريد و فروش نباشد معامله باطل است ولى اگر خريدار و فروشنده با قطع نظر از آن معامله راضى باشند كه در مال يكديگر تصرف كنند تصرف آنها اشكال ندارد ، بلكه اگر معامله\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nرا به عنوان صلح انجام دهند بعضى از شروط ذكر شده را لازم ندارد .\r\nمسأله 2102 - معامله چيزى كه وقف شده باطل است ، ولى اگر به طورى خراب شود يا در معرض خرابى باشد كه نتواند استفاده‌اى را كه مال براى آن وقف شده از آن ببرند ؛ مثلًا حصير مسجد به طورى پاره شود كه نتوانند روى آن نماز بخوانند ، فروش آن اشكال ندارد و در صورتى كه ممكن باشد ، بايد پول آن را در همان مسجد به مصرفى برسانند كه به مقصود وقف كننده نزديكتر باشد .\r\nمسأله 2103 - هر گاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند ، گمان آن برود كه مال يا جانى تلف شود ، مىتوانند آن مال را بفروشند و به مصرفى كه به مقصود وقف كننده نزديكتر است برسانند و همچنين است اگر واقف شرط كند كه اگر صلاح در فروش وقف باشد بفروشند .\r\nمسأله 2104 - خريد و فروش ملكى كه آن را به ديگرى اجاره داده‌اند اشكال ندارد ، ولى استفاده آن ملك در مدت اجاره مال مستأجر است و اگر خريدار نداند كه آن ملك را اجاره داده‌اند يا به گمان اينكه مدت اجاره كم است ملك را خريده باشد ، پس از اطلاع به كيفيت مىتواند معامله را به فسخ كند .\r\n\r\nصيغه خريد و فروش\r\nمسأله 2105 - در خريد و فروش لازم نيست صيغه را به عربى بخوانند ، مثلًا اگر فروشنده به فارسى بگويد : اين مال را در عوض اين پول فروختم و مشترى بگويد : قبول كردم معامله صحيح است ، ولى خريدار و فروشنده بايد قصد انشاء داشته باشند ، يعنى با گفتن اين دو جمله مقصودشان خريد و فروش باشد .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمسأله 2106 - اگر در موقع معامله صيغه نخوانند ، ولى فروشنده در مقابل مالى كه از خريدار مىگيرد ، مال خود را ملك او كند كه از آن به معاطاة تعبير مىشود معامله صحيح است و هر دو مالك مىشوند .\r\n\r\nخريد و فروش ميوه‌ها\r\nمسأله 2107 - فروش ميوه‌اى كه گل آن ريخته و دانه بسته شده پيش از چيدن صحيح است و نيز فروختن غوره بر درخت اشكال ندارد .\r\nمسأله 2108 - فروختن ميوه‌اى را كه بر درخت است ، پيش از آنكه دانه ببندد و گلش بريزد جايز نيست و چنانچه چيزى از زمين مانند سبزيها را با آن بفروشند يا با مشترى شرط كنند كه ميوه را پيش از دانه بستن بچيند يا ميوه بيشتر از يك سال را به او بفروشند اشكال ندارد و همچنين فروش هر چيزى كه مشكوك الوجود است با ضميمه چيزى ديگر صحيح است .\r\nمسأله 2109 - اگر خرمايى را كه زرد يا سرخ شده ، بر درخت بفروشند اشكال ندارد ، ولى احتياطاً عوض آن را خرماى همان درخت قرار ندهند و همچنين است فروش ميوه‌هاى ديگر .\r\nمسأله 2110 - فروختن خيار و بادنجان و سبزيها و مانند اينها كه سالى چند مرتبه چيده مىشود ، در صورتى كه ظاهر و نمايان شده باشد و معين كنند كه مشترى در سال چند دفعه آن را بچيند اشكال ندارد .\r\nمسأله 2111 - اگر خوشه گندم و جو را بعد از آنكه دانه بسته ، به چيز ديگرى غير از گندم و جو كه از خودش حاصل مىشود بفروشند اشكال ندارد .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nنقد و نسيه\r\nمسأله 2112 - اگر جنسى را نقد بفروشند ، خريدار و فروشنده بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن به اين است كه آن را در اختيار خريدار بگذارند كه بتواند آن را قبض كند و يا در آن تصرف كند .\r\nمسأله 2113 - در معامله نسيه بايد مدت كاملًا معلوم باشد ، پس اگر جنسى را بفروشد كه سر خرمن كه زمانش معلوم نيست پول آن را بگيرد ، چون مدت كاملًا معين نشده معامله باطل است .\r\nمسأله 2114 - اگر جنسى را نسيه بفروشد ، پيش از تمام شدن مدتى كه قرار گذاشته‌اند ، نمىتواند عوض آن را از خريدار مطالبه نمايد ، ولى اگر خريدار بميرد و از خودش مال داشته باشد ، فروشنده مىتواند پيش از تمام شدن مدت ، طلبى را كه دارد از ورثه او مطالبه نمايد .\r\nمسأله 2115 - اگر جنسى را نسيه بفروشد ، بعد از تمام شدن مدتى كه قرار گذاشته‌اند ، مىتواند عوض آن را از خريدار مطالبه نمايد ، ولى اگر خريدار نتواند بپردازد ، بايد او را مهلت دهد يا معامله را فسخ كند و در صورتى كه آن جنس موجود است پس بگيرد .\r\nمسأله 2116 - اگر به كسى كه قيمت جنس را نمىداند ، مقدارى نسيه باتوجه به سرمايه آن جنس و قيمتى كه با آن خريده شده است بفروشد و قيمت آن را به او نگويد معامله باطل است ، ولى اگر به كسى كه قيمت نقدى جنس را\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمىداند نسيه بدهد و گرانتر حساب كند ، مثلًا بگويد جنسى را كه به تو نسيه مىدهم تومانى يك ريال از قيمتى كه نقد مىفروشم گرانتر حساب مىكنم و او قبول كند اشكال ندارد .\r\nمسأله 2117 - كسى كه جنسى را نسيه فروخته و براى گرفتن پول آن مدتى قرار داده است اگر مثلًا بعد از گذشتن نصف مدت ، مقدارى از طلب خود را كم كند و بقيه را نقد بگيرد اشكال ندارد .\r\n\r\nمعامله سلف و شرائط آن\r\nمسأله 2118 - معامله سلف آن است كه مشترى پول را بدهد كه بعد از مدتى جنس را تحويل بگيرد و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم يا فروشنده پول را بگيرد و بگويد فلان جنس را فروختم كه بعد از شش ماه تحويل بدهم معامله صحيح است .\r\nمسأله 2119 - اگر پولى را كه از جنس طلا يا نقره است سلف بفروشد و عوض آن را پول طلا يا نقره بگيرد معامله باطل است ، ولى اگر جنسى را با پولى كه از جنس طلا و نقره نيست بفروشد و عوض آن را جنس ديگر يا پول طلا يا نقره بگيرد معامله صحيح است و احتياط مستحب آن است كه در عوض جنسى كه مىفروشد پول بگيرد و جنس ديگر نگيرد .\r\nمسأله 2120 - معامله سلف هفت شرط دارد :\r\n« اول » خصوصياتى را كه قيمت جنس بواسطه آنها فرق مىكند معين\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nنمايند ، ولى دقت زياد هم لازم نيست ، همين قدر كه مردم بگويند خصوصيات آن معلوم شده كافى است .\r\n« دوم » بنابر احتياط بايد پيش از آنكه خريدار و فروشنده از هم جدا شوند ، خريدار تمام قيمت را به فروشنده بدهد يا به مقدار پول آن از فروشنده طلبكار نقدى باشد و طلب خود را بابت قيمت جنس حساب كند و او قبول نمايد و چنانچه مقدارى از قيمت آن را بدهد بعيد نيست معامله در مجموع صحيح باشد ، ليكن احوط آن است كه معامله تنها نسبت به آن مقدار صحيح است ولى فروشنده خيار فسخ داشته و مىتواند معامله را به هم بزند .\r\n« سوم » مدت را كاملًا معين كنند و اگر بگويد تا اول خرمن جنس را تحويل مىدهم ؛ چون مدت كاملًا معلوم نشده معامله او باطل است .\r\n« چهارم » وقتى را براى تحويل جنس معين كنند كه در آن وقت جنس به قدرى كمياب نباشد كه فروشنده نتواند آن را تحويل دهد .\r\n« پنجم » جاى تحويل جنس را معين نمايند ، ولى اگر از حرفهاى آنان جاى آن معلوم باشد ، لازم نيست اسم آنجا را ببرند .\r\n« ششم » وزن يا پيمانه آن را معين كنند و جنسى را هم كه معمولًا با عدد مىفروشند و يا با ديدن معامله مىكنند اگر سلف بفروشند اشكال ندارد ، ولى بايد خصوصيات آنها را مشخص كنند .\r\n« هفتم » چيزى را كه مىفروشند چنانچه از اجناسى باشد كه با وزن و يا پيمانه فروخته مىشود عوض آن از همان جنس نباشد .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nاحكام معامله سلف\r\nمسأله 2121 - انسان مىتواند جنسى را كه سلف خريده پيش از تمام شدن مدت و يا بعد از تمام شدن و قبل از تحويل گرفتن به فروشنده‌اش و يا به غير او بفروشد مشروط بر اينكه به نسيه نفروشد و اگر از اجناسى باشد كه با وزن و يا پيمانه فروخته مىشود به همان جنس نفروشد .\r\nمسأله 2122 - در معامله سلف اگر فروشنده جنسى را كه قرارداد كرده در موعدش بدهد ، مشترى بايد قبول كند و نيز اگر بهتر از آنچه قرار گذاشته بدهد و طورى باشد كه از همان جنس حساب شود ، مشترى بايد قبول نمايد .\r\nمسأله 2123 - اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند آن را قبول نكند .\r\nمسأله 2124 - اگر فروشنده به جاى جنسى كه قرارداد كرده ، جنس ديگرى را بدهد ، در صورتى كه مشترى راضى شود اشكال ندارد .\r\nمسأله 2125 - اگر جنسى را كه سلف فروخته در موقعى كه بايد آن را تحويل دهد ناياب شود و نتواند آن را تهيه كند ، مشترى مىتواند صبر كند تا تهيه نمايد يا معامله را به هم بزند و چيزى را كه داده پس بگيرد و نمىتواند اضافه بر آن بگيرد هر چند قيمت آن جنس بيشتر باشد ، اما اگر فروشنده بتواند آن را تهيه كند و عمداً تهيه نكند مشترى مىتواند وى را مجبور به اداى آن و يا پرداخت قيمت آن نمايد .\r\nمسأله 2126 - اگر جنسى را بفروشد و قرار بگذارد كه بعد از مدتى تحويل دهد و پول آن را هم بعد از مدتى بگيرد بعيد نيست معامله صحيح باشد اگر چه احتياط در ترك آن است .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nفروش طلا و نقره به طلا و نقره\r\nمسأله 2127 - اگر طلا را به طلا و نقره را به نقره بفروشد ، سكه‌دار باشند يا بى سكه در صورتى كه وزن يكى از آنها زيادتر باشد ، معامله حرام و باطل است .\r\nمسأله 2128 - اگر طلا را به نقره يا نقره را به طلا بفروشد ، معامله صحيح است و لازم نيست وزن آنها مساوى باشد .\r\nمسأله 2129 - اگر طلا يا نقره را به طلا يا نقره بفروشند ، بايد فروشنده و خريدار پيش از آنكه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\nمسأله 2130 - اگر فروشنده يا خريدار ، تمام چيزى را كه قرار گذاشته تحويل دهد و ديگرى مقدارى از آن را تحويل دهد و از يكديگر جدا شوند اگر چه معامله نسبت به آن مقدار صحيح است ، ولى كسى كه تمام مال به دست او نرسيده حق فسخ دارد و مىتواند معامله را به هم بزند .\r\nمسأله 2131 - اگر خاك نقره معدن را به نقره خالص و خاك طلاى معدن را به طلاى خالص بفروشند ، معامله باطل است - مگر اينكه بدانند كه مقدار خاك با مقدار خالص مساوى مىباشد - ولى فروختن خاك نقره به طلا و خاك طلا به نقره اشكال ندارد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nمواردى كه انسان مىتواند معامله را به هم بزند\r\nمسأله 2132 - حق به هم زدن معامله را خيار مىگويند و خريدار و فروشنده در يازده صورت مىتوانند معامله را به هم بزنند :\r\n« اول » آنكه از مجلس معامله متفرق نشده باشند و اين خيار را ( خيار مجلس ) مىگويند .\r\n« دوم » آنكه مشترى يا فروشنده در بيع ، يا يكى از دو طرف معامله در معاملات ديگر مغبون شده باشند كه آن را ( خيار غبن ) گويند .\r\n« سوم » در معامله قرارداد كنند كه تا مدت معينى هر دو يا يكى از آنان بتوانند معامله را به هم بزنند كه آن را ( خيار شرط ) گويند .\r\n« چهارم » يكى از دو طرف معامله ، مال خود را بهتر از آنچه هست نشان دهد و طورى كند كه قيمت مال در نظر مردم زياد شود كه آن را ( خيار تدليس ) گويند .\r\n« پنجم » يكى از دو طرف معامله با يكديگر شرط كند كه كارى را انجام دهد و به آن شرط عمل نشود يا شرط كند مالى را كه مىدهد به طور مخصوصى باشد و آن مال داراى آن خصوصيت نباشد كه در اين صورت شرط كننده مىتواند معامله را به هم بزند و آن را ( خيار تخلف شرط ) گويند .\r\n« ششم » در جنس يا عوض آن عيبى باشد و آن را ( خيار عيب ) گويند .\r\n« هفتم » معلوم شود مقدارى از جنسى را كه معامله نموده‌اند ، مال ديگرى است كه اگر صاحب آن به معامله راضى نشود ، گيرنده مىتواند معامله را به هم بزند يا عوض آن مقدار را چنانچه پرداخته باشد از طرف خود بگيرد و آن را « خيار شركت يا تبعّض صفقه » گويند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n« هشتم » صاحب مال خصوصيات جنس معينى را كه طرف نديده به او بگويد ، بعد معلوم شود طورى كه گفته نبوده است ، كه در اين صورت طرف مىتواند معامله را به هم بزند و آن را ( خيار رؤيت ) گويند .\r\n« نهم » اگر مشترى پول جنسى را كه خريده و شرط نكرده كه در پرداخت پول تأخير كند تا سه روز ندهد ، اگر فروشنده جنس را تحويل نداده باشد مىتواند معامله را به هم بزند ، ولى اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود ، چنانچه تا شب پول آن را ندهد و شرط نكرده باشد كه دادن پول را به تأخير بيندازد ، فروشنده مىتواند معامله را به هم بزند و آن را ( خيار تأخير ) گويند .\r\n« دهم » كسى كه حيوانى را خريده تا سه روز مىتواند معامله را به هم بزند و اگر در عوض چيزى كه فروخته حيوان گرفته باشد ، فروشنده هم تا سه روز مىتواند معامله را به هم بزند و آن را ( خيار حيوان ) گويند .\r\n« يازدهم » فروشنده نتواند جنسى را كه فروخته تحويل دهد ؛ مثلًا اسبى را كه فروخته فرار نمايد كه در اين صورت مشترى مىتواند معامله را به هم بزند و آن را ( خيار تعذّر تسليم ) گويند و احكام اينها در مسائل آينده گفته خواهد شد .\r\nمسأله 2133 - اگر خريدار قيمت جنس را نداند يا در موقع معامله غفلت كند و جنس را گرانتر از قيمت معمولى آن بخرد ، چنانچه به قدرى گران خريده كه مردم به آن اهميت مىدهند ، مىتواند معامله را به هم بزند و نيز اگر فروشنده قيمت جنس را نداند يا موقع معامله غفلت كند و جنس را ارزانتر از قيمت آن بفروشد در صورتى كه مردم به مقدارى كه ارزان فروخته اهميت بدهند ، مىتواند معامله را به هم بزند و در صورتى كه قيمت سوقى آن مال افزايش يافته به نحوى كه فسخ به ضرر باشد بعيد نيست كه مغبون حق دارد تفاوت\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nقيمت را كه در زمان عقد قرارداد بوده است ، مطالبه كند .\r\nمسأله 2134 - در معامله بيع شرط كه مثلًا خانه هزار تومانى را به دويست تومان مىفروشند و قرار مىگذارند كه اگر فروشنده سر مدت پول را بدهد بتواند معامله را به هم بزند ، در صورتى كه خريدار و فروشنده قصد خريد و فروش داشته باشند معامله صحيح است .\r\nمسأله 2135 - در معامله بيع شرط اگر چه فروشنده اطمينان داشته باشد كه هر گاه سر مدت پول را ندهد ، خريدار ملك را به او مىدهد معامله صحيح است ، ولى اگر سر مدت پول را ندهد ، حق ندارد ملك را از خريدار مطالبه كند و اگر خريدار بميرد تا پول را نداده نمىتواند ملك را از ورثه او مطالبه نمايد .\r\nمسأله 2136 - اگر چاى اعلا را با چاى پست مخلوط كند و به اسم چاى اعلا بفروشد ، مشترى حق فسخ دارد و مىتواند معامله را به هم بزند .\r\nمسأله 2137 - اگر خريدار بفهمد مالى را كه خريده است عيبى دارد ؛ مثلًا حيوانى را بخرد و بفهمد كه يك چشم آن كور است ، چنانچه آن عيب پيش از معامله در مال بوده و او نمىدانسته ، مىتواند معامله را به هم زده و آن مال را به فروشنده برگرداند و مىتواند فرق قيمت سالم و معيوب آن را معين كند و به نسبت تفاوت قيمت سالم و معيوب از پولى كه به فروشنده داده پس بگيرد ، مثلًا مالى را كه به چهار تومان خريده اگر بفهمد معيوب است ، در صورتى كه قيمت سالم آن هشت تومان و قيمت معيوب آن شش تومان باشد ، چون فرق قيمت سالم و معيوب يك چهارم مىباشد ، مىتواند يك چهارم پولى را كه داده ؛ يعنى يك تومان از فروشنده بگيرد .\r\nمسأله 2138 - اگر فروشنده بفهمد در عوضى كه مالش را به آن فروخته عيبى هست ، چنانچه آن عيب پيش از معامله در عوض بوده و او نمىدانسته ،\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nمىتواند معامله را به هم زده و آن عوض را به صاحبش برگرداند و مىتواند تفاوت قيمت سالم و معيوب را به دستورى كه در مسأله پيش گفته شد بگيرد .\r\nمسأله 2139 - اگر بعد از معامله و پيش از تحويل دادن مال عيبى در آن پيدا شود ، خريدار مىتواند معامله را به هم بزند و نيز اگر در عوض مال بعد از معامله و پيش از تحويل دادن ، عيبى پيدا شود ، فروشنده مىتواند معامله را به هم بزند ، مىتواند تفاوت قيمت را از فروشنده بگيرد .\r\nمسأله 2140 - اگر بعد از معامله عيب مال را بفهمد لازم نيست فوراً معامله را به هم بزند ، و ليكن اگر پس از علم به عيب بى جهت تأخير انداخته و فسخ نكند ، خيار ساقط مىشود و ليكن ارش را مىتواند بگيرد .\r\nمسأله 2141 - هر گاه بعد از خريدن جنس عيب آن را بفهمد ، اگر چه فروشنده حاضر نباشد ، مىتواند معامله را به هم بزند و همچنين است حكم در ساير خيارات .\r\nمسأله 2142 - در دو صورت خريدار بواسطه عيبى كه در مال است نمىتواند معامله را به هم بزند يا تفاوت قيمت را بگيرد :\r\n« اول » آنكه موقع خريدن عيب مال را بداند و با علم به آن اقدام بر معامله كند .\r\n« دوم » فروشنده در وقت معامله بگويد : اين مال را با هر عيبى كه دارد مىفروشم ولى اگر عيبى را معين كند و بگويد : مال را با اين عيب مىفروشم و معلوم شود عيب ديگرى هم دارد ، خريدار مىتواند براى عيبى كه فروشنده معين نكرده مال را پس دهد و يا تفاوت قيمت را بگيرد .\r\nمسأله 2143 - اگر خريدار بفهمد مال عيبى دارد و پس از تحويل گرفتن مال عيب ديگرى در آن ايجاد شود نمىتواند معامله را به هم بزند ، ولى مىتواند\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nتفاوت قيمت سالم و معيوب را بگيرد ، ولى اگر حيوان معيوبى را بخرد و پيش از گذشتن زمان خيار كه سه روز است عيب ديگرى پيدا كند - مشروط بر اينكه به سبب مسامحه و كاهلى وى ايجاد نشده باشد - اگر چه آن را تحويل گرفته باشد باز هم مىتواند آن را پس دهد و يا ارش آن عيب را بگيرد و نيز اگر فقط خريدار تا مدتى حق به هم زدن معامله را داشته باشد و در آن مدت مال عيب ديگرى پيدا كند ، اگر چه آن را تحويل گرفته باشد ، مىتواند معامله را به هم بزند و يا ارش آن را بگيرد .\r\nمسأله 2144 - اگر انسان مالى داشته باشد كه خودش آن را نديده و ديگرى خصوصيات آن را براى او گفته باشد ، چنانچه او همان خصوصيات را به مشترى بگويد و آن را بفروشد و بعد از فروش بفهمد كه بهتر از آن بوده مىتواند معامله را به هم بزند و در صورتى كه آن خصوصيت ارزش اضافى داشته باشد و فسخ به ضرر باشد بعيد نيست صاحب خيار بتواند تفاوت قيمت را به لحاظ زمان عقد مطالبه كند .\r\n\r\nمسائل متفرقه\r\nمسأله 2145 - اگر فروشنده قيمت خريد جنس را به مشترى بگويد بايد تمام چيزهايى را كه بواسطه آنها قيمت مال كم يا زياد مىشود بگويد اگر چه به همان قيمت يا كمتر از آن بفروشد ، مثلًا بايد بگويد كه نقد خريده است يا نسيه و چنانچه بعضى از آن خصوصيات را نگويد و بعداً مشترى بفهمد مىتواند معامله را به هم بزند .\r\nمسأله 2146 - اگر انسان جنسى را به كسى بدهد و قيمت آن را معين كند و\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبگويد اين جنس را به اين قيمت به فروش و هر چه زيادتر فروختى اجرت فروشت باشد ، هر چه زيادتر از آن قيمت بفروشد مال صاحب مال است ، و فروشنده فقط مىتواند مزد زحمت خود را از صاحب مال بگيرد ، ولى اگر به طور جعاله و يا مصالحه باشد و بگويد اين جنس را به زيادتر از آن قيمت اگر فروختى زيادى مال خودت باشد اشكال ندارد .\r\nمسأله 2147 - اگر قصاب گوشت نر بفروشد و به جاى آن ، گوشت ماده بدهد معصيت كرده است ، پس اگر آن گوشت را معين كرده و گفته است اين گوشت نر را مىفروشم مشترى مىتواند معامله را به هم بزند و اگر آن را معين نكرده در صورتى كه مشترى به گوشتى كه گرفته راضى نشود قصاب بايد گوشت نر را به او بدهد .\r\nمسأله 2148 - اگر مشترى به بزّاز بگويد : پارچه‌اى مىخواهم كه رنگ آن نرود و بزّاز پارچه‌اى به او بفروشد كه رنگ آن برود ، مشترى مىتواند معامله را به هم بزند .\r\nمسأله 2149 - اگر فروشنده و يا خريدار نتواند چيزى را كه معين و در خارج است معامله كرده است به ديگرى تحويل دهد چنانچه از ابتداى معامله نمىتوانسته است معامله باطل است و اگر در زمان معامله مىتوانسته است آن را تحويل دهد و ليكن به تأخير انداخته تا تلف و يا آنچه به حكم تلف است مانند گم شدن اتفاق بيفتد بازهم معامله باطل مىشود و اما اگر به واسطه خود او و يا شخص ثالث اتلاف شده باشد معامله صحيح است و طرف ديگر هم حق فسخ دارد و هم مىتواند قيمت آن را از ديگرى و يا آن شخص ثالث مطالبه كند .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nاحكام شركت\r\nمسأله 2150 - اگر دو نفر بخواهند با هم شركت كنند كه با مال مشترك خود تجارت كنند و به عربى يا به زبان ديگر صيغه شركت را بخوانند و اذن دهند كه با آن مال مشترك تجارت كنند شركت آنان صحيح است و اين را شركت اذنى مىنامند كه در آن مخلوط و مشترك شدن دو مال شرط است و اگر مال هر كدام از ديگرى مجزّا باشد و قرار بگذارند كه هر كدام مثلًا نصف مال خود را با نصف مال ديگرى معاوضه كنند و يا با آن دو مال تجارت كنند و سود و زيان بين آنها مشترك باشد شركت صحيح است و آن را شركت معاوضى يا عقدى مىنامند و در شركت معاوضى مخلوط و مشترك شدن دو مال شرط نيست .\r\nمسأله 2151 - اگر چند نفر در مزدى كه از كار خودشان مىگيرند با يكديگر شركت كنند ، مثلًا چند دلاك با هم قرار بگذارند كه هر قدر مزد گرفتند با هم قسمت كنند ، شركت آنان صحيح نيست .\r\nمسأله 2152 - اگر دو نفر با يكديگر شركت كنند كه هر كدام به اعتبار خود جنسى بخرد و قيمت آن را خودش بدهكار شود ولى در استفاده جنسى كه هر كدام خريده‌اند با يكديگر شريك باشند صحيح نيست ، اما اگر هر كدام ديگرى را وكيل كند كه جنس را براى او نسيه بخرد بعد هر شريكى جنسى را براى خودش و شريكش بخرد كه هر دو بدهكار شوند شركت صحيح است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nمسأله 2153 - كسانى كه بواسطه شركت با هم شريك مىشوند بايد مكلف و عاقل باشند و از روى قصد و اختيار شركت كنند و نيز بايد بتوانند در مال خود تصرف نمايند ، پس سفيه - كسى كه مال خود را در كارهاى بيهوده صرف مىكند - چون حق ندارد در مال خود تصرف نمايد ، اگر شركت كند ، صحيح نيست .\r\nمسأله 2154 - اگر در عقد شركت شرط كنند كه يكى از دو شريك بيشتر از سهم الشركه خود از منافع ببرد شركت صحيح است و بايد طبق شرط عمل شود خواه در مقابل آن كار بكند و يا بيشتر از شريك ديگر كار كند و يا نكند و يا كار او مهمتر و با ارزش‌تر باشد يا نباشد .\r\nمسأله 2155 - اگر قرار بگذارند كه همه استفاده را يك نفر ببرد يا تمام ضرر يا بيشتر آن از يكى از آنان باشد ، شركت صحيح ، ولى شرط باطل است و احتياطاً بايد منفعت و ضرر بين آنها به نسبت مال تقسيم شود .\r\nمسأله 2156 - اگر شرط نكنند كه يكى از شريكها بيشتر منفعت ببرد ، چنانچه سرمايه آنان يك اندازه باشد منفعت و ضرر را هم به يك اندازه مىبرند و اگر سرمايه آنان يك اندازه نباشد ، بايد منفعت و ضرر را به نسبت سرمايه قسمت نمايند ، مثلًا اگر دو نفر شركت كنند و سرمايه يكى از آنان دو برابر سرمايه ديگرى باشد ، سهم او از منفعت و ضرر دو برابر سهم ديگرى است ، چه هر دو به يك اندازه كار كنند يا يكى كمتر كار كند يا هيچ كار نكند .\r\nمسأله 2157 - اگر در عقد شركت شرط كنند كه هر دو با هم خريد و فروش نمايند يا هر كدام به تنهايى معامله كنند يا فقط يكى از آنان معامله كند ، بايد به قرارداد عمل نمايند .\r\nمسأله 2158 - اگر معين نكنند كه كدام يك از آنان با سرمايه مشترك خريد\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nو فروش نمايد ، هيچ يك از آنان ، بدون اجازه ديگرى نمىتواند با آن سرمايه معامله كند .\r\nمسأله 2159 - شريكى كه اختيار سرمايه شركت با او است بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد يا نقد بفروشد يا جنس را از محل مخصوصى بخرد ، بايد به همان قرارداد رفتار نمايد و اگر با او قرارى نگذاشته باشند ، بايد به طور معمول معامله كند و داد و ستدى نمايد كه براى شركت ضرر نداشته باشد و مال شركت را در صورتى كه متعارف نباشد در مسافرت همراه خود نبرد .\r\nمسأله 2160 - شريكى كه با سرمايه شركت معامله مىكند ، اگر بر خلاف قراردادى كه با او كرده‌اند خريد و فروش كند يا آنكه قراردادى نكرده باشند و بر خلاف معمول معامله كند ، در اين دو صورت معامله نسبت به حصه شريك فضولى است ، پس چنانچه اجازه ندهد مىتواند عين مالش را و در صورت تلف عين ، عوض مالش را بگيرد .\r\nمسأله 2161 - شريكى كه با سرمايه شركت معامله مىكند اگر زياده‌روى ننمايد و در نگهدارى سرمايه كوتاهى نكند و اتفاقاً مقدارى از آن يا تمام آن تلف شود ، ضامن نيست .\r\nمسأله 2162 - شريكى كه با سرمايه شركت معامله مىكند اگر مطمئن و امين باشد و بگويد سرمايه تلف شده است حرف او قبول مىشود ، مگر اينكه دليل معتبر ديگرى عليه وى باشد .\r\nمسأله 2163 - اگر تمام شريكها در شركت اذنى از اجازه‌اى كه به تصرف در مال يكديگر داده‌اند برگردند هيچ كدام نمىتوانند در مال مشترك شركت تصرف كنند و اگر يكى از آنان از اجازه خود برگردد شريكهاى ديگر حق\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nتصرف ندارند ، مگر اينكه ترك تصرف شريك ديگر موجب ضرر و نقصان سهمش شود كه با مراجعه به حاكم شرع مسأله بايد حل شود .\r\nمسأله 2164 - هر وقت يكى از شريكها در شركت اذنى تقاضا كند كه سرمايه شركت را قسمت كنند اگر چه شركت مدت داشته باشد ، بايد ديگران قبول نمايند و سهام را تقسيم كنند ، مگر آنكه تقسيم ضرر معتنا بهى بر شركاء داشته باشد .\r\nمسأله 2165 - اگر در شركت اذنى يكى از شريكها بميرد يا ديوانه يا بيهوش شود شريكهاى ديگر نمىتوانند در مال شركت تصرف كنند و همچنين است اگر يكى از آنان سفيه\r\nشود ، يعنى مال خود را در كارهاى بيهوده مصرف نمايد .\r\nمسأله 2166 - اگر شريك ، چيزى را نسيه براى خود بخرد ، نفع و ضررش مال او است ، ولى اگر براى شركت بخرد و شريك ديگر اجازه نمايد ؛ مثلًا بگويد به آن معامله راضى هستم ، نفع و ضررش مال هر دوى آنان است .\r\nمسأله 2167 - اگر با سرمايه شركت معامله‌اى كنند ، بعد بفهمند شركت باطل بوده چنانچه طورى باشد كه اذن در معامله به صحت شركت مقيد نباشد ، به اين معنى كه اگر مىدانستند شركت درست نيست ، به تصرف در مال يكديگر راضى بودند ، معامله صحيح است و هر چه از آن معامله پيدا شود مال همه آنان است و اگر اين طور نباشد در صورتى كه كسانى كه به تصرف ديگران راضى نبوده‌اند بگويند به آن معامله راضى هستيم ، معامله صحيح وگر نه باطل مىباشد و در صورتى كه اذن در معامله به صحت شركت مقيد نباشد هر كدام از آنان كه براى شركت كارى كرده است اگر به قصد مجانى كار نكرده باشد ، مىتواند مزد زحمتهاى خود را به اندازه معمولى از شريكهاى ديگر بگيرد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nاحكام صلح\r\nمسأله 2168 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند يا از طلب يا حق خود بگذرد كه او هم در عوض مقدارى از مال يا منفعت مال خود را به او واگذار نمايد يا از طلب يا حقى كه دارد بگذرد ، بلكه اگر بدون آنكه عوض بگيرد مقدارى از مال يا منفعت مال خود را به كسى واگذار كند يا از طلب يا حق خود بگذرد ، باز هم صلح صحيح است .\r\nمسأله 2169 - كسى كه مالش را به ديگرى صلح مىكند ، بايد بالغ و عاقل و قصد صلح داشته و كسى او را مجبور نكرده باشد و بايد سفيه ومفلّس هم نباشد .\r\nمسأله 2170 - لازم نيست صيغه صلح به عربى خوانده شود ، بلكه با هر لفظى يا كارى كه بفهماند با هم صلح و سازش كرده‌اند صحيح است .\r\nمسأله 2171 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد ، چنانچه شير گوسفند را در مقابل زحمتهاى چوپان و آن روغن صلح كند صحيح است ،\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبلكه اگر گوسفند را يك ساله به چوپان اجاره دهد كه از شير آن استفاده كند و در عوض ، مقدارى روغن بدهد نيز صحيح است .\r\nمسأله 2172 - اگر كسى بخواهد طلب يا حق خود را به ديگرى صلح كند در صورتى صحيح است كه او قبول نمايد ، ولى اگر بخواهد از طلب يا حق خود بگذرد قبول كردن او لازم نيست .\r\nمسأله 2173 - اگر انسان مقدار بدهى خود را بداند و طلبكار او نداند ، چنانچه طلبكار طلب خود را به كمتر از مقدارى كه هست صلح كند ؛ مثلًا پنجاه تومان طلبكار باشد و طلب خود را به ده تومان صلح نمايد ، زيادى براى بدهكار حلال نيست ؛ مگر آنكه مقدار بدهى خود را به او بگويد و او را راضى كند يا طورى باشد كه اگر مقدار طلب خود را مىدانست ، باز هم به آن صلح مىكرد .\r\nمسأله 2174 - اگر بخواهند چيزى را كه از يك جنس است و وزن آنها معلوم است به يكديگر صلح كنند ، احتياط واجب آن است كه وزن يكى بيشتر از ديگرى نباشد ، ولى اگر وزن آنها معلوم نباشد اگر چه احتمال دهند كه وزن يكى بيشتر از ديگرى است و صلح نمايند صحيح است .\r\nمسأله 2175 - اگر دو نفر از يك نفر طلبكار باشند يا دو نفر از دو نفر ديگر طلبكار باشند و بخواهند طلبهاى خود را به يكديگر صلح كنند چنانچه طلب آنان از يك جنس و وزن آنها يكى باشد ؛ مثلًا هر دو ده من گندم طلبكار باشند ، مصالحه آنان صحيح است و همچنين است اگر جنس طلب آنان يكى نباشد ؛ مثلًا يكى ده من برنج و ديگرى دوازده من گندم طلبكار باشد ، ولى اگر طلب آنان از يك جنس و چيزى باشد كه معمولًا با وزن يا پيمانه\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nآن را معامله مىكنند ، در صورتى كه وزن يا پيمانه آنها معلوم ولى مساوى نيست ، مصالحه آنان اشكال دارد ، ولى هر كدام طلب خود را از ديگرى بگذرد مانعى ندارد .\r\nمسأله 2176 - اگر از كسى طلبى دارد كه بايد بعد از مدتى بگيرد ، چنانچه طلب خود را به مقدار كمترى صلح كند و مقصودش اين باشد كه از مقدارى از طلب خود گذشت كند و بقيه را نقد بگيرد اشكال ندارد و اين حكم در صورتى است كه طلب از جنس طلا يا نقره يا جنس ديگرى باشد كه با وزن يا پيمانه فروخته مىشود و اما در غير از آنها براى طلبكار جايز است كه طلب خود را به بدهكار يا غير آن به كمتر از طلب صلح نموده يا بفروشد ، چنان كه در مسأله ( 2297 ) خواهد آمد .\r\nمسأله 2177 - اگر دو نفر چيزى را با هم صلح كنند با رضايت يكديگر مىتوانند صلح را به هم بزنند و نيز اگر در ضمن معامله براى هر دو يا يكى از آنان حق به هم زدن معامله را قرار داده باشند ، كسى كه آن حق را دارد مىتواند صلح را به هم بزند .\r\nمسأله 2178 - تا وقتى خريدار و فروشنده از مجلس معامله متفرق نشده‌اند مىتوانند معامله را به هم بزنند و نيز اگر مشترى حيوانى را بخرد تا سه روز حق به هم زدن معامله را دارد و همچنين اگر پول جنسى را كه خريده تا سه روز ندهد و جنس را تحويل نگيرد ، فروشنده مىتواند معامله را به هم بزند ، ولى كسى كه مالى را صلح مىكند ، در اين سه صورت حق به هم زدن صلح را ندارد ، اما در صورتى كه طرف مصالحه در پرداخت مال المصالحه از حد متعارف تأخير كند يا اينكه شرط شده باشد كه مثلًا مال المصالحه را نقد بدهد و\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nطرف عمل به شرط ننمايد در اين صورت مىتواند صلح را به هم بزند و همچنين در بقيه صور ديگر كه در احكام خريد و فروش گفته شد نيز مىتواند صلح را به هم بزند .\r\nمسأله 2179 - اگر چيزى را كه به صلح گرفته معيوب باشد ، مىتواند صلح را به هم بزند و بعيد نيست كه بتواند تفاوت قيمت صحيح و معيوب را بگيرد .\r\nمسأله 2180 - هر گاه مال خود را به كسى صلح نمايد و با او شرط كند كه اگر بعد از مرگ بايد چيزى را كه به تو صلح كردم وقف كنى و او هم اين شرط را قبول كند ، بايد به شرط عمل نمايد و همچنين است شرط كند تا ما دامى كه زنده هستم مأذون باشم كه در آن چيز تصرف كنم .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\nاحكام اجاره\r\nمسأله 2181 - اجاره دهنده و كسى كه چيزى را اجاره مىكند بايد مكلف و عاقل باشند و به اختيار خودشان اجاره را انجام دهند و نيز بايد در مال خود حق تصرف داشته باشند ، پس سفيه چون حق ندارد در مال خود تصرف نمايد ، اگر چيزى را اجاره كند يا اجاره دهد صحيح نيست .\r\nمسأله 2182 - انسان مىتواند از طرف ديگرى وكيل شود و مال او را اجاره دهد .\r\nمسأله 2183 - اگر ولىّ يا قيم بچه مال او را اجاره دهد يا خود او را اجير ديگرى نمايد اشكال ندارد و اگر مدتى از زمان بالغ شدن او را جزء مدت اجاره قرار دهد ، بعد از آنكه بچه بالغ شد ، مىتواند بقيه اجاره را به هم بزند ، ولى هر گاه طورى بوده كه اگر مقدارى از زمان بالغ بودن بچه را جزء مدت اجاره نمىكرد ، بر خلاف مصلحت بچه بود ، نمىتواند اجاره مال خود را به هم بزند ، ولى نفوذ اجاره خود بچه بعد از بلوغش محل اشكال است .\r\nمسأله 2184 - بچه صغيرى را كه ولىّ ندارد بدون اجازه مجتهد نمىشود اجير كرد و كسى كه به مجتهد دسترسى ندارد و اجير كردن اجير به مصلحت صغير باشد مىتواند از يك نفر مؤمن كه عادل باشند ، اجازه بگيرد و او را اجير نمايد .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمسأله 2185 - اجاره دهنده و مستأجر لازم نيست صيغه را عربى بخوانند ، بلكه اگر مالك به كسى بگويد : ملك خود را به تو اجاره دادم و او بگويد : قبول كردم اجاره صحيح است و نيز اگر حرفى نزنند و مالك به قصد اينكه ملك خود را اجاره دهد ، آن را به مستأجر واگذار كند و او هم به قصد اجاره كردن بگيرد اجاره صحيح مىباشد .\r\nمسأله 2186 - اگر انسان بدون صيغه خواندن بخواهد براى انجام عملى اجير شود ، همين كه مشغول آن عمل شد اجاره صحيح است .\r\nمسأله 2187 - كسى كه نمىتواند حرف بزند ، اگر با اشاره بفهماند كه ملك را اجاره داده ، يا اجاره كرده صحيح است و همچنين است ساير معاملات .\r\nمسأله 2188 - اگر خانه يا دكان يا اطاقى را اجاره كند و صاحب آن با او شرط كند كه فقط خود او از آن استفاده نمايد ، مستأجر نمىتواند آن را به ديگرى جهت استفاده از آنها اجاره دهد ؛ مگر آنكه اجاره طورى باشد كه استفاده مخصوص خودش باشد ؛ مثل اينكه زنى منزل يا اطاقى را اجاره كند و بعداً شوهر كرده و اطاق يا منزل را جهت سكناى خودش اجاره دهد و اگر مالك شرط نكند مىتواند آن را به ديگرى اجاره دهد ، ولى اگر بخواهد به زيادتر از مقدارى كه آن را اجاره كرده اجاره دهد ، بايد در آن كارى مانند تعمير و سفيد كارى انجام داده باشد ، هر چند آن كار براى حفظ و يا اداره آن باشد .\r\nمسأله 2189 - اگر اجير با انسان شرط كند كه فقط براى خود انسان كار كند ، نمىشود او را به ديگرى اجاره داد ؛ مگر به نحوى كه در مسأله قبلى\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nگذشت و اگر شرط نكند ، چنانچه او را به چيزى كه اجرت او قرار داده اجاره دهد ، بايد زيادتر نگيرد و همچنين است اگر خودش اجير كسى شود و براى انجام آن عمل شخص ديگرى را به كمتر اجاره نمايد ، ولى اگر مقدارى از آن عمل و يا مقدمات آن را خودش انجام داده باشد مىتواند ديگرى را به كمتر اجاره نمايد .\r\nمسأله 2190 - اگر غير از خانه و دكان و اطاق و اجير ، چيز ديگر مثلًا زمين و يا ماشين را اجاره كند و مالك با او شرط نكند كه فقط خودش از آن استفاده نمايد ، بنابر احتياط نبايد بيشتر از مقدارى كه اجاره كرده آن را اجاره دهد .\r\nمسأله 2191 - اگر خانه يا دكانى را مثلًا يك ساله به صد تومان اجاره كند و از بخشى از آن خودش استفاده نمايد . اگر بخواهد بخشى از آن مثلًا نصف آن را به زيادتر از مقدارى كه اجاره كرده مثلًا به صد و بيست تومان اجاره دهد ، بايد در آن كارى ؛ همانند آنچه در مسأله ( 2188 ) گذشت انجام داده باشد و همچنين است بنابر احتياط اگر بخواهد به همان صد تومان اجاره دهد .\r\n\r\nشرائط مالى كه آن را اجاره مىدهند\r\nمسأله 2192 - مالى را كه اجاره مىدهند چند شرط دارد :\r\n« اول » آنكه معين باشد ، پس اگر بگويد يكى از خانه‌هاى خود را اجاره دادم درست نيست مگر اينكه همه آنها يكسان باشند و يكى از آنها را به نحو كلى در معين اجاره دهد .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n« دوم » مستأجر آن را ببيند يا كسى كه آن را اجاره مىدهد طورى خصوصيات آن را بگويد كه غرر رفع شود .\r\n« سوم » تحويل دادن آن ممكن باشد ، پس اجاره دادن اسبى كه فرار كرده ، باطل است ، ولى اگر با ضميمه باشد و يا مستأجر بتواند آن را بگيرد ، صحيح است .\r\n« چهارم » آنكه استفاده از آن مال منجر به اتلاف و از بين بردنش نشود ، پس اجاره دادن نان و ميوه و خوردنيهاى ديگر صحيح نيست .\r\n« پنجم » استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود ، صحيح نيست .\r\n« ششم » چيزى را كه اجاره مىدهد مال خود او باشد و اگر مال كس ديگرى را اجاره دهد ، در صورتى صحيح است كه صاحبش رضايت دهد .\r\nمسأله 2193 - اجاره دادن درخت براى آنكه از ميوه‌اش استفاده كنند در صورتى كه ميوه‌اش فعلا موجود نباشد صحيح است و همچنين است اجاره دادن حيوان براى شيرش .\r\nمسأله 2194 - زن مىتواند براى آنكه از شيرش استفاده كنند اجير شود و لازم نيست از شوهر خود اجازه بگيرد ، ولى اگر بواسطه شير دادن حق شوهر از بين برود ، بدون اجازه او نمىتواند اجير شود .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nشرائط استفاده‌اى كه مال را براى آن اجاره مىدهند\r\nمسأله 2195 - استفاده‌اى كه مال را براى آن اجاره مىدهند چهار شرط دارد :\r\n« اول » آنكه حلال باشد ، بنابر اين اجاره دادن دكان براى شراب فروشى يا نگهدارى شراب و كرايه دادن حيوان براى حمل و نقل شراب باطل است .\r\n« دوم » پول دادن براى آن استفاده در نظر مردم بيهوده نباشد و همچنين معتبر است كه آن عمل در نظر شرع به طور مجانى واجب نباشد ، پس اجير شدن براى فرائض يوميه يا نماز ميت جايز نيست .\r\n« سوم » اگر چيزى را كه اجاره مىدهند چند فائده داشته باشد استفاده‌اى كه مستأجر بايد از آن بكند معين نمايند به گونه‌اى كه غرر رفع شود ؛ مثلًا اگر حيوانى را كه سوارى مىدهد و بار مىبرد اجاره دهند ، بايد در موقع اجاره معين كنند كه فقط سوارى يا باربرى آن ، مال مستأجر است يا همه استفاده‌هاى آن .\r\n« چهارم » اگر منفعت زمانى باشد ؛ مانند اجاره منزل و يا ماشين بايد مدت استفاده را معين نمايند و در اجاره بر اعمال كافى است نوع عمل را معين كنند مثلًا با خياط قرار بگذارند كه لباس معينى را به طور مخصوصى بدوزد كافى است و تعيين زمان خاصى اگر نشود واجب است بر اجير به مجرد مطالبه اجير كننده عمل را انجام دهد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمسأله 2196 - در منافع زمانى اگر ابتداى مدت اجاره را معين نكنند ، ابتداى آن بعد از عقد اجاره است .\r\nمسأله 2197 - اگر خانه‌اى را مثلًا يك ساله اجاره دهند و ابتداى آن را يك ماه بعد از خواندن صيغه قرار دهند اجاره صحيح است ، اگر چه موقعى كه صيغه را مىخوانند خانه در اجاره ديگرى باشد .\r\nمسأله 2198 - اگر مدت اجاره را معلوم نكند و بگويد هر وقت در خانه نشستى اجاره آن ، ماهى ده تومان است ، اجاره صحيح نيست .\r\nمسأله 2199 - اگر به مستأجر بگويد خانه را ماهى ده تومان به تو اجاره دادم يا بگويد خانه را يك ماهه به ده تومان به تو اجاره دادم و بعد از آن هم هر قدر بنشينى اجاره آن ماهى ده تومان است ، در صورتى كه ابتداى مدت اجاره را معين كنند يا ابتداى آن معلوم باشد ، اجاره ماه اول صحيح است و بعيد نيست در صورت تعيين سقف زمانى براى ماه‌هاى آينده مثلًا بگويد تا يكسال هر قدر بنشينى اجاره آن ماهى ده تومان است اجاره صحيح باشد و در غير اين صورت به شكل اجاره اشكال دارد ، و ليكن به شكل جعاله صحيح است .\r\nمسأله 2200 - مسافر خانه‌اى را كه افراد و يا زوّار در آن منزل مىكنند و معلوم نيست چقدر در آن مىمانند ، اگر قرار بگذارند كه مثلًا شبى يك تومان بايد بدهند استفاده از آن اشكال ندارد و مىتواند جعاله يا برخى از معاملات صحيح ديگر باشد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nمسائل متفرقه اجاره\r\nمسأله 2201 - مالى را كه مستأجر بابت اجاره مىدهد بايد معلوم باشد ، پس اگر از چيزهايى است كه مثل گندم با وزن معامله مىكنند بايد وزن آن معلوم باشد و اگر از چيزهايى است كه مثل پولهاى رائج با شماره معامله مىكنند بايد شماره آن معين باشد و اگر مثل اسب و گوسفند است بايد اجاره دهنده آن را ببيند يا مستأجر خصوصيات آن را بگويد .\r\nمسأله 2202 - اگر زمينى را براى زراعت اجاره دهد و مال الاجاره را حاصل همان زمين يا زمين ديگرى كه فعلًا موجود نيست قرار دهد ، اجاره صحيح نيست و اگر مال الاجاره بالفعل موجود باشد و يا كلى در ذمه باشد مانعى ندارد .\r\nمسأله 2203 - كسى كه چيزى را اجاره داده ، تا آن چيز را تحويل ندهد حق ندارد وجه اجاره آن را مطالبه كند و نيز اگر براى انجام عملى اجير شده باشد پيش از انجام عمل حق مطالبه اجرت را ندارد ؛ مگر در مواردى كه متعارف دادن اجرت قبل از عمل باشد مثل اجير شدن براى حج و زيارت يا اجير اداى اجرت را قبل از عمل شرط كند .\r\nمسأله 2204 - هر گاه چيزى را كه اجاره داده تحويل دهد ، اگر چه مستأجر تحويل نگيرد يا تحويل بگيرد و تا آخر مدت اجاره از آن استفاده نكند ، بايد مال الاجاره آن را بدهد .\r\nمسأله 2205 - اگر انسان اجير شود كه در روز معينى كارى را انجام دهد و\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nدر آن روز براى انجام آن كار حاضر شود ، كسى كه او را اجير كرده اگر چه آن كار را به او واگذار نكند ، بايد اجرت او را بدهد ، مثلًا اگر خياطى را در روز معينى براى دوختن لباسى اجير نمايد و خياط در آن روز آماده كار باشد ، اگر چه پارچه را به او ندهد كه بدوزد مشهور آن است كه بايد اجرتش را بدهد ، چه خياط بيكار باشد ، چه براى خودش يا ديگرى كار كند و ليكن بعيد نيست كه اجاره منفسخ شده و اجاره كننده ضامن قيمت تعهد به عمل در آن زمان و خسارات وارده بر اجير باشد كه معمولًا كمتر از اجرت اصل عمل است و احتياط آن است كه با يكديگر مصالحه كنند .\r\nمسأله 2206 - اگر بعد از تمام شدن مدت اجاره معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد ، مثلًا اگر خانه‌اى را يك ساله به صد تومان اجاره كند بعد بفهمد اجاره باطل بوده است ، چنانچه اجاره آن خانه معمولًا پنجاه تومان باشد ، بايد پنجاه تومان را بدهد و اگر دويست تومان باشد در صورتى كه اجاره دهنده صاحب مال يا وكيل آن بوده و با علم به اينكه اجرة المثل بيش‌تر از اجرة المسمّى است اقدام كرده است ، بر مستأجر لازم نيست بيش از صد تومان بدهد و اگر غير اينها بوده بايد دويست تومان را بپردازد و نيز اگر بعد از گذشتن مقدارى از مدت اجاره معلوم شود كه اجاره باطل بوده ، نسبت به اجرت مدت گذشته نيز اين حكم جارى است .\r\nمسأله 2207 - اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده بردن از آن هم زياده‌روى ننموده ضامن نيست و نيز اگر مثلًا پارچه‌اى را كه به خياط داده از بين برود در صورتى\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nكه خياط زياده‌روى نكرده و در نگهدارى آن هم كوتاهى نكرده باشد ، نبايد عوض آن را بدهد .\r\nمسأله 2208 - هر گاه صنعتگر چيزى را كه گرفته ضايع كند ضامن است .\r\nمسأله 2209 - اگر قصاب سر حيوانى را ببرد و آن را حرام كند ، چه مزد گرفته باشد ، چه مجانى سر بريده باشد ، بايد قيمت آن را به صاحبش بدهد .\r\nمسأله 2210 - اگر حيوانى را اجاره كند و معين نمايد كه چقدر بار بر آن بگذارد چنانچه بيشتر از آن مقدار بار كند و آن حيوان بميرد يا معيوب شود ضامن است و نيز اگر مقدار بار را معين نكرده باشند و بيشتر از معمول بار كند و حيوان تلف شود يا معيوب گردد ضامن مىباشد و در هر دو صورت اجرت زيادى را بر حسب معمول نيز بايد بدهد .\r\nمسأله 2211 - اگر حيوانى را براى بردن بار شكستنى اجاره دهد چنانچه آن حيوان بلغزد يا رم كند و بار را بشكند ، صاحب حيوان ضامن نيست ، ولى اگر بواسطه زدن يا بى توجهى و مانند آن كارى كند كه حيوان زمين بخورد و بار را بشكند ، ضامن است .\r\nمسأله 2212 - اگر كسى بچه‌اى را ختنه كند و آن بچه بميرد و يا نقص و ضررى به او برسد چنانچه كوتاهى يا اشتباه كرده و مثلًا بيشتر از معمول بريده باشد ضامن است و اگر كوتاهى يا اشتباه نكرده باشد ضمان محل اشكال است و احوط رجوع به صلح است .\r\nمسأله 2213 - اگر دكتر به دست خود به مريض دوا بدهد چنانچه در معالجه خطا كند و به مريض ضررى برسد يا بميرد ، دكتر ضامن است ، ولى اگر\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nبگويد فلان دوا براى فلان مرض فائده دارد و بواسطه خوردن دوا ضررى به مريض برسد يا بميرد ، دكتر ضامن نيست .\r\nمسأله 2214 - هر گاه دكتر به مريض بگويد : اگر ضررى به تو برسد ضامن نيستم . در صورتى كه دقت و احتياط خود را بكند و به مريض ضررى برسد يا بميرد دكتر اگر چه به دست خود دوا داده باشد ضامن نيست .\r\nمسأله 2215 - مستأجر و كسى كه چيزى را اجاره داده ، با رضايت يكديگر مىتوانند معامله را به هم بزنند و نيز اگر در اجاره شرط كنند كه هر دو يا يكى از آنان حقّ به هم زدن معامله را داشته باشند ، مىتوانند مطابق قرارداد ، اجاره را به هم بزنند .\r\nمسأله 2216 - اگر اجاره دهنده يا مستأجر بفهمد كه مغبون شده است ، چنانچه در موقع اجاره نمودن ملتفت نباشد كه مغبون است ، مىتواند اجاره را به هم بزند ، ولى اگر در صيغه اجاره شرط كنند كه اگر مغبون هم باشند حقّ به هم زدن معامله را نداشته باشند ، نمىتوانند اجاره را به هم بزنند .\r\nمسأله 2217 - اگر چيزى را اجاره دهد و پيش از آنكه تحويل دهد كسى آن را غصب نمايد ، مستأجر مىتواند اجاره را به هم بزند و چيزى را كه به اجاره دهنده داده پس بگيرد ، يا اجاره را به هم نزند و اجاره مدتى را كه در تصرف غصب كننده بوده به ميزان معمول از او بگيرد ، پس اگر حيوانى را يك ماهه بهده تومان اجاره نمايد و كسى آن را ده روز غصب كند و اجاره معمولى ده روز آن پانزده تومان باشد ، مىتواند پانزده تومان را از غصب كننده يا از اجاره دهنده بگيرد .\r\nمسأله 2218 - اگر چيزى را كه اجاره كرده تحويل بگيرد و بعد ديگرى آن\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nرا غصب كند ، نمىتواند اجاره را به هم بزند و فقط حق دارد كرايه آن چيز را به مقدار معمول ، از غصب كننده بگيرد .\r\nمسأله 2219 - اگر پيش از آنكه مدت اجاره تمام شود ، ملك را به مستأجر بفروشد ، اجاره به هم نمىخورد . و مستأجر بايد مال الاجاره را بدهد و همچنين است اگر آن را به ديگرى بفروشد .\r\nمسأله 2220 - اگر پيش از ابتداى مدت اجاره ، ملك به طورى خراب شود كه هيچ قابل استفاده نباشد يا قابل استفاده‌اى كه شرط كرده‌اند نباشد اجاره باطل مىشود و پولى كه مستأجر به صاحب ملك داده به او برمىگردد و اگر طورى باشد كه بتواند استفاده كمترى از آن ببرد حق فسخ دارد و مىتوانند اجاره را به هم بزند .\r\nمسأله 2221 - اگر ملكى را اجاره كند و بعد از گذشتن مقدارى از مدت اجاره به طورى خراب شود كه هيچ قابل استفاده نباشد يا قابل استفاده‌اى كه شرط كرده‌اند نباشد ، اجاره مدتى كه باقيمانده باطل مىشود و مىتواند اجاره مدت گذشته را به هم بزند و « اجرة المثل » ؛ يعنى اجرت معمولى آن مدت را بدهد .\r\nمسأله 2222 - اگر خانه‌اى را كه مثلًا دو اطاق دارد اجاره دهد و يك اطاق آن خراب شود ، چنانچه فوراً آن را بسازد و هيچ مقدار از استفاده آن از بين نرود اجاره باطل نمىشود و مستأجر هم نمىتواند اجاره را به هم بزند ، ولى اگر ساختن آن به قدرى طول بكشد كه مقدارى از استفاده مستأجر از بين برود اجاره نسبت به آن مقدار باطل مىشود و مستأجر مىتواند اجاره تمام مدت را به هم بزند و براى استفاده‌اى كه كرده ( اجرة المثل ) بدهد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمسأله 2223 - اگر اجاره دهنده يا مستأجر بميرد ، اجاره باطل نمىشود ، ولى اگر خانه ، مال اجاره دهنده نباشد ؛ مثلًا ديگرى وصيت كرده باشد كه تا او زنده است منفعت خانه مال او باشد ، چنانچه آن خانه را اجاره دهد و پيش از تمام شدن مدت اجاره بميرد ، از وقتى كه مرده اجاره باطل است و اگر مالك فعلى آن اجاره را امضا كند صحيح مىشود و وجه اجاره مدتى كه بعد از مردن اجاره دهنده باقى مانده به مالك فعلى بر مىگردد .\r\nمسأله 2224 - اگر صاحب كار بنّا را وكيل كند كه براى او عمله بگيرد ، چنانچه بنّا كمتر از مقدارى كه از صاحب كار مىگيرد به عمله بدهد ، زيادى آن بر او حرام است و بايد آن را به صاحب كار بدهد ، ولى اگر اجير شود كه ساختمان را تمام كند و براى خود اختيار بگذارد كه خودش بسازد يا به ديگرى بدهد در صورتى كه مقدارى خودش كار كرده و باقى را به كمتر از مقدارى كه اجير شده به ديگرى بدهد ، زيادى آن براى او حلال مىباشد .\r\nمسأله 2225 - اگر رنگرز قرار بگذارد كه مثلًا پارچه را با نيل رنگ كند چنانچه عمداً با رنگ ديگر رنگ نمايد ، حق ندارد چيزى بگيرد و ليكن اگر اشتباهاً و به خيال اينكه اجير بر آن شده است اقدام كرده باشد احتياط بر تصالح است .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nاحكام جعاله\r\nمسأله 2226 - جعاله آن است كه انسان قرار بگذارد در مقابل كارى كه براى او انجام مىدهند مال معينى بدهد ، مثلًا بگويد هر كس گمشده مرا پيدا كند ، ده تومان به او مىدهم ، و به كسى كه اين قرار را مىگذارد ( جاعل ) و به كسى كه كار را انجام مىدهد ( عامل ) مىگويند . و فرق بين جعاله و اجاره اين است كه در اجاره بعد از خواندن صيغه ، اجير بايد عمل را انجام دهد و كسى هم كه او را اجير كرده اجرت را به او بدهكار مىشود ، ولى در جعاله اگر چه عامل شخص معين باشد مىتواند مشغول عمل نشود و تا عمل را انجام ندهد ، جاعل بدهكار نمىشود .\r\nمسأله 2227 - جاعل بايد بالغ و عاقل باشد و از روى قصد و اختيار قرارداد كند و شرعاً بتواند در مال خود تصرف نمايد ؛ بنابر اين جعاله آدم سفيه - كسى كه مال خود را در كارهاى بيهوده مصرف مىكند - صحيح نيست .\r\nمسأله 2228 - كارى را كه ( جاعل ) مىگويد براى او انجام دهند ، بايد حرام يا بىفائده يا از واجباتى كه شرعاً لازم است مجاناً آورده شود ، نباشد پس اگر بگويد هر كس شراب بخورد يا در شب به جاى تاريكى برود يا نماز واجب خود را بخواند ده تومان به او مىدهم جعاله صحيح نيست .\r\nمسأله 2229 - اگر مالى را كه قرار مىگذارد بدهد معين كند ؛ مثلًا بگويد\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nهر كس اسب مرا پيدا كند ، اين گندم را به او مىدهم ، لازم نيست بگويد آن گندم مال كجا است و قيمت آن چيست و اگر مال را معين نكند ؛ مثلًا بگويد كسى كه اسب مرا پيدا كند ، ده من گندم به او مىدهم ، لازم نيست خصوصيات آن را كاملًا معين نمايد .\r\nمسأله 2230 - اگر « جاعل » مزد معينى براى كار قرار ندهد ؛ مثلًا بگويد هر كس بچه مرا پيدا كند پولى به او مىدهم و مقدار آن را معين نكند ، چنانچه كسى آن عمل را انجام دهد ، بايد مزد او را به مقدارى كه كار او در نظر مردم ارزش دارد اجرة المثل بدهد .\r\nمسأله 2231 - اگر « عامل » پيش از قرارداد كار را انجام داده باشد يا بعد از قرارداد به قصد اينكه پول نگيرد انجام دهد ، مستحق ( جعل ) نمىباشد .\r\nمسأله 2232 - پيش از آنكه « عامل » شروع به كار كند « جاعل » مىتواند « جعاله » را به هم بزند .\r\nمسأله 2233 - بعد از آنكه « عامل » شروع به كار كرد ، اگر « جاعل » بخواهد جعاله را به هم بزند بدون موافقت عامل اشكال دارد و در صورت موافقت ضامن اجرة المثل كار عامل است .\r\nمسأله 2234 - « عامل » مىتواند عمل را ناتمام بگذارد ، ولى اگر تمام نكردن عمل اسباب ضرر « جاعل » شود ، بايد آن را تمام نمايد ؛ مثلًا اگر كسى بگويد هر كس چشم مرا عمل كند فلان مقدار به او مىدهم و دكتر جراحى شروع به عمل كند ، چنانچه طورى باشد كه اگر عمل را تمام نكند ، چشم معيوب مىشود ، بايد آن را تمام نمايد و در صورتى كه ناتمام بگذارد ، حقى بر « جاعل » ندارد و ضامن عيبى است كه بر جاعل وارد مىشود .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nمسأله 2235 - اگر « عامل » كار را ناتمام بگذارد ، چنانچه آن كار مثل پيدا كردن اسب است كه تا تمام نشود ، براى « جاعل » فائده ندارد « عامل » نمىتواند چيزى را مطالبه كند و همچنين است اگر « جاعل » مزد را براى تمام كردن « عمل » قرار بگذارد ؛ مثلًا بگويد هر كس لباس مرا بدوزد ، ده تومان به او مىدهم ، ولى اگر مقصودش اين باشد كه هر مقدار از عمل كه انجام گيرد ، براى آن مقدار مزد بدهد ، « جاعل ) بايد مزد مقدارى را كه انجام شده « به عامل » بدهد ، اگر چه احتياط اين است كه به طور مصالحه يكديگر را راضى نمايند .\r\n\r\n","description":"","footnote":"","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\n\r\nاحكام مزارعه\r\nمسأله 2236 - مزارعه عقدى است لازم كه مالك با زارع به اين قسم معامله كند كه مثلًا زمين را در اختيار او بگذارد تا زراعت كند در مقابل سهمى از محصول زمين .\r\nمسأله 2237 - مزارعه چند شرط دارد :\r\n« اول » آنكه عقد مزارعه انجام گيرد ؛ بدين ترتيب كه صاحب زمين به زارع بگويد : زمين را براى زراعت به تو واگذار كردم و زارع هم بگويد قبول كردم يا بدون اينكه حرفى بزنند مالك ، زمين را به زارع به قصد زراعت واگذار كند و زارع قبول نمايد و همچنين جايز است مالك اذن دهد كه زارع در زمين كشت كند يا از او بخواهد تا كشت كند ؛ و ليكن نه مجاناً ، بلكه در مقابل سهمى از محصول زمين كه در اين صورت مزارعه اذنى بوده و مانند جعاله عقد جايز است .\r\n« دوم » صاحب زمين و زارع هر دو مكلف و عاقل باشند ، با قصد و اختيار خود مزارعه را انجام دهند و سفيه نباشند يعنى مال خود را در كارهاى بيهوده مصرف نكنند .\r\n« سوم » مالك و زارع از تمام حاصل زمين ببرند ، پس اگر مثلًا شرط كنند كه آنچه اول يا آخر مىرسد ، مال يكى از آنان باشد مزارعه باطل است .\r\n« چهارم » سهم هر كدام نصف يا ثلث حاصل و مانند اينها باشد ، پس اگر\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمالك بگويد : در اين زمين زراعت كن و هر چه مىخواهى به من بده صحيح نيست و همچنين است اگر مقدار معينى از حاصل را مثلًا ده من فقط براى زارع يا مالك قرار دهند .\r\n« پنجم » مدتى را كه بايد زمين در اختيار زارع باشد معين كنند و بايد مدت به قدرى باشد كه در آن مدت به دست آمدن حاصل ممكن باشد و اگر اول مدت را روز معينى و آخر مدت را رسيدن حاصل قرار دهند كافى است .\r\n« ششم » زمين قابل زراعت باشد و اگر زراعت در آن ممكن نباشد اما بتوانند كارى كنند كه زراعت ممكن شود ، مزارعه صحيح است .\r\n« هفتم » اگر منظور هر كدام از آنان زراعت مخصوصى است ، چيزى را كه زارع بايد بكارد معين كنند ، ولى اگر زراعت معينى را در نظر ندارند يا زراعتى را كه هر دو در نظر دارند معلوم است ، لازم نيست آن را معين نمايند .\r\n« هشتم » مالك ، زمين را معين كند ، ولى در مزارعه ادنى كسى كه چند قطعه زمين دارد و با هم تفاوت دارند ، اگر به زارع بگويد : در يكى از اين زمينها زراعت كن و آن را معين نكند مزارعه صحيح است .\r\n« نهم » خرجى را كه هر كدام از آنان بايد بكند معين نمايند ، ولى اگر خرجى را كه هر كدام بايد بكند معلوم باشد لازم نيست آن را معين نمايند و مىشود مزارعه ميان بيش از دو نفر باشد به گونه‌اى كه مثلًا بذر از يكى و زمين از ديگرى و زراعت و يا ابزار آن از سومى باشد .\r\nمسأله 2238 - اگر مالك با زارع قرار بگذارد كه مقدارى از حاصل براى او باشد و بقيه را بين خودشان قسمت كنند ، مزارعه اشكال دارد هر چند بدانند كه بعد از برداشتن آن مقدار چيزى باقى مىماند ؛ و ليكن اگر قرار بگذارند كه مقدار بذرى كه كاشته شده و هزينه‌هاى تعمير و آماده سازى وماليات و مانند آن را\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nاستثناء كرده و مابقى را تقسيم كند اشكال ندارد .\r\nمسأله 2239 - اگر مدت مزارعه تمام شود و حاصل به دست نيايد ، چنانچه مالك راضى شود كه با اجاره يا بدون اجاره زراعت در زمين او بماند و زارع هم راضى باشد مانعى ندارد و اگر مالك راضى نشود ، مىتواند زارع را وادار كند كه زراعت را بچيند و اگر براى چيدن زراعت ضررى به زارع برسد لازم نيست عوض آن را به او بدهد ، ولى زارع اگر چه راضى شود كه به مالك چيزى بدهد نمىتواند مالك را مجبور كند كه زراعت در زمين او بماند .\r\nمسأله 2240 - اگر بواسطه پيشامدى زراعت در زمين ممكن نباشد ؛ مثلًا آب از زمين قطع شود ، مزارعه به هم مىخورد و اگر زارع بدون عذر زراعت نكند چنانچه زمين در تصرف او بوده و مالك در آن تصرفى نداشته است ، بايد اجاره آن مدت را به مقدار معمول به مالك بدهد .\r\nمسأله 2241 - مالك و زارع در مزارعه عقدى بدون رضايت يكديگر نمىتوانند مزارعه را به هم بزنند و در مزارعه اذنى اگر مالك به قصد مزارعه زمين را به كسى واگذار كند اگر بدون رضايت ديگرى معامله را به هم بزند چنانچه بذر از مالك زمين باشد بايد سهم عامل را از محصول در صورت ظهور محصول و در صورت عدم ظهور محصول مزد كار او را بپردازد و اگر در ضمن عقد مزارعه شرط كرده باشند كه هر دو يا يكى از آنان حقّ به هم زدن معامله را داشته باشند ، مىتوانند مطابق قرارى كه گذاشته‌اند معامله را به هم بزنند و همچنين اگر يكى از دو طرف مخالف آنچه بر او شرط شده است عمل نمايد طرف ديگر مىتواند مزارعه را به هم بزند .\r\nمسأله 2242 - در مزارعه عقدى اگر بعد از قرارداد مزارعه مالك يا زارع بميرد مزارعه به هم نمىخورد و وارثشان به جاى آنان است ، ولى اگر مزارعه\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nاذنى بوده و يا در مزارعه عقدى زارع بميرد و قرارداد كرده باشند كه خود زارع زراعت را انجام دهد ، مزارعه به هم مىخورد و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته ورثه او ارث مىبرند ، ولى نمىتوانند مالك را مجبور كنند كه زراعت در زمين او باقى بماند .\r\nمسأله 2243 - اگر بعد از زراعت بفهمند كه عقد مزارعه باطل بوده است چنانچه تخم مال مالك بوده حاصلى هم كه به دست مىآيد مال او است و بايد مزد زارع و مخارجى را كه كرده و كرايه گاو يا حيوان ديگرى را كه مال زارع بوده و در آن زمين كار كرده به او بدهد و اگر تخم مال زارع بوده زراعت هم مال او است و بايد اجاره زمين و خرجهايى را كه مالك كرده و كرايه گاو يا حيوان ديگرى را كه مال او بوده و در آن زراعت كار كرده به او بدهد .\r\nمسأله 2244 - اگر تخم مال زارع باشد و بعد از زراعت بفهمند كه مزارعه باطل بوده ، چنانچه مالك و زارع راضى شوند كه با اجرت يا بى اجرت زراعت در زمين بماند اشكال ندارد و اگر مالك راضى نشود پيش از رسيدن زراعت هم مىتواند زارع را وادار كند كه زراعت را بچيند و زارع اگر چه راضى شود چيزى به مالك بدهد ، نمىتواند او را مجبور كند كه زراعت در زمين او بماند و نيز مالك نمىتواند زارع را مجبور كند كه اجاره بدهد و زراعت را در زمين خود باقى بگذارد .\r\nمسأله 2245 - اگر بعد از جمع كردن حاصل و تمام شدن مدت مزارعه ريشه زراعت در زمين بماند و سال بعد دو مرتبه حاصل دهد ، چنانچه مالك با زارع شرط اشتراك را در ريشه نكرده باشد ، حاصل سال دوم مال مالك بذر است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nاحكام مُساقات\r\nمسأله 2246 - اگر انسان با كسى به اين قسم معامله كند كه درختهاى ميوه‌اى را كه ميوه آن مال خود او است يا اختيار ميوه‌هاى آن با او است تا مدت معينى به آن كس واگذار كند كه تربيت نمايد و آب دهد و به مقدارى كه قرار مىگذارند از ميوه آن بردارد ، اين معامله را عقد مساقات مىگويند كه همانند عقد مزارعه عقدى لازم است و مىتواند مانند مزارعه اذنى نيز انجام گيرد .\r\nمسأله 2247 - مساقات عقدى در درختهايى كه ميوه نمىدهد مثل بيد و چنار صحيح نيست و در مثل درخت حنا كه از برگ آن استفاده مىكنند اشكال ندارد .\r\nمسأله 2248 - در معامله مساقات لازم نيست صيغه بخوانند ، بلكه اگر صاحب درخت به قصد مساقات آن را واگذار كند و كسى كه كار مىكند به همين قصد مشغول كار شود ، معامله صحيح است .\r\nمسأله 2249 - مالك و كسى كه تربيت درختها را به عهده مىگيرد ، بايد مكلف و عاقل باشند و كسى آنها را مجبور نكرده باشد و نيز مالك بايد سفيه نباشد ؛ يعنى مال خود را در كارهاى بيهوده مصرف نكند .\r\nمسأله 2250 - مدت مساقات بايد معلوم باشد و اگر اول آن را معين كنند\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nو آخر آن را موقعى قرار دهند كه ميوه آن سال به دست مىآيد صحيح است .\r\nمسأله 2251 - بايد سهم هر كدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند معامله باطل است .\r\nمسأله 2252 - بايد قرار معامله مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند ، پس اگر كارى مانند آبيارى كه براى تربيت درخت لازم است باقى نمانده باشد معامله صحيح نيست ، اگر چه احتياج به كارى مانند چيدن ميوه و نگهدارى آن داشته باشد ، ولى اگر كارى كه براى تربيت درخت لازم است باقى مانده باشد ، معامله صحيح است .\r\nمسأله 2253 - معامله مساقات در بوته خربزه و خيار و مانند اينها بنابر اظهر صحيح است .\r\nمسأله 2254 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگرى مانند بيل زدن و كود دادن محتاج باشد ، معامله مساقات در آن صحيح است .\r\nمسأله 2255 - در مساقات عقدى ، با رضايت يكديگر مىتوانند معامله را به هم بزنند و نيز اگر در ضمن قرارداد مساقات شرط كنند كه هر دو يا يكى از آنان حقّ به هم زدن معامله را داشته باشند ، مطابق قرارى كه گذاشته‌اند به هم زدن معامله اشكال ندارد و اگر در ضمن معامله مساقات شرطى كنند و آن شرط عملى نشود ، كسى كه براى نفع او شرط كرده‌اند ، مىتواند معامله را به هم بزند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nمسأله 2256 - در مساقات عقدى اگر مالك بميرد ، معامله مساقات به هم نمىخورد و ورثه‌اش به جاى او هستند .\r\nمسأله 2257 - اگر كسى كه تربيت درختها به او واگذار شده بميرد ، چنانچه در عقد شرط نكرده باشند كه خودش آنها را تربيت كند ، ورثه‌اش به جاى او هستند و چنانچه خودشان عمل را انجام ندهند و اجير هم نگيرند حاكم شرع از مال ميّت اجير مىگيرد و حاصل را بين ورثه ميّت و مالك قسمت مىكند و اگر قرار كرده باشند كه خود او درختها را تربيت نمايد ، با مردن او معامله به هم مىخورد و همچنين در مساقات اذنى با مردن يكى از دو طرف به هم مىخورد و همانگونه كه در مزارعه گفته شد اگر ميوه درختان نمايان شده باشد سهم باغبان در آن است و اگر قبل از آن باشد مزد كار و هزينه‌هايى را كرده است بايد پرداخت كند .\r\nمسأله 2258 - اگر شرط كند كه تمام حاصل براى مالك باشد ، مساقات باطل است و ميوه مال مالك مىباشد و كسى كه كار مىكند نمىتواند مطالبه اجرت نمايد ، ولى اگر باطل بودن مساقات به جهت ديگر باشد ، مالك بايد مزد آبيارى و كارهاى ديگر را به مقدار معمول به كسى كه درختها را تربيت كرده بدهد .\r\nمسأله 2259 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هر دو باشد اظهر اين است كه معامله صحيح است و به آن ( مغارسه ) مىگويند و بهتر آن است كه دو طرف با هم صلح و سازش كنند .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nكسانى كه از تصرف در مال خود ممنوعند\r\nمسأله 2260 - بچه‌اى كه بالغ نشده شرعاً نمىتواند در مال خود تصرف كند و نشانه بالغ شدن يكى از سه چيز است :\r\n« اول » روييدن موى درشت در زير شكم بالاى عورت .\r\n« دوم » بيرون آمدن منى .\r\n« سوم » تمام شدن پانزده سال قمرى در مرد و تمام شدن نه سال قمرى در زن .\r\nمسأله 2261 - روييدن موى درشت در صورت و پشت لب و در سينه و زير بغل و درشت شدن صدا و مانند اينها نشانه بالغ شدن نيست ، مگر اينكه انسان به واسطه اينها به بالغ شدن يقين كند .\r\nمسأله 2262 - ديوانه و مفلس ؛ يعنى كسى كه به جهت مطالبه طلبكاران از طرف حاكم شرع از تصرف در مال خود ممنوع است و سفيه ؛ يعنى كسى كه مال خود را در كارهاى بيهوده مصرف مىكند ، نمىتوانند در مال خود تصرف نمايند .\r\nمسأله 2263 - كسى كه گاهى عاقل و گاهى ديوانه است ، تصرفى كه در موقع ديوانگى در مال خود مىكند ، صحيح نيست .\r\nمسأله 2264 - انسان مىتواند در مرض الموت كه به سبب آن مرض از دنيا مىرود و متصل به زمان مرگ اوست هر قدر از مال خود را به مصرف خود و عيال و مهمان و كارهايى كه اسراف شمرده نمىشود برساند و اظهر اين است كه اگر مال خود را به كسى ببخشد يا ارزانتر از قيمت بفروشد اگر بيشتر از ثلث باشد اجازه ورثه را لازم دارد .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nاحكام وكالت\r\nوكالت آن است كه انسان كارى را كه مىتواند در آن دخالت كند ، به ديگرى واگذار نمايد تا از طرف او انجام دهد ، مثلًا كسى را وكيل كند كه خانه او را بفروشد يا زنى را براى او عقد نمايد ، پس آدم سفيه ؛ چون حق ندارد در مال خود تصرف كند ، نمىتواند براى فروش آن كسى را وكيل نمايد .\r\nمسأله 2265 - در وكالت لازم نيست صيغه بخوانند و اگر انسان به ديگرى بفهماند كه او را وكيل كرده و او هم بفهماند قبول نموده ، مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\nمسأله 2266 - اگر انسان كسى را كه در شهر ديگر است وكيل نمايد و براى او وكالت نامه بفرستد و او قبول كند ، اگر چه وكالت نامه بعد از مدتى برسد وكالت صحيح است .\r\nمسأله 2267 - موكل يعنى كسى كه ديگرى را وكيل مىكند و نيز كسى كه وكيل مىشود ، بايد عاقل باشند و از روى قصد و اختيار اقدام كنند و در موكل بلوغ نيز معتبر است .\r\nمسأله 2268 - كارى را كه انسان نمىتواند شرعاً انجام دهد نمىتواند براى انجام آن از طرف ديگرى وكيل شود ، مثلًا كسى كه در احرام حج است ، چون نبايد صيغه عقد زناشويى را بخواند و اگر بخواند باطل است نمىتواند\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nبراى خواندن صيغه از طرف ديگرى وكيل شود .\r\nمسأله 2269 - اگر انسان كسى را براى انجام تمام كارهاى خودش وكيل كند صحيح است ، ولى اگر براى يكى از كارهاى خود وكيل نمايد و آن كار را معين نكند وكالت صحيح نيست .\r\nمسأله 2270 - اگر وكيل را عزل كند ؛ يعنى از كار بر كنار نمايد ، بعد از آنكه خبر به او رسيد نمىتواند آن كار را انجام دهد ، ولى اگر پيش از رسيدن خبر ، آن كار را انجام داده باشد صحيح است .\r\nمسأله 2271 - وكيل مىتواند از وكالت كناره‌گيرى كند اگر چه موكل غائب باشد .\r\nمسأله 2272 - وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكل به او اجازه داده باشد كه وكيل بگيرد به هر طورى كه به او دستور داده ، مىتواند رفتار نمايد ، پس اگر گفته باشد براى من وكيل بگير ، بايد از طرف او وكيل بگيرد و نمىتواند كسى را از طرف خودش وكيل كند .\r\nمسأله 2273 - اگر وكيل با اجازه موكّل كسى را از طرف او وكيل كند ، نمىتواند آن وكيل را عزل نمايد و اگر وكيل اول بميرد ، يا موكّل او را عزل كند وكالت دومى باطل نمىشود .\r\nمسأله 2274 - اگر وكيل با اجازه موكّل ، كسى را از طرف خودش وكيل كند ، موكّل و وكيل اول مىتوانند آن وكيل را عزل كنند و اگر وكيل اول بميرد يا عزل شود ، وكالت دومى باطل مىشود .\r\nمسأله 2275 - اگر چند نفر را براى انجام كارى وكيل كند و به آنها اجازه\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nدهد كه هر كدام به تنهايى در آن كار اقدام كنند ، هر يك از آنان مىتواند آن كار را انجام دهد و چنانچه يكى از آنان بميرد وكالت ديگران باطل نمىشود ، ولى اگر نگفته باشد كه با هم يا به تنهايى انجام دهند يا گفته باشد كه با هم انجام دهند ، نمىتوانند به تنهايى اقدام نمايند و در صورتى كه يكى از آنان بميرد وكالت ديگران باطل مىشود .\r\nمسأله 2276 - اگر وكيل يا موكل بميرد ، وكالت باطل مىشود و نيز اگر چيزى كه براى تصرف در آن وكيل شده است از بين برود ؛ مثلًا گوسفندى كه براى فروش آن وكيل شده بميرد ، وكالت باطل مىشود و اگر يكى از آنها ديوانه يا بيهوش شود در زمان ديوانگى يا بيهوشى وكالت اثرى ندارد اما بطلان وكالت به نحوى كه بعد از بر طرف شدن ديوانگى و بيهوشى نيز نتواند عمل را انجام دهد محل اشكال است ، بلكه اظهر عدم بطلان است .\r\nمسأله 2277 - اگر انسان كسى را براى كارى وكيل كند و چيزى را براى او قرار بگذارد بعد از انجام آن كار ، چيزى را كه قرار گذاشته بايد به او بدهد .\r\nمسأله 2278 - اگر وكيل در نگهدارى مالى كه در اختيار او است كوتاهى نكند و غير از تصرفى كه به او اجازه داده‌اند ، تصرف ديگرى در آن ننمايد و اتفاقاً آن مال از بين برود ، ضامن نيست .\r\nمسأله 2279 - اگر وكيل در نگهدارى مالى كه در اختيار او است كوتاهى كند يا غير از تصرفى كه به او اجازه داده‌اند تصرف ديگرى در آن بنمايد و آن مال از بين برود ، ضامن است ، پس اگر لباسى را كه گفته‌اند به فروش ، بپوشد و آن لباس تلف شود ، بايد عوض آن را بدهد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nمسأله 2280 - اگر وكيل غير از تصرفى كه به او اجازه داده‌اند ، تصرف ديگرى در مال بكند ، مثلًا لباسى را كه گفته‌اند به فروش ، بپوشد و بعداً تصرفى را كه به او اجازه داده‌اند بنمايد ، آن تصرف صحيح است .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\nاحكام قرض\r\nقرض دادن از كارهاى مستحبى است كه در آيات قرآن و اخبار ، راجع به آن زياد سفارش شده است . از پيغمبر اكرم صلى الله عليه و آله روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند ، بدون حساب و بسرعت از صراط مىگذرد و كسى كه برادر مسلمانش از او قرض بخواهد و ندهد بهشت بر او حرام مىشود .\r\nمسأله 2281 - در قرض لازم نيست صيغه بخوانند ، بلكه اگر چيزى را به نيّت قرض به كسى بدهد و او هم به همين قصد بگيرد ، صحيح است .\r\nمسأله 2282 - هر وقت بدهكار بدهى خود را بدهد ، طلبكار بايد قبول نمايد .\r\nمسأله 2283 - اگر در صيغه قرض براى پرداخت آن مدتى قرار دهند احتياط واجب آن است كه طلبكار پيش از تمام شدن آن مدت طلب خود را مطالبه نكند ، ولى اگر مدت نداشته باشد طلبكار هر وقت بخواهد مىتواند طلب خود را مطالبه نمايد .\r\nمسأله 2284 - اگر طلبكار طلب خود را مطالبه كند ، چنانچه بدهكار بتواند بدهى خود را بدهد ، بايد فوراً آن را بپردازد و اگر تأخير بيندازد گناهكار است .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمسأله 2285 - اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد ، چيزى نداشته باشد ، طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\nمسأله 2286 - كسى كه بدهكار است و نمىتواند بدهى خود را بدهد ، چنانچه بتواند كاسبى كند ، واجب است كسب كند و بدهى خود را بدهد .\r\nمسأله 2287 - كسى كه دسترسى به طلبكار خود ندارد ، چنانچه اميد نداشته باشد كه او را پيدا كند ، بايد طلب او را با اذن حاكم شرع به فقير بدهد و يا به حاكم شرع و يا وكيل وى برساند و اگر طلبكار او سيد نباشد ، احتياط مستحب آن است كه طلب او را به سيد فقير ندهد .\r\nمسأله 2288 - اگر مال ميّت بيشتر از خرج واجب كفن و دفن و بدهى او نباشد ، بايد مالش را به همين مصرفها برسانند و به وارث او چيزى نمىرسد .\r\nمسأله 2289 - اگر كسى مقدارى سكه طلا يا نقره قرض كند و قيمت آن كم شود ، چنانچه همان مقدار را كه گرفته پس بدهد كافى است و اگر قيمت آن زيادتر گردد لازم است همان مقدار را كه گرفته بدهد ، ولى در هر دو صورت اگر بدهكار و طلبكار به غير آن راضى شوند اشكال ندارد .\r\nمسأله 2290 - اگر مالى را كه قرض كرده از بين نرفته باشد و صاحب مال آن را مطالبه كند ، لازم نيست كه بدهكار همان مال را به او بدهد .\r\nمسأله 2291 - اگر كسى كه قرض مىدهد شرط كند كه زيادتر از مقدارى كه مىدهد بگيرد ، مثلًا يك من گندم بدهد و شرط كند كه يك من و پنج سير بگيرد يا ده عدد تخم مرغ بدهد كه يازده تا بگيرد ربا و حرام است ، بلكه اگر\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nقرار بگذارد كه بدهكار كارى براى او انجام دهد يا چيزى را كه قرض كرده با مقدارى جنس ديگر پس دهد ، مثلًا شرط كند يك تومانى را كه قرض كرده با يك كبريت پس دهد ، ربا و حرام است و نيز اگر با او شرط كند كه چيزى را كه قرض مىگيرد به طور مخصوصى پس دهد ، مثلًا مقدارى طلاى نساخته به او بدهد و شرط كند كه ساخته پس بگيرد ، باز هم ربا و حرام مىباشد ، ولى اگر بدون اينكه شرط كند ، خود بدهكار زيادتر از آنچه قرض كرده پس بدهد اشكال ندارد ، بلكه مستحب است .\r\nمسأله 2292 - ربا دادن مثل ربا گرفتن حرام است ولى كسى كه قرض ربايى گرفته است اگر زياده را به عنوان شرط در ضمن عقد قرض قرار داده باشد مالك مالى را كه قرض گرفته مىشود و مىتواند در آن تصرف كند ، ولى طلبكار حق مطالبه مقدار زيادى را كه رباست ندارد .\r\nمسأله 2293 - اگر گندم يا چيزى مانند آن را به طور قرض ربايى به نحوى كه گفته شد بگيرد و با آن زراعت كند حاصلى را كه از آن به دست مىآيد مالك مىشود و مىتواند تصرف كند .\r\nمسأله 2294 - اگر لباسى را بخرد و بعداً از پولى كه به قرض ربايى گرفته يا از پول حلالى كه مخلوط با ربا است به صاحب لباس بدهد معامله صحيح است و مالك آن لباس مىشود و پوشيدن آن لباس و نماز خواندن با آن اشكال ندارد هر چند ذمه او براى فروشنده لباس مشغول است ، ولى اگر به فروشنده بگويد كه اين لباس را با اين پول مىخرم معامله در مقدار مال حرام باطل است و پوشيدن آن لباس حرام است و نماز هم با آن به تفصيلى كه در لباس نماز گزار بيان شده اشكال دارد .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمسأله 2295 - اگر انسان مقدارى پول به تاجر بدهد كه در شهر ديگر از طرف او كمتر بگيرد ، اشكال ندارد و اين را صرف برات مىگويند .\r\nمسأله 2296 - اگر مقدارى پول به كسى بدهد كه بعد از چند روز در شهر ديگر زيادتر بگيرد ، مثلًا نهصد و نود تومان بدهد كه بعد از ده روز در شهر ديگر هزار تومان بگيرد ربا و حرام است ، ولى اگر كسى كه زيادى را مىگيرد در مقابل زيادى جنس بدهد يا عملى انجام دهد در صورتى كه شرط در ضمن قرض نباشد اشكال ندارد و اما در اسكناسهاى معمولى كه از قسم شمردنيها است ريال ايرانى را به دينار عراقى بفروشد كه خريدار دينار عراقى را در شهر ديگر بدهد و قيمت دينارها در آن شهر زيادتر از ريالى باشد كه به او داده اشكالى ندارد .\r\nمسأله 2297 - اگر كسى از ديگرى طلبى دارد كه از جنس طلا و نقره نيست مىتواند آن را به شخص بدهكار يا ديگرى به كمتر فروخته و وجه آن را نقداً بگيرد ، بنابر اين در زمان حاضر برات يا سفته‌هايى كه طلبكار از بدهكار گرفته است مىتواند آنها را به بانك يا به شخص ديگر به كمتر از طلب خود - كه در عرف آن را نزول كردن گويند - بفروشد و باقى وجه را نقداً بگيرد .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n\r\nاحكام حواله دادن\r\nمسأله 2298 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول نمايد ، بعد از آنكه حواله با شرائطى كه بعداً گفته مىشود درست شد ، كسى كه به او حواله شده بدهكار مىشود و ديگر طلبكار نمىتواند طلبى را كه دارد از بدهكار اولى مطالبه نمايد .\r\nمسأله 2299 - بدهكار و طلبكار بايد مكلف و عاقل باشند و كسى آنها را مجبور نكرده باشد و نيز بايد سفيه نباشند ؛ يعنى مال خود را در كارهاى بيهوده مصرف نكنند و معتبر است نيز بدهكار و طلبكار مفلس نباشند ، ولى اگر حواله بر شخص برئ باشد حواله دهنده اگر چه مفلّس باشد اشكال ندارد .\r\nمسأله 2300 - حواله دادن بر كسى كه بدهكار نيست در صورتى صحيح است كه او قبول كند و نيز اگر انسان بخواهد به كسى كه جنسى بدهكار است جنس ديگرى را حواله دهد مثلًا به كسى كه جو بدهكار است گندم حواله دهد تا او قبول نكند حواله صحيح نيست .\r\nمسأله 2301 - موقعى كه انسان حواله مىدهد بايد بدهكار باشد ، پس اگر بخواهد از كسى قرض كند تا وقتى از او قرض نكرده ؛ بنابر احتياط واجب نمىتواند او را به كسى حواله دهد كه آنچه را بعداً قرض مىدهد از آن كس بگيرد .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمسأله 2302 - حواله دهنده و طلبكار بايد مقدار حواله و جنس آن را بدانند ، پس اگر مثلًا ده من گندم و ده تومان پول به يك نفر بدهكار باشد و به او بگويد يكى از دو طلب خود را از فلانى بگير و آن را معين نكند ، حواله درست نيست .\r\nمسأله 2303 - اگر بدهى واقعاً معين باشد ، ولى بدهكار و طلبكار در موقع حواله دادن مقدار آن يا جنس آن را ندانند ، حواله صحيح است ، مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد .\r\nمسأله 2304 - طلبكار مىتواند حواله را قبول نكند اگر چه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 2305 - اگر كسى كه به حواله دهنده بدهكار نيست ، حواله را قبول كند پيش از پرداختن حواله نمىتواند مقدار حواله را از حواله دهنده بگيرد و اگر طلبكار طلب خود را به مقدار كمتر صلح كند كسى كه برئ بوده و حواله را قبول كرده ، فقط همان مقدار را مىتواند از حواله دهنده مطالبه نمايد .\r\nمسأله 2306 - بعد از آنكه حواله واقع شد ، حواله دهنده و كسى كه به او حواله شده ، نمىتوانند حواله را به هم بزنند و هر گاه كسى كه به او حواله شده در موقع حواله فقير نباشد اگر چه بعداً فقير شود طلبكار نيز نمىتواند حواله را به هم بزند و همچنين است اگر موقع حواله فقير باشد و طلبكار بداند فقير است ، ولى اگر نداند فقير است و بعد بفهمد اگر چه در آن وقت مالدار شده باشد طلبكار مىتواند حواله را به هم بزند و طلب خود را از حواله دهنده بگيرد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nمسأله 2307 - اگر بدهكار و طلبكار و كسى كه به او حواله شده يا يكى از آنان براى خود حق به هم زدن حواله را قرار دهند ، مطابق قرارى كه گذاشته‌اند مىتوانند حواله را به هم بزنند .\r\nمسأله 2308 - اگر حواله دهنده خودش طلب طلبكار را بدهد چنانچه به خواهش كسى كه به او حواله شد و مديون حواله دهنده بوده داده است مىتواند چيزى را كه داده از او بگيرد و اگر بدون خواهش و يا خواهش او اداء به نحو تبرعى باشد يا اينكه كسى كه به او حواله شده مديون حواله دهنده نبوده نمىتواند چيزى را كه به طلبكار داده از او مطالبه نمايد .\r\n\r\n","description":"","footnote":"","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\n\r\nاحكام رهن\r\nمسأله 2309 - رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد طلبش را از آن مال به دست آورد .\r\nمسأله 2310 - در رهن لازم نيست صيغه بخوانند و همين قدر كه بدهكار مال خود را به قصد گرو به طلبكار بدهد و طلبكار به همين قصد بگيرد رهن صحيح است .\r\nمسأله 2311 - گرو دهنده و كسى كه مال را گرو مىگيرد بايد مكلف و عاقل باشند و كسى آنها را مجبور نكرده باشد و نيز بايد گرو دهنده مفلس و سفيه نباشد و معناى مفلّس و سفيه در مسأله ( 2262 ) گذشت .\r\nمسأله 2312 - انسان مالى را مىتواند گرو بگذارد كه شرعاً بتواند در آن تصرف كند و اگر مال كس ديگر را با اجازه او گرو بگذارد صحيح است .\r\nمسأله 2313 - چيزى را كه گرو مىگذارند ، بايد خريد و فروش آن صحيح باشد ، پس اگر شراب و مانند آن را گرو بگذارند درست نيست .\r\nمسأله 2314 - منافع چيزى را كه گرو مىگذارند مال كسى است كه آن را گرو گذاشته است .\r\nمسأله 2315 - طلبكار نمىتواند مالى را كه گرو گرفته ، بدون اجازه بدهكار ملك كسى كند ، مثلًا ببخشد يا بفروشد ، ولى اگر آن را ببخشد يا بفروشد بعد بدهكار اجازه نمايد اشكال ندارد .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nمسأله 2316 - اگر طلبكارى چيزى را كه گرو برداشته با اجازه بدهكار بفروشد پول آن هم مثل خود مال ، گرو مىباشد و همچنين است در صورتى كه بى اجازه او بفروشد و بعد بدهكار امضا كند يا آنكه خود بدهكار آن چيز را با اجازه طلبكار بفروشد كه عوض آن گرو باشد و در صورتى كه بى اجازه او باشد آن چيز به گرو بودن خود باقى مىماند .\r\nمسأله 2317 - اگر موقعى كه بايد بدهى خود را بدهد طلبكار مطالبه كند و او ندهد طلبكار در صورتى كه وكالت در فروش داشته باشد مىتواند مالى را كه گرو برداشته بفروشد و طلب خود را بردارد و در صورتى كه وكالت نداشته باشد لازم است از بدهكار اجازه بگيرد ، و ليكن اگر بدهكار اجازه ندهد و از پرداخت بدهى نيز امتناع كند طلبكار مىتواند آن را بفروشد و بدهى خويش را بردارد و اگر دسترسى به طلبكار نداشته باشد تا از وى اجازه بگيرد بايد براى فروش آن از حاكم شرع اجازه بگيرد و در هر دو صورت اگر زيادى داشته باشد بايد زيادى را به بدهكار بدهد .\r\nمسأله 2318 - اگر بدهكار غير از خانه‌اى كه در آن نشسته و چيزهايى كه مانند اثاثيه محل احتياج او است ، چيز ديگرى نداشته باشد ، طلبكار نمىتواند طلب خود را از او مطالبه كند ، ولى مالى را كه گرو گذاشته اگر چه خانه و اثاثيه باشد ، طلبكار مىتواند بفروشد و طلب خود را از آن بردارد .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nاحكام ضامن شدن\r\nمسأله 2319 - ضمان آن است كه كسى بخواهد بدهى كسى را ضامن شده به نحوى كه بدهى منتقل شده و ذمه ضامن مشغول به آن شود و اگر انسان بخواهد ضامن شود كه بدهى كسى را بدهد ضامن شدن او در صورتى صحيح است كه به هر لفظى اگر چه عربى نباشد يا به عملى به طلبكار بفهماند كه من ضامن شده‌ام طلب تو را بدهم و طلبكار هم رضايت خود را بفهماند ، و راضى بودن بدهكار شرط نيست .\r\nمسأله 2320 - ضامن و طلبكار بايد مكلف و عاقل باشند و كسى هم آنها را مجبور نكرده باشد و نيز بايد سفيه نباشند و طلبكار هم مفلّس نباشد ، ولى اين شرطها در بدهكار نيست مثلًا اگر كسى ضامن شود كه بدهى بچه يا ديوانه را بدهد صحيح است .\r\nمسأله 2321 - هر گاه كسى كه ضمانت مىنمايد چنين بگويد : اگر بدهكار قرض تو را نداد من مىدهم به اين معنى كه بالفعل عهده‌دار قرض شود كه در صورت ندادن بدهكار ، از عهده بر آيد ولى بدهى را منتقل به ذمه خودش نكند .\r\nاين نوع ضمان هم صحيح مىباشد و طلبكار در صورت ندادن بدهكار ، مىتواند از ضامن مطالبه نمايد .\r\nمسأله 2322 - اگر كسى بخواهد از ديگرى قرض كند و شخصى به قرض\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nدهنده بگويد كه من ضامن قرض هستم در صورتى كه قرض گيرنده ادا نكند طلبكار مىتواند از ضامن مطالبه كند .\r\nمسأله 2323 - در صورتى انسان مىتواند ضامن شود كه طلبكار و بدهكار و جنس بدهى همه در واقع و نفس الامر معين باشند ، پس اگر دو نفر از كسى طلبكار باشند و انسان بگويد من ضامن هستم كه طلب يكى از شما را بدهم ، چون معين نكرده كه طلب كدام يك را مىدهد ، ضامن شدن او باطل است و نيز اگر كسى از دو نفر طلبكار باشد و انسان بگويد من ضامن هستم كه بدهى يكى از آن دو نفر را به تو بدهم ، چون معين نكرده كه بدهى يك كدام را مىدهد ، ضامن شدن او باطل مىباشد و همچنين اگر كسى از ديگرى مثلًا ده من گندم و ده تومان پول طلبكار باشد و انسان بگويد من ضامن يكى از دو طلب تو هستم و معين نكند كه ضامن گندم است يا ضامن پول ، صحيح نيست .\r\nمسأله 2324 - اگر طلبكار طلب خود را به ضامن ببخشد - ابراء كند - ضامن نمىتواند از بدهكار چيزى بگيرد و اگر مقدارى از آن را ببخشد نمىتواند آن مقدار را مطالبه نمايد .\r\nمسأله 2325 - اگر انسان ضامن شود كه بدهى كسى را بدهد ، نمىتواند از ضامن شدن خود برگردد .\r\nمسأله 2326 - ضامن و طلبكار مىتوانند براى هر دو يا يكى از دو طرف شرط خيار كنند كه هر وقت بخواهند ضامن بودن ضامن را به هم بزنند .\r\nمسأله 2327 - هر گاه انسان در موقع ضامن شدن بتواند طلب طلبكار را بدهد اگر چه بعد فقير شود ، طلبكار نمىتواند ضامن بودن او را به هم بزند و\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nطلب خود را از بدهكار اول مطالبه نمايد و همچنين است اگر در آن موقع نتواند طلب او را بدهد ، ولى طلبكار بداند و به ضامن شدن او راضى شود .\r\nمسأله 2328 - اگر انسان در موقعى كه ضامن مىشود نتواند طلب طلبكار را بدهد و طلبكار عدم توانايى او را نمىدانسته بخواهد ضامن بودن او را به هم بزند ، اشكال ندارد ، ولى در صورتى كه ضامن پيش از اينكه طلبكار ملتفت شود قدرت پيدا كرده باشد به هم زدن جايز نيست .\r\nمسأله 2329 - اگر كسى بدون اجازه بدهكار ضامن شود كه بدهى او را بدهد ، نمىتواند چيزى را از او بگيرد .\r\nمسأله 2330 - اگر كسى با اجازه بدهكار ضامن شود كه بدهى او را بدهد ، مىتواند مقدارى را كه ضامن شده پس از دادن از او مطالبه نمايد ولى اگر به جاى جنسى كه بدهكار بوده جنس ديگرى را به طلبكار او بدهد ، نمىتواند چيزى را كه داده از او مطالبه نمايد ، مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد ، ولى ظاهر آن است كه ده من گندم را مىتواند مطالبه كند ، اما اگر خودش راضى شود كه برنج بدهد اشكال ندارد .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nاحكام كفالت\r\nمسأله 2331 - كفالت آن است كه انسان متعهد شود كه هر وقت طلبكار بدهكار را خواست ، به دست او بدهد و آن را كفالت بدنى مىنامند و يا اگر نيامد بدهى وى را بدهد كه آن را كفالت مالى مىنامند و به كسى كه اين طور متعهد مىشود كفيل مىگويند .\r\nمسأله 2332 - كفالت در صورتى صحيح است كه كفيل به هر لفظى اگر چه عربى نباشد يا به عملى به طلبكار بفهماند كه من متعهدم هر وقت بدهكار خود را بخواهى به دست تو بدهم و طلبكار هم قبول نمايد و در كفالت قبول بدهكار لازم نيست .\r\nمسأله 2333 - كفيل بايد مكلف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد .\r\nمسأله 2334 - يكى از پنج چيز ، كفالت را به هم مىزند :\r\nاول : كفيل ، بدهكار را به دست طلبكار بدهد .\r\nدوم : طلب طلبكار داده شود .\r\nسوم : طلبكار از طلب خود بگذرد .\r\nچهارم : بدهكار بميرد .\r\nپنجم : طلبكار كفيل را از كفالت آزاد كند .\r\nمسأله 2335 - اگر كسى به زور بدهكار را از دست طلبكار رها كند ، چنانچه طلبكار دسترسى به او نداشته باشد كسى كه بدهكار را رها كرده ، بايد او را به دست طلبكار بدهد و يا اگر كفالت مالى بوده بدهى او را بايد بپردازد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nاحكام وديعه ( امانت )\r\nمسأله 2336 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اينكه حرفى بزنند صاحب مال بفهماند كه مال را براى نگهدارى به او مىدهد و او هم به قصد نگهدارى كردن بگيرد ، بايد به احكام وديعه و امانت دارى كه بعداً گفته مىشود عمل نمايد .\r\nمسأله 2337 - امانت‌دار و كسى كه مال را امانت مىگذارد بايد هر دو عاقل باشند ، پس اگر انسان مالى را پيش ديوانه امانت بگذارد يا ديوانه مالى را پيش كسى امانت بگذارد صحيح نيست ، ولى جايز است بچه مميز با اذن ولىّ مالش را نزد كسى امانت بگذارد و همچنين جايز است مال ديگرى را با اذنش نزد كسى امانت بگذارد و امانت گذاشتن نزد بچه مميز عيبى ندارد اگر چه ولى او اجازه نداده باشد .\r\nمسأله 2338 - اگر از بچه‌اى چيزى را بدون اذن صاحبش به طور امانت قبول كند ، بايد آن را به صاحبش بدهد و اگر آن چيز مال خود بچه است و ولىّ در امانت گذاشتن بچه اجازه نداده باشد لازم است آن مال را به ولىّ او برساند و چنانچه در رساندن مال به آنان كوتاهى كند و تلف شود ، ضامن است و همچنين است اگر امانت گذار ديوانه باشد .\r\nمسأله 2339 - كسى كه نمىتواند امانت را نگهدارى نمايد ، در صورتى كه امانت گذار ملتفت حال او نباشد ، بنابر احتياط بايد قبول نكند .\r\nمسأله 2340 - اگر انسان به صاحب مال بفهماند كه براى نگهدارى مال او\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nحاضر نيست چنانچه او مال را بگذارد و برود و آن مال تلف شود ، كسى كه امانت را قبول نكرده ضامن نيست ، ولى احتياط مستحب آن است كه اگر ممكن باشد آن را نگهدارى نمايد .\r\nمسأله 2341 - كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى هم كه امانت را قبول مىكند ، هر وقت بخواهد مىتواند آن را به صاحبش برگرداند .\r\nمسأله 2342 - اگر انسان از نگهدارى امانت منصرف شود و وديعه را به هم بزند ، بايد هر چه زودتر مال را به صاحب آن يا وكيل يا ولىّ صاحبش برساند يا به آنان خبر دهد كه به نگهدارى حاضر نيست و اگر بدون عذر ، مال را به آنان نرساند و خبر ندهد ، چنانچه مال تلف شود ، بايد عوض آن را بدهد .\r\nمسأله 2343 - كسى كه امانت را قبول مىكند ، اگر براى آن جاى مناسبى ندارد ، بايد جاى مناسبى را تهيه نمايد و طورى آن را نگهدارى كند كه مردم نگويند در نگهدارى آن كوتاهى نموده است و اگر در جايى كه مناسب نيست بگذارد و تلف شود ، بايد عوض آن را بدهد .\r\nمسأله 2344 - كسى كه امانت را قبول مىكند ، اگر در نگهدارى آن كوتاهى نكند و تعدى - يعنى زياده‌روى - هم ننمايد و اتفاقاً آن مال تلف شود ضامن نيست ، ولى اگر آن را در جايى بگذارد كه مأمون از آن نباشد كه ظالمى بفهمد و آن را ببرد ، چنانچه تلف شود ، بايد عوض آن را به صاحبش بدهد .\r\nمسأله 2345 - اگر صاحب مال براى نگهدارى مال خود جايى را معين\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nكند و به كسى كه امانت را قبول كرده بگويد كه بايد مال را در اينجا حفظ كنى و اگر احتمال هم بدهى كه از بين برود ، نبايد آن را به جاى ديگر ببرى ، نمىتواند آن را به جاى ديگر ببرد و اگر به جاى ديگر ببرد و تلف شود ضامن است .\r\nمسأله 2346 - اگر صاحب مال براى نگهدارى مال خود جايى را معين كند و كسى كه امانت را قبول كرده بداند آن محل در نظر صاحب مال خصوصيتى نداشته ، بلكه يكى از موارد حفظ آن بوده ، مىتواند آن را به جاى ديگرى كه مال در آنجا محفوظ تر يا مثل محل اولى است ببرد و چنانچه مال در آنجا تلف شود ضامن نيست .\r\nمسأله 2347 - اگر صاحب مال ديوانه شود كسى كه امانت را قبول كرده بايد فوراً امانت را به ولىّ او برساند و يا به ولىّ او خبر دهد و اگر بدون عذر شرعى مال را به ولىّ او ندهد و از خبر دادن هم كوتاهى كند و مال تلف شود بايد عوض آن را بدهد .\r\nمسأله 2348 - اگر صاحب مال بميرد امانت‌دار بايد مال را به وارث او برساند يا به وارث او خبر دهد و چنانچه مال را به وارث او ندهد و از خبر دادن هم كوتاهى كند و مال تلف شود ضامن است ، ولى اگر براى آنكه مىخواهد بفهمد كسى كه مىگويد من وارث ميتم راست مىگويد يا نه يا ميّت وارث ديگرى دارد يا نه ، مال را ندهد و از خبر دادن هم كوتاهى كند و مال تلف شود ضامن نيست .\r\nمسأله 2349 - اگر صاحب مال بميرد و چند وارث داشته باشد ، كسى كه امانت را قبول كرده بايد مال را به همه ورثه بدهد يا به كسى بدهد كه همه آنان\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nگرفتن مال را به او واگذار كرده‌اند ، پس اگر بدون اجازه ديگران تمام مال را به يكى از ورثه بدهد ضامن سهم ديگران است .\r\nمسأله 2350 - اگر كسى كه امانت را قبول كرده بميرد يا ديوانه شود ، وارث يا ولىّ او بايد هر چه زودتر به صاحب مال اطلاع دهد يا امانت را به او برساند .\r\nمسأله 2351 - اگر امانت دار نشانه‌هاى مرگ را در خود ببيند ، چنانچه ممكن است بايد امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به حاكم شرع دسترسى ندارد ، در صورتى كه وارث او امين است و از امانت اطلاع دارد ، لازم نيست وصيت كند وگر نه بايد وصيت كند و شاهد بگيرد و به وصى و شاهد اسم صاحب مال و جنس و خصوصيات مال و محل آن را بگويد .\r\nمسأله 2352 - اگر امانت‌دار نشانه‌هاى مرگ را در خود ببيند و به وظيفه‌اى كه در مسأله پيش گفته شد عمل نكند چنانچه آن امانت از بين برود ، بايد عوضش را بدهد ، اگر چه در نگهدارى آن كوتاهى نكرده باشد و مرض او خوب شود يا بعد از مدتى پشيمان شود و وصيت كند .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n\r\nاحكام عاريه\r\nمسأله 2353 - عاريه آن است كه انسان مال خود را به ديگرى بدهد كه از منافع آن مجاناً استفاده كند .\r\nمسأله 2354 - لازم نيست در عاريه صيغه بخوانند و اگر مثلًا لباس را به قصد عاريه به كسى بدهد و او هم به همين قصد بگيرد عاريه صحيح است .\r\nمسأله 2355 - عاريه دادن چيز غصبى و چيزى كه مال انسان است ولى منفعت آن را به ديگرى واگذار كرده ؛ مثلًا آن را اجاره داده صحيح نيست ؛ مگر اينكه مالك چيز غصبى يا كسى كه آن چيز را اجاره كرده اجازه داده و به عاريه دادن راضى باشد .\r\nمسأله 2356 - چيزى را كه منفعتش مال انسان است ؛ مثلًا آن را اجاره كرده مىتواند عاريه بدهد ؛ ولى اگر در اجاره شرط كرده باشند كه خودش از آن استفاده كند ، نمىتواند آن را به ديگرى عاريه دهد .\r\nمسأله 2357 - اگر ديوانه و بچه و مفلّس و سفيه مال خود را عاريه بدهند صحيح نيست ، اما اگر ولىّ در صورتى كه مصلحت بداند مال كسى را كه بر او ولايت دارد عاريه دهد ، اشكال ندارد و همچنين است اگر خود بچه با اجازه ولىّ مال خود را عاريه دهد .\r\nمسأله 2358 - اگر در نگهدارى چيزى كه عاريه كرده كوتاهى نكند و در استفاده از آن زياده‌روى هم ننمايد و اتفاقاً آن چيز تلف شود ضامن نيست ، ولى\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nچنانچه شرط كنند كه اگر تلف شود عاريه كننده ضامن باشد يا چيزى را كه عاريه كرده طلا و نقره باشد بايد عوض آن را بدهد .\r\nمسأله 2359 - اگر طلا و نقره را عاريه نمايد و شرط كند كه اگر تلف شود ضامن نباشد ، چنانچه تلف شود ضامن نيست .\r\nمسأله 2360 - اگر عاريه دهنده بميرد ، عاريه گيرنده بايد چيزى را كه عاريه كرده به ورثه او بدهد .\r\nمسأله 2361 - اگر عاريه دهنده طورى شود كه شرعاً نتواند در مال خود تصرف كند ؛ مثلًا ديوانه شود ، عاريه كننده بايد مالى را كه عاريه كرده به ولى او بدهد .\r\nمسأله 2362 - كسى كه چيزى را عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 2363 - عاريه دادن چيزى كه استفاده حلال ندارد ؛ مثل آلات لهو و قمار براى استفاده كردن حرام باطل است ، ولى عاريه دادن آن براى غرض ديگرى هر چند غرض شخصى باشد صحيح است و اما عاريه دادن چيزى كه منفعت حلال دارد مثل عاريه دادن ظرف طلا و نقره به جهت زينت نمودن و يا هر غرض شخصى ديگرى جايز است .\r\nمسأله 2364 - عاريه دادن گوسفند براى استفاده از شير و پشم آن و عاريه دادن حيوان نر براى كشيدن بر ماده صحيح است .\r\nمسأله 2365 - اگر چيزى را كه عاريه كرده به مالك يا وكيل يا ولىّ او بدهد و بعد آن چيز تلف شود ، عاريه كننده ضامن نيست ، ولى اگر بدون اجازه\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nصاحب مال يا وكيل يا ولىّ او آن را به جايى ببرد حتى اگر صاحبش نيز معمولًا به آنجا مىبرده است ؛ مثلًا اسب را در اصطبلى كه صاحبش براى آن درست كرده ببندد و بعد تلف شود يا كسى آن را تلف كند ، ضامن است .\r\nمسأله 2366 - اگر چيز نجس را براى كارى كه شرط آن پاكى است عاريه دهد ، مثلًا ظرف نجس را عاريه دهد كه در آن غذا بخورند ، بايد نجس بودن آن را به كسى كه عاريه مىكند بگويد و اما اگر لباس نجس را براى نماز خواندن عاريه دهد لازم نيست نجس بودنش را اطلاع دهد .\r\nمسأله 2367 - چيزى را كه عاريه كرده بدون اجازه صاحب آن نمىتواند به ديگرى اجاره ، يا عاريه دهد .\r\nمسأله 2368 - اگر چيزى را كه عاريه كرده با اجازه صاحب آن به ديگرى عاريه دهد چنانچه كسى كه اول آن چيز را عاريه كرده بميرد يا ديوانه شود ، عاريه دومى باطل نمىشود .\r\nمسأله 2369 - اگر بداند مالى را كه عاريه كرده غصبى است ، بايد آن را به صاحبش برساند و نمىتواند آن را به عاريه دهنده بدهد .\r\nمسأله 2370 - اگر مالى را كه مىداند غصبى است عاريه كند و از آن استفاده‌اى ببرد و در دست او از بين برود ، مالك مىتواند عوض مال و عوض استفاده‌اى را كه عاريه كننده برده از او يا از كسى كه مال را غصب كرده مطالبه كند و اگر از عاريه كننده بگيرد ، او نمىتواند چيزى را كه به مالك مىدهد از عاريه دهنده مطالبه نمايد .\r\nمسأله 2371 - اگر نداند مالى را كه عاريه كرده غصبى است و در دست او از بين برود ، چنانچه صاحب مال عوض آن را از او بگيرد ، او هم مىتواند آنچه\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nرا كه به صاحب مال داده از عاريه دهنده مطالبه نمايد ، ولى اگر چيزى را كه عاريه كرده طلا و نقره باشد يا عاريه دهنده با او شرط كرده باشد كه اگر آن چيز از بين برود عوضش را بدهد ، نمىتواند عوض آن را كه به صاحب مال مىدهد از عاريه دهنده مطالبه نمايد .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nاحكام نكاح ( ازدواج )\r\nبواسطه عقد ازدواج ، زن به مرد حلال مىشود و آن بر دو قسم است : دائم و غير دائم ( ازدواج موقت ) . عقد دائم آن است كه مدت زناشويى در آن معين نشود و هميشگى باشد و زنى را كه به اين قسم عقد مىكنند دائمه گويند و عقد غير دائم آن است كه مدت زناشويى در آن معين شود ، مثلًا زن را به مدت يك ساعت يا يك روز يا يك ماه يا يك سال يا بيشتر عقد نمايند و زنى را كه به اين قسم عقد كنند متعه و صيغه مىنامند .\r\n\r\nاحكام عقد\r\nمسأله 2372 - در زناشويى ، چه دائم و چه غير دائم بايد صيغه خوانده شود و تنها راضى بودن زن و مرد كافى نيست و صيغه عقد را يا خود زن و مرد مىخوانند يا ديگرى را وكيل مىكنند كه از طرف آنان بخواند .\r\nمسأله 2373 - وكيل لازم نيست مرد باشد ، زن هم مىتواند براى خواندن صيغه عقد از طرف ديگرى وكيل شود .\r\nمسأله 2374 - زن و مرد تا يقين نكنند كه وكيل آنها صيغه را خوانده است نمىتوانند به يكديگر نگاه محرمانه نمايند و گمان به اينكه وكيل صيغه را خوانده است كفايت نمىكند ، ولى اگر وكيل بگويد صيغه را خوانده‌ام كافى است .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nمسأله 2375 - اگر زنى كسى را وكيل كند كه مثلًا ده روز او را به عقد مردى در آورد و ابتداى ده روز را معين نكند ، آن وكيل مىتواند هر وقت كه بخواهد او را ده روز به عقد آن مرد در آورد ، ولى اگر معلوم باشد كه زن روز يا ساعت معينى را قصد كرده ، بايد صيغه را مطابق قصد او بخواند .\r\nمسأله 2376 - يك نفر مىتواند براى خواندن صيغه عقد دائم يا غير دائم از طرف دو نفر وكيل شود و نيز انسان مىتواند از طرف زن وكيل شود و او را براى خود به طور دائم يا غير دائم عقد كند ولى احتياط مستحب آن است كه عقد را دو نفر بخوانند .\r\n\r\nدستور خواندن عقد\r\nمسأله 2377 - اگر صيغه عقد دائم را خود زن و مرد بخوانند و اول زن بگويد « زَوّجتُك نَفسِي عَلَى الصِداقِ المَعلوم » يعنى خود را زن تو نمودم به مهرى كه معين شده ، پس از آن بدون فاصله مرد بگويد : « قَبِلتُ التّزوِيج » يعنى قبول كردم ازدواج را عقد صحيح است و اگر ديگرى را وكيل كنند كه از طرف آنها صيغه عقد را بخواند ، چنانچه مثلًا اسم مرد « احمد » و اسم زن « فاطمه » باشد و وكيل زن بگويد : « زَوّجتُ مُوكّلَكَ احمَد مُوَكِلِتي فاطِمة عَلَى الصداقِ المَعلوم » سپس بدون فاصله وكيل مرد بگويد : « قَبِلتُ التّزوِيجَ لِمُوكّلِي احمَد عَلَى الصِّداق المَعلوم » صحيح مىباشد و بنابر احتياط واجب بايد لفظى كه مرد مىگويد با لفظى را كه زن مىگويد مطابق باشد ؛ مثلًا اگر زن « زَوَّجتُ » مىگويد مرد هم « قَبِلتُ التّزوِيجَ » بگويد . مسأله 2378 - اگر خود زن و مرد بخواهند صيغه عقد غير دائم را بخوانند بعد از آنكه مدت و مهر را معين كردند ، چنانچه زن بگويد : « زَوّجتُك نَفسِي فِي\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nالمُدّةِ المَعلومَةِ عَلَى المَهر المَعلومِ » بعد بدون فاصله مرد بگويد : « قَبِلتُ » صحيح است و اگر ديگرى را وكيل كنند و اول وكيل زن به وكيل مرد بگويد :\r\n« مَتّعتُ مُوكّلَتِي في المُدّةِ المَعلومَةِ عَلَى المَهرِ المَعلومِ » پس بدون فاصله وكيل مرد بگويد : « قَبِلتُ لِمُوكّلِي هكَذا » صحيح مىباشد .\r\n\r\nشرط عقد\r\nمسأله 2379 - عقد ازدواج چند شرط دارد :\r\n« اول » آنكه بنابر احتياط به عربى صحيح خوانده شود و اگر خود مرد و زن نتوانند صيغه را به عربى صحيح بخوانند ، چنانچه ممكن باشد ، احتياط واجب آن است كه كسى را كه مىتواند به عربى صحيح بخواند وكيل كنند و اگر ممكن نباشد خودشان مىتوانند به غير عربى بخوانند ، اما بايد لفظى بگويند كه معنى « زَوّجتُ » و « قَبِلتُ » را بفهماند .\r\n« دوم » مرد و زن ، يا وكيل آنها كه صيغه را مىخوانند قصد انشاء داشته باشند ؛ يعنى اگر خود مرد و زن صيغه را مىخوانند ، زن با گفتن « زَوّجتُكَ نَفسِي » قصدش اين باشد كه خود را زن او قرار دهد و مرد با گفتن « قَبِلتُ التّزوِيج » زن بودن او را براى خود قبول بنمايد و اگر وكيل مرد و زن صيغه را مىخوانند با گفتن « زَوّجتُ وَ قَبِلتُ » قصدشان اين باشد كه مرد و زنى كه آنان را وكيل كرده‌اند زن و شوهر شوند .\r\n« سوم » كسى كه صيغه را مىخواند ، بنابر احتياط بالغ و عاقل باشد ، چه براى خودش بخواند ، يا از طرف ديگرى وكيل شده باشد .\r\n« چهارم » اگر وكيل زن و شوهر يا ولىّ آنها صيغه را مىخوانند در موقع عقد ، زن و شوهر را معين كنند ؛ مثلًا اسم آنها را ببرند يا به آنها اشاره نمايند ،\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nپس كسى كه چند دختر دارد ، اگر به مردى بگويد : « زَوّجتُ احدى بَناتي » يعنى زن تو نمودم يكى از دخترانم را و او بگويد : « قَبِلتُ » ؛ يعنى قبول كردم ، چون در موقع عقد دختر را معين نكرده‌اند عقد باطل است .\r\n« پنجم » زن و مرد به ازدواج راضى باشند ، ولى اگر زن ظاهراً با كراهت اذن دهد و معلوم باشد قلباً راضى است ، عقد صحيح است .\r\nمسأله 2380 - اگر در عقد يك حرف غلط خوانده شود كه معنى آن را عوض نكند عقد صحيح است .\r\nمسأله 2381 - كسى كه دستور زبان عربى را نمىداند ، اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد مىتواند عقد را بخواند .\r\nمسأله 2382 - اگر زنى را براى مردى بدون اجازه آنان عقد كنند و بعداً زن و مرد آن عقد را اجازه نمايند عقد صحيح است .\r\nمسأله 2383 - اگر زن و مرد يا يكى از آن دو را به ازدواج مجبور نمايند و بعد از خواندن عقد اجازه نمايند ، عقد صحيح است و بهتر آن است كه دوباره عقد را بخوانند .\r\nمسأله 2384 - پدر و جد پدرى مىتوانند فرزند پسر يا دختر نا بالغ يا ديوانه خود را به عقد ازدواج ديگرى درآورد و بعد از آنكه آن طفل بالغ شد يا ديوانه عاقل گرديد ، مىتوانند آن را امضا يا رد نمايند ولى در صورتى كه دختر و پسر نا بالغ را پدرانشان به يكديگر تزويج كنند چنانچه پس از بلوغشان اجازه نكنند احتياط به طلاق ترك نشود .\r\nمسأله 2385 - دخترى كه به حد بلوغ رسيده و رشيده است يعنى مصلحت خود را تشخيص مىدهد ، اگر بخواهد شوهر كند ، چنانچه باكره باشد\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nبنابر احتياط واجب بايد از پدر يا جد پدرى خود اجازه بگيرد و اجازه مادر و برادر لازم نيست و پدر يا جد نمىتواند بدون اذن دختر او را شوهر دهد .\r\nمسأله 2386 - اگر دختر باكره نباشد يا اينكه باكره باشد ، ولى اجازه گرفتن از پدر و جد پدرى به جهت غائب بودن يا غير آن ممكن نباشد و دختر نياز به شوهر كردن داشته باشد اجازه پدر و جد لازم نيست .\r\nمسأله 2387 - اگر پدر يا جد پدرى براى پسر نا بالغ خود زن بگيرد پسر بايد بعد از بالغ شدن خرج آن زن را بدهد .\r\nمسأله 2388 - اگر پدر يا جد پدرى براى پسر نا بالغ خود زن بگيرد چنانچه پسر در موقع عقد مالى داشته ، مديون مهر زن است و اگر در موقع عقد مالى نداشته پدر يا جد او بايد مهر زن را بدهد .\r\n\r\nعيبهايى كه بواسطه آنها مىشود عقد را به هم زد\r\nمسأله 2389 - اگر مرد بعد از عقد بفهمد كه زن يكى از اين هفت عيب را دارد مىتواند عقد را به هم بزند :\r\nاول : ديوانگى .\r\nدوم : مرض خوره .\r\nسوم : مرض برص .\r\nچهارم : كورى .\r\nپنجم : زمين‌گير بودن و در حكم او است شلى كه شل بودنش ظاهر باشد .\r\nششم : آنكه گوشت يا استخوانى در فرج او باشد كه مانع نزديكى شود .\r\nهفتم : افضاء يعين راه بول و حيض يا راه حيض و غايط او يكى شده باشد .\r\nو در صورتى موجب حق فسخ است كه زن آن را تدليس يعنى اخفا كرده باشد\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nو همچنين است هر عيب و نقص و يا وصف ديگرى كه در آن تدليس شود و عقد با شرط نبودن آن عيب و يا وصف و يا مبنى بر آن انجام گرفته باشد و بعد مشخص شود كه اخفا و تدليس شده است .\r\nمسأله 2390 - اگر زن بعد از عقد بفهمد كه شوهر او پيش از عقد ديوانه بوده است يا آنكه بعد از عقد چه پيش از نزديكى يا بعد از آن ديوانه شود يا آلت مردى نداشته يا بعد از عقد پيش از نزديكى بريده شود يا مرضى دارد كه نمىتواند وطى و نزديكى نمايد ، هر چند آن مرض بعد از عقد و پيش از نزديكى عارض شده باشد . در تمام اين صور بدون طلاق مىتواند عقد را به هم بزند ، ولى در صورتى كه شوهر نتواند نزديكى نمايد لازم است زن به حاكم شرع يا وكيلش رجوع نمايد و او به شوهر يك سال مهلت مىدهد ، چنانچه نتوانست با آن زن يا زنى ديگر نزديكى نمايد زن پس از آن مىتواند عقد را به هم بزند و اگر آلت مردى بعد از نزديكى بريده شود و يا دچار مرض شود كه ديگر نتواند اصلًا نزديكى كند بنا بر احتياط واجب به فسخ اكتفا نشود و طلاق داده شود .\r\nمسأله 2391 - اگر زن بعد از عقد بفهمد كه تخمهاى شوهرش را كشيده‌اند در صورتى كه امر را بر آن زن مشتبه كرده و اخفا و تدليس كرده باشند مىتواند عقد را به هم بزند .\r\nمسأله 2392 - اگر بواسطه آنكه مرد نمىتواند وطى و نزديكى كند زن عقد را به هم بزند ، شوهر بايد نصف مهر را بدهد و همچنين در موارد تدليس مرد بنابر احتياط بايد نصف مهر را بپردازد ، ولى اگر بواسطه يكى از عيبهاى ديگرى كه گفته شد ، مرد يا زن عقد را به هم بزند ، چنانچه مرد با زن نزديكى نكرده باشد چيزى بر او نيست و اگر نزديكى كرده در تمام موارد بايد تمام مهر را بدهد .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n\r\nعده‌اى از زنها كه ازدواج با آنان حرام است\r\nمسأله 2393 - ازدواج با زنهايى كه مثل مادر و خواهر و مادر زن با انسان محرم هستند حرام است .\r\nمسأله 2394 - اگر كسى زنى را براى خود عقد نمايد ، اگر چه با او نزديكى نكند ، مادر و مادر مادر آن زن و مادر پدر او هر چه بالا روند ، به آن مرد محرم مىشوند .\r\nمسأله 2395 - اگر زنى را عقد كند و با او نزديكى نمايد ، دختر و نوه دخترى و پسرى آن زن هر چه پايين روند ، چه در وقت عقد باشند يا بعداً به دنيا بيايند ، به آن مرد محرم مىشوند و اما اگر با او نزديكى نكرده است محرم نيستند .\r\nمسأله 2396 - اگر با زنى كه براى خود عقد كرده نزديكى نكرده باشد ، تا وقتى كه آن زن در عقد او است - بنابر احتياط واجب - با دختر او ازدواج نكند .\r\nمسأله 2397 - عمه و خاله پدر و عمه و خاله پدر پدر و عمه و خاله مادر و عمه و خاله مادر مادر هر چه بالا روند به انسان محرمند .\r\nمسأله 2398 - پدر و جد شوهر ، هر چه بالا روند و پسر و نوه پسرى و دخترى او هر چه پايين آيند ، چه در موقع عقد باشند يا بعداً به دنيا بيايند به زن او محرم هستند .\r\nمسأله 2399 - اگر زنى را براى خود عقد كند ، دائمه باشد يا صيغه تا وقتى كه آن زن در عقد او است نمىتواند با خواهر آن زن ازدواج نمايد .\r\nمسأله 2400 - اگر زن خود را به ترتيبى كه در كتاب طلاق گفته مىشود\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nطلاق رجعى دهد در بين عده نمىتواند خواهر او را عقد نمايد ، ولى در عده طلاق بائن مىتواند با خواهر او ازدواج نمايد و در عده متعه احتياط واجب آن است كه ازدواج نكند .\r\nمسأله 2401 - انسان نمىتواند بدون اجازه زن خود با خواهر زاده و برادر زاده او ازدواج كند ، ولى اگر بدون اجازه زنش آنان را عقد نمايد و بعداً زن اجازه دهد اشكال ندارد .\r\nمسأله 2402 - اگر زن بفهمد شوهرش برادرزاده يا خواهرزاده او را عقد كرده و حرفى نزند ، چنانچه بعداً رضايت ندهد عقد آنان باطل است .\r\nمسأله 2403 - اگر انسان پيش از آنكه دختر خاله خود را بگيرد با مادر آن زنا كند ، ديگر نمىتواند با آن ازدواج نمايد و بنابر احتياط واجب دختر عمه نيز همين حكم را دارد .\r\nمسأله 2404 - اگر با دختر عمه يا دختر خاله خود ازدواج نمايد و پيش از آنكه با آنان نزديكى كند با مادرشان زنا نمايد ، احتياط مستحب آن است كه از ايشان با طلاق دادن جدا شود و اما اگر زنا كردن با مادرشان پس از نزديكى با خودشان باشد ، موجب جدايى آنها نمىشود .\r\nمسأله 2405 - اگر با زنى غير از عمه و خاله خود زنا كند ، اولى آن است كه با دختر او ازدواج نكند ، بلكه اگر زنى را عقد نمايد و پيش از آنكه با او نزديكى كند با مادر او زنا كند بهتر آن است كه از آن زن جدا شود ، ولى اگر با او نزديكى كند و بعد با مادر او زنا نمايد ، لازم نيست از آن زن جدا شود .\r\nمسأله 2406 - زن مسلمان نمىتواند به عقد كافر در آيد ، مرد مسلمان هم نمىتواند با زنهاى كافره غير اهل كتاب ازدواج كند ، ولى صيغه كردن زنهاى اهل كتاب مانند يهود و نصارى مانعى ندارد و بنابر احتياط استحبابى عقد دائمى\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nبا آنها ننمايد و مرد و زن مرتد در حكم كفارند و مرد و زن مسلمان نمىتوانند با آنها به طور دائم يا انقطاع ازدواج نمايند .\r\nمسأله 2407 - اگر با زنى كه در عدّه طلاق رجعى است زنا كند ، آن زن - بنابر احتياط - بر او حرام مىشود و اگر با زنى كه در عده متعه يا طلاق بائن يا عده وفات يا عده وطى شبهه است زنا كند بعداً مىتواند او را عقد نمايد ، اگر چه احتياط مستحب آن است كه با او ازدواج نكند و معناى طلاق رجعى و طلاق بائن و عده متعه وعده وفات در احكام طلاق گفته خواهد شد .\r\nمسأله 2408 - اگر با زن بى شوهرى كه در عده نيست زنا كند ، بعداً مىتواند آن زن را براى خود عقد نمايد ، ولى احتياط مستحب آن است كه صبر كند تا آن زن حيض ببيند بعد او را عقد نمايد و همچنين است اگر ديگرى بخواهد آن زن را عقد كند و اگر زن يا مرد زنا كار باشند بنابر احتياط ازدواج با آنها قبل از توبه كردن جايز نيست .\r\nمسأله 2409 - اگر زنى را كه در عدّه شوهر ديگرى است براى خود عقد كند ، چنانچه مرد و زن يا يكى از آنان بدانند كه عده زن تمام نشده و بدانند عقد كردن زن در عده حرام است آن زن بر او حرام ابدى مىشود ، اگر چه مرد بعد از عقد با آن زن نزديكى نكرده باشد .\r\nمسأله 2410 - اگر زنى را كه در عدّه شوهر ديگرى است براى خود عقد كند و با او نزديكى كند ، آن زن بر او حرام ابدى مىشود اگر چه نمىدانسته كه آن زن در عده است يا نمىدانسته كه عقد زن در عده حرام است .\r\nمسأله 2411 - اگر انسان بداند زنى شوهر دارد و با او ازدواج كند ، بايد از او جدا شود و بعداً هم نبايد او را براى خود عقد كند و همچنين است بنابر\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nاحتياط اگر نداند كه آن زن شوهر دارد ، ولى بعد از ازدواج با او نزديكى كرده باشد .\r\nمسأله 2412 - زن شوهردار اگر زنا كند بر مرد زنا كننده حرام ابدى مىشود و اين قول موافق احتياطا است ولى بر شوهر خود حرام نمىشود و چنانچه توبه نكند و بر عمل خود باقى باشد ، بهتر است كه شوهر ، او را طلاق دهد ولى بايد مهرش را بدهد .\r\nمسأله 2413 - زنى را كه طلاق داده‌اند و زنى كه صيغه بوده و شوهرش مدت او را بخشيده يا مدتش تمام شده ، چنانچه بعد از مدتى شوهر كند و بعد شك كند كه موقع عقد شوهر دوم عده شوهر اول تمام بوده يا نه ، به شك خود اعتنا نكند .\r\nمسأله 2414 - مادر و خواهر و دختر پسرى كه لواط داده ، بنابر احتياط بر لواط كننده - در صورتى كه بالغ بوده - حرام است ولى اگر گمان كند كه دخول شده ، يا شك كند كه دخول شده يا نه ، بر او حرام نمىشوند .\r\nمسأله 2415 - اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند ، آنها بر او حرام نمىشوند ؛ مگر اينكه آن ازدواج به طلاق يا مانند آن در زمان لواط به هم بخورد و لواط كننده بخواهد دوباره با آنها ازدواج كند و در اين صورت احتياط واجب آن است كه با آنها ازدواج ننمايد . مسأله 2416 - اگر كسى در حال احرام كه يكى از كارهاى عمره يا حج است با زنى ازدواج نمايد عقد او باطل است و چنانچه مىدانسته كه زن گرفتن بر او حرام است ، ديگر نمىتواند آن زن را عقد كند .\r\nمسأله 2417 - اگر زنى كه در حال احرام است با مردى كه در حال احرام\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nنيست ازدواج كند ، عقد او باطل است و اگر زن مىدانسته كه ازدواج كردن در حال احرام حرام است واجب است كه بعداً با آن مرد ازدواج نكند .\r\nمسأله 2418 - اگر مرد طواف نساء را كه يكى از كارهاى حج است بجا نياورد ، زنش و زنان ديگر بر او حرام مىشوند ، ولى نكاح با زنش باطل نمىشود و نيز اگر زن طواف نساء نكند شوهرش و مردان ديگر بر او حرام مىشوند ، ولى نكاح با شوهرش باطل نمىشود .\r\nمسأله 2419 - اگر كسى دختر نا بالغى را براى خود عقد كند و پيش از آنكه نه سال دختر تمام شود ، با او نزديكى كند ، اظهر آن است كه بعد از بلوغ دختر نزديكى با او حرام نيست .\r\nمسأله 2420 - زنى را كه سه مرتبه طلاق داده‌اند بر شوهرش حرام مىشود ، ولى اگر با شرائطى كه در احكام طلاق گفته مىشود با مرد ديگرى ازدواج كند ، بعد از مرگ يا طلاق شوهر دوم و گذشتن مقدار عده او ، شوهر اول مىتواند دوباره او را براى خود عقد نمايد .\r\n\r\nاحكام عقد دائم\r\nمسأله 2421 - زنى كه عقد دائمى شده احتياط مستحب آن است كه بدون اجازه شوهر براى كارهاى جزئى نيز از خانه بيرون نرود ولى اگر با حق شوهر منافات داشته باشد جايز نيست و بايد حق استمتاع شوهر را از بين نبرد و بدون عذر شرعى از نزديكى كردن او جلوگيرى نكند تهيه غذا و لباس و منزل او بر شوهر واجب است و اگر تهيه نكند ، چه توانايى داشته باشد يا نداشته باشد ، مديون زن است .\r\nمسأله 2422 - اگر زن در كارهايى كه در مسأله پيش گفته شد اطاعت\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nشوهر را نكند ، حق همخوابى ندارد و گناهكار است و مشهور فرموده‌اند كه حق غذا و لباس و منزل نيز ندارد . ولى اين حكم مادامى كه زن نزد شوهر است محل اشكال است و نفقه بر شوهر واجب است و همچنين مهر او بدون اشكال از بين نمىرود .\r\nمسأله 2423 - مرد حق ندارد زن خود را به خدمت خانه مجبور كند ، مگر آنكه در عقد نكاح شرط كند و زن آن را قبول كرده باشد .\r\nمسأله 2424 - مخارج سفر زن اگر بيشتر از مخارج وطن باشد با شوهر نيست ولى اگر شوهر مايل باشد كه زن را سفر ببرد ، بايد خرج سفر او را بدهد .\r\nمسأله 2425 - زنى كه خرج او بر عهده شوهر است و شوهر خرج او را نمىدهد مىتواند خرجى خود را بدون اجازه از مال او بردارد و اگر ممكن نيست چنانچه ناچار باشد كه معاش خود را تهيه كند در موقعى كه مشغول تهيه معاش است اطاعت شوهر بر او واجب نيست .\r\nمسأله 2426 - مرد اگر دو زن داشته باشد و نزد يكى از آنها يك شب بماند واجب است نزد ديگرى نيز يك شب در ضمن چهار شب بماند ؛ مگر آنكه زن از حق خود صرف نظر كند و در غير اين صورت ماندن مرد واجب نيست ، بلى لازم است او را به طور كلى متاركه ننمايد و اولى و احوط اين است كه مرد در هر چهار شب يك شب نزد زن دائمى خود بماند .\r\nمسأله 2427 - شوهر نمىتواند بيش از چهار ماه با عيال دائمى جوان خود نزديكى را ترك كند ؛ مگر آنكه زن راضى باشد . مسأله 2428 - اگر در عقد دائمى مهر را معين نكنند عقد صحيح است و چنانچه مرد با زن نزديكى كند ، بايد مهر او را مطابق مهر زنهايى كه مثل او هستند بدهد .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nمسأله 2429 - اگر موقع خواندن عقد دائمى براى دادن مهر مدت معين نكرده باشند ، زن مىتواند پيش از گرفتن مهر از نزديكى كردن شوهر جلوگيرى كند ، چه شوهر توانايى دادن مهر را داشته باشد ، چه نداشته باشد ، ولى اگر پيش از گرفتن مهر به نزديكى راضى شود و شوهر با او نزديكى كند ديگر نمىتواند بدون عذر شرعى از نزديكى شوهر جلوگيرى نمايد .\r\n\r\nمتعه ( ازدواج موقت )\r\nمسأله 2430 - صيغه كردن زن اگر چه براى لذت بردن هم نباشد صحيح است .\r\nمسأله 2431 - احتياط واجب آن است كه شوهر بيش از چهار ماه با متعه خود نزديكى را ترك نكند .\r\nمسأله 2432 - زنى كه صيغه مىشود اگر در عقد شرط كند كه شوهر با او نزديكى نكند عقد و شرط او صحيح است و شوهر فقط مىتواند لذتهاى ديگر از او ببرد ، ولى اگر بعداً به نزديكى راضى شود ، شوهر مىتواند با او نزديكى نمايد .\r\nمسأله 2433 - زنى كه صيغه شده اگر چه آبستن شود حق خرجى ندارد ؛ مگر اينكه در عقد شرط شده باشد و يا اگر از او آبستن شده باشد حفظ آن بچه خرج داشته باشد .\r\nمسأله 2434 - زنى كه صيغه شده حق همخوابگى ندارد و از شوهر ارث نمىبرد و شوهر هم از او ارث نمىبرد ، مگر در صورتى كه ارث بردن را شرط كرده باشند كه در اين صورت هر كه شرط ارث كرده است ارث مىبرد .\r\nمسأله 2435 - زنى كه صيغه شده اگر چه نداند كه حق خرجى و همخوابگى ندارد عقد او صحيح است و براى آنكه نمىدانسته ، حقى به شوهر پيدا نمىكند .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nمسأله 2436 - زنى كه صيغه شده چنانچه بدون اجازه شوهر از خانه بيرون برود و بواسطه بيرون رفتن ، حق شوهر از بين مىرود ، بيرون رفتن او حرام است .\r\nمسأله 2437 - اگر زنى مردى را وكيل كند كه به مدت و مبلغ معين او را براى خود صيغه نمايد ، چنانچه مرد او را به عقد دائم خود در آورد يا به غير از مدت يا مبلغى كه معين شده او را صيغه كند ، وقتى آن زن فهميد ، اگر اجازه نمايد آن عقد صحيح وگر نه باطل است .\r\nمسأله 2438 - براى محرم شدن مىتواند پدر يا جد پدرى دختر نا بالغ خود را يك ساعت يا بيشتر به عقد كسى در آورد و احوط آن است كه اگر دختر خيلى كوچك است براى مدت طولانىترى عقد كرده و سپس بقيه مدت را ببخشند .\r\nمسأله 2439 - اگر پدر يا جد پدرى ، طفل خود را كه در محل ديگرى است و نمىداند زنده است يا مرده ، براى محرم شدن به عقد كسى در آورد بر حسب ظاهر محرم بودن حاصل مىشود و چنانچه بعداً معلوم شود كه در موقع عقد ، آن دختر زنده نبوده عقد باطل است و كسانى كه بواسطه عقد ظاهراً محرم شده بودند نامحرمند .\r\nمسأله 2440 - اگر مرد مدت صيغه زن را ببخشد ، چنانچه با او نزديكى كرده بايد تمام چيزى را كه قرار گذاشته به او بدهد و اگر نزديكى نكرده واجب است نصف مهر را بدهد و احتياط مستحب آن است كه تمام مهر را بدهد . مسأله 2441 - مرد مىتواند زنى را كه صيغه او بوده و هنوز عده‌اش تمام نشده به عقد دائم خود در آورد يا اينكه دوباره صيغه نمايد ، ولى اين كار قبل از تمام شدن مدت صيغه جايز نيست ، مگر آنكه باقى مدت را به زن ببخشد .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nاحكام نگاه كردن\r\nمسأله 2442 - نگاه كردن مرد به بدن زنان نامحرم و همچنين نگاه كردن به موى آنان ، چه با قصد لذت و چه بدون آن حرام است و نگاه كردن به صورت و دستها اگر به قصد لذت باشد حرام است و نيز نگاه كردن زن به مرد نامحرم با قصد لذت حرام مىباشد .\r\nمسأله 2443 - اگر انسان بدون قصد لذت به صورت و دستهاى زنهاى كفار و جاهايى از بدن كه عادت آنها به پوشانيدنش نيست نگاه كند ، اشكال ندارد و همچنين است حكم زنهاى بىباك كه اگر آنها را امر به حجاب كنند اعتنا نمىكنند .\r\nمسأله 2444 - زن بايد بدن و موى سر خود را از مرد نامحرم بپوشاند و بهتر آن است كه بدن و موى خود را از پسرى هم كه بالغ نشده ، ولى خوب و بد را مىفهمد بپوشاند .\r\nمسأله 2445 - نگاه كردن به عورت بالغ حرام است ، اگر چه از پشت شيشه يا در آئينه يا آب صاف و مانند اينها باشد و نسبت به بچه نابالغ مميز كه خوب و بد را مىفهمد خلاف احتياط است ، ولى زن و شوهر و كنيز و مولايش مىتوانند به تمام بدن يكديگر نگاه كنند .\r\nمسأله 2446 - مرد و زنى كه با يكديگر محرمند ، اگر قصد لذت نداشته باشند مىتوانند غير از عورت به تمام بدن يكديگر نگاه كنند .\r\nمسأله 2447 - مرد نبايد با قصد لذت به بدن مرد ديگر نگاه كند و زن هم به بدن زن ديگر با قصد لذت نبايد نگاه كند .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nمسأله 2448 - مرد بنابر احتياط نبايد به عكس زن نامحرمى كه مىشناسد به جز صورت و دستها نگاه كند .\r\nمسأله 2449 - اگر زن بخواهد زن ديگر ، يا مردى غير از شوهر خود را تنقيه كند يا عورت او را آب بكشد ، بايد چيزى در دست كند كه دست آن زن به عورت او نرسد و همچنين است اگر مرد بخواهد مرد ديگر ، يا زنى غير از زن خود را تنقيه كند يا عورت او را آب بكشد .\r\nمسأله 2450 - اگر مرد براى معالجه زن نامحرم ناچار باشد كه او را نگاه كند و دست به بدن او بزند اشكال ندارد ، ولى اگر با نگاه كردن بتواند معالجه كند نبايد دست به بدن او بزند و اگر با دست زدن بتواند معالجه كند ، نبايد او را نگاه كند .\r\nمسأله 2451 - اگر انسان براى معالجه كسى ناچار شود كه به عورت او نگاه كند ، اگر چاره‌اى جز نگاه كردن به عورت نباشد ، اشكال ندارد .\r\n\r\nمسائل متفرقه زناشويى\r\nمسأله 2452 - كسى كه بواسطه نداشتن زن به حرام مىافتد واجب است زن بگيرد .\r\nمسأله 2453 - اگر شوهر در عقد شرط كند كه زن باكره باشد و بعد از عقد معلوم شود كه باكره نبوده و بكارتش به سبب نزديكى مردى با او از بين رفته مىتواند عقد را به هم بزند ، ولى اگر به هم نزد و يا شرط در ضمن عقد نكرده بود مىتواند تفاوت بين مهر باكره و غير باكره را بگيرد .\r\nمسأله 2454 - ماندن مرد و زن نامحرم در محل خلوتى كه كسى در آنجا\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nنيست و ديگرى هم نمىتواند وارد شود در صورتى كه احتمال فساد برود حرام است ، ولى اگر طورى باشد كه كس ديگرى بتواند وارد شود يا بچه‌اى كه خوب و بد را مىفهمد در آنجا باشد يا احتمال فساد نرود اشكال ندارد .\r\nمسأله 2455 - اگر مرد مهر زن را در عقد معين كند و قصدش اين باشد كه آن را ندهد ، عقد صحيح است ، ولى مهر را بايد بدهد .\r\nمسأله 2456 - مسلمانى كه منكر خدا يا پيغمبر يا معاد باشد و يا حكم ضرورى دين ؛ يعنى حكمى را كه مسلمانان جزء دين اسلام مىدانند مثل واجب بودن نماز و روزه ، در صورتى كه بداند آن حكم ضرورى دين است انكار كند مرتد مىشود و احكامى كه در مسائل آينده ذكر مىشود بر او مترتب است .\r\nمسأله 2457 - اگر زن پس از ازدواج به طورى كه در مسأله پيش گفته شد مرتد شود ، عقد او باطل مىگردد و چنانچه شوهرش با او نزديكى نكرده باشد عده ندارد و همچنين است اگر بعد از نزديكى مرتد شود ولى يائسه باشد ، اما اگر يائسه نباشد ، بايد به دستورى كه در احكام طلاق گفته خواهد شد عده نگهدارد و اگر در بين عده مسلمان شود عقد او به حال خود باقى مىماند و معناى يائسه در مسأله ( 141 ) گذشت .\r\nمسأله 2458 - مردى كه مسلمان زاده است اگر مرتد شود ، زنش بر او حرام مىشود و بايد به مقدار عده وفات كه در احكام طلاق گفته مىشود عده نگهدارد .\r\nمسأله 2459 - مردى كه از پدر و مادر غير مسلمان به دنيا آمده و مسلمان شده اگر بعد از ازدواج مرتد شود ، عقد او باطل مىگردد و چنانچه با زنش نزديكى نكرده يا اينكه زن يائسه باشد عده ندارد و اگر بعد از نزديكى مرتد\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nشود ، و زن او در سن زنهايى باشد كه حيض مىبينند بايد آن زن به مقدار عده طلاق كه در احكام طلاق گفته مىشود عده نگهدارد و بنا بر مشهور اگر پيش از تمام شدن عده ، شوهر او مسلمان شود عقد او به حال خود باقى مىماند ولى اين حكم نيز محل اشكال است و البته احتياط ترك نشود .\r\nمسأله 2460 - اگر زن در عقد با مرد شرط كند كه او را از شهرى بيرون نبرد و مرد هم قبول كند ، نبايد زن را بدون رضايتش از آن شهر بيرون ببرد .\r\nمسأله 2461 - اگر زنى از شوهر سابقش دخترى داشته باشد ، شوهر بعدى مىتواند آن دختر را براى پسر خود كه از اين زن نيست عقد كند و نيز اگر دخترى را براى پسر خود عقد كند ، مىتواند با مادر آن دختر ازدواج نمايد .\r\nمسأله 2462 - سقط كردن بچه جايز نيست هر چند از زنا باشد ؛ مگر در صورتى كه بقاى بچه در شكم مادر خطر جانى براى مادر داشته باشد و راهى بجز سقط كردن نباشد و در فرض سقط در هر حال بنابر احتياط ديه ثابت مىشود .\r\nمسأله 2463 - اگر كسى با زنى زنا كند ، چنانچه بعد از استبراء به نحوى كه در مسأله ( 2408 ) گفته شد او را عقد كند و بچه‌اى از آنان پيدا شود در صورتى كه ندانند از نطفه حلال است يا حرام ، آن بچه حلال زاده است .\r\nمسأله 2464 - اگر مرد نداند كه زن در عده است و با او ازدواج كند چنانچه زن هم نداند و بچه‌اى از آنان به دنيا آيد ، حلال زاده است و شرعاً فرزند هر دو مىباشد ، ولى اگر زن مىدانسته كه در عده است و تزويج در عده جايز نيست شرعاً ، بچه فرزند پدر است و در هر دو صورت عقد آنان باطل است و به يكديگر حرام مىباشند .\r\nمسأله 2465 - اگر زن بگويد يائسه‌ام نبايد حرف او را قبول كرد ؛ مگر\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاينكه اطمينان حاصل شود و يا شخص موثقى خبر دهد ولى اگر بگويد شوهر ندارم ، حرف او قبول مىشود .\r\nمسأله 2466 - اگر بعد از آنكه انسان با زنى ازدواج كرد ، كسى بگويد آن زن شوهر داشته و زن بگويد نداشتم ، چنانچه شرعاً ثابت نشود كه زن شوهر داشته بايد حرف زن را قبول كرد ، ولى اگر آن شخص ثقه باشد و بگويد من او را عقد كرده‌ام و راهى براى اثبات ندارم بنابر احتياط لازم نمىتواند زن مزبور را عقد كند .\r\nمسأله 2467 - تا دو سال پسر يا دختر تمام نشده ، پدر نمىتواند او را از مادرش جدا كند و احتياط لازم تا هفت سالگى است مشروط بر اينكه مادر رشيد و امين باشد و اگر از پدر آنها جدا شده باشد با ديگرى ازدواج نكرده باشد .\r\nمسأله 2468 - مستحب است در شوهر دادن دخترى كه بالغه است ؛ يعنى مكلف شده عجله كنند . از حضرت صادق عليه السلام روايت شده كه يكى از سعادتهاى مرد آن است كه دخترش در خانه او حيض نبيند .\r\nمسأله 2469 - اگر زن مهر خود را به شوهر صلح كند كه زن ديگر نگيرد ، واجب است كه زن مهر را نگيرد و شوهر هم با زن ديگر ازدواج نكند .\r\nمسأله 2470 - كسى كه از زنا به دنيا آمده اگر زن بگيرد و بچه‌اى پيدا كند آن بچه حلال زاده است .\r\nمسأله 2471 - هر گاه مرد در روزه ماه رمضان يا در حال حيض زن با او نزديكى كند معصيت كرده ، ولى اگر بچه‌اى از آنان به دنيا آيد حلال زاده است .\r\nمسأله 2472 - زنى كه يقين دارد شوهرش در سفر مرده اگر بعد از عده\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nوفات كه مقدار آن در احكام طلاق گفته خواهد شد شوهر كند و شوهر اول از سفر بر گردد ، بايد از شوهر دوم جدا شود و به شوهر اول حلال است ، ولى اگر شوهر دوم با او نزديكى كرده باشد ، زن بايد عده و طى شبهه نگهدارد و شوهر دوم بايد مهر او را مطابق زنهايى كه مثل او هستند بدهد ، ولى خرج عده ندارد و نيز حق مطالبه نفقه سابق را ندارد و در دوران عده نبايد شوهر اول با او نزديكى كند و ليكن ساير استمتاعات جايز است و نفقه او بر شوهر اول است .\r\n\r\nاحكام شير دادن\r\nمسأله 2473 - اگر زنى بچه‌اى را با شرائطى كه در مسأله ( 2483 ) گفته خواهد شد ، شير دهد ، آن بچه به اين عده محرم مىشود :\r\nاول : خود زن و آن را مادر رضاعى مىگويند .\r\nدوم : شوهر زن كه شير مال او است و او را پدر رضاعى مىگويند .\r\nسوم : پدر و مادر آن زن ، هر چه بالا روند ، اگر چه پدر و مادر رضاعى او باشند .\r\nچهارم : بچه‌هايى كه از آن زن به دنيا آمده‌اند يا بعد به دنيا مىآيند .\r\nپنجم : بچه‌هاى اولاد آن زن هر چه پايين روند ، چه از اولاد او به دنيا آمده ، چه اولاد او آن بچه‌ها را شير داده باشند .\r\nششم : خواهر و برادر آن زن اگر چه رضاعى باشند ، يعنى بواسطه شير خوردن با آن زن خواهر و برادر شده باشند .\r\nهفتم : عمو و عمه آن زن اگر چه رضاعى باشند .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nهشتم : دايى و خاله آن زن اگر چه رضاعى باشند .\r\nنهم : اولاد شوهر آن زن كه شير مال آن شوهر است هر چه پايين روند ، اگر چه اولاد رضاعى او باشند .\r\nدهم : پدر و مادر شوهر آن زن كه شير مال آن شوهر است هر چه بالا روند .\r\nيازدهم : خواهر و برادر شوهرى كه شير مال او است اگر چه خواهر و برادر رضاعى او باشند .\r\nدوازدهم : عمو و عمه و دايى و خاله شوهرى كه شير مال او است هر چه بالا روند اگر چه رضاعى باشند و نيز عده ديگرى هم - كه در مسائل بعد گفته مىشود - بواسطه شير دادن محرم مىشوند .\r\nمسأله 2474 - اگر زنى بچه‌اى را با شرائطى كه در مسأله ( 2483 ) گفته مىشود شير دهد پدر آن بچه نمىتواند با دخترهايى كه از آن زن به دنيا آمده‌اند ازدواج كند و نيز نمىتواند دخترهاى شوهرى را كه شير مال او است ، اگر چه دخترهاى رضاعى او باشند براى خود عقد نمايد و اگر يكى از آنها فعلًا زن او باشد عقد باطل مىشود ، ولى جايز است با دخترهاى رضاعى آن زن ازدواج كند ، اگر چه احتياط مستحب آن است كه با آنان هم ازدواج نكند .\r\nمسأله 2475 - اگر زنى بچه‌اى را با شرائطى كه در مسأله ( 2483 ) گفته مىشود شير دهد ، شوهر آن زن كه صاحب شير است به خواهرهاى آن بچه محرم نمىشود ، ولى احتياط مستحب آن است كه با آنان ازدواج ننمايد و نيز خويشان شوهر به خواهر و برادر آن بچه محرم نمىشوند .\r\nمسأله 2476 - اگر زنى بچه‌اى را شير دهد به برادرهاى آن بچه محرم\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nنمىشود و نيز خويشان آن زن به برادر و خواهر بچه‌اى كه شير خورده محرم نمىشوند .\r\nمسأله 2477 - اگر انسان با زنى كه دخترى را شير كامل داده ازدواج كند و با آن زن نزديكى نمايد ديگر نمىتواند آن دختر را براى خود عقد كند .\r\nمسأله 2478 - اگر انسان با دخترى ازدواج كند ديگر نمىتواند با زنى كه آن دختر را شير كامل داده ازدواج نمايد .\r\nمسأله 2479 - انسان نمىتواند با دخترى كه مادر يا مادر بزرگ انسان او را شير كامل داده ازدواج كند و نيز اگر زن پدر انسان از شير پدر او دخترى را شير داده باشد انسان نمىتواند با آن دختر ازدواج نمايد و چنانچه دختر شيرخوارى را براى خود عقد كند بعد مادر يا مادر بزرگ يا زن پدر او آن دختر را شير دهد ، عقد باطل مىشود .\r\nمسأله 2480 - با دخترى كه خواهر يا زن برادر انسان او را شير كامل داده ، نمىتوان ازدواج كرد و همچنين است اگر خواهرزاده يا برادرزاده يا نوه خواهر يا نوه برادر انسان آن دختر را شير داده باشد .\r\nمسأله 2481 - اگر زنى بچه دختر خود را شير دهد ، آن دختر به شوهر خود حرام مىشود و همچنين است اگر بچه‌اى را كه شوهر دخترش از زن ديگر دارد شير دهد ، ولى اگر زنى بچه پسر خود را شير دهد ، زن پسرش كه مادر آن طفل شير خوار است بر شوهر خود حرام نمىشود .\r\nمسأله 2482 - اگر زن پدر دخترى بچه شوهر آن دختر را به شير پدرش شير دهد ، آن دختر به شوهر خود حرام مىشود ، چه بچه از همان دختر و چه از زن ديگر باشد .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n\r\nشرائط شير دادنى كه علت محرم شدن است\r\nمسأله 2483 - شير دادنى كه علت محرم شدن است هشت شرط دارد :\r\nاول : بچه ، شير زن زنده را بخورد ، پس اگر از پستان زنى كه مرده است شير بخورد فائده ندارد .\r\nدوم : شير آن زن از حرام نباشد ، پس اگر شير بچه‌اى را كه از زنا به دنيا آمده به بچه ديگر بدهند ، بواسطه آن شير ، بچه به كسى محرم نمىشود .\r\nسوم : بچه شير را از پستان بمكد ، پس اگر شير را در گلوى او بريزند نتيجه ندارد .\r\nچهارم : شير ، خالص و با چيز ديگر مخلوط نباشد .\r\nپنجم : شير از يك شوهر باشد ، پس اگر زن شير دهى را طلاق دهند ، بعد شوهر ديگرى كند و از او آبستن شود و تا موقع زاييدن ، شيرى كه از شوهر اول داشته باقى باشد و مثلًا هشت دفعه پيش از زاييدن از شير شوهر اول و هفت دفعه بعد از زاييدن از شير شوهر دوم به بچه‌اى بدهد ، آن بچه به كسى محرم نمىشود .\r\nششم : بچه شير را قى نكند و اگر قى كند ، اثر ندارد .\r\nهفتم : پانزده مرتبه يا يك شبانه روز به طورى كه در مسأله بعد گفته مىشود شير سير بخورد يا مقدارى شير به او بدهند كه بگويند از آن شير استخوانش محكم شده و گوشت در بدنش روييده است ، بلكه اگر ده مرتبه هم به او شير دهند ، در صورتى كه بين آن ده مرتبه هيچ فاصله نباشد و به مقدارى باشد كه گفته شود استخوان بچه از آن شير محكم شده و يا گوشت بدنش برويد كافى است .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nهشتم : دو سال بچه تمام نشده باشد و اگر بعد از تمام شدن دو سال ، او را شير دهند به كسى محرم نمىشود ، بلكه اگر مثلًا پيش از تمام شدن دو سال ، هشت مرتبه و بعد از آن هفت مرتبه شير بخورد به كسى محرم نمىشود ، ولى چنانچه از موقع زاييدن زن شيرده بيشتر از دو سال گذشته باشد و شير او باقى باشد و بچه‌اى را شير دهد آن بچه به كسانى كه گفته شد ، محرم مىشود .\r\nمسأله 2484 - بايد بچه در بين يك شبانه روز غذا يا شير كس ديگر را نخورد ، ولى اگر آن قدر كم غذا بخورد كه نگويند در بين ، غذا خورده اشكال ندارد و نيز بايد ده مرتبه را از شير يك زن بخورد و در بين ده مرتبه شير كس ديگر را نخورد و در هر دفعه بدون فاصله شير بخورد ، ولى اگر در بين شير خوردن نفس تازه كند يا كمى صبر كند كه از زمان اولى كه پستان در دهان مىگيرد تا وقتى سير مىشود ، يك دفعه حساب شود اشكال ندارد .\r\nمسأله 2485 - اگر زن از شير شوهر خود بچه‌اى را شير دهد ، بعد شوهر ديگر كند و از شير شوهر دوم بچه ديگر را شير دهد ، آن دو بچه به يكديگر محرم نمىشوند ، اگر چه بهتر آن است كه با هم ازدواج نكنند .\r\nمسأله 2486 - اگر زن از شير يك شوهر چندين بچه را شير دهد ، همه آنان به يكديگر و به شوهر و به زنى كه آنان را شير داده محرم مىشوند .\r\nمسأله 2487 - اگر كسى چند زن داشته باشد و هر كدام از آنان با شرائطى كه گفتيم بچه‌اى را شير دهد ، همه آن بچه‌ها به يكديگر و به آن مرد و به همه آن زنها محرم مىشوند .\r\nمسأله 2488 - اگر كسى دو زن شيرده دارد و يكى از آنان بچه‌اى را مثلًا هشت مرتبه و ديگرى هفت مرتبه شير بدهد آن بچه به كسى محرم نمىشود .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nمسأله 2489 - اگر زنى از شير يك شوهر پسر و دخترى را شير كامل بدهد خواهر و برادر آن دختر به خواهر و برادر آن پسر محرم نمىشوند .\r\nمسأله 2490 - انسان نمىتواند بدون اذن زن خود ، با زنهايى كه بواسطه شير خوردن خواهرزاده يا برادرزاده زن او شده‌اند ازدواج كند و نيز اگر با پسرى لواط كند ، احتياط واجب آن است كه دختر و خواهر و مادر و مادر بزرگ آن پسر را كه رضاعى هستند ؛ يعنى بواسطه شير خوردن دختر و خواهر و مادر او شده‌اند ، براى خود عقد نكند .\r\nمسأله 2491 - زنى كه برادر انسان را شير داده به انسان محرم نمىشود اگر چه احتياط مستحب آن است كه با او ازدواج نكند .\r\nمسأله 2492 - انسان نمىتواند با دو خواهر ، اگر چه رضاعى باشند ؛ يعنى بواسطه شير خوردن ، خواهر يكديگر شده باشند ازدواج كند و چنانچه دو زن را عقد كند و بعد بفهمد خواهر بوده‌اند ، در صورتى كه عقد آنان در يك وقت بوده بعيد نيست مخير باشد كه هر كدام را بخواهد اختيار كند و احتياط در تجديد عقد است و اگر در يك وقت نبوده عقد « اولى » صحيح و عقد « دومى » باطل مىباشد .\r\nمسأله 2493 - اگر زن از شير شوهر خود كسانى را كه بعداً گفته مىشود شير دهد ، شوهرش بر او حرام نمىشود ، اگر چه بهتر آن است كه احتياط كنند :\r\nاول : برادر و خواهر خود را .\r\nدوم : عمو و عمه و دايى و خاله خود را .\r\nسوم : اولاد عمو و اولاد دايى خود را .\r\nچهارم : برادر زاده خود را .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nپنجم : برادر شوهر يا خواهر شوهر خود را .\r\nششم : خواهر زاده خود ، يا خواهر زاده شوهرش را .\r\nهفتم : عمو و عمه و دايى و خاله شوهرش را .\r\nهشتم : نوه زن ديگر شوهر خود را .\r\nمسأله 2494 - اگر كسى دختر عمه يا دختر خاله انسان را شير دهد به انسان محرم نمىشود ، ولى احتياط مستحب آن است كه از ازدواج با او خوددارى نمايد .\r\nمسأله 2495 - مردى كه دو زن دارد ، اگر يكى از آن دو زن فرزند عموى زن ديگر را شير دهد ، زنى كه فرزند عموى او شير خورده ، به شوهر خود حرام نمىشود .\r\n\r\nآداب شير دادن\r\nمسأله 2496 - شير دادن بچه ابتداءً حق مادر او است و پدر حق ندارد به ديگرى واگذاركند و مادر حق دارد براى شير دادن از شوهر خود مزد بگيرد ، ولى اگر مادر بخواهد بيشتر از دايه مزد بگيرد ، شوهر مىتواند بچه را از او گرفته و به دايه بدهد . مسأله 2497 - مستحب است دايه‌اى را كه براى طفل مىگيرند ، دوازده امامى و داراى عقل و عفت و صورت نيكو باشد و مكروه است كم عقل ، يا غير دوازده امامى ، يا بد صورت يا بد خلق يا زنا زاده باشد و نيز مكروه است دايه‌اى را بگيرند كه شيرش از بچه‌اى است كه از زنا به دنيا آمده باشد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nمسائل متفرقه شير دادن\r\nمسأله 2498 - مستحب است از زنها جلوگيرى كنند كه هر بچه‌اى را شير ندهند ، زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند .\r\nمسأله 2499 - كسانى كه بواسطه شير خوردن ، خويشى پيدا مىكنند مستحب است يكديگر را احترام نمايند ، ولى از يكديگر ارث نمىبرند و حقهاى خويشى كه انسان با خويشان خود دارد براى آنان نيست .\r\nمسأله 2500 - در صورتى كه ممكن باشد ، مستحب است بچه را دو سال تمام شير بدهند .\r\nمسأله 2501 - اگر بواسطه شير دادن ، حق شوهر از بين نرود ، زن مىتواند بدون اجازه شوهر بچه كس ديگر را شير دهد ، ولى جايز نيست بچه‌اى را شير دهد كه بواسطه شير دادن به آن بچه به شوهر خود حرام مىشود ؛ مثلًا اگر شوهر او دختر شير خوارى را براى خود عقد كرده باشد ، زن نبايد آن دختر را شير دهد ؛ چون اگر آن دختر را شير دهد ، خودش مادر زن شوهرش مىشود و بر او حرام مىگردد .\r\nمسأله 2502 - اگر كسى بخواهد زن برادرش به او محرم شود ، بايد دختر شيرخوارى را مثلًا مدتى براى خود صيغه كند و در آن مدت با شرائطى كه در مسأله ( 2483 ) گفته شد زن برادرش آن دختر را شير دهد .\r\nمسأله 2503 - اگر مرد پيش از آنكه زنى را براى خود عقد كند ، بگويد بواسطه شير خوردن آن زن بر او حرام شده ، مثلًا بگويد شير مادر او را خورده ،\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nچنانچه تصديق او ممكن باشد ، نمىتواند با آن زن ازدواج كند و اگر بعد از عقد بگويد و خود زن هم حرف او را قبول نمايد ، عقد باطل است ، پس اگر مرد با او نزديكى نكرده باشد يا نزديكى كرده باشد ، ولى در وقت نزديكى كردن ، زن بداند بر آن مرد حرام است ، مهر ندارد و اگر بعد از نزديكى بفهمد كه بر آن مرد حرام بوده ، شوهر بايد مهر او را مطابق زنهايى كه مثل او هستند بدهد .\r\nمسأله 2504 - اگر زن پيش از عقد بگويد بواسطه شير خوردن بر مردى حرام شده ، چنانچه تصديق او ممكن باشد ، نمىتواند با آن مرد ازدواج كند و اگر بعد از عقد بگويد ، مثل صورتى است كه مرد بعد از عقد بگويد كه زن بر او حرام است و حكم آن در مسأله پيش گفته شد .\r\nمسأله 2505 - شير دادنى كه علت محرم شدن است به دو چيز ثابت مىشود :\r\n« اول » خبر دادن عده‌اى كه انسان از گفته آنان يقين يا اطمينان پيدا كند .\r\n« دوم » شهادت دو مرد عادل يا يك مرد و دو زن يا چهار زن كه عادل باشند ، ولى بايد شرائط شير دادن را هم بگويند ؛ مثلًا بگويند ما ديده‌ايم كه فلان بچه بيست و چهار ساعت از پستان فلان زن شير خورده و چيزى هم در بين نخورده و همچنين ساير شرطها را كه در مسأله ( 2483 ) گفته شد شرح دهند و بعيد نيست با اخبار شخص موثق و مطلع نيز ثابت شود .\r\nمسأله 2506 - اگر شك كنند به مقدارى كه علت محرم شدن است بچه شير خورده يا نه يا گمان داشته باشند كه به آن مقدار شير خورده ، بچه به كسى محرم نمىشود ، ولى بهتر آن است كه احتياط كنند .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n\r\nاحكام طلاق\r\nمسأله 2507 - مردى كه زن خود را طلاق مىدهد ، بايد بالغ و عاقل باشد و به اختيار خود طلاق دهد و اگر او را مجبور كنند كه زنش را طلاق دهد طلاق باطل است و نيز بايد قصد طلاق داشته باشد ، پس اگر صيغه طلاق را مثلًا به شوخى بگويد صحيح نيست .\r\nمسأله 2508 - زن بايد در وقت طلاق از خون حيض و نفاس پاك باشد و شوهرش در آن پاكى با او نزديكى نكرده باشد و تفصيل اين دو شرط در مسائل آينده گفته مىشود .\r\nمسأله 2509 - طلاق دادن زن در حال حيض يا نفاس در سه صورت صحيح است :\r\n« اول » آنكه شوهرش بعد از ازدواج قبلًا و دبراً با او نزديكى نكرده باشد .\r\n« دوم » معلوم باشد آبستن است و اگر معلوم نباشد و شوهر در حال حيض طلاقش بدهد ، بعد بفهمد آبستن بوده ، احتياط مستحب آن است كه دوباره او را طلاق دهد .\r\n« سوم » مرد بواسطه غائب بودن يا حبس بودن نتواند بفهمد كه زن از خون حيض و نفاس پاك است يا نه .\r\nمسأله 2510 - اگر مرد ، زن را از خون حيض پاك بداند و طلاقش دهد بعد معلوم شود كه موقع طلاق در حال حيض بوده ، طلاق او باطل است ؛ مگر در\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمورد مسأله ( 2511 ) و اگر او را در حيض بداند و طلاقش دهد بعد معلوم شود پاك بوده ، طلاق او صحيح است .\r\nمسأله 2511 - كسى كه مىداند زنش در حال حيض يا نفاس است ، اگر غائب شود مثلًا مسافرت كند و بخواهد او را طلاق دهد ، بايد تا مدتى كه معمولًا زنها از حيض يا نفاس پاك مىشوند صبر كند و بعد طلاق بدهد .\r\nمسأله 2512 - اگر مردى كه غائب است بخواهد زن خود را طلاق دهد چنانچه بتواند اطلاع پيدا كند كه زن او در حال حيض يا نفاس است يا نه ، اگر چه اطلاع او از روى عادت حيض زن يا نشانه‌هاى ديگرى باشد كه در شرع معين شده ، بايد تا مدتى كه معمولًا زنها از حيض يا نفاس پاك مىشوند صبر كند .\r\nمسأله 2513 - اگر با عيالش كه از خون حيض و نفاس پاك است نزديكى كند و بخواهد طلاقش دهد ، بايد صبر كند تا دوباره حيض ببيند و پاك شود ، ولى زنى را كه نه سالش تمام نشده يا آبستن است ، اگر بعد از نزديكى طلاق دهند اشكال ندارد و همچنين است اگر يائسه باشد . ( معناى يائسه در مسأله 441 گذشت ) .\r\nمسأله 2514 - اگر با زنى كه از خون حيض و نفاس پاك است نزديكى كند و در همان پاكى طلاقش دهد ، چنانچه بعد معلوم شود كه موقع طلاق آبستن بوده ، بنابر احتياط مستحب دوباره او را طلاق دهد .\r\nمسأله 2515 - اگر با زنى كه از خون حيض و نفاس پاك است نزديكى كند و مسافرت نمايد ، چنانچه بخواهد در سفر طلاقش دهد ، بايد به قدرى كه زن معمولًا بعد از آن پاكى خون مىبيند و دوباره پاك مىشود صبر كند و احتياط واجب آن است كه آن مدت كمتر از يك ماه نباشد .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمسأله 2516 - اگر مرد بخواهد زن خود را كه بواسطه اصل خلقت يا مرضى حيض نمىبيند و در سن يائسكى نباشد طلاق دهد ، بايد از وقتى كه با او نزديكى كرده تا سه ماه از جماع با او خوددارى نمايد و بعد او را طلاق دهد .\r\nمسأله 2517 - طلاق بايد به صيغه عربى صحيح و به كلمه طالق خوانده شود و دو مرد عادل آن را بشنوند و اگر خود شوهر بخواهد صيغه طلاق را بخواند و اسم زن او مثلًا فاطمه باشد ، بايد بگويد : ( زَوجَتي فاطِمَة طالِق ) يعنى زن من فاطمه رها است و اگر ديگرى را وكيل كند آن وكيل بايد بگويد : ( زَوجَةُ مُوكِّلي فاطِمَة طالِقُ ) و بعيد نيست با صيغه‌هاى ديگر مانند ( أنت مطلقة ) و ( فلانة مطلقة ) و يا ( طلّقتك ) و ( طلّقت فلانة ) نيز طلاق صحيح باشدو در صورتى كه زن معين باشد ذكر نام او لازم نيست .\r\nمسأله 2518 - زنى كه صيغه شده ، مثلًا يك ماهه يا يك ساله او را عقد كرده‌اند طلاق ندارد و رها شدن او به اين است كه مدتش تمام شود يا مرد مدت را به او ببخشد به اين ترتيب كه بگويد : مدت را به تو بخشيدم و شاهد گرفتن و پاك بودن زن از حيض لازم نيست .\r\n\r\nعدّه طلاق\r\nمسأله 2519 - زنى كه نه سالش تمام نشده و زن يائسه عده ندارند ، يعنى اگر چه شوهرش با او نزديكى كرده باشد ، بعد از طلاق مىتوانند فوراً شوهر كنند .\r\nمسأله 2520 - زنى كه نه سالش تمام شده و يائسه نيست و شوهرش با او نزديكى كرده اگر طلاقش دهد ، بعد از طلاق بايد عده نگهدارد و عده زن آزاد آن است كه بعد از آنكه شوهرش در پاكى طلاقش داد ، به قدرى صبر كند كه\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nدوباره حيض ببيند و پاك شود و همين كه حيض سوم را ديد عده او تمام مىشود و مىتواند شوهر كند ، ولى اگر پيش از نزديكى كردن با او طلاقش بدهد عده ندارد يعنى مىتواند ؛ بعد از طلاق فوراً شوهر كند .\r\nمسأله 2521 - زنى كه حيض نمىبيند اگر در سن زنهايى باشد كه حيض مىبينند ، چنانچه شوهرش بعد از نزديكى با او طلاقش دهد بايد بعد از طلاق تا سه ماه عده نگهدارد .\r\nمسأله 2522 - زنى كه عده او سه ماه است ، اگر اول ماه طلاقش بدهند ، بايد سه ماه هلالى يعنى از موقعى كه ماه ديده مىشود تا سه ماه عده نگهدارد و اگر در بين ماه طلاقش بدهند ، بايد باقى ماه را با دو ماه بعد از آن و نيز كسرى ماه اول را از ماه چهارم عده نگهدارد تا سه ماه تمام شود ، مثلًا اگر غروب روز بيستم ماه طلاقش دهند و آن ماه بيست و نه روز باشد ، بايد نه روز باقى ماه را با دو ماه بعد از آن و بيست روز از ماه چهارم عده نگهدارد و احتياط مستحب آن است كه از ماه چهارم بيست و يك روز عده نگهدارد ، تا با مقدارى كه از ماه اول عده نگهداشته سى روز شود .\r\nمسأله 2523 - اگر زن آبستن را طلاق دهند ، عده‌اش تا دنيا آمدن يا سقط شدن بچه او است بنابر اين اگر مثلًا يك ساعت بعد از طلاق ، بچه او به دنيا آيد ، عده‌اش تمام مىشود .\r\nمسأله 2524 - زنى كه نه سالش تمام شده و يائسه نيست اگر صيغه شود مثلًا يك ماهه يا يك ساله شوهر كند ، چنانچه شوهرش با او نزديكى نمايد و مدت آن زن تمام شود يا شوهر مدت را به او ببخشد بايد عده نگهدارد ، پس اگر حيض مىبيند بايد به مقدار دو حيض كامل عدّه نگهدارد و شوهر نكند و اگر حيض نمىبيند ، چهل و پنج روز از شوهر كردن خوددارى نمايد و در صورتى\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nكه آبستن باشد تا زاييدن عدّه نگهدارد .\r\nمسأله 2525 - ابتداى عده طلاق از موقعى است كه خواندن صيغه طلاق تمام مىشود ، چه زن بداند طلاقش داده‌اند يا نداند ، پس اگر بعد از تمام شدن عده بفهمد كه او را طلاق داده‌اند ، لازم نيست دوباره عده نگهدارد .\r\n\r\nعده زنى كه شوهرش مرده\r\nمسأله 2526 - زنى كه شوهرش مرده بايد تا چهار ماه و ده روز عده نگهدارد ؛ يعنى از شوهر كردن خوددارى نمايد ، اگر چه قبل از نه سال يا يائسه باشد يا صيغه يا مطلقه رجعيه در حال عدّه باشد يا شوهرش با او نزديكى نكرده باشد و اگر آبستن باشد بايد تا موقع زاييدن عده نگهدارد ، ولى اگر پيش از گذشتن چهار ماه و ده روز ، بچه‌اى به دنيا آيد ، بايد تا چهار ماه و ده روز از مرگ شوهرش صبر كند و اين عدّه را عدّه وفات مىگويند .\r\nمسأله 2527 - زنى كه در عده وفات مىباشد حرام است لباس زينت بپوشد و سرمه بكشد و همچنين كارهاى ديگرى كه زينت حساب شود بر او حرام مىباشد .\r\nمسأله 2528 - اگر زن يقين كند كه شوهرش مرده و بعد از تمام شدن عده وفات شوهر كند ، چنانچه معلوم شود شوهر او بعداً مرده است بايد از شوهر دوم جدا شود و بنا بر احتياط در صورتى كه آبستن باشد تا مقدار زاييدن براى شوهر دوم عده طلاق و بعد براى شوهر اول عده وفات نگهدارد و اگر آبستن نباشد ، براى شوهر اول عده وفات و بعد براى شوهر دوم عده طلاق نگهدارد .\r\nمسأله 2529 - ابتداى عده وفات در صورتى كه شوهر زن غائب يا در\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nحكم غائب باشد از موقعى است كه زن از مرگ شوهر مطلع شود .\r\nمسأله 2530 - اگر زن بگويد عده‌ام تمام شده ، با دو شرط از او قبول مىشود :\r\n« اول » آنكه بنابر احتياط مورد تهمت نباشد .\r\n« دوم » از طلاق يا مردن شوهرش به قدرى گذشته باشد كه در آن مدت تمام شدن عده ممكن باشد .\r\n\r\nطلاق بائن و طلاق رجعى\r\nمسأله 2531 - طلاق بائن آن است كه بعد از طلاق ، مرد حق ندارد به زن خود رجوع كند ، يعنى بدون عقد او را به زنى قبول نمايد و آن بر پنج قسم است :\r\n« اول » طلاق زنى كه نه سالش تمام نشده باشد .\r\n« دوم » طلاق زنى كه يائسه باشد .\r\n« سوم » طلاق زنى كه شوهرش بعد از عقد با او نزديكى نكرده باشد .\r\n« چهارم » طلاق سوم زنى كه او را سه دفعه طلاق داده‌اند .\r\n« پنجم » طلاق خلع و مبارات و احكام اينها بعداً گفته خواهد شد و غير از اينها طلاق رجعى است ؛ به اين معنى تا وقتى كه زن در عده است ، شوهرش مىتواند به او رجوع نمايد .\r\nمسأله 2532 - كسى كه زنش را طلاق رجعى داده ، حرام است او را از خانه‌اى كه موقع طلاق در آن خانه بوده بيرون كند ، ولى در بعضى از مواقع كه از جمله آنها فحّاشى يا رفت و آمد نمودن با اجانب است ، بيرون كردن او اشكال ندارد و نيز بنابر احتياط زن براى كارهاى غير لازم از آن خانه بدون اذن شوهر بيرون نرود .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\nاحكام رجوع كردن\r\nمسأله 2533 - در طلاق رجعى مرد به دو قسم مىتواند به زن خود رجوع كند :\r\nاول : حرفى بزند كه معنايش اين باشد كه او را دوباره زن خود قرار دهد .\r\nدوم : كارى كند و با آن كار قصد رجوع كند و ظاهر اين است كه به نزديكى كردن ، رجوع محقق مىشود اگر چه قصد رجوع نداشته باشد .\r\nمسأله 2534 - براى رجوع كردن لازم نيست مرد شاهد بگيرد يا به زن خبر دهد ، بلكه اگر بدون اينكه كسى بفهمد خودش رجوع كند رجوعش صحيح است ، ولى اگر بعد از تمام شدن عده مرد بگويد كه در عده رجوع نموده‌ام لازم است اثبات نمايد .\r\nمسأله 2535 - مردى كه زن خود را طلاق رجعى داده ، اگر مالى از او بگيرد و با او صلح كند كه ديگر به او رجوع نكند اين مصالحه اگر چه صحيح است و لازم است كه رجوع ننمايد ، ولى حق رجوع او از بين نمىرود و در صورتى كه رجوع كند طلاقى كه داده موجب جدايى نمىشود .\r\nمسأله 2536 - اگر زنى را دو بار طلاق دهد و به او رجوع كند يا دو بار او را طلاق دهد و بعد از هر طلاق عقدش كند يا بعد از يك طلاق رجوع و بعد از طلاق ديگر عقد كند بعد از طلاق سوم آن زن بر او حرام است ، ولى اگر بعد از طلاق سوم با ديگرى شوهر كند با پنج شرط به شوهر اول حلال مىشود ؛ يعنى مىتواند آن زن را دوباره عقد نمايد .\r\n« اول » آنكه عقد شوهر دوم هميشگى باشد و اگر مثلًا يك ماهه يا يك ساله او را صيغه كند بعد از آنكه از او جدا شد شوهر اول نمىتواند او را عقد كند .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n« دوم » شوهر دوم با او نزديكى و دخول كند و احتياط واجب آن است كه از جلو « قُبل » با زن نزديكى كرده باشد .\r\n« سوم » شوهر دوم طلاقش دهد يا بميرد .\r\n« چهارم » عده طلاق يا عده وفات شوهر دوم تمام شود .\r\n« پنجم » بنابر احتياط واجب شوهر دوم بالغ باشد .\r\n\r\nطلاق خلع\r\nمسأله 2537 - طلاق زنى را كه به شوهرش مايل نيست و مهر يا مال ديگر خود را به او مىبخشد كه طلاقش دهد ، طلاق خلع گويند .\r\nمسأله 2538 - اگر خود شوهر بخواهد صيغه طلاق را بخواند چنانچه اسم زن مثلًا فاطمه باشد ، پس از بذل مىگويد : ( زَوجتي فاطمةُ خالَعتها على ما بَذَلَت ) و بنابر احتياط مستحب نيز بگويد ( هِىَ طالِق ) يعنى زنم فاطمه را در مقابل چيزى كه بذل نموده طلاق خلع دادم ، او رها است و در صورتى كه زن معين باشد بردن نامش در اينجا و در طلاق مبارات نيز لازم نيست . مسأله 2539 - اگر زنى كسى را وكيل كند كه مهر او را به شوهرش ببخشد و شوهر همان كس را وكيل كند كه زن را طلاق دهد ، چنانچه مثلًا اسم شوهر محمد و اسم زن فاطمه باشد وكيل ، صيغه طلاق را اين طور مىخواند ( عَن مُوَكِّلِتى فاطِمَةَ بَذَلت مَهرَها لِموكّلِى مُحَمّد لِيَخلعَها عَلَيه ) پس از آن بدون فاصله مىگويد : ( زَوجَةُ مُوَكّلِى خالَعتُها عَلى ما بَذلت هِى طالِق ) و اگر زنى كسى را وكيل كند كه غير از مهر چيز ديگرى را به شوهر او ببخشد تا او را طلاق دهد وكيل بايد به جاى كلمه ( مَهرَها ) آن چيز را بگويد مثلًا صد تومان داده ، بايد بگويد : ( بَذَلت مِأةَ تُومان ) .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nطلاق مبارات\r\nمسأله 2540 - اگر زن و شوهر يكديگر را نخواهند و زن مالى به مرد بدهد كه او را طلاق دهد ، آن طلاق را مبارات گويند .\r\nمسأله 2541 - اگر شوهر بخواهد صيغه مبارات را بخواند ، چنانچه مثلًا اسم زن فاطمه باشد ، بايد بگويد : « بارَأتُ زَوجِتى فاطمَةَ عَلى ما بَذَلَت فَهِي طالِق » ؛ يعنى من و زنم فاطمه در مقابل چيز بذل شده او از هم جدا شديم ، پس او رها است و اگر ديگرى را وكيل كند ، وكيل بايد بگويد : « عَن قِبَل مُوَكّلى بارَأت زَوجَتَهُ فاطمَةَ عَلى ما بَذَلَت فَهي طالِقٌ » و در هر دو صورت اگر به جاى كلمه « عَلى ما بَذَلَت » « بما بذلت » بگويد اشكال ندارد .\r\nمسأله 2542 - صيغه طلاق خلع و مبارات بايد به عربى صحيح خوانده شود ، ولى اگر زن براى آنكه مال خود را به شوهر ببخشد ؛ مثلًا به فارسى بگويد براى طلاق ، فلان مال را به تو بخشيدم اشكال ندارد .\r\nمسأله 2543 - اگر زن در بين عده طلاق خلع يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قرار دهد .\r\nمسأله 2544 - مالى را كه شوهر براى طلاق مبارات مىگيرد ، بايد بيشتر از مهر نباشد ، ولى در طلاق خلع اگر بيشتر باشد اشكال ندارد .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nاحكام متفرقه طلاق\r\nمسأله 2545 - اگر با زن نامحرمى به گمان اينكه عيال خود او است نزديكى كند ، چه زن بداند كه او شوهرش نيست يا گمان كند شوهرش مىباشد بايد عده نگهدارد .\r\nمسأله 2546 - اگر با زنى كه مىداند عيالش نيست زنا كند ، چه زن بداند كه آن مرد شوهر او نيست ، چه گمان كند شوهرش مىباشد ، لازم نيست عده نگهدارد .\r\nمسأله 2547 - اگر مرد زنى را گول بزند كه از شوهرش طلاق بگيرد و زن او شود طلاق و عقد آن صحيح است ولى هر دو معصيت بزرگى كرده‌اند .\r\nمسأله 2548 - هر گاه زن در ضمن عقد با شوهر شرط كند كه اگر شوهر مسافرت نمايد يا مثلًا شش ماه به او خرجى ندهد اختيار طلاق با او باشد ، اين شرط باطل است ، ولى چنانچه شرط كند كه اگر مرد مسافرت كند يا مثلًا تا شش ماه خرجى ندهد ، از طرف او براى طلاق خود وكيل باشد در صورتى كه شرط حاصل شود و خود را طلاق دهد طلاق صحيح است و همچنين اگر در ضمن عقد نكاح يا عقد لازم ديگرى شرط كند كه وكيل باشد هر وقت خواست از طرف شوهرش خود را طلاق دهد عيبى ندارد و در هر صورت شوهر خود نيز حق طلاق را دارد ولى بخواهد زن را از وكالت عزل كند وكالت شرط شده باطل نمىشود .\r\nمسأله 2549 - زنى كه شوهرش گم شده ، اگر بخواهد با ديگرى شوهر كند بايد نزد مجتهد عادل برود و به دستور او عمل نمايد .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nمسأله 2550 - پدر و جد پدرى ديوانه مىتوانند زن او را طلاق بدهند .\r\nمسأله 2551 - اگر پدر يا جد پدرى براى طفل خود زنى را صيغه كند ، اگر چه مقدارى از زمان تكليف بچه جزء مدت صيغه باشد ، مثلًا براى پسر چهارده ساله خودش زنى را دو سال صيغه كند ، چنانچه صلاح بچه باشد مىتواند مدت آن زن را ببخشد ، ولى زن دائمى او را نمىتواند طلاق دهد .\r\nمسأله 2552 - اگر از روى علاماتى كه در شرع معين شده ، مرد دو نفر را عادل بداند و زن خود را پيش آنان طلاق دهد ، ديگرى كه عدالت آنان نزدش ثابت نشده مىتواند آن زن را بعد از تمام شدن عده‌اش براى خود يا براى كس ديگرى عقد كند ، اگر چه احتياط مستحب آن است كه از ازدواج با او خوددارى نمايد و براى ديگرى هم او را عقد نكند ، ولى اگر يقين به عدم عدالت آنان داشته باشد نمىتواند آن زن را عقد كند .\r\nمسأله 2553 - زنى كه طلاق رجعى داده شده است در حكم همسر شرعى است تا زمانى كه عده‌اش تمام شود ، پس بايد از هر گونه استمتاعى كه حق شوهر است ممانعت نكند و جايز است ، بلكه مستحب است خود را براى او آرايش كند و نفقه‌اش بر او واجب است اگر ناشزه نباشد و در صورت مرگ هر كدام از ديگرى ارث مىبرند و مرد نمىتواند در دوران عدّه او با خواهرش ازدواج كند .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\nاحكام غصب\r\nغصب آن است كه انسان از روى ظلم ، بر مال يا حق كسى مسلط شود و اين يكى از گناهان بزرگ است كه اگر كسى انجام دهد ، در قيامت به عذاب سخت گرفتار مىشود . از حضرت پيغمبر اكرم صلى الله عليه و آله و سلم و سلّم روايت شده است كه هر كس يك وجب زمين را از ديگرى غصب كند در قيامت آن زمين را از هفت طبقه آن مثل طوق به گردن او مىاندازند .\r\nمسأله 2554 - اگر انسان نگذارد مردم از مسجد و مدرسه و پل و جاهاى ديگرى كه براى عموم ساخته شده استفاده كنند ، حق آنان را غصب نموده و همچنين است اگر كسى در مسجد جايى را براى خود بگيرد و ديگرى را نگذارد كه از آنجا استفاده نمايد .\r\nمسأله 2555 - چيزى را كه انسان پيش طلبكار گرو مىگذارد بايد پيش او بماند كه اگر طلب او را ندهد طلب خود را از آن به دست آورد ، پس اگر پيش از آنكه طلب او را بدهد آن چيز را از او بگيرد ، حق او را غصب كرده است .\r\nمسأله 2556 - مالى را كه نزد كسى گرو گذاشته‌اند ، اگر ديگرى غصب كند ، هر يك از صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند ، باز هم در گرو است و اگر آن چيز از بين برود و عوض آن را بگيرند ، آن عوض هم مثل خود آن چيز گرو مىباشد .\r\nمسأله 2557 - اگر انسان چيزى را غصب كند ، بايد به صاحبش برگرداند و اگر آن چيز از بين برود ، بايد عوض آن را به او بدهد .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nمسأله 2558 - اگر از چيزى كه غصب كرده منفعتى به دست آيد ؛ مثلًا از گوسفندى كه غصب كرده بره‌اى پيدا شود ، مال صاحب مال است و نيز كسى كه مثلًا خانه‌اى را غصب كرده ، اگر چه در آن ننشيند بايد اجاره آن را بدهد .\r\nمسأله 2559 - اگر از بچه يا ديوانه چيزى را كه مال آنها است غصب كند بايد آن را به ولىّ او بدهد و اگر از بين رفته ، بايد عوض آن را بدهد .\r\nمسأله 2560 - هر گاه دو نفر با هم چيزى را غصب كنند ، چنانچه هر دو بر تمام مال تسلط داشته باشند در صورت تلف در مقابل مالك هر كدام ضامن تمام آن است و چنانچه آن را اداكند مىتواند در نصف آن به ديگرى رجوع كند .\r\nمسأله 2561 - اگر چيزى را كه غصب كرده با چيز ديگرى مخلوط كند مثلًا گندمى را كه غصب كرده با جو مخلوط نمايد ، چنانچه جدا كردن آنها ممكن است ، اگر چه زحمت داشته باشد ، بايد جدا كند و به صاحبش برگرداند .\r\nمسأله 2562 - اگر شخصى مثلًا گوشواره‌اى را كه غصب كرده خراب نمايد بايد آن را با مزد ساختنش به صاحب آن بدهد و چنانچه براى اينكه مزد ندهد بگويد آن را مثل اولش مىسازم ، مالك مجبور نيست قبول نمايد و نيز مالك نمىتواند او را مجبور كند كه آن را مثل اولش بسازد .\r\nمسأله 2563 - اگر چيزى را كه غصب كرده به طورى تغيير دهد كه از اولش بهتر شود ؛ مثلًا طلايى را كه غصب كرده از آن گوشواره بسازد ، چنانچه صاحب مال بگويد مال را به همين صورت بده ، بايد به او بدهد و نمىتواند براى زحمتى كه كشيده مزد بگيرد و همچنين بدون اجازه مالك حق ندارد آن را به صورت اولش در آورد و اگر بدون اجازه او آن چيز را مثل اولش كند ، بايد مزد ساختن آن را هم به صاحبش بدهد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nمسأله 2564 - اگر چيزى را كه غصب كرده به طورى تغيير دهد كه از اولش بهتر شود بايد آن را به همان شكل به صاحبش برگرداند و نمىتواند براى زحمتى كه كشيده و يا ارتفاع قيمتى كه پيدا كرده است مزد بگيرد ؛ و ليكن اگر غاصب جاهل بوده و نمىدانسته كه مال غير است احتياطاً لازم است باهم مصالحه كنند و اگر صاحب مال بگويد بايد آن را به صورت اول در آورى واجب است آن را به صورت اولش در آورد و چنانچه قيمت آن بواسطه تغيير دادن از اولش كمتر شود بايد تفاوت آن را به صاحبش بدهد ، پس طلايى را كه غصب كرده اگر از آن گوشواره بسازد و صاحب آن بگويد بايد به صورت اولش در آورى ، در صورتى كه بعد از آب كردن ، قيمت آن از پيش از گوشواره ساختن كمتر شود ، بايد تفاوت آن را بدهد .\r\nمسأله 2565 - اگر در زمينى كه غصب كرده زراعت كند يا درخت بنشاند زراعت و درخت و ميوه آن مال خود او است و چنانچه صاحب زمين راضى نباشد كه زراعت و درخت در زمين بماند ، كسى كه غصب كرده بايد فوراً زراعت يا درخت خود را اگر چه ضرر نمايد از زمين بكند ؛ و ليكن چنانچه نمىدانسته كه مالك راضى به زراعت در زمين نيست در صورت تلف شدن زراعت احتياطاً در مصالحه است و نيز بايد غاصب اجاره زمين را در مدتى كه زراعت و درخت در آن بوده به صاحب زمين بدهد و خرابيهايى را كه در زمين پيدا شده ، درست كند مثلًا جاى درختها را پر نمايد و اگر بواسطه اينها قيمت زمين از اولش كمتر شود ، بايد تفاوت آن را هم بدهد و نمىتواند صاحب زمين را مجبور كند كه زمين را به او بفروشد يا اجاره دهد و همچنان كه صاحب زمين نيز نمىتواند او را مجبور كند كه درخت يا زراعت را به او بفروشد .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nمسأله 2566 - اگر صاحب زمين راضى شود كه زراعت و درخت در زمين او بماند كسى كه آن را غصب كرده ، لازم نيست درخت و زراعت را بكند ، ولى بايد اجاره آن زمين را از وقتى كه غصب كرده تا وقتى كه صاحب زمين راضى شده است بدهد .\r\nمسأله 2567 - اگر چيزى را كه غصب كرده از بين برود ، در صورتى كه مثل گاو و گوسفند باشد كه از جهت خصوصيات شخصى قيمت آن در نظر عقلا با قيمت فرد ديگرى فرق دارد ، بايد قيمت آن را بدهد و چنانچه قيمت بازار آن فرق كرده باشد بايد قيمت وقتى را كه غصب كرده بدهد .\r\nمسأله 2568 - اگر چيزى را كه غصب كرده و از بين رفته مانند گندم و جو باشد كه قيمت افرادش از جهت خصوصيات شخصى با هم فرق ندارد ، بايد مثل همان چيزى را كه غصب كرده بدهد ، ولى چيزى را كه مىدهد بايد خصوصيات آن كه مورد رغبت مردم است ؛ مانند چيزى باشد كه آن را غصب كرده و از بين رفته است ؛ مثلًا اگر از قسم اعلاى برنج غصب كرده نمىتواند از قسم پست‌تر بدهد .\r\nمسأله 2569 - اگر چيزى را كه مثل گوسفند است غصب نمايد و از بين برود چنانچه قيمت بازار آن فرق نكرده باشد ، ولى در مدتى كه پيش او بوده مثلًا چاق شده باشد ، بايد قيمت وقتى را كه چاق بوده بدهد .\r\nمسأله 2570 - اگر چيزى را كه غصب كرده ديگرى از او غصب نمايد و از بين برود صاحب مال مىتواند عوض آن را از هر يك از آنان بگيرد يا از هر كدام از آنان مقدارى از عوض آن را مطالبه نمايد و چنانچه عوض مالى را از اولى بگيرد ، اولى مىتواند آنچه را داده از دومى بگيرد ، ولى اگر از دومى كه آن چيز\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nپيش او تلف شده بگيرد ، او نمىتواند آنچه را كه داده از اولى مطالبه نمايد .\r\nمسأله 2571 - اگر چيزى را كه مىفروشند يكى از شرطهاى معامله در آن نباشد ، مثلًا چيزى را كه بايد با وزن خريد و فروش كنند بدون وزن معامله نمايند ، معامله باطل است و چنانچه فروشنده و خريدار با قطع نظر از معامله راضى باشند كه در مال يكديگر تصرف كنند اشكال ندارد و گرنه چيزى را كه از يكديگر گرفته‌اند مثل مال غصبى است و بايد آن را به هم برگردانند و در صورتى كه مال هر يك در دست ديگرى تلف شود ، چه بداند معامله باطل است ، چه نداند ، بايد عوض آن را بدهد .\r\nمسأله 2572 - هر گاه مالى را از فروشنده بگيرد كه آن را ببيند يا مدتى نزد خود نگهدارد تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n\r\nاحكام مالى كه انسان آن را پيدا مىكند\r\nمسأله 2573 - مال گم شده‌اى را كه از قسم حيوان نيست چنانچه انسان پيدا كند و نشانه‌اى نداشته باشد كه بواسطه آن صاحبش معلوم شود ، و قيمت آن كمتر از يك درهم « 6 / 12 نخود نقره سكه‌دار » نباشد ، احتياط آن است كه آن را از طرف صاحبش صدقه بدهد و بعيد نيست جايز باشد آن را ملك خود قرار دهد و چنانچه صاحبش پيدا شود بايد خود مال را در صورت وجود و عوضش را در صورت تلف به او بدهد .\r\nمسأله 2574 - اگر مالى پيدا كند كه قيمت آن از يك درهم كمتر است چنانچه صاحب آن معلوم باشد و انسان نداند راضى است يا نه ، نمىتواند بدون اجازه او بردارد و اگر صاحب آن معلوم نباشد ، مىتواند به قصد اينكه ملك خودش است بردارد و احتياط واجب آن است كه هر وقت صاحبش پيدا شد ، در صورتى كه تلف نشده خود مال را به او بدهد .\r\nمسأله 2575 - هر گاه چيزى را كه پيدا كرده نشانه‌اى دارد كه بواسطه آن مىتواند صاحبش را پيدا كند ، اگر چه بداند صاحب آن سنّى يا كافرى است كه اموالش محترم است ، در صورتى كه قيمت آن چيز به مقدار يك درهم برسد بايد از روزى كه آن را پيدا كرده تا يك سال در محل اجتماع مردم اعلان كند .\r\nمسأله 2576 - اگر انسان خودش نخواهد اعلان كند ، مىتواند به كسى كه اطمينان دارد بگويد كه از طرف او اعلان نمايد .\r\nمسأله 2577 - اگر تا يك سال اعلان كند و صاحب مال پيدا نشود و علم به\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nپيدا شدن مالك در صورت ادامه نباشد در صورتى كه آن مال را در غير از حرم مكه پيدا كرده باشد مىتواند آن را براى خود بردارد يا براى صاحبش نگهدارى كند كه هر وقت پيدا شد به او بدهد يا از طرف صاحبش صدقه بدهد . و اگر آن مال را در حرم پيدا كرده باشد احتياط واجب آن است كه تصدق كند يا براى صاحب آن تا وقتى كه احتمال دارد صاحب آن پيدا شود نگهدارد .\r\nمسأله 2578 - بعد از آنكه يك سال اعلان كرد و صاحب مال پيدا نشد اگر مال را براى صاحبش نگهدارى كند و از بين برود ، چنانچه در نگهدارى آن كوتاهى نكرده و تعدّى ؛ يعنى زياده‌روى هم ننموده ضامن نيست ، ولى اگر آن را براى خود برداشته باشد ضامن است و اگر از طرف صاحبش صدقه داده باشد صاحبش مخير است بين آنكه به صدقه راضى شده يا عوض مالش را مطالبه كند و ثواب صدقه براى تصدق كننده باشد .\r\nمسأله 2579 - كسى كه مالى را پيدا كرده ، اگر عمداً به دستورى كه گفته شد اعلان نكند ، گذشته از اينكه معصيت كرده ، باز هم واجب است اعلان كند .\r\nمسأله 2580 - اگر ديوانه يا بچه نا بالغ چيزى را پيدا كند ، ولىّ او مىتواند اعلان نمايد و پس از آن براى او تملك كند و يا از طرف صاحبش تصدق كند .\r\nمسأله 2581 - اگر انسان در بين سالى كه اعلان مىكند ، از پيدا شدن صاحب مال نا اميد شود و بخواهد آن را صدقه بدهد بنابر احتياط بايد از حاكم شرع اذن بگيرد .\r\nمسأله 2582 - اگر در بين سالى كه اعلان مىكند مال از بين برود ، چنانچه\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nدر نگهدارى آن كوتاهى كرده يا تعدّى ؛ يعنى زياده‌روى كرده باشد ، بايد عوض آن را به صاحبش بدهد و اگر كوتاهى نكرده و زياده‌روى هم ننموده ، چيزى بر او واجب نيست .\r\nمسأله 2583 - اگر مالى را كه نشانه دارد و قيمت آن به يك درهم مىرسد در جايى پيدا كند كه معلوم است بواسطه اعلان ، صاحب آن پيدا نمىشود ، مىتواند در روز اول آن را از طرف صاحبش با اذن حاكم شرع صدقه بدهد و لازم نيست صبر نمايد تا سال تمام شود .\r\nمسأله 2584 - اگر چيزى را پيدا كند و به خيال اينكه مال خود او است بردارد ، بعد بفهمد مال خودش نبوده ، بايد تا يك سال اعلان نمايد .\r\nمسأله 2585 - لازم نيست موقع اعلان ، جنس چيزى را كه پيدا كرده بگويد ، بلكه همين قدر كه بگويد چيزى را پيدا كرده‌ام كافى است .\r\nمسأله 2586 - اگر كسى چيزى را پيدا كند و ديگرى بگويد مال من است و نشانه‌هاى آن را بگويد ، در صورتى بايد به او بدهد كه اطمينان داشته باشد مال او است و لازم نيست نشانه‌هايى را كه بيشتر اوقات صاحب مال هم ملتفت آنها نيست بگويد .\r\nمسأله 2587 - اگر قيمت چيزى را كه پيدا كرده و نشانه دارد به يك درهم برسد ، چنانچه اعلان نكند و در مسجد يا جاى ديگرى كه محل اجتماع مردم است بگذارد و آن چيز از بين برود يا ديگرى آن را بردارد ، كسى كه آن را پيدا كرده ضامن است .\r\nمسأله 2588 - هر گاه چيزى را پيدا كند كه اگر بماند فاسد مىشود مىتواند قيمت آن را تعيين كرده و خود پيدا شده را تملك و صرف نمايد و تا يك\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nسال فحص از صاحب مال كند و اگر صاحب آن ، پيدا نشد طبق آنچه كه در مسأله ( 2577 ) گفته شد عمل كند .\r\nمسأله 2589 - اگر چيزى را كه پيدا كرده موقع وضو گرفتن و نماز خواندن همراه او باشد ، در صورتى كه قصدش اين باشد كه صاحب آن را پيدا كند اشكال ندارد .\r\nمسأله 2590 - اگر كفش او را ببرند و كفش ديگرى به جاى آن بگذارند ، چنانچه بداند كفشى كه مانده مال كسى است كه كفش او را برده و راضى است كه كفشش را عوض كفشى كه برده است بردارد ، مىتواند به جاى كفش خودش بردارد و همچنين است اگر بداند كه كفش او را به طور ناحق و ظلم برده است ولى در اين فرض بايد قيمت آن از كفش خودش بيشتر نباشد و الّا حكم مجهول المالك نسبت به زيادى قيمت جارى است ، و در غير اين دو صورت حكم مجهول المالك بر آن كفش جارى خواهد بود ؛ مگر آنكه بداند صاحب او از آن كفش اعراض كرده است .\r\nمسأله 2591 - اگر مالى كه در دست انسان است مجهول المالك ( صاحب آن نامعلوم ) باشد و گمشده بر آن مال صدق نكند ، لازم است صاحب آن را جستجو كند و پس از مأيوس شدن از پيدا شدن صاحبش آن را به حاكم شرع بدهد و يا با اجازه او صدقه بدهد و اگر بعداً صاحبش پيدا شود ضمانى ندارد .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n\r\nاحكام سر بريدن و شكار كردن حيوانات\r\nمسأله 2592 - اگر حيوان حلال گوشت را به دستورى كه بعداً گفته مىشود سر ببرند وحشى باشد يا اهلى ، بعد از جان دادن ، گوشت آن حلال و بدن آن پاك است ، ولى حيوانى كه انسان با آن وطى ( نزديكى ) كرده است و گوسفندى كه شير خوك خورده و همچنين حيوانى كه نجاستخوار شده ، اگر به دستورى كه در شرع معين نموده‌اند آن را استبراء نكرده باشند ، بعد از سر بريدن گوشت آنها حلال نيست .\r\nمسأله 2593 - حيوان حلال گوشت وحشى ؛ مانند آهو و كبك و بز كوهى و حيوان حلال گوشتى كه اهلى بوده و بعداً وحشى شده ؛ مثل گاو و شتر اهلى كه فرار كرده و وحشى شده است ، اگر به دستورى كه بعداً گفته مىشود آنها را شكار كنند ، پاك و حلال است ولى حيوان حلال گوشت اهلى مانند گوسفند و مرغ خانگى و حيوان حلال گوشت وحشى كه بواسطه تربيت كردن اهلى شده است ، با شكار كردن پاك و حلال نمىشود .\r\nمسأله 2594 - حيوان حلال گوشت وحشى در صورتى با شكار كردن پاك و حلال مىشود كه بتواند فرار كند يا پرواز نمايد ، بنابر اين بچه آهو كه نمىتواند فرار كند و بچه كبك كه نمىتواند پرواز نمايد ، با شكار كردن پاك و حلال نمىشود و اگر آهو و بچه‌اش را كه نمىتواند فرار كند با يك تير شكار نمايد آهو حلال و بچه‌اش حرام است .\r\nمسأله 2595 - حيوان حلال گوشتى كه مانند ماهى خون جهنده ندارد اگر به خودى خود بميرد پاك است ، ولى گوشت آن را نمىتوان خورد .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nمسأله 2596 - حيوان حرام گوشتى كه خون جهنده ندارد مانند مار ، مرده آن پاك است ولى با سر بريدن حلال نمىشود .\r\nمسأله 2597 - سگ و خوك بواسطه سر بريدن و شكار كردن پاك نمىشوند و خوردن گوشت آنها هم حرام است و حيوان حرام گوشتى را كه مانند گرگ و پلنگ درنده و گوشتخوار است اگر به دستورى كه گفته مىشود سر ببرند يا با تير و مانند آن شكار كنند پاك است ، ولى گوشت آن حلال نمىشود و اگر با سگ شكارى آن را شكار كنند ، پاك شدن بدنش هم بعيد نيست .\r\nمسأله 2598 - فيل و خرس و بوزينه و موش و حيواناتى كه مانند سوسمار در داخل زمين زندگى مىكند ، اگر خون جهنده داشته باشند و به خودى خود بميرند نجسند ، ولى اگر آنها را سر ببرند يا شكار نمايند پاك‌اند ، ولى حيوان حرام گوشتى كه خون جهنده دارد اگر پوست دار نباشد كه بشود از پوست آن استفاده شود سر بريدن آن موجب پاكى نمىشود .\r\nمسأله 2599 - اگر از شكم حيوان زنده بچه مرده‌اى بيرون آيد يا آن را بيرون آورند مردار بوده و خوردن گوشت آن حرام است .\r\n\r\nدستور سر بريدن حيوانات\r\nمسأله 2600 - دستور سر بريدن حيوان آن است كه چهار رگ بزرگ گردن آن را به طور كامل ببرند و اگر آنها را بشكافند كافى نيست و معروف اين است كه بريدن اين چهار رگ در خارج واقع نمىشود ؛ مگر اينكه از زير برآمدگى گلو ببرند و آن چهار رگ عبارت است از مجراى نفس و مجراى خوردن و دو رگ كلفتى كه در دو طرف مجراى نفس مىباشد .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nمسأله 2601 - اگر بعضى از چهار رگ را ببرند و صبر كنند تا حيوان بميرد بعد بقيه را ببرند فائده ندارد ، بلكه اگر به اين مقدار هم صبر نكنند ، ولى به طور معمول چهار رگ را پشت سر هم نبرند ، اگر چه پيش از جان دادن حيوان ، بقيه رگها را ببرند اشكال دارد اگر چه حليت آن بعيد نيست .\r\nمسأله 2602 - اگر گرگ گلوى گوسفند را به طورى بكند كه از چهار رگى كه در گردن است و بايد بريده شود ، چيزى نماند ، آن گوسفند حرام مىشود ، ولى اگر مقدارى از گردن را بكند و چهار رگ باقى باشد يا جاى ديگر بدن را بكند در صورتى كه گوسفند زنده باشد و به دستورى كه گفته مىشود سر آن را ببرند حلال و پاك مىباشد .\r\n\r\nشرائط سر بريدن حيوانات\r\nمسأله 2603 - سر بريدن حيوان چند شرط دارد :\r\n« اول » كسى كه سر حيوان را مىبرد ، چه مرد باشد ، چه زن بايد مسلمان باشد و بچه مسلمان هم اگر مميز باشد ؛ يعنى خوب و بد را بفهمد مىتواند سر حيوان را ببرد و اما كسى كه از كفار است هر چند ( بسم اللَّه ) را بگويد و اهل كتاب باشد ؛ بنابر احتياط ذبيحه‌اش اشكال دارد .\r\n« دوم » سر حيوان را با چيزى ببرند كه از فلز تيزى باشد ، ولى چنانچه پيدا نشود و طورى باشد كه اگر سر حيوان را نبرند مىميرد يا ضرورتى مقتضى سر بريدنش شود با چيز تيزى كه چهار رگ آن را جدا كند ؛ مانند شيشه و سنگ تيز و هر شىء برنده ديگر مىتوان سر آنها را بريد .\r\n« سوم » در موقع سر بريدن ، صورت و دست و پا و شكم حيوان رو به قبله باشد و بعيد نيست گوسفند و مانند آن رو به قبله ايستاده باشد سرش را ببرند در\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nاستقبال قبله كافى مىباشد و كسى كه مىداند بايد رو به قبله سر ببرد ، اگر عمداً حيوان را رو به قبله نكند ، حيوان حرام مىشود ، ولى اگر فراموش كند يا مسأله را نداند يا قبله را اشتباه كند يا نداند قبله كدام طرف است يا نتواند حيوان را رو به قبله كند ، اشكال ندارد و احتياط مستحب آن است كه برنده سر ( كشنده - ذابح ) نيز رو به قبله باشد .\r\n« چهارم » وقتى كه مىخواهد سر حيوان را ببرد يا كارد به گلويش بگذارد به نيّت سر بريدن نام خدا را ببرد و همين قدر كه بگويد بسم اللَّه كافى است و اگر بدون قصد سر بريدن نام خدا را ببرد ، آن حيوان پاك نمىشود و گوشت آن هم حرام است ، ولى اگر از روى فراموشى نام خدا را نبرد اشكال ندارد .\r\n« پنجم » حيوان بعد از سر بريدن حركتى بكند ، اگر چه مثلًا چشم يا دم خود را حركت دهد يا پاى خود را به زمين بزند و اين حكم در صورتى است كه زنده بودن حيوان در حال ذبح مشكوك باشد و نيز واجب آن است كه به اندازه معمول آن حيوان خون از بدنش بيرون آيد و اگر بدانند كه در حال سر بريدن زنده بوده حاجتى به حركت مزبور ندارد .\r\n« ششم » آنكه بريده شدن گلوى حيوان به قصد ذبح باشد ، پس اگر چاقو از دست كسى بيفتد و گلوى حيوان را ناخواسته ببرد يا ذابح خواب يا مست باشد حلال نمىشود و بنابر احتياط مستحب سر حيوان را پيش از بيرون آمدن روح از بدنش جدا نكنند و اگر از روى غفلت يا به جهت تيزى چاقو سر جدا شود اشكالى ندارد و همچنين بنابر احتياط مستحب رگ سفيدى را كه از مهره‌هاى گردن تا دم حيوان امتداد دارد و او را نخاع مىگويند عمداً قطع نكند و حيوان را از جلو گردن سر ببرند نه از پشت گردن .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\n\r\nدستور كشتن شتر\r\nمسأله 2604 - اگر بخواهند شتر را بكشند كه بعد از جان دادن پاك و حلال باشد ، بايد با شرائطى كه براى سر بريدن حيوانات گفته شد ، كارد يا چيز ديگرى را كه از آهن و برنده باشد ، در گودى بين گردن و سينه‌اش فرو كنند .\r\nمسأله 2605 - وقتى مىخواهند كارد را به گردن شتر فرو ببرند ، بهتر است كه شتر ايستاده باشد ، ولى اگر در حالى كه زانوها را به زمين زده يا به پهلو خوابيده و دست و پا و سينه‌اش رو به قبله است ، كارد را در گودى گردنش فرو كنند اشكال ندارد .\r\nمسأله 2606 - اگر به جاى اينكه كارد را در گودى گردن شتر فرو كنند سر آن را ببرند يا گوسفند و گاو و مانند اينها را مثل شتر كارد در گودى گردنشان فرو كنند گوشت آنها حرام و بدن آنها نجس است ، ولى اگر چهار رگ شتر را ببرند و تا زنده است به دستورى كه گفته شد كارد در گودى گردنش فرو كنند گوشت آن حلال و بدن آن پاك است و نيز اگر كارد را در گودى گردن گاو يا گوسفند و مانند اينها فرو كنند و تا زنده است سر آن را ببرند حلال و پاك مىباشد .\r\nمسأله 2607 - اگر حيوانى سركش شود و نتوانند آن را به دستورى كه در شرع معين شده بكشند يا مثلًا در چاه بيفتد و احتمال بدهند كه در آنجا بميرد و كشتن آن به دستور شرع ممكن نباشد ، هر جاى بدنش را كه زخم بزنند و در اثر زخم جان بدهد حلال مىشود و رو به قبله بودن آن لازم نيست ، ولى بايد شرطهاى ديگرى را كه براى سر بريدن حيوانات گفته شد مانند مسلمان بودن ذابح و بردن نام خدا دارا باشد .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nچيزهايى كه موقع سر بريدن حيوانات مستحب است\r\nمسأله 2608 - چند چيز در سر بريدن حيوانات مستحب است :\r\n« اول » موقع سر بريدن گوسفند ، دو دست و يك پاى آن را ببندند و پاى ديگرش را باز بگذارند و موقع سر بريدن گاو چهار دست و پايش را ببندند و دم آن را باز بگذارند و موقع كشتن شتر در حال نشسته دو دست آن را از پايين تا زانو يا زير بغل به يكديگر ببندند و پاهايش را باز بگذارند و مستحب است مرغ را بعد از سر بريدن رها كنند تا پر و بال بزند .\r\n« دوم » پيش از كشتن حيوان آب جلوى آن بگذارند .\r\n« سوم » كارى كنند كه حيوان كمتر اذيت شود ؛ مثلًا كارد را خوب تيز كنند و با عجله سر حيوان را ببرند .\r\n\r\nچيزهايى كه در كشتن حيوانات مكروه است\r\nمسأله 2609 - چند چيز در كشتن حيوانات مكروه است :\r\n« اول » پيش از بيرون آمدن روح ، پوست حيوان را بكنند .\r\n« دوم » در جايى حيوان را بكشند كه حيوان ديگر آن را ببيند .\r\n« سوم » در شب يا پيش از ظهر روز جمعه سر حيوان را ببرند ، ولى در صورت احتياج عيبى ندارد . « چهارم » خود انسان چهارپايى را كه پرورش داده است بكشد .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n\r\nاحكام شكار كردن با اسلحه\r\nمسأله 2610 - اگر حيوان حلال گوشت وحشى را با اسلحه شكار كنند با پنج شرط حلال و بدنش پاك است :\r\n« اول » آنكه اسلحه شكار مثل كارد و شمشير برنده باشد ، يا مثل نيزه و تير ، تيز باشد كه بواسطه تيز بودن ، بدن حيوان را پاره كند و اگر بوسيله دام يا چوب و سنگ و مانند اينها حيوانى را شكار كنند پاك نمىشود و خوردن آن هم حرام است و اگر حيوانى را با تفنگ شكار كنند ، چنانچه گلوله آن تيز باشد كه در بدن حيوان فرو رود و آن را پاره كند پاك و حلال است و اگر گلوله تيز نباشد ، بلكه با فشار و ضربه حيوان را بكشد يا بواسطه حرارتش بدن حيوان را بسوزاند و در اثر سوزاندن ، حيوان بميرد ، پاك و حلال بودنش اشكال دارد .\r\n« دوم » كسى كه شكار مىكند بايد مسلمان باشد يا بچه مسلمان باشد كه خوب و بد را بفهمد و اگر كافر باشد آن شكار حلال نيست .\r\n« سوم » اسلحه را براى شكار كردن حيوان به كار برد و اگر مثلًا جايى را نشان كند و اتفاقاً حيوانى را بكشد ، آن حيوان پاك نيست و خوردن آن هم حرام است .\r\n« چهارم » در وقت به كار بردن اسلحه نام خدا را ببرد و چنانچه عمداً نام خدا را نبرد شكار حلال نمىشود ، ولى اگر فراموش كند اشكال ندارد .\r\n« پنجم » وقتى به حيوان برسد كه مرده باشد يا اگر زنده است به اندازه سر بريدن آن وقت نباشد و چنانچه به اندازه سر بريدن وقت باشد و سر حيوان را نبرد تا بميرد حرام است .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nمسأله 2611 - اگر دو نفر حيوانى را شكار كنند و يكى از آنان مسلمان و ديگرى كافر باشد يا يكى از آن دو نام خدا را ببرد و ديگرى عمداً نام خدا را نبرد ، آن حيوان حلال نيست .\r\nمسأله 2612 - اگر بعد از آنكه حيوانى را تير زدند مثلًا در آب بيفتد و انسان بداند كه حيوان بواسطه تير و افتادن در آب جان داده ، حلال نيست ، بلكه اگر نداند كه جان دادن آن فقط بواسطه تير بوده ، حلال نمىباشد .\r\nمسأله 2613 - اگر با سگ غصبى يا اسلحه غصبى حيوانى را شكار كند ، شكار حلال است و مال خود او مىشود ، ولى گذشته از اينكه گناه كرده ، بايد اجرت اسلحه يا سگ را به صاحبش بدهد .\r\nمسأله 2614 - اگر با شمشير يا چيز ديگرى كه شكار كردن با آن صحيح است با شرطهايى كه در مسأله ( 2610 ) گفته شد ، حيوان شكارى را دو قسمت كنند و سر و گردن در يك قسمت بماند و انسان وقتى برسد كه حيوان جان داده باشد ، هر دو قسمت حلال است و همچنين است اگر حيوان زنده باشد ، ولى به اندازه سر بريدن وقت نباشد اما اگر به اندازه سر بريدن وقت باشد و ممكن باشد كه مقدارى زنده بماند ، قسمتى كه سر و گردن ندارد حرام و قسمتى كه سر و گردن دارد ، اگر سر آن را به دستورى كه در شرع معين شده ببرند حلال و گر نه آن هم حرام مىباشد . مسأله 2615 - اگر با چوب يا سنگ يا چيز ديگرى كه شكار كردن با آن صحيح نيست حيوانى را دو قسمت كنند ، قسمتى كه سر و گردن ندارد حرام است و قسمتى كه سر و گردن دارد ، اگر زنده باشد و ممكن باشد كه مقدارى زنده بماند و سر آن را به دستورى كه در شرع معين شده ببرند حلال و گر نه آن قسمت هم حرام مىباشد .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nمسأله 2616 - اگر حيوانى را شكار كنند يا سر ببرند و بچه زنده‌اى از آن بيرون آيد ، چنانچه آن بچه را به دستورى كه در شرع معين شده سر ببرند حلال و گر نه حرام مىباشد .\r\nمسأله 2617 - اگر حيوانى را شكار كنند يا سر ببرند و بچه مرده‌اى را از شكمش بيرون آورند ، چنانچه خلقت آن بچه كامل باشد و مو يا پشم در بدنش روييده باشد پاك و حلال است .\r\n\r\nشكار كردن با سگ شكارى\r\nمسأله 2618 - اگر سگ شكارى ، حيوان وحشى حلال گوشتى را شكار كند ، پاك بودن و حلال بودن آن حيوان شش شرط دارد :\r\n« اول » سگ به طورى تربيت شده باشد كه هر وقت آن را براى گرفتن شكار بفرستند برود و هر وقت از رفتن جلوگيرى كنند بايستد ، ولى اگر پس از نزديك شدن به شكار و ديدن آن نتوان از رفتن آن جلوگيرى كرد ضرر ندارد و نيز بنا بر احتياط بايد عادتش اين باشد كه تا صاحبش نرسد از شكار نخورد ، ولى اگر عادت به خوردن خون شكار داشته باشد يا اتفاقاً از شكار بخورد ، اشكال ندارد .\r\n« دوم » صاحبش آن را بفرستد و اگر از پيش خود دنبال شكار رود و حيوانى را شكار كند خوردن آن حيوان حرام است ، ولى اگر از پيش خود دنبال شكار رود و بعداً صاحبش بانگ بزند كه زودتر آن را به شكار برساند و بواسطه صداى صاحبش ابتدا توقف كند و سپس شتاب كند ، اشكال ندارد .\r\n« سوم » كسى كه سگ را مىفرستد بايد مسلمان و يا بچه مسلمان - كه\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nخوب و بد را بفهمد - باشد و اگر كافر سگ را بفرستد شكار آن سگ حرام است .\r\n« چهارم » وقت فرستادن سگ نام خدا را ببرد و اگر عمداً نام خدا را نبرد ، آن شكار حرام است ، ولى اگر فراموش كند اشكال ندارد .\r\n« پنجم » شكار بواسطه زخمى كه از دندان سگ پيدا كرده بميرد ، پس اگر سگ ، شكار را خفه كند يا شكار از دويدن يا از ترس بميرد حلال نيست .\r\n« ششم » كسى كه سگ را فرستاده ، وقتى برسد كه حيوان مرده باشد يا اگر زنده است به اندازه سر بريدن آن وقت نباشد و چنانچه وقتى برسد كه به اندازه سر بريدن وقت باشد و سر حيوان را نبرد تا بميرد حلال نيست .\r\nمسأله 2619 - كسى كه سگ را فرستاده اگر وقتى برسد كه بتواند سر حيوان را ببرد ، چنانچه مثلًا بواسطه بيرون آوردن كارد و مانند آن وقت بگذرد و آن حيوان بميرد حلال است ، ولى اگر چيزى همراه او نباشد كه با آن ، سر حيوان را ببرد و حيوان بميرد ، احتياط واجب آن است كه از خوردن آن خوددارى كنند ، البته در اين صورت اگر سگ شكارى رارها كند تا او را بكشد حلال مىشود .\r\nمسأله 2620 - اگر چند سگ را بفرستد و با هم حيوانى را شكار كنند چنانچه همه آنها داراى شرطهايى كه در مسأله ( 2618 ) گفته شد باشند ، شكار حلال است و اگر يكى از آنها داراى آن شرطها نبوده ، شكار حرام است ، مگر اينكه مشخص باشد كه شكار مستند به سگ داراى آن شرايط است . مسأله 2621 - اگر سگ را براى شكار حيوانى بفرستد و آن سگ حيوان ديگرى را شكار كند ، آن شكار حلال و پاك است و نيز اگر آن حيوان را با حيوان ديگرى شكار كند ، هر دوى آنها حلال و پاك مىباشد .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nمسأله 2622 - اگر چند نفر با هم سگ را بفرستند و يكى از آنها كافر باشد يا عمداً نام خدا را نبرد ، آن شكار حرام است و نيز اگر يكى از سگهايى را كه فرستاده‌اند به طورى كه در مسأله ( 2618 ) گفته شد تربيت شده نباشد ، آن شكار حرام مىباشد ؛ مگر اينكه شكار مستند به سگى باشد كه از سوى مسلمان فرستاده شده است .\r\nمسأله 2623 - اگر باز يا حيوان ديگرى غير از سگ شكارى ، حيوانى را شكار كند ، آن شكار حلال نيست ، ولى اگر وقتى برسند كه حيوان زنده باشد و به دستورى كه در شرع معين شده سر آن را ببرند حلال است .\r\n\r\nصيد ماهى و ملخ\r\nمسأله 2624 - اگر ماهى فلس دار را زنده از آب بگيرند و بيرون از آب جان دهد ، پاك و خوردن آن حلال است و چنانچه در آب بميرد پاك است ولى خوردن آن حرام مىباشد اما اگر در تور ماهى گير در آب بميرد خوردنش حلال است و ماهى بى فلس را اگر چه زنده از آب بگيرند و بيرون از آب جان دهد حرام است .\r\nمسأله 2625 - اگر ماهى از آب بيرون بيفتد يا موج آن را بيرون بيندازد يا آب فرو رود و ماهى در خشكى بماند ، چنانچه پيش از آنكه بميرد ، با دست يا بوسيله ديگر ، كسى آن را بگيرد ، بعد از جان دادن حلال است .\r\nمسأله 2626 - كسى كه ماهى را صيد مىكند ، لازم نيست مسلمان باشد و در موقع گرفتن آن نام خدا را ببرد ، ولى مسلمان بايد گرفتن آن را ديده باشد يا از راه ديگرى يقين يا حجت داشته باشد كه زنده از آب گرفته شده است .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nمسأله 2627 - ماهى مرده‌اى كه معلوم نيست آن را زنده از آب گرفته‌اند يا مرده ، چنانچه در دست مسلمان باشد ، حلال است و اگر در دست كافرى باشد كه آن را از آب گرفته باشد ، ولى ندانيم زنده بوده و يا مرده بعيد نيست حلال باشد و در صورت عدم اطمينان يا حجت بر آن احتياط ترك نشود .\r\nمسأله 2628 - خوردن ماهى زنده جايز است .\r\nمسأله 2629 - اگر ماهى زنده را بريان كنند يا در بيرون از آب پيش از جان دادن بكشند ، خوردنش جايز است .\r\nمسأله 2630 - اگر ماهى را بيرون از آب دو قسمت كنند و يك قسمت آن در حالى كه زنده است در آب بيفتد ، خوردن قسمتى را كه بيرون از آب مانده جايز است .\r\nمسأله 2631 اگر ملخ را با دست يا بوسيله ديگرى زنده بگيرند ، بعد از جان دادن خوردن آن حلال است و لازم نيست كسى كه آن را مىگيرد مسلمان باشد و در موقع گرفتن نام خدا را ببرد . اگر ملخ مرده‌اى در دست كافر باشد و احتمال برود كه آن را زنده گرفته باشد بعيد نيست حلال باشد ؛ ليكن در فرض عدم اطمينان و يا حجت شرعى بر آن احتياط ترك نشود .\r\nمسأله 2632 - خوردن ملخى كه بال در نياورده و نمىتواند پرواز كند حرام است .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n\r\nاحكام خوردنيها و آشاميدنيها\r\nمسأله 2633 - خوردن گوشت مرغ خانگى و كبوتر و اقسام گنجشك حلال است و بلبل و سار و چكاوك از قسم گنجشك است و شب‌پره و طاوس و جميع انواع كلاغ و هر پرنده‌اى كه مثل شاهين و عقاب و باز چنگال دارد يا هنگام پرواز بال زدنش كمتر از صاف نگهداشتن بالش باشد ، حرام است و همچنين هر مرغى كه چينه‌دان و سنگ دان و خار پشت پا ندارد ؛ مگر آنكه بال زدنش از صاف نگهداشتن بالش بيشتر باشد و خوردن گوشت پرستوك و هدهد مكروه است .\r\nمسأله 2634 - اگر چيزى را كه روح دارد از حيوان زنده جدا نمايند ؛ مثلًا دنبه يا مقدارى گوشت از گوسفند زنده ببرند ، نجس و حرام مىباشد .\r\nمسأله 2635 - بعضى از اجزاء حيوانات حلال گوشت بى اشكال حرام و بعضى بنابر احتياط حرام است و مجموع آنها چهارده چيز است :\r\n« 1 » خون . « 2 » فضله . « 3 » نرى . « 4 » فرج . « 5 » بچه‌دان . « 6 » غدد كه آن را دشول مىگويند . « 7 » تخم كه آن را دنبلان مىگويند . « 8 » چيزى كه در مغز كله است و به شكل نخود مىباشد . « 9 » مغز حرام كه در ميان تيره پشت است . « 10 » پى كه در دو طرف تيره پشت است . « 11 » زهره‌دان « 12 » سپرز ( طحال ) . « 13 » بول دان ( مثانه ) « 14 » حدقه چشم ، ولى ظاهر اين است كه در پرندگان بجز خون و فضله و زهره‌دان و سپرز و دنبلان از چيزهايى كه ذكر شد وجود ندارد .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nمسأله 2636 - خوردن بول شتر حلال است و اجتناب از بول ساير حيوانات حلال گوشت و همچنين ساير چيزهايى كه طبع انسان از آنها متنفر است احوط و اولى است .\r\nمسأله 2637 - خوردن خاك حرام است ، و خوردن گل داغستان و گل ارمنى براى معالجه اشكال ندارد و در خوردن كمى از تربت حضرت سيد الشهداء عليه السلام براى استشفاء جايز است و بهتر اين است كه تربت را در مقدارى از آب مثلًا حل نمايند كه مستهلك شود و بعداً آن آب را بياشامند .\r\nمسأله 2638 - فرو بردن آب بينى و خلط سينه كه در دهن آمده حرام نيست و نيز فرو بردن غذايى كه موقع خلال كردن ، از لاى دندان بيرون مىآيد اشكال ندارد .\r\nمسأله 2639 - خوردن چيزى كه موجب مرگ مىشود يا براى انسان ضرر كلى دارد حرام است .\r\nمسأله 2640 - خوردن گوشت اسب و قاطر و الاغ مكروه است و اگر كسى آنها را وطى ( نزديكى ) كند ، خود و نسلشان حرام مىشوند و بول و سرگين آنها نجس مىشود و بايد آنها را از شهر بيرون ببرند و در جاى ديگر بفروشند و بر واطى لازم است قيمتش را به صاحبش بدهد و اگر با حيوان حلال گوشتى مانند گاو و گوسفند نزديكى كنند ، بول و سرگين آنها نجس مىشود و خوردن گوشت و آشاميدن شير آنها هم حرام است و همچنين است نسل آنها و بايد فوراً آن حيوان را بكشند و بسوزانند و كسى كه با آن وطى كرده ، پول آن را به صاحبش بدهد .\r\nمسأله 2641 - بزغاله و بره شير خوار اگر از خوك به مقدارى كه گوشت و\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nاستخوانشان قوت بگيرد شير بخورند خود و نسلشان حرام مىشوند و در صورتى كه مقدار شير خوردن كمتر از آن باشد لازم است استبراء شوند و پس از آن حلال مىگردند و استبراء آنها اين است كه هفت روز از پستان بز يا گوسفند شير بخورند و اگر حاجت به شير نداشتند ، هفت روز علف بخورند و حيوان نجاست خوار نيز خوردن گوشتش حرام است و چنانچه استبرائش نمايند حلال مىشود و كيفيت استبراء آن در مسأله ( 226 ) بيان شد .\r\nمسأله 2642 - آشاميدن شراب حرام و در بعضى از اخبار بزرگترين گناه شمرده شده است ، و اگر كسى آن را حلال بداند كافر است . از حضرت امام صادق عليه السلام روايت شده است كه فرمودند : شراب ريشه بديها و منشأ گناهان است و كسى كه شراب مىخورد ، عقل خود را از دست مىدهد و در آن موقع خدا را نمىشناسد و از هيچ گناهى باك ندارد و احترام هيچ كس را نگه نمىدارد ، و حق خويشان نزديك را رعايت نمىكند و از زشتيهاى آشكار رو نمىگرداند و روح ايمان و خدا شناسى از بدن او بيرون مىرود و روح ناقص خبيثى كه از رحمت خدا دور است در او مىماند و خدا و فرشتگان و پيغمبران و مؤمنين او را لعنت مىكنند و تا چهل روز نماز او قبول نمىشود و روز قيامت روى او سياه است و زبان از دهانش بيرون مىآيد و آب دهان او به سينه‌اش مىريزد و فرياد تشنگى او بلند است .\r\nمسأله 2643 - نشستن سر سفره‌اى كه در آن شراب مىخورند ، اگر انسان يكى از آنان حساب شود حرام و چيز خوردن از آن سفره نيز حرام است .\r\nمسأله 2644 - بر هر مسلمان واجب است مسلمان ديگرى را كه نزديك است از گرسنگى يا تشنگى بميرد ، نان و آب داده و او را از مرگ نجات دهد .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nآداب غذا خوردن\r\nمسأله 2645 - آداب غذا خوردن چند چيز است :\r\n« اول » هر دو دست را پيش از غذا بشويد .\r\n« دوم » بعد از غذا دست خود را بشويد و با دستمال خشك كند .\r\n« سوم » ميزبان پيش از همه شروع به غذا خوردن كند و بعد از همه دست بكشد و پيش از غذا اول ميزبان دست خود را بشويد ، بعد كسى كه طرف راست او نشسته و همين طور تا برسد به كسى كه طرف چپ او نشسته و بعد از غذا اول كسى كه طرف ميزبان نشسته دست خود را بشويد و همين طور تا به ميزبان برسد .\r\n« چهارم » در اول غذا بسم اللَّه بگويد ، ولى اگر سر يك سفره چند جور غذا باشد در وقت خوردن هر كدام از آنها گفتن بسم اللَّه مستحب است .\r\n« پنجم » با دست راست غذا بخورد .\r\n« ششم » با سه انگشت يا بيشتر غذا بخورد و با دو انگشت نخورد .\r\n« هفتم » اگر چند نفر سر يك سفره نشسته اند هر كسى از غذاى جلوى خودش بخورد .\r\n« هشتم » لقمه را كوچك بردارد .\r\n« نهم » سر سفره زياد بنشيند و غذا خوردن را طول بدهد .\r\n« دهم » غذا را خوب بجود . « يازدهم » بعد از غذا خداوند عالم را حمد كند .\r\n« دوازدهم » انگشتها را بليسد .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n« سيزدهم » بعد از غذا خلال نمايد ولى با چوب ريحان و نى و برگ درخت خرما خلال نكند .\r\n« چهاردهم » آنچه را بيرون سفره مىريزد جمع كند و بخورد ، ولى اگر در بيابان غذا بخورد ، مستحب است آنچه را مىريزد براى پرندگان و حيوانات بگذارد .\r\n« پانزدهم » در اول روز و اول شب غذا بخورد و در بين روز و در بين شب غذا نخورد .\r\n« شانزدهم » بعد از خوردن غذا به پشت بخوابد و پاى راست را روى پاى چپ بيندازد .\r\n« هفدهم » در اول غذا و آخر آن نمك بخورد .\r\n« هيجدهم » ميوه را پيش از خوردن با آب بشويد .\r\n\r\nچيزهايى كه در غذا خوردن مذموم است\r\nمسأله 2646 - چند چيز در غذا خوردن مذموم است :\r\n« اول » در حال سيرى غذا خوردن .\r\n« دوم » پر خوردن و در خبر است كه خداوند عالم بيشتر از هر چيز از شكم پر بدش مىآيد .\r\n« سوم » نگاه كردن به صورت ديگران در موقع غذا خوردن .\r\n« چهارم » خوردن غذاى گرم .\r\n« پنجم » فوت كردن چيزى كه مىخورد يا مىآشامد .\r\n« ششم » بعد از گذاشتن نان در سفره ، منتظر چيز ديگر شدن .\r\n\r\n","description":"","footnote":"","page_name":" 579 ","page_number":579},
  {"content":"\r\n\r\n« هفتم » پاره كردن نان با كارد .\r\n« هشتم » گذاشتن نان زير ظرف غذا .\r\n« نهم » پاك كردن گوشتى كه به استخوان چسبيده به طورى كه چيزى در آن نماند .\r\n« دهم » پوست كندن ميوه .\r\n« يازدهم » دور انداختن ميوه پيش از آنكه كاملًا آن را بخورد .\r\n\r\nآداب آشاميدن\r\nمسأله 2647 - آداب آشاميدن چند چيز است :\r\n« اول » آب را به طور مكيدن بياشامد .\r\n« دوم » در روز ايستاده آب بخورد .\r\nسوم » پيش از آشاميدن آب « بسم اللَّه » و بعد از آن « الحمد للَّه » بگويد .\r\n« چهارم » به سه نفس آب بياشامد .\r\n« پنجم » از روى ميل آب بياشامد .\r\n« ششم » بعد از آشاميدن آب حضرت ابى عبد اللَّه عليه السلام و اهل بيت ايشان را ياد كند و قاتلان آن حضرت را لعنت نمايد .\r\n\r\nچيزهايى كه در آشاميدن مذموم است\r\nمسأله 2648 - زياد آشاميدن آب و آشاميدن آن بعد از غذاى چرب و در شب به حال ايستاده مذموم است و نيز آشاميدن آب با دست چپ و همچنين از جاى شكسته كوزه و جايى كه دسته آن است مذموم مىباشد .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n\r\nاحكام نذر و عهد\r\nمسأله 2649 - نذر آن است كه انسان بر خود واجب كند كه كار خيرى را براى خدا بجا آورد يا كارى را كه نكردن آن بهتر است براى خدا ترك نمايد .\r\nمسأله 2650 - در نذر بايد صيغه خوانده شود و لازم نيست آن را به عربى بخوانند ، پس اگر بگويد چنانچه مريض من خوب شود ، براى خدا بر من است كه ده تومان به فقير بدهم نذر او صحيح است .\r\nمسأله 2651 - نذر كننده بايد مكلف و عاقل باشد و به اختيار و قصد خود نذر كند ، بنابر اين نذر كردن كسى كه او را مجبور كرده‌اند ، صحيح نيست .\r\nمسأله 2652 - شخص مفلس و آدم سفيه ( كسى كه مال خود را در كارهاى بيهوده مصرف مىكند ) اگر مثلًا نذر كند چيزى به فقير بدهد صحيح نيست .\r\nمسأله 2653 - اگر شوهر از نذر كردن زن جلوگيرى نمايد ، زن نمىتواند در صورتى كه وفاء به نذرش منافى با حق شوهر باشد نذر كند .\r\nمسأله 2654 - اگر زن با اجازه شوهر نذر كند ، شوهرش نمىتواند نذر او را به هم بزند يا او را از عمل كردن به نذر جلوگيرى نمايد .\r\nمسأله 2655 - اگر فرزند بدون اجازه پدر يا با اجازه او نذر كند ، بايد به آن نذر عمل نمايد ، ولى اگر پدر يا مادر از عملى كه نذر كرده منعش كنند ، ظاهر اين است كه نذرش منحل مىشود .\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nمسأله 2656 - انسان كارى را مىتواند نذر كند كه انجام آن برايش ممكن باشد ، بنابر اين كسى كه نمىتواند پياده به كربلا برود ، اگر نذر كند كه پياده برود ، نذر او صحيح نيست .\r\nمسأله 2657 - اگر نذر كند كه كار حرام يا مكروهى را انجام دهد يا كار واجب يا مستحبى را ترك كند ، نذر او صحيح نيست .\r\nمسأله 2658 - اگر نذر كند كه كار مباحى را انجام دهد يا ترك نمايد چنانچه بجا آوردن آن و تركش از نظر شرعى از هر جهت مساوى باشد ، نذر او صحيح نيست و اگر انجام آن از نظر شرعى از جهتى بهتر باشد و انسان به قصد همان جهت نذر كند ، مثلًا نذر كند غذايى را بخورد كه براى عبادت قوت بگيرد ، نذر او صحيح است و نيز اگر ترك آن از نظر شرعى از جهتىبهتر باشد و انسان براى همان جهت نذر كند كه آن را ترك نمايد ؛ مثلًا براى اينكه دود مضر است نذر كند آن را استعمال نكند نذر او صحيح مىباشد .\r\nمسأله 2659 - اگر نذر كند نماز واجب خود را در جايى بخواند كه به خودى خود ثواب نماز در آنجا زياد نيست ؛ مثلًا نذر كند نماز را در اطاق بخواند ، چنانچه نماز خواندن در آنجا از جهتى بهتر باشد ؛ مثلًا بواسطه اينكه خلوت است انسان حضور قلب پيدا مىكند ، نذر او صحيح است .\r\nمسأله 2660 - اگر نذر كند عملى را انجام دهد ، بايد همانطور كه نذر كرده بجا آورد ، پس اگر نذر كند كه روز اول ماه صدقه بدهد يا روزه بگيرد يا نماز اول ماه را بخواند چنانچه قبل از آن روز يا بعد از آن بجا آورد كفايت نمىكند و نيز اگر نذر كند كه وقتى مريض او خوب شد صدقه بدهد ، چنانچه پيش از آنكه خوب شود صدقه را بدهد كافى نيست .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nمسأله 2661 - اگر نذر كند روزه بگيرد ، ولى وقت و مقدار آن را معين نكند ، چنانچه يك روز روزه بگيرد كافى است و اگر نذر كند نماز بخواند و مقدار و خصوصيات آن را معين نكند ، اگر يك نماز دو ركعتى بخواند كفايت مىكند و اگر نذر كند صدقه بدهد و جنس و مقدار آن را معين نكند ، اگر چيزى بدهد كه بگويند صدقه داده ، به نذر عمل كرده است و اگر نذر كند كارى را براى خدا بجا آورد ، در صورتى كه يك نماز را بخواند يا يك روز را روزه بگيرد يا چيزى را صدقه بدهد ، نذر خود را انجام داده است .\r\nمسأله 2662 - اگر نذر كند روز معينى را روزه بگيرد ، بايد همان روز را روزه بگيرد و در صورتى كه عمداً روزه نگيرد ، بايد گذشته از قضاى آن روز كفاره هم بدهد و اظهر اين است كه كفاره‌اش كفاره مخالفت يمين است چنان كه خواهد آمد ، بلى در آن روز اختياراً مىتواند مسافرت كند و روزه را نگيرد و چنانچه در سفر باشد لازم نيست قصد اقامه كرده و روزه بگيرد و در صورتى كه از جهت سفر يا از جهت عذر ديگرى مثل مرض يا حيض روزه نگيرد لازم است روزه را قضا كند .\r\nمسأله 2663 - اگر انسان از روى اختيار به نذر خود عمل نكند ، بايد كفاره بدهد .\r\nمسأله 2664 - اگر نذر كند كه تا وقت معينى عملى را ترك كند ، بعد از گذشتن آن وقت مىتواند آن عمل را بجا آورد و اگر پيش از گذشتن آن وقت از روى فراموشى يا ناچارى آن را انجام دهد ، چيزى بر او واجب نيست ولى باز هم لازم است كه تا آن وقت آن را بجا نياورد و چنانچه دوباره پيش از رسيدن آن وقت بدون عذر آن عمل را انجام دهد بايد كفاره بدهد .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nمسأله 2665 - كسى كه نذر كرده عملى را ترك كند و وقتى براى آن معين نكرده است ، اگر از روى فراموشى يا ناچارى يا ندانستن ، آن عمل را انجام دهد كفاره بر او واجب نيست ، ولى بعداً هر وقت از روى اختيار آن را بجا آورد ، بايد كفاره بدهد .\r\nمسأله 2666 - اگر نذر كند كه در هر هفته روز معينى مثلًا روز جمعه را روزه بگيرد چنانچه يكى از جمعه‌ها عيد فطر يا قربان باشد يا در روز جمعه عذر ديگرى مانند سفر يا حيض براى او پيدا شود ، بايد آن روز را روزه نگيرد و قضاى آن را بجا آورد .\r\nمسأله 2667 - اگر نذر كند كه مقدار معينى را صدقه بدهد ، چنانچه پيش از دادن صدقه بميرد ، لازم نيست آن مقدار را از مال او صدقه بدهند و بهتر اين است كه بالغين از ورثه آن مقدار را از حصه خود از طرف ميّت صدقه بدهند .\r\nمسأله 2668 - اگر نذر كند كه به فقير معينى صدقه بدهد ، نمىتواند آن را به فقير ديگر بدهد و اگر آن فقير بميرد ، بنابر احتياط بايد به ورثه او بدهد .\r\nمسأله 2669 - اگر نذر كند كه به زيارت يكى از امامان مثلًا به زيارت حضرت ابى عبداللَّه عليه السلام مشرف شود ، چنانچه به زيارت امام ديگرى برود كافى نيست و اگر بواسطه عذرى نتواند آن امام را زيارت كند ، چيزى بر او واجب نيست .\r\nمسأله 2670 - كسى كه نذر كرده زيارت برود و غسل زيارت و نماز آن را نذر نكرده است لازم نيست آنها را بجا آورد .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nمسأله 2671 - اگر براى حرم يكى از امامان يا امامزادگان نذر كند بايد آن را بنا بر احتياط در تعمير و روشنايى و فرش حرم و مانند اينها مصرف كند .\r\nمسأله 2672 - اگر براى خود امام عليه السلام چيزى را نذر كند ، چنانچه مصرف معينى را قصد كرده ، بايد به همان مصرف برساند و اگر مصرف معينى را قصد نكرده ، بهتر آن است كه به مصرفى برساند كه نسبتى با امام عليه السلام داشته باشد ؛ مانند زوار فقير يا به مصارف حرم آن امام از قبيل تعمير و مانند آن برساند و همچنين است اگر چيزى را براى امامزاده‌اى نذر كند .\r\nمسأله 2673 - گوسفندى را كه براى صدقه يا براى يكى از امامان نذر كرده‌اند ، اگر پيش از آنكه به مصرف نذر برسد شير بدهد يا بچه بياورد مال كسى است كه آن را نذر كرده ، ولى پشم گوسفند و مقدارى كه چاق مىشود جزء نذر است .\r\nمسأله 2674 - هر گاه نذر كند كه اگر مريض او خوب شود يا مسافر او بيايد ، عملى را انجام دهد ، چنانچه معلوم شود كه پيش از نذر كردن مريض خوب شده يا مسافر آمده است ، عمل كردن به نذر لازم نيست .\r\nمسأله 2675 - اگر مادر نذر كند كه دختر خود را به سيد شوهر دهد ، نذر او باطل است و اگر پدر نذر كند و قصدش آن باشد كه اگر سيدى براى خواستگارى بيايد كه تزويج دخترش به او ضررى ندارد و دختر نيز راضى باشد و قبول كند ، نذرش صحيح است و در غير اين صورت باطل است و در هر حال اگر خواستگار غير سيد پيدا شود كه تزويج دختر به او ضررى ندارد پدر مىتواند قبول كند .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nمسأله 2676 - هر گاه با خدا عهد كند كه اگر به حاجت شرعى خود برسد كار خيرى را انجام دهد ، بعد از آنكه حاجتش بر آورده شد ، بايد آن كار را انجام دهد و نيز اگر بدون آنكه حاجتى داشته باشد ، عهد كند كه عمل خيرى را انجام دهد ، آن عمل بر او واجب مىشود .\r\nمسأله 2677 - در عهد هم مثل نذر بايد صيغه خوانده شود و براى خدا انجام داده شود و مشهور آن است كارى را كه عهد مىكند انجام دهد ، بايد يا عبادت باشد مثل نماز واجب و مستحب يا كارى باشد كه انجام آن از نظر شرعى بهتر از تركش باشد .\r\nمسأله 2678 - اگر به عهد خود عمل نكند ، بايد كفاره بدهد ؛ يعنى شصت فقير را سير كند يا دو ماه پى در پى روزه بگيرد يا يك بنده را آزاد كند .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n\r\nاحكام قسم خوردن\r\nمسأله 2679 - اگر قسم بخورد كه كارى را انجام دهد يا ترك كند مثلًا قسم بخورد كه روزه بگيرد يا دود استعمال نكند ، چنانچه عمداً مخالفت كند ، بايد كفاره بدهد ؛ يعنى يك بنده را آزاد كند يا ده فقير را سير كند يا آنان را بپوشاند و اگر اينها را نتواند بايد سه روز روزه بگيرد و بايد روزه پى در پى باشد .\r\nمسأله 2680 - قسم چند شرط دارد :\r\n« اول » كسى كه قسم مىخورد بايد بالغ و عاقل باشد و از روى قصد قسم بخورد ، پس قسم خوردن بچه و ديوانه و مست و كسى كه مجبورش كرده‌اند درست نيست و همچنين است اگر در حال عصبانى بودن بى قصد قسم بخورد .\r\n« دوم » كارى را كه براى انجام آن قسم مىخورد بايد حرام يا مكروه نباشد و كارى را كه قسم مىخورد ترك كند ، بايد واجب يا مستحب نباشد و اگر قسم بخورد كار مباحى را بجا آورد ، بايد ترك آن در نظر مردم بهتر از انجامش نباشد و نيز اگر قسم بخورد كار مباحى را ترك كند بايد انجام آن بهتر از تركش نباشد .\r\n« سوم » به يكى از اسمهاى خداوند عالم قسم بخورد كه به غير ذات مقدس او گفته نمىشود مانند ( خدا ) و ( اللَّه ) و نيز اگر به اسمى قسم بخورد كه به غير خدا هم مىگويند ، ولى به قدرى به خدا گفته مىشود كه هر وقت كسى آن اسم را بگويد ذات مقدس حق در نظر مىآيد ، مثل آنكه به خالق و رازق قسم بخورد صحيح است ، بلكه احتياط وجوبى در غير اين صورت نيز عمل به قسم است .\r\n« چهارم » قسم را به زبان بياورد و اگر بنويسد يا در قلبش آن را قصد كند صحيح نيست ، ولى آدم لال اگر با اشاره قسم بخورد صحيح است .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\n« پنجم » عمل كردن به قسم براى او ممكن باشد و اگر موقعى كه قسم مىخورد ، ممكن باشد و بعدا از عمل به آن عاجز شود ، از وقتى كه عاجز مىشود قسم او به هم مىخورد و همچنين است اگر عمل كردن به نذر يا قسم يا عهد به قدرى مشقت پيدا كند كه نشود آن را تحمل كرد .\r\nمسأله 2681 - اگر پدر از قسم خوردن فرزند جلوگيرى كند ، يا شوهر از قسم خوردن زن جلوگيرى نمايد ، قسم آنان صحيح نيست .\r\nمسأله 2682 - اگر فرزند بدون اجازه پدر و زن بدون اجازه شوهر قسم بخورد ، پدر و شوهر مىتوانند با نهى و جلوگيرى قسم آنان را به هم بزنند و همچنين است حكم كنيز و بنده نسبت به مولايشان .\r\nمسأله 2683 - اگر انسان از روى فراموشى يا ناچارى يا ندانستن به قسم عمل نكند كفاره بر او واجب نيست و همچنين است اگر مجبورش كنند كه به قسم عمل ننمايد و قسمى كه آدم وسواسى مىخورد ، مثل اينكه مىگويد واللَّه الآن مشغول نماز مىشوم و بواسطه وسواس بودن مشغول نمىشود ، اگر وسواس بودن او طورى باشد كه بى اختيار به قسم عمل نكند كفاره ندارد .\r\nمسأله 2684 - كسى كه قسم مىخورد حرف من راست است چنانچه حرف او راست باشد قسم خوردن او مكروه است و اگر دروغ باشد حرام و از گناهان بزرگ مىباشد ، ولى اگر براى اينكه خودش يا مسلمان ديگرى را از شر ظالمى نجات دهد ، قسم دروغ بخورد اشكال ندارد ، بلكه گاهى واجب مىشود ، اما اگر بتواند توريه كند ؛ يعنى موقع قسم خوردن طورى نيّت كند كه دروغ نشود ، بهتر اين است كه توريه نمايد مثلًا اگر ظالمى بخواهد كسى را اذيت كند و از انسانى بپرسد كه او را ديده‌اى و انسان يك ساعت قبل او را ديده باشد ، بگويد او را نديده‌ام و قصد كند كه از پنج دقيقه پيش نديده‌ام .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n\r\nاحكام وقف\r\nمسأله 2685 - اگر كسى چيزى را وقف كند ، از ملك او خارج مىشود و خود او و ديگران نمىتوانند آن را ببخشند يا بفروشند و كسى هم از آن ملك ارث نمىبرد ، ولى در بعضى از موارد كه در مسأله ( 2101 و 2103 ) گفته شد فروختن آن اشكال ندارد .\r\nمسأله 2686 - لازم نيست صيغه وقف را به عربى بخوانند ، بلكه اگر مثلًا بگويد خانه خود را وقف كردم و خودش يا كسى كه خانه را برايش وقف كرده يا وكيل يا ولىّ آن كس آن را قبض كند وقف صحيح است ؛ مثلًا چنانچه حصيرى را به قصد وقف بودن در مسجد بيندازد و يا جايى را به قصد مسجد بودن بسازد و در اختيار نماز گزاران بگذارد وقفيت محقق مىشود . و قبول كردن كسى در صحت وقف لازم نيست و همچنين قصد قربت در آن لازم نيست .\r\nمسأله 2687 - اگر ملكى را براى وقف كردن معين كند و پيش از خواندن صيغه وقف پشيمان شود يا بميرد ، وقف درست نيست و همچنين است در وقف خاص اگر پيش از قبض موقوفٌ عليهم واقف بميرد .\r\nمسأله 2688 - كسى كه مالى را وقف مىكند ، بايد از موقع خواندن صيغه ، مال را براى هميشه وقف كند و اگر مثلًا بگويد اين مال بعد از مردن من وقف باشد ، چون از موقع خواندن صيغه تا مردنش وقف نبوده ، صحيح نيست و نيز اگر بگويد تا ده سال وقف باشد و بعد از آن نباشد يا بگويد تا ده سال وقف باشد ، بعد ، پنج سال وقف نباشد و دوباره وقف باشد ، وقف صحيح نيست .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nمسأله 2689 - وقف در صورتى صحيح است كه مال وقف را به تصرف كسى كه براى او وقف شده يا وكيل يا ولىّ او بدهند ، ولى اگر چيزى را بر اولاد صغير خود وقف كند و به قصد اينكه آن چيز ملك آنان شود ، از طرف آنان نگهدارى نمايد ، وقف صحيح است .\r\nمسأله 2690 - ظاهر اين است كه در اوقاف از قبيل مدارس و مساجد و امثال اينها قبض معتبر نباشد و وقفيت به مجرد وقف نمودن محقق مىشود .\r\nمسأله 2691 - وقف كننده بايد مكلف و عاقل و با قصد اختيار باشد و شرعاً بتواند در مال خود تصرف كند ، بنابر اين سفيه ( يعنى كسى كه مال خود را در كارهاى بيهوده مصرف مىكند ) چون حق ندارد در مال خود تصرف نمايد اگر چيزى را وقف كند صحيح نيست .\r\nمسأله 2692 - اگر مالى را براى بچه‌اى كه در شكم مادر است و هنوز به دنيا نيامده وقف كند صحت آن ، محل اشكال و لازم است رعايت احتياط نمايند ، ولى اگر براى اشخاصى كه فعلًا موجودند و بعد از آنها براى كسانى كه بعداً به دنيا مىآيند وقف نمايد اگر چه در موقعى كه وقف محقق مىشود در شكم مادر هم نباشند ؛ مثلًا چيزى را بر اولاد خود وقف كند كه بعد از آنان وقف نوه‌هاى او باشد و هر دسته‌اى بعد از دسته ديگر از وقف استفاده كنند صحيح است .\r\nمسأله 2693 - اگر چيزى را براى خودش وقف كند مثل آنكه دكانى را وقف كند كه عايدى آن را بعد از مرگ او خرج مقبره‌اش نمايند صحيح نيست ، ولى اگر مثلًا مالى را بر فقرا وقف كند و خودش فقير شود ، مىتواند از منافع وقف استفاده نمايد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nمسأله 2694 - اگر براى چيزى كه وقف كرده متولى معين كند ، بايد مطابق قرارداد او رفتار نمايند و اگر معين نكند ، چنانچه بر افراد مخصوصى مثلًا بر اولاد خود وقف كرده باشد و آنها بالغ باشند ، اختيار با خود آنان است و اگر بالغ نباشند اختيار با ولىّ ايشان است و براى استفاده از وقف اجازه حاكم شرع لازم نيست ؛ مگر اينكه تنها منافع را براى آنان قرار داده باشد كه در اين صورت در حفظ عين بايستى به حاكم شرع رجوع شود .\r\nمسأله 2695 - اگر ملكى را مثلًا بر فقرا يا سادات وقف كند يا وقف كند كه منافع آن به مصرف خيرات برسد ، در صورتى كه براى آن ملك متولّى معين نكرده باشد ، اختيار آن با حاكم شرع است .\r\nمسأله 2696 - اگر ملكى را براى افراد مخصوصى ؛ مثلًا براى اولاد خود وقف كند كه هر طبقه‌اى بعد از طبقه ديگر از آن استفاده كنند ، چنانچه متولى وقف آن را اجاره دهد و ولايت وى بر همه طبقات باشد و بميرد اجاره باطل نمىشود ، ولى اگر متولى نداشته باشد و يك طبقه از كسانى كه ملك براى آنها وقف شده ، آن را اجاره دهند و در بين مدت اجاره بميرند ، چنانچه طبقه بعدى آن اجاره را امضا نكنند اجاره باطل مىشود . و در صورتى كه مستأجر مال الاجاره تمام مدت را داده باشد مال الاجاره از زمان مردنشان تا آخر مدت اجاره را از مال آنان مىگيرد .\r\nمسأله 2697 - اگر ملك وقف خراب شود ، از وقف بودن بيرون نمىرود ؛ مگر آنكه عنوانى را قصد كرده باشد كه آن عنوان از بين برود و ديگر وجود خارجى نداشته باشد مثل اينكه باغ را به قيد باغ بودن براى تفريح مردم وقف كرده باشد كه اگر آن باغ خراب شود وقف باطل و به واقف يا ورثه وى بر مىگردد .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nمسأله 2698 - ملكى كه مقدارى از آن وقف است و مقدارى از آن وقف نيست اگر تقسيم نشده باشد ، حاكم شرع يا متولى مىتواند با نظر اهل خبره سهم وقف را جدا كند .\r\nمسأله 2699 - اگر متولى وقف خيانت كند و عايدات آن را به مصرفى كه معين شده نرساند ، حاكم شرع امينى را به او ضميمه مىنمايد كه مانع از خيانتش گردد و در صورتى كه ممكن نباشد مىتواند به جاى او متولى امينى معين نمايد .\r\nمسأله 2700 - فرشى را كه براى حسينيه وقف كرده‌اند ، نمىتوانند براى نماز به مسجد ببرند ، اگر چه آن مسجد نزديك حسينيه باشد .\r\nمسأله 2701 - اگر ملكى را براى تعمير مسجدى وقف نمايند ، چنانچه آن مسجد احتياج به تعمير ندارد و انتظار هم نمىرود كه تا مدتى احتياج به تعمير پيدا كند مىتوانند عايدات آن ملك را به مصرف مسجدى كه احتياج به تعمير دارد برسانند .\r\nمسأله 2702 - اگر ملكى را وقف كند كه عايدات آن را خرج تعمير مسجد نمايند و به امام جماعت و به كسى كه در آن مسجد اذان مىگويد بدهند ، در صورتى كه بدانند يا اطمينان داشته باشند كه براى هر يك چه مقدار معين كرده ، بايد همانطور مصرف كنند . و اگر يقين يا اطمينان نداشته باشند ، بايد اول مسجد را تعمير كنند و اگر چيزى زياد آمد ، بين امام جماعت و كسى كه اذان را مىگويد به طور مناسب قسمت نمايند و بهتر آن است كه اين دو نفر در تقسيم با يكديگر صلح كنند .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\nاحكام وصيّت\r\nمسأله 2703 - وصيت آن است كه انسان سفارش كند بعد از مرگش براى او كارهايى انجام دهند يا بگويد بعد از مرگش چيزى از مال او ملك كسى باشد يا اينكه چيزى را از مال او به كسى تمليك يا صرف در خيرات و مبرات كنند يا براى اولاد خود و كسانى كه اختيار آنان با او است ، قيم و سرپرست معين كند و كسى را كه به او وصيت مىكنند وصى مىگويند .\r\nمسأله 2704 - كسى كه نمىتواند حرف بزند ، اگر با اشاره مقصود خود را بفهماند ، براى هر كارى مىتواند وصيت كند ، بلكه كسى هم كه مىتواند حرف بزند ، اگر با اشاره‌اى كه مقصودش را بفهماند وصيت كند صحيح است .\r\nمسأله 2705 - اگر نوشته‌اى را به امضاء يا مهر ميّت ببينند ، چنانچه مقصود او را بفهماند و معلوم باشد كه براى وصيت كردن نوشته ، بايد مطابق آن عمل كنند ، بلكه اگر بدانند كه مقصودش وصيت كردن نبوده و چيزهايى را نوشته است كه بعداً مطابق آن وصيت كند بعيد نيست براى وصيت كافى باشد .\r\nمسأله 2706 - كسى كه وصيت مىكند بايد عاقل باشد و از روى اختيار وصيت كند و وصيت بچه ده ساله در امور مربوط به تجهيز و كفن و دفن خود و خيرات و مبرّات ، چه براى ارحامش و چه براى غير آن‌ها جايز است و اعتبار سفيه نبودن در نفوذ وصيت محل اشكال است و احتياط آن است كه عمل به وصيت او ترك نشود .\r\nمسأله 2707 - كسى كه از روى عمد مثلًا زخمى به خود زده يا سمى خورده كه قصد خودكشى داشته ، اگر وصيت كند كه مقدارى از مال او را به\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمصرفى برسانند صحيح نيست ، و ليكن وصيت وى در غير از شؤون مالى صحيح است .\r\nمسأله 2708 - اگر انسان وصيت كند كه چيزى از اموالش مال كسى باشد و آن چيز از يك سوم اموال موصى بيشتر نباشد در صورتى كه آن كس وصيت را قبول كند اگر چه قبولش در زمان زنده بودن موصى باشد آن چيز را بعد از مردن موصى مالك مىشود ، بلكه ظاهر اين است كه قبول اصلًا معتبر نباشد و فقط رد مانع است .\r\nمسأله 2709 - وقتى انسان نشانه‌هاى مرگ را در خود ديد ، بايد فوراً امانتهاى مردم را به صاحبانشان برگرداند يا آنكه به آنها اطلاع دهد و اگر به مردم بدهكار است و موقع دادن آن بدهى رسيده بايد بدهد و اگر خودش نمىتواند بدهد يا موقع دادن بدهى او نرسيده ، بايد وصيت كند و براى وصيت شاهد بگيرد ، ولى اگر بدهى او معلوم باشد ، وصيت كردن لازم نيست .\r\nمسأله 2710 - كسى كه نشانه‌هاى مرگ را در خود مىبيند ، اگر خمس و زكات و مظالم بدهكار است ، بايد فوراً بدهد و اگر نمىتواند بدهد ، چنانچه از خودش مال دارد يا احتمال مىدهد كسى آنها را ادا نمايد ، بايد وصيت كند و همچنين است اگر حج بر او واجب باشد .\r\nمسأله 2711 - كسى كه نشانه‌هاى مرگ را در خود مىبيند ، اگر نماز و روزه قضا دارد ، بنابر احتياط بايد وصيت كند كه از مال خودش براى آنها اجير بگيرند ، بلكه اگر مال نداشته باشد ، ولى احتمال بدهد كسى بدون آنكه چيزى بگيرد آنها را انجام مىدهد ، باز هم وصيت نمايد و اگر قضاى نماز و روزه او به تفصيلى كه در باب نماز قضا گفته شد ، بر پسر بزرگترش واجب باشد ، بنابر احتياط بايد به او اطلاع دهد يا وصيت كند كه براى او بجا آورند .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمسأله 2712 - كسى كه نشانه‌هاى مرگ را در خود مىبيند ، اگر مالى پيش كسى دارد يا در جايى پنهان كرده است كه ورثه نمىدانند ، چنانچه بواسطه ندانستن ، حقشان از بين برود ، بايد به آنان اطلاع دهد و لازم نيست براى بچه‌هاى صغير خود قيم و سرپرست معين كند ، ولى در صورتى كه بدون قيم مالشان از بين مىرود يا خودشان ضايع مىشوند ، براى آنان بايد قيم امينى معين نمايد .\r\nمسأله 2713 - وصى بايد عاقل باشد و احوط اين است كه بالغ نيز باشد و احوط و اولى آن است كه وصى مسلمان ، مسلمان نيز باشد و در امورى كه راجع به شخص موصى نيست لازم است مورد اطمينان باشد .\r\nمسأله 2714 - اگر كسى چند وصى براى خود معين كند چنانچه اجازه داده باشد كه هر كدام به تنهايى به وصيت عمل كنند ، لازم نيست در انجام وصيت از يكديگر اجازه بگيرند و اگر اجازه نداده باشد ، چه گفته باشد كه هر دو با هم به وصيت عمل كنند يا نگفته باشد ، بايد با نظر يكديگر به وصيت عمل نمايند و اگر حاضر نشوند كه با يكديگر به وصيت عمل كنند ، حاكم شرع آنها را مجبور مىكند و اگر اطاعت نكنند به جاى يكى از آنان شخص ديگرى را معين مىنمايد .\r\nمسأله 2715 - اگر انسان از وصيت خود برگردد ؛ مثلًا بگويد ثلث مالش را به كسى بدهند ، بعد بگويد به او ندهند وصيت باطل مىشود و اگر وصيت خود را تغيير دهد ، مثل آنكه قيمى براى بچه‌هاى خود معين كند ، بعد ديگرى را به جاى او قيم نمايد وصيت اولش باطل مىشود و بايد به وصيت دوم او عمل نمايند .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nمسأله 2716 - اگر كارى كند كه معلوم شود از وصيت خود برگشته ؛ مثلًا خانه‌اى را كه وصيت كرده به كسى بدهند ، بفروشد يا ديگرى را براى فروش آن وكيل نمايد ، وصيت باطل مىشود .\r\nمسأله 2717 - اگر وصيت كند چيز معينى را به كسى بدهند بعد وصيت كند كه نصف همان را به ديگرى بدهند ، بايد آن چيز را دو قسمت كنند و به هر كدام از آن دو نفر يك قسمت آن را بدهند .\r\nمسأله 2718 - اگر كسى در مرضى كه به آن مرض مىميرد ، مقدارى از مالش را به كسى ببخشد و وصيت كند كه بعد از مردن او هم مقدارى به كس ديگرى بدهند چنانچه ثلث او براى هر دو مال كافى نباشد و ورثه هم حاضر به اجازه دادن زائد بر ثلث نباشند بايد ابتدا مالى را كه بخشيده از ثلث تركه خارج نمايند و سپس باقيمانده را در مورد وصيت صرف كنند .\r\nمسأله 2719 - اگر وصيت كند كه ثلث مال او را نفروشند و عايدات آن را به مصرفى برسانند ، بايد مطابق گفته او عمل نمايند .\r\nمسأله 2720 - اگر در مرضى كه به آن مرض مىميرد ، بگويد مقدارى به كسى بدهكار است ، چنانچه متهم باشد كه براى ضرر زدن به ورثه گفته است بايد مقدارى را كه معين كرده از ثلث او بدهند و اگر متهم نباشد اقرار او نافذ است و بايد از اصل مالش بدهند .\r\nمسأله 2721 - كسى كه انسان وصيت مىكند چيزى را به او بدهند لازم نيست در حال وصيت وجود داشته باشد ، پس اگر وصيت كند به بچه‌اى كه ممكن است از فلان زن حامله متولد شود چيزى بدهند اگر آن بچه پس از مرگ موصى موجود باشد لازم است آن چيز را به او بدهند و اگر موجود نباشد در مصرف ديگرى كه به نظر موصى نزديكتر به مورد وصيت باشد صرف مىكنند ،\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nولى اگر وصيت كند كه چيزى از مال او بعد از مرگش مال كسى باشد ، پس اگر آن شخص بعد از مرگ موصى موجود باشد وصيت صحيح و اگر نباشد باطل است و آنچه را كه براى او وصيت كرده ، ورثه ميان خودشان قسمت مىكنند و اگر موجود شود ؛ مانند نوه‌اش مثلًا احتياط آن است كه ورثه با وى مصالحه كنند .\r\nمسأله 2722 - اگر انسان بفهمد كسى او را وصى كرده ، چنانچه به اطلاع وصيت كننده برسانند كه براى انجام وصيت او حاضر نيست ، لازم نيست بعد از مردن او به وصيت عمل كند ، ولى اگر پيش از مردن او نفهمد كه او را وصى كرده يا بفهمد و به او اطلاع ندهد كه براى عمل كردن به وصيت حاضر نيست ، در صورتى كه مشقت نداشته باشد ، بايد وصيت او را انجام دهد و نيز اگر وصى پيش از مرگ موصى موقعى ملتفت شود كه موصى بواسطه شدت مرض يا مانعى ديگر نتواند به ديگرى وصيت كند بنابر احتياط بايد وصيت را قبول نمايد .\r\nمسأله 2723 - اگر كسى كه وصيت كرده بميرد ، وصى نمىتواند ديگرى را براى انجام كارهاى ميّت معين كند و خود از كار كناره نمايد ، ولى اگر بداند مقصود ميّت اين نبوده كه خود وصى آن كار را انجام دهد ، بلكه مقصودش فقط انجام كار بوده مىتواند ديگرى را از طرف خود وكيل نمايد .\r\nمسأله 2724 - اگر كسى دو نفر را با هم وصى قرار دهد و نظرش آن باشد كه هر دو با هم عمل به وصيت كنند چنانچه يكى از آن دو بميرد يا ديوانه يا كافر شود ، حاكم شرع يك نفر ديگر را به جاى او معين مىكند و اگر هر دو بميرند ، يا ديوانه يا كافر شوند ، حاكم شرع دو نفر ديگر را معين مىكند ، ولى اگر يك نفر بتواند وصيت را عملى كند ، معين كردن دو نفر لازم نيست .\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nمسأله 2725 - اگر وصى نتواند به تنهايى كارهاى ميّت را انجام دهد ، حاكم شرع براى كمك او يك نفر ديگر را معين مىكند .\r\nمسأله 2726 - اگر مقدارى از مال ميّت در دست وصى تلف شود چنانچه در نگهدارى آن كوتاهى كرده و يا تعدى نموده ، مثلًا ميّت وصيت كرده است كه فلان مقدار به فقراى فلان شهر بده و او مال را به شهر ديگر برده و در راه از بين رفته ضامن است و اگر كوتاهى نكرده و تعدى هم ننموده ضامن نيست .\r\nمسأله 2727 - هر گاه انسان كسى را وصى خود قرار دهد و بگويد كه اگر آن كس بميرد فلانى وصىّ باشد ، بعد از آنكه وصىّ اول مرد ، وصى دوم بايد كارهاى ميّت را انجام دهد .\r\nمسأله 2728 - حجة الاسلامى كه بر ميّت واجب است و بدهكارى و حقوقى را كه مثل خمس و زكات و مظالم ، ادا كردن آنها واجب مىباشد ، بايد از اصل مال ميّت بدهند اگر چه ميّت براى آنها وصيت نكرده باشد و پرداخت حج مقدم بر ساير ديون است .\r\nمسأله 2729 - اگر مال ميّت از بدهى و حج واجب و حقوقى كه مثل خمس و زكات و مظالم بر او واجب است زياد بيايد ، چنانچه وصيت كرده باشد كه ثلث يا مقدارى از ثلث را به مصرفى برسانند ، بايد به وصيت او عمل كنند و اگر وصيت نكرده باشد ، آنچه مىماند مال ورثه است .\r\nمسأله 2730 - اگر مصرفى را كه ميّت معين كرده ، از ثلث مال او بيشتر باشد ، وصيت او در بيشتر از ثلث در صورتى صحيح است كه ورثه حرفى بزنند يا كارى كنند كه معلوم شود وصيت را اجازه نموده‌اند و تنها راضى بودن آنان كافى نيست و اگر مدتى بعد از مردن او هم اجازه نمايند صحيح است و چنانچه\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nبعضى از ورثه اجازه و بعضى رد نمايند وصيت در حصه آنهايى كه اجازه نموده‌اند صحيح و نافذ است .\r\nمسأله 2731 - اگر مصرفى را كه ميّت معين كرده ، از ثلث مال او بيشتر باشد و پيش از مردن او ورثه اجازه نمايند ، بعد از مردن او نمىتوانند از اجازه خود برگردند .\r\nمسأله 2732 - اگر وصيت كند كه از ثلث او خمس و زكات يا بدهى ديگر او را بدهند و براى نماز و روزه او اجير بگيرند و كار مستحبى هم مثل اطعام به فقرا انجام دهند ، بايد\r\nاول بدهى و اجرت قضاى نماز و روزه او را از ثلث بدهند و اگر چيزى زياد آمد به مصرف كار مستحبى كه معين كرده برسانند و چنانچه ثلث مال او فقط به اندازه بدهى او باشد و ورثه هم اجازه ندهند كه بيشتر از ثلث مال مصرف شود ، بايد ثلث مال براى نماز و روزه و بدهى تقسيم شود و بقيه بدهى از اصل مال خارج گردد .\r\nمسأله 2733 - اگر وصيت كند كه بدهى او را بدهند و براى نماز و روزه او اجير بگيرند و كار مستحبى هم انجام دهند ، چنانچه وصيت نكرده باشد كه اينها را از ثلث بدهند ، بايد بدهى او را از اصل مال بدهند و اگر چيزى زياد آمد ، ثلث آن را به مصرف نماز و روزه و كارهاى مستحبى كه معين كرده برسانند و در صورتى كه ثلث كافى نباشد پس اگر ورثه اجازه بدهند بايد وصيت او عملى شود و اگر اجازه ندهند ، بايد نماز و روزه را از ثلث بدهند ، و اگر چيزى زياد آمد به مصرف كار مستحبى كه معين كرده برسانند .\r\nمسأله 2734 - اگر كسى بگويد كه ميّت وصيت كرده فلان مبلغ را به من\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nبدهند چنانچه دو مرد عادل گفته او را تصديق كنند يا قسم ياد كنند و يك مرد عادل هم گفته او را تصديق نمايد يا يك مرد عادل يا دو زن عادل يا چهار زن عادله به گفته او شهادت دهند ، بايد مقدارى را كه مىگويد به او بدهند و اگر يك زن عادل شهادت دهد ، بايد يك چهارم چيزى را كه مطالبه مىكند به او بدهند و اگر دو زن عادل شهادت دهند ، نصف آن را و اگر سه زن عادل شهادت دهند ، سه چهارم آن را به او بدهند و در مورد شهادت زنها بدون مرد احتياطاً لازم است خودش نيز قسم ياد كند و نيز اگر دو مرد كافر ذمى كه در دين خود عادل باشند گفته او را تصديق كنند ، در صورتى كه ميّت ناچار بوده است كه وصيت كند و مرد و زن عادلى هم در موقع وصيت نبوده ، بايد چيزى را كه مطالبه مىكند به او بدهند و همچنين اگر مرد ذمى نباشد زن ذمى كه در دين خود عادل باشد به همان نحوى كه در زن مسلمان عادل گفته شد كفايت مىكند .\r\nمسأله 2735 - اگر كسى بگويد من وصى ميتم كه مال او را به مصرفى برسانم يا ميّت مرا قيّم بچه‌هاى خود قرار داده ، در صورتى بايد حرف او را قبول كرد كه دو مرد عادل گفته او را تصديق نمايند و همچنين وصيت ثابت مىشود با اقرار ورثه .\r\nمسأله 2736 - اگر وصيت كند چيزى از مال او براى كسى باشد و آن كس پيش از آنكه قبول كند يا رد نمايد بميرد ، تا وقتى ورثه او وصيت را رد نكرده‌اند مىتوانند آن چيز را قبول نمايند ، ولى اين حكم در صورتى است كه وصيت كننده از وصيت خود برنگردد و گر نه حقى به آن چيز ندارند .\r\n\r\n","description":"","footnote":"","page_name":" 600 ","page_number":600},
  {"content":"\r\n\r\n\r\nاحكام ارث\r\nمسأله 2737 - كسانى كه بواسطه خويشى ارث مىبرند سه دسته هستند :\r\nدسته اول - پدر و مادر و اولاد ميّت است و با نبودن اولاد ، اولاد اولاد هر چه پائين روند ، هر كدام از آنان كه به ميّت نزديكتر است ارث مىبرد و تا يك نفر از اين دسته هست دسته دوم ارث نمىبرند .\r\nدسته دوم - جد ؛ يعنى پدر بزرگ و جده ؛ يعنى مادر بزرگ و خواهر و برادر است و با نبودن برادر و خواهر ، اولاد ايشان هر كدام از آنان كه به ميّت نزديكتر است ارث مىبرد و تا يك نفر از اين دسته هست دسته سوم ارث نمىبرند .\r\nدسته سوم - عمو و عمه و دايى و خاله و اولاد آنان است و تا يك نفر از عموها و عمه‌ها و دايىها و خاله‌هاى ميّت زنده‌اند ، اولاد آنان ارث نمىبرند ، ولى اگر ميّت عموى پدرى و پسر عموى پدر و مادرى داشته باشد ، ارث به پسر عموى پدر و مادرى مىرسد و عموى پدرى ارث نمىبرد .\r\nمسأله 2738 - اگر عمو و عمه و دايى و خاله خود ميّت و اولاد آنان و اولاد اولاد آنان نباشند ، عمو و عمه و دايى و خاله پدر و مادر ميّت ارث مىبرند و اگر اينها نباشند ، اولادشان ارث مىبرند و اگر اينها هم نباشند ، عمو و عمه و دايى و خاله جد و جده ميّت ارث مىبرند و اگر اينها هم نباشند ، اولادشان ارث مىبرند .\r\nمسأله 2739 - زن و شوهر به تفصيلى كه بعداً گفته مىشود ، از يكديگر ارث مىبرند .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n\r\nارث دسته اول\r\nمسأله 2740 - اگر وارث ميّت فقط يك نفر از دسته اول باشد ؛ مثلًا پدر يا مادر يا يك پسر يا يك دختر باشد ، همه مال ميّت به او مىرسد و اگر پسر و دختر باشند ، مال را طورى قسمت مىكنند كه هر پسر دو برابر دختر ببرد .\r\nمسأله 2741 - اگر وارث ميّت فقط پدر و مادر او باشند ، مال سه قسمت مىشود ، دو قسمت آن را پدر و يك قسمت آن را مادر مىبرد ، ولى اگر ميّت دو برادر ، يا چهار خواهر يا يك برادر و دو خواهر داشته باشد كه همه آنان مسلمان و آزاد و پدرى باشند ؛ يعنى پدر آنان با پدر ميّت يكى باشد ، خواه مادرشان هم با مادر ميّت يكى باشد يا نه ، اگر چه تا ميّت پدر و مادر دارد اينها ارث نمىبرند ، اما بواسطه بودن اينها مادر شش يك مال را مىبرد و بقيه را به پدر مىدهند .\r\nمسأله 2742 - اگر وارث ميّت فقط پدر و مادر و يك دختر باشد چنانچه ميّت دو برادر يا چهار خواهر يا يك برادر و دو خواهر پدرى نداشته باشد ، مال را پنج قسمت مىكنند ، پدر و مادر هر كدام يك قسمت و دختر سه قسمت آن را مىبرد و اگر دو برادر يا چهار خواهر يا يك برادر و دو خواهر پدرى داشته باشد ، مال را شش قسمت مىكنند ؛ پدر و مادر ، هر كدام يك قسمت و دختر سه قسمت را مىبرد و يك قسمت باقيمانده را چهار قسمت مىكنند ؛ يك قسمت را به پدر و سه قسمت آن را به دختر مىدهند و در نتيجه مال ميّت را 24 قسمت مىكنند ؛ 15 قسمت آن را به دختر و 5 قسمت آن را به پدر و 4 قسمت آن را به مادر مىدهند .\r\nمسأله 2743 - اگر وارث ميّت فقط پدر و مادر و يك پسر باشد ، مال را\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nشش قسمت مىكنند ، پدر و مادر هر كدام يك قسمت و پسر چهار قسمت آن را مىبرد و اگر چند پسر يا چند دختر باشند ، آن چهار قسمت را به طور مساوى بين خودشان قسمت مىكنند و اگر پسر و دختر باشند ، آن چهار قسمت را طورى تقسيم مىكنند كه هر پسرى دو برابر يك دختر ببرد .\r\nمسأله 2744 - اگر وارث ميّت فقط پدر يا مادر و يك يا چند پسر باشند مال را شش قسمت مىكنند ؛ يك قسمت آن را پدر يا مادر و پنج قسمت آن را پسر مىبرد و اگر چند پسر باشند آن پنج قسمت را به طور مساوى تقسيم مىنمايند .\r\nمسأله 2745 - اگر وارث ميّت فقط پدر يا مادر با پسر و دختر باشد مال را شش قسمت مىكنند ؛ يك قسمت آن را پدر يا مادر مىبرد و بقيه را طورى قسمت مىكنند كه هر پسرى دو برابر دختر ببرد .\r\nمسأله 2746 - اگر وارث ميّت فقط پدر يا مادر و يك دختر باشد مال را چهار قسمت مىكنند ؛ يك قسمت آن را پدر يا مادر و بقيه را دختر مىبرد .\r\nمسأله 2747 - اگر وارث ميّت فقط پدر يا مادر و چند دختر باشد ، مال را پنج قسمت مىكنند ؛ يك قسمت را پدر يا مادر مىبرد و چهار قسمت آن را دخترها به طور مساوى بين خودشان قسمت مىكنند .\r\nمسأله 2748 - اگر ميّت اولاد نداشته باشد ، نوه پسرى او اگر چه دختر باشد سهم پسر ميّت را مىبرد و نوه دخترى او اگر چه پسر باشد ، سهم دختر ميّت را مىبرد ؛ مثلًا اگر ميّت يك پسر از دختر خود و يك دختر از پسرش داشته باشد ، مال را سه قسمت مىكنند ؛ يك قسمت را به پسر دختر و دو قسمت را به دختر پسر مىدهند و اگر نوه پسرى يا دخترى بيشتر از يكى بوده و مختلف باشند از آن سهم پسر دو برابر دختر ارث مىبرد .\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\nارث دسته دوم\r\nمسأله 2749 - دسته دوم از كسانى كه بواسطه خويشى ارث مىبرند ، جد يعنى ؛ پدر بزرگ و جده ؛ يعنى مادر بزرگ و برادر و خواهر ميّت است و اگر برادر و خواهر نداشته باشد ، اولادشان ارث مىبرند .\r\nمسأله 2750 - اگر وارث ميّت فقط يك برادر ، يا يك خواهر باشد همه مال به او مىرسد و اگر چند برادر پدر و مادرى ، يا چند خواهر پدر و مادرى باشد مال به طور مساوى بين آنان قسمت مىشود و اگر برادر و خواهر پدر و مادرى با هم باشند هر برادرى دو برابر خواهر مىبرد ؛ مثلًا اگر دو برادر و يك خواهر پدر و مادرى دارد ، مال را پنج قسمت مىكنند ؛ هر يك از برادرها دو قسمت و خواهر يك قسمت آن را مىبرد .\r\nمسأله 2751 - اگر ميّت برادر و خواهر پدر و مادرى دارد ، برادر و خواهر پدرى كه از مادر با ميّت جدا است ارث نمىبرد و اگر برادر و خواهر پدر و مادرى ندارد ، چنانچه فقط يك خواهر يا يك برادر پدرى داشته باشد ، همه مال به او مىرسد و اگر چند برادر يا چند خواهر پدرى داشته باشد مال به طور مساوى بين آنان قسمت مىشود و اگر هم برادر و هم خواهر پدرى داشته باشد هر برادرى دو برابر خواهر مىبرد .\r\nمسأله 2752 - اگر وارث ميّت فقط يك خواهر يا يك برادر مادرى باشد كه از پدر با ميّت جدا است همه مال به او مىرسد و اگر چند برادر مادرى يا چند خواهر مادرى يا چند برادر و خواهر مادرى باشند ، مال به طور مساوى بين آنان قسمت مىشود .\r\nمسأله 2753 - اگر ميّت برادر و خواهر پدر و مادرى و برادر و خواهر\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nپدرى و يك برادر يا يك خواهر مادرى داشته باشد ، برادر و خواهر پدرى ارث نمىبرند و مال را شش قسمت مىكنند ؛ يك قسمت آن را به برادر يا خواهر مادرى و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2754 - اگر ميّت برادر و خواهر پدر و مادرى و برادر و خواهر پدرى و چند برادر و خواهر مادرى داشته باشد ، برادر و خواهر پدرى ارث نمىبرد و مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2755 - اگر وارث ميّت فقط برادر و خواهر پدرى و يك برادر مادرى يا يك خواهر مادرى باشد مال را شش قسمت مىكنند ، يك قسمت آن را برادر يا خواهر مادرى مىبرد و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2756 - اگر وارث ميّت فقط برادر و خواهر پدرى و چند برادر و خواهر مادرى باشد ، مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2757 - اگر وارث ميّت فقط برادر و خواهر و زن او باشد ، زن يك چهارم مال را ارث مىبرد و خواهر و برادر به طورى كه در مسائل گذشته گفته شد بقيه را ارث مىبرند و نيز اگر زنى بميرد و وارث او فقط خواهر و برادر و شوهر او باشد ، شوهر نصف مال را مىبرد و خواهر و برادر به طورى كه در مسائل پيش گفته شد ارث خود را مىبرند ، ولى براى آنكه زن يا شوهر ارث\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nمىبرند از سهم برادر و خواهر مادرى چيزى كم نمىشود و از سهم برادر و خواهر پدر و مادرى يا پدرى كم مىشود ؛ مثلًا اگر وارث ميّت شوهر و برادر و خواهر مادرى و برادر و خواهر پدر و مادرى او باشد ، نصف مال به شوهر مىرسد و يك قسمت از سه قسمت اصل مال را به برادر و خواهر مادرى مىدهند و آنچه مىماند مال برادر و خواهر پدر و مادرى است ، پس اگر همه مال او شش تومان باشد سه تومان به شوهر و دو تومان به برادر و خواهر مادرى و يك تومان به برادر و خواهر پدر و مادرى مىدهند و اگر ميّت يك برادر يا يك خواهر مادرى و يك يا چند خواهر پدرى و مادرى داشته باشد شش يك مال سهم خواهر مادرى و بقيه سهم خواهر پدرى و مادرى است .\r\nمسأله 2758 - اگر ميّت خواهر و برادر نداشته باشد ، سهم ارث آنان را به اولادشان مىدهند و سهم برادرزاده و خواهرزاده مادرى به طور مساوى بين آنان قسمت مىشود و از سهمى كه به برادر زاده و خواهرزاده پدرى يا پدر و مادرى مىرسد هر پسرى دو برابر دختر مىبرد و بنابر احتياط مستحب مصالحه شود .\r\nمسأله 2759 - اگر وارث ميّت فقط يك جد يا يك جده است ، چه پدرى باشد يا مادرى همه مال به او مىرسد و با بودن جد ميّت ، پدر جد ارث نمىبرد .\r\nمسأله 2760 - اگر وارث ميّت فقط جد و جده پدرى باشد مال سه قسمت مىشود ، دو قسمت را جد و يك قسمت را جده مىبرد و اگر جد و جده مادرى باشد ، مال را به طور مساوى بين خودشان قسمت مىكنند .\r\nمسأله 2761 - اگر وارث ميّت فقط يك جد يا جده پدرى و يك جد يا جده مادرى باشد مال سه قسمت مىشود ؛ دو قسمت را جد يا جده پدرى و يك\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nقسمت را جد يا جده مادرى مىبرد .\r\nمسأله 2762 - اگر وارث ميّت جد و جده پدرى و جد و جده مادرى باشد مال سه قسمت مىشود ؛ يك قسمت آن را جد و جده مادرى به طور مساوى بين خودشان قسمت مىكنند و دو قسمت آن را به جد و جده پدرى مىدهند و جد دو برابر جده مىبرد .\r\nمسأله 2763 - اگر وارث ميّت فقط زن و جد و جده پدرى و جد و جده مادرى او باشد زن ارث خود را به تفصيلى كه بعداً گفته مىشود مىبرد و يك قسمت از سه قسمت اصل مال را به جد و جده مادرى مىدهند كه به طور مساوى بين خودشان قسمت كنند و بقيه را به جد و جده پدرى مىدهند و جد دو برابر جده مىبرد و اگر وارث ميّت شوهر و جد و جده باشد ، شوهر نصف مال را مىبرد و جد و جده به دستورى كه در مسائل گذشته گفته شد ، ارث خود را مىبرند و اگر جد و جده پدرى يا مادرى يا هر دو با برادر و خواهر جمع شوند ، جد و جده مادرى مثل برادر و خواهر مادرى حساب مىشوند و جد و جده پدرى مثل برادر و خواهر پدرى حساب مىشوند ، پس در سهم برادرها يا خواهرها مثل برادرها و خواهرها شريك مىشود .\r\n\r\nارث دسته سوم\r\nمسأله 2764 - دسته سوم عمو و عمه و دايى و خاله و اولاد آنان است به تفصيلى كه گفته شد كه اگر از طبقه اول و دوم كسى نباشد اينها ارث مىبرند .\r\nمسأله 2765 - اگر وارث ميّت فقط يك عمو يا يك عمه است ، چه پدر و مادرى باشد ؛ يعنى با ميّت از يك پدر و مادر باشد يا پدرى باشد يا مادرى ، همه مال به او مىرسد و اگر چند عمو يا چند عمه باشند و همه پدر و مادرى\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nيا همه پدرى باشند ، مال به طور مساوى بين آنان قسمت مىشود و اگر عمو و عمه هر دو باشند و همه پدر و مادرى يا همه پدرى باشند ، مشهور اين است كه عمو دو برابر عمه مىبرد ؛ مثلًا اگر وارث ميّت دو عمو و يك عمه باشد مال را پنج قسمت مىكنند ، يك قسمت را به عمه مىدهند و چهار قسمت را عموها به طور مساوى بين خودشان قسمت مىكنند و اظهر همين است اگر چه احتياط در مصالحه است .\r\nمسأله 2766 - اگر وارث ميّت فقط چند عموى مادرى يا چند عمه مادرى يا عمو و عمه مادرى باشند ، ظاهر آن است كه مال به طور مساوى بين آنان قسمت مىشود .\r\nمسأله 2767 - اگر وارث ميّت عمو و عمه باشد و بعضى پدرى و بعضى مادرى و بعضى پدر و مادرى باشند ، عمو و عمه پدرى ارث نمىبرند و اگر ميّت يك عمو يا يك عمه مادرى دارد ، مال را شش قسمت مىكنند ، يك قسمت را به عمو يا عمه مادرى و بقيه را به عمو و عمه پدر و مادرى و در فرض نبودن آنها به عمو و عمه پدرى مىدهند و سهم عمو دو برابر سهم عمه خواهد بود و اگر هم عمو و هم عمه مادرى دارد ، مال را سه قسمت مىكنند ؛ دو قسمت را به عمو و عمه پدر و مادرى و در فرض نبودن آنها به عمو و عمه پدرى به نحوى كه ذكر شد تقسيم مىكنند و يك قسمت را به عمو و عمه مادرى به نحو تساوى مىدهند .\r\nمسأله 2768 - اگر وارث ميّت فقط يك دايى ، يا يك خاله باشد همه مال به او مىرسد و اگر هم دايى و هم خاله باشد و همه ، پدر و مادرى يا پدرى يا مادرى باشند ، مال به طور مساوى بين آنان قسمت مىشود .\r\nمسأله 2769 - اگر وارث ميّت فقط يك يا چند دايى يا يك يا چند خاله\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nمادرى و دايى و خاله پدر و مادرى و دايى و خاله پدرى باشد ، دايى و خاله پدرى ارث نمىبرد ؛ مگر در فرض نبودن دايى پدر و مادرى و دايى يا خاله مادرى اگر يكى باشد يك ششم و اگر متعدد باشند يك سوم ارث مىبرند كه ميان آنها بالسويه تقسيم مىشود و مابقى براى دايى يا خاله پدر و مادرى مىباشد كه ميان آنها بالسويه نيز تقسيم مىشود و احتياط به مصالحه در اينجا نيز وارد است .\r\nمسأله 2770 - اگر وارث ميّت فقط دايى و خاله پدرى و دايى و خاله مادرى و دايى و خاله پدر و مادرى باشد ، دايى و خاله پدرى ارث نمىبرند ؛ مگر در فرض نبودن پدر و مادرى و حكم اين مسأله نيز همان است كه در مسأله قبل گفته شد .\r\nمسأله 2771 - اگر وارث ميّت يك يا چند دايى يا يك يا چند خاله يا دايى و خاله و يك يا چند عمو يا يك يا چند عمو و عمه باشد مال را سه قسمت مىكنند ؛ يك قسمت را دايى يا خاله يا هر دو و بقيه را عمو يا عمه يا هر دو مىبرند و سهم عمو دو برابر سهم عمه است .\r\nمسأله 2772 - اگر وارث ميّت يك دايى يا يك خاله و عمو و عمه باشد ، چنانچه عمو و عمه ، پدر و مادرى يا پدرى باشند ، مال را سه قسمت مىكنند ؛ يك قسمت را دايى يا خاله مىبرد و از بقيه دو قسمت را به عمو و يك قسمت را به عمه مىدهند ، بنابر اين مال را نه قسمت مىكنند ؛ سه قسمت را به دايى يا خاله و چهار قسمت را به عمو و دو قسمت را به عمه مىدهند و احتياط به مصالحه در اينجا نيز وارد است .\r\nمسأله 2773 - اگر وارث ميّت يك دايى يا يك خاله و يك عمو يا يك عمه مادرى و عمو و عمه پدر و مادرى يا پدرى باشد ، مال را سه قسمت مىكنند ؛\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nيك قسمت آن را به دايى يا خاله مىدهند و دو قسمت باقيمانده را اگر عمو يا عمه مادرى يكى باشد يك ششم آن را مىبرد و اگر متعدد باشند يك سوم آن را به نحو مساوى ميان خود تقسيم مىكنند و باقيمانده ( يعنى پنج ششم و يا دو سوم ) را ميان عمو و عمه‌هاى پدر و مادرى و در فرض نبودن آنها عمو و عمه‌هاى پدرى با تفاوت ذكر شده تقسيم مىشود و احتياط سابق الذكر به مصالحه در اينجا نيز جارى است .\r\nمسأله 2774 - اگر وارث ميّت چند دايى و چند خاله باشد كه همه پدر و مادرى يا پدرى يا مادرى باشند و عمو و عمه هم داشته باشد ، مال سه سهم مىشود ؛ دو سهم آن را به دستورى كه گفته شد بين عمو و عمه قسمت مىكنند و يك سهم آن را داييها و خاله‌ها به طور مساوى بين خودشان قسمت مىنمايند ، ولى با بودن دايى و خاله پدر و مادرى ، دايى و خاله پدرى ارث نمىبرند .\r\nمسأله 2775 - اگر وارث ميّت دايى يا خاله مادرى و چند دايى و خاله پدر و مادرى يا پدرى و عمو و عمه باشد ، مال سه سهم مىشود ، دو سهم آن را به دستورى كه سابقاً گفته شد عمو و عمه بين خودشان قسمت مىكنند و نسبت به يك سهم باقيمانده اگر دايى يا خاله مادرى يكى باشد يك ششم و اگر متعدد باشند يك سوم آن را ميان خود بالسويه تقسيم مىكنند و مابقى را دايى و خاله پدر و مادرى و در فرض نبودن آنها دايى و خاله پدرى ميان خود با تفاوت ذكر شده تقسيم مىكنند و احتياط به مصالحه نيز در اينجا جارى است .\r\nمسأله 2776 - اگر ميّت عمو و عمه و دايى و خاله نداشته باشد مقدارى كه به عمو و عمه مىرسد ، به اولاد آنان و مقدارى كه به دايى و خاله مىرسد به اولاد آنان داده مىشود .\r\nمسأله 2777 - اگر وارث ميّت عمو و عمه و دايى و خاله پدر و عمو و عمه\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nو دايى و خاله مادر او باشند ، مال سه سهم مىشود ، يك سهم آن را عمو و عمه و دايى و خاله مادر ميّت به طور مساوى بين خودشان قسمت مىكنند و دو سهم ديگر آن را سه قسمت مىكنند ؛ يك قسمت را دايى و خاله پدر ميّت به طور مساوى بين خودشان قسمت مىنمايند و دو قسمت ديگر آن را به عمو دو برابر عمه پدر ميّت مىدهند و احتمال تساوى ميان آنها نيز وارد است ؛ لذا مصالحه اولى و احوط است .\r\n\r\nارث زن و شوهر\r\nمسأله 2778 - اگر زنى بميرد و اولاد نداشته باشد ، نصف همه مال را شوهر او و بقيه را ورثه ديگر مىبرند و اگر از آن شوهر يا از شوهر ديگر اولاد داشته باشد ، چهار يك همه مال را شوهر و بقيه را ورثه ديگر مىبرند .\r\nمسأله 2779 - اگر مردى بميرد و اولاد نداشته باشد ، چهار يك مال او را زن و بقيه را ورثه ديگر مىبرند و اگر از آن زن يا از زن ديگر اولاد داشته باشد هشت يك مال را زن و بقيه را ورثه ديگر مىبرند و زن از قيمت و ارزش زمين ، خانه و ساختمان ارث مىبرد و اما از باغ و زراعت و زمين‌هاى ديگر و خانه‌هايى كه براى تجارت شوهر دارد از خود آنها مانند ساير ورثه ارث مىبرد .\r\nمسأله 2780 - اگر زن بخواهد در چيزهايى كه از قيمت آنها ارث مىبرد ؛ مانند خانه مسكونى تصرف كند ، بايد از ورثه ديگر اجازه بگيرد و همچنين جايز نيست كه ورثه تا سهم زن را نداده‌اند در آن چيزها بدون اجازه او تصرف كنند .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nمسأله 2781 - اگر زن از آن شوهر فرزند داشته باشد بعيد نيست كه از عين خانه مسكونى شوهر مانند ساير ورثه ارث ببرد ؛ و ليكن احتياط در مصالحه است .\r\nمسأله 2782 - زن از عين مجراى آب قنات و مثل آن مانند ساير ورثه ارث مىبرد .\r\nمسأله 2783 - اگر ميّت بيش از يك زن داشته باشد ، چنانچه اولاد نداشته باشد ، چهار يك مال و اگر اولاد داشته باشد ، هشت يك مال به شرحى كه گفته شد ، به طور مساوى بين زنهاى او قسمت مىشود ، اگر چه شوهر با همه يا بعض از آنان نزديكى نكرده باشد ، ولى اگر در مرض الموت يعنى مرضى كه در آن مرض از دنيا رفته و متصل به مرگ است زنى را عقد كرده و با او نزديكى نكرده است نكاح باطل مىشود و آن زن از او ارث نمىبرد و حق مهر هم ندارد .\r\nمسأله 2784 - اگر زن در حال مرض الموت شوهر كند و بميرد نكاح صحيح است و شوهرش اگر چه با او نزديكى نكرده باشد ، از او ارث مىبرد و حق نصف مهر را نيز دارد .\r\nمسأله 2785 - اگر زن را به ترتيبى كه در احكام طلاق گفته شد ، طلاق رجعى بدهند و در بين عده بميرد ، شوهر از او ارث مىبرد و نيز اگر شوهر در بين آن عده بميرد زن از او ارث مىبرد ولى اگر بعد از گذشتن عده يا در عده طلاق بائن ، يكى از آنان بميرد ، ديگرى از او ارث نمىبرد .\r\nمسأله 2786 - اگر شوهر در حال مرض ، عيالش را طلاق دهد و پيش از گذشتن دوازده ماه هلالى بميرد ، زن با سه شرط از او ارث مىبرد ، چه طلاق رجعى باشد و چه بائن :\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n« اول » آنكه در اين مدت شوهر ديگر نكرده باشد و در صورتى كه شوهر كرده باشد احتياط مستحب آن است كه صلح نمايند .\r\n« دوم » آنكه طلاق به درخواست و رضاى زن انجام نگرفته باشد .\r\n« سوم » شوهر در مرضى كه در آن مرض زن را طلاق داده ، بواسطه آن مرض يا به جهت ديگرى بميرد ، پس اگر از آن مرض خوب شود و به جهت ديگرى از دنيا برود ، زن از او ارث نمىبرد .\r\nمسأله 2787 - لباسى كه مرد براى پوشيدن زن خود گرفته است و به وى تمليك نكرده است اگر چه زن آن را پوشيده باشد ، بعد از مردن شوهر ، جزء مال شوهر است .\r\n\r\nمسائل متفرقه ارث\r\nمسأله 2788 - قرآن و انگشترى و شمشير ميّت يا سلاح ديگرى كه براى مردها متعارف است و لباسهايى را كه پوشيده در صورتى كه آنها را به شخص ديگرى وصيت نكند مال پسر بزرگتر است و اگر ميّت از سه چيز اول بيشتر از يكى دارد ، مثلًا دو قرآن يا دو انگشترى دارد ، احتياط واجب آن است كه پسر بزرگ در آنها با ورثه ديگر صلح كند .\r\nمسأله 2789 - اگر پسر بزرگ ميّت بيش از يكى باشد ؛ مثلًا از دو زن او در يك وقت دو پسر به دنيا آمده باشد ، بايد لباس و قرآن و انگشترى و شمشير ميّت را به طور مساوى بين خودشان قسمت كنند .\r\nمسأله 2790 - اگر ميّت قرض داشته باشد ، چنانچه قرضش به اندازه مال\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nاو يا زيادتر باشد ، بايد چهار چيزى هم كه مال پسر بزرگتر است و در مسأله پيش گفته شد ، به او قرض بدهند و اگر قرضش كمتر از مال او باشد به طورى كه بعد از اداى دين براى وارثه ارث مىرسد بايد پسر بزرگتر به نسبت قرض در كل تركه ميت از اشياى مزبور يا از مال خود بدهد ؛ مثلًا اگر مقدار قرض به اندازه نصف تركه باشد بايد پسر بزرگتر نيز نصف اشياى ذكر شده را بدهد .\r\nمسأله 2791 - مسلمان از كافر ارث مىبرد ، ولى كافر اگر چه پدر يا پسر ميّت مسلمان باشد از او ارث نمىبرد .\r\nمسأله 2792 - اگر كسى يكى از خويشان خود را عمداً و به نا حق بكشد ، از او ارث نمىبرد ولى اگر از روى خطا - چه خطاى محض و چه خطاى شبيه به عمد - باشد مثل آنكه سنگ را به هوا بيندازد و اتفاقاً به يكى از خويشان او اصابت و او را بكشد از او ارث مىبرد ، بلكه ظاهر آن است كه از ديه نيز ارث مىبرد .\r\nمسأله 2793 - هر گاه بخواهند ارث را تقسيم كنند ، براى بچه‌اى كه در شكم است كه اگر زنده به دنيا بيايد ارث مىبرد ، در صورتى كه احتمال بيشتر از يكى نرود سهم يك پسر را كنار مىگذارند و زيادى را ورثه بين خود تقسيم مىكنند ، ولى اگر احتمال بدهند بيشتر از يكى است ؛ مثلًا احتمال بدهند كه زن به دو يا سه بچه حامله باشد و ورثه راضى نباشند كه سهم حمل محتمل را كنار بگذارند ، نسبت به زائد از سهم يك پسر را با وثوق و اطمينان به حفظ سهم حمل زائد ، جايز است بين ورثه تقسيم كنند .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\nحدى كه براى بعضى از گناهان معين شده است\r\nمسأله 2794 - اگر كسى با يكى از محرمهاى خود كه مثل مادر و خواهر با او نسبت دارند زنا كند ، به حكم حاكم شرع بايد او را بكشند و همچنين است اگر مرد كافر با زن مسلمان زنا كند و در اخبار بسيار وارد شده است كه انجام دادن يكى از حدها باعث مىشود كه مردم كار نامشروع نكنند و دنيا و آخرت آنان را حفظ مىكند و منفعتش براى آنان بيشتر است از اينكه چهل روز باران ببارد .\r\nمسأله 2795 - اگر مرد آزادى زنا كند ، بايد او را صد تازيانه بزنند و چنانچه سه مرتبه زنا كند و در هر دفعه صد تازيانه‌اش بزنند ، در دفعه چهارم بايد او را بكشند ، ولى كسى كه زن عقدى دائمى يا كنيز مملوك دارد و در حالى كه بالغ و عاقل و آزاد بوده با او نزديكى كرده و هر وقت هم بخواهد مىتواند با او نزديكى كند ، اگر با زنى كه بالغه و عاقله است زنا كند بايد او را سنگسار نمايند .\r\nمسأله 2796 - مشهور اين است كه اگر مرد ببيند كه كسى با زن او زنا مىكند ، چنانچه نترسد كه به او ضررى بزنند مىتواند هر دو را بكشد ولى اين حكم محل اشكال است و به هر تقدير آن زن بر او حرام نمىشود .\r\nمسأله 2797 - اگر مرد مكلف عاقلى با مكلف عاقل ديگر لواط كند ، بايد هر دوى آنان را بكشند و حاكم شرع مىتواند لواط كننده را با شمشير بكشد يا زنده به آتش بسوزاند يا دست و پاى او را ببندد و از جاى بلندى به زير اندازد و\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nبا شرائطى كه در مسأله ( 2795 ) گفته شد مىتواند سنگسارش كند ، ولى اگر لواط كننده غير محصن باشد كشتن او اشكال دارد و بعيد نيست حدش جلد باشد .\r\nمسأله 2798 - اگر يك نفر كس ديگرى را امر كند كه به نا حق كسى را بكشد در صورتى كه قاتل و كسى كه به او دستور داده ، هر دو مكلف و عاقل باشند قاتل را بايد كشت و كسى كه او را امر كرده بايد حبس كرد تا بميرد .\r\nمسأله 2799 - اگر فرزند ، پدر يا مادر را عمداً بكشد ، بايد او را بكشند ، ولى اگر پدرى فرزند خود را عمداً بكشد ، بايد به دستورى كه در احكام ديه گفته مىشود ديه بدهد و هر قدر حاكم شرع صلاح مىداند او را تعزير كنند .\r\nمسأله 2800 - هر گاه كسى پسرى را از روى شهوت ببوسد ، حاكم شرع او را تعزير مىكند و روايت شده است كه خداوند عالم دهانه‌اى از آتش به دهان او مىزند و ملائكه آسمان و زمين و ملائكه رحمت و غضب بر او لعنت مىكنند و جهنم براى او مهيا خواهد بود ، ولى اگر توبه كند توبه او قبول مىشود .\r\nمسأله 2801 - اگر كسى مرد و زنى را براى زنا يا مرد و پسرى را براى لواط به هم برساند ، چنانچه آن كس زن باشد ، بايد هفتاد و پنج تازيانه به او بزنند و اگر مرد باشد بعد از هفتاد و پنج تازيانه مشهور آن است كه بايد سر او را بتراشند و در كوچه و بازار بگردانند و از محلى كه در آن محل اين كار را كرده بيرونش كنند .\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nمسأله 2802 - اگر كسى بخواهد با زنى زنا كند ، يا با پسرى لواط نمايد و بدون آنكه او را بكشند جلوگيرى از او ممكن نباشد ، كشتن او جايز است .\r\nمسأله 2803 - اگر كسى به مرد يا زن مسلمانى كه بالغ و عاقل و آزاد است نسبت زنا يا لواط بدهد يا ولد الزنا بگويد و نتواند به طريق شرعى صحت نسبت را اثبات كند بايد هشتاد تازيانه از روى لباس به او بزنند .\r\nمسأله 2804 - كسى كه مكلف و عاقل است اگر از روى اختيار و علم به حرمت ، شراب بخورد ، در دفعه اول و دوم و سوم بايد تمام بدنش را غير از عورت برهنه كنند و هشتاد تازيانه به او بزنند و در دفعه چهارم بايد او را بكشند .\r\nمسأله 2805 - كسى كه مكلف و عاقل است اگر چهار نخود و نيم طلاى سكه‌دار يا چيز ديگرى را كه اين مقدار ارزش دارد بدزدد ، چنانچه شرطهايى را كه در شرع براى آن معين شده دارا باشد ، در دفعه اول بايد چهار انگشت دست راست او را از بيخ ببرند و كف دست و شست او را بگذارند و در دفعه دوم بنابر احتياط بايد پاى چپ او را از وسط ببرند و در دفعه سوم بايد او را حبس كنند تا بميرد و چنانچه مال دارد خرج او را از مال خودش و اگر ندارد از بيت المال بدهند و در صورتى كه در مرتبه چهارم در زندان يا غير از آن دزدى كند اگر مرد باشد بايد او را بكشند و اجراى حدود و مجازات در عصر غيبت منوط به اذن حاكم شرع و در دولت اسلامى در اختيار ولى امر مسلمين است .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n\r\nاحكام ديه\r\nمسأله 2806 - اگر كسى كه بالغ و عاقل است عمداً و به نا حق ديگرى را بكشد ، در صورتى كه مقتول ، مرد و مسلمان باشد ولىّ كشته مىتواند قاتل را عفو كند يا بكشد ؛ ولى اگر مقتول كافر باشد قاتل او را كه مسلمان است نمىتوان كشت و اگر مقتول زن و مسلمان باشد مىتوان قاتل مسلمان او را كشت ، لكن اگر قاتل مرد باشد بايد نصف ديه او را به ولى او بدهند و اگر قاتل ديوانه يا نا بالغ باشد مطلقاً ديه را بايد بدهند و ديه آن بر عاقله است كه معناى آن خواهد آمد و نيز ولى مىتواند به مقدارى كه طرفين راضى شوند از قاتل ديه بگيرد و در صورتى كه رضايت آنها به ديه‌اى باشد كه در شرع معين شده است ؛ چون تقديرات شرعى در ديه مختلف است اختيار تعيين آن با قاتل است و مىتواند هر كدام از كه براى او آسان تر است اختيار نمايد . اما اگر از روى خطاى محض بكشد ؛ مثلًا براى حيوانى تير بيندازد و اشتباهاً كسى را بكشد ، ولىّ كشته حق ندارد او را بكشد ؛ اما مىتواند از عاقله ( يعنى قوم و خويشان پدرى قاتل ) به تفصيلى كه در كتب مفصله مذكور است ، ديه بگيرد و اگر از روى خطاى شبيه به عمد بكشد به اين معنى كه شخصى كسى را با آلتى برنده كه عادتاً كشنده نيست و قصد كشتن هم نداشته باشد و اتفاقاً بكشد در اين فرض خود قاتل بايد ديه بدهد و ولىّ مقتول حق كشتن او را ندارد .\r\nمسأله 2807 - ديه‌اى كه قاتل بايد بدهد در صورتى كه مقتول مرد و مسلمان و آزاد باشد يكى از شش چيز است :\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n« اول » در قتل عمدى صد شتر كه داخل در سال ششم شده باشند و در قتل خطاى محض و شبه عمد سن شترها كمتر از اين است .\r\n« دوم » دويست گاو .\r\n« سوم » هزار گوسفند .\r\n« چهارم » دويست حلّه و هر حلّه دو پارچه فاخر كه يك لباس كامل است .\r\n« پنجم » هزار دينار كه معادل هزار مثقال شرعى طلاى مسكوك است كه هر مثقال 18 نخود است .\r\n« ششم » ده هزار درهم كه هر درهمى 6 / 12 نخود نقره سكه‌دار است و اگر مقتول ، زن و مسلمان و آزاد باشد ، ديه او در هر يك از اين شش چيز نصف ديه مرد است و اگر مقتول كافر ذمى باشد در صورتى كه مرد باشد ديه او هشتصد درهم و در صورتى كه زن باشد ديه او چهار صد درهم است و از آنجايى كه امروزه طلا و نقره سكه دار ( دينار و درهم ) وجود ندارد ؛ لهذا ديه منحصر در چهار جنس ديگر است و بعيد نيست كه دادن قيمت و جنسى را كه قاتل اختيار مىكند كافى باشد .\r\nمسأله 2808 - ديه چند چيز مثل ديه كشتن است كه مقدار آن در مسأله پيش گفته شد .\r\n« اول » آنكه دو چشم كسى را كور كند يا چهار پلك چشم او را از بين ببرد و اگر يك چشم او را كور كند ، بايد نصف ديه كشتن را بدهد .\r\n« دوم » دو گوش كسى را ببرد يا كارى كند كه هر دو گوش او كر شود و اگر يك گوش او را ببرد يا كر كند ، بايد نصف ديه كشتن را بدهد و اگر نرمه گوش او را ببرد احوط اين است كه با او صلح نمايد .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n« سوم » تمام بينى يا نرمه بينى كسى را ببرد .\r\n« چهارم » زبان كسى را از بيخ ببرد و اگر مقدارى از آن را ببرد بايد به نسبت ، ديه بدهد و بنابر احتياط واجب بايد مخارج حروفى را كه به جهت قطع زبان از بين رفته است ملاحظه نمايند و ديه تمام را نسبت به مخارج حروف تقسيم كنند و نسبت آن مقدار را با مقدارى كه در ملاحظه مساحت ؛ يعنى نصف يا ثلث يا ربع و مانند اينها واجب مىشود ملاحظه نموده ، هر كدام بيشتر است آن را بدهد .\r\n« پنجم » تمام دندانهاى كسى را از بين ببرد و در صورتى كه بعضى از دندانها را از بين ببرد در صورتى كه صاحب دندان مرد باشد بايد براى هر دندانى پانصد درهم ديه بدهد و اگر زن باشد ديه آن تا به مقدارى كه به ثلث ديه برسد با ديه مرد مساوى است و در صورتى كه از ثلث بگذرد ديه دندانهاى او نصف دندانهاى مرد است .\r\n« ششم » هر دو دست كسى را از بند جدا كند و اگر يك دست را از بند جدا كند ، بايد نصف ديه كشتن مثل او را بدهد .\r\n« هفتم » ده انگشت كسى را ببرد و ديه هر انگشت در مرد يك دهم ديه كشتن است و در زن تا ثلث ديه با مرد مساوى است و در بيشتر از ثلث ، نصف ديه انگشتان مرد است .\r\n« هشتم » هر دو پستان زنى را ببرد و اگر يكى از آنها را ببرد ، بايد نصف ديه كشتن مثل او را بدهد .\r\n« نهم » هر دو پاى كسى را تا مفصل يا همه ده انگشت پا را ببرد و ديه هر انگشت ، يك دهم ديه كشتن مثل او است .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n« دهم » تخم‌هاى مردى را از بين ببرد .\r\n« يازدهم » طورى به كسى آسيب برساند كه عقل او از بين برود و اگر پشت كسى را طورى بشكند كه ديگر درست نشود احوط اين است كه رجوع به صلح شود .\r\nمسأله 2809 - اگر اشتباهاً كسى را بكشد بايد علاوه بر ديه كه در مسأله ( 2806 ) گفته شد خود قاتل يك بنده را آزاد كند و اگر نتواند بنده را آزاد كند ، دو ماه پى در پى روزه بگيرد و اگر اين را هم نتواند ، شصت فقير را سير كند و اگر عمداً و به نا حق بكشد ، در صورت عفو يا گرفتن ديه بايد دو ماه روزه بگيرد و شصت فقير را سير كند و يك بنده را آزاد نمايد .\r\nمسأله 2810 - كسى كه سوار حيوان است ، اگر كارى كند كه آن حيوان به كسى آسيب برساند ، ضامن است و نيز اگر ديگرى كارى كند كه حيوان به سوار خود ، يا به كس ديگرى صدمه بزند ، آن كننده كار ضامن مىباشد .\r\nمسأله 2811 - اگر انسان كارى كند كه زن حامله سقط كند و آن سقط آزاد و محكوم به سلام باشد چنانچه چيزى كه سقط شده نطفه باشد ، ديه‌اش بيست مثقال شرعى طلاى سكه دار است كه هر مثقال آن 18 نخود مىباشد و اگر علقه ؛ يعنى خون بسته باشد ، چهل مثقال و اگر مضغه ؛ يعنى پاره گوشت باشد ، شصت مثقال و اگر استخوان شده باشد ، هشتاد مثقال و اگر گوشت آورده ، ولى هنوز روح در او دميده نشده صد مثقال . و اگر روح در او دميده شده ، چنانچه پسر باشد ديه او هزار مثقال و اگر دختر باشد ، ديه او پانصد مثقال شرعى طلاى سكه دار است .\r\nمسأله 2812 - اگر زن حامله كارى كند كه بچه‌اش سقط شود ، بايد ديه آن\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nرا به تفصيلى كه در مسأله پيش گفته شد ، به وارث بچه بدهد و به خود زن چيزى از آن نمىرسد .\r\nمسأله 2813 - اگر كسى زن حامله‌اى را بكشد ، بايد ديه زن و بچه هر دو را بدهد .\r\nمسأله 2814 - اگر پوست سر يا صورت مردى را پاره كند ، بايد يك صدم ديه انسان را كه در مسأله ( 2807 ) گفته شد به او بدهد و اگر به گوشت برسد و قدرى از آن را هم ببرد ، بايد دو صدم بدهد و اگر خيلى از گوشت را پاره كند بايد سه صدم بدهد و اگر به پرده نازك استخوان برسد ، چهار صدم و اگر استخوان نمايان شود پنج صدم و اگر استخوان بشكند ده صدم و اگر بعضى از ريزه‌هاى استخوان از جاى خود بيرون آيد ، پانزده صدم و اگر به پرده مغز سر برسد بايد سى و سه صدم بدهد .\r\nمسأله 2815 - اگر به صورت كسى سيلى يا چيز ديگرى بزند به طورى كه صورت او سرخ شود ، بايد يك مثقال و نيم شرعى طلاى سكه‌دار را كه هر مثقالى 18 نخود است بدهد و اگر كبود شود ، سه مثقال و اگر سياه شود ، بايد شش مثقال شرعى طلاى سكه‌دار بدهد ، ولى اگر جاى ديگر بدن كسى را بواسطه زدن سرخ يا كبود يا سياه كند ، بايد نصف آنچه را كه گفته شد بدهد .\r\nمسأله 2816 - اگر به حيوان حلال گوشت كسى زخم بزند يا چيزى از بدن آن را ببرد ، بايد تفاوت قيمت سالم و معيوب آن را به صاحبش بدهد .\r\nمسأله 2817 - اگر انسان سگ شكارى كسى را يا سگى كه نگهدارى از خانه را مىكند ، يا سگ گله كسى را يا سگى كه پاسبانى زراعت را مىكند بكشد بنابر احتياط واجب با صاحب سگ در تمام اين اقسامى كه ذكر شد صلح نمايد .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nمسأله 2818 - اگر حيوان ، زراعت يا مال كسى را از بين ببرد چنانچه صاحب حيوان در نگهدارى آن كوتاهى كرده باشد ، بايد مقدارى را كه ضرر زده به صاحب مال يا زراعت بدهد .\r\nمسأله 2819 - اگر بچه يكى از گناهان كبيره را انجام دهد ، ولى يا مثلًا معلم او با اجازه ولى مىتواند به قدرى كه ادب شود و ديه واجب نشود او را بزند .\r\nمسأله 2820 - اگر كسى بچه‌اى را طورى بزند كه ديه واجب شود ديه مال طفل است و اگر مرده بايد به ورثه او بدهد و چنانچه مثلًا پدر بچه به قدرى او را بزند كه بميرد ، ديه او را ورثه ديگرش مىبرند و به خود پدر از ديه چيزى نمىرسد .\r\n\r\n","description":"","footnote":"","page_name":" 623 ","page_number":623},
  {"content":"\r\n\r\n\r\nمسائل متفرقه\r\nمسأله 2821 - اگر ريشه درخت همسايه در ملك انسان بيايد ، مىتواند از آن جلوگيرى كند و چنانچه ضررى هم از ريشه درخت به او برسد ، مىتواند از صاحب درخت بگيرد .\r\nمسأله 2822 - جهيزيه‌اى را كه پدر به دختر مىدهد ، اگر مثلًا بواسطه صلح يا بخشش ملك او كرده باشد ، نمىتواند از او پس بگيرد و اگر ملك او نكرده باشد ، پس گرفتن آن اشكال ندارد .\r\nمسأله 2823 - اگر كسى بميرد ، ورثه بالغ او مىتواند از سهم خودشان خرج عزادارى ميّت نمايند ، ولى از سهم صغير نمىشود چيزى را برداشت .\r\nمسأله 2824 - اگر انسان غيبت مسلمانى را كند بايد توبه كند و لازم نيست از آن مسلمان خواهش كند كه او را حلال نمايد و بنابر احتياط براى او از خدا طلب آمرزش كند و اگر بواسطه غيبتى كه كرده توهينى از آن مسلمان شده ، در صورتى كه ممكن است بايد آن توهين را بر طرف نمايد .\r\nمسأله 2825 - انسان نمىتواند بدون اذن حاكم شرع از مال كسى كه مىداند خمس نمىدهد ، خمس را بردارد و به حاكم شرع برساند .\r\nمسأله 2826 - آوازى كه مخصوص مجالس اهل فسق و فجور است ، غنا و حرام مىباشد و نوحه يا روضه يا قرآن را با آن آوازها نبايد بخوانند ، ولى اگر آن را با صداى خوب بخوانند اشكال ندارد .\r\nمسأله 2827 - كشتن حيوانى كه اذيت مىرسانند و مال كسى نيست اشكال ندارد .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nمسأله 2828 - جايزه‌اى را كه بانك به بعضى از كسانى كه در صندوق پس انداز حساب دارند مىدهد ، چون براى تشويق مردم از خودش مىدهد و شرط ضمن عقد نيست ، حلال است .\r\nمسأله 2829 - اگر چيزى را به صنعت گرى بدهند كه درست كند و صاحب آن نيايد آن را ببرد ، چنانچه صنعتگر جستجو كند و از پيدا كردن صاحب آن نا اميد شود ، بايد آن را به نيّت صاحبش صدقه بدهد ، و احوط آن است كه از حاكم شرع استجازه كند .\r\nمسأله 2830 - سينه زدن در كوچه و بازار با اينكه زنها عبور مىكنند اشكال ندارد و لازم نيست سينه زن پيراهن پوشيده باشد و نيز اگر جلوى جمعيت عزادار بيرق و مانند آن ببرند ، مانعى ندارد .\r\nمسأله 2831 - گذاشتن دندان طلا و دندانى كه روكش طلا دارد براى زن و مرد مانعى ندارد ، هر چند زينت حساب شود .\r\nمسأله 2832 - حرام است انسان استمناء كند ؛ يعنى با خود بازى كرده و يا كارى كند كه منى از او بيرون آيد .\r\nمسأله 2833 - تراشيدن كامل ريش بدون عذر بنا بر احتياط بايد ترك شود و گذاشتن مسمّاى ريش مخصوصاً به مقدار چانه ( ذقن ) كافى است .\r\nمسأله 2834 - احتياط آن است كه ولىّ بچه پيش از آنكه بچه بالغ شود او را ختنه نمايد و اگر او را ختنه نكند ، بعد از بالغ شدن بر خود بچه واجب است .\r\nمسأله 2835 - اگر پدر و مادر فقير باشند و نتوانند كاسبى كنند ، فرزند آنان اگر بتواند ، بايد خرجى آنان را بدهد .\r\nمسأله 2836 - اگر كسى فقير باشد و نتواند كاسبى كند پدر او بايد خرجى او را بدهد و اگر پدر ندارد يا نمىتواند خرجى او را بدهد ، چنانچه فرزندى هم\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nنداشته باشد كه بتواند خرجى او را بدهد مشهور آن است كه جد پدرى او بايد خرجى او را بدهد و اگر جد پدرى ندارد يا نمىتواند خرجى او را بدهد ، مادرش بايد خرجى او را بدهد و اگر مادر هم ندارد يا نمىتواند خرجى او را بدهد بايد مادر پدر و مادر مادر و پدر مادر ، با هم خرجى او را بدهند و اگر بعضى از اينها نباشد يا نتواند ، بايد بعضى ديگر خرجى او را بدهد و قول مشهور موافق احتياط است .\r\nمسأله 2837 - ديوارى كه مال دو نفر است ، هيچ كدام از آنان حق ندارد بدون اذن شريك ديگر آن را بسازد يا سر تير يا پايه عمارت خود را روى آن ديوار بگذارد يا به ديوار ميخ بكوبد ، ولى كارهايى كه معلوم است شريك راضى است ، مانند تكيه دادن به ديوار و لباس انداختن روى آن اشكال ندارد ، اما اگر شريك او بگويد به اين كارها راضى نيستم ، انجام اينها هم جايز نيست .\r\nمسأله 2838 - عكاسى و نقّاشى تمام از حيوان يا انسان هر چند مجسمه باشد جايز است .\r\nمسأله 2839 - درخت ميوه‌اى كه شاخه آن از ديوار باغ بيرون آمده ، اگر انسان نداند صاحبش راضى است ؛ بنابر احتياط نمىتواند از ميوه آن بچيند و اگر ميوه آن روى زمين هم ريخته باشد ، نمىتواند آن را بردارد ؛ و ليكن باغى كه باز است و انسان مجاز است از آن عبور كند مىتواند در حال عبور از ميوه آن به اندازه معمولى بخورد ؛ و ليكن نمىتواند از آنها بردارد و بيرون ببرد .\r\n\r\n","description":"","footnote":"","page_name":" 626 ","page_number":626},
  {"content":"\r\n\r\n\r\nاحكام سفته ، سرقفلى و بيمه\r\nمسأله 1 - در كليه معاملات كه به نحو معاوضه ( داد و ستد ) باشد لازم است هر يك از دو طرف معاوضه ، ماليت ( قيمت و ارزش ) داشته باشد ، زيرا كه اگر يكى از دو طرف ماليت نداشته باشد خوردن مال طرف ديگر به طور قطع باطل خواهد بود ؛ مثلًا اگر كسى يك دانه جو را كه ماليت ندارد به يك صد ريال بفروشد معامله باطل است .\r\nمسأله 2 - ماليت مال دو قسم است : يكى آنكه مال ذاتاً داراى منافع و خواصى است كه مردم به جهت آن منفعت يا خاصيت به آن رغبت مىنمايند و بدين جهت قيمت و ارزش پيدا مىكند ، مانند خوردنيها ، آشاميدنيها ، فرشها ، ظرفها ، اقسام جواهرات و مانند اينها . ديگرى آنكه ذاتاً ارزش و مزيتى ندارد ، بلكه ارزش و قيمتش اعتبارى است : مثل تمبرهاى پست كه دولت براى آنها قيمت معين كرده است از يك ريال يا كمتر يا بيشتر و آنها را در پست‌خانه براى مراسلات و در گمركات و دادسراها براى چسباندن به اظهار نامه‌ها و در محاضر رسمى براى اسناد معاملات و غير اينها قبول مىنمايد و از اين جهت ارزش و ماليت پيدا مىكند و هر وقت دولت بخواهد كه آنها را از ماليت بيندازد روى آنها مهر باطله زده و از اعتبار ساقط مىنمايد .\r\nمسأله 3 - اجناسى كه مورد معامله و يا قرض واقع مىشوند دو قسمند .\r\n( 1 ) مكيل و موزون ( پيمانه‌اى و كشيمنى ) .\r\n( 2 ) غير مكيل و موزون .\r\nقسم اول : آن است كه قيمت و ارزشش روى پيمانه يا كشيمن قرار گرفته مثل حبوب : برنج ، گندم ، جو ، طلا ، نقره و مانند اينها . قسم دوم آن است كه\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nقيمتش فقط به شماره : مانند تخم مرغ ، يا به ذرع است ؛ مانند پارچه و فرش .\r\nحال چنانچه در باب قرض هر جنسى را به ديگرى قرض بدهند به شرط زياده ، ربا بوده و آن قرض حرام و قرض دهنده مقدار زيادى را مالك نمىشود ، خواه مكيل و موزون باشد يا غير آن . در باب معامله هم اگر مكيل و موزون را با همجنس خود خريد و فروش نماييم با زياده ، ربا خواهد بود و خريد و فروش نيز حرام و باطل است و اما اگر غير مكيل و موزون را به همجنس خود به زياده معامله كنيم ربا نخواهد بود و در نتيجه اين مسأله به ميان مىآيد كه هر گاه كسى صد عدد تخم مرغ را به ديگرى قرض دهد تا مدت دو ماه مثلًا به صد و ده عدد ، ربا مىشود ، ولى اگر صد عدد تخم مرغ را به صد و ده تا به مدت دو ماه بفروشد ربا حساب نشده و معامله صحيح است ، در صورتى كه نتيجه يكى است ، ولى عنوان فرق كرده ، اگر عنوان قرض باشد ربا است و اگر خريد و فروش باشد ربا نيست و در اينجا بايد معلوم باشد كه واقع قرض غير از واقع فروش است ؛ به اين معنى كه قرض عبارت است از اينكه انسان مالى را به ديگرى بدهد به اين قصد كه آن مال در ذمه گيرنده باشد و فروش آن است كه مالى را در عوض مال ديگرى به كسى بدهد ، پس در فروش لازم است كه مال فروخته شده غير از عوض او باشد و از اينجا معلوم مىشود كه اگر مثلًا صد عدد تخم مرغ را به صد و ده عدد در ذمه بفروشد ، بايستى بين آنها امتياز باشد ، مثل اينكه صد عدد تخم مرغ بزرگ را به صد و ده عدد متوسط در ذمه بفروشد ؛ زيرا كه اگر امتياز بين آنها به وجهى نباشد بيع محقق نشده ، بلكه واقع قرض بوده و به صورت بيع است و از اين جهت معامله حرام و نسبت به زيادى باطل مىشود .\r\nمسأله 4 - تمامى پولهاى كاغذى اعم از اسكناسهاى روسى يا دينارهاى عراقى يا ليره هاى انگليسى يا دولارهاى آمريكايى يا ريالهاى ايرانى ماليت\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nدارند ؛ زيرا كه از طرف هر يك از دولتها نسبت به پولهاى كاغذى خود قيمتى معين شده كه در تمام مملكت قبول و رائج است و بدين جهت ماليت پيدا نموده و هر موقعى كه بخواهند از اعتبار و ماليت ساقط مىنمايند و معلوم است كه اين پولها مكيل و موزون نيستند و از اين جهت معاوضه اين پولها به همجنس خود با زياده ربا نيست و همچنين معامله اين پولها كه دين در ذمه باشد به نقدى با نقيصه يا زياده ربا نيست ، مثلًا اگر ده هزار ريال طلب را به كسى ديگر به نه هزار ريال نقد معامله نماييم ربا محسوب نمىشود چنانچه مرحوم آيت اللَّه يزدى اعلى اللَّه مقامه در ملحقات عروه در ( مسأله 56 ) تصريح نموده و مىفرمايد :\r\n« اسكناس معدود است و از جنس غير نقدين ( طلا و نقره ) مىباشد و داراى قيمت معينى است و حكم نقدين بر او جارى نمىشود ، پس جايز است فروش بعضى از آنها به بعضى ديگر با زياده و همچنين جارى نمىشود بر آن حكم صرف كه وجوب قبض در مجلس است و مانند اسكناس است نوط » و مانند اسكناس است ساير پولهاى دولتى بنابر اظهر ؛ لذا مىتوان آنها را به بيشتر و يا كمتر از آن فروخت ؛ و ليكن فروش اسكناس نقد به همجنس بيشتر نسيه و در ذمه جايز نيست ؛ زيرا كه قرض است همانگونه در مسأله قبل گفته شد .\r\nمسأله 5 - سفته‌هاى ريالى كه در بين مردم معامله مىشود خود سفته‌ها ماليت نداشته و مورد معامله نيست ، و مورد معامله ريالهايى است كه اين سفته‌ها سند اثبات آنها است ، مثلًا زيد يك خروار گندم را به دو هزار ريال فروخته و براى آن سفته دو ماهه مىگيرد ، آن وقت اين طلب را مىفروشد به يك صد ريال كمتر ؛ يعنى به يك هزار و نهصد ريال نقد و سفته براى اثبات دو هزار ريال طلب است و شاهد بر اينكه اين سفته ماليت ندارد اين است كه شما يك خروار گندم را كه مىفروشى به دو هزار ريال اگر مشترى آن وجه را به شما\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nداد ، ذمه‌اش برى مىشود ، ولى اگر سفته داد ذمه‌اش برى نمىشود و به شما مقروض است تا اينكه دو هزار ريال را بپردازد و اگر سفته گم شود يا بسوزد باز هم مشترى ذمه‌اش مشغول است و بايد وجه گندم را بپردازد . اما اگر دو هزار ريال وجه نقد به فروشنده داده بود و آن گم شود يا بسوزد از كيسه فروشنده رفته و به مشترى هيچ مربوط نيست .\r\nمسأله 6 - سفته‌اى كه به بانك يا غير بانك فروخته مىشود در صورتى كه حقيقت داشته باشد و دوستانه و صورى نباشد ؛ مثل اينكه كسى جنسى را به ديگرى فروخته به معادل صد هزار ريال سفته گرفته همان صد هزار ريال طلب خود را به بانك و غير بانك به عنوان معامله و تمليك واگذار كرده و در مقابل وجه گرفتن با نقيصه كه به نسبت مدت طلب واگذارى از مقدار وجه كم مىنمايد ، اشكالى ندارد .\r\nمسأله 7 - سفته‌هايى كه حقيقت ندارد و دوستانه است اگر فروشنده آن سفته‌ها را وكالةً از طرف سفته دهنده در ذمه او بفروشد و وجهى را كه مىگيرد وكالةً از طرف سفته دهنده براى خود قرض بردارد اشكال ندارد ، ولى چنانچه در ( مسأله 2 ) بيان شد در اين صورت كه فروخته شده مالى در ذمه سفته دهنده است بايستى عوض مغاير با آن مال باشد ، مثلًا در صورتى كه از بانك ريال مىگيرد سفته دولار يا دينار عراقى يا ليره انگليسى بفروشد ، بنابر اين اگر كسى پانصد دينار عراقى مثلًا به شخصى به مدت دو ماه سفته دوستانه بدهد سفته گيرنده مىتواند وجه سفته را به بانك يا به صرّاف از طرف سفته دهنده وكالةً در ذمه او بفروشد به نود و نه هزار ريال نقدى و آن مبلغ را گرفته و براى خود وكالةً قرض بردارد و البته موقع پرداخت وجه كه بايستى به مقدار ده هزار ريال مثلًا علاوه بپردازد لازم است اين زيادى را از باب ابراى ذمه سفته دهنده پرداخت\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nنمايد و اگر فرضاً اين اضافه را به خود سفته دهنده بپردازد بايد بذل نمايد و نيز بايد سفته دهنده پرداختن اين زيادى را به سفته گيرنده شرط ننمايد ؛ زيرا كه در صورت اشتراط معامله ربوى خواهد بود و چنانچه در همين صورت سفته گيرنده پانصد دينار عراقى در ذمه خود را به سفته دهنده در مقابل وجه ( 99000 ) ريال دريافتى بفروشد و وكالت را از طرف او قبول كند باز صحيح است .\r\nمسأله 8 - سفته‌هاى و عده‌اى كه به بانكها يا غير بانكها فروخته مىشود معمولًا در مقابل وجه نقد فروخته مىشود و بايد هم در مقابل وجه نقد فروخته شود ؛ زيرا كه اگر در مقابل وجه نسيه و وعده فروخته شود بيع دين به دين شده و معامله محل اشكال خواهد بود .\r\nمسأله 9 - سفته‌هايى را كه مىفروشند دولت قانونى را وضع كرده كه به موجب آن قانون اگر سفته دهنده در سر رسيد سفته وجه را نپردازد ، بانكها يا خريدارهاى ديگر اين اختيار را دارند كه به هر كدام از فروشنده يا امضا كنندگان سفته مراجعه نموده و وجه سفته را از او مطالبه و سفته را به او در مقابل معادل وجه سفته بدون كسر ، واگذار نمايند و فروشنده يا امضا كنندگان هم ملزمند كه در صورت مطالبه بانك يا خريدار ديگر ، وجه را بپردازند و اين الزام و التزام را همه يا اغلب آنهايى كه سفته مىدهند و يا امضا مىكنند مىدانند و معاملات سفته و بناى عمل روى اين شرط كه او را ضمنى گويند بوده ، پس اين سفته‌هايى كه روى اين شرط عمل مىشود نسبت به كسانى كه اين الزام را مىدانند شرط ضمنى و لازم المراعاة است و اين شرط نظير شرط ثبت معاملات غير منقولى است كه دولت هر معامله غير منقولى را كه به ثبت نرسد قابل اجراء نمىداند و همه مردم در خريد و فروش به ثبت دادن ملزم مىباشند ؛\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nچنانچه هيچ كس از ثبت دادن نبايد امتناع بنمايد ، چون بناى عمل به آن شرط است و چنان كه گذشت اين گونه شرطها را كه عمل روى آنها انجام مىشود ، شرط ضمنى گويند .\r\nمسأله 10 - مرسوم در بانكها اين است كه يك امضا را نمىخرند ولى اشخاصى هستند كه يك امضا را هم معامله مىكنند و چون عموماً اين اشخاص وجه مىدهند و سفته مىگيرند و غالباً به عنوان قرض است و در قرض ، زياده ربا است لهذا معاملات مزبور حرام و زياده در آن ربا است ، ولى اگر خواسته باشند معامله‌شان صحيح باشد و زياده‌اى را كه مىگيرند ربا نباشد چند راه دارد و دو راه آن كه آسان تر از بقيه است ذكر مىشود .\r\n1 - آنكه وجه را مىدهد به عنوان معامله منتقل نمايد نه به عنوان قرض و استقراض چنان كه در ( مسأله 3 ) مشروحاً بيان گرديد ؛ مثلًا صد هزار ريال نقد را به پانصد دينار عراقى وعده‌اى به مدت معين .\r\n2 - آنكه يك جعبه كبريت يا يك طاقه دستمال يا چيز ديگرى را بفروشد در مقابل مقدار زياده مثلًا به ده هزار ريال به شرط اينكه صد هزار ريال ديگر تا مدت - مثلًا - يك سال بدون منفعت قرض بدهد و يا اينكه كسى كه قرض گرفته است و مدت آن سر آمده و مىخواهد تمديد نمايد ، طلبكار يك جعبه كبريت را به مقروض مىفروشد به ده هزار ريال به شرط اينكه طلب خود را تا مدت يك ماه بدون منفعت تمديد نمايد و اين چاره‌جويى به اين نحو براى تجديد و تمديد مدت به ملاحظه اين است كه جايز نيست ابتداءً در مقابل تجديد يا تمديد مدت طلبكار چيزى را از بدهكار بگيرد و توهّم اينكه اين معامله صورى است ؛ زيرا كه هيچ كس يك جعبه كبريت را كه قيمتش يك ريال است به ده هزار ريال نمىخرد ، توهّم بىجايى است ؛ زيرا كه احدى بدون جهت ، چنين معامله‌اى\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nنمىكند اما در صورتى كه صد هزار ريال قرض دادن بدون منفعت تا يك سال ضميمه شود همه مىخرند و در اين موضوع چند روايت در كتاب وسائل الشيعه ، ابواب احكام عقود نقل فرموده‌اند و ما براى رفع شبهه يك روايت از آن را در اينجا نقل مىنمائيم :\r\nشيخ طوسى - قدّس اللَّه روحه - سند صحيح از محمد بن اسحاق بن عمار كه موثق است روايت نموده به حضرت موسى بن جعفر عليهما السلام عرض كردم : ويكون لي على الرجل دراهم ، فيقول : أخرّني بها وأنا أربحك فأبيعه جبة تقوم عليّ بألف درهم بعشرة آلاف درهم - أو قال : بعشرين ألفاً - وأؤخره بالمال قال : لا بأس ؛ من چند درهم از شخصى طلبكارم و آن شخص خواهش مىكند او را مهلت دهم تا به من منفعتى برساند من جبه‌اى را كه قيمتش هزار درهم است به او به ده هزار درهم - يا بيست هزار درهم - مىفروشم و طلب خود را تأخير مىاندازمى حضرت فرمود : عيبى ندارد .\r\nمسأله 11 - از جمله معاملات متعارفه سرقفلى است كه مورد ابتلاء شده و بايد تشريح شود . اساساً سرقفلى كه به محل كسب تعلق مىگيرد از اين لحاظ است كه وجه اجاره محل كسب ترقّى مىنمايد و موجر نمىتواند مستأجر را از آن محل بيرون كند يا به غير متعارف مال الاجاره را بالا ببرد و گاهى مىشود كه يك مغازه يا يك محل كسب سالهاى متمادى در دست مستأجر با همان مبلغ اجاره سابق مىماند بدون اينكه به مال الاجاره دينارى اضافه شود ، چون موجر نه قدرت دارد مستأجر را بيرون كند و نه اجاره را بيفزايد ، در حالى كه نظائر محل مزبور چندين برابر اجاره داده مىشود . اين گونه محل كسبها سه قسم است : در يك قسم آن كسب كردن و سرقفلى گرفتن براى آن بدون اذن و رضاى مالك حرام و در دو قسم ديگر سرقفلى گرفتن مشروع است و ملاك\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nمشروعيت و عدم مشروعيت آن اين است كه در هر مورد كه موجر حق تخليه و بالا بردن مبلغ اجاره را داشته باشد و مستأجر به زور متكى شده نه به اجاره بيفزايد و نه تخليه كند ، در اين مورد سرقفلى گرفتن و كسب كردن در آن محل بدون رضاى صاحب ملك جايز نبوده و حرام است و در هر مورد كه صاحب ملك حق بالا بردن وجه اجاره و يا تخليه را ندارد سرقفلى گرفتن مشروع و كسب كردن جايز است و در مسائل بعدى براى هر سه قسم مثال واضحى ذكر مىشود تا مطلب واضح گردد .\r\nمسأله 12 - املاكى كه در زمان سابق كه صحبت سرقفلى در بين نبود و مالك مىتوانست هر وقت مدت اجاره سرآمد محل را تخليه و يا مبلغ اجاره را اضافه نمايد و مستأجر هم بايد تخليه يا مبلغ اجاره را زياد كند در همچو وقتى اجاره داده شده و هيچ گونه شرطى و شروطى نسبت به افزايش وجه اجاره و تمديد مدت در بين نبوده و بعداً از طرف دولت قانونى وضع شده كه موجر نتواند ملك را تخليه و يا مبلغ اجاره را زياد نمايد ، حال اگر مستأجر به اتكاء اين مساعدت دولت محل مزبور را خالى نمىكند و بر مبلغ اجاره هم نمىافزايد در صورتى كه نظائر آن محل كه بعد از اين قانون اجاره داده مىشود چند برابر بيشتر است و به همين جهت محل سرقفلى پيدا كرده ، در اين صورت سرقفلى گرفتن مستأجر مشروع نبوده و تصرفاتش هم در محل مزبور بدون رضاى مالك حرام خواهد بود و لازم است در صورت مطالبه مالك محل را تخليه كند ؛ و ليكن اگر آن دولت اسلامى و شرعى باشد و آن حكم را به عنوان حكم ولايتى و قوانين آمره الزام كرده باشد بقاى در آن ملك و يا گرفتن سرقفلى مشروع خواهد بود و همچنين دولت مىتواند دادن امكانات و سرويسهاى عمومى را به املاك مشروط به اجراى قانون سرقفلى كند .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nمسأله 13 - اشخاصى كه مغازه‌اى را مىسازند و مبالغى را خرج مىكنند و مبلغ اجاره مغازه مزبور در هر ماه مثلًا ده هزار ريال ارزش دارد ، ولى چون پول لازم دارند با رضا و رغبت خود اين مغازه را به مدت يك سال به ماهى يك هزار ريال به علاوه مبلغ پانصد هزار ريال نقد اجاره داده و در ضمن شرط مىكنند كه تا زمانى كه مستأجر در محل مزبور ساكن است سال به سال اجاره را به همان يك هزار ريال تمديد نموده و حق افزودن را بر وجه اجاره نداشته باشند و چنانچه مستأجر بخواهد محل اجاره را به ديگرى واگذار نمايد ، موجر با همان شخص طبق اجاره مستأجر اول رفتار نمايد ؛ يعنى بر مبلغ اجاره نيفزوده و سال به سال به همان مبلغ اول اجاره را تجديد نمايد ، در اين صورت مستأجر مىتواند محل را به ديگرى واگذار نمايد و سرقفلى را كه داده يا زيادتر يا كمتر در مقابل تخليه محل و رفع يد از سكونت در آن ، از آن شخص كه به او واگذار كرده اخذ نمايد و صاحب ملك حق مخالفت نداشته ؛ چون مستأجر طبق شرطى كه نموده به اخذ سرقفلى و واگذارى ، ذى حق خواهد بود و سرقفلى را كه گرفته مشروع است .\r\nمسأله 14 - كسانى كه مغازه‌اى مىسازند و مبالغى خرج نموده و به قيمت عادله روز اجاره مىدهند و سرقفلى هم نمىگيرند ولى در اجاره شرط مىنمايند كه مادامى كه مستأجر در آنجا ساكن است حق تخليه و افزودن اجاره را ندارند و سال به سال بايد اجاره را تمديد نمايند و با مرور زمان ، اجاره محل ترقى مىكند ، در اين صورت مستأجر حق انتقال دادن به ديگرى را ندارد و موجر ملزم نيست به انتقال به ديگرى رضايت بدهد ، ولى شخص ثالثى به عنوان مشترى پيدا مىشود و مستأجر را تطميع نموده و مىگويد « اگر شما اين محل را تخليه كنى صد هزار ريال مثلًا من به شما مىدهم » آن وقت مىرود و\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمالك را راضى مىنمايد كه مبلغى بگيرد و به همين شخص اجاره دهد و آن شخص مبلغ صد هزار ريال را به مستأجر اول داده و او تخليه كرده ، سپس خود از مالك با دادن مبلغى كه وعده نموده اجاره مىكند ، مبلغ صد هزار ريال براى مستأجر اول حلال است ؛ زيرا كه در مقابل انتقال محل مزبور چيزى را نگرفته كه ذى حق نباشد ، بلكه فقط در مقابل تخليه محل وجه را گرفته كه حق داشت تخليه ننمايد و مشترى از صاحب ملك به اجاره محل را تصرف مىنمايد .\r\nتوضيح آنكه در اين صورت سرقفلى در مقابل تخليه محل است و اجاره محل از صاحب ملك است .\r\nمسأله 15 - شخصى محلى را اجاره مىنمايد و با مالك شرط مىكند كه مالك حق بيرون كردن و تخليه نمودن آن محل را نداشته باشد . فقط اينكه سال به سال يا ماه به ماه اجرت معمولى را از مستأجر بگيرد و همچنين مستأجر حق داشته باشد كه حق سكناى خود را به ديگرى واگذار كند ، در اين صورت نيز مستأجر مىتواند سرقفلى را به ديگرى بفروشد ؛ يعنى مبلغى را از كسى گرفته و حق خود را به او واگذار نمايد .\r\nمسأله 16 - بيمه ( سيكورتا ) عبارت از اين است كه شخص هر سال مبلغى به كسى يا به شركتى بدون عوض داده و در ضمن شرط كند كه اگر آسيبى مثلًا به تجارتخانه يا ماشين يا منزل يا خودش برسد آن شركت يا شخص آن خسارت را جبران يا آسيب را بر طرف يا مرض را معالجه كند و اين معامله هم مىتواند به شكل هبه مشروط باشد و هم مىتواند به عنوان عقد و معامله جديد و مستحدثى كه مشمول عمومات صحت تجارت و عقود است باشد .\r\nوالحمد للَّه‌أولًا وآخراً\r\n\r\n","description":"","footnote":"","page_name":" 636 ","page_number":636},
  {"content":"\r\n . \r\n","description":"","footnote":"","page_name":" 637 ","page_number":637},
  {"content":"\r\n . \r\n","description":"","footnote":"","page_name":" 638 ","page_number":638},
  {"content":"\r\n . \r\n","description":"","footnote":"","page_name":" 639 ","page_number":639},
  {"content":"\r\n . \r\n","description":"","footnote":"","page_name":" 640 ","page_number":640},
  {"content":"\r\n . \r\n","description":"","footnote":"","page_name":" 641 ","page_number":641},
  {"content":"\r\n . \r\n","description":"","footnote":"","page_name":" 642 ","page_number":642},
  {"content":"\r\n . \r\n","description":"","footnote":"","page_name":" 643 ","page_number":643},
  {"content":"\r\n . \r\n","description":"","footnote":"","page_name":" 644 ","page_number":644},
  {"content":"\r\n . \r\n","description":"","footnote":"","page_name":" 645 ","page_number":645},
  {"content":"\r\n . \r\n","description":"","footnote":"","page_name":" 646 ","page_number":646},
  {"content":"\r\n . \r\n","description":"","footnote":"","page_name":" 647 ","page_number":647},
  {"content":"\r\n . \r\n","description":"","footnote":"","page_name":" 648 ","page_number":648},
  {"content":"\r\n . \r\n","description":"","footnote":"","page_name":" 649 ","page_number":649},
  {"content":"\r\n . \r\n","description":"","footnote":"","page_name":" 650 ","page_number":650},
  {"content":"\r\n . \r\n","description":"","footnote":"","page_name":" 651 ","page_number":651},
  {"content":"\r\n . \r\n\r\n","description":"","footnote":"","page_name":" 652 ","page_number":652}
  ]