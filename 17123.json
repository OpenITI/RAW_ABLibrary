[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد پانزدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : اسفند ماه 1352\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\n1 - بازار بين الحرمين تلفن 530465\r\n2 - بازار كاشفى تلفن 27175\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد پانزدهم\r\n\r\nسورهء كهف\r\nاين سوره مكى است .\r\nابن عباس گويد : تنها آيهء :  وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ  در داستان عيينة بن حصن فزارى در مدينه نازل شده است .\r\n\r\nتعداد آيات :\r\nبه عدد بصريان 111 و بعدد كوفيان 110 و بعدد شاميان 106 و بعدد حجازيان 105 آيه است ( بموارد اختلاف در جاى خود اشاره خواهيم كرد ) .\r\n\r\nفضيلت سوره :\r\nابى بن كعب ، از پيامبر گرامى اسلام روايت كرده است كه هر كس اين سوره را بخواند ، تا هشت روز از هر فتنه‌اى آسوده است . اگر در اين هشت روز ، دجال ظهور كند ، خداوند او را از فتنهء وى حفظ كند و هر كس آيهء آخر آن  « قُلْ إِنَّما أَنَا بَشَرٌ مِثْلُكُمْ . . . »  را هنگام رفتن به بستر خواب بخواند ، از بستر او نورى بسوى كعبه مىدرخشد كه در كنار آن فرشتگانى از درگاه خدا برايش طلب رحمت مىكنند ، تا از خواب برخيزد . اگر در مكه باشد و اين آيه را بخواند ، نورى از بستر او به بيت المعمور مىتابد ، كه در كنار آن فرشتگان برايش طلب رحمت مىكنند ، تا از خواب برخيزد .\r\nسمرة بن جندب از آن بزرگوار روايت كرده است كه : هر كس ده آيه از سورهء كهف از حفظ بخواند ، فتنهء دجال به او زيانى نمىرساند و هر كس همهء سوره را بخواند ، داخل بهشت مىشود .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nفرمود :\r\n- آيا سوره‌اى به شما نشان دهم كه وقتى نازل شد ، هفتاد هزار فرشته ، آن را همراهى كردند و عظمت آنها آسمانها و زمين را فرا گرفته بود ؟\r\nگفتند :\r\nآرى .\r\nفرمود :\r\n- سورهء اصحاب كهف است . هر كس در روز جمعه ، اين سوره را بخواند ، خداوند تا سه روز بعد از روز جمعهء ديگر او را مىآمرزد و به او نورى مىبخشد كه به آسمان مىرسد و در فتنهء دجال ، از خطر محفوظ است .\r\nواقدى به اسناد خود از ابو الدرداء ، از پيامبر گرامى اسلام روايت كرده است كه : هر كس ده آيهء اول سورهء كهف را حفظ كند ، اگر دجال را درك كند ، ضررى نمىبيند . هر كس اواخر سورهء كهف را از حفظ كند ، در روز قيامت ، نورى با اوست .\r\nهمچنين از آن بزرگوار روايت شده است كه : هر كس سورهء كهف را در روز جمعه بخواند ، تا شش روز از هر فتنه‌اى آسوده است و اگر دجال بيرون آيد ، از شر او محفوظ است .\r\nعياشى به اسناد خود از امام صادق ( ع ) روايت كرده است كه : هر كس سورهء كهف را در هر شب جمعه‌اى بخواند ، شهيد از دنيا مىرود و خداوند او را با شهيدان مبعوث مىكند و در روز قيامت ، در موقف شهيدان مىايستد .\r\n\r\nتفسير سوره :\r\nخداوند سورهء بنى اسرائيل را با حمد و توحيد و يادى از پيامبر خاتمه داد .\r\nسورهء كهف را نيز با حمد و توحيد و وصف قرآن و پيامبر ، آغاز مىكند ، تا ابتداى اين سوره با پايان آن سوره ، ارتباط داشته باشد .\r\nفرمود :\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\n[ سوره الكهف ( 18 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ وَ لَمْ يَجْعَلْ لَهُ عِوَجاً ( 1 ) قَيِّماً لِيُنْذِرَ بَأْساً شَدِيداً مِنْ لَدُنْهُ وَ يُبَشِّرَ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً حَسَناً ( 2 ) ماكِثِينَ فِيهِ أَبَداً ( 3 ) وَ يُنْذِرَ الَّذِينَ قالُوا اتَّخَذَ اللَّهُ وَلَداً ( 4 )\r\nما لَهُمْ بِهِ مِنْ عِلْمٍ وَ لا لِآبائِهِمْ كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلاَّ كَذِباً ( 5 ) فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً ( 6 )\r\n\r\nترجمه :\r\nستايش خدا راست كه اين كتاب را - كه استوار است - بر بندهء خود نازل كرد و در آن انحرافى قرار نداد . تا از جانب خود ، از عذابى سخت بترساند و مؤمنان كه عمل نيكو انجام مىدهند ، بشارت دهد كه آنها را پاداشى نيكوست . و هميشه در آن\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبسر مىبرند . و كسانى را كه گفتند : خداوند فرزندى گرفته است ، بيم دهد . آنها را به اين سخن ، دانشى نيست و همچنين پدرانشان . چه كلمهء بزرگى از دهانشان بيرون مىآيد ! چيزى كه جز دروغ نمىگويند . شايد تو از پى ايشان ، از غم اينكه به اين قرآن ايمان نمىآورند ، خود را هلاك كنى .\r\n\r\nقرائت :\r\nمن لدنه : بروايت يحيى ، ابو بكر به اشمام ضمهء دال و كسر نون و هاء و ديگران بضم دال و سكون نون خوانده‌اند .\r\nوجه قرائت اول اينست كه : ضمه را از دال حذف مىكنند و از آنجا كه دو ساكن جمع مىشود ، نون را كسره مىدهند . علت اشمام ضمه اينست كه حاكى باشد از اين كه در اصل داراى ضمه بوده است .\r\nممكنست « من لدنه » متعلق به شديد ، يا صفت باشد .\r\n\r\nلغت :\r\nعَوج : كجى و انحرافى است كه به چشم ديده شود . مثل : كجى چوب و « عِوج » كجى و انحراف معنوى است و به چشم قابل رؤيت نيست . مثل كجى در دين و سخن .\r\nقيم : مستقيم .\r\nباخع : قاتل مهلك . شاعر گويد :\r\n الا اى هذا الباخع الوجد نفسه * لشىء نحته عن يديه المقادر \r\nيعنى : اى كسى كه غم و اندوه ، بخاطر چيزى كه قضا و قدر ، از دسترست خارج ساخته ، ترا كشته است .\r\nاسف : غم و اندوه شديد . اسف و اسيف : اندوهگين .\r\n\r\nاعراب :\r\nقيماً : حال از كتاب . عامل آن « انزل » .\r\n أَنَّ لَهُمْ أَجْراً  : به تقدير « بأن لهم اجرا » .\r\nماكثين : حال . يعنى « خالدين » .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n كَبُرَتْ كَلِمَةً  : در بارهء نصب « كلمة » اختلاف است : سراج گويد : مفسر ضمير مستتر است . مثل « نعم رجلا زيد » يعنى « كبرت الكلمة كلمة تخرج » مخصوص بذم نيز محذوف است . برخى گويند : تميز است . مثل « تصببت عرقا » و اصل آن « كبرت كلمتهم الخارجة من افواههم » است . شاعر گويد :\r\n و لقد علمت اذا الرياح تناوحت * هدج الريال تكبهن شمالا \r\nيعنى : دانستم كه چون بادها همچون درهم آميختن آب دهان درهم آميزند ، بادهاى شمالى آنها را وارونه ميسازند . در اينجا « شمالا » تميز است .\r\nكسانى كه « كلمة » را برفع قرائت كرده‌اند ، آن را فاعل مىدانند .\r\nمنظور از « كلمه » جملهء  « اتَّخَذَ اللَّهُ وَلَداً »  است همانطورى كه به قصيده ، كلمه گويند .\r\nبنا بر قرائت رفع ، جملهء  « تَخْرُجُ مِنْ أَفْواهِهِمْ »  صفت و مرفوع است . اما بر قرائت نصب ، اين جمله صفت نيست ، زيرا تميز بايد نكره باشد و اگر كلمه‌اى داراى صفت باشد ، از نكره بودن خارج مىشود و نمىتواند تميز باشد . حال هم نمىتواند باشد ، زيرا حال بجاى صفت است ، ديگر اينكه حال را براى نكره نمىآورند . بهتر است كه خبر مبتداى محذوف باشد .\r\nاسفا : حال . زيرا مصدرى است كه به جاى صفت نشسته است .\r\n إِنْ لَمْ يُؤْمِنُوا  : « ان » را مىتوان به فتح خواند و مىتوان به كسر خواند ، لكن در قرآن كريم به كسر قرائت كرده‌اند .\r\n\r\nمقصود :\r\n  الْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ   : در اينجا خداوند متعال بمردم دستور مىدهد كه بگويند : ستايش خداوند راست كه بر بندهء خود حضرت محمد ( ص ) قرآن نازل كرد و او را در ميان خلق ، برانگيخت و برسالت اختصاص داد و او را نبى و رسول خود گردانيد .\r\n   وَ لَمْ يَجْعَلْ لَهُ عِوَجاً قَيِّماً    : ابن عباس گويد : يعنى قرآن كريم ، مستقيم و معتدل\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nاست و در آن تناقضى نيست .\r\nفراء گويد : يعنى قرآن كريم بر ساير كتب آسمانى برترى دارد و آنها را تصديق و محافظت مىكند و باطل را از آنها دور مىسازد و در عين حال ناسخ احكام آنهاست .\r\nابو مسلم گويد : يعنى قيمت قيمت و ارزش احكام دينى به قرآن است و براى تعيين ارزش آنها بايد به قرآن رجوع كرد . همانطورى كه بايد براى تعيين ارزش خانه ، به قيمت آن مراجعه كرد .\r\nاصم گويد : يعنى قرآن كتابى است كه تا روز قيامت ، باقى مىماند . جملهء   « لَمْ يَجْعَلْ لَهُ عِوَجاً »   يعنى : طورى نيست كه مطالب آن در هم پيچيده و غير قابل فهم باشد . بقولى يعنى : در مطالب آن اختلاف و تناقضى نيست . چنان كه مىفرمايد :\r\n « وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً »  ( نساء 82 : اگر از جانب غير خدا بود ، در آن اختلاف بسيارى مىيافتند ) عوج كلام ، يعنى فساد و بطلان و بىفايده بودن آن .\r\nاكنون در بارهء بيان فايدهء انزال قرآن مىفرمايد :\r\n لِيُنْذِرَ بَأْساً شَدِيداً مِنْ لَدُنْهُ  : تا پيامبر مردم را از عذاب و غضب خداوند بترساند و آنها ايمان بياورند .\r\n وَ يُبَشِّرَ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً حَسَناً  :\r\nو كسانى را - كه تصديق خدا و رسولش مىكنند و كارهاى پسنديده انجام مىدهند - به پاداش نيكوى آخرت ، در برابر ايمان و نيكو كاريشان بشارت دهد . اين پاداش نيكو همان بهشت است .\r\n ماكِثِينَ فِيهِ أَبَداً  : اين پاداش ، جاودانى است و آنها هميشه از آن برخوردارند .\r\n وَ يُنْذِرَ الَّذِينَ قالُوا اتَّخَذَ اللَّهُ وَلَداً  : و قريش را كه مىگويند : فرشتگان دختران خدا هستند ، بترساند . چنان كه حسن و محمد بن اسحاق گويند .\r\nسدى و كلبى گويند : منظور يهود و نصارى است . در آيهء قبل انذار و ترسانيدن پيامبر متوجه عموم و در اينجا متوجه كسانى است كه خدا را صاحب فرزند مىدانند ،\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nزيرا در اين خصوص ، آنها از پدران خود تقليد مىكردند و بر نادانى خود اصرار داشتند و حاضر نبودند كمى بهتر فكر كنند . بعلاوه همينها مردم را از دين باز مىداشتند .\r\n ما لَهُمْ بِهِ مِنْ عِلْمٍ وَ لا لِآبائِهِمْ  : اينها و نياكانشان ، اين سخن زشت را از روى جهالت مىگويند و دليلى ندارند . برخى گويند : يعنى آنها و پدرانشان به خداوند علم ندارند .\r\n كَبُرَتْ كَلِمَةً تَخْرُجُ مِنْ أَفْواهِهِمْ  : چه كلمهء بزرگى از دهان آنها بيرون مىآيد ! سخن ، عرض است و داخل يا خارج نمىشود . اين قبيل استعمالات ، مجازى هستند .\r\n إِنْ يَقُولُونَ إِلَّا كَذِباً  : اين‌ها جز دروغ ، چيزى نمىگويند .\r\n فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  :\r\nاثر وجودى قوم تو چيزى جز تمرد و سركشى نيست . همينها هستند كه مىگفتند : تا چشمه‌اى از زمين براى ما نجوشانى ، ايمان نمىآوريم . شايد اگر به قرآن ايمان نياورند ، تو بر اين كار آنها دچار تأسف و اندوه شديد گردى و جان خود را بمهلكه اندازى .\r\nبرخى گويند : يعنى تو نسبت به آنها مهر مىورزى و پس از مرگشان به حال زار آنها چندان تأسف مىخورى كه جان خود را به خطر اندازى .\r\nبرخى گويند : يعنى بعد از اعراض و روى گردانى آنها دچار تأسف مىشوى و . . .\r\nابن عباس و قتاده گويند : اسف ، يعنى خشم و غضب .\r\nبدينترتيب ، خداوند پيامبر خود را از اينكه : چندان بهدايت آنها دلبستگى داشته باشد ، كه اگر ايمان نياورند خطر مرگ او را تهديد كند ، مورد سرزنش قرار مىدهد .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\n\r\n[ سوره الكهف ( 18 ) : آيات 7 تا 8 
  ]\r\nإِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلاً ( 7 ) وَ إِنَّا لَجاعِلُونَ ما عَلَيْها صَعِيداً جُرُزاً ( 8 )\r\n\r\nترجمه :\r\nما چيزهايى كه در روى زمين است ، زينت آن قرار داده‌ايم تا مردم را بيازماييم كه كداميك نيكوكارترند و آنچه را كه بر روى زمين است ، خاك باير مىسازيم .\r\n\r\nلغت :\r\nصعيد : سطح زمين . زجاج گويد : راهى كه در آن گياه نروييده است .\r\nجرز : زمينى كه در آن گياهى نرويد . به سال قحطى هم بر اثر نروييدن گياه و كمى باران « جرز » گفته مىشود .\r\n\r\nاعراب :\r\nايهم : مبتدا . زيرا اين كلمه استفهام است و استفهام بايد در صدر كلام باشد ، بنا بر اين « نبلو » را كه مفيد معناى علم است ، معلق ساخته است .\r\n\r\nمقصود :\r\nاكنون خداوند متعال مىفرمايد : خالق نعمتها منم و بازگشت امتها بسوى من است . مىفرمايد :\r\n إِنَّا جَعَلْنا ما عَلَى الْأَرْضِ زِينَةً لَها  : ما رودها و درختها و جمادات و نباتات و حيوانات را براى زمين و مردم آن زينت قرار داده‌ايم .\r\n لِنَبْلُوَهُمْ أَيُّهُمْ أَحْسَنُ عَمَلًا  : تا مردم را بيازماييم و معلوم سازيم كه كداميكشان نيكوكارترند ؟\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nمقصود اين است كه : رفتار ما رفتار كسى است كه مىخواهد بوسيلهء آزمايش ، برفتار مردم و حالات باطنى آنها پىببرند و الا ما به حال مردم آگاهيم . امثال اين مطلب ، در جاهاى ديگر قرآن آمده است .\r\nبرخى گويند : معناى ابتلا و آزمايش ، همان امر و نهى مردم است ، زيرا بوسيلهء امر و نهى ، مردم مطيع از عاصى شناخته مىشوند .\r\nبرخى گويند : مقصود از زينت زمين مردان است . برخى هم گويند : مقصود علما و انبياست .\r\n وَ إِنَّا لَجاعِلُونَ ما عَلَيْها صَعِيداً جُرُزاً  : ما زمين را بعد از آبادى ويران مىسازيم و سطح آنها را صاف و هموار مىكنيم بطورى كه خشك و فاقد گياه باشد .\r\n\r\nدلالت :\r\nاز جملهء  « أَيُّهُمْ أَحْسَنُ عَمَلًا »  بر مىآيد كه خداوند از مردم ، عمل صالح خواسته و كارهايى كه آنها مىكنند ، به اراده و اختيار خود ايشان است و از جانب خداوند اجبارى متوجه آنها نيست . بديهى است كه اگر چنين نبود ، آزمايش آنها غلط بود ، بنا بر اين عقيدهء جبريان باطل است .\r\n\r\n","description":"","footnote":"","page_name":" 11 ","page_number":13},
  {"content":"\r\n\r\n\r\n[ سوره الكهف ( 18 ) : آيات 9 تا 12 
  ]\r\nأَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً ( 9 ) إِذْ أَوَى الْفِتْيَةُ إِلَى الْكَهْفِ فَقالُوا رَبَّنا آتِنا مِنْ لَدُنْكَ رَحْمَةً وَ هَيِّئْ لَنا مِنْ أَمْرِنا رَشَداً ( 10 ) فَضَرَبْنا عَلَى آذانِهِمْ فِي الْكَهْفِ سِنِينَ عَدَداً ( 11 ) ثُمَّ بَعَثْناهُمْ لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً ( 12 )\r\n\r\nترجمه :\r\nآيا مىپندارى كه اصحاب كهف و رقيم ، از آيات ما شگفت‌انگيزند ؟ هنگامى كه آن جوانان بغار رفته ، گفتند : پروردگارا ما را از جانب خود رحمتى عطا كن و براى ما در كارمان هدايتى فراهم كن . در آن غار سالهاى بسيار آنها را بخواب كرديم . آن گاه بيدارشان كرديم ، تا بدانيم كداميك از دو دسته ، مدتى را كه خفته‌اند بهتر مىشمارند .\r\n\r\nلغت :\r\nكهف : غار . با اين فرق كه به غار بزرگ ، كهف ، و به غار كوچك ، غار مىگويند .\r\nرقيم : مرقوم ، نوشته . رقم لباس : خط آن . ارقم : مار خوش خط و خال .\r\nاوى : بازگشت .\r\nفتية : جوانان . جمع فتى . اين جمع قياسى نيست بلكه سماعى است . مثل :\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nصبى و صبيه ، غلام و غلمة . اما غنى و غنيه ، صحيح نيست .\r\nضربنا على آذانهم : خواب را بر آنها مسلط كرديم . اين كلام بسيار فصيح است . شاعر گويد :\r\n و من الحوادث لا أبا لك اننى * ضربت على الارض بالاسداد \r\nيعنى : يكى از حوادث ، اين است كه من راه‌ها را در روى زمين گم كرده‌ام ! حزب : جمعيت .\r\nامد : پايان مدت .\r\n\r\nاعراب :\r\nسنين : ظرف زمان و مفعول فيه عددا : يا مفعول مطلق است يا صفت « سنين » يعنى : « سنين ذات عدد » و مقصود زيادى سالهاست .\r\nامدا : ممكن است تميز و معمول « احصى » به تقدير « احصى الامد » و ممكن است منصوب به « لبثوا » باشد .\r\nبرخى از بزرگان گفته‌اند : جايز نيست كه « احصى » صفت تفضيل باشد ، بلكه بايد فعل ماضى باشد ، زيرا در قرآن كريم  « أَحْصاهُ اللَّهُ »  ( مجادله 6 ) به كار رفته است . ديگر اينكه : هر جا بعد از صفت تفضيل ، تميز آورده شود ، در حقيقت ، تميز فاعل است . در حالى كه در آيه ممكن نيست « امد » فاعل باشد . بنا بر اين « احصى » فعل و « امد » مفعول به است .\r\n\r\nشأن نزول :\r\nگويند :\r\n- قريش نضر بن حرث بن كلده و عقبة بن ابى معيط را نزد بزرگان يهود فرستادند و گفتند از آنها در بارهء محمد سؤال كنيد و اوصاف او را براى ايشان شرح دهيد و آنها را به سخنان پيامبر آگاه سازيد ، زيرا آنها داراى كتابند و از علم انبياء چيزهايى مىدانند كه ما نميدانيم .\r\nآنها بمدينه رفتند و پيام قريش را به بزرگان يهود رسانيدند ، گفتند :\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n- سه چيز از او بپرسيد . اگر جواب داد ، فرستادهء خداست و اگر جواب نداد ، دروغگوست و هر تصميمى داريد ، در باره‌اش بگيريد :\r\n1 - در بارهء جوانانى كه در روزگار پيشين از شهر خارج شدند ، از او بپرسيد كه سرگذشت آنها چيست و چه شدند ؟ زيرا آنها را داستانى عجيب است .\r\n2 - از وى در بارهء مردى كه سياحت مىكند و مشرق و مغرب زمين را زير پا گذاشته ، سؤال كنيد كه او كيست و چه مىكند ؟\r\n3 - از او در بارهء روح سؤال كنيد .\r\nبروايتى ديگر گفتند : اگر دو تاى اول را پاسخ داد سومى را پاسخ نداد ، بدانيد كه پيامبر است . آنها به مكه برگشته ، گفتند :\r\n- اكنون دلائلى در دست داريم كه كار شما و محمد را يكسره خواهد كرد .\r\nسپس گفتار بزرگان يهود را به اطلاع آنها رسانيده ، همگى به خدمت پيامبر گرامى اسلام شتافتند و مطالب فوق را از او سؤال كردند .\r\nفرمود :\r\n- فردا پاسخ سؤالات را به شما مىدهم .\r\nاما « انشاء اللَّه » بر زبان نياورد . پانزده شب گذشت و از طرف خداوند ، وحى نازل نشد و جبرئيل هم نزد او نيامد . در اين مدت ، در مكه طوفانى برپا شده بود و گفتگوهاى بسيارى جريان داشت ، پيامبر از گفتگوهاى مردم ، ناراحت شد . در اين وقت ، جبرئيل از جانب خداوند نازل شد و سورهء كهف را آورد . در اين سوره داستان اصحاب كهف و مرد جهانگرد ، ذكر شده است . آيهء  « يَسْئَلُونَكَ عَنِ الرُّوحِ . . . »  هم پاسخ سؤال سوم بود .\r\nابن اسحاق گويد : پيامبر به جبرئيل فرمود :\r\n- دير كردى ! جبرئيل گفت :\r\n « وَ ما نَتَنَزَّلُ إِلَّا بِأَمْرِ رَبِّكَ لَهُ ما بَيْنَ أَيْدِينا . . . »  ( مريم 64 : ما جز به فرمان\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nخدا نازل نمىشويم و همه چيز ، در اختيار اوست ) .\r\n\r\nمقصود :\r\n أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً  : اى محمد ، آيا گمان مىكنى كه : آيا اصحاب كهف و رقيم ، از آيات شگفت‌انگيز ما هستند ؟ ! آفرينش آسمانها و زمين ، از اين كارها عجيب‌تر است . اين معنى از مجاهد و قتاده است .\r\nممكن است منظور اين باشد كه چون جواب از جانب خداوند ، دير آمد و پيامبر به اميد ايمان آنها ، در انتظار نشسته بود ، بوى بفرمايد : گمان مىكنى كه داستان اصحاب كهف و رقيم ، عجيب است و اگر براى آنها بازگو كنى ، ايمان خواهند آورد ؟ ! منظور از كهف ، همان غارى است كه آن عده ، به آنجا پناه بردند .\r\nدر بارهء معناى رقيم ، اختلاف است :\r\nابن عباس و ضحاك گويند : رقيم نام آن واديى است كه غار در آنجا واقع شده بود .\r\nحسن گويد : رقيم نام آن كوه است .\r\nكعب و سدى گويند : رقيم نام قريه‌اى است كه اصحاب كهف ، از آن خارج شده‌اند .\r\nسعيد بن جبير گويد : رقيم نام آن سنگ نبشته‌اى است كه داستان اصحاب كهف را بر آن نقش و بر در غار نصب كردند . بلخى و جبائى نيز همين قول را اختيار كرده‌اند .\r\nبرخى گويند : اين لوح سنگى را در خزانهء پادشاهان قرار دادند ، زيرا جالب و حيرت‌انگيز بود .\r\nابن زيد گويد : رقيم كتابى است كه در آن اخبارى ثبت بوده و خداوند از محتويات آن خبر نداده است .\r\nبرخى گويند : اصحاب رقيم ، آن سه تنى بودند كه داخل غارى شدند و در غار بر روى آنها بسته شد . آنها گفتند :\r\n- هر يك از ما بايد بدرگاه خدا دعا كنيم و يكى از كارهاى خوب خود را بر زبان\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nآوريم ، تا خداوند ما را از مهلكه نجات بخشد .\r\nآنها اين كار را كردند و خداوند نجاتشان داد .\r\nنعمان بن بشير ، اين مطلب را روايت كرده است .\r\n إِذْ أَوَى الْفِتْيَةُ إِلَى الْكَهْفِ  : به ياد آور قوم خود را هنگامى كه آن جوانان بغار پناه بردند ، تا دين خود را حفظ كنند .\r\n فَقالُوا رَبَّنا آتِنا مِنْ لَدُنْكَ رَحْمَةً  : همين كه به غار رسيدند ، گفتند : خدايا رحمت خود را شامل حال ما گردان تا از شر مردم نجات يابيم و از اين گرفتاريها راحت شويم .\r\n وَ هَيِّئْ لَنا مِنْ أَمْرِنا رَشَداً  : و كار ما را اصلاح كن و براى ما اسبابى مهيا گردان كه به راه راست هدايت شويم .\r\nبرخى گويند : يعنى براى ما وسيله‌اى فراهم كن كه رشد يابيم و رضاى ترا بدست آوريم .\r\nگويند : اين جوانان كسانى بودند كه : به خدا ايمان آورده ، از ترس دقيانوس ، پادشاه آن زمان ، دين خود را پنهان ميكردند . نام شهرشان « افسوس » بود .\r\nدقيانوس بت‌پرست بود و مردم را به پرستش بتها دعوت مىكرد و مخالفان را مىكشت .\r\nبرخى گويند : وى مجوسى بود و مردم را بدين مجوس دعوت مىكرد و جوانان مسيحى بودند .\r\nبرخى گويند : آنان از نزديكان شاه بودند و ايمان خود را از يكديگر پنهان ميكردند . تا اينكه بر حسب اتفاق ، اطراف هم جمع شدند و راز خود را به يكديگر گفتند و بغار گريختند .\r\nبرخى گويند : اين حادثه ، قبل از ظهور عيسى بود .\r\n فَضَرَبْنا عَلَى آذانِهِمْ فِي الْكَهْفِ سِنِينَ عَدَداً  : آنها را سالهايى دراز ، بخواب كرديم . يعنى : دعاى آنها را مستجاب كرديم و مدت چندين سال ، چنان آنها را بخواب كرديم كه به هيچ صدايى بيدار نمىشدند و صداها در گوششان نفوذ نميكرد .\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nاز اين آيه بر مىآيد كه آنها نمرده بودند ، بلكه در خوابى خوش ، غنوده بودند .\r\nيكى از تعبيرات فصيح و عالى قرآن ، همين جمله است كه نمىتوان با هيچ لفظى آن را ترجمه كرد .\r\n ثُمَّ بَعَثْناهُمْ  : سپس آنها را از آن خواب سنگين بيدار كرديم .\r\n لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً  : تا آنچه در علم ما گذشته بود ظاهر شود و معلوم گردد كه كدام يك از دو گروه ، حساب مدت خواب آنها را بهتر حفظ كرده است . بديهى است كه علم خداوند ، قبل از هر چيزى است . اين قبيل تعبيرات در قرآن كريم ، فراوان است و ما وجه آنها را گفته‌ايم .\r\nمقصود اين است كه : ميخواستيم ببينيم كه كداميك از آن دو گروه مؤمن و كافر ، از قوم اصحاب كهف ، حساب مدت خواب آنها را بهتر نگه داشته است . گويا اختلاف بود كه آنها چقدر در غار مانده‌اند ؟ خداوند آنها را بيدار ساخت تا اين مطلب روشن شود .\r\nبرخى گويند : مقصود از دو حزب ، خود اصحاب كهف هستند كه وقتى بيدار شدند ، در بارهء مدت خواب خود ، اختلاف كردند . چنان كه مىفرمايد :  « وَ كَذلِكَ بَعَثْناهُمْ لِيَتَساءَلُوا بَيْنَهُمْ »  ( 19 : آنها را بيدار كرديم كه از خود سؤال كنند ) .\r\n\r\nنظم آيات :\r\nآيهء  « أَمْ حَسِبْتَ أَنَّ أَصْحابَ الْكَهْفِ . . . »  به چند جهت ، متصل بسابق است :\r\n1 - سابقاً در بارهء زينت زمين و آزمايش مردم سخن گفت و بدنبال آن در بارهء جوانانى كه از زينت دنيا چشم‌پوشى كردند و راه غار را پيش گرفتند ، تا بتوانند خدا را عبادت كنند . سزاوار است كه مردم از همت بلند آنها پيروى كنند .\r\n2 - متصل است به  « فَلَعَلَّكَ باخِعٌ نَفْسَكَ . . . »  يعنى به حال آنها تأسف مخور ، زيرا كفر آنها به حال تو ضررى ندارد و خداوند ترا از شر دشمنان حفظ مىكند ، همانطورى كه اصحاب كهف را حفظ كرد .\r\n3 - متصل است به :  « يُبَشِّرَ الْمُؤْمِنِينَ »  يعنى خداوند مؤمنين را يارى مىكند ، چنان كه اصحاب كهف را يارى كرد .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\n\r\n[ سوره الكهف ( 18 ) : آيات 13 تا 16 
  ]\r\nنَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً ( 13 ) وَ رَبَطْنا عَلى قُلُوبِهِمْ إِذْ قامُوا فَقالُوا رَبُّنا رَبُّ السَّماواتِ وَ الْأَرْضِ لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً ( 14 ) هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ افْتَرى عَلَى اللَّهِ كَذِباً ( 15 ) وَ إِذِ اعْتَزَلْتُمُوهُمْ وَ ما يَعْبُدُونَ إِلاَّ اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَ يُهَيِّئْ لَكُمْ مِنْ أَمْرِكُمْ مِرْفَقاً ( 16 )\r\n\r\nترجمه :\r\nما سرگذشت آنها را به حق ، براى تو نقل خواهيم كرد . آنها جوانانى بودند كه به پروردگارشان ايمان داشتند و ما بر هدايت ايشان افزوديم و دلهاى ايشان را قوى ساختيم كه بپاخاسته ، گفتند : پروردگار ما پروردگار آسمانها و زمين است و هرگز\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nجز او خدايى نمىخوانيم و گرنه بناحق سخن گفته‌ايم . اينان قوم ما هستند كه جز خدا ، خدايانى برگزيده‌اند ! چرا در مورد آنها دليلى روشن نمىآورند ؟ ! كيست ستمكارتر از آنكه دروغى در بارهء خدا ساخته باشد . اگر از آنها و از آنچه جز خدا مىپرستند ، كناره‌گيرى كرده‌ايد ، بسوى غار رويد تا پروردگارتان رحمت خود را بر سر شما بگسترد و براى شما در كارتان گشايشى فراهم سازد .\r\n\r\nقرائت :\r\nمرفقا : اهل مدينه و ابن عامر و اعشى و برجمى - از ابو بكر - بفتح ميم و كسر فاء و ديگران بكسر ميم و فتح فاء خوانده‌اند .\r\nزجاج گويد : « مرفق امر و مرفق يد » بهر دو لغت گفته شده است ، لكن « مرفق يد » بكسر ميم بهتر است . ظاهر اينست كه « مرفق » بر وزن « مسجد » اسم مكان نيست . همانطورى كه « مسجد » هم اسم مكان نيست .\r\n\r\nلغت :\r\nشطط : خروج از حد و غلو .\r\nاعتزال : كناره‌گيرى . تعزل نيز به همان معنى است . عمرو بن عبيد و اصحابش را - كه از حلقهء درس حسن كناره گرفتند - معتزله گويند .\r\n\r\nاعراب :\r\n إِنَّهُمْ فِتْيَةٌ  : كسر « ان » بخاطر استيناف است .\r\n إِذْ قامُوا  : متعلق است به « ربطنا » .\r\nشططا : يعنى : « قلنا قولا شططا » نصب آن بنا بر مصدريت است .\r\n وَ ما يَعْبُدُونَ  : منصوب و عطف بر « هم » ممكنست « ما » مصدريه باشد به تقدير : « و عبادتهم الا عبادة اللَّه » بنا بر اين مستثنى منه مفعول  « اعْتَزَلْتُمُوهُمْ »  است . بنا بر اول ، مستثنى منه مفعول محذوف « يعبدون » است .\r\n\r\nمقصود :\r\nاكنون به شرح داستان اصحاب كهف ، پرداخته ، مىفرمايد :\r\n\r\n","description":"","footnote":"","page_name":" 19 ","page_number":21},
  {"content":"\r\n\r\n نَحْنُ نَقُصُّ عَلَيْكَ نَبَأَهُمْ بِالْحَقِّ  : ما داستان آنها را بدون كم و زياد ، براى تو نقل مىكنيم .\r\n إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً  : آنها جوانانى بودند كه بپروردگار خود ايمان آوردند و ما بر بصيرت آنها افزوديم و بلطف خود در راه ايمان ، آنها را استوارتر كرديم .\r\nخداوند آنها را جوان ناميده است ، زيرا جوانى ، دورهء شكوفا شدن ايمان است .\r\nبرخى گفته‌اند : جوانى دورهء بذل و بخشش و ترك آزار و اذيت و شكايت است .\r\nبرخى گفته‌اند : منظور ، ترك محرمات و داشتن خصال نيكوست .\r\n وَ رَبَطْنا عَلى قُلُوبِهِمْ  : دلهاى آنها را با الطاف و خاطرات تقويت كنندهء ايمان محكم ساختيم ، در نتيجه تصميم قاطع گرفتند كه حق را آشكار سازند و در راه دين ثابتقدم و بر سختىها و دورى از وطن شكيبا باشند .\r\n إِذْ قامُوا فَقالُوا رَبُّنا رَبُّ السَّماواتِ وَ الْأَرْضِ  : اثر آن ايمان قوى ، هنگامى آشكار شد كه در برابر پادشاه جبار و هوس‌باز زمان خود ، دقيانوس - كه با بىشرمى كوشش ميكرد كه اهل ايمان را از دينشان باز دارد - به پا خاسته ، گفتند : پروردگار ما كه او را پرستش مىكنيم ، همانست كه آفريدگار آسمانها و زمين است .\r\n لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً  : ما خدايى جز او نمىخوانيم و اگر جز او خدايى بخوانيم ، سخنى بر زبان آورده‌ايم كه از حق دور و نمونهء واقعى باطل است .\r\n هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ  :\r\nاين‌ها همشهريان ما هستند كه به پرستش خدايانى غير از خداى يكتا پرداخته‌اند و در اين كارشان ، اسير تقليد كوركورانه شده ، هيچگونه دليلى بر صحت آن ندارند ! چرا اين چنين باشند و چرا بدنبال دليلى قانع كننده نباشند ؟ ! بدين ترتيب ، آيهء شريفه ، از تقليد كوركورانه ، مذمت مىكند و رهنمون\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nمىشود كه دينى را بدون دليل واضح و صحيح نبايد پذيرفت .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً  : هيچكس ستمكارتر از كسى كه به خداوند دروغ مىبندد و تصور مىكند كه خدا را در عبادت ، شريكى است ، نمىباشد .\r\n وَ إِذِ اعْتَزَلْتُمُوهُمْ وَ ما يَعْبُدُونَ إِلَّا اللَّهَ  : ابن عباس گويد : اين جمله ، قسمتى از گفتار تمليخا ، رئيس اصحاب كهف است . وى به آنها گفت : هنگامى كه از بت پرستان كناره‌گيرى كرديد و از معبودهاى آنها فاصله گرفتيد و تنها از خداوند يكتا كناره‌گيرى نكرديد و فاصله نگرفتيد ، هرگز عبادت او را ترك نخواهيد كرد .\r\nاستثناى اين جمله ، ممكنست متصل باشد . زيرا در ميان آنها كسانى بودند كه خدا را به معيت بتها پرستش مىكردند . ممكنست استثنا منقطع باشد و اين در صورتى است كه آنها فقط بت پرست بوده ، به پرستش خداوند يكتا ، هيچگونه عنايتى نداشته‌اند .\r\n فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَ يُهَيِّئْ لَكُمْ مِنْ أَمْرِكُمْ مِرْفَقاً  :\r\nاكنون به طرف غار رو كنيد و آنجا را منزل و مأواى خود قرار دهيد ، تا خداوند از نعمت خود بر شما بگستراند و دشواريها را بر شما آسان گرداند و دست ستم شاه را از سر شما كوتاه سازد و لطف خود را شامل حال شما گرداند .\r\nاين معنى از ابن عباس است . بنا بر اين « مرفق » هر چيز آسانيست .\r\nبرخى گويند : يعنى خداوند امور معاش شما را اصلاح مىكند و اسباب رفاه و آرامش شما را فراهم ميسازد .\r\nاز اين آيه ، بر مىآيد كه ارزش مهاجرت در راه دين ، بسيار و زشتى ماندن در ديار كفر ، فراوان است . به شرطى كه ماندن در آنجا مستلزم اظهار كلمهء كفر باشد .\r\nتوفيق بدست خداست .\r\n!\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n\r\n[ سوره الكهف ( 18 ) : آيات 17 تا 18 
  ]\r\nوَ تَرَى الشَّمْسَ إِذا طَلَعَتْ تَزاوَرُ عَنْ كَهْفِهِمْ ذاتَ الْيَمِينِ وَ إِذا غَرَبَتْ تَقْرِضُهُمْ ذاتَ الشِّمالِ وَ هُمْ فِي فَجْوَةٍ مِنْهُ ذلِكَ مِنْ آياتِ اللَّهِ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً ( 17 ) وَ تَحْسَبُهُمْ أَيْقاظاً وَ هُمْ رُقُودٌ وَ نُقَلِّبُهُمْ ذاتَ الْيَمِينِ وَ ذاتَ الشِّمالِ وَ كَلْبُهُمْ باسِطٌ ذِراعَيْهِ بِالْوَصِيدِ لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً ( 18 )\r\n\r\nترجمه :\r\nخورشيد را بينى كه چون طلوع كند ، از غارشان به طرف راست ميل كند و چون غروب كند ، بجانب چپ ايشان بگردد و آنها در فراخناى غارند . اينست نمونه‌اى از آيه‌هاى خدا . هر كه را هدايت كند ، هدايت يافته است و هر كه را گمراه كند ، برايش دوستى رهنما نخواهى يافت . پنداشتى كه آنها بيدارند : حال آنكه در خواب بودند و ما آنها را به پهلوى راست و چپ ، مىگردانيديم و سگ ايشان بر آستانهء غار ، بازوان خود را گسترده بود . اگر آنها را مىديدى از آنها فرار مىكردى و ترس از آنها سراسر وجودت را فرا مىگرفت .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\n\r\nقرائت :\r\nابن عامر « تزور » و اهل كوفه « تزاور » و ديگران « تزاور » خوانده‌اند .\r\nقرائت « تزاور » در اصل « تتزاور » بوده و تاء در زاء ادغام شده است . قرائت دوم بنا بر حذف تاء است . ابو الحسن مىگويد : قرائت اول در اينجا معنى ندارد ، زيرا « هو مزور عنى » يعنى : او از من دلتنگ است . شاعر گويد :\r\n فازور من وقع القنا بلبانه * و شكا الى بعبرة و تحمحم \r\nيعنى : اسب ، از نشستن نيزه بر سينه‌اش به تنگ آمد و با اشك چشم و ناله ، پيش من شكايت كرد .\r\nابو على مىگويد : اين قرائت ، در اينجا نيكو و مناسب است : زيرا جرير مىگويد :\r\n عسفن عن الاداعس من مهيل * و فى الاظعان عن طلح ازورار \r\nيعنى : آنها از آثار خود دور شدند و در كوچ كردن‌ها ، حركت از طلح است .\r\nاستعمال كلمهء « ازورار » در كوچ كردن ، شاهد اينست كه استعمال آن در حركت خورشيد ، صحيح است .\r\nلملئت : اهل حجاز ، به تشديد و ديگران بدون تشديد خوانده‌اند . قرائت تشديد ، به معناى فراوانى است . لكن قرائت بدون تشديد را ترجيح داده‌اند . چنان كه شاعر گويد :\r\n « فتملا بيتنا * اقطا و سمنا » \r\nيعنى : خانهء ما را پر از پنير و روغن ميكنى .\r\n\r\nلغت :\r\nقرض : عبور كردن . شاعر گويد :\r\n الى ظعن يقرضن اجواز مشرف * شمالا و عن ايمانهن الفوارس \r\nيعنى : بهودجهايى نگريستم كه از ميان « مشرف » و « فوارس » مىگذشتند ، اولى در سمت چپ و دومى در سمت راست آنها بود . كلمهء « قرض » در چيدن لباس و در قصيده نيز استعمال مىشود .\r\nفجوة : زمينى كه وسعت دارد . فجوهء خانه ، وسعت آن .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nايقاظ : جمع « يقظ » و « يقظان » يعنى بيدار .\r\nرقود : جمع « راقد » يعنى خواب .\r\nوصيد : محل بستن در . آستانه و جلو در .\r\n\r\nاعراب :\r\n إِذا طَلَعَتْ . . .   فِي فَجْوَةٍ  : مفعول دوم « ترى » .\r\n وَ هُمْ فِي فَجْوَةٍ مِنْهُ  : حال .\r\nذراعيه : مفعول « باسط » كه اگر چه به معناى ماضى است ، لكن حكايت حال است .\r\nالمهتد : اين كلمه را در اينجا بدون ياء و در سورهء اعراف به ياء مىنويسند .\r\nحذف ياء در اسم جايز و در فعل جايز نيست زيرا در فعل اگر حذف شود علامت جزم است .\r\n لَوِ اطَّلَعْتَ  : واو مكسور است . ضم آن نيز جايز است .\r\nفرارا : مفعول مطلق .\r\nرعبا : تميز .\r\n\r\nمقصود :\r\nاكنون خداوند متعال به شرح حال آنها در غار ، پرداخته ، مىفرمايد :\r\n وَ تَرَى الشَّمْسَ إِذا طَلَعَتْ تَزاوَرُ عَنْ كَهْفِهِمْ ذاتَ الْيَمِينِ  : اگر هنگام طلوع ، بخورشيد نگاه ميكردى ، ملاحظه ميكردى كه به سمت راست ، مايل شده است .\r\n وَ إِذا غَرَبَتْ تَقْرِضُهُمْ ذاتَ الشِّمالِ  : و هنگام غروب ، در سمت چپ غار قرار مىگرفت و به اين ترتيب ، خورشيد هرگز ، پرتو خود را به داخل غار نمىتابانيد و از غار و ساكنانش ، منحرف بود .\r\nاين معنى از ابن عباس است .\r\n وَ هُمْ فِي فَجْوَةٍ مِنْهُ  : آنها در فراخناى غار ، غنوده بودند . قتاده گويد :\r\nيعنى در فضاى غار .\r\nبرخى گويند : منظور اينست كه داخل غار طورى وسيع بود كه اگر كسى\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nبر در آن مىايستاد ، آنها را نمىديد و نسيم ملايم هوا به داخل غار مىوزيد و به آنها آسايش مىبخشيد .\r\nآنها در فراخناى غار ، از لطف خداوند برخوردار بودند . در اين خوابگاه آرام و دور از سر و صداى انسانها ، تنها خداوند مراقب آنها بود . شبهاى تاريك ، ستارگان بنات النعش « 1 » ، روبروى خوابگاه آنها بودند و از اعماق آسمان ، به اين گريز پايان حقيقت پژوه ، چشمك مىزدند . روزها و شبها و ماهها و سالها از پى يكديگر سپرى مىشدند و خورشيد ، طبق برنامهء هميشگى ، بامدادان اشعهء خود را از افق شرقى در همه جا مىگسترانيد و هنگام غروب ، دامن خود را جمع ميكرد و سر در افق غربى فرو مىبرد . دست تقدير ، آنها را طبق يك نقشهء دقيق بغارى رهنمون شده بود كه در سايه و نيم سايهء جاودانى غرق بود و پرتو تابناك خورشيد ، آنها را نمىآزارد . محيط ، كاملا براى يك خواب چند ساله ، مساعد بود . در اين مدت دراز ، از گرما و سرما مصون بودند .\r\nرنگ پوست آنها تغيير نكرد و لباس‌شان كهنه نشد . در كنج غار ، جريان ملايم و فرحبخش نسيم شمالى ، آنها را همواره نوازش ميكرد ، زيرا غار رو به شمال بود .\r\nدر اشارهء به همين مطالب است كه مىفرمايد :\r\n ذلِكَ مِنْ آياتِ اللَّهِ  : اين است نمونه‌اى از آثار قدرت خداوند و دلايل و براهين روشن او .\r\n مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  : مردمى كه همچون اصحاب كهف ، از هدايت الهى برخوردارند ، هدايت يافتهء واقعى هستند و مردمى كه همچون دقيانوس و دار و دسته‌اش از هدايت الهى بدورند و گمراه شده‌اند ، براى آنها دوستى رهنما نمىيابى .\r\n\r\n\r\n","description":"","footnote":"\r\n( 1 ) هفت ستاره در آسمان در جهت قطب شمالى كه آنها را دب اكبر هم مىگويند و در دنبالهء آن هفت ستارهء ديگر است كه آنها را دب اصغر مىگويند و ستارهء قطبى در ميان آنها قرار دارد .\r\nبنات النعش كبرى و بنات النعش صغرى هم مىگويند . در فارسى هفت برادران و هفت برادر و هفت اورنگ و هفتورنگ هم گفته شده . ( فرهنگ عميد )\r\n","page_name":" 25 ","page_number":27},
  {"content":"\r\n\r\n وَ تَحْسَبُهُمْ أَيْقاظاً وَ هُمْ رُقُودٌ  : اگر به آنها نگاه ميكردى ، مىپنداشتى كه بيدار و آگاهند ، حال آنكه آنها در حقيقت در خوابى خوش و عميق فرو رفته بودند .\r\nجبائى و جماعتى گويند : ديدگان آنها باز بود و تنفس ميكردند ، گويى ميخواستند با يكديگر تكلم كنند ، اما سخن نمىگفتند . برخى گويند : آنها مانند آدمهاى بيدار ، به اين پهلو و آن پهلو مىگشتند .\r\n وَ نُقَلِّبُهُمْ ذاتَ الْيَمِينِ وَ ذاتَ الشِّمالِ  : براى اينكه پيكر آنها خسته و آزرده نشود و زمين بدن آنها را نفرسايد و لباسشان كهنه نشود ، ما آنها را از پهلوى راست به پهلوى چپ و از پهلوى چپ ، به پهلوى راست ، مىگردانيديم .\r\nابو هريره گويد : سالى دو بار ، پهلو به پهلو مىگشتند .\r\nابن عباس گويد : سالى يك بار .\r\n وَ كَلْبُهُمْ باسِطٌ ذِراعَيْهِ بِالْوَصِيدِ  : سگ ايشان ، دست‌هاى خود را گسترده و بگفتهء ابن عباس و مجاهد و قتاده ، در جلو غار آرميده بود . برخى گويند : بر در غار خفته بود . برخى گويند : بر در غار نياراميده بود ، بلكه بر در فراخناى غار يا در جلو آن خفته بود ، زيرا كفار در طلب ايشان تا در غار آمدند و اگر سگ ، بر در غار خفته بود ، او را مىديدند . اگر در نزديكى در غار هم خفته بود ، بوجود او آگاه مىشدند و نوميدانه باز نمىگشتند . حتى آنها در غار را با سنگ مسدود كردند . بعداً شبانى به آنجا آمد و سنگها را برداشت و بر در غار ، براى گوسفندانش آغلى درست كرد ، در حالى كه اصحاب كهف هم در درون غار ، آسوده بودند . اين قول از جبائى است . عطا گويد : و صيد ، آستانهء در است .\r\nابن عباس و بيشتر مفسران قرآن كريم گويند : اصحاب كهف ، شبانه فرار كردند .\r\nدر بين راه به شبانى برخوردند كه داراى سگى بود . شبان نيز پيرو دين آنها شد و با سگش با آنها به راه افتاد .\r\nكعب گويد : آنها در بين راه به سگى برخوردند كه با آنها به راه افتاد . چند بار او را از خود دور كردند و او بازنگشت . سرانجام به آنها گفت : از من نترسيد . من به شما\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nخيانت نخواهم كرد . من دوستان خدا را دوست ميدارم . شما بخوابيد تا من پاسدار شما باشم .\r\nبرخى گويند : اين سگ ، سگ شكارى آنها بود . مقاتل گويد : اين سگ ، زرد بود . ابن عباس گويد : اين سگ سفيد و سياه و نامش « قطمير » بود .\r\nدر تفسير حسن است كه اين سگ سيصد و نه سال بدون آب و غذا و خواب ، در آنجا خوابيد .\r\n لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً  : اگر بغار ميرفتى و آنها را در آن حال مىديدى ، از آن مكان مىترسيدى و فرار ميكردى ، و دلت از ترس ، مالامال مىشد . خداوند براى محيط غار ، رعب و وحشتى ايجاد كرده بود ، كه كسى جرأت نزديك شدن بغار نداشته باشد و دست كسى به آنها نرسد و مزاحم آنها نشود و آنها تا مدت معين در آنجا بخوابند .\r\nبرخى گويند : آنجا چنان وحشتناك بود كه هر كس مىديد ، مىترسيد ، بعيد نيست كه كفار وقتى بر در غار رسيدند ، ترسيدند كه داخل آن شوند ، از اينرو در غار را مسدود كردند كه ساكنان غار در آنجا جان بسپارند .\r\nاين هم لطفى بود از جانب پروردگار تا درنده‌اى يا انسانى بمحيط غار راه نيابد و آنها در امن و امان كامل باشند و هيچ خطرى جان و سلامت آنها را تهديد نكند .\r\nبرخى گويند : مو و ناخن آنها چنان بلند شده بود كه هر كس آنها را ميديد وحشت ميكرد .\r\nلكن اين مطلب صحيح نيست . زيرا آنها وقتى بيدار شدند ، نفهميدند چقدر خوابيده‌اند و گفتند : يك روز خوابيده‌ايم يا كمتر ( آيه 19 ) سعيد بن جبير از ابن عباس روايت كرده است كه : در جنگ روم همراه معاويه بودم . لشكر بغار اصحاب كهف رسيد . معاويه گفت :\r\n- كاش مىتوانستيم اصحاب كهف را ببينيم .\r\nگفتم :\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n- ترا به اين كار دسترسى نيست ، زيرا خداوند بهتر از تو - يعنى پيامبر گرامى را - از اين كار منع كرد و فرمود : لو اطلعت عليهم . . .\r\nمعاويه گفت :\r\n- من اين كار را دنبال مىكنم تا از حال آنها اطلاع يابم .\r\nچند نفر مأمور اين كار كرد . آنها همين كه داخل غار شدند ، بادى سخت وزيد و آنها را بيرون آورد . « 1 »\r\n\r\n\r\n","description":"","footnote":"\r\n( 1 ) داستان اصحاب كهف ، در شهر افسوس واقع شده است . افسوس نام شهرى است در آسياى صغير نزديك دهنهء رود كايستر بفاصلهء چهل ميل به طرف جنوب شرقى ازمير واقع است . غار معروف ، در دو فرسخى همين شهر واقع و به صورت زيارتگاه و داراى احترام است .\r\nپادشاه معاصر اصحاب كهف ، « دقيانوس » يا « ذوقيوس » يا « دسيوس » (  Decius  ) رومى است كه از سال 249 تا 251 ميلادى سلطنت داشته است .\r\nآن پادشاه كه اصحاب كهف ، در روزگار او از خواب بيدار شده‌اند « تاودوسيوس صغير » امپراطور مسيحى دولت روم شرقى بوده كه از سال 408 تا 450 ميلادى سلطنت كرده و در روزگار اين پادشاه ، عقيدهء معاد روحانى و انكار معاد جسمانى رايج شده و حادثه اصحاب كهف براى ابطال اين عقيده و اثبات قدرت الهى بر معاد جسمانى بظهور پيوسته است . ( فرهنگ قصص قرآن ) چنان كه در متن بيان شد ، مفسران قرآن معتقدند كه غار رو به طرف شمال بوده است . بخصوص كه به نظر ايشان اين غار ، همان غار شهر افسوس بوده است و چنان كه گفته‌اند غار مذكور رو به طرف شمال است .\r\nحضرت استاد علامهء طباطبائى معتقدند كه خصوصيات اين غار ، با غار اصحاب كهف ، مطابقت نمىكند ، زيرا از ظاهر قرآن بر مىآيد كه بعدها بر آن غار مسجدى بنا كردند ، در حالى كه در غار افسوس و حول و حوش آن اثرى از مسجد ديده نميشود .\r\nاز اينرو ايشان ترجيح داده‌اند كه مقصود غارى است در هشت كيلومترى عمان ، پايتخت اردن هاشمى كه روى آن به طرف جنوب و بالاى آن آثار كليساى بيزنطى است كه پس از غلبهء اسلام ، تبديل به مسجد اسلامى گرديده است . همچنين در جلو اين غار نيز مسجد ديگرى است كه سابقاً كليسا بوده و بارها تجديد بنا شده است . بر ديوار اين غار نقاشيها و خطوط يونانى غير خوانايى به چشم مىخورد . همچنين صورت يك سگ نيز بر ديوار غار منقوش است . تعدادى قبر نيز در كف غار موجود است كه تعداد آنها به هشت يا هفت قبر مىرسد .\r\n","page_name":" 28 ","page_number":30},
  {"content":"\r\n\r\n\r\n[ سوره الكهف ( 18 ) : آيات 19 تا 20 
  ]\r\nوَ كَذلِكَ بَعَثْناهُمْ لِيَتَساءَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْهُ وَ لْيَتَلَطَّفْ وَ لا يُشْعِرَنَّ بِكُمْ أَحَداً ( 19 ) إِنَّهُمْ إِنْ يَظْهَرُوا عَلَيْكُمْ يَرْجُمُوكُمْ أَوْ يُعِيدُوكُمْ فِي مِلَّتِهِمْ وَ لَنْ تُفْلِحُوا إِذاً أَبَداً ( 20 )\r\n\r\nترجمه :\r\nو همچنين آنها را بيدار كرديم تا در ميان خود پرسش كنند . يكى از آنها گفت :\r\nچقدر خوابيده‌ايد ؟ گفتند : يك روز يا قسمتى از يك روز ! گفتند : پروردگار شما داناتر است كه چقدر خوابيده‌ايد . يكى از شما با اين پول شما به شهر برود تا بنگرد كه طعام كدام ، پاكيزه‌تر است و از آن ، غذايى براى شما بياورد و كاملا دقت كند و كسى را به حال شما آگاه نسازد . زيرا اگر آنها بر شما دست يابند ، شما را سنگباران مىكنند يا شما را بكيش خود باز مىگردانند و ديگر هرگز رستگار نخواهيد شد .\r\n\r\nقرائت :\r\nبورقكم : ابو عمرو و حمزه و خلف به سكون راء و ديگران به كسر راء خوانده‌اند .\r\nدر كلمهء « و رق » چهار لغت است : فتح واو و كسر راء كه اصل همين است . فتح\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nواو و سكون راء . كسر واو و سكون راء و ديگرى ادغام راء در قاف . ابن جنى گويد : مقصود مخفى شدن راء است نه ادغام آن .\r\n\r\nاعراب :\r\n كَمْ لَبِثْتُمْ  : كم يوماً لبثتم . « كم » مفعول است براى « لبثتم » و تميز حذف شده است .\r\nبدليل اينكه در جواب گويد :  « لَبِثْنا يَوْماً أَوْ بَعْضَ يَوْمٍ »   أَيُّها أَزْكى طَعاماً  : اين جمله ، مفعول است براى « فلينظر » و « طعاماً » تميز است .\r\n\r\nمقصود :\r\n وَ كَذلِكَ بَعَثْناهُمْ لِيَتَساءَلُوا بَيْنَهُمْ  : داستان اصحاب كهف ، سراسر حيرت - آور است . در اينجا خداوند متعال مىفرمايد : هم چنان كه ما نسبت به آنان كارهايى عجيب كرديم و آنها را براى مدتى دراز نگه داشتيم ، آنها را از خواب برانگيختيم و از آن خواب مرگ آسا زندگى بخشيديم ، تا در ميان آنها بحث و اختلاف ، بر سر مدت خوابشان درگير شود و از آنجا آفريدگار خود را بهتر بشناسند و روشنى پرتو ايمان در كانون قلبشان فزونى گيرد .\r\n قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ  : مفسران قرآن گويند : آنها بامدادان داخل غار شده بودند و هنگام عصر از خواب نوشين بيدار گشتند . از اينرو همين كه سر از خواب برداشتند ، يكى گفت : چقدر خوابيده‌ايد ؟ پاسخ دادند : روزى ! اما همين كه ديدند هنوز خورشيد در آسمان پرتو افشانى مىكند ، فهميدند كه هنوز قسمتى از روز باقى است و گفتند : يا قسمتى از روز !  قالُوا رَبُّكُمْ أَعْلَمُ بِما لَبِثْتُمْ  : ابن عباس مىگويد : اين گوينده ، رئيس ايشان تمليخا بود كه علم مدت خواب را به خدا باز گردانيده ، گفت : خداى شما به مدت خواب شما داناتر است .\r\n فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ  : ابن عباس مىگويد : با آنها درهم‌هايى به سكهء پادشاه آن عصر بود ، گفتند : يكى از شما اين پولها را بگيرد و براى\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nتهيهء غذا به شهر برود .\r\n فَلْيَنْظُرْ أَيُّها أَزْكى طَعاماً  : ابن عباس گويد : يعنى : دقت كند كه كدام غذا پاكتر و حلالتر است ، زيرا آنها مجوسى بودند و در ميان آنها افراد مؤمنى هم بودند كه ايمان خود را آشكار نميكردند و غذاى آنها طاهر بود و حيوان را بر طبق احكام دينى سر مىبريدند .\r\nكلبى گويد : يعنى دقت كند كه كدام طعام ، بهتر و پاكيزه‌تر است .\r\nعكرمه گويد : يعنى دقت كند كه پيش كدام فروشنده ، خوراكيهاى بيشترى وجود دارد ، زيرا چنين كسى بطور حتم ، غذاهاى بهتر هم دارد .\r\nبرخى گويند : اين مطلب را از اين نظر مىگفتند كه آنها برخى از خوراكيهاى مردم شهر را حلال نمىشمردند .\r\n فَلْيَأْتِكُمْ بِرِزْقٍ مِنْهُ  : و براى شما چيزى تهيه كند كه بخوريد و رفع گرسنگى كنيد .\r\n وَ لْيَتَلَطَّفْ  : كسى كه به شهر مىرود ، بايد با دقت و تدبير باشد كه از حال او مردم شهر آگاه نشوند .\r\n وَ لا يُشْعِرَنَّ بِكُمْ أَحَداً  : و كارى كند كه كسى از شما و محل سكونتتان اطلاع پيدا نكند .\r\nبرخى گويند : يعنى در موقع خريدن جنس ، ملايم باشد و با فروشنده ، نزاع نكند .\r\n إِنَّهُمْ إِنْ يَظْهَرُوا عَلَيْكُمْ يَرْجُمُوكُمْ أَوْ يُعِيدُوكُمْ فِي مِلَّتِهِمْ  : زيرا اگر آنها جاى شما را پيدا كنند و بر شما دست بيابند ، شما را سنگباران كرده ، به دشوارترين وضعى به قتل مىرسانند ، يا اينكه شما را بدين خود بر مىگردانند . اين معنى از حسن است .\r\nابن جريح گويد : يعنى شما را اذيت مىكنند و به شما حرف زشت مىزنند .\r\n وَ لَنْ تُفْلِحُوا إِذاً أَبَداً  : اگر اين كار بكنيد ، هرگز رستگار نمىشويد و راهى به نيكى و سعادت نمىيابيد .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nپرسش :\r\nهر گاه كسى را اجبار كنند كه اظهار كفر كند ، لطمه‌اى برستگارى او وارد نميشود ، بنا بر اين معناى آيه چيست ؟\r\nپاسخ :\r\nمقصود اين است كه شما را بدين خود دعوت مىكنند ، نه اينكه اجبار مىكنند .\r\nممكن است در آن زمان تقيه جايز نبوده است . بنا بر اين اگر اظهار كفر ميكردند ، اگر چه از روى اجبار هم بود ، برستگارى آنها لطمه مىخورد .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\n[ سوره الكهف ( 18 ) : آيات 21 تا 24 
  ]\r\nوَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها إِذْ يَتَنازَعُونَ بَيْنَهُمْ أَمْرَهُمْ فَقالُوا ابْنُوا عَلَيْهِمْ بُنْياناً رَبُّهُمْ أَعْلَمُ بِهِمْ قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً ( 21 ) سَيَقُولُونَ ثَلاثَةٌ رابِعُهُمْ كَلْبُهُمْ وَ يَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ وَ يَقُولُونَ سَبْعَةٌ وَ ثامِنُهُمْ كَلْبُهُمْ قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلاَّ قَلِيلٌ فَلا تُمارِ فِيهِمْ إِلاَّ مِراءً ظاهِراً وَ لا تَسْتَفْتِ فِيهِمْ مِنْهُمْ أَحَداً ( 22 ) وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً ( 23 ) إِلاَّ أَنْ يَشاءَ اللَّهُ وَ اذْكُرْ رَبَّكَ إِذا نَسِيتَ وَ قُلْ عَسى أَنْ يَهْدِيَنِ رَبِّي لِأَقْرَبَ مِنْ هذا رَشَداً ( 24 )\r\n\r\n","description":"","footnote":"","page_name":" 33 ","page_number":35},
  {"content":"\r\n\r\n\r\nترجمه :\r\nو همچنين مردم را از حال آنها مطلع كرديم تا بدانند كه وعدهء خدا حق است و در بارهء قيامت ترديدى نيست . ( اين كار را هنگامى كرديم ) كه ميان خويش در بارهء كار آنها اختلاف كرده ، مىگفتند : بر آنها بنايى بسازيد . پروردگارشان بكارشان داناتر است و كسانى كه بر كار آنها غلبه يافته بودند ، گفتند : بر آنها مسجدى مىسازيم .\r\nخواهند گفت : آنها سه تن بودند و چهارمشان سگشان بود و گويند : آنها پنج تن بودند و ششم ايشان سگشان بود و تير بتاريكى مىافكنند و از غيب خبر مىدهند .\r\nو گويند : آنها هفت تنند و هشتم ايشان سگشان خواهد بود . بگو : پروردگارم به عدهء آنها داناتر است . جز كمى از مردم ، كسى عدهء آنها را نمىداند . در مورد آنها مجادله مكن ، مگر مجادله‌اى آشكار و در بارهء ايشان از هيچيك از اهل كتاب ، نظر مخواه و در بارهء هيچ چيز مگو كه فردا انجام مىدهم ، مگر اينكه خدا بخواهد و هر گاه فراموش كردى ، خدا را ياد كن و بگو : شايد پروردگارم مرا به چيزى هدايت كند كه از اين به صواب نزديكتر باشد .\r\n\r\nتعداد آيات :\r\nتعداد اين آيات چهارتاست . لكن برخى « الا قليل » را پايان آيهء 22 دانسته‌اند و برخى « غداً » را پايان آيهء 23 دانسته‌اند .\r\n\r\nلغت :\r\nعثر : اطلاع . اعثار : مطلع ساختن . عاثور : گودالى است كه براى شكار شير حفر مىكنند .\r\nمراء : جدال\r\n\r\nاعراب :\r\n إِذْ يَتَنازَعُونَ  : ممكن است منصوب به « اعثرنا » يا به « ليعلموا » باشد .\r\nعلت اينكه : در  « وَ ثامِنُهُمْ كَلْبُهُمْ »  واو آورده و در  « رابِعُهُمْ كَلْبُهُمْ »  و . . . نياورده اين است كه در اينجا جملهء  « وَ ثامِنُهُمْ كَلْبُهُمْ »  عطف است بر جملهء « سبعة » به تقدير\r\n\r\n","description":"","footnote":"","page_name":" 34 ","page_number":36},
  {"content":"\r\n\r\n« هم سبعة » و در موارد سابق بوسيلهء جمله ، توصيف نكره كرده است . « 1 »\r\n\r\nمقصود :\r\n وَ كَذلِكَ أَعْثَرْنا عَلَيْهِمْ  : همانطورى كه آنها را بخواب برديم و پس از سالهاى متمادى آنها را بيدار كرديم ، مردم شهر را از حال و سرگذشت آنها با خبر ساختيم .\r\nمفسران قرآن كريم مىگويند :\r\nهمين كه آنها فرار كردند و داخل غار شدند ، شاه بد سگال ، دستور داد كه : در غار را مسدود سازند و آنها را در غار زندانى كنند ، تا از تشنگى و گرسنگى جان سپارند و همان غار ، گور آنها باشد ، به خيال اينكه آنها بيدار هستند .\r\nدو نفر آدم مؤمن ، شرح حال اين مردان حق طلب را با همهء خصوصيات آنها ، بر لوحى نگاشتند و در صندوقى مسين نهادند و در ديوار غار ، پنهان كردند ، به اين اميد كه در آينده مردم با ايمانى پيدا شوند و با خواندن آن مطالب ، از حال آنها آگاه شوند .\r\nمردم آن عصر منقرض شدند . سالها از پى يكديگر گذشتند . ملتها و پادشاهانى يكى پس از ديگرى آمدند و رفتند . سرانجام مردى صالح ، بنام « تدليس » يا - بقول\r\n\r\n\r\n","description":"","footnote":"\r\n( 1 ) مؤلف بزرگوار ، در مورد دو جمله كه به يكديگر ارتباط دارند ، مطالبى از ابو على فارسى نقل كرده است كه ما براى رعايت حال خوانندگان از ترجمه آن خوددارى كرديم . خلاصهء مطالب اين است كه : دو جمله كه نسبت به يكديگر ارتباط دارند ، يا ميان آنها واو عطف ، ذكر مىشود يا نه . قسم دوم چهار حالت دارد : 1 - جملهء دوم صفت است 2 - حال است 3 - تفسير است 4 - هيچيك از سه حالت سابق نيست ، بلكه فقط در جملهء دوم ، چيزى ذكر شده است كه در جملهء قبل هم آمده .\r\nچنين جمله‌اى را ميتوان با واو عطف آورد يا بدون واو عطف . مثل :  ثَلاثَةٌ رابِعُهُمْ كَلْبُهُمْ . . .  و  سَبْعَةٌ وَ ثامِنُهُمْ كَلْبُهُمْ  . بدين ترتيب آوردن و نياوردن واو يكسان است . لكن استاد علامهء طباطبائى مد ظله ، مىفرمايند : اين واو همان است كه بر سر جمله‌اى در مىآيد كه صفت نكره يا حال از معرفه است . فايدهء آن اين است كه دلالت بر ثبوت صفت براى موصوف مىكند . بنا بر اين آنهايى كه مىگفتند : اصحاب كهف ، هفت نفرند و هشتمى ايشان سگ ايشان است ، اين مطلب را از روى يقين مىگفتند و به صرف گمان متكى نبودند . زيرا خداوند ادعاهاى قبلى را « رجم بالغيب » دانست ولى بدنبال اين اظهار ، فرمود : جز عدهء قليلى تعداد آنها را نمىدانستند .\r\n","page_name":" 35 ","page_number":37},
  {"content":"\r\n\r\nمحمد بن اسحاق « بندوسيس » - به پادشاهى رسيد . در زمان او عقايد مختلفى در ميان مردم پيدا شد . دسته‌اى به خداوند و روز قيامت ، ايمان داشتند و دسته‌اى منكر بودند .\r\nشاه ، از اين اختلاف ، دلتنگ شده ، به درگاه خداوند استغاثه كرد و گفت :\r\n- خدايا اختلاف اين مردم را مىنگرى ، براى آنها نشان و دليلى بفرست كه بدانند قيامت حق است و در آن شكى نيست .\r\nخداوند بر قلب يكى از اهالى شهر الهام كرد كه ديوار غار را خراب كند و براى گوسفندانش آغلى بسازد . وى اين كار را كرد و همراه خراب شدن ديوار ، خواب شدگان چند صد ساله ، از خواب شيرين بيدار شدند و براى تهيهء غذا يكى را به شهر فرستادند .\r\nمردم از حال آنها مطلع شدند و شاه را از واقعه آگاه كردند ، تا هر چه زودتر بغار برود و نمونه‌اى از دلايل روشن پروردگار را مشاهده كند . همين كه خبر به او رسيد ، خدا را ستايش كرد و با مردم شهر بسوى غار رهسپار شد .\r\n لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها  : نتيجهء اين كار و اين آگاهى شاه و مردم ، اين بود كه فهميدند وعدهء خدا در پيرامون زنده شدن مردگان و ثواب و عقاب حق است و قيامت ، قطعى و مسلم است و در آن شكى نيست ، زيرا كسى كه بتواند مدتى دراز ، افرادى را بخواب كند ، سپس آنها را بيدار سازد ، قادر است كه مردم را بميراند ، سپس زنده گرداند .\r\n إِذْ يَتَنازَعُونَ بَيْنَهُمْ أَمْرَهُمْ  : اين برنامهء آموزنده را هنگامى اجرا كرديم كه آنها در بارهء زنده شدن مردگان اختلاف داشتند . دسته‌اى به كلى منكر معاد بودند و دسته‌اى مىگفتند : تنها ارواح مردگان در روز قيامت محشور مىشوند . دسته‌اى هم معتقد بودند كه خداوند در روز قيامت جسم و روح را مبعوث مىكند .\r\nعكرمه گويد : علت اضافهء « امر » به ايشان اين است كه آنها در بارهء آن اختلاف داشتند .\r\nابن عباس گويد : مقصود اين است كه آنها اختلاف كردند كه آنها چقدر در غار خوابيده‌اند و چند نفر هستند و بايد با آنها چه كرد ، زيرا همين كه شاه و مردم وارد\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nغار شدند و بسؤال پرداختند ، آنها بر زمين افتادند و جان سپردند . شاه گفت :\r\n- حادثهء عجيبى است ! چه بايد كرد ؟\r\nبرخى گفتند :\r\n- بر سر آنها بنايى بسازيد تا مقبرهء آنها بيادگار بماند .\r\nبرخى گفتند :\r\n- بر در غار ، مسجدى بسازيد .\r\nاين گفتگوها هنگامى پيدا شد ، كه مردم از مرگ آنها آگاه شده بودند .\r\n فَقالُوا ابْنُوا عَلَيْهِمْ بُنْياناً  : مشركين اين عصر ، پيشنهاد كردند كه در برابر غار بنايى بسازيد و آنها را از چشم مردم پنهان كنيد .\r\n رَبُّهُمْ أَعْلَمُ بِهِمْ  : خداوند به حال آنها نسبت به مسائلى كه مورد اختلاف واقع شده بود ، داناتر است .\r\nبرخى گويند : اين جمله هم ، سخن مردم شهر است . يعنى : خدايى كه آنها را بخواب برد و بيدار كرد ، به حال و چگونگى كار آنها داناتر است .\r\nبرخى گويند : يعنى خدا داناتر است كه آيا آنها زنده‌اند و بخواب رفته‌اند ، يا اينكه مرده‌اند ، زيرا برخى معتقدند كه آنها جان سپرده‌اند و برخى معتقدند كه آنها تا روز قيامت زنده هستند .\r\n قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً  : پادشاه مؤمن و اطرافيانش و بقولى دوستان اصحاب كهف و بقولى بزرگان شهر ، گفتند : در اينجا مسجدى مىسازيم تا عبادتگاه مردم باشد و مردم از بركات آنها بدرگاه خداى بزرگ نيايش كنند و باطن خود را صفا بخشند .\r\nاز اين آيه بر مىآيد كه همواره غلبه با مردم مؤمن است .\r\nحسن گويد : يعنى در آنجا مسجدى بنا كنيم تا هر گاه اصحاب كهف بيدار شدند در آنجا نماز بخوانند .\r\nدر روايت است كه : چون فرستادهء اصحاب كهف ، از شهر بازگشت و آنها را از\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nمدت طولانى خوابشان آگاه ساخت ، از خداوند درخواست كردند كه آنها را به حال اول بازگرداند . خداوند يك بار ديگر آنها را به حال پيش بازگردانيد و ميان مردم شهر و ايشان حايلى ايجاد كرد . به اين نحو كه آنها راه غار را گم كردند و به ساكنان غار دست نيافتند .\r\nاكنون خداوند متعال در بارهء اختلاف مردم در بارهء تعداد اصحاب كهف ، مىفرمايد :\r\n سَيَقُولُونَ ثَلاثَةٌ رابِعُهُمْ كَلْبُهُمْ وَ يَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ  : گروهى از مردم مىگويند : اصحاب كهف سه نفرند و چهارمى سگ ايشان است و گروهى مىگويند : آنها پنج نفر و ششمى سگ ايشان است . اينها همه متكى به گمان خود هستند و در اينباره يقينى ندارند .\r\nاين معنى از قتاده است .\r\n وَ يَقُولُونَ سَبْعَةٌ وَ ثامِنُهُمْ كَلْبُهُمْ  : گروهى هم مىگويند : آنها هفت نفرند و هشتمى سگ ايشان است .\r\nبرخى گويند : در اينجا خداوند خبر مىدهد كه به زودى در بارهء عدهء اصحاب كهف ، اختلاف پيدا مىشود . هنگامى كه نصاراى نجران ، خدمت پيامبر گرامى اسلام ، شرفياب شدند ، اين اختلاف پيدا شد . نصاراى يعقوبى گفتند : آنها سه نفرند و چهارمى سگ ايشان است . نصاراى نسطورى گفتند : آنها پنج نفرند و ششمى سگ ايشان است . مسلمانان گفتند : آنها هفت نفرند و هشتمى سگ ايشان است .\r\n قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلَّا قَلِيلٌ  : اى محمد ، بگو : پروردگار من بعدهء آنها داناتر است و جز گروه كمى از مردم ، به تعداد آنها عالم نيستند .\r\nاين معنى از قتاده است .\r\nعطا گويد : يعنى عدهء كمى از اهل كتاب به تعداد آنها عالمند .\r\nابن عباس گويد : من از همان عدهء كم هستم . آنها هفت نفرند و هشتمى سگ ايشان است . ظاهر اين است كه وى اين مطلب را از پيامبر گرامى اسلام بدست\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nآورده است .\r\nضحاك از ابن عباس روايت كرده است كه آنها عبارتند از :\r\n1 - مكسلمينا .\r\n2 - تمليخا .\r\n3 - مرطولس .\r\n4 - نينونس .\r\n5 - سارينوس .\r\n6 - دربونس .\r\n7 - كشوطينونس شبان .\r\n فَلا تُمارِ فِيهِمْ إِلَّا مِراءً   ظاهِراً  : در اينباره وجوهى گفته‌اند :\r\n1 - ابن عباس و قتاده و مجاهد گويند : يعنى با آنها مجادله مكن ، مگر از روى دليل و برهانى كه از جانب خداوند در اينباره بدست آورده‌اى . اين است معناى « مراء » يا مجادلهء ظاهر .\r\n2 - يعنى : با آنها طورى مجادله كن كه منظور تو به خوبى براى آنها روشن باشد .\r\nبگو : عددى كه شما اظهار ميداريد مورد قبول مخالفان شما نيست . ممكن است گفتهء شما راست باشد و ممكن است گفتهء آنها راست باشد ، بنا بر اين بياييد تا اين مطلب را از روى دليل براى شما روشن كنم .\r\n3 - مقصود اين است كه هر گونه بحث و گفتگويى در اينباره بايد در حضور مردم باشد ، زيرا اگر در خلوت ، مطلبى به آنها بگويى ، آنها پيش مردمان كوتاه فكر ، گفتهء ترا تغيير ميدهند و مردم را به اشتباه مىكشانند و ادعا مىكنند كه ، آنها از اين مطلب آگاهند و از دانش‌هاى پيچيدهء آنهاست .\r\n وَ لا تَسْتَفْتِ فِيهِمْ مِنْهُمْ أَحَداً  : در بارهء عده و حالات اصحاب كهف ، از اهل كتاب هرگز سؤالى نكن . اين معنى از ابن عباس ، مجاهد و قتاده است . در اينجا اگر چه خطاب به پيامبر گرامى اسلام است ، اما مقصود ، مردم مسلمان است كه در اينباره\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nرجوع به يهود نكنند و از آنها چيزى نپرسند ، زيرا پيامبر به گفتهء خداوند اعتماد داشت و از كسى سؤال نميكرد .\r\n  وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّهُ   : در بارهء معناى اين جمله ، چند وجه است :\r\n1 - خداوند پيامبر خود را منع مىكند از اينكه بگويد : فردا فلان كار را خواهم كرد ، مگر اينكه آن كار را بخواست و مشيت خداوند مقيد سازد و بگويد :\r\n« ان شاء اللَّه » . اخفش گويد : يعنى « الا ان تقول ان شاء اللَّه » پس از حذف فعل « تقول » فعل مشيت ، به صورت فعل مستقبل در آمد .\r\nبنا بر اين ، خداوند ميخواهد مردم را ادب كند و تعليم دهد كه هر گاه از كارى در آينده خبر مىدهند ، اين كلمه را بگويند ، تا بطور قطع ادا نشده باشد . تا اگر انجام نگرفت ، دروغى نگفته باشند و مخالفتى نسبت بسوگندى كه ممكن است ياد شده باشد ، صورت نگيرد . اين وجه ، مضمون گفتهء ابن عباس است .\r\n2 -  « أَنْ يَشاءَ اللَّهُ »  بر حسب ظاهر ، جانشين مصدر است . يعنى : نگو : كارى را فردا انجام مىدهم مگر بر حسب مشيت خداوند .\r\nاين وجه ، از فراء است و وجه خوبى است و احتياج به تقدير و حذف در كلام نيست . مقصود اين است كه : نگو : كارى انجام مىدهم مگر آنچه خداوند بخواهد و اراده كند . بديهى است كه خداوند جز طاعت و نيكى اراده نميكند ، بنا بر اين مثل اينكه گفته است : نگو : كارى را ميكنم . بلكه بگو تنها نيكيها و طاعات را انجام مىدهم .\r\nممكن است گفته شود : بنا بر اين تنها انسان ميتواند خبر دهد كه در آينده ، طاعت را انجام مىدهم . در حالى كه بدون ترديد ، انسان مىتواند بگويد كه در آينده ، كارهاى مباح را انجام مىدهم . بديهى است كه كار مباح ، مثل سفر تفريحى ، عبادت و طاعت نيست .\r\nلكن بايد توجه داشت كه اين نهى براى حرمت نيست ، بلكه براى ارشاد و\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nراهنمايى است ، زيرا اگر كسى اين دستور را اطاعت نكند ، بدون ترديد گناهى نكرده است .\r\n3 - مقصود نهى از اين است كه : انسان بگويد فردا فلان كار را خواهم كرد ، زيرا ممكن است پيش از انجام آن كار از ميان برود يا اينكه حادثه‌اى از قبيل بيمارى و . . . پيش آيد كه نتواند انجام دهد يا از آن تصميم منصرف شود . در هر صورت ، اگر كار را نتوانست يا نخواست انجام دهد ، دروغ گفته است ، بنا بر اين بهتر است كه استثنا كند و عمل خود را به مشيت خداوند مشروط سازد ، تا از دروغ مصون بماند . « 1 » بنا بر اين ، اگر بگويد : فردا - انشاء اللَّه - به مسجد مىروم ، از دروغ گفتن ايمن است ، زيرا اگر خداوند ، روز ديگر او را موفق ساخت كه به مسجد برود ، دروغ نگفته است و اگر هم او را توفيق نبخشيد و نتوانست به مسجد برود ، باز هم دروغ نگفته است ، زيرا خواست خدا نبوده است .\r\nاين معنى از جبائى است .\r\nقبلا گفتيم كه : از پيامبر ، داستان اصحاب كهف و ذو القرنين را سؤال كردند .\r\nوعده داد كه روز ديگر پاسخ مىدهد ، ولى « انشاء اللَّه » نگفت ، از اينرو وحى خداوند بر پيامبر ، قطع شد ، بطورى كه بمشقت افتاد . خداوند اين آيه را نازل كرد و پيامبر خود را امر فرمود كه هر گاه وعده‌اى مىدهد ، استثنا كند و مشيت الهى را از ياد نبرد .\r\n وَ اذْكُرْ رَبَّكَ إِذا نَسِيتَ  : در اينباره دو وجه است :\r\n1 - اين كلام ، متصل به سابق است . در عين حال ، در بارهء آن اختلاف كرده‌اند :\r\nابن عباس گويد : منظور اين است كه اگر استثناء را فراموش كردى ، هر گاه يادت\r\n\r\n\r\n","description":"","footnote":"\r\n( 1 ) مولوى نيز در داستان عشق پادشاه و كنيزك چنين گويد :\r\n گر خدا خواهد نگفتند از بطر * پس خدا بنمودشان عجز بشر \r\n ترك استثنا مرادم قسو نيست * نى همين گفتن كه عارض حالتيست \r\n اى بسا ناورده استثنا بگفت * جان او با جان استثناست جفت \r\n","page_name":" 41 ","page_number":43},
  {"content":"\r\n\r\nآمد ، بگو : ان شاء اللَّه . اگر چه يك روز يا يك ماه يا يك سال گذشته باشد . از ائمهء ما ( ع ) نيز همين طور روايت شده است .\r\nممكن است وجه آن اين باشد كه هر گاه پس از فراموشى استثنا كند ، همان ثواب ، نصيبش مىشود ، بدون اينكه استثنا در اصل كلام تأثيرى داشته باشد و اگر سوگندى ياد كرده است ، باعث سقوط كفار شود . ظاهراً منظور ابن عباس هم همين است .\r\nحسن و مجاهد گويند : منظور اين است كه : تا از آن مجلس برنخاسته‌اى ، انشاء اللَّه بگو .\r\nبرخى گويند : يعنى اگر هنوز مشغول سخن هستى و يادت بيايد كه انشاء اللَّه نگفته‌اى ، هنوز فرصت از دست نرفته است و مىتوانى بگويى . اين معنى بهتر از ساير معانى است .\r\nاصم گويد : يعنى هر گاه انشاء اللَّه نگفتى و از گفتار خود پشيمان شدى ، خدا را ياد كن .\r\n2 - اين كلام ، مستقل است و ارتباطى به سابق ندارد . در اينباره نيز اختلاف كرده‌اند :\r\nعكرمه گويد : مقصود اين است كه هر گاه دچار خشم شدى ، خدا را استغفار كن ، تا آتش خشمت خاموش شود .\r\nجبائى گويد : مقصود اين است كه انسان توجه به خدا داشته باشد . يعنى : هر گاه چيزى را كه مورد نيازت هست ، فراموش كردى ، خدا را ياد كن تا ترا متذكر سازد .\r\nضحاك و سدى گويند : مقصود نماز است . يعنى هر گاه نمازى را فراموش كردى آن نماز را بخوان .\r\nمرحوم سيد مرتضى مىفرمايد : استثنايى كه در كلام آورده مىشود ، داراى چند وجه است : گاهى استثنا را در قسم و طلاق و آزاد كردن بردگان و ساير عقدها مىآورند .\r\nدر اين صورت ، هيچيك از اين امور ، واقع نخواهد شد و براى چنين سخنى هيچگونه تأثيرى نيست و حكمى ندارد . طبق اين وجه ، جايز است كه استثنا را در كارهايى كه\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nدر گذشته انجام داده است ، به كار برد و بگويد : انشاء اللَّه ، ديروز داخل خانه شده‌ام ! بدينترتيب ، اين سخن ، خبر قطعى نيست و حكمى ندارد ، البته نمىتوان گفت : انشاء اللَّه ، فلان معصيت را كرده‌ام ! زيرا چنين سخنى بىپروايى انسان را در برابر خداوند بزرگ ، نشان مىدهد ، ممكن است آيهء شريفه ، به همين وجه ، نظر داشته باشد .\r\nگاهى هم استثنا را در كلام مىآورند و منظور جلب لطف خداوند و ايجاد تسهيلات براى انجام كارى است كه مورد نظر است . اين وجه ، اختصاص بطاعات دارد .\r\nبنا بر اين اگر كسى بگويد : فردا انشاء اللَّه دينم را ادا ميكنم يا نماز ميخوانم ، منظور اين است كه : اگر لطف خداوند شامل حالم بشود و امكاناتى برايم فراهم آورد ، اين كار را انجام خواهم داد . اگر كسى همين مطلب را با يك سوگند ادا كرده ، بگويد :\r\nبه خدا ، فردا انشاء اللَّه دينم را ادا خواهم كرد ، در صورتى كه فردا دينش را ادا نكند ، مخالفت سوگند نكرده و كفاره‌اى بر عهده‌اش نيست ، زيرا اگر فردا نتوانست انجام دهد ، معلوم مىشود كه لطف خداوند ، شامل حالش نشده است . بديهى است كه اين وجه را نميتوان ، مورد نظر آيهء شريفه دانست ، زيرا اين وجه ، مخصوص طاعات است و آيه ، شامل هر كارى كه زشت نباشد مىشود ، خواه طاعت باشد يا طاعت نباشد . اين مطلب ، اجماعى مسلمين است . مىگويند : در مورد هر كارى كه ناپسند نباشد ، مىتوان انشاء اللَّه گفت .\r\nگاهى استثنا را در كلام ذكر مىكنند و منظور اين است كه اگر امكان و قدرتى نسبت به عمل فراهم باشد . گوينده منظورش اين است كه بر آن حالى كه هست ، باقى بماند تا كارى را انجام دهد . اگر انشاء اللَّه را در مورد كارهاى مباح ، به كار بريم ، منظور همين وجه است . ممكن است آيهء شريفه را بر همين وجه ، حمل كرد .\r\nگاهى منظور از استثنا هيچيك از وجوه فوق نيست ، بلكه - صرفاً - منظور دلبستگى و توجه بذات خداوند است . اين استثنا در راست بودن و دروغ بودن كلام ، تأثيرى ندارد ، زيرا منظور اين است كه : من فلان كار را خواهم كرد ، در حالى كه به - خداوند توجه و دلبستگى دارم و حاجت خود را بدرگاه او اظهار مىكنم . ممكن است\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nآيه ، ناظر به همين وجه باشد . مرحوم سيد ، سپس ميفرمايد :\r\nبا توجه به آنچه گذشت ، جواب گفتار جبريان روشن مىشود . آنها مىگويند :\r\n- اگر خداوند ، تنها ارادهء طاعت مىكند ، نه معصيت ، لازم است كه اگر بدهكارى بگويد : به خدا سوگند ، فردا - انشاء اللَّه - حقت را مىدهم ، و فردا حقش را ندهد ، مخالفت قسم كرده باشد ، زيرا از ناحيهء خداوند - به نظر شما - مانعى بر سر راه اداى حق نبوده است . در حقيقت او خواسته و بدهكار نخواسته است . بنا بر اين بدهكار بايد كفاره بدهد و اين استثنا اثرى ندارد . چنان كه اگر بگويد : به خدا - اگر زيد برخاست - حقت را مىدهم . هر گاه زيد برخيزد و او حق طرف را ندهد ، مخالفت كرده و بايد كفاره بدهد . بديهى است كه اگر كسى در اين مورد ، ملتزم بوجوب كفاره شود ، بر خلاف اجماع مسلمين است .\r\nپايان سخن سيد مرتضى رضى اللَّه تعالى عنه .\r\n وَ قُلْ عَسى أَنْ يَهْدِيَنِ رَبِّي لِأَقْرَبَ مِنْ هذا رَشَداً  : بگو : اميد است خداوند معجزات و دلايلى براى اثبات نبوت ، به من عطا كند كه از داستان اصحاب كهف ، قويتر و رساتر باشند .\r\nاين معنى از زجاج است .\r\nخداوند متعال به پيامبر خود دلايل و معجزاتى قويتر عطا كرد ، زيرا او را از علوم غيبى دربارهء سرگذشت پيامبران و آثار آنها ، آگاه گردانيد . اينها دلايلى بودند روشنتر و قويتر از داستان اصحاب كهف .\r\nجبائى گويد : مقصود اين است كه : از خدا بخواه تا هر گاه چيزى را فراموش كردى ، به ياد تو آورد و بگو : اگر آنچه را فراموش كرده‌ام ، بيادم نياورد ، چيزى را بيادم خواهد آورد ، كه براى من نافعتر خواهد بود .\r\n\r\n","description":"","footnote":"","page_name":" 44 ","page_number":46},
  {"content":"\r\n\r\n\r\n[ سوره الكهف ( 18 ) : آيات 25 تا 27 
  ]\r\nوَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً ( 25 ) قُلِ اللَّهُ أَعْلَمُ بِما لَبِثُوا لَهُ غَيْبُ السَّماواتِ وَ الْأَرْضِ أَبْصِرْ بِهِ وَ أَسْمِعْ ما لَهُمْ مِنْ دُونِهِ مِنْ وَلِيٍّ وَ لا يُشْرِكُ فِي حُكْمِهِ أَحَداً ( 26 ) وَ اتْلُ ما أُوحِيَ إِلَيْكَ مِنْ كِتابِ رَبِّكَ لا مُبَدِّلَ لِكَلِماتِهِ وَ لَنْ تَجِدَ مِنْ دُونِهِ مُلْتَحَداً ( 27 )\r\n\r\nترجمه :\r\nآنها در غارشان سيصد سال به سر بردند و نه سال بر آن افزودند ، بگو : خداوند داناتر است كه آنها چه مدت بسر بردند . علم غيب آسمانها و زمين ، ويژهء اوست . عجب خداى بينا و شنوايى است ! جز او دوستى ندارند و هيچكس را در حكم شريك خود نمىسازد . از كتاب پروردگارت آنچه بر تو نازل شده است ، بخوان . كلمات او را تغيير دهنده‌اى نيست و هرگز جز او پناهى نخواهى يافت .\r\n\r\nقرائت :\r\n ثَلاثَ مِائَةٍ سِنِينَ  : كوفيان - بجز عاصم - « مائة » را اضافه به « سنين » و ديگران « مائة » را به تنوين خوانده‌اند .\r\nبديهى است كه « سنين » تميز است براى « مائة » لكن اضافهء « مائة » به « سنين » جايز نيست ، زيرا بقول ابو الحسن « مائة سنين » به اضافه ، در ميان عرب معمول نيست .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nلكن در مورد  ثَلاثَ مِائَةٍ سِنِينَ  به صورت اضافه ، در ميان برخى از عرب ، معمول است .\r\nابو على مىگويد : اضافهء اين عدد ، هم بمفرد جايز است مثل « ثلاثمائة رجل » و هم به جمع ، مثل :\r\n فما زودوني غير سحق عمامة * و خمس مئى منها قسى و زائف \r\nيعنى : آنها جز عمامه‌اى كهنه و پانصد درهم كه برخى از آنها قلب و فاسد بود ، براى من باقى نگذاشتند . ( در اينجا « مئى » جمع « مائة » است ) اگر « مائة » را بنصب ، بخوانيم ، دربارهء نصب « سنين » دو قول است : يكى اينكه بدل يا عطف بيان است . ديگر اينكه تميز است . مثل :\r\n اذا عاش الفتى ماتين عاماً * فقد ذهب اللذاذة و الفتاء \r\nيعنى : هر گاه انسان دويست سال عمر كند ، لذت زندگى و جوانى را از كف مىدهد . در اينجا « عاماً » تميز است .\r\nابن عامر و روح و زيد و سهل ، « الا تشرك » به صيغهء نهى و ديگران « لا يشرك » خوانده‌اند لكن قرائت دوم ، از قرائت اول بهتر است ، زيرا مرجع ضمير ذكر شده و قبلا ضماير سوم شخص به كار رفته است .\r\n\r\nمقصود :\r\nاكنون خداوند ، در بارهء مدت خواب اصحاب كهف ، مىفرمايد :\r\n وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً  : اصحاب كهف ، از روزى كه قدم به داخل غار گذاشتند ، تا وقتى كه خداوند آنها را بيدار و مردم را از حال ايشان آگاه كرد ، سيصد و نه سال ، در غار خوابيدند .\r\nدر اينجا براى « تسع » تميز نياورده ، زيرا با ذكر « سنين » نيازى به تكرار آن نيست . مثل « عندى مائة درهم و خمس » .\r\n قُلِ اللَّهُ أَعْلَمُ بِما لَبِثُوا  : اگر اهل كتاب ، در اينباره با تو بحث كردند ، بگو :\r\nخداوند به مدت درنگ ايشان در غار ، داناتر است . علت اين است كه نصاراى نجران گفتند : ما سيصد سال را شناخته‌ايم ، لكن از نه سال خبرى نداريم .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nبرخى گويند : يعنى خداوند بهتر ميداند كه آنها تا وقتى كه مردند ، چقدر در غار ماندند .\r\nاز قتاده نقل شده است كه : جملهء  وَ لَبِثُوا فِي كَهْفِهِمْ . . .  حكايت از قول يهود است ، بدليل اينكه : بدنبال آن ميفرمايد :  قُلِ اللَّهُ أَعْلَمُ بِما لَبِثُوا  بدينترتيب ، مىفرمايد :\r\nتنها خداوند عالم است كه آنها چقدر در غار خفته‌اند .\r\nلكن اين قول ضعيف است ، زيرا ظاهر آيه ، نشان مىدهد كه خداوند در صدد خبر دادن از مدت خواب آنهاست ، نه در صدد حكايت قول يهوديان . حمل آيه ، بر حكايت ، احتياج بدليلى قطعى دارد .\r\nبديهى است كه منظور خداوند متعال ، از اين آيه ، استدلال است بر قدرت عجيب و شگفت‌انگيز خود و اين استدلال در صورتى صحيح است كه مدت خواب آنها معلوم باشد ، بنا بر اين منظور از  قُلِ اللَّهُ أَعْلَمُ بِما لَبِثُوا  بعد از بيان مدت خواب ايشان باطل كردن قول اهل كتاب است كه در اينباره ، اختلاف كرده بودند پس منظور اين است : بگو اى محمد : خدا به مدت خواب ايشان داناتر است كه از آن خبر داده است . هر چه خداوند مىگويد ، بپذيريد و گفتار اهل كتاب را ترك كنيد كه خداوند به اين موضوع ، آگاه‌تر است .\r\n لَهُ غَيْبُ السَّماواتِ وَ الْأَرْضِ  : غيب ، چيزى است كه از قلمرو ادراك انسان خارج باشد . يعنى : هيچ چيز از خداوند پوشيده نيست كه ادراكش نكند ، بنا بر اين خداوند هر چه را كه در آسمانها و زمين از قلمرو ادراك مردم ، پوشيده است . مىداند .\r\n أَبْصِرْ بِهِ وَ أَسْمِعْ  : عجب خداى بينا و شنوايى است ! او همه چيز را مىبيند و مىشنود و هيچ چيز از او پوشيده نيست . جملهء تعجب ، بخاطر تعظيم مقام ربوبى به كار رفته است .\r\nدر روايت است كه مردى يهودى از على ( ع ) در بارهء مدت درنگ اصحاب كهف ، در غار سؤال كرد . على ( ع ) مطلبى را كه در قرآن كريم بود ، برايش بيان كرد . و گفت : در كتاب ما سيصد سال آمده است . فرمود : آنچه در كتاب شماست ، از روى سالهاى شمسى است و آنچه در كتاب ماست ، از روى سالهاى قمرى است . « 1 »\r\n\r\n\r\n","description":"","footnote":"\r\n( 1 ) بايد دانست كه سال شمسى برابر است با 365 روز و 5 ساعت و 48 دقيقه و 45 ثانيه\r\n","page_name":" 47 ","page_number":49},
  {"content":"\r\n\r\n ما لَهُمْ مِنْ دُونِهِ مِنْ وَلِيٍّ  : در آسمانها و زمين ، هيچكس نيست كه عهده‌دار يارى آنها شود .\r\n وَ لا يُشْرِكُ فِي حُكْمِهِ أَحَداً  : خداوند ، احدى را در حكم شريك خود نمىسازد و كسى را نرسد كه بر خلاف حكم خداوند حكم كند .\r\nبرخى گويند : يعنى خداوند ، احدى را در آنچه از غيب خبر مىدهد ، شريك خود نمىسازد .\r\nبنا بر قرائت ديگر يعنى : اى انسان ، كسى را در حكم ، شريك خداوند مساز .\r\n وَ اتْلُ ما أُوحِيَ إِلَيْكَ مِنْ كِتابِ رَبِّكَ  : چيزهايى كه خداوند در بارهء اصحاب كهف و جز ايشان ، بر تو وحى كرده است ، براى مردم بخوان ، زيرا حق ، در همين مطالب است .\r\nبرخى گويند : يعنى از قرآن پيروى كن و بدستورات آن رفتار كن .\r\n لا مُبَدِّلَ لِكَلِماتِهِ  : كسى نميتواند اخبار و دستورات خداوند را تغيير دهد و ديگرگون سازد . يعنى : لا مبدل لحكم كلماته .\r\n وَ لَنْ تَجِدَ مِنْ دُونِهِ مُلْتَحَداً  : مجاهد گويد : يعنى اگر از قرآن پيروى نكنى ، پناهگاهى جز خدا نخواهى يافت .\r\nابن عباس گويد : يعنى جايگاه محكمى پيدا نخواهى كرد .\r\nقتاده گويد : يعنى محل بازگشتى نخواهى يافت .\r\nزجاج و ابو مسلم گويند : يعنى راه فرارى نمىيابى .\r\nهمهء اين معانى ، به يكديگر نزديكند و چندان تفاوتى ندارند .\r\n\r\n\r\n","description":"","footnote":"\r\n( و سال قمرى برابر است با 354 روز و 8 ساعت و 48 دقيقه .\r\nهر گاه مقدار سال قمرى را در 309 ضرب كنيم تقريباً 109499 روز و هر گاه مقدار سال شمسى را در 300 ضرب كنيم تقريبا 109573 روز بدست مىآيد .\r\nتفاوت اين دو عدد 74 روز است يعنى 309 سال قمرى 74 روز از 300 سال شمسى كمتر است . بديهى است كه در سال شمارى ، به اين مقدار اعتنايى نميشود . مثلا هر گاه كسى در سن 15 سالگى باشد و دو ماه از 15 سال كمتر داشته باشد ، به اين مقدار اعتنايى نمىكنند و مىگويند :\r\nاو 15 ساله است .\r\n","page_name":" 48 ","page_number":50},
  {"content":"\r\n\r\n\r\n[ سوره الكهف ( 18 ) : آيات 28 تا 29 
  ]\r\nوَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً ( 28 ) وَ قُلِ الْحَقُّ مِنْ رَبِّكُمْ فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً ( 29 )\r\n\r\nترجمه :\r\nبا كسانى كه بامداد و شامگاه پروردگار خويش را ميخوانند و خوشنودى او را ميخواهند ، با شكيبايى قرين و همدم باش و ديدگانت بخاطر زينت زندگى دنيا از آنها منصرف نشود و كسى را كه دلش را از ياد خود غافل كرده‌ايم و پيرو هواى نفس خويش است و كارش زياده‌روى است ، اطاعت مكن . بگو : اين حق ، از جانب پروردگار شماست . هر كه خواهد ، ايمان آورد و هر كه خواهد ، كافر شود . ما براى ستمكاران\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nآتشى فراهم كرده‌ايم كه شعله‌هاى آن ، ايشان را احاطه خواهد كرد و اگر استغاثه كنند ، بآبى چون مس گداخته ، بفريادشان رسند كه صورت‌ها را بريان مىكند . چه بد نوشابه و چه بد جايگاهى است !\r\n\r\nقرائت :\r\nابن عامر « بالغدوة » خوانده و ديگران « بالغداة » خوانده‌اند .\r\nابو على گويد : كلمهء « غدوة » براى تعريف ، وضع شده است ، بنا بر اين نبايد الف و لام بر سر آن در آيد . در قرآن اين كلمه را ممكن است به واو بنويسند و به الف بخوانند . مثل « صلاة » . دليل كسانى كه بر سر اين كلمه ، الف و لام آورده‌اند ، اين است كه : در عين اينكه اين كلمه ، معرفه است ، ممكن است نكره واقع شود و بوسيلهء الف و لام ، معرفه شود .\r\n\r\nلغت :\r\nفرط : تجاوز و خروج از حق . اين كلمه از افراط ، به معناى اسراف است .\r\nسرادق : خيمه ، كه محيط داخل خود را احاطه مىكند . گفته شده است كه سرادق ، پرده‌اى است كه اطراف خيمه مىكشند . شاعر گويد :\r\n يا حكم بن المنذر بن الجارود * سرادق المجد عليك ممدود \r\nيعنى : اى حكم بن منذر بن جارود ، پردهء بزرگوارى بر تو كشيده شده است .\r\nمهل : ته ماندهء روغن زيتون . برخى گويند : مس گداخته .\r\nمرتفق : چيزى كه زير دست گذارند و بر آن تكيه كنند . شاعر گويد :\r\n بات الخلى و بت الليل مرتفقا * كان عينى فيها الصاب مذبوح \r\nيعنى : آدم بيكار خوابيد و من در تمام مدت شب ، تكيه بر دستهاى خود كرده ، بيدار ماندم . گويا در چشم من مادهء سوزانى ريخته شده و جراحت يافته بود .\r\nبرخى گفته‌اند : اين كلمه ، از رفق و منفعت گرفته شده است .\r\n\r\nشأن نزول :\r\nآيهء نخست ، در بارهء سلمان ، ابو ذر ، صهيب ، عمار ، حباب و . . . كه از اصحاب\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nفقير پيامبر بودند ، نازل شده است . زيرا افرادى مثل عيينة بن حصين و اقرع بن حابس و . . . خدمت پيامبر آمده ، عرض كردند يا رسول اللَّه ، اين پشمينه پوشان كه از زير بغلشان بوى تعفن بمشام مىرسد ، از خود دور كن ، تا ما بمجلس تو در آييم و ترا در صدر مجلس قرار دهيم ، زيرا با بودن آنها ممكن نيست ما نزد تو آييم .\r\nهنگامى كه اين آيه نازل شد ، پيغمبر آنها را در آخر مسجد ، جا داد تا بذكر خدا مشغول شوند و فرمود :\r\n- ستايش خدايراست كه مرا زنده گذاشت و به من امر كرد كه با مردانى صبر كنم كه در مرگ و زندگى با آنها هستم .\r\n\r\nمقصود :\r\n وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ  : اى محمد ، با صبر و شكيبايى قرين و همدم كسانى باش كه همواره مشغول نمازند و صبح و شام خداى را مىخوانند و شغل ديگرى ندارند . اينان روز را با دعا شروع و ختم ميكنند .\r\n يُرِيدُونَ وَجْهَهُ  : از اين كار خشنودى خدا را مىخواهند . بقولى يعنى :\r\nمقصود آنها از اين كار ، تعظيم خداوند و تقرب به اوست . نه ريا و تظاهر .\r\n وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا  : چشمان تو از آنها برداشته نشود و توجه باهل دنيا نداشته باشد . در حالى كه مقصود از اين كار ، همنشينى ثروتمندان - و اشراف باشد . پيامبر اشتياق زيادى داشت كه سران مشركين ايمان بياورند ، زيرا با ايمان آوردن آنها ممكن بود تابعان آنها نيز ايمان آورند . او ميلى به دنيا و اهل آن نداشت . گاه گاهى با رؤساء ملايمت مىكرد به اميد اينكه ايمان آورند . در اين آيه به او دستور داده شد كه از آنها رويگردان باشد و به فقراى مؤمنين روى آورد و چشم خود را از آنها برندارد و فكر مجالست اشراف را از سر بدر كند .\r\n وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا  : در اينباره اقوالى است :\r\n1 - از كسانى كه دلشان را در معرض غفلت قرار داده‌ايم و پيرو هواى نفس هستند :\r\nپيروى مكن . اين آيه ، نظير آيهء :  فَلَمَّا زاغُوا أَزاغَ اللَّهُ قُلُوبَهُمْ  است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n( صف 5 : همين كه دل آنها را زنگار گرفت ، خداوند هم دل ايشان را زنگار زد . ) 2 - منظور اين است كه : ما نسبت غفلت بقلب آنها داده‌ايم و دلشان را غافل ناميده‌ايم . چنان كه : « اكفره » يعنى : او را كافر ناميد . كميت گويد :\r\n و طائفة قد اكفرونى بحبكم * و طائفة قالوا مسيء و مذنب \r\nيعنى : طايفه‌اى بدوستى شما مرا كافر ناميدند و طايفه‌اى مرا گنهكار خواندند .\r\n3 - يعنى : دل آنها را از ياد خويش غافل يافتيم .\r\n4 - يعنى : در دل ايشان علامت ايمان كه در دلهاى مؤمنين است ، قرار نداديم كه فرشتگان آنها را به اين نشان بشناسند . عرب گويد : « اغفل فلان ماشيته » يعنى :\r\nگوسفندان خود را علامت نزد كه شناخته شوند .\r\n5 - حسن گويد : يعنى آنها را به حال خود گذاشته‌ايم و بر اثر نافرمانى شيطان را بر ايشان مسلط ساخته‌ايم .\r\n وَ اتَّبَعَ هَواهُ  : و كسى كه پيرو هواى نفس خويش است ، بديهى است كه دل غافل ، پيرو هواى نفس است .\r\n وَ كانَ أَمْرُهُ فُرُطاً  : مقاتل و جبائى گويند : يعنى آن آدم گرفتار اسراف و زياده - روى است .\r\nاخفش گويد : يعنى از حد خود تجاوز كرده است .\r\nمجاهد و سدى گويند : يعنى تباه كنندهء عمر و سعادت است .\r\nزجاج گويد : كسى كه در كار خود عاجز است ، تباه كننده است . پس مقصود اين است كه : ايمان و استدلال به آيات خدا را ترك كرده و پيرو هواى نفس است .\r\n وَ قُلِ الْحَقُّ مِنْ رَبِّكُمْ  : به اينها كه مىگويند فقرا را از خود دور كن ، بگو : اين حق - يعنى قرآن - از پروردگار شماست .\r\nزجاج گويد : يعنى بگو : آنچه آورده‌ام ، حق است . از جانب خداست . از جانب خودم نيست .\r\nبرخى گويند : يعنى : حق ظاهر شد و شبهه از بين رفت .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ  : در اينجا آنها را تهديد كرده ، گويد : هر كه خواهد ايمان آورد و هر كه خواهد كافر شود .\r\n إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها  : ما براى كافرانى كه به خود ظلم كردند و غير خدا را پرستيدند ، آتشى فراهم كرده‌ايم كه سرا پرده‌هاى آن ، ايشان را محاصره كند . اين معنى از ابن عباس است .\r\nقتاده گويد : منظور اين است كه : پيش از رسيدن آنها به آتش ، دود و شعلهء آن ايشان را محاصره خواهد كرد . چنان كه در جاى ديگر مىفرمايد :  إِلى ظِلٍّ ذِي ثَلاثِ - شُعَبٍ  ( مرسلات 30 : به سايه‌اى مىروند كه داراى سه شعبه است ) ابو مسلم گويد : آتش جهنم از هر طرف آنها را محاصره مىكند ، از اين جهت است كه به خيمه تشبيه شده است .\r\n وَ إِنْ يَسْتَغِيثُوا يُغاثُوا بِماءٍ كَالْمُهْلِ  : اگر از فرط تشنگى بفرياد در آيند و آب بخواهند ، به آنها آب داده مىشود ، اما چه آبى ؟ ! ابن مسعود مىگويد : آبى بدانها داده مىشود كه همچون مس گداخته است . برخى گويند آبى چون ته ماندهء روغن زيتون به آنها داده مىشود كه وقتى سرشان را به آن نزديك مىكنند ، پوست صورت و سرشان كنده مىشود . روايتى هم به همين مضمون وارد شده است .\r\nابن عباس گويد : مثل درد زيتون است . مجاهد گويد : چرك و خون است . سعيد ابن جبير گويد : آب جوش است . ضحاك گويد : آب سياهى است . جهنم و آب آن و اهل آن و درخت آن همه برنگ سياه هستند .\r\n يَشْوِي الْوُجُوهَ  : آبى كه چون به صورت نزديك شود ، صورت را مىگدازد . اين نوع ، پاسخ ، فريادرسى نيست . لكن از آنجا كه در پاسخ استغاثه و كمك‌خواهى آنهاست فريادرسى خوانده شده است .\r\n بِئْسَ الشَّرابُ وَ ساءَتْ مُرْتَفَقاً  : اين ماده جوشان و تنفر آور ، بد آبى است و جهنم ، بد تكيه‌گاهى است . مجاهد گويد : يعنى جهنم براى اهل آن بد محل اجتماعى است .\r\nابن عباس و عطا گويند : يعنى بد منزلى است .\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n\r\n[ سوره الكهف ( 18 ) : آيات 30 تا 31 
  ]\r\nإِنَّ الَّذِينَ آمَنُوا وَ عَمِلُوا الصَّالِحاتِ إِنَّا لا نُضِيعُ أَجْرَ مَنْ أَحْسَنَ عَمَلاً ( 30 ) أُولئِكَ لَهُمْ جَنَّاتُ عَدْنٍ تَجْرِي مِنْ تَحْتِهِمُ الْأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَ يَلْبَسُونَ ثِياباً خُضْراً مِنْ سُنْدُسٍ وَ إِسْتَبْرَقٍ مُتَّكِئِينَ فِيها عَلَى الْأَرائِكِ نِعْمَ الثَّوابُ وَ حَسُنَتْ مُرْتَفَقاً ( 31 )\r\n\r\nترجمه :\r\nكسانى كه ايمان آورده و كار نيكو كرده‌اند ، ما پاداش نيكو كاران را تباه نمىكنيم ، براى آنهاست بهشتهاى جاويدان كه از زير پاى ايشان ، رودها روان است و در آنجا خود را با دستبندهاى طلا مىآرايند و جامهء سبز از ديباى نازك و ديباى كلفت مىپوشند و در آنجا بر تختها تكيه مىزنند . چه نيكو پاداش و چه نيكو محل آسايشى است !\r\n\r\nلغت :\r\nعدن : اقامت .\r\nاساور : جمع « اسوار » اصل آن « اساوير » و ياء حذف شده است . برخى آن را جمع « اسوره » كه جمع « سوار » است دانسته‌اند . « سوار » بضم يا بكسر سين ، به معناى دستبند است .\r\nسندس : ديباى نازك . مفرد آن « سندسه » است .\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nاستبرق : ديباى كلفت . برخى گويند : حرير است ، شاعر گويد :\r\n تراهن يلبسن المشاعر مرة * و استبرق الديباج طوراً لباسها \r\nيعنى : آنها را مىنگرى كه گاهى لباس زير مىپوشند و گاهى حرير .\r\nارائك : جمع « اريكه » ، تختها . شاعر گويد :\r\n خدود جفت فى السير حتى كأنما * يباشرن بالمغراء مس الارائك \r\nيعنى : آنها در راه رفتن ، چنان بيقرار بودند كه سنگلاخ را همچون تختها مس ميكردند .\r\nزجاج گويد : ارائك ، فرشهاى حجله است .\r\n\r\nاعراب :\r\n إِنَّ الَّذِينَ آمَنُوا وَ . . .  در بارهء خبر « ان » اقوالى است .\r\n1 - خبر جملهء  إِنَّا لا نُضِيعُ . . .  است .\r\n2 - جملهء  أُولئِكَ لَهُمْ جَنَّاتُ عَدْنٍ  است و جملهء  إِنَّا لا نُضِيعُ . . .  معترضه است .\r\n3 - خبر مقدر است ، يعنى « ان الذين آمنوا انا لا نضيع اجرهم »\r\n\r\nمقصود :\r\nسابقاً مردم ستمكار را تهديد كرد . اكنون مردم مؤمن را نويد داده ، مىفرمايد :\r\n إِنَّ الَّذِينَ آمَنُوا وَ عَمِلُوا الصَّالِحاتِ إِنَّا لا نُضِيعُ أَجْرَ مَنْ أَحْسَنَ عَمَلًا  : ما اعمال مردم مؤمن و نيكوكار را ضايع نمىكنيم ، بلكه پاداش ايشان را بطور كامل عطا مىكنيم .\r\n أُولئِكَ لَهُمْ جَنَّاتُ عَدْنٍ  : بهشت‌ها محل اقامت ايشان است ، زيرا آنها تا خدا باقى است در آنجا هستند . برخى گويند : عدن ، وسط بهشت و يكى از بهشتهاست . علت اينكه  جَنَّاتُ عَدْنٍ  به صورت جمع آمده ، وسعت آن است . بعلاوه هر ناحيه‌اى از آن ، بهشتى است .\r\n تَجْرِي مِنْ تَحْتِهِمُ الْأَنْهارُ  : آنها در بهشت ، در غرفه‌ها هستند و نهرها از زير پايشان جريان دارد . چنان كه ميفرمايد :  وَ هُمْ فِي الْغُرُفاتِ آمِنُونَ  ( سبا 37 : آنها در\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nغرفه‌هاى خويش در امن و امانند ) .\r\nبرخى گفته‌اند : نهرهاى بهشت در شكافهاى زمين ، جريان دارند ، از اينرو گفته است :  تَجْرِي مِنْ تَحْتِهِمُ الْأَنْهارُ  .\r\n يُحَلَّوْنَ فِيها مِنْ أَساوِرَ مِنْ ذَهَبٍ  : براى آنها در بهشت زيورهايى است كه به صورت دستبندهاى طلا مورد استفادهء آنها قرار ميگيرد . سعيد بن جبير گويد : آنها را دستبندى از طلا و دستبندى از نقره و دستبندى از لؤلؤ و ياقوت است .\r\n وَ يَلْبَسُونَ ثِياباً خُضْراً مِنْ سُنْدُسٍ وَ إِسْتَبْرَقٍ  : و لباسى سبز از ديباى نازك و ديباى كلفت ، بر اندام خود مىپوشند . برخى گويند : « استبرق » معرب كلمهء فارسى « استبره » است . برخى گويند : ديباى زربفت است .\r\n مُتَّكِئِينَ فِيها عَلَى الْأَرائِكِ  : آنها در بهشت در ناز و نعمتند و در حجله‌هاى شادى بر تختها آرميده‌اند . علت اينكه : مىگويد : آنها تكيه كرده‌اند ، اين است كه :\r\nانسان جز در حال آسايش و ايمنى و سلامت و بهره‌مند بودن از ناز و نعمت ، تكيه نميكند .\r\n نِعْمَ الثَّوابُ وَ حَسُنَتْ مُرْتَفَقاً  : پاداش آنها بزرگ و نيكوست و تختهايى كه بر آن آرميده‌اند ، محل آسايش خوبى است . برخى گويند : يعنى منزل و مجلس و محل تجمع خوبى است .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n\r\n[ سوره الكهف ( 18 ) : آيات 32 تا 36 
  ]\r\nوَ اضْرِبْ لَهُمْ مَثَلاً رَجُلَيْنِ جَعَلْنا لِأَحَدِهِما جَنَّتَيْنِ مِنْ أَعْنابٍ وَ حَفَفْناهُما بِنَخْلٍ وَ جَعَلْنا بَيْنَهُما زَرْعاً ( 32 ) كِلْتَا الْجَنَّتَيْنِ آتَتْ أُكُلَها وَ لَمْ تَظْلِمْ مِنْهُ شَيْئاً وَ فَجَّرْنا خِلالَهُما نَهَراً ( 33 ) وَ كانَ لَهُ ثَمَرٌ فَقالَ لِصاحِبِهِ وَ هُوَ يُحاوِرُهُ أَنَا أَكْثَرُ مِنْكَ مالاً وَ أَعَزُّ نَفَراً ( 34 ) وَ دَخَلَ جَنَّتَهُ وَ هُوَ ظالِمٌ لِنَفْسِهِ قالَ ما أَظُنُّ أَنْ تَبِيدَ هذِهِ أَبَداً ( 35 ) وَ ما أَظُنُّ السَّاعَةَ قائِمَةً وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً ( 36 )\r\n\r\nترجمه :\r\nبراى ايشان مثلى بزن در بارهء دو مردى كه براى يكى از آنها دو باغ از انگور قرار داديم و آنها را بدرختان خرما محاصره كرده و ميان آنها كشتزارى قرار داده بوديم . هر دو باغ ميوهء خود را ميدادند و از آن چيزى كم نميكردند و ميان باغها نهرى قرار داديم و او داراى اموالى بود . برفيق خود كه با وى گفتگو ميكرد ، گفت :\r\nمن از تو مالدارتر و بعده از تو نيرومندترم و داخل باغ شده ، در حالى كه بخويش ستمكار\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nبود ، گفت : گمان نميكنم هيچوقت اين باغ نابود شود و گمان ندارم ، قيامت به پا شود و اگر بسوى پروردگارم باز گردم ، سرانجامى بهتر از اين خواهم يافت .\r\n\r\nقرائت :\r\nثمر ، ابو جعفر و عاصم و يعقوب و سهل ، در هر دو مورد بفتح فاء و ابو عمرو ، بضم ثاء و سكون ميم و ديگران بضم ثاء و ميم خوانده‌اند .\r\nثمر : ميوه‌اى است كه از درخت چيده مىشود . جمع آن « ثمرات » و « ثمرة » و « ثمار » است . ممكن است « ثمار » را به « ثُمرُ » جمع بست . مثل « كتاب و كتب » . ممكن است « ثُمْر » را هم به سكون ميم خواند . چنان كه « كتب » را به سكون تاء ميخوانند .\r\nممكن است « ثُمرْ » جمع « ثَمَره » باشد . مثل « بدنه و بدن » . ممكن است « ثمر » مثل « عنق » كلمهء مفرد باشد . برخى از لغويان « ثُمر » را مال و « ثَمر » را چيز خوردنى دانسته‌اند . در تفسير هم قريب به همين مضمون ، گفته‌اند : مقصود از « ثمر » نخل و درخت است نه ميوه . مؤيد آن اين است كه مىفرمايد : « و دستها را بحسرت ، بهم مىماليد و از مخارجى كه در باغ كرده است ، اظهار تأسف ميكرد » ( آيه 42 ) .\r\nبديهى است كه باغ داران ، پولها را صرف خود درختها مىكنند نه ميوهء آنها .\r\nآفت هم به خود درختها رسيده بود ، نه به ميوهء آنها . چنان كه در بارهء باغ ديگرى مىفرمايد :  فَأَصْبَحَتْ كَالصَّرِيمِ  ( قلم 20 ) يعنى : درختها طورى سوخته شده بودند كه به سياهى شب شده و طورى بىبرگ مانده بودند كه به سفيدى روز ، شده بودند . از ابو عمرو حكايت شده است كه : « ثُمر و ثُمُر » انواع مال است . بديهى است كه هر گاه خود درخت دچار آفت بشود ، ميوهء آن نيز از آفت مصون نمىماند . بنا بر اين قرائتهاى دوم و سوم از قرائت اول بهتر است . قرائت اول هم به اين جهت صحيح است كه منظور بيان بعضى از چيزهايى كه آفت زده است باشد ، نه همهء آن .\r\nحجازيان و ابن عامر « خيراً منهما » و ديگران « خيراً منها » خوانده‌اند .\r\nاگر ضمير مثنى باشد به « جنتين » و اگر مفرد باشد ، به « جنت » كه نزديكتر است ، باز مىگردد .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\nلغت :\r\nحف القوم بالشىء : قوم آن شىء را طواف كردند . « حفافا الشيء » : دو طرف آن . شاعر گويد :\r\n كان جناحى مضرحى تكنفا * حفافيه شكا فى العسيب بمسرد \r\nيعنى گويى موهاى بلند دم آن شتر ، همچون بالهاى باز شكارى هستند كه از دو طرف او را محاصره كرده و بوسيلهء سوزن به گوشت وصل شده‌اند .\r\nمحاوره : گفتگو .\r\n\r\nاعراب :\r\nآتت : با اينكه مرجع ضمير « كلتا » است ، فعل را مفرد آورده ، زيرا « كلتا » به منزله « كل » است . اگر هم مثنى آورده بود ، صحيح بود . شاعر گويد :\r\n و كلتاهما قد خط لى فى صحيفتى * فلا العيش اهواه و لا الموت ارواح \r\nيعنى : هر دو در كتاب سرنوشت من ، نوشته شده است ، نه زندگى را دوست ميدارم ، نه از مرگ لذتى مىبرم .\r\n\r\nمقصود :\r\nاكنون خداوند متعال ، داستانى را شرح مىدهد كه مردم با شنيدن و خواندن آن قدرى به خود آيند ، خدا را اطاعت كنند و از معصيت و كفران نعمت ، دست بكشند .\r\nبه همين منظور پيامبر خود را مخاطب ساخته ، مىفرمايد :\r\n وَ اضْرِبْ لَهُمْ مَثَلًا رَجُلَيْنِ  : از ابن عباس روايت شده است كه منظور دو شاهزادهء بنى اسرائيلى است . شاه بمرد و ثروت بيكرانى براى شاهزاده‌ها باقى گذاشت . يكى از آن دو ، مردى مؤمن بود . حقش را گرفت و در راه تقرب به خداوند متعال ، بكوشش پرداخت . ديگرى نيز حق خود را - كه قسمتى از آن همين باغ بود - گرفت و بهرزگى افتاد .\r\nدر تفسير على بن ابراهيم است كه : منظور مردى است كه دو باغ بزرگ داشت كه از آنها ميوه‌اى فراوان بدست مىآورد . در همسايگى او مردى فقير بود كه از اين\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nناز و نعمت محروم و بكفى نان نيازمند بود . ثروتمند مغرور ، بر همسايهء مستمند خود فخر فروشى كرده ، گفت : من از تو ثروتمندترم و نفرات بيشترى دارم .\r\nاين گفتار ، با ظاهر آيات سازگارتر است .\r\n جَعَلْنا لِأَحَدِهِما جَنَّتَيْنِ مِنْ أَعْنابٍ وَ حَفَفْناهُما بِنَخْلٍ  : به يكى از آنها دو باغ بخشيديم كه درون آنها را درختان انگور و اطراف آنها را درختان خرما فرا گرفته بود .\r\n وَ جَعَلْنا بَيْنَهُما زَرْعاً  : و در ميان آن دو باغ مزرعه‌اى قرار داده و نعمت انگور ، خرما و زراعت را براى او كامل ساخته بوديم .\r\n كِلْتَا الْجَنَّتَيْنِ آتَتْ أُكُلَها وَ لَمْ تَظْلِمْ مِنْهُ شَيْئاً  : هر يك از اين دو باغ ، ثمر خود را بدون كم و كاست ، بطور كامل مىداد . شاعر گويد :\r\n و يظلمنى مالى كذا و لوى يدى * لوى يده اللَّه الذى هو غالبه \r\nيعنى : مالم را كم ميدهد و دستم را كوتاه مىكند . خداوند - كه بر او غالب است - دستش را كوتاه كند .\r\nعلت اينكه ميوه را « اكل » ناميده ، اين است كه خوردنى است .\r\n وَ فَجَّرْنا خِلالَهُما نَهَراً  : و ميان اين دو باغ را نهرى جارى ساختيم كه هر دو را مشروب سازد و آب را از آنها دور نباشد و بدون رنج و زحمت ، آب به آنها برسد و ميوهء بيشتر و خوبتر بدهند .\r\n وَ كانَ لَهُ ثَمَرٌ  : برخى گويند : يعنى درخت خرما داراى ثمر بود .\r\nابن عباس گويد : يعنى براى صاحب باغ ، از غير اين باغها نيز ميوه‌هايى بود ، چنان كه گاهى مردم مالك ميوهء درخت هستند نه خود درخت . مجاهد گويد : يعنى اين مرد ، علاوه بر اين دو باغ داراى طلا و نقره بود . قتاده و ابن عباس - بنا بروايت ديگر - گويند : صاحب باغ ، علاوه بر اين باغها اموال بسيارى داشت .\r\n فَقالَ لِصاحِبِهِ وَ هُوَ يُحاوِرُهُ أَنَا أَكْثَرُ مِنْكَ مالًا وَ أَعَزُّ نَفَراً  : ثروتمند مغرور و از خدا بى خبر ، گفتگوى خود را با همسايهء فقير و پاكدل خود آغاز كرده ، گفت : مال\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nمن و اطرافيان من بيشتر از تست . علت اينكه « اطرافى » را « نفر » ناميده‌اند . اين است كه بدنبال حاجت شخص حركت مىكنند .\r\nقتاده و مقاتل گويند : يعنى خدمتگزاران و فرزندانى بهتر و نيرومندتر از تو دارم .\r\n وَ دَخَلَ جَنَّتَهُ وَ هُوَ ظالِمٌ لِنَفْسِهِ قالَ ما أَظُنُّ أَنْ تَبِيدَ هذِهِ أَبَداً  : ثروتمند بيچاره ، كه با كفر و معصيت به خود ستم ميكرد ، با غرور و نخوت ، داخل باغ شده ، گفت :\r\nفكر نمىكنم هيچوقت اين باغ و اين ميوه‌ها از ميان بروند .\r\nبرخى گويند : يعنى گمان نمىكنم اين دنيا هرگز فانى شود .\r\n وَ ما أَظُنُّ السَّاعَةَ قائِمَةً  : و گمان نمىكنم چنان كه دينداران مىگويند ، قيامت و حساب و كتابى در كار باشد .\r\n وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً  : اگر هم قيامت و حساب و كتابى در كار باشد و دينداران راست بگويند ، من كه بندهء عزيز و نازدانهء خدا ! هستم ، در آنجا نيز باغى بهتر و سرسبزتر از اين بدست خواهم آورد .\r\nزجاج گويد : از اينجا استفاده مىشود كه مرد مؤمن به او اعلام كرده بود كه قيامت و حساب و كتابى هست و مرد ثروتمند ، اين مطلب را در پاسخ وى گفته است .\r\nيعنى : همانطورى كه در دنيا خداوند اين نعمت را به من بخشيده است ، در آخرت نيز نعمتى بهتر به من عطا مىكند ، زيرا من پيش خدا عزيز هستم .\r\nاين مطلب ، در حقيقت پندار هر جاهل مغرورى است . اينها تصور مىكنند كه خداوند به مردمى مال ميدهد كه آنها را دوست بدارد .\r\nبرخى گفته‌اند : يعنى در آخرت ، بهتر از آنچه در دنيا كسب كرده‌ام ، بدست خواهم آورد .\r\nاز اينجا استفاده مىشود كه او در نفى معاد قاطع نبود ، بلكه ترديد داشت .\r\n\r\n","description":"","footnote":"","page_name":" 61 ","page_number":63},
  {"content":"\r\n\r\n\r\n[ سوره الكهف ( 18 ) : آيات 37 تا 44 
  ]\r\nقالَ لَهُ صاحِبُهُ وَ هُوَ يُحاوِرُهُ أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلاً ( 37 ) لكِنَّا هُوَ اللَّهُ رَبِّي وَ لا أُشْرِكُ بِرَبِّي أَحَداً ( 38 ) وَ لَوْ لا إِذْ دَخَلْتَ جَنَّتَكَ قُلْتَ ما شاءَ اللَّهُ لا قُوَّةَ إِلاَّ بِاللَّهِ إِنْ تَرَنِ أَنَا أَقَلَّ مِنْكَ مالاً وَ وَلَداً ( 39 ) فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ وَ يُرْسِلَ عَلَيْها حُسْباناً مِنَ السَّماءِ فَتُصْبِحَ صَعِيداً زَلَقاً ( 40 ) أَوْ يُصْبِحَ ماؤُها غَوْراً فَلَنْ تَسْتَطِيعَ لَهُ طَلَباً ( 41 )\r\nوَ أُحِيطَ بِثَمَرِهِ فَأَصْبَحَ يُقَلِّبُ كَفَّيْهِ عَلى ما أَنْفَقَ فِيها وَ هِيَ خاوِيَةٌ عَلى عُرُوشِها وَ يَقُولُ يا لَيْتَنِي لَمْ أُشْرِكْ بِرَبِّي أَحَداً ( 42 ) وَ لَمْ تَكُنْ لَهُ فِئَةٌ يَنْصُرُونَهُ مِنْ دُونِ اللَّهِ وَ ما كانَ مُنْتَصِراً ( 43 ) هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً ( 44 )\r\n\r\n","description":"","footnote":"","page_name":" 62 ","page_number":64},
  {"content":"\r\n\r\n\r\nترجمه :\r\nرفيقش با او گفتگو كرده ، مىگفت : آيا به آنكه ترا از خاك آفريد ، آن گاه از نطفه ، آن گاه به صورت مردى كامل در آورد ، كافر شده‌اى ؟ ولى من معتقدم كه خداوند يكتا پروردگار من است و احدى را شريك پروردگارم قرار نميدهم . چرا وقتى داخل باغت شدى ، نگفتى : هر چه خدا خواهد مىشود و نيرويى جز به تأييد خدا نيست ؟\r\nاگر بينى كه من بمال و فرزند ، از تو كمترم ، ممكن است كه خداوند بهتر از باغ تو به من دهد و بباغ تو از آسمان صاعقه‌ها فرستد كه آن را به صورت زمين باير در آورد . يا آب آن به اعماق زمين فرو رود كه قادر به جستجوى آن نباشى و ميوه‌هاى او نابود گشت و دستهاى خود را به حسرت مالى كه در آن خرج كرده بود بر هم مىزد كه تاكها بر سقفها فرو ريخته بود و ميگفت : كاش ، احدى را شريك پروردگارم نساخته بودم . او را جز خدا كسانى نبود كه ياريش كنند و يارى نميشد . در آنجا يارى كردن ، اختصاص به خداى بر حق دارد . پاداش او بهتر و عاقبتش نيكوتر است .\r\n\r\nقرائت :\r\nلكنا : ابن عامر و ابن فليح و برجمى در فصل و وصل به اثبات الف ، قرائت كرده‌اند .\r\nديگران در وصل به حذف الف خوانده‌اند . بخارى در وصل بهر دو وجه خوانده است .\r\nدر حالت وقف ، تنها قتيبه بدون الف و ديگران با الف خوانده‌اند . ابى بن كعب و حسن « لكن انا » و عيسى ثقفى « لكن هو . . . » خوانده‌اند .\r\nهر گاه « لكن » به تشديد نون خوانده شود ، در اصل « لكن انا » بوده كه همزه حذف و نون در نون ادغام شده است . لكن الف غير ملفوظ « انا » در وقف باقى مىماند و در وصل حذف مىشود و اين قاعده در تلفظ صحيح خود « انا » هم رعايت مىشود . مثل « ان - قمت » كه « انا قمت » هم گفته مىشود . لكن ضعيف است . آنهايى كه در حالت وصل الف را حفظ كرده‌اند ، بنا بر لغت « انا قمت » است . چنان كه شاعر گويد :\r\n انا شيخ العشيرة فاعرفونى * حميداً قد تذريت السناما \r\nيعنى : من بزرگ قبيله هستم . مرا به بزرگى بشناسيد كه به علو و برترى رسيده‌ام .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nلكن اثبات الف در « لكنا » بهتر است ، زيرا بعد از حذف همزه ، بقاى الف ، عوض از آن است .\r\nغوراً : برجمى از ابو بكر بضم غين نقل كرده و ديگران بفتح غين قرائت كرده‌اند .\r\nممكن است اين دو قرائت بيك معنى باشند .\r\nالولاية : ابو عمرو اين كلمه را بفتح واو و « للَّه الحق » را برفع خوانده است . كسايى بكسر واو خوانده و « للَّه الحق » را برفع . حمزه و خلف « ولاية » را بكسر واو و « الحق » را بجر خوانده‌اند . ديگران « ولايت » را بفتح واو و « الحق » را بجر خوانده‌اند .\r\nبرخى گفته‌اند : « ولايت » بكسر غلط است : زيرا اين وزن در موردى به كار مىرود كه كلمه ، دلالت بر صنعت يا تصدى امرى كند . مثل : كتابت و امارت و خلافت و در اينجا هيچيك از اين دو معنى را ندارد .\r\nبرخى از اهل لغت « ولايت » را به معناى يارى كردن گرفته‌اند ، اما « ولايت » به - معناى اختيارات سلطان است . در مورد معناى اول هم جايز است كه واو را كسره دهيم .\r\nمثل « وكالت و وصايت » كه هم به كسر واو و هم بفتح آن جايز است . جر « حق » بنا بر اين است كه صفت « اللَّه » باشد و رفع آن بنا بر اين است كه صفت « ولايت » باشد .\r\n« و لم يكن له فئة » : كوفيان بجز عاصم بياء و ديگران بتاء خوانده‌اند و هر دو قرائت صحيح است .\r\nعقبا : عاصم و حمزه و خلف به سكون قاف و ديگران بضم خوانده‌اند . علت اين است كه كلماتى كه بر وزن « فُعُل » هستند ، جايز است كه ضمهء دوم آنها حذف شود .\r\n\r\nلغت :\r\nحسبان : در اصل تيرهايى هستند كه بوسيلهء تير اندازان سواره در يك جهت پرتاب ميشوند و علت اينكه به اين تيرها حسبان گفته مىشود ، اين است كه بسيارند و احتياج به حساب دارند .\r\nصعيد : راهى كه گياه در آن نيرويد .\r\nزلق : زمين هموارى كه گياه و غير گياه در آن نيست و پاها بر آن قرار نمىگيرد .\r\n\r\n","description":"","footnote":"","page_name":" 64 ","page_number":66},
  {"content":"\r\n\r\n\r\nاعراب :\r\n ما شاءَ اللَّهُ  : ممكن است « ما » در محل رفع باشد به تقدير « و الامر ما شاء اللَّه » بنا بر اين عايد « ما » محذوف است . و ممكن است به تقدير « ما شاء اللَّه كائن » باشد . ممكن است « ما » شرطيه و در محل نصب و جواب شرط محذوف باشد . چنان كه در اين آيه نيز جواب شرط حذف شده است :  فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ  ( انعام 35 )  إِنْ تَرَنِ أَنَا أَقَلَّ  : « اقل » مفعول دوم « ترن » است . كلمهء « انا » ممكن است تأكيد يا وصف براى ياء يا ضمير فصل باشد . زجاج گويد : جايز است « اقل » را رفع دهيم تا خبر « انا » باشد . قرائت عيسى بن عمر نيز همين است . بنا بر اين جملهء  « أَنَا أَقَلَّ »  در محل نصب است تا مفعول دوم باشد .\r\nفعسى : فاء جواب  « إِنْ تَرَنِ »  است .\r\n« ثوابا » و « عقبا » : هر دو تميزند .\r\n\r\nمقصود :\r\nاكنون خداوند جواب مرد مؤمن بكافر را نقل كرده ، مىفرمايد :\r\n قالَ لَهُ صاحِبُهُ وَ هُوَ يُحاوِرُهُ أَ كَفَرْتَ بِالَّذِي خَلَقَكَ مِنْ تُرابٍ  : مرد مؤمن در حالى كه او را تكفير ميكرد ، گفت : آيا بخداوندى كه پدرت آدم را از خاك ، آفريده است كافر ميشوى ؟\r\nبرخى گويند : نطفه از غذا و غذا از خاك است . بنا بر اين جايز است كه گفته شود :\r\nخداوند ترا - نه آدم را - از خاك آفريده است .\r\n ثُمَّ مِنْ نُطْفَةٍ ثُمَّ سَوَّاكَ رَجُلًا  : خداوند ترا از حالى بحالى منتقل كرد تا اينكه به صورت انسانى مستوى القامه در آمدى و از لحاظ خلقت و قامت ، اعتدال پيدا كردى .\r\nدر اينجا او را به اين جهت تكفير مىكند كه منكر معاد است . و اين خود دليل است بر اينكه انكار معاد ، كفر است .\r\n لكِنَّا هُوَ اللَّهُ رَبِّي وَ لا أُشْرِكُ بِرَبِّي أَحَداً  : لكن من چنين مىگويم : خداوند پروردگار و خالق و رازق من است تو اگر بمال دنيا به من فخر فروشى مىكنى ، من\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nبتوحيد افتخار ميكنم . من كسى را در عبادت ، شريك خدا قرار نمىدهم ، بلكه با اخلاص ، رو بدرگاه او مىآورم . در اينجا شرك در عبادت را نفى مىكند ، زيرا عبادت ، مخصوص كسى است كه اصل نعمتها از او باشد و نعمت هيچ منعمى بپاى نعمتهاى او نرسد . بديهى است كه جز خدا هيچكس بر چنين امورى قادر نيست .\r\n وَ لَوْ لا إِذْ دَخَلْتَ جَنَّتَكَ قُلْتَ ما شاءَ اللَّهُ لا قُوَّةَ إِلَّا بِاللَّهِ  : چرا هنگامى كه داخل باغ شدى و ميوه‌ها و درختها و مزرعه را ديدى ، خدا را سپاسگزارى نكردى و نگفتى : هر چه خداوند بخواهد ، مىشود و من با اينكه در راه جمع آورى اين ثروت كوشش كرده‌ام ، تنها بقدرت و لطف خداست كه اين ثروت ، نصيبم شده است .\r\nاگر خداوند نميخواست كه من ثروتمند شوم ، ميان من و اين ثروت ، فاصله ايجاد ميكرد و آن را در دسترس من قرار نميداد و بركت را از آن برميداشت ، زيرا هر كس داراى ثروت و نعمتى هست ، آن را از خدا دارد ، نه از خودش ؟ ! سپس در بارهء خودش گفت :\r\n  إِنْ تَرَنِ أَنَا أَقَلَّ مِنْكَ مالًا وَ وَلَداً فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ   :\r\nاگر امروز مرا تهيدست مىنگرى و مرا از حيث مال و اولاد و قبيله ، كمتر از خود مىيابى ، اميد است كه خداوند در آخرت - يا در دنيا و آخرت - به من باغى دهد بهتر از باغ تو .\r\n وَ يُرْسِلَ عَلَيْها حُسْباناً مِنَ السَّماءِ  : و ممكن است باغ ترا دچار آفت كند .\r\nيا اينكه صاعقه‌اى آسمانى بر آن نازل كند و همه را بسوزاند . اين معنى از ابن عباس و قتاده است .\r\nزجاج گويد : يعنى به حساب كردارى كه از تو سر زده است ، ترا عذاب خواهد كرد .\r\nبرخى گويند : يعنى تيرهاى عذاب خود را به صورت تگرگ يا سنگ يا هر چه كه بخواهد ، به طرف باغها پرتاب مىكند و همه را از بين مىبرد .\r\n فَتُصْبِحَ صَعِيداً زَلَقاً  : و بر اثر نزول بلا ، اين باغ به صورت زمينى هموار\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nدر آيد كه هيچگونه گياهى در آن وجود نداشته باشد و پاهاى انسان را بلغزاند و بعد از آنى كه اين زمين ، سودمندترين زمينها بوده است ، به صورت زيانبخش‌ترين اراضى در آيد .\r\n أَوْ يُصْبِحَ ماؤُها غَوْراً  : يا اينكه ممكن است اين آب ، بخشكد و به زمين فرو رود و اين زمين از بىآب‌ترين زمينها شود .\r\n فَلَنْ تَسْتَطِيعَ لَهُ طَلَباً  : اگر اين آب ، به زمين فرو رود ، تو نمىتوانى آن را بدست آورى .\r\nبرخى گويند : يعنى اگر اين آب ، به زمين فرو رفت و ناياب شد ، نمىتوانى آب ديگرى بدست آورى و محصولات خود را آبيارى كنى .\r\n وَ أُحِيطَ بِثَمَرِهِ  : سرانجام ، عذاب و آفت آسمانى بر باغ فرود آمد و درختان را همگى در برگرفت و نخل‌ها و تاكها را نابود كرد . در خبر است كه : خداوند آتشى فرستاد و درختها را سوزانيد و آبها را بر زمين فرو برد .\r\n فَأَصْبَحَ يُقَلِّبُ كَفَّيْهِ عَلى ما أَنْفَقَ فِيها  : اين كافر خيره‌سر ، دستها را ، بر هم مىزد و بر سرمايه‌اى كه در راه پرورش درختان ، خرج كرده بود ، تأسف و حسرت مىخورد .\r\nابن عباس مىگويد : يعنى دست بر پشت دست مىزد . اين كار را معمولا در موقع ندامت ، انجام مىدهند . بنا بر اين علامت پشيمانى است .\r\n وَ هِيَ خاوِيَةٌ عَلى عُرُوشِها  : در حالى كه سقفهايى كه براى درختهاى انگور درست كرده بودند ، بر زمين سقوط كرده و پايه‌ها بر سقفها افتاده بود . معمولا ابتدا سقف فرو مىريزد ، سپس ديوار سقف مىافتد .\r\nبرخى گويند : عروش ، بناهاست . يعنى ديوار خانه‌هايى كه با درختهاى انگور ساخته بودند ، باقى مانده بود اما خود درختها از بين رفته بودند و ديوار خالى خيرى نداشت .\r\n وَ يَقُولُ يا لَيْتَنِي لَمْ أُشْرِكْ بِرَبِّي أَحَداً  : بعد از آنكه ثروت را از دست داد ، از كفر و بىباكى خود پشيمان شد ، اما اين پشيمانى سودى نداشت ، زيرا از روى توجه\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nبه اهميت لزوم ايمان پيدا نشده بود ، بلكه بخاطر از دست رفتن مال بود . مسلم است كه اگر از كفر پشيمان شده بود و واقعاً ايمان مىآورد ، برايش سودمند بود .\r\nبرخى گفته‌اند : او واقعاً نادم شد و به خداوند يكتا ايمان آورد .\r\n وَ لَمْ تَكُنْ لَهُ فِئَةٌ يَنْصُرُونَهُ مِنْ دُونِ اللَّهِ  : اين كافر ، كسى نداشت كه در اين هنگامهء خطير ، او را يارى كرده ، عذاب خدا را از او دور كنند .\r\nبرخى گفته‌اند : « فئه » يعنى لشكر . عجاج گويد : « كما يجوز الفئة الكمى » يعنى : چنان كه لشكر شجاع ، عبور مىكند .\r\n وَ ما كانَ مُنْتَصِراً  : قتاده گويد : يعنى اين عذاب از او منع نمىشد .\r\nبرخى گويند : يعنى عوض آنچه از دستش رفته بود ، به او رد نميشد .\r\nابن عباس گويد : اين دو مرد همانها هستند كه در سورهء صافات از آنها ياد كرده ، ميفرمايد :   إِنِّي كانَ لِي قَرِينٌ . يَقُولُ أَ إِنَّكَ لَمِنَ الْمُصَدِّقِينَ . . .    فَاطَّلَعَ فَرَآهُ فِي سَواءِ الْجَحِيمِ  ( آيه 51 به بعد : مرا همدمى بود كه ميگفت چگونه تو باور ميكنى ؟\r\nآيا وقتى كه مرديم و خاك و استخوان شديم ، ما را جزا مىدهند ؟ ! آيا شما از جهنم اطلاع داريد ؟ و اطلاع يابد و او را در ميان جهنم ببيند . ) هشام بن سالم و ابان بن عثمان از امام صادق ( ع ) روايت كرده‌اند كه فرمود :\r\n- تعجب دارم از كسى كه مىترسد و بقول خداوند :  حَسْبُنَا اللَّهُ   وَ نِعْمَ الْوَكِيلُ  ( آل عمران 173 : خدا ما را بس است و نيكو وكيلى است ) توجه ندارد ! شنيدم كه خداوند بدنبال آن ميفرمايد :  فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ  ( آل عمران 174 : آنها با نعمت خدا و فزونى بازگشتند و بدى به آنها نرسيد ) و تعجب دارم از كسى كه محزون است و توجه ندارد به سخن خداوند كه مىفرمايد :\r\n لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  ! ( انبياء 87 : جز تو خدايى نيست . منزهى تو . من از ستمكاران بودم ) شنيدم كه بدنبال اين جمله مىفرمايد :\r\n فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ  ( دعايش را مستجاب كرديم و او را از غم نجات بخشيديم و مؤمنان را اينطور نجات ميدهيم ) و تعجب دارم\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nاز كسى كه به او مكر شده است و توجه ندارد به سخن خداوند كه مىفرمايد :\r\n وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ  ! ( غافر 44 : كارم را به خدا واگذار ميكنم ، زيرا خداوند به بندگان بيناست ) شنيدم كه بدنبال آن ميفرمايد :\r\n فَوَقاهُ اللَّهُ سَيِّئاتِ ما مَكَرُوا  ( خداوند او را از عواقب شوم نيرنگ ايشان حفظ كرد ) و تعجب دارم از كسى كه دنيا را ميخواهد و توجه نميكند بسخن خداوند كه ميفرمايد :\r\n ما شاءَ اللَّهُ لا قُوَّةَ إِلَّا بِاللَّهِ  ! ( همين سوره 39 : هر چه خدا بخواهد ، همان است و نيرويى نيست جز به خداوند ) شنيدم كه بدنبال آن ميفرمايد :  فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ  ( خداوند باغى به من خواهد داد بهتر از باغ تو ) كلمهء ( عسى ) براى ايجاب است .\r\n هُنالِكَ الْوَلايَةُ لِلَّهِ الْحَقِّ  : در آنجا و در آن وقت ، كه مرد كافر و مرد مؤمن با هم نزاع ميكردند ، تنها خداوند بود كه بندگان را يارى ميكرد و آنها را عزت مىبخشيد .\r\nپس خداوند صاحب اختيار بندگان خويش است و مىتواند آنها را يارى كند .\r\nبرخى گويند : « هنا لك » اشاره به روز قيامت است . يعنى : روز قيامت ، اختيارات بدست خداست . در آن روز مردم ، در برابر خداوند تسليم شده ، به او ايمان ميآورند و از بتهاى خود اظهار تنفر ميكنند .\r\nاين معنى از قتيبى است .\r\nبرخى گويند : يعنى خداوند در قيامت ، مؤمنان را يارى و كافران را خوار مىكند ، بنا بر اين در آن روز تمام اختيارات و قدرتها بدست خداوند است و ديگران را اختيار و قدرتى نيست .\r\n هُوَ خَيْرٌ ثَواباً وَ خَيْرٌ عُقْباً  : پاداشى كه او مىدهد ، از پاداش ديگران بزرگتر و بهتر و نتيجهء فرمانبرداريش بهتر از نتيجهء فرمانبردارى ديگران است . - اين جمله به تقدير « هو خير عقب طاعة » است .\r\nعقب و عقبى و عاقبة بيك معنى هستند .\r\n\r\n","description":"","footnote":"","page_name":" 69 ","page_number":71},
  {"content":"\r\n\r\n\r\n[ سوره الكهف ( 18 ) : آيات 45 تا 49 
  ]\r\nوَ اضْرِبْ لَهُمْ مَثَلَ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً ( 45 ) الْمالُ وَ الْبَنُونَ زِينَةُ الْحَياةِ الدُّنْيا وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلاً ( 46 ) وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً وَ حَشَرْناهُمْ فَلَمْ نُغادِرْ مِنْهُمْ أَحَداً ( 47 ) وَ عُرِضُوا عَلى رَبِّكَ صَفًّا لَقَدْ جِئْتُمُونا كَما خَلَقْناكُمْ أَوَّلَ مَرَّةٍ بَلْ زَعَمْتُمْ أَلَّنْ نَجْعَلَ لَكُمْ مَوْعِداً ( 48 ) وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلاَّ أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً ( 49 )\r\n\r\n","description":"","footnote":"","page_name":" 70 ","page_number":72},
  {"content":"\r\n\r\n\r\nترجمه :\r\nبراى آنها در بارهء زندگى اين جهان مثل بزن . همچون آبى كه از آسمان نازل كرده‌ايم و بوسيلهء آن گياهان زمين بهم در آميزند آن گاه خشك گردند و بادها آنها را پراكنده كنند و خداوند بر همه چيز تواناست . مال و فرزندان ، زينت زندگى اين جهان هستند و باقيات صالحات ، نزد پروردگارت ، پاداششان بهتر و اميدشان بيشتر است . روزى كه كوه‌ها را به راه اندازيم و زمين را آشكار بينى و آنها را محشور كنيم و هيچيك را ترك نكنيم و بصف در آمده ، به پروردگارت عرضه شوند . به آنها گفته شود :\r\nچنان كه اول بار ، شما را خلق كرده بوديم ، پيش ما آمده‌ايد ، ولى گمان ميكرديد كه هرگز براى شما وعده‌گاهى قرار نداده‌ايم . و نامه‌ها گذارده شوند و گنهكاران را از مضمون آن هراسان بينى و گويند : واى بر ما ! اين چه كتابى است كه گناه كوچك يا بزرگى را ترك نكرده ، مگر اينكه به شمار آورده است و هر چه كرده‌اند ، حاضر يابند و پروردگارت به كسى ستم نمىكند .\r\n\r\nقرائت :\r\nنسير الجبال : ابن عامر و ابن كثير و ابو عمر ، بتاء مضموم و ياء مفتوح و رفع « الجبال » خوانده‌اند و ديگران بنون مضموم و ياءِ مكسور و نصب « الجبال » خوانده‌اند .\r\nنمونهء قرائت اول  « وَ سُيِّرَتِ الْجِبالُ »  ( نبأ 20 ) و  « إِذَا الْجِبالُ سُيِّرَتْ »  ( تكوير 3 ) است . لكن قرائت دوم با حشرناهم فلم نغادر . . . شبيه‌تر است .\r\n\r\nلغت :\r\nهشيم : گياه خشكيده .\r\nذرو و تذريه : بردن باد چيزهاى سبك را به اين طرف و آن طرف و « اذريت - الرجل عن الدابه » يعنى : او را از مركب به زير انداختم . شاعر گويد :\r\n فقلت له صوب و لا تجهدنه * فيذرك من اخرى القطاة فتزلق \r\nيعنى : به او گفتم : اسب را بدوان و او را به زحمت مينداز كه ترا بر زمين مىاندازد .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nمغادره : ترك . غدر ، ترك وفا . غدير : جايى كه در آب است .\r\nاشفاق : ترس از اينكه امر ناگوارى واقع شود ، با اميد اينكه واقع نشود .\r\nاصل اين كلمه از رقت است . شفق . يعنى سرخى رقيق . شفقت انسان به فرزند ، رقت او است .\r\n\r\nاعراب :\r\nصفا : حال .\r\n أَلَّنْ نَجْعَلَ  : « ان » در اصل « ان » است . خبر آن جملهء « لن نجعل » .\r\n لِهذَا الْكِتابِ  : لام را نبايد جدا نوشت .\r\n لا يُغادِرُ  : حال .\r\n\r\nمقصود :\r\nاكنون خداوند متعال به پيامبر خود دستور ميدهد كه براى مردم مثلى بزند كه آنها را از دنيا بىميل و به آخرت ، راغب گرداند . ميفرمايد :\r\n وَ اضْرِبْ لَهُمْ مَثَلَ الْحَياةِ الدُّنْيا كَماءٍ أَنْزَلْناهُ مِنَ   السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ  : اى محمد ، براى آنها در بارهء زندگى دنيا مثل بزن . دنيا به آب باران مىماند كه از آسمان نازل مىكنيم و بوسيلهء آن گياهان را در زمين مىرويانيم . منظرهء سبز گياهان و شاخ و برگهايى كه بهم پيچيده‌اند ، انسان را شيفتهء خود مىكند و او را بدامن صحرا و تماشاى بهار مىكشاند ، اما سبزه‌ها و گلهاى بهارى ديرى نمىپايند ، سرانجام مىخشكند و به صورت خار و خاشاك بوسيلهء بادها به اين طرف و آن طرف ، پرتاب ميشوند . دنيا هم همين حال را دارد .\r\nاين آيه ، در سورهء يونس تفسير شده است .\r\n وَ كانَ اللَّهُ عَلى كُلِّ شَيْءٍ مُقْتَدِراً  : خداوند بر هر چيزى قادر است و كسى را ياراى جلوگيرى از قدرت و ارادهء او نيست . حسن گويد : يعنى خداوند پيش از وجود هر چيزى بر آن قادر بوده است . زجاج گويد : يعنى قدرت خداوند حادث نيست ، بلكه همواره او داراى قدرت بوده و هست . مذهب سيبويه همين است . برخى گويند : اين\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nجمله ، خبر از ماضى و در بارهء آينده است .\r\nاين مثل ، در بارهء متكبرانى است كه به دنيا مغرور شده و از مجالست مؤمنين تهيدست ، سر باز زده‌اند . خداوند به آنها خاطر نشان مىكند كه : دنيا مورد توجه او نيست . دنيا بگياه سبزى مىماند كه با ريزش قطرات باران مىرويد و سبز و خرم مىشود ، اما همين كه آب باران به او نرسيد ، ميخشكد و به صورت خاشاك در مىآيد .\r\n الْمالُ وَ الْبَنُونَ زِينَةُ الْحَياةِ الدُّنْيا  : مال و اولاد وسيلهء زينت زندگى دنيا و فخر و مباهات مردم هستند و در آخرت ، براى انسان نفعى ندارند . مال در اين دنيا جمال انسان و فرزند ، نيرو و وسيلهء دفاع است ، بنا بر اين زينت دنيا هستند و باقى نمىمانند كه در آخرت براى انسان سودى داشته باشند .\r\n وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا  : طاعت و هر كار نيكى را « باقيات صالحات » مىنامد ، زيرا - بقول ابن عباس و قتاده - پاداش آنها ابدى و جاودانى است . آرى اين گونه كارها از لحاظ پاداش و دلبستگى براى آدمى از مال و اولاد و ساير تجملات دنيا بهترند ، زيرا پاره‌اى از دلبستگىهاى انسان ، جنبهء خيالى دارند و كاذبند « 1 » ، اما دلبستگىها و آرزوهاى اخروى ، واقعيت دارند ، زيرا هر كس كار خيرى را به آرزو و اميد پاداش انجام دهد ، به آرزوى خود مىرسد .\r\nبرخى گفته‌اند : « باقيات صالحات » كارهايى است كه سلمان و صهيب و ديگر مسلمانان مستمند ، انجام ميدادند و آن عبارت از « سبحان اللَّه و الحمد للَّه و لا إله الا اللَّه و اللَّه اكبر » بود .\r\nانس بن مالك از پيامبر گرامى اسلام روايت كرده است كه : بهم نشينان خود فرمود :\r\n- سپر خود را بگيريد .\r\n\r\n\r\n","description":"","footnote":"\r\n( 1 ) مولوى گويد :\r\n نيست وش باشد خيال اندر روان * تو جهانى بر خيالى بين روان \r\n بر خيالى نامشان و ننگشان * بر خيالى صلحشان و جنگشان \r\n","page_name":" 73 ","page_number":75},
  {"content":"\r\n\r\nگفتند :\r\n- بوسيلهء آن از دشمن ، اجتناب كنيم ؟\r\nفرمود :\r\n- سپر خود را بگيريد تا شما را از آتش حفظ كند . بگوييد : « سبحان اللَّه و الحمد للَّه و لا إله الا اللَّه و اللَّه اكبر » اين كلمات ، وسيلهء پيش افتادن انسانند و او را اجابت مىكنند . اينها پاسداران انسان و باقيات صالحات هستند .\r\nهمين روايت را اصحاب ما از امام صادق - بنقل از امامان پيشين و آنها بنقل از پيامبر عاليقدر - نقل كرده‌اند . بدنبال آن فرمود : « و لذكر اللَّه اكبر » و ياد خدا اين است كه انسان در برخورد بهر حلال يا حرامى در ياد خدا باشد .\r\nهمچنين از پيامبر بزرگوار روايت شده است كه : اگر از بيدار ماندن شب و مبارزهء با دشمن ، عاجز هستيد ، از اين كار عاجز نيستيد كه بگوييد : « سبحان اللَّه و الحمد للَّه و لا إله الا اللَّه و اللَّه اكبر » اين كلمات ، باقيات صالحات هستند . آنها را بگوييد .\r\nابن مسعود و سعيد بن جبير و مسروق و نخعى گويند : باقيات صالحات ، نمازهاى پنجگانه هستند . از امام صادق ( ع ) نيز چنين روايت شده است . همچنين از آن پيشواى بزرگوار نقل شده است كه : نماز شب از باقيات صالحات است .\r\nبرخى گفته‌اند : دختران صالح ، باقيات صالحات هستند .\r\nبهتر است آيه را بر عموم اين معانى حمل كنيم تا شامل همهء خيرات و طاعات بشود .\r\nدر كتاب ابن عقده است كه امام صادق ( ع ) به حصين بن عبد الرحمن فرمود :\r\n- اى حصين ، دوستى ما را كوچك مشمار ، زيرا از باقيات صالحات است .\r\nعرض كرد :\r\n- يا بن رسول اللَّه ، من آن را كوچك نمىشمارم ، بلكه خدا را بر آن حمد مىكنم .\r\nعلت اينكه : طاعت‌ها را « صالحات » ناميده‌اند ، اين است كه : اينها شايسته‌ترين اعمال هستند ، زيرا خداوند به آنها امر كرده و در برابر آنها وعدهء پاداش داده و بر\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nترك آنها تهديد به كيفر كرده است .\r\n وَ يَوْمَ نُسَيِّرُ الْجِبالَ  : برخى گويند : متعلق به سابق است . يعنى : در روزى كه كوه‌ها را به راه اندازيم ، باقيات صالحات ، پاداش بهترى دارند .\r\nبرخى گويند : اين آيه ، ابتداى كلام است . يعنى : روز قيامت را به ياد آور كه كوه‌ها را به راه مىاندازيم .\r\nمقصود از به راه افتادن كوه‌ها اين است كه : خداوند آنها را از جا مىكند و آنها را به صورت غبار پراكنده در مىآورد .\r\nبرخى گويند : منظور اين است كه كوه‌ها مثل ابر ، بر روى زمين به حركت در - مىآيند و خداوند آنها را متلاشى و به صورت تل‌هاى رمل در مىآورد . چنان كه مىفرمايد :\r\n يَوْمَ تَرْجُفُ الْأَرْضُ وَ الْجِبالُ  ( مزمل 14 : در آن روز كوه‌ها و زمين بلرزند و به صورت رمل در آيند ) سپس به صورت پشم زده ، آن گاه به صورت غبار پراكنده ، در مىآيند . چنان كه ميفرمايد :   وَ بُسَّتِ الْجِبالُ بَسًّا فَكانَتْ هَباءً مُنْبَثًّا   ( واقعه 5 و 6 : كوه‌ها پاره پاره شوند و به صورت غبار پراكنده در مىآيند ) سپس به صورت سراب ، در مىآيند ، چنان كه مىفرمايد :\r\n وَ سُيِّرَتِ الْجِبالُ فَكانَتْ سَراباً  ( نبأ 20 : كوه‌ها به حركت در مىآيند و سراب ميشوند ) .\r\n وَ تَرَى الْأَرْضَ بارِزَةً  : در آن روز چهرهء زمين را آشكار و بىپوشش مىنگرى كه بر آن كوهى و ساختمانى و درختى نيست كه آن را از چشم‌ها پناه سازد .\r\nعطا گويد : يعنى كسانى كه در دل زمين مدفون بوده‌اند ، بوسيلهء زمين ظاهر ميشوند . چنان كه پيامبر گرامى اسلام مىفرمايد :\r\nترمى الارض بافلاذ كبدها\r\nيعنى :\r\nزمين گنجهاى باطنى خود را بيرون مىافكند .\r\n وَ حَشَرْناهُمْ فَلَمْ نُغادِرْ مِنْهُمْ أَحَداً  : در آن روز آنها را محشور و در موقف قيامت جمع مىكنيم و احدى از آنها را فروگذار نمىكنيم .\r\n وَ عُرِضُوا عَلى رَبِّكَ صَفًّا  : آنان كه محشور ميشوند ، روز قيامت ، هر دسته‌اى و امتى بصف در آمده ، به پيشگاه خداوند عرضه مىشوند .\r\nبرخى گويند : مثل صفوف نماز ، صفها پشت سر يكديگر قرار مىگيرند .\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nبرخى گويند : همه در يك صف هستند .\r\n لَقَدْ جِئْتُمُونا كَما خَلَقْناكُمْ أَوَّلَ مَرَّةٍ  : به آنها گفته مىشود : اكنون با ضعف و فقر ، در جايى نزد ما آمده‌ايد كه جز ما احدى حق حكومت ندارد . چنان كه در آغاز خلقت نيز مالك چيزى نبوديد و فقير و ناتوان بوديد .\r\nبرخى گويند : يعنى از مال و اولاد و خدمتگزارانى كه در دنيا داشتيد ، اكنون چيزى براى شما باقى نمانده است ، كه از آنها نفعى عايد شما بشود ، همانطورى كه در آغاز خلقت نيز هيچ چيز نداشتيد .\r\nاز پيامبر گرامى روايت است كه : مردم در روز قيامت ، پا برهنه و عريان محشور ميشوند . عايشه عرض كرد :\r\n- يا رسول اللَّه ، آيا از يكديگر خجالت نميكشند ؟\r\nفرمود :\r\n- هر كسى به كار خود مشغول است .\r\n بَلْ زَعَمْتُمْ أَلَّنْ نَجْعَلَ لَكُمْ مَوْعِداً  : به آنها نيز گفته مىشود : ولى شما در دنيا گمان ميكرديد كه ما وعده‌گاهى براى بعث و جزاى شما قرار نداده‌ايم .\r\n وَ وُضِعَ الْكِتابُ  : كتاب‌هاى عمل بنى آدم در دستهاى ايشان گذارده مىشود . در اينجا كتاب اسم جنس است .\r\nكلبى گويد : منظور از كتاب ، حساب است . يعنى دفتر محاسبات ، در آنجا گذارده مىشود و به حساب اعمال ايشان رسيدگى مىشود .\r\n فَتَرَى الْمُجْرِمِينَ مُشْفِقِينَ مِمَّا فِيهِ  : اگر به مجرمين نگاه كنى ، مىبينى از مشاهدهء اعمال زشتى كه در كتاب عملشان ثبت است ، مىترسند .\r\n وَ يَقُولُونَ يا وَيْلَتَنا   ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  :\r\nكلمهء « ويل » را انسان هنگامى مىگويد كه گرفتار سختى و مشقت شده باشد . در اين حالت براى خود آرزوى هلاك مىكند .\r\nمردم مجرم مىگويند : واى بر ما ! اين چه كتابى است كه هيچ گناه كوچك و\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nبزرگى را فروگذار نكرده و همه را بدون كم و زياد ، ثبت كرده است ؟ ! ما در بارهء گناه كوچك و بزرگ در سورهء نساء گفتگو كرده‌ايم .\r\nكلمه « صغيره و كبيره » داراى تاء تأنيث است ، زيرا دلالت بر يك مرتبه مىكند .\r\n وَ وَجَدُوا ما عَمِلُوا حاضِراً  : و هر چه كرده‌اند ، در آن كتاب ، نوشته و ثبت شده مىيابند .\r\nبرخى گويند : يعنى پاداش كردار خود را حاضر و آماده مىبينند . بنا بر اين - بطور مجاز ، وجود جزا و پاداش را مانند وجود خود اعمال ، قرار مىدهد .\r\n وَ لا يَظْلِمُ رَبُّكَ أَحَداً  : خداوند چيزى از پاداش نيكان را كم نمىكند و چيزى بر كيفر بدان نمىافزايد .\r\n\r\nدلالت آيه :\r\nاز اين آيه ، بر مىآيد كه خداوند ، اطفال را كيفر نمىدهد ، زيرا كسى كه بر كيفر بدان چيزى نمىافزايد ، چگونه ممكن است كه آدم بيگناه را كيفر دهد ؟\r\n\r\n","description":"","footnote":"","page_name":" 77 ","page_number":79},
  {"content":"\r\n\r\n\r\n[ سوره الكهف ( 18 ) : آيات 50 تا 52 
  ]\r\nوَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلاً ( 50 ) ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ وَ ما كُنْتُ مُتَّخِذَ الْمُضِلِّينَ عَضُداً ( 51 ) وَ يَوْمَ يَقُولُ نادُوا شُرَكائِيَ الَّذِينَ زَعَمْتُمْ فَدَعَوْهُمْ فَلَمْ يَسْتَجِيبُوا لَهُمْ وَ جَعَلْنا بَيْنَهُمْ مَوْبِقاً ( 52 )\r\n\r\nترجمه :\r\nو آن گاه كه به فرشتگان گفتيم : آدم را سجده كنيد . آنها سجده كردند ، جز ابليس كه از جنيان بود و از فرمان خدايش خارج شد . آيا او و فرزندانش را كه دشمن شمايند ، بجز من دوستان خود ميگيريد ؟ چه بد عوضى است براى ستمكاران ! آفرينش آسمانها و زمين را با حضور آنها نكردم و نه آفرينش خودشان را . من گمراه كنندگان را بكمك نمىگيرم . و روزى كه خدا گويد : كسانى را كه شريك من مىپنداشتيد ، بخوانيد . آنها را بخوانند : اما اجابتشان نكنند و ميانشان فاصله‌اى هلاكتگاه قرار داده‌ايم .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n\r\nقرائت :\r\nابو جعفر « ما اشهدناهم » خوانده است و ديگران « ما اشهدتهم » خوانده‌اند .\r\nقرائت اول به منظور تعظيم است .\r\nيوم يقول : حمزه به نون و ديگران به ياء خوانده‌اند . قرائت نون ، فعل را براى متكلم قرار ميدهد و در آيهء پيش نيز « كنت » براى متكلم است . قرائت ياء بخاطر اين است كه كلام سابق به اتمام رسيده است . اگر قرائت نون صحيح بود ، ميگفت :\r\n« نادوا شركائنا » .\r\n\r\nلغت :\r\nفسق : خارج شدن از حالى بحالى . گفته مىشود : « فسقت الرطبه » يعنى خرما از پوست خود خارج شد . و « فسقت الفاره » يعنى موش از سوراخ خود خارج شد . ابو عبيده گويد : اين كلمه ، در اشعار و اشعار احاديث جاهليت به معناى معمول به كار نرفته ، بلكه بعد از نازل شدن قرآن ، رواج يافته است . مبرد گويد : گفتار ابو عبيده صحيح است . اما خود كلمه ، در زبان عرب ، از كلمات فصيح بوده است . قطرب گويد : « فسق عن امر ربه » يعنى :\r\nاز رد امر خداوند ، سر در آورد . نظير « كسوته عن عرى و اطعمته عن جوع » يعنى : او را از برهنگى و گرسنگى خارج كردم .\r\nعضد : بازو .\r\nموبق : هر چه كه ميان دو چيز فاصله شود . و بوق : هلاك .\r\n\r\nاعراب :\r\n بِئْسَ لِلظَّالِمِينَ بَدَلًا  : « اسم بئس » مضمر و مفسر آن « بدلا » است . يعنى « بئس البدل للظالمين ذرية ابليس » بنا بر اين مخصوص به ضم ، ذريهء ابليس است .\r\n\r\nمقصود :\r\nاكنون خداوند متعال پيامبر خود را دستور مىدهد كه اين متكبران را - كه از مجالست فقرا - بيزار بودند ، به ياد داستان ابليس و گرفتاريهايى كه از راه تكبر دامنگيرش شد ، بيندازد . فرمود :\r\n\r\n","description":"","footnote":"","page_name":" 79 ","page_number":81},
  {"content":"\r\n\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ  : اى محمد ، به ياد آور هنگامى را كه بفرشتگان گفتيم : آدم را سجده كنيد . آنها سجده كردند ، اما شيطان سجده نكرد .\r\nاين آيه را قبلا تفسير كرده‌ايم .\r\nتكرار اين مطلب در قرآن مجيد ، براى نتيجه‌هاى مختلفى است كه در هر مورد ، از آن گرفته شده است .\r\n كانَ مِنَ الْجِنِّ  : ابليس از جن بود . برخى معتقد بودند كه وى از جن نيست . از اين جمله ، استفاده مىشود كه وى از جن است . بنا بر اين ، جن ، غير از ملائكه و غير از انسان است .\r\nكسانى كه ابليس را از ملائكه ميدانند مىگويند : منظور اين است كه ابليس از چشمها پنهان است .\r\nبرخى گفته‌اند : به گروهى از ملائكه كه خازن « جنان » ( يعنى بهشتها ) هستند ، جن گفته مىشود بنا بر اين نام آنها را به « جنان » اضافه كرده‌اند ، چنان كه مىگويند :\r\nكوفى و بصرى و افرادى را كه در اين دو بلد زندگى ميكنند اضافهء به آنها ميكنند .\r\nكسانى كه ابليس را غير از فرشتگان ميدانند ، اين استدلالها را نپذيرفته ، گويند : هر گاه « جن » گفته شود ، نوع ديگرى از مخلوقات ، بذهن مىآيد ، نه ملائكه .\r\n فَفَسَقَ عَنْ أَمْرِ رَبِّهِ  : ابليس از فرمان خدايش خارج گرديد .\r\nاكنون مشركين را مخاطب ساخته ، مىفرمايد :\r\n أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ  : آيا از فرمان ابليس و فرزندان او پيروى كرده ، آنها را رهبر خود قرار ميدهيد و با اطاعت آنها نسبت به - آنها اظهار دوستى مىكنيد و از اطاعت من خوددارى ميكنيد ؟ مگر نميدانيد كه آنها دشمن شما هستند ؟ ! آدم عاقل ، از دشمن فرار مىكند .\r\nاين جمله ، به صورت استفهام است ، اما منظور انكار و سرزنش است .\r\nمجاهد گويد : شيطانها فرزندان ابليس هستند .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nحسن گويد : جن ، اولاد ابليس است .\r\n بِئْسَ لِلظَّالِمِينَ بَدَلًا  : اين ستمكاران ، بدكارى را به جاى عبادت پروردگار خود انجام ميدهند . چه ابليس را اطاعت مىكنند .\r\nاين معنى از حسن است .\r\nقتاده گويد : يعنى بد است كه بجاى طاعت خدا ، طاعت شيطان را پيشه كنند .\r\n ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ  : من براى آفرينش آسمانها و زمين و آفرينش ابليس و ذريه‌اش ، آنها را احضار نكردم و از آنها كمك نخواستم . پس قدرت من كامل است و نيازى به يارى شيطانها نداشته و ندارم و نبايد بجاى من از آنها اطاعت كرد .\r\n وَ ما كُنْتُ مُتَّخِذَ الْمُضِلِّينَ عَضُداً  : من هرگز شيطانها را كه گمراه كنندهء مردم هستند ، بكمك نميخواهم .\r\nاكثر اوقات ، كلمهء « عضد » را به معناى كمك ، استعمال مىكنند .\r\nعلت اينكه كلمه را مفرد آورده ، اين است كه با فاصله‌هاى آيات ، موافق باشد .\r\nبرخى گويند : يعنى شما شيطان‌ها را طورى پيروى مىكنيد كه گويى آنها را داراى چنان علمى ميدانيد كه ديگران از آن محروم هستند ، در حالى كه من آنها را از خلقت آسمانها و زمين و حتى خودشان ، مطلع نساخته و به آنها علم خلقت اشياء را نبخشيده‌ام . چرا از آنها پيروى مىكنيد ؟ ! برخى گويند : يعنى من مشركين عرب را براى آفرينش آسمانها و زمين و خودشان حاضر نساخته‌ام . آنها در آن وقت موجود نبودند . من آنها را از نيستى به هستى آوردم . از كجا مىگويند : فرشتگان ، دختران خدايند و از كجا اين ادعا را ساخته‌اند ؟ !  وَ يَوْمَ يَقُولُ نادُوا شُرَكائِيَ الَّذِينَ زَعَمْتُمْ  : همين كه روز قيامت فرا رسيد ، خداوند به اين بت پرستان مىفرمايد : آنها را كه در دنيا شريك من مىپنداشتيد ، بخوانيد ، تا عذاب را از شما دور كنند و شما را رهايى بخشند .\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n فَدَعَوْهُمْ فَلَمْ يَسْتَجِيبُوا لَهُمْ  : مشركين ، خدايان خود را بكمك ميخوانند ، اما پاسخى نمىشنوند و از آنها كمكى دريافت نمىكنند .\r\n وَ جَعَلْنا بَيْنَهُمْ مَوْبِقاً  : مجاهد و قتاده گويند : يعنى ميان مؤمنين و كافرين در روز قيامت وادى عميقى قرار مىدهيم كه آنها را از يكديگر جدا سازد .\r\nابن اعرابى گويد : يعنى ميان بت پرستان و معبودهاى آنها فاصله‌اى قرار مىدهيم ، فرشتگان و مسيح را كه معبود خود ميدانستند ، داخل بهشت و آنها را داخل جهنم مىكنيم .\r\nفراء گويد : يعنى پيوندها و روابط دنيوى آنها را در آخرت ، هلاك آنها قرار مىدهيم .\r\nاز قتاده و ابن عباس نيز همين طور روايت شده است .\r\nبنا بر اين قول ، « بين » به معناى تواصل است يعنى دوستىها و مراودات آنها در راه كفر ، در آخرت وسيلهء هلاكشان مىشود .\r\nحسن گويد : موبق به معناى عداوت است . يعنى در ميان ايشان عداوتى هلاك كننده قرار مىدهيم .\r\nاز انس بن مالك روايت شده است كه : « موبق » نام واديى است در جهنم كه پر از چرك و خون است .\r\n\r\nنظم آيات :\r\nوجه اتصال  ما أَشْهَدْتُهُمْ خَلْقَ السَّماواتِ . . .  به سابق اين است كه دليل و برهان سابق را براى بر انداختن شبهه ، تقويت مىكند . اين جمله ، بمنزلهء اين است كه گفته شود : شما به پيروى شيطان و اولادش روى آورده‌ايد و امر خدا را ترك كرده‌ايد ، در حالى كه دلايل بسيارى بطلان اين روش را ثابت مىكنند . اگر من در آفرينش آسمانها و زمين ، از آنها كمك خواسته بودم ، شما بيشتر و بهتر از اين ، از آنها پيروى نميكرديد .\r\nبرخى گويند : منظور خداوند اين است كه او در آفرينش موجودات ، شريكى ندارد . پس سزاوار نيست كه ديگرى را شريك او سازند يا ديگرى را بخدايى بخوانند .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n\r\n[ سوره الكهف ( 18 ) : آيات 53 تا 56 
  ]\r\nوَ رَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها وَ لَمْ يَجِدُوا عَنْها مَصْرِفاً ( 53 ) وَ لَقَدْ صَرَّفْنا فِي هذَا الْقُرْآنِ لِلنَّاسِ مِنْ كُلِّ مَثَلٍ وَ كانَ الْإِنْسانُ أَكْثَرَ شَيْءٍ جَدَلاً ( 54 ) وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى وَ يَسْتَغْفِرُوا رَبَّهُمْ إِلاَّ أَنْ تَأْتِيَهُمْ سُنَّةُ الْأَوَّلِينَ أَوْ يَأْتِيَهُمُ الْعَذابُ قُبُلاً ( 55 ) وَ ما نُرْسِلُ الْمُرْسَلِينَ إِلاَّ مُبَشِّرِينَ وَ مُنْذِرِينَ وَ يُجادِلُ الَّذِينَ كَفَرُوا بِالْباطِلِ لِيُدْحِضُوا بِهِ الْحَقَّ وَ اتَّخَذُوا آياتِي وَ ما أُنْذِرُوا هُزُواً ( 56 )\r\n\r\nترجمه :\r\nگنهكاران جهنم را ببينند و يقين كنند كه گرفتار آن ميشوند و راه گريزى نمىيابند . در اين قرآن هر گونه مثلى بصورتهاى گوناگون آورده‌ايم و انسان از همه چيز بيشتر مجادله مىكند . هنگامى كه هدايت براى مردم آمد ، آنها را چه منع مىكند كه ايمان آورند و از پروردگار خويش طلب مغفرت كنند ؟ جز اين نيست كه\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nانتظار دارند طريقهء گذشتگان تكرار شود ، يا اينكه عذاب در مقابل آنها قرار گيرد .\r\nما پيامبران را جز براى بشارت و انذار نفرستاده‌ايم . مردم كافر به باطل مجادله مىكنند تا حق را به آن باطل سازند و آيات مرا و آنچه كه ايشان را بدان بيم داده‌اند مسخره گرفته‌اند .\r\n\r\nقرائت :\r\nقبلا : اهل كوفه ، اين كلمه را به دو ضمه و ديگران به كسر قاف و فتح باء خوانده‌اند . وجه آن را در سورهء انعام گفته‌ايم .\r\n\r\nلغت :\r\nمواقعه : نزديك شدن به چيزى با شدت . وقايع حروب : جنگهايى كه گريبانگير مردم شده‌اند . توقع يعنى انتظار واقع شدن چيزى .\r\nمصرف : راه بازگشت . شاعر گويد :\r\n أزهير هل عن شيبة من مصرف * ام لا خلود لباذل متكلف \r\nيعنى : اى زهير ، آيا راهى براى بازگشت از پيرى هست ؟ بلكه آيا بذل - كننده‌اى كه خود را به زحمت مىاندازد جاويد مىماند ؟ ! تصريف : گرداندن معنى در جهات مختلف .\r\nادحاض : چيزى را به هلاكت كشاندن . « مكان دحض » يعنى جايى كه پا را بلغزاند .\r\n\r\nاعراب :\r\n أَنْ يُؤْمِنُوا  : در محل نصب است . يعنى « ما منع الناس من الايمان الا طلب ان يأتيهم » بنا بر اين  « أَنْ تَأْتِيَهُمْ »  در محل رفع است .\r\n ما أُنْذِرُوا  : در محل نصب و عطف است بر « آياتى » .\r\nهزوا : مفعول دوم « اتخذوا » .\r\n\r\nمقصود :\r\nاكنون خداوند به بيان حال مجرمين پرداخته ، مىفرمايد :\r\n وَ رَأَى الْمُجْرِمُونَ النَّارَ  : مشركين شعله‌هاى آتش را مىنگرند كه با خشم و\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nعضب به سوى آنها رو مىآورند . اين معنى از ابن عباس است .\r\nبرخى گويند : اين آيه شامل همهء گنهكارانى كه مرتكب كبيره شده‌اند ، مىشود .\r\n فَظَنُّوا أَنَّهُمْ مُواقِعُوها  : آنها يقين پيدا مىكنند كه در آتش داخل مىشوند و در عذاب آن گرفتار ميشوند .\r\n وَ لَمْ يَجِدُوا عَنْها مَصْرِفاً  : و جايى نمىيابند كه به آن پناه برند و خود را از عذاب ، خلاص كنند .\r\n وَ لَقَدْ صَرَّفْنا فِي هذَا الْقُرْآنِ لِلنَّاسِ مِنْ كُلِّ مَثَلٍ  : ما در اين قرآن ، براى مردم مثل‌هاى مختلفى آورده‌ايم .\r\nتصريف ، اين است كه مثالها را به انواع مختلف ، بيان كنند تا مردم در بارهء آنها بينديشند .\r\nتفسير اين جمله ، در سورهء بنى اسرائيل گذشت .\r\n وَ كانَ الْإِنْسانُ أَكْثَرَ شَيْءٍ جَدَلًا  : انسان ، زياد مجادله مىكند . ابن عباس گويد : منظور نضر بن حارث است . كلبى گويد : منظور ابى بن خلف است . زجاج گويد :\r\nمنظور ، انسان كافر است . چنان كه مىفرمايد :  وَ يُجادِلُ الَّذِينَ كَفَرُوا بِالْباطِلِ  ( كهف 56 :\r\nمردم كافر به باطل مجادله كنند ) .\r\n وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى وَ يَسْتَغْفِرُوا رَبَّهُمْ إِلَّا أَنْ تَأْتِيَهُمْ سُنَّةُ الْأَوَّلِينَ  : با اينكه دلائلى روشن در دسترس مردم قرار گرفته و حق آشكار شده است ، چه مانعى بر سر راه آنها هست كه ايمان نمىآورند و خدا را در برابر معصيتهاى خود استغفار نمىكنند ؟ حتماً ميخواهند همانطورى كه نسبت به گذشتگان سنت ما بوده است كه آنها را گرفتار عذاب و هلاك ميكرديم ، براى اينان نيز عذاب و بلا بفرستيم .\r\nبطورى كه غافل‌گير شوند و ناخودآگاه ، تباه گردند .\r\n أَوْ يَأْتِيَهُمُ الْعَذابُ قُبُلًا  : يا اينكه ميخواهند عذاب ما را بالعيان ، در برابر خود بنگرند . مقصود اين است كه : آنها با خوددارى از ايمان و استغفار ، بمنزلهء كسى هستند كه طلب عذاب ميكنند تا از روى ترس ، ناچار شوند و ايمان بياورند ، زيرا\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nوضع آنها نشان مىدهد كه : تا عذاب دردناك ما را نبينند ، ايمان نمىآورند .\r\nمثل اينكه به كسى گفته شود : چرا بدون كتك خوردن ، قول مرا نمىپذيرى ؟ ! وانگهى مشركين هم طلب عذاب كرده ، گفتند : اگر اينها كه تو مىگويى حق است ، بر ما سنگ ببار يا عذابى دردناك بر ما بفرست . ( انفال 32 ) .\r\nقرائت « قبل » بكسر قاف نيز به معناى فوق است . ممكن است جمع « قبيل » يعنى جماعت باشد . در اين صورت ، يعنى : يا اينكه ميخواهند انواع عذابها از هر طرف بر آنها نازل شود .\r\nاكنون بيان مىكند كه براى مردم دليل آشكار آورده و راهى براى شك و ترديد باقى نگذارده است :\r\n وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ  : ما پيامبران را به سوى مردم نفرستاديم ، جز براى اينكه مردم مطيع را به بهشت بشارت دهند و مردم عاصى را از دوزخ بترسانند .\r\n وَ يُجادِلُ الَّذِينَ كَفَرُوا بِالْباطِلِ لِيُدْحِضُوا بِهِ الْحَقَّ  : كافران براى دفاع از كيش باطل خود به بحث و مناظره مىپردازند ، تا حق را از جاى خود خارج سازند .\r\nابن عباس گويد : مقصود كسانى است كه زبان به استهزاء مىگشودند و راههاى مكه را براى مبارزهء با اسلام ميان خود تقسيم ميكردند .\r\nبحث و مناظرهء آنها در راه اثبات باطل اين بود كه : پيامبر را وادار ميكردند كه طبق هوى و هوس ايشان ، آيات و معجزاتى بياورد : تا اگر نياورد ، از او اخذ سند كرده ، قرآنش را باطل معرفى كنند .\r\nگفته مىشود : « ادحضت حجته » يعنى دليل او را باطل كردم .\r\n وَ اتَّخَذُوا آياتِي وَ ما أُنْذِرُوا هُزُواً  : آنان قرآن و قيامت و آتش جهنم را وسيلهء استهزا قرار دادند .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\n[ سوره الكهف ( 18 ) : آيات 57 تا 59 
  ]\r\nوَ مَنْ أَظْلَمُ مِمَّنْ ذُكِّرَ بِآياتِ رَبِّهِ فَأَعْرَضَ عَنْها وَ نَسِيَ ما قَدَّمَتْ يَداهُ إِنَّا جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً ( 57 ) وَ رَبُّكَ الْغَفُورُ ذُو الرَّحْمَةِ لَوْ يُؤاخِذُهُمْ بِما كَسَبُوا لَعَجَّلَ لَهُمُ الْعَذابَ بَلْ لَهُمْ مَوْعِدٌ لَنْ يَجِدُوا مِنْ دُونِهِ مَوْئِلاً ( 58 ) وَ تِلْكَ الْقُرى أَهْلَكْناهُمْ لَمَّا ظَلَمُوا وَ جَعَلْنا لِمَهْلِكِهِمْ مَوْعِداً ( 59 )\r\n\r\nترجمه :\r\nكيست ستمكارتر از آنكه به آيه‌هاى پروردگارش ، او را اندرز دادند و از آن روى گردان شد و كارهايى كه از پيش كرده بود ، فراموش كرد ؟ ! ما بر دلهاى ايشان پوشش‌هايى افكنده‌ايم كه آيه‌هاى ما را درك نكنند و در گوشهاى ايشان سنگينى نهاده‌ايم و اگر آنها را به هدايت بخوانى هرگز هدايت نمىشوند . پروردگارت آمرزگار و صاحب رحمت است . اگر آنها را بكردارشان مؤاخذه ميكرد ، در عذاب ايشان تعجيل ميكرد ، ولى براى آنها موعدى است كه هرگز در قبال آن گريزگاهى ندارند . اين قريه‌ها را هنگامى كه ستم كردند ، هلاكشان كرديم و براى هلاك ايشان\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nوعده‌اى قرار داديم .\r\n\r\nقرائت :\r\nلمهلكهم : حفص از عاصم بفتح ميم و كسر لام قرائت كرده است ( همچنين در سورهء نمل ) حماد و يحيى از ابو بكر بفتح ميم و لام قرائت كرده‌اند . اعشى و برجمى در اينجا بضم ميم و در سورهء نمل بفتح ميم خوانده‌اند . ديگران بضم ميم و فتح لام خوانده‌اند .\r\nممكن است « مهلك » بضم ميم و فتح لام ، مصدر يا اسم مكان به معناى اهلاك يا وقت اهلاك باشد . « مهلك » بفتح ميم و كسر لام نيز اسم زمان است . « مهلك » بفتح ميم و لام ، مصدر است ، بنا بر اين اضافه به مفعول به شده است . نقل شده است كه تميم مىگويد :\r\n« هلكنى زيد » و فعل را متعدى استعمال كرده است . اگر اين فعل را لازم بدانيم ، اضافه بفاعل شده است .\r\n\r\nاعراب :\r\n تِلْكَ الْقُرى  : « تلك » مبتدا و « القرى » صفت آن است . ممكن است مفعول باشد براى فعل محذوف .\r\nاهلكناهم : خبر .\r\n\r\nمقصود :\r\n وَ مَنْ أَظْلَمُ مِمَّنْ ذُكِّرَ بِآياتِ رَبِّهِ فَأَعْرَضَ عَنْها  : هيچكس ستمكارتر نيست از كسى كه بوسيلهء قرآن و آيات آن پند داده شود و دلايل توحيد براى او روشن گردد و از آن اعراض كند .\r\n وَ نَسِيَ ما قَدَّمَتْ يَداهُ  : و گناهان خود را كه موجب كيفر او هستند ، فراموش كند .\r\nبرخى گويند : يعنى تذكر پيدا مىكند ، سپس مطلب را سبك و كوچك مى - شمارد و بامور ديگر مىپردازد ، زيرا فراموشش مىكند . سپس مىفرمايد :\r\n إِنَّا جَعَلْنا عَلى قُلُوبِهِمْ   أَكِنَّةً أَنْ يَفْقَهُوهُ  : ما بر دلهاى آنها پوشش‌هايى\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nافكنده‌ايم تا اين پندهاى قرآنى را درك نكنند .\r\n وَ فِي آذانِهِمْ وَقْراً  : و گوش آنها را باثقل سامعه‌اى كه در آن افكنده‌ايم ، كر ساخته‌ايم تا نشنوند .\r\nسابقاً اين مطلب را بيان داشته‌ايم . منظور اين است كه ما دل دانا و گوش شنوا را از آنها سلب كرده‌ايم . در جاى ديگر مىفرمايد :  وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها كَأَنَّ فِي أُذُنَيْهِ وَقْراً  ( لقمان 7 : هر گاه آيات ما بر او خوانده شود ، از روى تكبر روىگردان مىشود ، گويى آن را نشنيده و گويى در گوشهايش سنگينى است . )  وَ إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً  : در اينجا خداوند متعال خبر مىدهد كه آنها هرگز ايمان نمىآورند . اين خبر واقعيت داشت و آنها سرانجام با كفر از اين جهان رفتند .\r\n وَ رَبُّكَ الْغَفُورُ ذُو الرَّحْمَةِ  : پروردگار تو كسى است كه عيب بندگان را ميپوشد و گناه آنها را مىآمرزد و نسبت به خلق ، صاحب فضل و نعمت است .\r\nبرخى گويند : غفور ، توبه پذير است .  « ذُو الرَّحْمَةِ »  يعنى به آنها كه اصرار بر گناه دارند ، مهلت مىدهد و در كيفر آنها تعجيل نمىكند .\r\nبرخى گويند : غفور ، يعنى خداوند در اين دنيا مردم را مؤاخذة نميكند .\r\n« ذو الرحمة » يعنى آنها را مهلت مىدهد كه توبه كنند .\r\n لَوْ يُؤاخِذُهُمْ بِما كَسَبُوا لَعَجَّلَ لَهُمُ الْعَذابَ بَلْ لَهُمْ مَوْعِدٌ لَنْ يَجِدُوا مِنْ دُونِهِ مَوْئِلًا  : اگر خداوند مردم را بكردارشان مؤاخذه ميكرد ، در عذاب آنها تعجيل ميكرد . لكن روز قيامت ، موعد مؤاخذه و عذاب آنهاست كه در قبال آن پناهگاهى ندارند . اين معنى از ابن عباس و قتاده است . مجاهد گويد : يعنى جاى محكمى نمى - يابند . ابو عبيد گويد : يعنى راه نجاتى نمىيابند كه نجاتشان دهد . گفته مىشود :\r\n« لا والت نفسه » يعنى نجات نيافت . شاعر گويد :\r\n و قد اخالس رب البيت غفلته * و قد يحاذر منى ثم لا يئل \r\n\r\n","description":"","footnote":"","page_name":" 89 ","page_number":91},
  {"content":"\r\n\r\nيعنى : من صاحب خانه را غافل‌گير مىكنم . او از من حذر مىكند و نجات نمىيابد . ديگرى گويد :\r\n لا والت نفسك خليتها * للعامريين و لم تكلم \r\nيعنى : تو خود را در اختيار آنها قرار دادى و مجروح نشدى . لكن نجات هم نيافتى .\r\n وَ تِلْكَ الْقُرى أَهْلَكْناهُمْ لَمَّا ظَلَمُوا  : قريه‌هاى عاد و ثمود و . . . را بر اثر تكذيب انبيا و انكار آيات خدا هلاك كرديم .\r\n وَ جَعَلْنا لِمَهْلِكِهِمْ مَوْعِداً  : براى هلاك آنها وقتى معين كرديم كه در آن وقت ، طبق مصلحت ما نابود گردند .\r\nدر اول  تِلْكَ الْقُرى  را به لفظ مؤنث آورد ، سپس « اهلكناهم » گفت و ضمير جمع مذكر آورد ، زيرا قريه يا مسكن را هلاك نمىكنند ، بلكه اهل آن را هلاك مىكنند . به همين جهت فرمود :  لَمَّا ظَلَمُوا  يعنى همين كه اهل قريه ستم كردند ، آنها را هلاك كرديم .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\n\r\n[ سوره الكهف ( 18 ) : آيات 60 تا 64 
  ]\r\nوَ إِذْ قالَ مُوسى لِفَتاهُ لا أَبْرَحُ حَتَّى أَبْلُغَ مَجْمَعَ الْبَحْرَيْنِ أَوْ أَمْضِيَ حُقُباً ( 60 ) فَلَمَّا بَلَغا مَجْمَعَ بَيْنِهِما نَسِيا حُوتَهُما فَاتَّخَذَ سَبِيلَهُ فِي الْبَحْرِ سَرَباً ( 61 ) فَلَمَّا جاوَزا قالَ لِفَتاهُ آتِنا غَداءَنا لَقَدْ لَقِينا مِنْ سَفَرِنا هذا نَصَباً ( 62 ) قالَ أَ رَأَيْتَ إِذْ أَوَيْنا إِلَى الصَّخْرَةِ فَإِنِّي نَسِيتُ الْحُوتَ وَ ما أَنْسانِيهُ إِلاَّ الشَّيْطانُ أَنْ أَذْكُرَهُ وَ اتَّخَذَ سَبِيلَهُ فِي الْبَحْرِ عَجَباً ( 63 ) قالَ ذلِكَ ما كُنَّا نَبْغِ فَارْتَدَّا عَلى آثارِهِما قَصَصاً ( 64 )\r\n\r\nترجمه :\r\nموسى به شاگرد خود گفت : به راه خود ادامه دهم تا به محل تلاقى دو دريا رسم يا مدتى دراز به سر برم . همين كه به محل تلاقى دو دريا رسيدند ماهى خود را فراموش كردند و ماهى راه خود را به اعماق دريا پيش گرفت و چون بگذشتند ، به شاگرد خود گفت : صبحانهء ما را بياور كه از اين سفرمان خستگى بسيار ديديم . گفت : آيا ديدى ؟\r\nوقتى كه به آن سنگ پناه برديم ، ماهى را از ياد بردم و جز شيطان كسى آن را از ياد من\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nنبرد و راه عجيب خود را پيش گرفت .\r\nگفت : اين همان است كه طلب مىكرديم و از راهى كه آمده بودند ، دوباره بازگشتند .\r\n\r\nقرائت :\r\nحفص « و ما انسانيه » و در سورهء فتح  بِما عاهَدَ عَلَيْهُ  بضم ها و ديگران بكسر هاء قرائت كرده‌اند .\r\n\r\nلغت :\r\nلا ابرح : همواره . شاعر گويد :\r\n و ابرح ما ادام اللَّه قومى * زحى البال منتطقاً مجيدا \r\nيعنى : تا خداوند قوم مرا نگهدارد همواره من آسوده دلم و به ستايش آنها زبانم گوياست .\r\nحقب : روزگار و زمان . جمع « احقاب » زجاج گويد : حقب ، هشتاد سال است .\r\nسرب : راه و مسلك . در لغت به معناى گودالى است در زمين كه راه نجات در آن نباشد . كسى كه در زمين راه پيمايى كند ، « سارب » گويند . شاعر گويد :\r\n انى سربت و كنت غير سروب * و تقرب الاحلام غير قريب \r\nيعنى : چگونه رفتى ؟ در حالى كه تو رونده نبودى و نزديك شدن به آرزوها ممكن نيست ! نصب : تعب و رنج . وصب نيز به همين معنى است .\r\n\r\nاعراب :\r\nسرب : ممكن است اين كلمه مفعول دوم « اتخذ » يا مفعول مطلق براى فعل محذوف باشد .\r\n أَنْ أَذْكُرَهُ  : در محل نصب و بدل از هاء « انسانيه » يعنى « ما انسانى ان اذكره الا الشيطان » .\r\nعجبا : ممكن است اين كلمه از زبان يوشع يا از زبان موسى باشد . يعنى :\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n« اعجب عجبا » .\r\nقصص : مصدر و جانشين حال . قصص يعنى : دنبال كردن اثر چيزى .\r\nيكى از محققين گويد : « عجبا » به تقدير « متعجبا » حال است و « قصصا » مفعول مطلق است براى فعل محذوف .\r\n\r\nشأن نزول :\r\nعلى بن ابراهيم ، در تفسير خود گويد : هنگامى كه پيامبر بزرگ اسلام ، قريش را از داستان اصحاب كهف ، خبر داد ، گفتند : ما را از داستان آن عالمى خبر ده كه خداوند به موسى دستور داد كه از وى تبعيت كند . او كيست و موسى چگونه از او پيروى كرد و داستانش چيست ؟\r\n\r\nمقصود :\r\n وَ إِذْ قالَ مُوسى لِفَتاهُ  : بيشتر مفسران قرآن مجيد ، معتقدند كه مقصود موسى بن عمران و مقصود از « فتى » يوشع بن نون است . علت اينكه : وى را جوان يا شاگرد موسى ناميده ، اين است كه وى در سفر و حضر ، همراه موسى بود و از او كسب دانش ميكرد . برخى گويند : يوشع ، خدمتگزار موسى بود . از اينرو موسى به او گفت : صبحانهء ما را بياور . او يوشع بن نون بن افرائيم بن يوسف بن يعقوب است .\r\nمحمد بن اسحاق گويد : موسايى كه در طلب خضر بود ، موسى بن ميشا بن يوسف است كه يكى از پيامبران بنى اسرائيل بوده است و او پيش از موسى بن عمران بوده است ، لكن عقيدهء بيشتر مفسران اين است كه وى موسى بن عمران است . علاوه بر اين ، هر گاه در قرآن « موسى » گفته شود ، منظور همان موسى بن عمران است ، چنان كه هر گاه « محمد » گفته شود ، منظور پيامبر گرامى اسلام است .\r\nعلى بن ابراهيم گويد : محمد بن على بن بلال براى من نقل كرد كه يونس و هشام بن ابراهيم ، اختلاف كردند كه عالمى كه موسى نزد او رفت ، عالمتر بود يا موسى و آيا ممكنست در زمان موسى - كه او حجت خدا بر مردم بود - كسى پيدا شود كه حجت خداوند بر موسى باشد ؟ !\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nاين مطلب را براى امام هشتم ( ع ) نوشتند . امام هشتم در پاسخ نوشت :\r\n- موسى به سراغ آن عالم رفت و او را در جزيره‌اى از جزاير دريا پيدا كرد و بر او سلام كرد . در آن جزيره ، سلام كردن معمول نبود ، از اينرو مرد عالم از ديدن موسى و سلامش تعجب كرده ، پرسيد :\r\n- تو كيستى :\r\nگفت :\r\n- من موسى بن عمرانم .\r\nگفت :\r\n- تو همان موسى بن عمران هستى كه خداوند با او تكلم مىكند ؟\r\nپاسخ داد :\r\n- آرى :\r\nپرسيد :\r\n- چه كارى دارى ؟\r\nگفت :\r\n- آمده‌ام كه از آنچه آموخته‌اى ، مرا ياد دهى .\r\nپاسخ داد :\r\n- من به امرى گمارده شده‌ام كه ترا طاقت آن نيست ! و تو به امرى گمارده شده‌اى كه مرا طاقت آن نيست !  لا أَبْرَحُ حَتَّى أَبْلُغَ مَجْمَعَ الْبَحْرَيْنِ  : من هم چنان از اين راه ميروم ، تا وقتى كه به محل تلاقى درياى فارس و درياى روم برسم . قتاده گويد : در جانب مغرب آن ، درياى فارس و در جانب مشرق آن ، درياى روم است . محمد بن كعب گفته است : طنجه و بروايتى ديگر : افريقيه است . آنجا محلى بود كه قرار بود با خضر ملاقات كند .\r\n أَوْ أَمْضِيَ حُقُباً  : يا اينكه مدتى دراز بسر برم . ابن عباس گويد : حقب ، يعنى مدت دراز . مجاهد گويد : يعنى هفتاد سال . عبد اللَّه بن عمر گويد : يعنى هشتاد سال .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\n فَلَمَّا بَلَغا مَجْمَعَ بَيْنِهِما نَسِيا حُوتَهُما  : همين كه به محل تلاقى دو دريا رسيدند ، ماهى خود را جا گذاشتند .\r\nبرخى گويند : يعنى ماهى خود را هنگامى كه راه خود را گرفت و به اعماق دريا رفت - گم كردند . بنا بر اين گم شدن ماهى را فراموش كردن آن ناميده است .\r\nبرخى گويند : ماهى را يوشع فراموش كرد . در عين حال مىگويد : موسى و يوشع ماهى را فراموش كردند . چنان كه مىگويند : قوم ، توشهء خود را فراموش كردند . در حالى كه فقط مسئول توشهء ، توشه را فراموش كرده است .\r\nبرخى گويند : هر دو فراموش كردند ، زيرا يوشع فراموش كرد كه ماهى را بردارد يا آنچه ديده ، بموسى بگويد و موسى فراموش كرد كه در بارهء ماهى چيزى به يوشع دستور دهد ، بنا بر اين هر دو ، فراموش كرده‌اند . لكن هر كدام مطلبى را از ياد برده‌اند .\r\n فَاتَّخَذَ سَبِيلَهُ فِي الْبَحْرِ سَرَباً  : ماهى راه خود را در دريا گرفت و رفت .\r\nگفته‌اند : موسى و همسفرش ماهى نمك زده‌اى را - بقول ابن عباس - يا ماهى تازه‌اى را - بقول حسن - با خود برداشتند و از كنار دريا به راه افتادند تا به سنگى بزرگ رسيدند . در آنجا چشمهء آبى بود كه چشمهء حيات مىناميدند . يوشع بر كنار چشمه نشست و وضو گرفت و مقدارى از آب چشمه ، بماهى پاشيد . ماهى زنده شد و خود را به آب انداخت . همين كه وارد آب شد ، دم خود را تكان مىداد و بهر سو مىرفت ، آب منجمد مىشد . « 1 »  فَلَمَّا جاوَزا قالَ لِفَتاهُ آتِنا غَداءَنا  : همين كه از آنجا گذشتند ، موسى به همسفر\r\n\r\n\r\n","description":"","footnote":"\r\n( 1 ) داستان آب حيات يا چشمهء حيات ، دليل قاطعى ندارد . از ظاهر اين آيه خواسته‌اند استفاده كنند كه ماهى زنده شد و به اعماق دريا رفت . لكن ظاهر آيه ، چنين دلالتى ندارد . ممكن است بنا بعللى ماهى بيجان در آب افتاده و در اعماق دريا مخفى شده باشد . رجوع شود به تفسير الميزان 13 / 366 اگر چه مطالب اين داستان پر شكوه قرآنى ، سراسر حيرت‌انگيز و خارق عادت است . بنا بر اين ممكن است قضيهء زنده شدن ماهى هم واقعيت داشته باشد چنان كه در برخى از روايات هم به آن اشاره شده است . استفادهء اين مطلب از جملهء  فَاتَّخَذَ سَبِيلَهُ فِي الْبَحْرِ سَرَباً  بعيد نيست .\r\n","page_name":" 95 ","page_number":97},
  {"content":"\r\n\r\nخود گفت : صبحانه‌مان را بياور . گويند : آنها بقيهء روز و شب را به راه خود ادامه دادند ، همين كه صبح شد ، موسى به يوشع گفت : صبحانه‌مان را بياور .\r\nغداء يعنى صبحانه و عشى يعنى شام . انسان به صبحانه نيازمندتر است تا شام .\r\n لَقَدْ لَقِينا مِنْ سَفَرِنا هذا نَصَباً  : ما از سفر خويش رنج و خستگى ديديم .\r\nگويند : خداوند موسى را گرسنه كرد ، تا به ياد ماهى بيفتد .\r\n قالَ أَ رَأَيْتَ إِذْ أَوَيْنا إِلَى الصَّخْرَةِ فَإِنِّي نَسِيتُ الْحُوتَ  : در اين وقت ، يوشع به موسى گفت : هنگامى كه بر كنار سنگ بزرگ ، منزل كرديم ، ماهى را جا گذاشتم و فراموشش كردم و يادم رفت به تو بگويم ماهى را فراموش كرده‌ام . سپس زبان بعذر - خواهى گشوده ، گفت :\r\n وَ ما أَنْسانِيهُ إِلَّا الشَّيْطانُ أَنْ أَذْكُرَهُ  : شيطان قصهء ماهى را از ياد من برد . اين جمله بعنوان عذرخواهى است زيرا اگر يوشع قصهء ماهى را به موسى گفته بود ، موسى از آنجا نمىگذشت و اين همه خسته نمىشد .\r\n وَ اتَّخَذَ سَبِيلَهُ فِي الْبَحْرِ عَجَباً  : منظرهء تعجب آورى پيش آمد . آب شكافته شد و ماهى در آن شكاف فرو رفت و شكاف هم چنان باقى ماند .\r\nبرخى گويند : كلمهء « عجبا » از موسى است . يعنى : موسى از شنيدن اين داستان اظهار تعجب كرد و گفت : چگونه ممكن است ؟\r\nابن عباس گويد : يعنى موسى داخل آن شكاف شد و بدنبال ماهى به راه افتاد ، اما بطور تعجب آميزى گم شدهء اصلى خود يعنى خضر را پيدا كرد .\r\n قالَ ذلِكَ ما كُنَّا نَبْغِ فَارْتَدَّا عَلى آثارِهِما قَصَصاً  : موسى گفت : اين همان علامتى است كه ما براى يافتن خضر بدنبال آن بوديم . از همان راهى كه آمده بودند ، در حالى كه يوشع از جلو و موسى از دنبالش حركت ميكرد ، برگشتند ، تا به محلى رسيدند كه ماهى وارد آب شده بود . * * *\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nاينك اصل داستان :\r\nسعيد بن جبير از ابن عباس نقل كرده است كه : ابى بن كعب ميگفت : روزى پيامبر خدا سخنرانى كرد و فرمود :\r\n- روزى موسى در ميان بنى اسرائيل ، به پا ايستاده ، سخنرانى ميكرد . از او پرسيدند :\r\n- داناترين مردم كيست ؟\r\nپاسخ داد :\r\n- من خداوند او را مورد سرزنش قرار داده ، به او وحى كرد :\r\n- مرا در محل تلاقى دو دريا ، بنده‌اى است از تو عالمتر .\r\nموسى گفت :\r\n- آيا ممكن است او را ببينم ؟\r\nخطاب رسيد :\r\n- يك ماهى در زنبيل بگذار و حركت كن .\r\nموسى به اتفاق يوشع به راه افتاد تا به سنگ رسيد . در آنجا قدرى خوابيدند .\r\nماهى در زنبيل به جنبش در آمد و در دريا افتاد و دريا شكافته شد . خداوند آب دريا را از پر كردن شكاف ، منع كرد و آب همچون طاقى بر سر ماهى قرار گرفت . وقتى كه بيدار شدند ، يوشع فراموش كرد كه موسى را از ماجراى مطلع گرداند . بقيه آن روز و شب ، راهپيمايى كردند ، تا بامداد فردا . موسى به يوشع گفت :\r\n- صبحانه‌مان را بياور كه از اين سفر رنجور شديم .\r\nموسى وقتى احساس خستگى كرد كه از جايى كه خداوند امر كرده بود ، گذشت .\r\nيوشع گفت :\r\n- همانوقت كه بكنار سنگ رسيديم ، ماهى را فراموش كردم . . .\r\nماهى در حفره‌اى خالى از آب ، قرار گرفته و موسى و يوشع در شگفت مانده بودند .\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nموسى گفت :\r\n- اين همان چيزى بود كه ما بدنبال آن بوديم .\r\nاز همان راهى كه آمده بودند ، بازگشتند تا به كنار سنگ رسيدند . در آنجا مردى را كه ديدند كه بدن خود را با يك تكه پارچه پوشيده بود . موسى به او سلام كرد .\r\nخضر گفت :\r\n- تو كيستى ؟\r\nگفت :\r\n- من موسى هستم .\r\nگفت :\r\n- موساى بنى اسرائيل ؟\r\nگفت :\r\n- آرى ، آمده‌ام كه از تو تعليم بگيرم .\r\nخضر گفت :\r\n- تو صبر ندارى كه با من باشى . مرا خداوند علمى بخشيده ، كه به تو نبخشيده است و ترا علمى داده ، كه به من نداده است .\r\nموسى گفت :\r\n- خواهى ديد كه انشاء اللَّه صبر خواهم كرد و از فرمان تو خارج نخواهم شد .\r\nخضر گفت :\r\n- اگر ميخواهى از من تبعيت كنى ، حق ندارى از كارهايى كه من انجام مىدهم ، سؤال كنى تا وقتى كه خودم ترا از راز آن كارها آگاه سازم .\r\nآن گاه از كنار دريا به راه افتادند . يك كشتى آمادهء حركت بود . از سرنشينان كشتى خواستند كه آنها را هم سوار كنند . آنها خضر را شناختند و هر دو را بدون كرايه سوار كردند .\r\nهمين كه سوار كشتى شدند ، خضر يكى از تخته‌هاى كشتى را با تيشه ، كند .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nموسى گفت :\r\n- اينها بدون كرايه ، ما را سوار كرده‌اند . چرا كشتى آنها را سوراخ كردى ؟\r\nممكن است همهء آنها غرق شوند ! راستى كه كار زشتى كردى ! خضر گفت :\r\n- مگر نه گفتم : ترا ياراى آن نيست كه با من باشى و صبر كنى ! موسى گفت :\r\n- مرا در مقابل فراموشكاريم مورد مؤاخذه قرار نده و بر من سخت مگير .\r\nپيامبر خدا فرمود : موسى گفتار خضر را فراموش كرده بود . در اين وقت گنجشكى بر كنار كشتى نشست و منقار خود را در آب فرو برد و كمى آب برداشت . خضر به موسى گفت :\r\n- علم من و تو در برابر علم خدا مثل قطرهء آبى است كه اين گنجشك برداشت ، در برابر دريا .\r\nسپس از كشتى پياده شدند و از كنار دريا به راه افتادند . رسيدند به پسر بچه‌اى كه با بچه‌ها مشغول بازى بود . خضر سر پسر بچه را از بدن جدا كرد و او را كشت . « 1 » موسى گفت :\r\n- آيا خون بيگناهى را ريختى ؟ چه كار ناپسندى انجام دادى ؟\r\nخضر گفت :\r\n\r\n\r\n","description":"","footnote":"\r\n( 1 ) كارى كه خضر كرد ، بر حسب ظاهر ، آدمكشى و ناروا بود ، اما در واقع عين صواب بود .\r\nمولوى در داستان شاه و كنيزك و كشته شدن مرد زرگر بدست حكيم ، چنين گويد :\r\n كشتن آن مرد بر دست حكيم * نه پى اوميد بود و نه ز بيم \r\n او نكشتش از براى طبع شاه * تا نيامد امر و الهام إله \r\n آن پسر را كش خضر ببريد حلق * سر آن را در نيابد عام خلق \r\n آنكه از حق يابد او وحى و جواب * هر چه فرمايد بود عين صواب \r\n آنكه جان بخشد اگر بكشد رواست * نايب است و دست او دست خداست \r\n همچو اسماعيل پيشش سر بنه * شاد و خندان پيش تيغش جان بده \r\n","page_name":" 99 ","page_number":101},
  {"content":"\r\n\r\n- آيا نگفتم : ترا طاقت آن نيست كه با من باشى .\r\nموسى گفت :\r\n- اين كار ، بدتر از كار اولى است . اما اگر باز هم در بارهء كارها به تو اعتراض كردم ، ديگر با من رفاقت مكن .\r\nتا اينكه بديوارى رسيدند كه منحرف شده بود ، خضر و موسى ، ديوار را راست كردند . موسى كه حوصله‌اش سر رفته بود ، گفت :\r\n- اين مردم از ما پذيرايى نكردند و غذايى بما ندادند ، ميخواستى - لا اقل - مزد اين زحمت را از آنها بگيرى .\r\nخضر گفت :\r\n- اكنون . وقت جدايى من و تو فرا رسيده است .\r\nپيامبر اسلام فرمود :\r\n- كاش موسى صبر كرده بود تا خداوند سرگذشت آنها را براى ما تا آخر بيان ميكرد .\r\nسعيد بن جبير مىگويد :\r\n- ابن عباس آيات مربوط به اين داستان را اينطور قرائت ميكرد :\r\n- و كان امامهم ملك يأخذ كل سفينة صالحة غصبا . . . و اما الغلام فكان كافرا و كان ابواه مؤمنين .\r\nاصحاب ما نيز روايت كرده‌اند كه امام صادق ( ع ) قرائت ميكرد :\r\nكل سفينة صالحة غصبا\r\nهمين مطلب از امام باقر ( ع ) روايت شده است . حضرت باقر ( ع ) مىفرمود :\r\nقرائت على ( ع ) همين است .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\n[ سوره الكهف ( 18 ) : آيات 65 تا 75 
  ]\r\nفَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً ( 65 ) قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً ( 66 ) قالَ إِنَّكَ لَنْ تَسْتَطِيعَ مَعِيَ صَبْراً ( 67 ) وَ كَيْفَ تَصْبِرُ عَلى ما لَمْ تُحِطْ بِهِ خُبْراً ( 68 ) قالَ سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً ( 69 )\r\nقالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً ( 70 ) فَانْطَلَقا حَتَّى إِذا رَكِبا فِي السَّفِينَةِ خَرَقَها قالَ أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً ( 71 ) قالَ أَ لَمْ أَقُلْ إِنَّكَ لَنْ تَسْتَطِيعَ مَعِيَ صَبْراً ( 72 ) قالَ لا تُؤاخِذْنِي بِما نَسِيتُ وَ لا تُرْهِقْنِي مِنْ أَمْرِي عُسْراً ( 73 ) فَانْطَلَقا حَتَّى إِذا لَقِيا غُلاماً فَقَتَلَهُ قالَ أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً ( 74 )\r\nقالَ أَ لَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْراً ( 75 )\r\n\r\n","description":"","footnote":"","page_name":" 101 ","page_number":103},
  {"content":"\r\n\r\n\r\nترجمه :\r\nآنها به بنده‌اى از بندگان ما رسيدند كه رحمتمان را بر او نازل كرده و از جانب خود به او دانش داده بوديم . موسى به او گفت : آيا ترا تبعيت كنم تا از آنچه آموخته‌اى ، به منظور رشد و هدايت به من بياموزى ؟ گفت : تو هرگز نمىتوانى همراه من باشى و صبر كنى ! چگونه مىتوانى در برابر كارى كه از رمز آن خبر ندارى ، صبر كنى ؟ گفت : بخواست خدا مرا شكيبا مىيابى و از فرمان تو سرپيچى نخواهم كرد . گفت : اگر مرا تبعيت كنى ، در بارهء هيچ چيز از من سؤال نكن ، تا خودم براى تو توضيح دهم . هر دو به راه افتادند ، تا اينكه سوار كشتى شدند و خضر كشتى را سوراخ كرد ! گفت :\r\nآيا كشتى را سوراخ كردى كه سرنشينانش را غرق كنى ؟ ! كارى زشت مرتكب شدى ! گفت : نگفتم كه ترا يارى صبر با من نيست ؟ ! گفت : مرا در برابر آنچه فراموش كردم ، مؤاخذه مكن و بر من سخت مگير . هر دو به راه افتادند تا اينكه به پسرى برخوردند و خضر او را كشت . موسى گفت : آيا بيگناهى را كه قتلى مرتكب نشده بود ، بقتل رسانيدى ؟ ! كارى ناپسند انجام دادى ! گفت : نگفتم كه ترا ياراى صبر با من نيست ! ؟\r\n\r\nقرائت :\r\nرشد : ابو عمرو و يعقوب به دو فتحه و ديگران بضم راء و سكون شين خوانده‌اند .\r\nابو على گويد : هر دو بيك معنى هستند .\r\nفلا تسألنى : در قرائت اهل مدينه و شام به تشديد نون و در قرائت ديگران به سكون نون آمده است . در قرائت اول نون تأكيد ثقيله آورده شده است .\r\nليغرق اهلها : كوفيان - بجز عاصم - بفتح ياء و راء و رفع « اهلها » و ديگران طبق متن قرائت كرده‌اند . لكن قرائت متن را بهتر دانسته‌اند ، زيرا اسناد فعل به مخاطب است .\r\nزكية : كوفيان و شاميان و سهل ، به همين صورت و ديگران « زاكية » خوانده‌اند .\r\nنكر : اهل مدينه - بجز اسماعيل - و ابو بكر و يعقوب و سهل و ابن ذكوان\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nبه دو ضمه و ديگران بضم نون و سكون كاف خوانده‌اند . سكون كاف ، بنا بر تخفيف است .\r\n\r\nلغت :\r\nامر : حادثهء بزرگ . شاعر گويد :\r\n قد لقى الاقران منى نكرا * داهية دهياء ادا امرا \r\nيعنى : همگنان از من ، حادثه‌اى بزرگ و دشوار و ناگوار ، ديدند .\r\n\r\nاعراب :\r\nرشداً : مفعول له يا به تقدير « للرشد » يا مفعول به براى « تعلمنى »  عَلى أَنْ تُعَلِّمَنِ  : حال از « اتبعك » خبرا : مفعول مطلق .\r\n\r\nمقصود :\r\n فَوَجَدا عَبْداً مِنْ عِبادِنا  : موسى و رفيقش ، بيكى از بندگان ما برخوردند كه بر روى سنگى مشغول نماز بود . او بليا بن ملكان معروف به خضر بود . علت اينكه او را خضر ناميده‌اند ، اين است كه هر جا نماز مىخواند ، سبز و خرم مىشد . در روايت است كه روى بر پوستينى نشسته بود كه از زير آن سبزه‌ها رسته بودند . بروايتى ديگر بر حصيرى سبز نشسته بود . موسى به او سلام كرد و پاسخ شنيد و او را بنام پيامبر بنى - اسرائيل مخاطب ساخت . موسى گفت :\r\n- از كجا فهميدى كه من كيستم ؟ كى به تو گفت : كه من پيامبر هستم ؟\r\nدر بارهء اين « عبد » اختلاف شده است . برخى گويند : فرشته‌اى بود كه موسى مأموريت يافت علوم باطنى را از وى فرا بگيرد . بيشتر مفسرين معتقدند كه او بشر بوده است . جبائى و ديگران گويند : او پيامبر بوده ، زيرا جايز نيست كه پيامبر از غير پيامبر ، پيروى كند و از او چيزى بياموزد . در اين صورت از قدر او كاسته مىشود . ابن اخشيد تجويز مىكرد كه پيامبر نباشد ، بلكه بندهء صالحى باشد كه علوم باطنى نزد او بوديعت گذاشته شده است . اين مطلب صحيح نيست .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nپرسش :\r\nآيا ممكن است كه در زمان موسى پيامبرى داناتر از وى باشد ؟\r\nپاسخ :\r\nممكن است خضر از بعضى جهات ، عالمتر از موسى باشد و موسى تنها از همان - جهت ، محتاج به شاگردى او باشد و الا موسى از جهات ديگر عالمتر از وى بوده است .\r\n آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً  : او بنده‌اى بود كه ما او را نبوت - و بقولى طول حيات - بخشيده و از علم غيب او را تعليم داده بوديم . اين معنى از ابن عباس است . امام صادق مىفرمايد : او را علمى بود كه در الواح تورات ، براى موسى نوشته نشده بود . موسى گمان مىكرد همهء چيزهايى كه مورد احتياج اوست در تابوت او هست و همهء علوم در الواح تورات نوشته شده است .\r\n قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً  : موسى به او گفت : آيا از تو پيروى كنم تا مرا دانشى بياموزى كه موجب رشد و پرورش باشد ؟ قتاده گويد : اگر كسى از لحاظ علمى بمرتبهء بىنيازى مىرسيد ، حتماً همراز و همسخن خداوند ، موسى ، به اين مرتبه نائل مىشد . لكن موسى با اين پيشنهاد ، خضر را مورد تعظيم قرار داده ، زيرا راضى شد كه از وى متابعت كند و از علوم او فرا بگيرد . رشد ، عبارت است از علوم دينى كه انسان را بسوى حق ارشاد كند . برخى گفته‌اند : علم به - آن الطاف دينى است كه بر مردم مخفى هستند .\r\n قالَ إِنَّكَ لَنْ تَسْتَطِيعَ مَعِيَ صَبْراً  : مرد عالم ، در جواب موسى گفت : ترا صبر و طاقت پيروى و تعليم از من نيست . يعنى چنين صبرى بر تو دشوار است ، علت اين است كه موسى به ظاهر امور نگاه مىكرد و خضر به باطن امور ، از اينرو براى موسى صبر كردن دشوارى داشت .\r\n وَ كَيْفَ تَصْبِرُ عَلى ما لَمْ تُحِطْ بِهِ خُبْراً  : چگونه در برابر كارى كه بر حسب ظاهر ، پيش تو ناپسند است ، صبر خواهى كرد ؟ ! حال آنكه از باطن و حقيقت آن بىخبر هستى . از اين جمله بر مىآيد كه مقصود اثبات بىصبرى موسى بطور مطلق\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nنيست . بلكه مقصود اين است كه چون از باطن كارهاى خضر بىخبر است ، صبر نمىكند .\r\n قالَ سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً  : موسى در پاسخ وى گفت : بخواست خدا ، خواهى ديد كه صبر مىكنم و در برابر دستور تو به مخالفت نمىپردازم .\r\nزجاج گويد : از اينكه موسى براى طلب علم ، بتكاپو پرداخت ، بر مىآيد كه هيچكس نبايد از طلب علم خوددارى كند ، اگر چه پيامبر باشد و به حد اعلاى دانش ، رسيده باشد و همچنين احدى نبايد از تواضع در مقابل كسى كه عالمتر است ، خوددارى كند . موسى صبر خود را به مشيت خداوند ، مشروط ساخت ، زيرا ظاهراً فكر مىكرد كه صبر خواهد كرد و در عين حال احتمال مىداد كه نتواند صبر كند ، از اينرو صبر خود را مشروط به مشيت خدا كرد تا اگر نتوانست صبر كند ، دروغ نگفته باشد .\r\n قالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً  :\r\nخضر گفت : اگر از من متابعت مىكنى ، از كارهايى كه انجام مىدهم و به نظر تو ناپسند است ، سؤال نكن ، تا خودم تفسير آن را براى تو بگويم .\r\n فَانْطَلَقا حَتَّى إِذا رَكِبا فِي السَّفِينَةِ خَرَقَها  : سپس از كنار دريا به راه افتادند ، تا اينكه براى گذشتن از دريا خواستند سوار يك كشتى شوند . صاحب كشتى كه خضر را مىشناخت ، آنها را سوار كرد . هنگامى كه سوار شدند ، خضر كشتى را سوراخ كرد و آب داخل كشتى شد . برخى گفته‌اند : دو تا از تخته‌هاى كشتى را بيرون آورد و موسى بوسيلهء لباسش سوراخ كشتى را بست .\r\n قالَ أَ خَرَقْتَها لِتُغْرِقَ أَهْلَها  : و از روى انكار و مخالفت ، به خضر گفت : آيا كشتى را سوراخ كردى كه سرنشينان آن را غرق كنى ؟ اينكه مىگويد : سرنشينان را و نمىگويد : ما را ، بخاطر مهربانيى است كه پيامبران نسبت بمردم دارند . سپس به او گفت :\r\n لَقَدْ جِئْتَ شَيْئاً إِمْراً  : كارى بس زشت ، انجام دادى !  قالَ أَ لَمْ أَقُلْ إِنَّكَ لَنْ تَسْتَطِيعَ مَعِيَ صَبْراً  : خضر گفت : آيا هنگامى كه\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nمىخواستى از من متابعت كنى ، به تو نگفتم كه نمىتوانى در مقابل كارهاى من صبر كنى ؟\r\nموسى به ياد شرط خود افتاد !  قالَ لا تُؤاخِذْنِي بِما نَسِيتُ  : از اينرو پوزش خواست و گفت : غافل شدم و يادم رفت كه بايد خاموش باشم و زبان به اعتراض نگشايم . برخى در اينجا نسيان را به معناى غفلت و فراموشى نگرفته‌اند ، بلكه به معناى ترك دانسته‌اند . در اين صورت ، يعنى از اينكه سفارش ترا ترك كردم ، مرا مورد مؤاخذه قرار مده .\r\n وَ لا تُرْهِقْنِي مِنْ أَمْرِي عُسْراً  : و نسبت به من سختگير نباش و با من مدارا كن كه تحمل و پذيرش كارهاى تو براى من دشوار است .\r\n فَانْطَلَقا حَتَّى إِذا لَقِيا غُلاماً فَقَتَلَهُ  : آن گاه از كشتى خارج شدند و به راه افتادند . علت اينكه فقط از موسى و خضر گفتگو مىكند و نام همسفر موسى را نمىبرد ، اين است كه وى تابع موسى است . يا اينكه ممكن است از آنها دنبال مانده باشد و همين احتمال بهتر است . در بين راه به پسر بچه‌اى كه با بچه‌ها مشغول بازى بود ، برخوردند . خضر كاردى كشيد و پسر بچه را كشت . اين پسر بچه ، از همهء بچه‌هاى ديگر ، زيباتر بود . اصم گويد : جوانى بود ، گاهى در ادبيات عرب ، به مرد « غلام » گفته شده است . شاعر گويد :\r\n شفاها من الداء العضال الذى بها * غلام اذا هز القناة سقاها \r\nيعنى : مردى كه با حركت دادن نيزه ، او را سيرآب كرد ، از بيمارى سخت نجاتش داد .\r\n قالَ أَ قَتَلْتَ نَفْساً زَكِيَّةً بِغَيْرِ نَفْسٍ  : موسى گفت : چرا شخص بىگناهى را كه مرتكب قتل نشده بود بقتل رساندى ؟ ! ابو عمرو بن علا گويد : « زاكية » كسى است كه گناهى نكرده و « زكيه » كسى است كه از گناه توبه كرده است . تغلب گويد : معناى « زكيه » مبالغه‌آميزتر از « زاكيه » است . برخى گفته‌اند : « زاكيه » در بدن و « زكيه » در دين است .\r\n لَقَدْ جِئْتَ شَيْئاً نُكْراً  : با اين قتلى كه مرتكب شدى ، كارى كردى كه از نظر\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nشرع ناپسند است ! موسى چنان تحت تأثير قتل پسر بچه قرار گرفته بود كه بىاختيار زبان به اعتراض و انتقاد گشود .\r\n قالَ أَ لَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْراً  : خضر گفت : آيا نگفتم كه نمىتوانى همراه من باشى و صبر كنى ؟ ! اين جمله را خضر باز تكرار مىكند ، تا او را متذكر سازد كه طبق قرار نخست ، بايد هم چنان خاموش و تماشاگر صحنه باشد !\r\n\r\n","description":"","footnote":"","page_name":" 107 ","page_number":109},
  {"content":"\r\n\r\n\r\n[ سوره الكهف ( 18 ) : آيات 76 تا 82 
  ]\r\nقالَ إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي قَدْ بَلَغْتَ مِنْ لَدُنِّي عُذْراً ( 76 ) فَانْطَلَقا حَتَّى إِذا أَتَيا أَهْلَ قَرْيَةٍ اسْتَطْعَما أَهْلَها فَأَبَوْا أَنْ يُضَيِّفُوهُما فَوَجَدا فِيها جِداراً يُرِيدُ أَنْ يَنْقَضَّ فَأَقامَهُ قالَ لَوْ شِئْتَ لاتَّخَذْتَ عَلَيْهِ أَجْراً ( 77 ) قالَ هذا فِراقُ بَيْنِي وَ بَيْنِكَ سَأُنَبِّئُكَ بِتَأْوِيلِ ما لَمْ تَسْتَطِعْ عَلَيْهِ صَبْراً ( 78 ) أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها وَ كانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً ( 79 ) وَ أَمَّا الْغُلامُ فَكانَ أَبَواهُ مُؤْمِنَيْنِ فَخَشِينا أَنْ يُرْهِقَهُما طُغْياناً وَ كُفْراً ( 80 )\r\nفَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَ أَقْرَبَ رُحْماً ( 81 ) وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ وَ ما فَعَلْتُهُ عَنْ أَمْرِي ذلِكَ تَأْوِيلُ ما لَمْ تَسْطِعْ عَلَيْهِ صَبْراً ( 82 )\r\n\r\n","description":"","footnote":"","page_name":" 108 ","page_number":110},
  {"content":"\r\n\r\n\r\nترجمه :\r\nموسى گفت : اگر بعد از آن ترا از چيزى سؤال كنم ، با من رفاقت مكن كه از جانب من معذور خواهى بود . آن گاه به راه افتادند تا بقريه‌اى رسيدند و از اهل قريه ، طعامى خواستند . و اهل قريه از پذيرايى آنها خوددارى كردند . در آنجا ديوارى يافتند كه مىخواست منهدم شود . خضر ديوار را تعمير كرد و استحكام بخشيد . موسى گفت : اگر مىخواستى ، در برابر اين كار مزد مىگرفتى . خضر گفت : اين است جدايى ميان من و تو . به زودى تفسير آنچه نتوانستى بر آن صبر كنى ، براى تو شرح مىدهم :\r\nاما كشتى از مستمندانى بود كه در دريا كار مىكردند . خواستم معيوبش كنم ، زيرا بدنبال ايشان پادشاهى بود كه كشتىها را به غصب مىگرفت . اما پسر بچه ، پدر و مادرش مؤمن بودند ، بيم داشتيم كه طغيان و كفرش آنها را گرفتار سازد . خواستيم خداوند فرزندى پاكتر و مهربانتر به آنها ببخشد . اما ديوار ، از دو بچه يتيم بود كه پدرى صالح داشتند و در زير ديوار گنجى نهفته بود كه به آنها تعلق داشت . خدايت اراده كرد كه آنها به سن رشد برسند و گنج خود را استخراج كنند و اين رحمتى است كه از خدايت . اين كار را بفرمان خويش نكردم . اين است توجيه كارهايى كه نتوانستى در مقابل آنها صبر كنى !\r\n\r\nقرائت :\r\nيعقوب - بروايت روح و زيد - « فلا تصاحبني » و ديگران « فلا تصاحبنى » خوانده‌اند .\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nاولى يعنى : « رفيق من نباش » و دومى يعنى : « اگر خواستم رفيق من باشى با من رفاقت نكن » .\r\nلدنى : اهل مدينه و ابو بكر - بنقل از عاصم - بدون تشديد و ديگران با تشديد خوانده‌اند . لكن قرائت دوم بهتر است ، زيرا براى حفظ سكون نون بهتر است پيش از ياء يك نون اضافه شود .\r\nلتخذت : ابن كثير و اهل بصره به كسر خاء و بدون تشديد و ديگران بفتح خاء و تشديد خوانده‌اند . عاصم و ابن كثير ذال را ظاهر و ديگران ادغام كرده‌اند . ابو زيد گويد : « اتخذ » و « تخذ » بيك معنى است .\r\nيبدلهما : اهل مدينه و ابو عمرو به تشديد دال و ديگران به سكون خوانده‌اند .\r\nيكى از باب افعال و يكى از باب تفعيل و از لحاظ معنى به يكديگر نزديكند .\r\nرحم : ابو جعفر و ابن عامر و عاصم و عباس و يعقوب و سهل بضم حاء و ديگران به سكون خوانده‌اند . هر دو به معناى رحمت هستند ، شاعر گويد :\r\n يا منزل الرحم على ادريس * و منزل اللعن على ابليس \r\nاى كسى كه بر ادريس رحمت و بر ابليس لعنت مىفرستى .\r\n\r\nلغت :\r\nانقضاض : فرود آمدن سريع .\r\nوراء : پشت سر . گاهى هم به معناى جلو استعمال مىشود . شاعر گويد :\r\n أ ترجو بنو مروان سمعى و طاعتى * و قومى تميم و الفلاة ورائيا \r\nيعنى : آيا بنى مروان از من انتظار شنيدن و فرمانبرى دارند ، حال آنكه قوم من تميم و بيابان در پيش روى من است ؟\r\nبرخى گفته‌اند : به اين معنى در زمان مىآيد نه مكان و برخى گفته‌اند : در مورد چيزهايى كه پشت و رو ندارد ، به كار مىرود .\r\nارهاق : فرا گرفتن و پوشيدن چيزى .\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n\r\nاعراب :\r\n هذا فِراقُ بَيْنِي وَ بَيْنِكَ  : تكرار بين براى تأكيد است . يعنى « هذا فراق بيننا » .\r\nمساكين : غير منصرف است .\r\n رَحْمَةً مِنْ رَبِّكَ  : نصب آن به تقدير فعل محذوف است . يعنى « فعلنا ذلك للرحمة » در اين صورت مفعول لاجله است و ممكن است مفعول مطلق باشد .\r\n\r\nمقصود :\r\n قالَ إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي  : موسى در جواب خضر گفت :\r\nاگر بعد از اين در بارهء چيزى از تو سؤال و اعتراض كنم ، نگذار كه با تو رفاقت كنم .\r\n قَدْ بَلَغْتَ مِنْ لَدُنِّي عُذْراً  : در صورتى كه باز هم اعتراض كنم ، تو معذور خواهى بود و همانطورى كه گفتى : من نميتوانم در برابر كارهاى تو صبر داشته باشم . در روايت است كه پيامبر گرامى اسلام ، اين آيه را تلاوت كرد و فرمود : پيامبر خدا ، موسى حيا كرد . اگر صبر كرده بود ، هزار كار عجيب از خضر مشاهده مىكرد .\r\n فَانْطَلَقا حَتَّى إِذا أَتَيا أَهْلَ قَرْيَةٍ اسْتَطْعَما أَهْلَها فَأَبَوْا أَنْ يُضَيِّفُوهُما  :\r\nسپس به راه افتادند تا اينكه - بقول ابن عباس - به انطاكيه رسيدند . ابن سيرين و محمد ابن كعب گويند : به ايله رسيدند . برخى گفته‌اند : بيك شهر ساحلى بنام ناصره رسيدند . علت اينكه مسيحيان را « نصارى » گفته‌اند ، بخاطر انتساب به همين شهر است .\r\nاين قول از امام صادق ( ع ) روايت شده است . بهر صورت ، از مردم شهر طلب غذا كردند و آنها از اينكه اين دو مسافر خسته را به مهمانى بپذيرند ، خوددارى كردند ، ابى بن كعب از پيامبر گرامى اسلام روايت كرده است كه : مردم قريه ، مردمى پست و تنگ - نظر بودند ، از امام صادق ( ع ) روايت شده است كه مردم قريه ، از مهمانى كردن موسى و خضر خوددارى كردند و تا روز قيامت هم كسى را مهمانى نخواهند كرد .\r\n فَوَجَدا فِيها جِداراً يُرِيدُ أَنْ يَنْقَضَّ  : در آنجا ديوارى را مشاهده كردند كه در شرف خراب شدن بود . بديهى است كه ديوار داراى تصميم و اراده نيست . بنا بر اين تعبير  « يُرِيدُ أَنْ يَنْقَضَّ »  مجازى و تشبيه به كسى است كه تصميم دارد كارى را به زودى\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nانجام دهد . در ادبيات عرب ، چنين تعبيرى زياد آمده است . شاعر گويد :\r\n يريد الرمح صدر ابى براء * و يرغب عن دماء بنى عقيل \r\nيعنى : نيزه ، سينهء ابى براء را اراده مىكند و از خون بنى عقيل اعراض دارد .\r\n فَأَقامَهُ  : خضر ديوار را تعمير كرد و استحكام بخشيد .\r\n قالَ لَوْ شِئْتَ لَاتَّخَذْتَ عَلَيْهِ أَجْراً  : نظر به اينكه مردم شهر از اطعام ايشان بخل ورزيده بودند و خضر ديوارى را كه مشرف بر انهدام بود تعمير كرد ، موسى در شگفت فرو رفت و گفت : مىخواستى در برابر اين كار از آنها مزد بگيرى تا بتوانيم بوسيلهء آن خود را سير كنيم .\r\n قالَ هذا فِراقُ بَيْنِي وَ بَيْنِكَ  : خضر گفت : اكنون وقت جدايى ميان من و تو فرا رسيده است . بقولى : يعنى اين سخن تو باعث شد كه ميان من و تو جدايى بيفتد .\r\n سَأُنَبِّئُكَ بِتَأْوِيلِ ما لَمْ تَسْتَطِعْ عَلَيْهِ صَبْراً  : سپس گفت : به زودى پرده از روى راز كارهايى كه انجام دادم و تو نتوانستى شكيبايى داشته باشى و از سؤال و اعتراض خوددارى كنى ، بر مىدارم .\r\n أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها وَ كانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً  : علت سوراخ كردن كشتى اين بود كه اين كشتى متعلق به عده‌اى افراد تهيدست بود كه بوسيلهء آن امرار معاش مىكردند .\r\nبر سر راه آنها پادشاهى بود كه كشتىهاى سالم و بىعيب را غصب مىكرد . من كشتى را معيوب كردم تا شاه غاصب و طماع ، از آن چشم بپوشد . اين معنى از قتاده و ابن عباس و كلمهء « وراء » به معناى پيش رو گرفته شده است . از ابن عباس نقل شده است كه اگر شاه غاصب ، پشت‌سر ايشان بود ، كشتى از خطر گذشته بود . معلوم مىشود جلو ايشان بوده و خطر آنها را تهديد مىكرده است . خضر مىگويد : من كشتى را سوراخ كردم تا هنگامى كه شاه ، كشتى را معيوب بنگرد ، از بردن آن چشم بپوشد . لكن صاحبان كشتى با يك قطعه تخته ، كشتى را اصلاح و از آن استفاده مىبرند .\r\nبرخى گفته‌اند : احتمال مىدهيم كه شاه غاصب ، پشت‌سر آنها بوده و در موقع\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nبازگشت ، كشتى را غصب مىكرد . اين مطلب را خضر مىدانست ولى صاحبان كشتى نمىدانستند .\r\n وَ أَمَّا الْغُلامُ فَكانَ أَبَواهُ مُؤْمِنَيْنِ  : پسر بچه‌اى را كه بقتل رسانيدم ، به علت اين بود كه كافر بود و پدر و مادرش مؤمن بودند .\r\n فَخَشِينا أَنْ يُرْهِقَهُما طُغْياناً وَ كُفْراً  : دانستيم كه اگر باقى بماند ، طغيان و كفر او پدر و مادر را هم گرفتار مىكند . اين جمله از كلام خداست ، نه از كلام خضر .\r\nممكن است اين كلام از خود خضر باشد . يعنى : بيم داشتيم كه پدر و مادر خود را بطغيان و كفر وادارد ، زيرا مرتكب كارهايى مىشد كه آنها را بدفاع و تعصب وادار مىكرد .\r\nو بخاطر او دست بكارهايى مىزدند كه كفر و طغيان و تجاوز از حد شمرده مىشد . برخى گويند : يعنى دوست نداشتيم كه پسر از راه سركشى و كفر ، پدر و مادر را به گناه و ستم وادار كند .\r\n فَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَ أَقْرَبَ رُحْماً  : خواستيم خداوند بجاى او فرزندى بايشان بدهد كه از حيث دين و پاكى و شايستگى ، بهتر از او باشد و در بارهء آنها رحم و محبت بيشترى از خود نشان دهد ، برخى گويند : براى اينكه مشمول مهربانى ايشان قرار بگيرد ، شايسته‌تر باشد . مطرف گويد : به خدا سوگند ، مىدانيم كه روز ولادت او پدر و مادر خوشحال و روز قتل او محزون شدند . اگر اين طفل باقى مىماند ، موجب هلاك پدر و مادر مىشد ، مرد مؤمن بايد به قسمت الهى راضى باشد ، زيرا قضاى الهى براى مؤمن بهتر است از آنچه خودش بخواهد . انسان بايد به قضاى الهى راضى باشد و بداند كه آنچه را خدا خواسته و او نمىپسندد ، بحالش بهتر و سودمندتر است . بايد از خداوند طلب نيكى كرد و به قضاى او راضى شد . در روايت است كه : خداوند در عوض به آنها دخترى داد كه از او هفتاد پيامبر بوجود آمد . برخى گفته‌اند : آن دختر بهمسرى يكى از انبياء در آمد و از او پيامبرى به دنيا آمد كه بدست او امتى هدايت شد .\r\nاز قضيهء كشتن اين پسر بچه برميآيد كه خداوند بايد به بندگان خود لطف\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nداشته باشد ، زيرا از آيه استفاده مىشود كه اين كار ، تدبيرى بود از جانب خداوند و خلاف آن جايز نبود . از سوى ديگر از اين آيات استنباط مىشود كه : هر گاه خداوند علم داشته باشد كه انسان در يك حالت ، دچار فساد و گمراهى مىشود ، از لحاظ حكمت ، بر او واجب است كه آن حالت را تغيير دهد ، تا او را از سقوط در فساد و گمراهى حفظ كند ( به شرطى كه انسان اهل ايمان و از سقوط در فساد و گمراهى بيزار باشد . ) پرسش 1 :\r\nاگر نظير علمى كه براى خضر پيدا شد ، براى ما هم پيدا شود ، آيا جايز است كه مرتكب قتل بشويم ؟\r\nپاسخ :\r\nچنين علمى جز براى انبيا حاصل نمىشود و اگر - فرضاً - براى ما هم حاصل شود ، قتل جايز است .\r\nپرسش 2 :\r\nخداوند قادر بود كه پسر بچه را - بدون اينكه خضر او را بكشد - بميراند و بحياتش خاتمه دهد . در اين صورت خضر هم مورد ملامت موسى واقع نمىشد . پس چرا خضر را بقتل او وادار كرد ؟ ! پاسخ :\r\n1 - خداوند عالم بود كه بقاى پدر و مادر وى بر ايمان ، تنها از راه كشتن اين طفل ، امكان دارد ، از اينرو فرمان داد كه خضر او را بكشد .\r\n2 - هر گاه باقى ماندن پسر بچه ، موجب فساد باشد ، خداوند مخير است كه او را از راه مرگ يا از راه قتل از ميان بردارد . اگر چه قتل ، با اينكه براى مقتول آزار است ، پاداشهايى در بردارد كه آن آزار را جبران مىكند . بلكه چند برابر آزارى كه ديده ، اجر مىبرد ، بنا بر اين ، كشته شدن بقدرى منافع بزرگ در بردارد كه گويا مقتول بخاطر تحمل آن آزارى نديده و درد و رنجى متحمل نشده است .\r\n\r\n","description":"","footnote":"","page_name":" 114 ","page_number":116},
  {"content":"\r\n\r\n وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما  :\r\nعلت اينكه ديوار را تعمير كردم ، اين بود كه به دو طفل يتيم تعلق داشت و در زير آن گنجى نهفته بود . گنج ، طلا و نقره و چيزهاى ديگر است .\r\nابن عباس و سعيد بن جبير و مجاهد گويند : در اين گنج صحيفه‌هايى از علوم مدفون بود . قتاده و عكرمه گويند : طلا و نقره بود . مختار جبايى و روايت ابو الدرداء از پيامبر گرامى نيز همين است .\r\nابن عباس و حسن گويند : لوحى زرين بود كه بر آن نوشته بود :\r\n- شگفتا ، كسى كه به قدر ايمان دارد ، چگونه محزون مىشود ؟ ! كسى كه به روزى ايمان دارد ، چگونه رنج مىبرد ؟ ! كسى كه بمرگ يقين دارد ، چگونه شاد مىشود ؟ ! كسى كه به حساب ايمان دارد ، چگونه غفلت مىكند ؟ ! كسى كه دنيا و تحولات آن را نسبت بمردم ديده ، چگونه به آن اطمينان پيدا مىكند ؟ ! خدايى جز خداى يكتا نيست و محمد فرستادهء خداست .\r\nهمين مطلب از امام صادق ( ع ) نيز روايت شده و در پاره‌اى از روايات كم و زياد دارد . اين مطلب هر دو قول اول را متضمن است ، زيرا دلالت دارد بر اينكه در زير ديوار لوحى از زر و بر آن حكمتى ثبت شده بود . پس هم مال بود و هم علم !  وَ كانَ أَبُوهُما صالِحاً  : ابن عباس گويد : در اينجا خداوند مىفرمايد : علت حفظ گنج شايستگى پدر آن دو طفل بود ، اما از شايستگى بچه‌ها چيزى گفته نشده است . از امام صادق ع روايت شده است كه ميان اين دو طفل و آن پدر صالح ، هفت واسطه بود . پيامبر گرامى اسلام فرمود : خداوند بشايستگى مرد مؤمن ، فرزند و فرزند زاده و اهل خانهء خودش و خانه‌هاى اطرافش را اصلاح مىكند و بخاطر گرامى بودن در پيشگاه خداوند ، همهء آنها در حفظ خدا خواهند بود .\r\n فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ  :\r\nارادهء خداوند بر اين بود كه آنها رشد پيدا كنند و بتوانند نيك و بد خود را تشخيص دهند و مال خود را حفظ كنند . پس از آنكه به چنين مرحله‌اى نائل شدند ، از بركت\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nنعمت و لطف خداوند ، گنج خود را استخراج كنند و مورد استفاده قرار دهند . مقصود خضر اين است كه به موسى تفهيم كند كه هر كارى انجام داده است ، بخاطر لطف پروردگار به آن دو بچه يتيم و پدر ايشان بوده است .\r\n وَ ما فَعَلْتُهُ عَنْ أَمْرِي  : اين كار را من به ميل خودم انجام ندادم ، بلكه به امر خداوند متعال بود . ابن عباس گويد : مقصود خضر اين است كه از جانب خداوند اين مطلب براى من كشف شد و من انجام دادم .\r\n ذلِكَ تَأْوِيلُ ما لَمْ تَسْطِعْ عَلَيْهِ صَبْراً  : آنچه براى تو بيان كردم ، تفسير و توجيه كارهايى بود كه مشاهدهء آنها براى تو دشوار بود و مورد انكار قرار مىدادى .\r\nابو على جبائى گويد : جايز نيست كه هنوز خضر زنده باشد ، زيرا اگر زنده بود ، مردم او را مىشناختند و از جاى او مطلع مىشدند ، علاوه بر اين بعد از پيامبر ما پيامبرى نيست .\r\nلكن اين حرف صحيح نيست ، زيرا براى خداوند مقدور است كه او را زنده نگاه دارد . بخصوص كه - باجماع مسلمين و غير مسلمين - كارهاى انبيا معمولا بر خلاف عادت است . همچنين مانعى ندارد كه او در ميان مردم باشد و او را ببينند و نشناسند .\r\nاينكه مىگويد : بعد از پيامبر ما پيامبرى نيست ، صحيح است . لكن نبوت خضر ، پيش از نبوت پيامبر ماست . شريعت او نيز - اگر شريعت خاصى داشته - با شريعت ما نسخ شده است و اگر شريعت ديگرى را هم تبليغ مىكرده ، باز بوسيلهء شريعت ما نسخ شده و ايراد جبائى غير وارد است .\r\n\r\n","description":"","footnote":"","page_name":" 116 ","page_number":118},
  {"content":"\r\n\r\n\r\n[ سوره الكهف ( 18 ) : آيات 83 تا 87 
  ]\r\nوَ يَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْهُ ذِكْراً ( 83 ) إِنَّا مَكَّنَّا لَهُ فِي الْأَرْضِ وَ آتَيْناهُ مِنْ كُلِّ شَيْءٍ سَبَباً ( 84 ) فَأَتْبَعَ سَبَباً ( 85 ) حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ وَ وَجَدَ عِنْدَها قَوْماً قُلْنا يا ذَا الْقَرْنَيْنِ إِمَّا أَنْ تُعَذِّبَ وَ إِمَّا أَنْ تَتَّخِذَ فِيهِمْ حُسْناً ( 86 ) قالَ أَمَّا مَنْ ظَلَمَ فَسَوْفَ نُعَذِّبُهُ ثُمَّ يُرَدُّ إِلى رَبِّهِ فَيُعَذِّبُهُ عَذاباً نُكْراً ( 87 )\r\n\r\nترجمه :\r\nاز تو در بارهء ذو القرنين مىپرسند . بگو : در بارهء او براى شما سخن خواهم گفت . ما او را در روى زمين قدرت بخشيديم و سبب هر چيزى را به دو عطا كرديم و او بدنبال سبب ، به حركت در آمد . تا اينكه به محل غروب خورشيد رسيد ، ملاحظه كرد كه در چشمه‌اى گل‌آلود غروب مىكند و در آنجا مردمى يافت كه گفتيم : اى ذو القرنين ، يا عذاب مىكنى يا در ميان آنها نيكى مىكنى . گفت : هر كس ستم كند ، عذابش مى - كنيم . سپس بسوى پروردگارش رد مىشود و او را عذابى سخت مىكند .\r\n\r\nتعداد آيات :\r\nاز نظر كوفيان پنج و از نظر بصريان شش و از نظر اهل مدينه چهار آيه است .\r\nكوفيان و بصريان  مِنْ كُلِّ شَيْءٍ سَبَباً  و  فَأَتْبَعَ سَبَباً  را دو آيه شمرده و اهل مدينه\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nيك آيه شمرده‌اند . بصريان  عِنْدَها قَوْماً  را نيز پايان آيه‌اى دانسته‌اند .\r\n\r\nقرائت :\r\nفاتبع ثم اتبع : كوفيان و ابن عامر بهمزهء قطع و سكون تاء و ديگران بهمزهء وصل و تشديد تاء مفتوح خوانده‌اند . هر گاه از باب افعال باشد ، دو مفعول مىگيرد و يكى از دو مفعول حذف شده است .\r\nحمئه : ابو جعفر و ابن عامر و كوفيان - بجز حفص - « حامية » و ديگران « حمئة » خوانده‌اند . « حاميه » به معناى سوزان يا از مادهء « حماة » است كه همزهء آن قلب به ياء شده است .\r\n\r\nلغت :\r\nقرن : شاخ گوسفند و حيوانات ديگر .\r\nذكر : بخاطر داشتن يا به زبان آوردن .\r\nحماة : گل سياه .\r\n\r\nاعراب :\r\n إِمَّا أَنْ تُعَذِّبَ وَ إِمَّا أَنْ تَتَّخِذَ  : « ان » و فعل ، منصوب بفعل محذوف است .\r\nممكن است مبتدا باشد بتقدير خبر . يعنى « اما العذاب واقع منك و اما اتخاذ امر ذى حسن » .\r\n\r\nمقصود :\r\nاكنون به نقل داستان ذو القرنين پرداخته ، مىفرمايد :\r\n وَ يَسْئَلُونَكَ عَنْ ذِي الْقَرْنَيْنِ  : در بارهء ذو القرنين اختلاف است . مجاهد و عبد اللَّه بن عمر گويند : پيامبرى بود كه كشورهاى روى زمين بدست او فتح شد .\r\nبرخى گفته‌اند : پادشاهى عادل بود . از على بن ابى طالب ( ع ) روايت شده است كه او بندهء صالحى بود كه محبوب و دوستدار خداوند بود و مردم را به تقوى امر مىكرد . مردم شمشيرى بر يك قسمت سرش زدند و براى مدتى از ميان ايشان غايب شد . سپس بازگشت و مردم را به طرف خداوند دعوت كرد و بر قسمت ديگر سرش نيز شمشير زدند .\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nاز اينرو ذو القرنين ناميده شده . در ميان شما نيز مانند او - يعنى خود حضرت - هست .\r\nدر علت اينكه او را ذو القرنين گفته‌اند ، اقوال ديگرى هم هست : حسن گويد : داراى دو گيسو بود . يعلى بن عبيد گويد : در سرش چيزى شبيه به دو شاخ وجود داشت و در زير كلاه پنهان مىشد . زهرى و زجاج گويند : حكومت او شرق و غرب عالم را فرا فرا گرفت . وهب گويد : در خواب ديد كه چنان به خورشيد نزديك شد كه دو شاخ شرقى و غربى آن را فرا گرفت . قصهء خواب را براى قوم خود نقل كرد و او را ذو القرنين ناميدند . برخى گفته‌اند : دو قرن زندگى كرد . برخى گفته‌اند : نسبش از طرف پدر و مادر ، اصيل و بزرگ بود . معاذ گويد : وى اسكندر رومى است كه اسكندريه را بنا كرد .\r\n قُلْ سَأَتْلُوا عَلَيْكُمْ مِنْهُ ذِكْراً  : بگو : به زودى داستان او را براى شما نقل ميكنم .\r\n إِنَّا مَكَّنَّا لَهُ فِي الْأَرْضِ  : ما در روى زمين به او قدرت داديم و به او حكومت بخشيديم و او به اصلاح زمين پرداخت . از على ( ع ) روايت شده است كه : خداوند ابر را براى او رام كرد و بر آن سوار شد و همهء اسباب را در اختيارش قرار داد و همه جا را برايش روشن كرد و شب و روز برايش يكسان شد . معناى قدرت پيدا كردن او در روى زمين همين است .\r\n وَ آتَيْناهُ مِنْ كُلِّ شَيْءٍ سَبَباً  : به او دانشى داديم كه بتواند هر چيزى را از راه سبب آن انجام دهد و به مقصود خود برسد .\r\nبرخى گويند : يعنى هر چه كه سلاطين براى فتح و پيروزى لازم دارند ، در اختيارش گذاشتيم . برخى گويند : يعنى راه هر چيزى را به او نشان داديم . چنان كه مىفرمايد :   لَعَلِّي أَبْلُغُ الْأَسْبابَ أَسْبابَ السَّماواتِ   ( غافر 37 : شايد براه‌هاى آسمانها برسم . )  فَأَتْبَعَ سَبَباً  : و او سببهايى را كه به او تعليم كرده بوديم ، براى رسيدن به مقصود دنبال كرد . از جمله اينكه راه ديار مغرب را پيش گرفت .\r\n حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ  : در اين سفر ، به جايى رسيد كه ديگر پايان آبادانيها بود و بعد از آن ديگر جاى آبادى وجود نداشت .\r\nمنظور اين نيست كه به محل غروب خورشيد رسيده است ، زيرا هيچكس به آنجا\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nنمىرسد . در آنجا احساس كرد كه گويا خورشيد در چشمه‌اى گل‌آلود و تيره رنگ فرو مىرود . اگر چه در حقيقت در پشت آن پنهان مىشد ، زيرا خورشيد در آب نمىنشيند ، بلكه در آسمان است . هر گاه انسان در كنار يا در داخل دريا باشد ، احساس مىكند كه خورشيد در آب دريا غروب مىكند و هر گاه در خشكى باشد ، احساس مىكند كه خورشيد در خاك غروب مىكند ، اما هيچيك واقعيت ندارد . مقصود از « عين حمئة » چشمهء گل‌آلود و سياه رنگ و مقصود از « عين حاميه » چشمهء آب گرم است . كعب گويد :\r\nدر تورات ديده‌ام كه خورشيد در آب و گل مىنشست .\r\n وَ وَجَدَ عِنْدَها قَوْماً قُلْنا يا ذَا الْقَرْنَيْنِ إِمَّا أَنْ تُعَذِّبَ وَ إِمَّا أَنْ تَتَّخِذَ فِيهِمْ حُسْناً  :\r\nاز اينجا بر مىآيد كه قومى كه ذو القرنين بر سر آن چشمه ديد ، كافر بودند ، از اينرو خداوند به او دستور مىدهد كه آنها را بكشد ، يا اسير كند و آنها را تحت تربيت قرار دهد .\r\nبرخى گفته‌اند : خدا او را مخير كرد كه آنها را بكشد يا ببخشايد . كسانى كه ذو القرنين را پيامبر دانسته‌اند ، به همين آيه استدلال كرده‌اند . گويند : فهميدن امر خدا از روى وحى و آن هم تنها براى انبيا ممكن است . كعبى گويد : خداوند به او الهام كرد . ابن انبارى گويد : اگر پيامبر بوده ، خدا به او وحى كرده و اگر نبوده ، به او الهام كرده است . چنان كه مىفرمايد :  وَ أَوْحَيْنا إِلى أُمِّ مُوسى  ( قصص 7 : يعنى به مادر موسى الهام كرديم ) . قتاده گويد : سياست ذو القرنين مطابق قضاى الهى بود .\r\n قالَ أَمَّا مَنْ ظَلَمَ فَسَوْفَ نُعَذِّبُهُ  : ابن عباس گويد : يعنى ذو القرنين گفت :\r\nهر كس مشرك شود ، او را مىكشيم مگر اينكه توبه كند .\r\n ثُمَّ يُرَدُّ إِلى رَبِّهِ فَيُعَذِّبُهُ عَذاباً نُكْراً  : پس از اينكه او را كشتم ، بسوى خدا ميرود و گرفتار عذاب جهنم مىشود كه سخت‌تر است .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\n[ سوره الكهف ( 18 ) : آيات 88 تا 92 
  ]\r\nوَ أَمَّا مَنْ آمَنَ وَ عَمِلَ صالِحاً فَلَهُ جَزاءً الْحُسْنى وَ سَنَقُولُ لَهُ مِنْ أَمْرِنا يُسْراً ( 88 ) ثُمَّ أَتْبَعَ سَبَباً ( 89 ) حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً ( 90 ) كَذلِكَ وَ قَدْ أَحَطْنا بِما لَدَيْهِ خُبْراً ( 91 ) ثُمَّ أَتْبَعَ سَبَباً ( 92 )\r\n\r\nترجمه :\r\nاما كسى كه ايمان آورد و عمل صالح كند ، او را پاداش نيكوست و به آسانى او را فرمان ميدهيم . آن گاه از راه ديگرى حركت كرد . تا اينكه به محل طلوع خورشيد رسيد . در آنجا مشاهده كرد كه خورشيد بر مردمى طلوع مىكند كه بر آنها پوششى قرار نداده بوديم . درست مثل مردم مغرب زمين . ما به آنچه نزد او بود احاطه و آگاهى داشتيم . آن گاه از راه ديگرى حركت كرد .\r\n\r\nقرائت :\r\nجزاء : كوفيان - بجز ابو بكر و يعقوب - به نصب و تنوين و ديگران برفع و اضافه خوانده‌اند . ابو على فارسى ( فسايى ) گويد : رفع بنا بر اين است كه مبتدا باشد ، به تقدير « له جزاء الخلال الحسنى » و نصب بنا بر اين است كه مصدر جانشين صفت و حال باشد .\r\n\r\nمقصود :\r\n وَ أَمَّا مَنْ آمَنَ وَ عَمِلَ صالِحاً فَلَهُ جَزاءً الْحُسْنى وَ سَنَقُولُ لَهُ مِنْ أَمْرِنا يُسْراً  :\r\nكسى كه ايمان آورد و كار نيكو كند ، براى اوست پاداش نيكو و با او به نيكى سخن\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nمىگوئيم و به او دستورهاى آسان ميدهيم و او را بخاطر گذشته‌ها مؤاخذه نمىكنيم .\r\n ثُمَّ أَتْبَعَ سَبَباً  : سپس از راه ديگرى به حركت در آمد تا از مغرب بمشرق برسد .\r\n حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً  : تا اينكه در خاور زمين ، به آخرين نقطهء آبادانى رسيد آنجا سر - زمينى بود كه كوه و درخت و ساختمانى نداشت . هنگامى كه خورشيد طلوع مىكرد به آبها و پناهگاه‌ها پناه مىبردند و هنگامى كه خورشيد غروب مىكرد . بيرون ميآمدند و مشغول كار مىشدند . ابو بصير از امام باقر ( ع ) روايت كرده است كه آنها به خانه‌سازى آشنا نبودند .\r\n كَذلِكَ  : اينها نيز مانند مردمى كه در مغرب زمين زندگى مىكردند ، بودند .\r\nبرخى گويند : يعنى ذو القرنين هم چنان كه راهى ديار مغرب شده بود ، راهى ديار مشرق شد .\r\n وَ قَدْ أَحَطْنا بِما لَدَيْهِ خُبْراً  : ما به قوا و سلاح و سپاهيان ذو القرنين اطلاع كامل داشتيم . برخى گويند : يعنى : ما از كارهاى او با خبر بوديم و پيش از آنكه بجايى دست يابد ، از سرنوشت او عالم بوديم ، چنان كه در انجام كارها او را تعليم ميداديم و راهنمايى مىكرديم . بدين ترتيب خداوند كارهاى او را مىستايد و نشان ميدهد كه از كارهاى او خشنود است .\r\n ثُمَّ أَتْبَعَ سَبَباً  : سپس از راه ديگرى به حركت در آمد ، براى اينكه بر منطقه‌اى ديگر دست پيدا كند . از اين جمله استفاده مىشود كه شكل زمين كروى است ، زيرا از راهى كه آمده بود ، باز نگشت ، بلكه از همانجا راهى سمت ديگرى شد .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n\r\n[ سوره الكهف ( 18 ) : آيات 93 تا 98 
  ]\r\nحَتَّى إِذا بَلَغَ بَيْنَ السَّدَّيْنِ وَجَدَ مِنْ دُونِهِما قَوْماً لا يَكادُونَ يَفْقَهُونَ قَوْلاً ( 93 ) قالُوا يا ذَا الْقَرْنَيْنِ إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَ بَيْنَهُمْ سَدًّا ( 94 ) قالَ ما مَكَّنِّي فِيهِ رَبِّي خَيْرٌ فَأَعِينُونِي بِقُوَّةٍ أَجْعَلْ بَيْنَكُمْ وَ بَيْنَهُمْ رَدْماً ( 95 ) آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا حَتَّى إِذا جَعَلَهُ ناراً قالَ آتُونِي أُفْرِغْ عَلَيْهِ قِطْراً ( 96 ) فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً ( 97 )\r\nقالَ هذا رَحْمَةٌ مِنْ رَبِّي فَإِذا جاءَ وَعْدُ رَبِّي جَعَلَهُ دَكَّاءَ وَ كانَ وَعْدُ رَبِّي حَقًّا ( 98 )\r\n\r\nترجمه :\r\nتا اينكه بميان دو كوه رسيد و در آنجا قومى ديد كه به سختى حرف را مى - فهميدند : گفتند : اى ذو القرنين ، يأجوج و مأجوج در روى زمين مفسد هستند .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nآيا براى تو هزينه‌اى تأمين كنيم تا ميان ما و ايشان سدى برآورى ؟ گفت : آنچه خداوند در اختيار من قرار داده ، بهتر است مرا به نيروى خود كمك كنيد تا ميان شما و ايشان ، ديوارى برآورم . قطعات آهن را بياوريد . هنگامى كه ميان دو كوه هموار گرديد ، گفت : بدميد . هنگامى كه به صورت آتش در آمد ، گفت : مس ذوب شده بياوريد تا بر آن بريزم . يأجوج و مأجوج نتوانستند از آن ديوار بگذرند و نتوانستند آن را سوراخ كنند . ذو القرنين گفت : اين است رحمتى از جانب خداى من . هنگامى كه وعدهء خداوند فرا رسيد ، آن را در هم مىكوبد و وعدهء خدايم حق است .\r\n\r\nقرائت :\r\nسداً و سدين : بعضى از قراء اين كلمه را چه در اين سوره و چه در جاهاى ديگر بفتح سين و بعضى بضم خوانده‌اند . ابو عبيده گويد : ديوارهايى كه در طبيعت از صنع خداوند است ، سد بضم سين و آنچه از صنعت انسان است ، سد به فتح مىباشد . برخى گفته‌اند : اين دو لغت - مثل ضعف كه بفتح و ضم ضاد يكى است - تفاوتى ندارند .\r\nيفقهون : كوفيان - بجز عاصم - بضم ياء و كسر قاف و ديگران بفتح هر دو خوانده‌اند . قرائت اول از باب افعال است و دو مفعول مىخواهد و يكى از آنها حذف شده است .\r\nيأجوج و مأجوج : عاصم به همزه و ديگران به الف خوانده‌اند .\r\nخرجا : كوفيان - بجز عاصم - « خراجا » و ديگران « خرجا » خوانده‌اند .\r\nخراج به معناى ماليات و خرج به معناى هزينه است .\r\nمكنى : ابن كثير به دو نون و ديگران به يك نون مشدد خوانده‌اند . حذف يكى از نونها بخاطر عدم لزوم آن است .\r\nآتونى : حمزه و يحيى « ايتونى » و ديگران « آتونى » خوانده‌اند . قرائت اول به معناى « اعينونى » و قرائت دوم به معناى « اعطونى » است .\r\nالصدفين : اهل مدينه و كوفه - بجز ابو بكر - بفتح صاد و دال و ديگران بضم صاد و دال خوانده‌اند . اينها از لحاظ معنى فرقى ندارند .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nفما اسطاعوا : حمزه به تشديد طاء و ديگران بدون تشديد خوانده‌اند .\r\nتشديد آن بخاطر ادغام تاء در طاء است .\r\nدكاء : كوفيان به مد و ديگران « دكا » خوانده‌اند . قرائت دوم بنا بر اين است كه مفعول مطلق فعل محذوف باشد . يعنى « دكه دكا » و قرائت اول بنا بر اين است كه مضاف در تقدير باشد . يعنى « جعله مثل دكاء » ( وقتى كه خدا بخواهد . آن را صاف و محو مىكند ) حذف مضاف بخاطر تذكير جبل است .\r\n\r\nلغت :\r\nسد : بستن .\r\nردم : سد .\r\nزبر : جمع زبره . قطعهء آهن يا مس .\r\nقطر : آهن يا مس مذاب . شاعر گويد :\r\n حسام كلون الملح صاف حديده * جراز من اقطار الحديد المنعت \r\nيعنى : شمشيرى برنده برنگ نمك كه آهن آن خالص و از آهن ذوب شدهء خوب ساخته شده است .\r\nاستطاع : در اين كلمه سه لغت است : « استطاع يستطيع » و « اسطاع يسطيع » و « استاع يستيع » .\r\n\r\nمقصود :\r\n حَتَّى إِذا بَلَغَ بَيْنَ السَّدَّيْنِ  : اكنون خداوند بشرح جريان بازگشت ذو - القرنين از مشرق و حركت او از ميان دو كوه و ايجاد سدى در ميان آنها و مانع شدن يأجوج و مأجوج از گذشتن از آنجا مىپردازد . اين معنى از ابن عباس و قتاده و ضحاك است .\r\n وَجَدَ مِنْ دُونِهِما قَوْماً لا يَكادُونَ يَفْقَهُونَ قَوْلًا  : در آنجا مردمى زندگى مىكردند ، كه زبان كسى نمىفهميدند و خودشان داراى زبانى مخصوص بودند .\r\nابن عباس گويد : طورى بودند كه به سختى مطالب ديگران را مىفهميدند .\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nديگران هم بدشوارى مىتوانستند مطالب آنها را درك كنند . به همين جهت است كه به ذو القرنين گفتند :\r\n قالُوا يا ذَا الْقَرْنَيْنِ إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ  :\r\nيأجوج و مأجوج در روى زمين فساد مىكنند . ممكن است خداوند زبان آنها را به ذو القرنين فهمانيده باشد ، چنان كه به سليمان زبان مرغان را تعليم كرد . احتمال ديگر اين است كه مترجمى گفتهء آنها را براى وى ترجمه كرده باشد .\r\nقوم يأجوج و مأجوج به آنها حمله مىكردند و بكشتار و تاراج ايشان مىپرداختند .\r\nكلبى گويد : فصل بهار ميآمدند و تمام سبزه‌ها و ذخائر زندگى آنها را مىخوردند و مىبردند .\r\nبرخى گويند : مقصود اين است كه آنها بعداً در روى زمين فساد مىكنند .\r\nحذيفه گويد : از پيامبر گرامى در بارهء يأجوج و مأجوج پرسش كردم . فرمود :\r\nيأجوج و مأجوج هر كدام قومى هستند و هر قومى چهار صد قبيله است . مردان آنها در دورهء زندگى هزار مرد جنگى از نسل خود را مىبينند . . .\r\nوهب و مقاتل گويند : آنها از نسل يافت بن نوح - پدر تركها - مىباشند .\r\nسدى گويد : تركها گروهى از يأجوج و مأجوج بودند كه از جايگاه خود خارج شدند و ذو القرنين با ايجاد سد راه را بر آنها بست و ديگر نتوانستند بموطن خود باز گردند .\r\nقتاده گويد : ذو القرنين بوسيلهء سد بر سر راه بيست و يك قبيلهء آنها مانع ايجاد كرد . يك قبيلهء آنها در اين طرف سد گرفتار شدند و همين‌ها تركها هستند .\r\n فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَ بَيْنَهُمْ سَدًّا  : آيا از اموال خود به تو كمك بكنيم ، تا ميان ما و ايشان ديوارى بوجود آورى ؟\r\nدر اينجا « خراج » هم قرائت شده است . برخى گويند : فرق ميان خرج و خراج اين است كه خراج چيزى است كه از زمين خارج مىشود و خرج چيزى است كه از مال . برخى گويند : خراج يعنى غله و خرج يعنى اجرت . برخى گويند : خراج ماليات\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nزمين و خرج ماليات سرى مردم است . تغلب گويد : خراج چيزى است كه سالانه گرفته مىشود و خرج چيزى است كه يك بار گرفته مىشود .\r\n قالَ ما مَكَّنِّي فِيهِ رَبِّي خَيْرٌ  : ذو القرنين به آنها گفت : مال و ثروت و قدرتى كه خداوند به من ارزانى داشته است ، از آنچه شما به من مىدهيد بهتر است :\r\n فَأَعِينُونِي بِقُوَّةٍ أَجْعَلْ بَيْنَكُمْ وَ بَيْنَهُمْ رَدْماً  : تنها شما به من كمك كنيد و ابزار كار را فراهم گردانيد ، تا ميان شما و ايشان سدى ايجاد كنم تا ديگر نتوانند عبور كنند .\r\n آتُونِي زُبَرَ الْحَدِيدِ  : اكنون قطعات آهن را به من بدهيد تا دست به كار شويم .\r\n حَتَّى إِذا ساوى بَيْنَ الصَّدَفَيْنِ  : سرانجام ميان دو كوه را بوسيلهء قطعات آهن برآورد و آن را هموار گردانيد . ازهرى گويد : علت اينكه به دو طرف كوه ، صدف گفته مىشود ، اين است كه با هم محاذى هستند و در يك خط مستقيم به يكديگر تلاقى مىكنند .\r\n قالَ انْفُخُوا  : آن گاه به آنها دستور داد كه بوسيلهء دم آهنگران در آتشى كه بر قطعات آهن افروخته شده بود ، بدمند .\r\n حَتَّى إِذا جَعَلَهُ ناراً  : بر اثر دميدن در آتش ، قطعات آهن همچون آتش سرخ و گداخته شدند و بهم پيوستند .\r\n قالَ آتُونِي أُفْرِغْ عَلَيْهِ قِطْراً  : آن گاه دستور داد كه مس يا آهن مذاب بر سد بريزند تا تمام روزنه‌هاى آن بسته شود و سد پولادين ، همچون ديوارى استوار كه آجر آن آهن و گل آن مس ذوب شده است ، راه را بر متجاوزان مسدود گرداند .\r\n فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً  : از آن پس قوم يأجوج و مأجوج نتوانستند از اين سد بالا روند يا اينكه آن را سوراخ كنند ، زيرا محكم و مرتفع بود . برخى گفته‌اند : اين سد در پشت درياى روم ، در ميان دو كوه واقع شده است .\r\nاين دو كوه به اقيانوس منتهى مىشوند . برخى گفته‌اند : در پشت دربند و خزران از ناحيهء ارمنيه و آذربايجان قرار دارد . برخى گفته‌اند : ارتفاع سد دويست و عرض آن\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nپنجاه ذراع بود .\r\n قالَ هذا رَحْمَةٌ مِنْ رَبِّي  : ذو القرنين گفت : اين سد ، نعمتى است كه خداوند براى دفع شر يأجوج و مأجوج به بندگان خود عطا كرده است .\r\n فَإِذا جاءَ وَعْدُ رَبِّي جَعَلَهُ دَكَّاءَ  : هر وقت نشانه‌هاى قيامت ظهور كرد و هنگام خارج شدن ايشان فرا رسيد ، خداوند اين سد را با زمين يكسان مىسازد و اين بعد از آنى است كه عيسى دجال را بكشد . « 1 »  وَ كانَ وَعْدُ رَبِّي حَقًّا  : وعدهء خداوند حق است و خداوند خلف وعده نمىكند .\r\n\r\n\r\n","description":"","footnote":"\r\n( 1 ) ظاهراً تفسير آيه بظهور نشانه‌هاى قيامت و كشته شدن دجال و . . . چندان كامل و صحيح نباشد ، زيرا با توجه به اينكه امروز تمام مردم جهان با هم در ارتباط هستند و هر كجا سدى و اثرى از قديم بوده ، كشف شده و مورد تحقيق قرار گرفته است ، معلوم است كه قومى بنام يأجوج و مأجوج نشناخته و در پشت ديوار پولادين ذو القرنين باقى نمانده است . بخصوص كه برخى از محققين يأجوج و مأجوج را همان قوم مغول دانسته و جاى سد ذو القرنين را در شمال ايران و آذربايجان تعيين كرده‌اند . بنا بر اين مقصود ذو القرنين اين است كه هر گاه وعدهء خداوند فرا برسد ، اين سد از بين مىرود و باز هم قوم يأجوج و مأجوج از اينجا مىگذرند .\r\n","page_name":" 128 ","page_number":130},
  {"content":"\r\n\r\n\r\n[ سوره الكهف ( 18 ) : آيات 99 تا 106 
  ]\r\nوَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ وَ نُفِخَ فِي الصُّورِ فَجَمَعْناهُمْ جَمْعاً ( 99 ) وَ عَرَضْنا جَهَنَّمَ يَوْمَئِذٍ لِلْكافِرِينَ عَرْضاً ( 100 ) الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَ كانُوا لا يَسْتَطِيعُونَ سَمْعاً ( 101 ) أَ فَحَسِبَ الَّذِينَ كَفَرُوا أَنْ يَتَّخِذُوا عِبادِي مِنْ دُونِي أَوْلِياءَ إِنَّا أَعْتَدْنا جَهَنَّمَ لِلْكافِرِينَ نُزُلاً ( 102 ) قُلْ هَلْ نُنَبِّئُكُمْ بِالْأَخْسَرِينَ أَعْمالاً ( 103 )\r\nالَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً ( 104 ) أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً ( 105 ) ذلِكَ جَزاؤُهُمْ جَهَنَّمُ بِما كَفَرُوا وَ اتَّخَذُوا آياتِي وَ رُسُلِي هُزُواً ( 106 )\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\nترجمه :\r\nآنها را بگذاريم كه چون موج در هم آميزند و در صور دميده مىشود و آنها را گرد مىآوريم و جهنم را در آن روز در معرض تماشاى كافران قرار مىدهيم . آنان كه چشمانشان از ياد من پوشيده شده بود و قدرت شنيدن نداشتند . آيا كسانى كافر شدند پنداشتند كه بندگان من خدايان ايشانند و آنها را حمايت مىكنند ! ؟\r\nما دوزخ را براى كافران بعنوان جايگاه پذيرايى آماده كرده‌ايم . بگو : آيا شما را بزيانكارترين مردم آگاه كنم ؟ آنها كسانى هستند كه در زندگى اين جهان ، سعى ايشان تباه شد و گمان كنند كه كار نيكو مىكنند . آنان مردمى هستند كه به خداى خود و ملاقات او كافر شدند و اعمالشان تباه شد و روز قيامت آنها را ارزشى ندهيم و ارج نگذاريم ! اين است سرنوشت شوم ايشان ! بسبب اينكه كافر شدند و آيات و فرستادگان مرا استهزا كردند ، كيفر ايشان جهنم است .\r\n\r\nقرائت :\r\nأ فحسب : از ابو بكر و يعقوب برفع باء و سكون سين نقل شده است . در اين صورت يعنى : آيا براى كافرين همين اندازه بس است كه مخلوقات مرا پرستش كنند ؟\r\n\r\nلغت :\r\nترك : رها كردن . اين معنى در مورد خداوند بطور مجازى صحيح است ، يعنى توجهى نكرديم .\r\nنزل : غذاى مهمان . نزيل يعنى مهمان - شاعر گويد :\r\n نزيل القوم اعظمهم حقوقا * و حق اللَّه فى حق النزيل \r\nيعنى : اين قوم آن چنان صاحب كرم هستند كه حقوق مهمان ايشان ، بىنهايت بزرگ است و با حقوق خداوند برابرى مىكند .\r\n\r\nاعراب :\r\n أَنْ يَتَّخِذُوا  : منصوب به « حسب » . اگر اين كلمه به سكون سين و رفع خوانده شود ،  أَنْ يَتَّخِذُوا  خبر آن است .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nاعمالا : تميز نسبت .\r\nالذين : ممكن است مجرور و صفت « الاخسرين » و ممكن است مرفوع و مبتدا باشد .\r\n\r\nمقصود :\r\nاكنون خداوند از حال امتهاى سلف خبر داده ، مىفرمايد :\r\n وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ  : پس از آنكه سد ذو القرنين به انجام رسيد ، يأجوج و مأجوج بر اثر كثرت جمعيت ، مثل امواج دريا ، در هم آميختند . برخى گفته‌اند : يعنى در روز خروج يأجوج و مأجوج ، افراد جن و انس با يكديگر مخلوط مىشوند ، زيرا خروج ايشان از علائم قيامت است .\r\n وَ نُفِخَ فِي الصُّورِ  : در آن زمان در صور اسرافيل دميده مىشود ، زيرا با خروج يأجوج و مأجوج قيامت نزديك مىشود ، در بارهء صور اختلاف است . ابن عباس گويد :\r\nشبيه شاخ است كه در آن دميده مىشود . برخى گويند : اين كلمه جمع صورت است ، زيرا خداوند در آن زمان ، صورتهاى انسانها را در قبرها ترسيم مىكند و مىسازد ، همانطورى كه در ارحام مادران صورت انسان را مىآفريند . پس از تشكيل كالبد انسان در قبر ، نفخ روح مىشود . در عالم رحم نيز برنامه همين است . اين قول از حسن و ابو عبيده است . برخى گويند : اسرافيل ، سه بار در صور مىدمد .\r\nدر نفخهء اول مىترسند و در نفخهء دوم همهء زندگان مىميرند و در نفخهء سوم ، سر از بستر مرگ بر مىدارند و محشور مىشوند .\r\n فَجَمَعْناهُمْ جَمْعاً  : در روز قيامت ، همهء مردم را در يك جا گرد مىآوريم .\r\n وَ عَرَضْنا جَهَنَّمَ يَوْمَئِذٍ لِلْكافِرِينَ عَرْضاً  : آن گاه جهنم را آشكار مىكنيم و در برابر چشمان مردم كافر قرار مىدهيم ، تا آن را مشاهده كنند و انواع عذاب آن را بنگرند . بدنبال اين جمله ، در صف كافران مىفرمايد :\r\n الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي  : اينان مردمى بودند كه چشم عبرت بين نداشتند و از قدرت من عبرت نمىگرفتند و از يادم غافل بودند . در آيات و\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nدلايل من تفكر نمىكردند . چنان كه گويى بر چشم ايشان پرده‌اى افتاده بود و آنها را از ادراك مانع مىشد .\r\n وَ كانُوا لا يَسْتَطِيعُونَ سَمْعاً  : و همچنين شنيدن قرآن و ذكر خداوند بر آنها دشوار شود . هر گاه بگويند : فلان كس نمىتواند به تو نگاه كند و سخن ترا بشنود ، يعنى بر او دشوار است . منظور كورى چشم دل است .\r\n أَ فَحَسِبَ الَّذِينَ   كَفَرُوا أَنْ يَتَّخِذُوا عِبادِي مِنْ دُونِي أَوْلِياءَ  : آيا مردمى كه منكر يگانگى خداوند شده‌اند ، گمان مىكنند كه خدايان پندارى ، آنها را يارى و از كيفر آنها منع مىكنند ؟ منظور از اين خدايان پندارى كه از آنها به « عباد » تعبير شده ، مسيح و فرشتگان است كه مشركين آنها را معبود خود مىپنداشتند و آنها از ايشان و از هر مشركى بيزار بودند . ابن عباس گويد : يعنى آيا مردم كافر گمان مىكنند كه با پرستش خدايان موهوم گرفتار خشم من نخواهند شد و من آنها را كيفر نخواهم كرد ؟ !  إِنَّا أَعْتَدْنا جَهَنَّمَ لِلْكافِرِينَ نُزُلًا  : ما جهنم را براى مردم كافر مهيا كرده‌ايم ، چنان كه براى مهمان ، غذا فراهم مىكنند .\r\n قُلْ هَلْ نُنَبِّئُكُمْ بِالْأَخْسَرِينَ أَعْمالًا  : اى محمد ، به ايشان بگو : آيا از كسانى كه زيانكارترين مردم هستند ، شما را خبر دهم ؟ مقصود از اين قوم ، كافران اهل كتاب ، يعنى يهود و نصارى است .\r\n الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً  : اينها عملشان در اين جهان ، بيهوده و باطل است ، مع الوصف گمان مىكنند كه عملشان نيكو و در راه اطاعت و قربت است . عياشى روايت كرده است كه ابن كواء برخاست و از على عليه السلام در بارهء اهل اين آيه سؤال كرد . فرمود : اينان اهل كتاب هستند كه بخداى خويش كفر ورزيدند و در دين خود بدعت گذاشتند و اعمالشان تباه شد . اهل نهروان - يعنى خوارج - از آنها دور نيستند .\r\n أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ  : آنان حجتها\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nو دلائل و پاداش و كيفر خداوند را منكر شدند و كارها و زحمات خود را ضايع كردند ، زيرا بر وجهى انجام دادند كه خداوند امر نكرده بود .\r\n فَلا نُقِيمُ لَهُمْ يَوْمَ الْقِيامَةِ وَزْناً  : اينها در روز قيامت ، پيش ما ارزش و احترامى ندارند . به آنها اعتنا نمىكنيم و آنها را خوار و خفيف مىسازيم و كيفر مىدهيم .\r\nعرب ، وقتى مىگويد : فلان چيز وزن ندارد . يعنى ارزش ندارد . از پيامبر گرامى اسلام روايت است كه در روز قيامت ، افرادى فربه بصحراى محشر مىآيند كه به قدر بال مگسى ارزش ندارند .\r\n ذلِكَ جَزاؤُهُمْ جَهَنَّمُ بِما كَفَرُوا وَ اتَّخَذُوا آياتِي وَ رُسُلِي هُزُواً  : اين است سرنوشت شومى كه در انتظار آنهاست ! كيفر آنها جهنم است ، زيرا قرآن - كه بر يگانگى خداوند دلالت مىكرد - و پيامبران را مورد مسخره قرار دادند .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n\r\n[ سوره الكهف ( 18 ) : آيات 107 تا 110 
  ]\r\nإِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلاً ( 107 ) خالِدِينَ فِيها لا يَبْغُونَ عَنْها حِوَلاً ( 108 ) قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً ( 109 ) قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلاً صالِحاً وَ لا يُشْرِكْ بِعِبادَةِ رَبِّهِ أَحَداً ( 110 )\r\n\r\nترجمه :\r\nكسانى كه ايمان آورند و كارهاى شايسته كنند ، جايگاه آنها باغهاى فردوس برين است . براى هميشه در آنجا هستند و از آنجا در پى انتقال نيستند . بگو : اگر دريا براى كلمات خدايم ، مركب شود ، پيش از پايان يافتن كلمات خدايم دريا تمام مىشود . اگر چه دريايى ديگر بكمك آن آوريم . بگو : همانا من بشرى هستم مثل شما كه به من وحى مىشود كه : خداى شما يكى است . هر كس به اميد ملاقات پروردگارش هست ، كار شايسته كند و كسى را شريك عبادت خدا قرار ندهد .\r\n\r\nقرائت :\r\nينفد : كوفيان - بجز عاصم - بياء و ديگران بتاء خوانده‌اند . ابو على گويد :\r\nقرائت تاء بهتر است زيرا مسند اليه آن مؤنث مىباشد .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n\r\nلغت :\r\nفردوس : باغى كه انواع ميوه‌ها و گل‌ها را داشته باشد . برخى گفته‌اند :\r\nصحراى پر گياه است . گويند : اصل اين كلمه رومى است و در ادبيات عرب - بجز در بيتى از حسان - استعمال نشده است -\r\n فان ثواب اللَّه كل موحد * جنان من الفردوس فيها يخلد \r\nيعنى : پاداش خداوند باغهايى از فردوس است كه افراد يكتا پرست ، در آن جاودان هستند .\r\nحول : تحول و ديگرگونى . اين مصدر بر وزن صغر و عظم است .\r\nمداد : وسيلهء نگارش .\r\nمدد : آمدن چيزى بدنبال چيزى .\r\nكلمه : جزئى از كلام . به قصيده هم - از لحاظ اينكه كلام واحدى است - كلمه گفته مىشود .\r\nممكن است گفته شود « كلمات » جمع قليل است و در اينجا به معناى كثير استعمال شده است . پاسخ اين است كه : در ادبيات عرب ، استعمال جمع قليل بجاى جمع كثير و بالعكس مانعى ندارد . چنان كه مىفرمايد :  وَ هُمْ فِي الْغُرُفاتِ آمِنُونَ  ( سبا 37 ) با اينكه غرفه‌هاى بهشت از حد شمارش بيرون است و مىفرمايد :  هُمْ دَرَجاتٌ عِنْدَ اللَّهِ  ( آل عمران 163 ) با اينكه درجات نيز بىنهايت است . حسان گويد :\r\n لنا الجفنات الغر يلمعن فى الضحى * و اسيافنا يقطون من نجدة دما \r\nيعنى : ما راست كاسه‌هاى سفيدى كه در روز مىدرخشند و از شمشير ما - بر اثر شجاعت - خون مىچكد « 1 » .\r\n\r\n\r\n","description":"","footnote":"\r\n( 1 ) در اين شعر نيز چند جمع قليل بجاى كثير به كار رفته است . مىگويند : نابغهء ذبيانى كه در بازار عكاظ در زير قبه‌اى سرخ مىنشست و شعر اشعار خود را براى او مىخواندند به حسان گفت : تو شاعرى . لكن كاسه‌ها و شمشيرهاى خود را كم كرده‌اى ! يعنى بجاى اسياف بايد سيوف و بجاى جفنات بايد « جفان » بگويى ، مىگويند : خنساء نيز به حسان اعتراض كرد و گفت :\r\n","page_name":" 135 ","page_number":137},
  {"content":"\r\n\r\n\r\nاعراب :\r\nنزلا : اگر به معناى « منزل » باشد ، خبر « كان » و اگر به معناى غذاى مهمان باشد ، مضاف در تقدير است . يعنى : « ثمار جنات الفردوس نزلا » ممكن است جمع نازل باشد و در اين صورت حال است از ضمير « لهم » « كانت » يعنى : « كان فى علم اللَّه قبل ان يخلقوا »\r\n\r\nمقصود :\r\nقبلا در حالات كافران سخن گفت و اينك در بارهء حالات مؤمنان مىفرمايد :\r\n إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا  : كسانى كه خدا و رسولش را تصديق كردند : در حكم و علم خدا گذشته است كه باغهاى فردوس برين جايگاه ايشان است . قتاده گويد : فردوس ، وسط بهشت و بهترين جاى آن است .\r\nعبادة بن صامت از رسول گرامى نقل كرده است كه : « بهشت را صد درجه است و ميان هر دو درجه ، فاصله‌اى است به اندازهء آسمان و زمين . فردوس درجهء عالى بهشت است و نهرهاى چهارگانهء بهشت از آنجا جارى مىشود . هر گاه از خدا سؤال مىكنيد ، فردوس را از خدا بخواهيد » .\r\n خالِدِينَ فِيها لا يَبْغُونَ عَنْها حِوَلًا  : اينان همواره در فردوس برين هستند و كمبودى ندارند كه بخواهند از آنجا بجاى ديگر بروند .\r\n قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً  : اى پيامبر ، بمردم بگو : اگر دريا براى نوشتن كلمات خدايم ، مركب شود ، پيش از بپايان رسيدن كلمات ، دريا تمام مىشود ، اگر چه آب درياى ديگرى نيز بكمك آن در آوريم .\r\nمقصود از كلمات خدا ، احكام و مقدرات است . برخى گويند : مقصود مخلوقات الهى است . چنان كه در بارهء عيسى مىفرمايد :  وَ كَلِمَتُهُ أَلْقاها إِلى   مَرْيَمَ  يعنى عيسى كلمهء خداست كه بمريم القا كرد ، ابو مسلم گويد : منظور از وعد و وعيد است . برخى گويند :\r\n\r\n\r\n","description":"","footnote":"\r\n( بجاى « بالضحى » بهتر بود « بالدجى » و بجاى « الغر » بهتر بود « البيض » و بجاى « يقطرن » بهتر بود « يسلن » يا « يفضن » مىگفت . ابو على فارسى منكر داستان نابغه بود .\r\n","page_name":" 136 ","page_number":138},
  {"content":"\r\n\r\nمقصود مقدورات و حكمت و عجايب خداوند است . برخى گويند : مقصود ، معانى و فوايد كلمات خدا يعنى قرآن و ديگر كتب آسمانى است . منظور خود كلمات نيست ، زيرا آنها ثبت شده و پايان يافته است .\r\nمداد ، آن ماده‌اى است كه تدريجاً مىآيد و بر صفحه نقش مىبندد . ابن انبارى گويد : از اينجهت مداد گفته مىشود كه كاتب را امداد مىكند . به روغن چراغ نيز مداد گفته مىشده است .\r\nعكرمه از ابن عباس نقل كرده است كه : چون آيهء  وَ ما أُوتِيتُمْ مِنَ الْعِلْمِ إِلَّا قَلِيلًا  ( اسراء 85 ) نازل شد ، يهوديان گفتند : ما داراى تورات هستيم و در تورات ، علوم بسيارى ضبط شده است . از اينرو اين آيه نازل شد .\r\nحسن گويد : منظور از كلمات ، علم خداوند است كه قابل ادراك و احصا نيست .\r\nنظير آيهء مورد بحث ، اين آيه است :  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ . . . \r\n( لقمان 27 ) .\r\n قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ  : ابن عباس گويد :\r\nگويد : خداوند به پيامبر خود ياد مىدهد كه در برابر مردم تواضع كند و خود را برتر از آنها نشمارد ، از اينرو به او دستور مىدهد كه بگويد : او هم مثل ديگران بشر است ، جز اينكه خداوند او را بوحى خويش مفتخر ساخته است . به او وحى شده است كه خداوند شريك ندارد و يكتاست . پيامبر هم هر چه دارد ، از خداست و از خود چيزى ندارد .\r\n فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  :\r\nكسانى كه به اميد پاداش خدا هستند و به قيامت معتقدند ، از روى اخلاص و براى تقرب به ذات پاكش كوشش كنند و ديگرى را - خواه بشر يا فرشته يا سنگ يا درخت - شريكش نشمارند . برخى گويند : يعنى هر كس از كيفر خدا مىترسد . برخى گويند :\r\nرجاء شامل بيم و اميد هر دو مىشود . چنان كه شاعر گويد :\r\n\r\n","description":"","footnote":"","page_name":" 137 ","page_number":139},
  {"content":"\r\n\r\n فلا كل ما ترجو من الخير كائن * و لا كل ما ترجو من الشر واقع \r\nيعنى : هر چيزى كه اميد دارى و هر شرى كه از آن بيم دارى ، واقع نمىشود .\r\nبرخى گفته‌اند : منظور از شريك قرار ندادن كسى با خدا ، ترك ريا است مجاهد گويد : مردى خدمت پيامبر شرفياب شد و عرض كرد : من صدقه مىدهم و صلهء رحم مىكنم و اين كارها را براى خدا انجام مىدهم ، لكن مردم اينها را نقل مىكنند و مرا مىستايند . من هم خوشحال مىشوم و دچار عجب و خودخواهى مىشوم . پيامبر ساكت شد و چيزى نگفت ، از اين جهت اين آيه نازل شد . عطا از ابن عباس نقل كرده است كه : خداوند مىگويد كسى را در عبادت شريك خدا قرار ندهند و منظور اين است كه عمل را براى خدا انجام بدهد و انتظار مدح و ثنا نداشته باشد ، از اينرو مستحبّ است انسان صدقه را براى تقسيم بدست ديگرى بدهد تا فقرا در برابرش تعظيم نكنند . از پيامبر گرامى اسلام روايت شده است كه : خداوند فرمود : من از تمام شركا بىنيازتر هستم . كسى كه عملى انجام دهد و ديگران را در آن عمل با من شريك سازد ، من از آن عمل بيزارم و عمل را براى همان شريك مىگذارم . اين حديث در صحيح مسلم آمده است . عبادة بن صامت و شداد بن اوس گويند : از پيامبر خدا شنيديم كه : هر كس نماز ريايى بخواند ، مشرك است و هر كس روزهء ريايى بگيرد ، مشرك است . سپس اين آيه را خواند . امام رضا عليه السلام روزى بر مأمون وارد شد . ملاحظه كرد كه مأمون وضو مىگيرد و غلامى آب بر دستش مىريزد . فرمود : در عبادت خدا مشرك مباش .\r\nمأمون غلام را از خود دور كرد و خود وضو گرفت . برخى گفته‌اند : اين آيه ، آخرين آيه‌اى است كه بر پيامبر گرامى نازل شده است . ابن بابويه روايت كرده است كه على ( ع ) فرمود : هر كس اين آيهء را بخواند ، در بستر خواب او نورى به طرف خانهء كعبه ، تابش مىكند و اگر از اهل مكه باشد ، نور به طرف بيت المقدس مىتابد . امام صادق ( ع ) فرمود : هر كس آيهء آخر سورهء كهف را در وقت خواب بخواند ، در هر ساعتى كه بخواهد بيدار مىشود .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n\r\nنظم آيات :\r\nوجه اتصال آيه دوم بما قبل اين است كه : چون سابقاً دستوراتى بمردم داده شد و وعد و وعيدهايى براى تنبيه مردم به كار رفت ، در اين آيه مىخواهد بگويد كه مقدورات خداوند نامتناهى است و بر كارهاى خود قادر است و در حدود مصلحت ، انجام مىدهد . پس بر انسان واجب است كه اوامر خدا را اطاعت كند .\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n\r\nسورهء مريم\r\nاين سوره به اتفاق همه ، مكى است .\r\nشمارهء آيات ، بقولى 98 و بقولى 99 آيه است و در جاى خود به اختلاف ، اشاره خواهيم كرد .\r\n\r\nفضيلت سوره :\r\nابى بن كعب ، از پيامبر گرامى اسلام ، نقل كرده است كه هر كس اين سوره را بخواند به عدد كسانى كه زكريا و يحيى و مريم و عيسى و موسى و هارون و ابراهيم و اسحاق و يعقوب را تصديق يا تكذيب كردند ، و بعدد كسانى كه از خدا فرزند خواستند ، و بعدد كسانى كه از خدا فرزند نخواستند ، او را ده حسنه مىدهد .\r\nامام صادق ( ع ) فرمود : هر كس سورهء مريم را بخواند ، از دنيا نميرود تا اينكه نعمتى به او داده شود كه براى او و مال و فرزندش ، وسيلهء بىنيازى باشد . در آخرت نيز از اصحاب عيسى بن مريم است و اجر او در آخرت ، به اندازهء ملك سليمان است در اين جهان .\r\n\r\nتفسير :\r\nدر آخر سورهء كهف ، در بارهء يگانگى خدا و دعا كردن گفتگو كرد . در آغاز اين سوره در بارهء پيامبران كه بر اين روش برانگيخته شده‌اند تا مردم به آنها اقتدا كنند و بوسيلهء آنها هدايت شوند ، گفتگو مىكند . مىفرمايد :\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\n[ سوره مريم ( 19 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nكهيعص ( 1 ) ذِكْرُ رَحْمَتِ رَبِّكَ عَبْدَهُ زَكَرِيَّا ( 2 ) إِذْ نادى رَبَّهُ نِداءً خَفِيًّا ( 3 ) قالَ رَبِّ إِنِّي وَهَنَ الْعَظْمُ مِنِّي وَ اشْتَعَلَ الرَّأْسُ شَيْباً وَ لَمْ أَكُنْ بِدُعائِكَ رَبِّ شَقِيًّا ( 4 )\r\nوَ إِنِّي خِفْتُ الْمَوالِيَ مِنْ وَرائِي وَ كانَتِ امْرَأَتِي عاقِراً فَهَبْ لِي مِنْ لَدُنْكَ وَلِيًّا ( 5 ) يَرِثُنِي وَ يَرِثُ مِنْ آلِ يَعْقُوبَ وَ اجْعَلْهُ رَبِّ رَضِيًّا ( 6 )\r\n\r\nترجمه :\r\nاين است داستان اجابت پروردگارت ، دعاى زكريا را . هنگامى كه خدا را مخفيانه ندا كرده ، گفت : خدايا استخوانم سست و سرم سفيد شده و از اجابت تو - پروردگارا - مأيوس نيستم . من از عمو زاده‌گان خود مىترسم و زنم نازاست . مرا از جانب خود فرزندى بده كه از من و از آل يعقوب ارث ببرد و خدايا او را پسنديدهء خويش گردان .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n\r\nتعداد آيات :\r\nكوفيان مىگويند شش آيه و ديگران مىگويند پنج آيه است . اختلاف در   « كهيعص »   است .\r\n\r\nقرائت :\r\nكهيعص : ابو عمرو به امالهء هاء و فتح ياء خوانده است . ابو على فارسى گويد :\r\nاين حروف در حقيقت اسم هستند و از اين جهت امالهء آنها جايز است . كسايى ياء را هم اماله كرده است .\r\nيرثنى و يرث : ابو عمرو و كسايى هر دو فعل را بجزم خوانده‌اند . وجه آن اين است كه در جواب دعا واقع شده‌اند .\r\n\r\nلغت :\r\nوهن : سستى .\r\nاشتعال : شعله‌ور شدن آتش . جملهء « اشتعل الرأس شيبا » از بهترين استعارات است . يعنى پيرى همچون شعلهء آتش ، موهاى سر را فرا گرفت . شاعر گويد :\r\n ان ترى رأسى امسى واضحا * سلط الشيب عليه فاشتعل \r\nيعنى : اگر سرم را آشكار مىنگرى ، بخاطر اين است كه آتش پيرى در آن افروخته شده است .\r\nدعاء : نيايش و درخواست حاجت در مقابل دعا ، اجابت و در مقابل امر طاعت است .\r\nموالى : جمع مولى يعنى پسر عموها كه تابع نسب هستند . ابن انبارى در كتاب « مشكل القرآن » گويد : مولى به هشت معنى اطلاق مىشود : منعمى كه آزاد كند ، شخصى كه آزاد شود ، دوست ، سرپرست و صاحب اختيار ، پسر عمو ، همسايه ، داماد و هم قسم . او براى هر يك از اين معانى شاهدى آورده است .\r\nعاقر : زن نازا . بمرد عقيم نيز « عاقر » گفته مىشود . شاعر گويد :\r\n لبئس الفتى ان كنت اسود عاقرا * جباناً فما عذرى لدى كل محضر \r\nيعنى : اگر سياه و عقيم و ترسو باشم ، بد جوانى هستم و در هيچ محضرى\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nعذرى ندارم .\r\nجعل : احداث بناء ، ايجاد ديگرگونى ، حكم كردن و وادار كردن بكارى .\r\n\r\nاعراب :\r\nذكر : خبر مبتداى محذوف . يعنى « هذا الذى يتلوه عليك . . . » اين مصدر به مفعول اضافه شده است .\r\nرحمة : مصدر مضاف بفاعل . مفعول آن « عبده » ، « زكريا » بدل براى « عبده » .\r\n رَبِّ إِنِّي وَهَنَ الْعَظْمُ مِنِّي  : تفسير براى  نِداءً خَفِيًّا  شيبا : تميز نسبت .\r\nدعائك : به تقدير « دعائى اياك » بنا بر اين مصدر اضافه به مفعول شده است .\r\n\r\nمقصود :\r\n  كهيعص   : در اول سورهء بقره در بارهء حروف معجم كه در اوائل سوره‌ها هستند ، گفتگو كرده‌ايم . از ابن عباس نقل شده است كه : كاف از كريم و هاء از « هادى » و ياء از حكيم و عين از عليم و صاد از صادق است . عطا و كلبى از وى نقل كرده‌اند كه يعنى :\r\n« كاف لخلقه هاد لعباده يده فوق ايديهم عالم ببريته صادق وعده » بنا بر اين هر كدام از اين حروف ، بر يكى از صفات خداوند دلالت دارد . از امير المؤمنين ( ع ) نقل شده است كه در دعا گفت :\r\nاسألك يا كهيعص\r\n.  ذِكْرُ رَحْمَتِ رَبِّكَ عَبْدَهُ زَكَرِيَّا  : اين است داستان اجابت خداوند از بندهء خود زكريا . وى يكى از پيامبران بنى اسرائيل و از اولاد هارون بن عمران - برادر موسى - است كه از خداوند طلب فرزند كرد و دعايش مستجاب شد . برخى گويند :\r\nيعنى اين است داستان يادى كه خداوند بوسيلهء رحمت از بندهء خود زكريا كرد .\r\n إِذْ نادى رَبَّهُ نِداءً خَفِيًّا  : وى در نهان خداى خود را خواند و حاجت خود را از او خواست . از اينجا بر مىآيد كه مستحبّ است دعا مخفيانه بشود و چنين دعائى به اجابت نزديكتر است . در حديث است كه :\r\nخير الدعاء الخفى و خير الرزق ما يكفى\r\nيعنى بهترين دعاها دعاى مخفى و بهترين روزيها ، روزى كافى است . برخى گويند :\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nعلت اينكه مخفيانه دعا كرد ، اين بود كه مىترسيد مردم او را مسخره كنند كه به پيرانه‌سر ، فرزند مىخواهد !  قالَ رَبِّ إِنِّي وَهَنَ الْعَظْمُ مِنِّي وَ اشْتَعَلَ الرَّأْسُ شَيْباً  : گفت : خدايا ، استخوانهايم سست و سرم سپيد شده است ، بديهى است كه هر گاه استخوان‌ها با آن همه صلابت ، سست شوند ديگر تكليف گوشت و عضله و رگ و اعصاب معلوم است . برخى گفته‌اند : علت اينكه از ضعف استخوان شكايت مىكند ، اين است كه : نيرو و استقامت بدنش كم شده بود . اينكه از سپيدى سر شكايت مىكند ، منظورش اين است كه اكنون قاصد مرگ بر سرم نشسته و ناگزيرم مرگ را در آغوش كشم ! اين اوصاف را براى معرفى خود نگفت ، بلكه به منظور خشوع و تواضع بر زبان آورد .\r\n وَ لَمْ أَكُنْ بِدُعائِكَ رَبِّ شَقِيًّا  : من از استجابت تو مأيوس نيستم ، زيرا همواره به من لطف داشته و دعاهايم را مستجاب كرده‌اى . اكنون نيز اميدوارم دعايم را مستجاب كنى و مرا نوميد بر نگردانى .\r\n وَ إِنِّي خِفْتُ الْمَوالِيَ مِنْ وَرائِي  : بيم آن دارم كه پس از من موالى وارثان من شوند و تركهء مرا تصاحب كنند .\r\nابن عباس گويد : منظور از موالى كلاله - يعنى خويشاوندان پدرى و مادرى - است . برخى گفته‌اند : منظور عصبه - يعنى خويشاوندان پدرى - است . از امام باقر ( ع ) نقل شده است كه منظور عموها و پسر عموهاست .\r\nجبائى گويد : منظور پسر عموهاست كه از اشرار بنى اسرائيل بودند . كلبى گويد :\r\nمقصود ورثه است .\r\n وَ كانَتِ امْرَأَتِي عاقِراً  : اما زن من نيز نازا است .\r\n  فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ   : به من فرزندى ببخش كه بميراث من اولويت داشته باشد و از من و از آل يعقوب ، ارث ببرد . منظور يعقوب ، بن ماتان برادر عمران بن ماتان - پدر مريم - است . اين قول از كلبى و مقاتل است . سدى گويد :\r\nمنظور يعقوب بن اسحاق بن ابراهيم است . زيرا زكريا شوهر خالهء مريم بود و نسب همسرش\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nبه يعقوب مىرسيد ، زيرا از فرزندان سليمان بن داود بود . داود نيز از فرزندان يهوذا بن يعقوب بود . خود زكريا نيز از فرزندان هارون و هارون از فرزندان لاوى بن يعقوب بود .\r\nابو صالح گويد : منظور اين است كه خداوند به او فرزندى دهد كه از او مال و از آل يعقوب نبوت به ارث ببرد . حسن و مجاهد گويند : يعنى نبوت من و آل يعقوب را به ارث ببرد . اصحاب ما به اين آيه استدلال كرده‌اند كه انبياء مال را به ارث مىگذارند و منظور از ارث هم در آيه ارث مال است ، نه علم و نبوت . مىگويند . حقيقت ميراث ، انتقال مال از ميت به بازماندگان اوست و استعمال آن در غير از اين معنى مجازى و محتاج دليل است . بخصوص كه زكريا در دعاى خود گفت :\r\n وَ اجْعَلْهُ رَبِّ رَضِيًّا  : خدايا ، اين فرزند را مرضى و مورد قبول خويش گردان كه ترا فرمانبرى كند . اگر ارث به معناى نبوت بود ، اين جمله معنى نداشت و بيهوده بود . مثلا صحيح نيست كه كسى بگويد : خدايا براى ما پيامبرى بفرست و به او عقل و اخلاق نيكو عطا كن . زيرا پيامبر كسى است كه اينطور باشد . مؤيد ديگر اينكه زكريا تصريح كرد كه مىترسد پسر عموهايش و ارثش شوند . از خدا فرزندى مىخواهد كه وارثش شود و جلو آنها را بگيرد . بديهى است كه ترس از ارث مال بود نه از ارث نبوت ! زيرا او مىدانست كه اشخاص ناشايسته به اين مقام نمىرسند . ممكن است گفته شود : در اين صورت زكريا آدم بخيلى بوده است ! لكن چنين نيست . پسر عموهايش اشخاص ناصالحى بودند . او مىترسيد كه مالش را در راه نامشروع صرف كنند و اين دليل عظمت مقام زكرياست كه نمىخواست بوسيلهء مال خويش ، به اشخاص ناصالح كمكى كرده باشد .\r\nبديهى است كه ترس زكريا از خود آنها نبود ، بلكه از اخلاق زشت آنها بود .\r\nچنان كه ترس از خدا به معناى ترس از كيفر خداست .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n\r\n[ سوره مريم ( 19 ) : آيات 7 تا 11 
  ]\r\nيا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى لَمْ نَجْعَلْ لَهُ مِنْ قَبْلُ سَمِيًّا ( 7 ) قالَ رَبِّ أَنَّى يَكُونُ لِي غُلامٌ وَ كانَتِ امْرَأَتِي عاقِراً وَ قَدْ بَلَغْتُ مِنَ الْكِبَرِ عِتِيًّا ( 8 ) قالَ كَذلِكَ قالَ رَبُّكَ هُوَ عَلَيَّ هَيِّنٌ وَ قَدْ خَلَقْتُكَ مِنْ قَبْلُ وَ لَمْ تَكُ شَيْئاً ( 9 ) قالَ رَبِّ اجْعَلْ لِي آيَةً قالَ آيَتُكَ أَلاَّ تُكَلِّمَ النَّاسَ ثَلاثَ لَيالٍ سَوِيًّا ( 10 ) فَخَرَجَ عَلى قَوْمِهِ مِنَ الْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَ عَشِيًّا ( 11 )\r\n\r\nترجمه :\r\nاى زكريا ترا بشارت مىدهيم به پسرى بنام يحيى كه پيش از او همتايى برايش قرار نداده‌ايم . گفت : چگونه مرا پسرى است ، حال آنكه زنم نازاست و من به سن پيرى و سستى رسيده‌ام ؟ ! گفت : فرمان خدا چنين است : خداوند مىگويد : اين كار براى من آسان است . قبلا هم ترا كه هيچ نبودى ، آفريده‌ام ؟ گفت : خدايا براى من نشانى قرار ده .\r\nگفت : نشانت اين است كه سه شبانه روز ، بدون هيچ نقصى ، بتوانى با مردم سخن بگويى . زكريا از محراب عبادت بسوى قوم آمد و با آنها سفارش كرد كه صبح و شام\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nخدا را تسبيح گويند .\r\n\r\nقرائت :\r\nعتيا و صليا و جثيا و بكيا : حمزه و كسايى و حفص - جز در اخير - بكسر اول و ديگران بضم خوانده‌اند . اين كلمات بر وزن « فعول » هستند و فاء الفعل را بتبع عين الفعل آن كسره داده‌اند .\r\nخلقتك : حمزه و كسايى « خلقناك » خوانده‌اند . اين قرائت بمناسبت اين است كه بعداً مىگويد :  وَ حَناناً مِنْ لَدُنَّا . . . \r\n\r\nلغت :\r\nغلام : پسر بچه ، شاگرد عتى : خشك شدن بدن .\r\nايحاء : القاى معنى بخاطر .\r\n\r\nاعراب :\r\n اسْمُهُ يَحْيى  : جملهء اسميه در محل جر و صفت غلام .\r\nكذلك : خبر مبتداى محذوف .\r\nسويا : حال  أَنْ سَبِّحُوا  : به تقدير « اى سبحوا » يا « انه سبحوا » در اين صورت ، ضمير محذوف بىعوض مانده است .\r\n بُكْرَةً وَ عَشِيًّا  : مفعول فيه\r\n\r\nمقصود :\r\n يا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى  : خداوند دعاى زكريا را مستجاب و به او وحى كرد كه : بوسيلهء فرشتگان به تو بشارت ميدهيم كه پسرى بنام يحيى براى تو تولد مىشود . در بارهء تفسير اين قسمت در سورهء آل عمران گفتگو كرده‌ايم .\r\n لَمْ نَجْعَلْ لَهُ مِنْ قَبْلُ سَمِيًّا  : قتاده و ابن جريج و سدى و ابن زيد گويند : يعنى قبلا كسى به اين اسم ناميده نشده است . اين جمله ، به دو وجه يحيى را شرافت مىبخشد :\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n1 - اين نام را خداوند انتخاب كرده است . بدون اينكه پدر و مادر در تعيين آن نقشى داشته باشند . 2 - قبلا احدى به اين نام خوانده نشده است . امام صادق ع مىفرمايد :\r\nهمچنين براى امام حسين ( ع ) نيز قبلا هم نامى نبوده است . آسمان چهل روز بر يحيى و حسين ( ع ) گريه كرد پرسيدند : چگونه گريه مىكرد ؟ ! فرمود : در موقع طلوع و غروب خورشيد برنگ خون در مىآمد . قاتل يحيى و قاتل حسين ( ع ) حرامزاده بودند .\r\nسفيان بن عيينه از على بن زيد ، از على بن حسين ( ع ) نقل كرده است كه : با حسين ( ع ) حركت كرديم . در هر منزلى وارد مىشد و از هر منزلى حركت مىكرد ، به ياد يحيى بود و يك روز فرمود : از پستى دنيا اين است كه سر يحيى بن زكريا براى يكى از بدكاران بنى - اسرائيل برده شد . ابن عباس و مجاهد گويند : آيه به اين معنى است كه قبلا از زنان نازا فرزندى مانند او به دنيا نياورده بوديم .\r\n قالَ رَبِّ أَنَّى يَكُونُ لِي غُلامٌ وَ كانَتِ امْرَأَتِي عاقِراً  : زكريا گفت : خدايا چگونه صاحب فرزند مىشوم ، حال آنكه زنم نازا است ؟ ! حسن گويد : منظور زكريا اين بود كه آيا خدا آنها را بار ديگر جوان مىكند يا اينكه با همان حال پيرى صاحب فرزند مىشوند !  وَ قَدْ بَلَغْتُ مِنَ الْكِبَرِ عِتِيًّا  : قتاده و مجاهد گويند : يعنى من بمرحله‌اى از سن رسيده‌ام كه بدنم فرسوده و استخوانهايم سست شده است . قتاده گويد : بيش از 90 سالش بود .\r\n قالَ كَذلِكَ قالَ رَبُّكَ هُوَ عَلَيَّ هَيِّنٌ  : خداوند در جواب فرمود : امر همين است و در سن پيرى نيروى شما را تجديد مىكنم و به شما فرزند مىدهم .\r\n وَ قَدْ خَلَقْتُكَ مِنْ قَبْلُ وَ لَمْ تَكُ شَيْئاً  : پيش از آنكه يحيى را خلق كنيم ، ترا كه هيچ نبودى ، از نيستى بهستى آوردم . بديهى است كه بر طرف كردن مانع از وجود يك زن و مرد براى فرزنددار شدن ، آسان‌تر از اين است كه انسانى از نيستى به هستى آورده شود . از امام باقر ( ع ) نقل شده است كه : پنج سال بعد از اين بشارت ، خداوند يحيى را بوجود آورد .\r\n\r\n","description":"","footnote":"","page_name":" 148 ","page_number":150},
  {"content":"\r\n\r\n قالَ رَبِّ اجْعَلْ لِي آيَةً  : زكريا گفت : پروردگارا ، براى من نشانى قرار ده كه بوسيلهء آن بتوانم بوقت ولادت طفل پى ببرم .\r\n قالَ آيَتُكَ أَلَّا تُكَلِّمَ النَّاسَ ثَلاثَ لَيالٍ سَوِيًّا  : خداوند فرمود : نشان تو بر اين كار ، اين است كه با بدن سالم ، سه شب با مردم تكلم نكنى . ابن عباس گويد : سه شبانه روز ، بدون هيچ عذرى سخن نگفت . قتاده و سدى گويند : در اين مدت ، بدون اينكه در زبانش عيب و خللى باشد ، از سخن گفتن عاجز بود و فقط به قرائت زبور و دعا و تسبيح اشتغال داشت . اين كار غير عادى بود .\r\n فَخَرَجَ عَلى قَوْمِهِ مِنَ الْمِحْرابِ  : ابن زيد گويد : يعنى از محل نماز خارج شد و بسوى قوم خود رفت . علت اينكه محل نماز را محراب گويند ، اين است كه هر كس به محراب رود ، گويى بجنگ با شيطان برخاسته است . اصل اين كلمه به معناى نقطهء مرتفعى است كه همچون سنگر ، براى دفاع ، مورد استفاده قرار مىگيرد . گويند :\r\nزكريا اين بشارت را بقوم خود خبر داده بود . هنگامى كه نزد آنها رفت و از سخن گفتن با آنها امتناع كرد ، دانستند كه دعايش مستجاب شده و شاد شدند .\r\n فَأَوْحى إِلَيْهِمْ أَنْ سَبِّحُوا بُكْرَةً وَ عَشِيًّا  : مجاهد گويد : يعنى به آنها اشاره كرد .\r\nبرخى گويند : يعنى براى آنها بر زمين نوشت كه : صبح و شام نماز بگزاريد . علت اين كه به نماز تسبيح گفته شده ، اين است كه نماز مشتمل بر تسبيح است . برخى گفته‌اند :\r\nمنظور خود تسبيح است نه نماز . ابن جريح گويد : زكريا در غرفه‌اى كه بوسيلهء نردبان به آنجا مىرفت ، مشغول عبادت بود . نماز صبح و عشا را مردم با او مىخواندند و او خود اذان مىگفت . هنگامى كه زبانش بند آمد ، از غرفه خارج شد و اذان گفت و نتوانست سخنى بگويد . مردم دانستند كه وقت باردار شدن همسرش فرا رسيده است .\r\nسه روز ، قادر به تكلم نبود و فقط مشغول تسبيح و دعا بود .\r\n\r\n","description":"","footnote":"","page_name":" 149 ","page_number":151},
  {"content":"\r\n\r\n\r\n[ سوره مريم ( 19 ) : آيات 12 تا 15 
  ]\r\nيا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا ( 12 ) وَ حَناناً مِنْ لَدُنَّا وَ زَكاةً وَ كانَ تَقِيًّا ( 13 ) وَ بَرًّا بِوالِدَيْهِ وَ لَمْ يَكُنْ جَبَّاراً عَصِيًّا ( 14 ) وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا ( 15 )\r\n\r\nترجمه :\r\nاى يحيى ، كتاب را با نيرو بگير . مادر كودكى به او نبوت و رحمت خويش و پاكى داديم و او داراى تقوى بود و به پدر و مادر نيكى مىكرد و ستمكارى گنهكار نبود . سلام بر او به روزى كه ولادت يافت و روزى كه بميرد و روزى كه زنده شود .\r\n\r\nلغت :\r\nحنان : رحمت . شاعر گويد :\r\n و يمنحها بنو شمجى بن جرم * مغيرهم حنانك ذا لحنان \r\nيعنى : بنى شمجى بن جرم ، گوسفندان خود را به او مىبخشند . خدايا رحمت خود را بر ايشان نازل گردان .\r\n\r\nاعراب :\r\nبقوة : جار و مجرور ، در محل نصب و حال است .\r\n\r\nمقصود :\r\n يا يَحْيى خُذِ الْكِتابَ بِقُوَّةٍ  : در اينجا اختصارى عجيب است . يعنى : يحيى\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nرا به زكريا بخشيديم و او را صاحب عقل و خرد كرديم و به او دستور داديم كه تورات را با نيرويى كه به او عطا كرده‌ايم ، برگيرد . برخى گفته‌اند : يعنى تورات را با تصميم به اينكه بدستور آن عمل كنى ، برگير .\r\n وَ آتَيْناهُ الْحُكْمَ صَبِيًّا  : ابن عباس گويد : يحيى در سه سالگى به پيامبرى رسيد . عياشى از على بن ساباط روايت كرده است كه گفت : در راه مصر بمدينه رفتم و بر امام جواد داخل شدم . در اينوقت ، او پنجساله بود . در باره‌اش تأمل كردم كه در مصر اوصاف او را براى دوستانم شرح دهم . به من نگاه كرد و فرمود : خداوند امامت را هم مثل نبوت قرار داده است . مىفرمايد : « همين كه يوسف به سن رشد رسيد و نيرو گرفت ، به او حكمت و علم بخشيديم » ( يوسف 22 ) و مىفرمايد : « يحيى را در كودكى حكمت بخشيديم » پس جايز است كه حكمت را - كه همان نبوت و امامت است - به مرد چهل ساله ببخشد يا بكودك خردسال . مجاهد گويد : مقصود از حكم ، قوهء فهم كتاب است تا از آن فايدهء بزرگ برگيرد . معمر گويد : كودكان به يحيى گفتند : بيا بازى كنيم . گفت : ما براى بازى خلق نشده‌ايم . از اينرو خداوند در باره‌اش نازل كرد :\r\n وَ آتَيْناهُ الْحُكْمَ صَبِيًّا  از امام هشتم نيز اين مطلب نقل شده است .\r\n وَ حَناناً مِنْ لَدُنَّا  : ابن عباس و قتاده و حسن گويند : يعنى رحمت خويش را بر او نازل كرديم . جبائى گويد : يعنى قلب او را نسبت بمردم مهربان كرديم ، تا آنها را به طاعت خدا دعوت كند . عكرمه گويد : يعنى محبت خود را به او داديم . اصل اين كلمه ، به معناى شفقت و رقت است . حنين ناقه ، يعنى اشتياق شتر بفرزندش . از امام باقر ( ع ) روايت شده است كه : خداوند به او رحم كرد و هر گاه مىگفت : « يا رب » ، جواب ميداد : لبيك !  وَ زَكاةً  : قتاده و ضحاك و ابن جريح گويند : يعنى به او عمل صالح و پاك بخشيديم .\r\nحسن گويد : يعنى هر كس دينش را قبول كرد ، پاك گردانيديم . ابن عباس گويد :\r\nمنظور طاعت خدا و اخلاص است . كلبى گويد : يعنى خداوند او را به پدر و مادرش صدقه داد . جبائى گويد : يعنى بوسيلهء ستايش ، پاكى و خوبى او را آشكار ساختيم .\r\n\r\n","description":"","footnote":"","page_name":" 151 ","page_number":153},
  {"content":"\r\n\r\n وَ كانَ تَقِيًّا  : او در پيشگاه خدا ، مخلص و مطيع و متقى بود . او هرگز حتى فكر گناه هم نكرد .\r\nپرسش :\r\nدر اينجا خداوند مىگويد : پاكى را ما به او بخشيديم . در حالى كه يحيى با مجاهدات و عبادات خود بمرتبهء پاكى نائل آمد ! پاسخ :\r\nمنظور اين است كه از بركت الطاف خداوند ، به پاكى نائل شده است . بخصوص كه او هنوز كودكى خردسال بود . بعلاوه ، وى از هدايت الهى برخوردار گشت .\r\n وَ بَرًّا بِوالِدَيْهِ  : او نسبت به پدر و مادر نيكوكار بود و امر آنها را اطاعت مىكرد و مىكوشيد كه خشنودى آنها را فراهم سازد .\r\n وَ لَمْ يَكُنْ جَبَّاراً عَصِيًّا  : او اهل تكبر و تطاول و گناه نبود . ابن عباس گويد :\r\nيعنى آزارش به كسى نمىرسيد .\r\n وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا  : بروز ولادت و روز مرگ و روز قيامت ، سلام ما بر او باد ! كلبى گويد : يعنى در اين روزها سلامت و امنيت دارد . در دنيا از اغواى شيطان و در روز مرگ از بلاى دنيا و عذاب قبر و در روز قيامت از وحشت و عذاب جهنم ، آسوده است . كلمهء « حياً » تأكيد است براى « يبعث » برخى گويند : يعنى يحيى با شهداء مبعوث مىشود ، زيرا قرآن آنها را « زندگان » وصف كرده است . سفيان بن عيينه گويد : وحشتناكترين حالات انسان در سه حالت است : روزى كه از رحم مادر خارج و داخل دنياى وسيع مىشود و روزى كه مىميرد و خود را در ميان كسانى مىنگرد كه آنها را نديده است و روزى كه محشور مىشود و خود را در محشرى عظيم مشاهده مىكند . خداوند يحيى را مورد لطف قرار داد و در اين سه حالت به او ايمنى و سلامت بخشيد . برخى گويند : سلام ولادت ، تفضل و سلام دوم و سوم ، ثواب و جزاست .\r\n\r\n","description":"","footnote":"","page_name":" 152 ","page_number":154},
  {"content":"\r\n\r\n\r\n[ سوره مريم ( 19 ) : آيات 16 تا 20 
  ]\r\nوَ اذْكُرْ فِي الْكِتابِ مَرْيَمَ إِذِ انْتَبَذَتْ مِنْ أَهْلِها مَكاناً شَرْقِيًّا ( 16 ) فَاتَّخَذَتْ مِنْ دُونِهِمْ حِجاباً فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا ( 17 ) قالَتْ إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا ( 18 ) قالَ إِنَّما أَنَا رَسُولُ رَبِّكِ لِأَهَبَ لَكِ غُلاماً زَكِيًّا ( 19 ) قالَتْ أَنَّى يَكُونُ لِي غُلامٌ وَ لَمْ يَمْسَسْنِي بَشَرٌ وَ لَمْ أَكُ بَغِيًّا ( 20 )\r\n\r\nترجمه :\r\nدر اين كتاب ، از مريم ياد كن كه از خانوادهء خويش كنار گرفت و به سمت مشرق رفت و ميان خود و ايشان حايلى افكند . ما روح خود را پيش او فرستاديم و در برابر او به صورت بشرى كامل نمودار گشت . گفت : از تو به خدا پناه مىبرم ، اگر با تقوى باشى .\r\nگفت : من فرستادهء خدايت هستم كه تو را پسرى پاك ببخشم . گفت : چگونه مرا فرزندى است ، حال آنكه همسرى نداشته‌ام كه با من بياميزد و زناكار نبوده‌ام ؟ !\r\n\r\nلغت :\r\nنبذ : طرح . انتباذ يعنى انداختن .\r\nالمكان الشرقى : جانب شرق .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n\r\nاعراب :\r\nمكاناً : مفعول فيه .\r\n بَشَراً سَوِيًّا  : حال .\r\n\r\nمقصود :\r\nاكنون بدنبال داستان زكريا به شرح داستان مريم و عيسى پرداخته ، مىفرمايد :\r\n وَ اذْكُرْ فِي الْكِتابِ مَرْيَمَ  : در قرآن مجيد ، داستان مريم و تولد عيسى و شايستگى آنها را شرح بده ، تا مردم متنبه شوند و براى تو معجزه‌اى باشد .\r\n إِذِ انْتَبَذَتْ مِنْ أَهْلِها مَكاناً شَرْقِيًّا  : هنگامى كه مريم از خانوادهء خود كناره گرفت و در سمت شرق جايگزين شد .\r\nابن عباس گويد : علت اينكه مسيحيان قبلهء خود را در جانب مشرق قرار داده‌اند ، همين است كه مريم بسوى مشرق رفت .\r\nجبائى گويد : براى عبادت ، در سمت مشرق خلوت كرد . اصم و ابو مسلم گويند :\r\nبه آنجا رفت كه مردم او را نبينند . عطا گويد : در يك روز بسيار سرد ، مىخواست جاى خلوتى پيدا كند و سر خود را برهنه سازد ، از اينرو در مقابل خورشيد نشست تا از اشعهء خورشيد استفاده كند .\r\n فَاتَّخَذَتْ مِنْ دُونِهِمْ حِجاباً  : براى اينكه كسى او را نبيند ، خود را از آنها پنهان ساخت .\r\n فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا  : ابن عباس و حسن و قتاده گويند : يعنى جبرئيل را بسوى او فرستاديم و به صورت يك بشر كامل در برابر او آشكار گشت . علت اينكه جبرئيل را روح ناميده ، اين است كه وى روحانى است . علت اسناد روح بخويش تشريف و تجليل است . ابو مسلم گويد : يعنى براى روحى كه مسيح از آن خلق شد ، انسانى صورت بست . معناى اول مورد قبول همهء مفسرين است . عكرمه گويد :\r\nهنگامى كه مريم حائض مىشد ، از مسجد خارج مىشد و پيش خالهء خود - زن زكريا -\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nمىرفت و چون پاك مىشد ، باز مىگشت . در همانوقتى كه در خانهء خالهء خود بود در طرفى كه خورشيد مىتابيد ميان خود و اهل خانه حايلى ايجاد كرد كه شستشو و نظافت كند . در اين وقت جبرئيل به صورت جوانى نزد او آمد . مريم از ديدن او ناراحت شد و از او به خدا پناه برد .\r\n قالَتْ إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا  : گفت : من از تو به خدا پناه مىبرم ، اگر اهل تقوى هستى ، از پيش من خارج شو . در اينجا بازگشت جبرئيل را مشروط به تقوى مىكند ، زيرا آدم با تقوى ، از پناه بردن به خدا وحشت مىكند و مرتكب گناه نمىشود . درست مثل اين است كه گفته شود : اگر مؤمنى ، اين كار را نكن .\r\nمقصود اين است كه اگر تقوى دارى ، پند بگير . برخى گويند : منظور اين است كه تو تقوى ندارى ، زيرا اگر تقوى داشتى به من نگاه نمىكردى .\r\n قالَ إِنَّما أَنَا رَسُولُ رَبِّكِ لِأَهَبَ لَكِ غُلاماً زَكِيًّا  : جبرئيل در جواب او گفت :\r\nمن فرستادهء خدايت هستم . مىخواهم به تو فرزندى ببخشم كه از هر آلودگى پاك باشد .\r\nابن عباس گويد : يعنى مىخواهم پيامبرى به تو ببخشم .\r\n قالَتْ أَنَّى يَكُونُ لِي غُلامٌ وَ لَمْ يَمْسَسْنِي بَشَرٌ وَ لَمْ أَكُ بَغِيًّا  : مريم گفت :\r\nچگونه من صاحب فرزند خواهم شد ، حال آنكه من همسرى نداشته‌ام و دختر آلوده‌اى هم نبوده‌ام ؟ ! زيرا مادر شدن ، بطور معمولى از راه آميزش دو جنس مخالف امكان دارد . زن زنا كار را از اينرو « بغى » گويند كه در طلب زناست .\r\nاز اين آيات بر مىآيد ، كه غير انبيا نيز مىتوانند اظهار معجزه كنند ، زيرا مريم ، پيامبر نبود . مع الوصف ، ديدن يك فرشته و بشارتى كه از او شنيد و باردار شدن او بدون آميزش با مرد ، از بزرگترين معجزات است .\r\nكسانى كه اظهار معجزه را از غير پيامبر تجويز نمىكنند ، در اين باره اقوال مختلفى دارند . بلخى گويد : اينها معجزات عيسى و اساس نبوت او هستند .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n\r\n[ سوره مريم ( 19 ) : آيات 21 تا 30 
  ]\r\nقالَ كَذلِكِ قالَ رَبُّكِ هُوَ عَلَيَّ هَيِّنٌ وَ لِنَجْعَلَهُ آيَةً لِلنَّاسِ وَ رَحْمَةً مِنَّا وَ كانَ أَمْراً مَقْضِيًّا ( 21 ) فَحَمَلَتْهُ فَانْتَبَذَتْ بِهِ مَكاناً قَصِيًّا ( 22 ) فَأَجاءَهَا الْمَخاضُ إِلى جِذْعِ النَّخْلَةِ قالَتْ يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا ( 23 ) فَناداها مِنْ تَحْتِها أَلاَّ تَحْزَنِي قَدْ جَعَلَ رَبُّكِ تَحْتَكِ سَرِيًّا ( 24 ) وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا ( 25 )\r\nفَكُلِي وَ اشْرَبِي وَ قَرِّي عَيْناً فَإِمَّا تَرَيِنَّ مِنَ الْبَشَرِ أَحَداً فَقُولِي إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا ( 26 ) فَأَتَتْ بِهِ قَوْمَها تَحْمِلُهُ قالُوا يا مَرْيَمُ لَقَدْ جِئْتِ شَيْئاً فَرِيًّا ( 27 ) يا أُخْتَ هارُونَ ما كانَ أَبُوكِ امْرَأَ سَوْءٍ وَ ما كانَتْ أُمُّكِ بَغِيًّا ( 28 ) فَأَشارَتْ إِلَيْهِ قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا ( 29 ) قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا ( 30 )\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n\r\nترجمه :\r\nگفت : چنين است . خدايت گفت : اين كار بر من آسان است . براى اينكه او را براى مردم آيتى گردانيم و رحمتى از جانب ما باشد و اين امر ، حتمى و مسلم است ، مريم به عيسى باردار شد و با حمل خود بجايى دور دست رفت . درد زايمان او را به طرف تنهء خرمايى آورد . گفت : اى كاش ، پيش از اين جان سپرده بودم و موجودى ناچيز و فراموش شده بودم ! از پايينش به او ندا كرد كه غم نخور . خداوند از زير پاهاى تو نهرى جارى كرده است . تنهء درخت خرما را بجنبان تا خرماى چيده ، براى تو بيندازد .\r\nبخور و بياشام و ديده روشن باش . اگر بشرى ديدى ، بگو : من براى خداوند روزه نذر كرده‌ام و امروز با انسانى سخن نمىگويم . مريم طفل را پيش قوم آورد . گفتند : اى مريم ، چيز عجيب و بىسابقه‌اى آورده‌اى ! اى خواهر هارون ، پدرت مردى بد و مادرت زنى زناكار نبود . مريم به طفل اشاره كرد . گفتند : چگونه با كودكى كه در گهواره است سخن بگوييم ! ! عيسى گفت : من بندهء خدايم كه به من كتاب داده و مرا پيامبر گردانيده است .\r\n\r\nقرائت :\r\nنسيا : حمزه و حفص بفتح نون و ديگران بكسر خوانده‌اند . ابو على گويد :\r\nبفتح نون يعنى چيز كوچك . مثل نعل . ديگران گويند : چيزى كه مورد توجه نباشد .\r\nگروهى از اهل ادب ، بكسر نون را ترجيح داده‌اند . شاعر گويد :\r\n كأن لها فى الارض نسيا تقصه * على امها و ان تخاطبك تبلت \r\nيعنى : آن كنيز بقدرى حيا مىكند كه گويى با چيز كوچكى كه بر روى زمين افتاده ، مشغول گفتگوست و اگر با تو سخن گويد ، خيلى آرام است .\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nمن تحتها : اهل مدينه و اهل كوفه - بجز ابو بكر و سهل - بكسر ميم و ديگران بفتح خوانده‌اند . منظور جبرئيل يا عيسى است ، لكن ارجح اين است كه منظور عيسى است .\r\nتساقط : حفص از عاصم بضم تاء و كسر قاف و حماد از عاصم و بصير از كسايى و يعقوب و سهل به ياء و تشديد سين و حمزه بفتح تاء و تخفيف سين و ديگران بفتح تاء و تشديد سين خوانده‌اند . همهء اينها از لحاظ معنى يكى است .\r\n\r\nلغت :\r\nقصى : دور :\r\nاجاء : فعل « جاء » گاه با همزه و گاه با باء متعدى مىشود . شاعر گويد :\r\n و جار سار معتمداً علينا * اجاءته المخاوف و الرجاء \r\nيعنى . همسايه‌اى كه به اعتماد ما حركت كرد ، ترسها و اميدها او را نزد ما آورد .\r\nسرى : نهر .\r\nقرور : روشنايى چشم .\r\nجنى : ميوه‌اى كه چيده شده است .\r\nفرى : دروغ .\r\n\r\nاعراب :\r\nعينا : تميز نسبت .\r\n كانَ فِي الْمَهْدِ صَبِيًّا  : « كان » در اينجا فعل تام و به معناى « وجد » است . « صبيا » حال است . نظير  وَ إِنْ كانَ ذُو عُسْرَةٍ  كه در آنجا نيز « كان » فعل تام است . در شعر زير نيز « كان » تام است :\r\n اذا كان الشتاء فادفؤنى * فان الشيخ يهدمه الشتاء \r\nيعنى : هر گاه زمستان نشد ، مرا گرم كنيد كه زمستان ، پير را از پاى در مىآورد .\r\n\r\nمقصود :\r\n قالَ كَذلِكِ  : جبرئيل هنگامى كه تعجب مريم را از شنيدن آن بشارت مشاهده\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nكرد ، به او گفت : امر خداوند همين است كه براى تو بيان كردم .\r\n قالَ رَبُّكِ هُوَ عَلَيَّ هَيِّنٌ  : خداى تو مىگويد : بوجود آوردن فرزند از دوشيزه‌اى كه با مردى نياميخته ، براى من دشوار نيست .\r\n وَ لِنَجْعَلَهُ آيَةً لِلنَّاسِ وَ رَحْمَةً مِنَّا  : منظور ما اين است كه اين امر خارق العاده را شاهدى بر نبوت او و دليلى بر برائت مادرش قرار دهيم و نعمتى باشد از جانب ما براى انسان‌ها كه بوسيلهء او هدايت بشوند .\r\n وَ كانَ أَمْراً مَقْضِيًّا  : خلقت عيسى بدون داشتن پدر ، امرى است حتمى و ارادهء خداوند بر انجام آن تعلق گرفته است .\r\n فَحَمَلَتْهُ  : در همان حال ، مريم به عيسى باردار شد . برخى گويند : جبرئيل در گريبان او دميد و همانوقت احساس حمل كرد . برخى گويند در آستينش دميد . از امام باقر ( ع ) نيز روايت شده است كه جبرئيل در گريبان مريم دميد و در همان لحظه عيسى در رحم مادر ايجاد شد ، در حالى كه در رحم زنهاى ديگر آفرينش و پرورش طفل نه ماه طول مىكشد . مريم از آنجا بيرون آمد و شكمش برآمده و سنگين شده بود .\r\nخالهء مريم از ديدن او ناراحت شد و مريم كه از خالهء خود و زكريا خجالت مىكشيد ، از نزد آنها رفت .\r\n فَانْتَبَذَتْ بِهِ مَكاناً قَصِيًّا  : مريم از نزد ايشان به نقطه‌اى دور دست ، رفت . برخى گويند : يعنى از حيا و ترس تهمت ، بجاى دور دستى رفت . در بارهء مدت حمل مريم اختلاف است : برخى گويند : يك ساعت طول كشيد . ابن عباس گويد : يك ساعت پس از رفتن به آن نقطهء دور دست ، طفل به دنيا آمد ، زيرا خداوند ميان رفتن مريم به آنجا و ولادت طفل ، فاصله‌اى ذكر نكرده است . مىفرمايد :  فَحَمَلَتْهُ فَانْتَبَذَتْ   فَأَجاءَهَا  و حرف فاء براى تعقيب است . مقاتل گويد : مريم در سن ده سالگى ، در يك ساعت باردار شد و در يك ساعت ، اندام طفل تشكيل گرديد و در يك ساعت طفل به دنيا آمد . ولادت طفل هنگامى بود كه قرص سيمنگون خورشيد ، چهره در پشت افق مىكشيد . از امام صادق ( ع ) روايت شده است كه : مدت حمل مريم ، نه ساعت طول كشيد . شش ماه و هشت ماه نيز\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nگفته‌اند . اگر هشت ماهه به دنيا آمده باشد ، با توجه به اينكه طفل هشت ماهه زنده نمىماند ، خود معجزه‌اى است .\r\n فَأَجاءَهَا الْمَخاضُ إِلى جِذْعِ النَّخْلَةِ  : ابن عباس و مجاهد و قتاده و سدى گويند :\r\nيعنى درد زايمان مريم را به طرف درخت خرمايى كشاند تا بر آن تكيه دهد . ابن عباس گويد : چشم مريم به تپه‌اى افتاد و با سرعت به طرف آن رفت . در آنجا تنهء درخت خرمايى بود كه شاخ و برگ نداشت .\r\n قالَتْ يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا  : هنگامى كه طفل به دنيا آمد ، گفت : اى كاش قبل از اين واقعه مرده بودم و همچون موجودى حقير و ناچيز بدست فراموشى سپرده شده بودم .\r\n فَناداها مِنْ تَحْتِها أَلَّا تَحْزَنِي  : ابن عباس گويد : جبرئيل سخن او را شنيد و از زير آستينش به او ندا كرد كه محزون نباش . برخى گويند : جبرئيل از دامنهء كوه به او ندا كرد . گروهى از مفسران گويند : اين ندا از عيسى بود كه او را آرامش مىبخشيد .\r\nعلت اينكه آرزوى مرگ كرد ، اين بود كه مىترسيد نتواند تكاليف خود را نسبت به نوزاد انجام بدهد . از امام صادق عليه السلام روايت شده است كه از ترس مردم آرزوى مرگ مىكرد ، زيرا در ميان ايشان آدم عاقل و با كمالى نبود كه او را تصديق كند و لكهء تهمت را از دامنش بزدايد .\r\n قَدْ جَعَلَ رَبُّكِ تَحْتَكِ سَرِيًّا  : جبرئيل يا عيسى براى بر طرف كردن اندوه از قلب شكستهء مريم ، به او گفت : غصه نخور . خداوند از زير پاهاى تو نهرى جارى كرده است كه از آن بنوشى و خود را شستشو كنى . گويند . در آنجا نهرى بود كه آب آن خشكيده بود . خداوند در آن نهر آب جارى كرد و تنهء درخت خرما را سرسبز و بارور گردانيد . برخى گويند : جبرئيل يا عيسى پاى بر آن نهر زد و آب بجريان در آمد .\r\nبرخى گويند : « سرى » يعنى عيسى . حسن گويد : به خدا ، عيسى بندهء سرى و شريفهء خداوند بود .\r\n وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا  : اكنون درخت\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nخرما را بجنبان تا خرماى چيده شده ، بر زمين بيفتد و از آن بخورى . امام باقر عليه السلام مىفرمايد : زنانى كه وضع حمل كرده‌اند ، رطب نمىخورند ، ولى خداوند بمريم رطب عطا كرد . گويند : درخت خرما خشك و بىبر بود ، زيرا اگر سبز و بارور بود ، خود مريم آن را مىجنبانيد و نيازى به اين دستور نداشت . مخصوصاً كه آن موقع ، فصل زمستان هم بود . اين يكى از معجزات است كه خرماى بىموسم ، از چوب خشك ، ناگهان بوجود آيد . در روايت است كه اين تنهء درخت ، سر نداشت ، همين كه مريم پاى خود را به آن زد ، سبز و بارور شد .\r\n فَكُلِي وَ اشْرَبِي وَ قَرِّي عَيْناً  : اى مريم ، از اين رطب بخور و از اين آب بنوش و خوشدل باش . برخى گويند : يعنى به اين طفل كه مىنگرى ، ديده‌ات را خنك گردان ، زيرا اشك شادى سرد و اشك غم گرم است . برخى گويند : يعنى با ديدن اين طفل محبوب ، چشمان تو آرامش پيدا مىكنند .\r\n فَإِمَّا تَرَيِنَّ مِنَ الْبَشَرِ أَحَداً فَقُولِي إِنِّي نَذَرْتُ لِلرَّحْمنِ صَوْماً  : هر گاه بشرى ببينى كه از تو در بارهء اين طفل سؤالى كند ، بگو : من روزهء صمت گرفته‌ام . يعنى : با خداى خود عهد كرده‌ام كه با كسى تكلم نكنم . قتاده گويد : يعنى روزه دارم و بايد از خوردن و آشاميدن و سخن گفتن خوددارى كنم . مريم مأمور مىشود كه با كسى سخن نگويد ، تا خود طفل سخن بگويد و دامن مادر را از لكهء تهمت پاك سازد . گويند : در ميان بنى اسرائيل ، كسانى بودند كه همانطورى كه روزه مىگرفتند و غذا نمىخوردند ، روزه مىگرفتند و با كسى سخن نمىگفتند ، مدت روزه از صبح تا شام بود .\r\n فَلَنْ أُكَلِّمَ الْيَوْمَ إِنْسِيًّا  : من روزه دارم و با كسى سخن نمىگويم . البته ، اين اندازه اجازه داشت كه سخن بگويد ، اما بيشتر از آن ، اجازه نداشت . اين معنى از سدى است . ابو على جبائى گويد : خداوند قبلا به او امر كرده بود كه نذر سكوت كند و هر گاه كسى از او سؤال كند ، با اشاره به او فهماند كه روزهء سكوت گرفته است . زيرا صحيح نيست كه خداوند به او دستور دهد كه بدروغ ، بگويد : روزهء سكوت گرفته‌ام .\r\n فَأَتَتْ بِهِ قَوْمَها تَحْمِلُهُ قالُوا يا مَرْيَمُ لَقَدْ جِئْتِ شَيْئاً فَرِيًّا  : مريم ، عيسى را\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nكه در پارچه‌اى پيچيده بود ، بسوى قوم خود آورد . گفتند : اى مريم كار ناپسندى كرده‌اى .\r\n يا أُخْتَ هارُونَ  : در اينباره اقوالى است :\r\n1 - اين هارون در ميان بنى اسرائيل مردى صالح بود و هر كس اهل صلاح بود ، به او نسبت داده مىشد . اين قول از ابن عباس و قتاده و كعب و ابن زيد و مغيرة بن شعبه و مروى از پيامبر گرامى اسلام است . گويند : وقتى از دنيا رفت ، چهل هزار نفر بنام هارون ، جنازه‌اش را تشييع كردند ، بنا بر اين ، خواهر هارون ، يعنى كسى كه از لحاظ شايستگى شبيه هارون است .\r\n2 - هارون برادر پدرى مريم و مردى نيكو روش بود . اين قول از كلبى است .\r\n3 - سدى گويد : هارون برادر موسى بود و مريم به او نسبتى داشت .\r\n4 - سعيد بن جبير گويد : او مردى بدكار بود ، منظور اين است كه تو از لحاظ بدى و آلودگى شبيه وى هستى .\r\n ما كانَ أَبُوكِ امْرَأَ سَوْءٍ وَ ما كانَتْ أُمُّكِ بَغِيًّا  : اى خواهر هارون ! پدرت مرد بدى نبود ، و مادرت مرتكب زنا نمىشد .\r\n فَأَشارَتْ إِلَيْهِ  : مريم اشاره به عيسى كرد و به آنها فهمانيد كه با او صحبت كنند و جريان را از او بپرسند .\r\n قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا  : آنها از اين اشارهء مريم در شگفت مانده ، گفتند : چگونه با طفلى كه در گهواره است و هنوز شير مىخورد ، تكلم كنيم ؟\r\nبرخى گويند : يعنى چگونه با طفلى كه در دامان مادر خفته است و شير مىخورد سخن بگوييم . زيرا عيسى در آن نقطهء دور افتاده ، گاهواره‌اى نداشت و گاهوارهء او دامن پر مهر مادر بود .\r\nسدى گويد : آنها از اين اشارهء مريم خشمگين شده ، گفتند : ما را مسخره مىكند و مسخرهء او براى ما از زنا كاريش دشوارتر است ! همين كه عيسى به سخن آمد گفتند : واقعه‌اى عظيم است ! ! !\r\n\r\n","description":"","footnote":"","page_name":" 162 ","page_number":164},
  {"content":"\r\n\r\n قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا  : عيسى به سخن آمد و به - بندگى خود در پيشگاه خداوند اعتراف كرد و از همان وقت ، راه را بر كسانى كه ادعاى خدايى او كردند ، مسدود كرد و گفت : خداوند كتاب خود را بر من نازل كرده و مرا به افتخار نبوت ، مفتخر ساخته است ، گويا خداوند عيسى را به سخن در آورد تا كسى در بارهء او غلو نكند ، زيرا مىدانست كه بعداً در بارهء او غلو خواهند كرد . حسن و جبائى گويند : خداوند در همان موقع ، عقل عيسى را كامل كرد و او را براى هدايت بشر برانگيخت . اين هم معجزهء ديگرى است . وهب گويد : وقتى كه عيسى با آنها تكلم كرد : چهل روزه بود . ابن عباس و اكثر مفسرين گويند : همان روز ولادتش بود . ظاهر از كلام خدا همين است . برخى گويند : يعنى من بندهء خدا هستم و خداوند به زودى كتاب خود را بر من نازل مىكند و به من مقام پيغمبرى مىدهد . اين اعجاز براى تبرئهء مريم صورت گرفت .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\n\r\n[ سوره مريم ( 19 ) : آيات 31 تا 35 
  ]\r\nوَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا ( 31 ) وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا ( 32 ) وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا ( 33 ) ذلِكَ عِيسَى ابْنُ مَرْيَمَ قَوْلَ الْحَقِّ الَّذِي فِيهِ يَمْتَرُونَ ( 34 ) ما كانَ لِلَّهِ أَنْ يَتَّخِذَ مِنْ وَلَدٍ سُبْحانَهُ إِذا قَضى أَمْراً فَإِنَّما يَقُولُ لَهُ كُنْ فَيَكُونُ ( 35 )\r\n\r\nترجمه :\r\nخداوند ، مرا در هر كجا باشم ، مبارك گردانيده و تا زنده‌ام به نماز و زكات سفارش كرده است . او مرا نسبت بمادرم نيكو كار گردانيده و ستمكارى نگون بخت نساخته است . سلام بر من ، بروز ولادت و روز مرگ و روز قيامت ، اين است عيسى بن مريم ، سخن حقى كه در بارهء آن شك مىكنند ، براى خداوند سزاوار نيست كه فرزندى بگيرد ، او منزه است هر گاه امرى را مقرر بدارد ، به آن مىگويد : باش و هستى مىپذيرد .\r\n\r\nقرائت :\r\nقول الحق : عاصم و ابن عامر و يعقوب به نصب و ديگران برفع خوانده‌اند . رفع بنا بر تقدير مبتداست . يعنى « هذا الكلام قول . . . » ممكن است اين مبتدا ضميرى باشد كه مرجع آن عيسى است . زيرا به عيسى ، روح و كلمهء خدا گفته شده است . اما نصب آن به تقدير « احق » است .\r\n\r\n","description":"","footnote":"","page_name":" 164 ","page_number":166},
  {"content":"\r\n\r\n\r\nلغت :\r\nسلام : مصدر ، يعنى سالم بودن . يكى از نامهاى خدا نيز هست . اين كلمه با اينكه نكره است ، مبتدا واقع مىشود . كلماتى كه اسم جنس هستند ، مبتدا واقع مىشوند و فايده مىدهند . لكن نظر به اينكه قبلا كلمهء « سلام » بدون الف و لام به كار رفته ، در اينجا بهتر است كه با الف و لام به كار رود .\r\n\r\nمقصود :\r\nآن گاه در نقل دنبالهء گفتار عيسى مىفرمايد :\r\n وَ جَعَلَنِي مُبارَكاً أَيْنَ ما كُنْتُ  : مجاهد گويد : يعنى خداوند مرا معلم و راهنماى خير گردانيده است . برخى گويند : يعنى هر فايده كرده است . بركت ، يعنى :\r\nزياد شدن خير و مبارك ، يعنى چيزى كه خير را زياد كند . برخى گويند : يعنى در راه ايمان ثابت و پايدار هستم ، زيرا اصل بركت ، به معناى نبوت است اين معنى از جبائى است .\r\n وَ أَوْصانِي بِالصَّلاةِ وَ الزَّكاةِ ما دُمْتُ حَيًّا  : خداوند به من دستور داده است كه در دوران حيات ، نماز را بپاى دارم و زكات بدهم .\r\n وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا  : خداوند مرا نسبت بمادرم موظف كرده است كه در برابر زحماتش از او قدردانى و شكر گزارى كنم . من بلطف خداوند ، اين وظيفه را انجام مىدهم و نسبت به همگان متواضع هستم و در صف جباران نگون بخت نخواهم بود .\r\n وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  : در روز ولادت و روز مرگ و روز قيامت ، خداوند متعال نعمت سلامت خود را بر من ارزانى داشته و ميدارد . تفسير اين قسمت در قصهء يحيى گذشت . از اين آيات بر مىآيد كه انسان مىتواند خود را به صفات نيكو بستايد . به شرطى كه منظور شناساندن خود باشد نه افتخار و مباهات ! گويند : همين كه عيسى با آنها سخن گفت ، دانستند كه دامن مريم پاك است . از آن پس عيسى سكوت كرد و تا وقتى كه معمولا اطفال ديگر بسخن\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nمىآيند ، تكلم نكرد .\r\n ذلِكَ عِيسَى ابْنُ مَرْيَمَ قَوْلَ الْحَقِّ الَّذِي فِيهِ يَمْتَرُونَ  : عيسى همان است كه خودش گفت . نه آنچه مسيحيان مىگويند كه پسر خدا يا خداست ! آنچه را عيسى در بارهء خود گفت ، قطعى و مسلم بود ، لكن يهوديان و مسيحيان ، در بارهء او دچار شك و ترديد شدند . يهوديان او را ساحر دروغگو و مسيحيان او را پسر خدا و اقنوم سوم دانستند . برخى گويند : منظور اختلافاتى است كه خود مسيحيان در بارهء او پيدا كرده ، برخى او را خدا و برخى او را اقنوم سوم خواندند .\r\n ما كانَ لِلَّهِ أَنْ يَتَّخِذَ مِنْ وَلَدٍ  : در اينجا خداوند به منظور تكذيب ايشان مىفرمايد : براى خداوند صلاح نيست كه فرزندى داشته باشد . يعنى در خور مقامش نيست . بديهى است كه فرزند بايد از جنس پدر باشد ، لكن خداوند داراى همجنس و شبيه و مانند نيست و بنا بر اين فرزندى نمىتواند داشته باشد . كلمهء « من » نفى جنس مىكند . يعنى به هيچ نحو ، فرزند ندارد . نه يكى و نه بيشتر از يكى ! سپس به تنزيه خود پرداخته مىفرمايد :\r\n سُبْحانَهُ  : خداوند از اين گونه عيبها و نقايص ، پاك و مبراست . سپس به بيان علت اينكه عيسى داراى پدر نيست ، پرداخته ، مىفرمايد :\r\n إِذا قَضى أَمْراً فَإِنَّما يَقُولُ لَهُ كُنْ فَيَكُونُ  : تفسير اين جمله را در گذشته ، نوشته‌ايم ، مقصود اين است كه هيچ چيز در برابر ارادهء قاهرهء خداوند ، غير ممكن نيست .\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\n[ سوره مريم ( 19 ) : آيات 36 تا 40 
  ]\r\nوَ إِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ ( 36 ) فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ ( 37 ) أَسْمِعْ بِهِمْ وَ أَبْصِرْ يَوْمَ يَأْتُونَنا لكِنِ الظَّالِمُونَ الْيَوْمَ فِي ضَلالٍ مُبِينٍ ( 38 ) وَ أَنْذِرْهُمْ يَوْمَ الْحَسْرَةِ إِذْ قُضِيَ الْأَمْرُ وَ هُمْ فِي غَفْلَةٍ وَ هُمْ لا يُؤْمِنُونَ ( 39 ) إِنَّا نَحْنُ نَرِثُ الْأَرْضَ وَ مَنْ عَلَيْها وَ إِلَيْنا يُرْجَعُونَ ( 40 )\r\n\r\nترجمه :\r\nخداوند ، خداى من و شماست . او را پرستش كنيد . اين است راه راست . دسته هايى از ميان آنها اختلاف كردند . واى بر مردم كافر از مشاهدهء روزى عظيم ! روزى كه نزد ما مىآيند ، چه خوب شنوا و بينا هستند ! لكن مردم ستمكار ، امروز در گمراهى آشكارى هستند . آنها را از روز حسرت ، كه كارها يكسره شده است بترسان .\r\nآنان در غفلت هستند و ايمان نمىآورند . ما وارث زمين و ساكنان آن هستيم و بسوى ما بازگشت مىكنند .\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n\r\nقرائت :\r\nو ان اللَّه : كوفيان و ابن عامر و روح و زيد از يعقوب بكسر همزه و ديگران بفتح خوانده‌اند . كسر آن بنا بر استيناف و فتح آن بنا بر اين است كه عطف بر « اوصانى بالصلاة . . . » باشد .\r\n\r\nمقصود :\r\n وَ إِنَّ اللَّهَ رَبِّي وَ رَبُّكُمْ فَاعْبُدُوهُ  : بنا بر فتحهء همزه چهار وجه دارد : 1 - يعنى خداوند حكم كرده است كه او خداى من و خداى شماست . اين وجه از ابو - عمرو بن علاست . 2 - عطف بر كلام عيسى است . يعنى : خداوند به من سفارش كرده است كه او خداى من و شماست . 3 - فراء گويد : يعنى اين است عيسى بن مريم و اين است كه خدا پروردگار من و پروردگار شماست . 4 - يعنى بواسطهء اينكه خداوند پروردگار شماست ، او را بپرستيد . بنا بر كسرهء همزه ، ممكن است عطف بر  قالَ إِنِّي عَبْدُ اللَّهِ  باشد . يعنى : عيسى گفت : خداوند پروردگار من و شماست ، او را پرستش كنيد . ممكن است كلام از خداوند باشد .\r\n هذا صِراطٌ مُسْتَقِيمٌ  : اين است راه واضح و روشن كه بايد همواره ملتزم آن باشيد . برخى گويند : يعنى آنچه به شما خبر دادم . كه خداوند به من امر كرده است ، همان دين مستقيمى است كه در آن اعوجاج و انحرافى نيست .\r\n فَاخْتَلَفَ الْأَحْزابُ مِنْ بَيْنِهِمْ  : اختلاف مذهبى اين است كه هر دسته‌اى بر - خلاف دسته‌هاى ديگر عقيده داشته باشد . احزاب ، جمع حزب است و حزب جمعيتى است كه داراى مرام و مسلك خاصى باشد . مقصود اين است كه احزاب اهل كتاب در بارهء عيسى اختلاف كردند . برخى گفتند : او خداست . اينان يعقوبيه هستند .\r\nبرخى گفتند : پسر خداست . اينان نسطوريه هستند . برخى گفتند : اقنوم سوم است .\r\nاينان اسرائيليه هستند . مسلمانان گفتند : بنده‌اى از بندگان خداست . اين معنى از قتاده و مجاهد است . اينكه مىگويد : از ميان آنها احزاب اختلاف كردند ، بخاطر اين است كه دسته‌اى از آنها بر عقيدهء حق استوار ماندند . برخى گفته‌اند : « من » زائده\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nاست . يعنى ميان احزاب اختلاف پيدا شده است .\r\n فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ  : كسانى كه در بارهء عيسى به خداوند كافر شدند ، همين كه در روز قيامت ، در عرصهء هولناك محشر حضور پيدا كنند ، دچار عذابى شديد خواهند شد . علت اينكه روز قيامت را  يَوْمٍ عَظِيمٍ !  ناميده ، اين است كه : ترس و وحشت آن عظيم است . برخى گفته‌اند : يعنى واى به حال آنها كه در روز قيامت در ميان مردم رسوا و مفتضح مىشوند !  أَسْمِعْ بِهِمْ وَ أَبْصِرْ يَوْمَ يَأْتُونَنا  : در معناى اين جمله دو قول است : 1 - يعنى اينان كه در اين جهان گوش شنوا و چشم بينا ندارند و از درك حقايق عجز نشان مىدهند ، در روز قيامت كه نزد ما مىآيند ، چشم و گوششان باز مىشود و همه چيز را مىبينند و مىشنوند . چنان كه مىفرمايد :  فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  ( ق 22 : پرده‌ها را از پيش چشم تو بر مىداريم و در آن روز ديدگان تو تيز بين مىشود ) 2 - يعنى آنها را بشنوان و به آنها نشان ده و براى آنها بيان كن كه در روز قيامت از راه بهشت و پاداش ، گمراه خواهند بود . اين معنى از جبائى است . وى گويد : ممكن است مقصود اين باشد كه : داستان اين پيامبران را براى مردم تعريف كن ، تا آنها را بشناسند و به آنها ايمان بياورند . هر كس به آنها ايمان نياورد . در روز قيامت گمراه و از پاداش الهى محروم است . البته وجه اول بهتر است .\r\n لكِنِ الظَّالِمُونَ الْيَوْمَ فِي ضَلالٍ مُبِينٍ  : لكن مردم ظالم ، امروز ، هوى و هوس را براى هدايت ترجيح مىدهند و از راه حق منحرف هستند ، پس مقصود اين است كه اينان در اين جهان جاهل و در آن جهان عارف هستند . ( اين معنى بنا بر وجه اول جملهء پيش است ) .\r\n وَ أَنْذِرْهُمْ يَوْمَ الْحَسْرَةِ  : كفار مكه را از روزى كه مردم گنهكار ، حسرت مىخورند كه چرا نيكى نكردند و مردم نيكوكار ، حسرت مىخورند كه چرا بيشتر نيكى نكردند ، بترسان . اين روز ، روز رستاخيز است برخى گويند : در آن روز فقط افرادى كه مستحق عقاب هستند ، حسرت مىخورند . در صحيح مسلم از ابو سعيد خدرى\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nنقل شده است كه پيامبر گرامى اسلام فرمود :\r\n- هنگامى كه اهل بهشت ، داخل بهشت و اهل جهنم ، داخل جهنم شوند ، اهل بهشت و جهنم را ندا مىكنند و توجه آنها جلب مىشود . آن گاه مرگ را به آنها نشان مىدهند و به آنها مىگويند : مرگ را مىشناسيد ! مىگويند : همين مرگ است و همگى آن را مىشناسند . آن گاه مرگ را نابود مىكنند و مىگويند : اى اهل بهشت ديگر مرگى نيست . شما جاودانى هستيد و اى اهل آتش ، ديگر مرگى نيست ، شما جاودانى هستيد اين است معناى :  وَ أَنْذِرْهُمْ يَوْمَ الْحَسْرَةِ  اين روايت را اصحاب ما از امام باقر ( ع ) و از امام صادق ( ع ) نقل كرده و در آخر آن اضافه كرده‌اند كه :\r\n- اهل بهشت ، آن قدر خوشحال مىشوند ، كه اگر كسى در آنجا مردنى بود ، آنها از شادى مىمردند و اهل دوزخ ، چنان فرياد مىكشند كه اگر كسى مردنى بود ، از ناراحتى جان مىسپردند .\r\n إِذْ قُضِيَ الْأَمْرُ  ، آن روز ، كارها يكسره مىشود و اميدها و آرزوها بر باد مىرود .\r\nقومى به بهشت و قومى بدوزخ مىروند . برخى گويند : يعنى دنيا تمام شده است و كسى به دنيا بر نمىگردد تا گذشته‌ها را جبران كند . برخى گويند : يعنى در ميان مردم به عدالت حكم مىشود . برخى گويند : بر اهل بهشت و جهنم حكم شده است كه جاودانى هستند .\r\n وَ هُمْ فِي غَفْلَةٍ  : آنان در اين جهان ، سرگرم كارهاى بىفايده هستند و آخرت را فراموش كرده‌اند .\r\n وَ هُمْ لا يُؤْمِنُونَ  : و به آخرت ايمان ندارند .\r\n إِنَّا نَحْنُ نَرِثُ الْأَرْضَ وَ مَنْ عَلَيْها وَ إِلَيْنا يُرْجَعُونَ  : ما ساكنان زمين را از روى زمين برمىداريم و خود وارث و صاحب زمين و كسانى كه بر روى زمين هستند ، مىشويم ، زيرا كسى باقى نمىماند كه در روى زمين ادعاى مالكيت كند و در آن دخل و تصرفى داشته باشد . پس از مرگ هم بازگشت آنها بسوى ماست و جز ما كسى بر آنها حكمرانى نمىكند .\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n\r\n[ سوره مريم ( 19 ) : آيات 41 تا 50 
  ]\r\nوَ اذْكُرْ فِي الْكِتابِ إِبْراهِيمَ إِنَّهُ كانَ صِدِّيقاً نَبِيًّا ( 41 ) إِذْ قالَ لِأَبِيهِ يا أَبَتِ لِمَ تَعْبُدُ ما لا يَسْمَعُ وَ لا يُبْصِرُ وَ لا يُغْنِي عَنْكَ شَيْئاً ( 42 ) يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا ( 43 ) يا أَبَتِ لا تَعْبُدِ الشَّيْطانَ إِنَّ الشَّيْطانَ كانَ لِلرَّحْمنِ عَصِيًّا ( 44 ) يا أَبَتِ إِنِّي أَخافُ أَنْ يَمَسَّكَ عَذابٌ مِنَ الرَّحْمنِ فَتَكُونَ لِلشَّيْطانِ وَلِيًّا ( 45 )\r\nقالَ أَ راغِبٌ أَنْتَ عَنْ آلِهَتِي يا إِبْراهِيمُ لَئِنْ لَمْ تَنْتَهِ لَأَرْجُمَنَّكَ وَ اهْجُرْنِي مَلِيًّا ( 46 ) قالَ سَلامٌ عَلَيْكَ سَأَسْتَغْفِرُ لَكَ رَبِّي إِنَّهُ كانَ بِي حَفِيًّا ( 47 ) وَ أَعْتَزِلُكُمْ وَ ما تَدْعُونَ مِنْ دُونِ اللَّهِ وَ أَدْعُوا رَبِّي عَسى أَلاَّ أَكُونَ بِدُعاءِ رَبِّي شَقِيًّا ( 48 ) فَلَمَّا اعْتَزَلَهُمْ وَ ما يَعْبُدُونَ مِنْ دُونِ اللَّهِ وَهَبْنا لَهُ إِسْحاقَ وَ يَعْقُوبَ وَ كُلاًّ جَعَلْنا نَبِيًّا ( 49 ) وَ وَهَبْنا لَهُمْ مِنْ رَحْمَتِنا وَ جَعَلْنا لَهُمْ لِسانَ صِدْقٍ عَلِيًّا ( 50 )\r\n\r\n","description":"","footnote":"","page_name":" 171 ","page_number":173},
  {"content":"\r\n\r\n\r\nترجمه :\r\nابراهيم را كه پيامبرى راستگو بود ، در قرآن ياد كن . هنگامى كه به پدرش گفت : پدر ، چرا چيزى را مىپرستى كه نمىشنود و نمىبيند و ترا از هيچ چيز ، بىنياز نمىكند ؟ پدر ، مرا علمى نصيب گشته است كه نصيب تو نشده است . از من پيروى كن تا ترا به راه راست هدايت كنم ، پدر ، شيطان را پرستش نكن ، زيرا شيطان خدا را معصيت كرد . پدر ، مىترسم از جانب خداوند ، عذابى به تو برسد و دوست شيطان بشوى .\r\nگفت : ابراهيم ! آيا از خدايان من اعراض كرده‌اى ؟ ! اگر دست برندارى ، سنگسارت مىكنم . براى مدتى دراز از من دور شو . گفت : سلام بر تو . به زودى پيش خدايم براى تو طلب مغفرت مىكنم . خداوند نسبت به من مهربان است . من از شما و آنچه را پرستش مىكنيد ، كناره‌گيرى مىكنم و خدايم را مىخوانم و اميدوارم كه بدعاى پروردگارم ، نگونبخت نشوم . چون از آنها و بتهاى آنها كناره‌گيرى كرد ، به او اسحاق و يعقوب بخشيديم و آنها را پيامبر ساختيم و آنها را از رحمت خويش ، بخشش كرديم و به آنها ذكر خيرى بلند آوازه ، داديم .\r\n\r\nقرائت :\r\nدر سورهء يوسف ، در بارهء اختلاف قراء در كلمهء « يا ابت » گفتگو كرده‌ايم .\r\n\r\nلغت :\r\nصديق : كسى كه بطور مبالغه‌آميزى در راه تصديق حق اصرار مىورزد .\r\nالرغبة عن الشيء : اعراض از آن .\r\nانتهاء : خوددارى .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nرجم : سنگ‌باران كردن ، بدگويى كردن و ناسزا گفتن .\r\nملى : روزگار طولانى .\r\nحفى : صاحب لطفى كه همهء نعمتها را مىبخشد . مبالغه كننده در سؤال .\r\nلسان : زبان مدح و ذم . شاعر گويد :\r\n انى اتتنى لسان لا اسر بها * من علو لا عجب منها و لا سخر \r\n جاءت مرجمة قد كنت احذرها * لو كان ينفعنى الاشفاق و الحذر \r\nيعنى : از « علو » زبانى به من رسيد كه از روى تعجب و مسخره نبود و من به آن مسرور نمىشوم ، من از زشتگويى آن حذر مىكنم . لكن ترسيدن و حذر كردن ، سودى ندارد .\r\n\r\nاعراب :\r\nيا ابت : گويند اين تاء بدل از ياء است .\r\nمليا : مفعول فيه كلا : مفعول به براى « جعلنا »\r\n\r\nمقصود :\r\nاكنون بشرح قصهء ابراهيم خليل ( ع ) پرداخته ، مىفرمايد :\r\n وَ اذْكُرْ فِي الْكِتابِ إِبْراهِيمَ إِنَّهُ كانَ صِدِّيقاً نَبِيًّا  : در قرآن كريم ، ابراهيم را كه پيامبرى بود تصديق كنندهء امور دين ، ياد كن . اين معنى از ابو على جبائى است .\r\nابو مسلم گويد : يعنى مردى بود بسيار راستگو . . .\r\n إِذْ قالَ لِأَبِيهِ يا أَبَتِ لِمَ تَعْبُدُ ما لا يَسْمَعُ وَ لا يُبْصِرُ وَ لا يُغْنِي عَنْكَ شَيْئاً  :\r\nابراهيم به آزر گفت : پدر ، چرا كسى را مىپرستى كه چيزى نمىشنود و عبادت كنندگان خود را نمىبيند و در امور زندگى اين جهان براى تو نفعى ندارد و سود و زيانى به تو نمىرساند . ؟ !  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  :\r\nتاء « ابت » به منظور مبالغه است . يعنى : پدر ، من نسبت بمقام خداوند داراى معرفتى\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nشده‌ام كه تو نشده‌اى . بيا به من تأسى كن ، تا راه مستقيم و هموار را - كه ترا از حق ، دور و گمراه نسازد - به تو نشان دهم .\r\n يا أَبَتِ لا تَعْبُدِ الشَّيْطانَ  : پدر ، شيطان را اطاعت مكن كه بمنزلهء پرستش كنندهء او خواهى بود . ترديدى نيست كه كافر ، شيطان را پرستش نمىكند ، بلكه او را اطاعت مىكند و اطاعت هم مثل پرستش است .\r\n إِنَّ الشَّيْطانَ كانَ لِلرَّحْمنِ   عَصِيًّا  : شيطان بدرگاه خداوند عاصى است .\r\n يا أَبَتِ إِنِّي أَخافُ أَنْ يَمَسَّكَ عَذابٌ مِنَ الرَّحْمنِ فَتَكُونَ لِلشَّيْطانِ وَلِيًّا  :\r\nپدر ، مىترسم از جانب خداوند ، عذابى به تو برسد ، زيرا بر كفر خويش اصرار مىورزى و بنا بر اين به شيطان واگذار مىشوى و او به حال تو سودى ندارد . اين معنى از جبائى است . ابو مسلم گويد : يعنى از لحاظ لعنت و خوارى ، تابع شيطان خواهى بود . برخى گويند : در آتش جهنم همدم شيطان خواهى بود . برخى گويند : يعنى شيطان ، براى نصرت و يارى ، بر تو ولايت پيدا مىكند . اينكه مىگويد : تو ولى شيطانى و نمىگويد :\r\nشيطان ولى تست ، براى اين است كه براى آزر ، سرزنش بيشترى باشد و او را رسوا گرداند . مقصود اين است كه : اگر گرفتار عذاب خدا شدى ، شيطان هم ترا يارى نخواهد كرد و خوار و بدبخت خواهى شد .\r\nقبلا به اين نكته اشاره كرده‌ايم كه : مردى كه ابراهيم او را پدر مىخواند ، جد مادرى ابراهيم است و نام پدر ابراهيم تارخ بود ، زيرا به اجماع طائفهء اماميه ، همهء پدران و نياكان پيامبر ما مسلمان و موحد بوده‌اند . از خود آن بزرگوار روايت شده است كه : خداوند همواره مرا از اصلاب پاك به ارحام پاك ، منتقل مىكرد ، تا اينكه مرا بعالم شما آورد . بديهى است كه كافر را پاك نمىخوانند ، زيرا خداوند مىفرمايد :\r\n إِنَّمَا الْمُشْرِكُونَ نَجَسٌ  يعنى مردم مشرك نجس هستند .\r\n قالَ أَ راغِبٌ أَنْتَ عَنْ آلِهَتِي يا إِبْراهِيمُ  : آزر در جواب ابراهيم گفت : ابراهيم ، آيا از پرستش خدايان من روى گردان شده‌اى ! !  لَئِنْ لَمْ تَنْتَهِ لَأَرْجُمَنَّكَ  : اگر دست از اين رفتار برندارى ، ترا سنگسار مىكنم .\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nبرخى گفته‌اند : يعنى به تو ناسزا مىگويم . برخى گفته‌اند : يعنى ترا مىكشم .\r\n وَ اهْجُرْنِي مَلِيًّا  : حسن و مجاهد و سعيد بن جبير و سدى گويند : يعنى براى مدتى دراز از من دور شو . ابن عباس و قتاده و عطا و ضحاك گويند : يعنى از من دور شو ، تا از عقوبت من سالم بمانى . « ملى » يعنى كامل و سالم .\r\n قالَ سَلامٌ عَلَيْكَ  : جبائى و ابو مسلم گويند : اين سلام ، سلام وداع و جدايى است . برخى گويند : سلام احترام و نيكى است . يعنى به منظور اداى حق پدرى ، نافرمانى نمىكنم و از تو جدا مىشوم .\r\n سَأَسْتَغْفِرُ لَكَ رَبِّي  : در اينباره اقوالى است : 1 - ابراهيم به حكم عقل خود به او وعدهء استغفار داد . در آن وقت هنوز از طرف شرع ثابت نشده بود كه طلب مغفرت براى آدم مشرك ، قبيح است . 2 - جبائى گويد : يعنى اگر بت پرستى را ترك كنى ، من هم براى تو طلب مغفرت مىكنم . 3 - اصم گويد : يعنى از خدا مىخواهم كه ترا در دنيا عذاب نكند .\r\n إِنَّهُ كانَ بِي حَفِيًّا  : ابن عباس و مقاتل گويند : يعنى خداوند نسبت به من رحيم است و لطف و محبت دارد . برخى گويند : يعنى خداوند همواره به من احسان كرده و مىكند .\r\nبرخى گويند : يعنى خداوند به گفتگوهاى من و تو عالم است .\r\n وَ أَعْتَزِلُكُمْ وَ ما تَدْعُونَ مِنْ دُونِ اللَّهِ  : من از شما و بت پرستى شما كناره‌گيرى مىكنم .\r\n وَ أَدْعُوا رَبِّي عَسى أَلَّا أَكُونَ بِدُعاءِ رَبِّي شَقِيًّا  : من خداوند خود را مىپرستم و اميدوارم كه مثل شما بواسطهء بت پرستى نگونبخت نشوم . برخى گفته‌اند : يعنى اميدوارم كه خداوند طاعت و عبادتم را بپذيرد و با رد آن تيره بختم نكند ، زيرا مؤمن ، همواره ميان بيم و اميد است .\r\n فَلَمَّا اعْتَزَلَهُمْ وَ ما يَعْبُدُونَ مِنْ دُونِ اللَّهِ وَهَبْنا لَهُ إِسْحاقَ وَ يَعْقُوبَ وَ كُلًّا جَعَلْنا نَبِيًّا  : هنگامى كه از آنها كناره‌گيرى كرده و بسوى « ارض مقدس » رفت ، فرزندى چون اسحاق و فرزند زاده‌اى چون يعقوب ، به او بخشيديم و سوز هجران و\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nفراق خويشاوندان را با بخشيدن فرزندان ، تسكين داديم و آنها را نيز بزيور نبوت بياراستيم .\r\n وَ وَهَبْنا لَهُمْ مِنْ رَحْمَتِنا  : غير از اولاد و نبوت ، نعمتهاى ديگرى نيز به او بخشيديم .\r\n وَ جَعَلْنا لَهُمْ لِسانَ صِدْقٍ عَلِيًّا  : و آنها را در ميان مردم مورد احترام قرار داديم و نام نيكوى آنان . را زبانزد خاص و عام كرديم . پيروان همهء اديان ، ابراهيم و ذريهء او را دوست مىدارند و ثناخوان آنها هستند و آنها را تابع دين خود مىدانند .\r\nبرخى گويند : يعنى نام آنها را بلند كرديم ، زيرا محمد ( ص ) و امتش تا روز قيامت ، نام آنها را به نيكى ياد كنند . برخى گويند : مقصود اين است كه در تشهد گفته مىشود :\r\n« كما صليت على ابراهيم و آل ابراهيم » .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n\r\n[ سوره مريم ( 19 ) : آيات 51 تا 55 
  ]\r\nوَ اذْكُرْ فِي الْكِتابِ مُوسى إِنَّهُ كانَ مُخْلَصاً وَ كانَ رَسُولاً نَبِيًّا ( 51 ) وَ نادَيْناهُ مِنْ جانِبِ الطُّورِ الْأَيْمَنِ وَ قَرَّبْناهُ نَجِيًّا ( 52 ) وَ وَهَبْنا لَهُ مِنْ رَحْمَتِنا أَخاهُ هارُونَ نَبِيًّا ( 53 ) وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولاً نَبِيًّا ( 54 ) وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا ( 55 )\r\n\r\nترجمه :\r\nدر اين كتاب ، موسى را ياد كن كه داراى اخلاص و رسولى گرامى بود . ما از جانب راست كوه طور به او ندا كرديم و او را براى گفتگو به خود نزديك ساختيم و از رحمت خويش برادرش هارون - كه پيامبرى بود - به او بخشيديم . در اين كتاب ، اسماعيل را ياد كن كه وعدهء او راست و رسولى گرامى بود و بستگان خود را به نماز و زكات امر مىكرد و در پيشگاه خداى خويش ، پسنديده بود .\r\n\r\nقرائت :\r\nكوفيان « مخلصا » را بفتح لام و ديگران بكسر لام خوانده‌اند . بكسر لام ، مؤيد آن  وَ أَخْلَصُوا دِينَهُمْ لِلَّهِ  ( نساء 146 : دين خود را براى خدا خالص كردند ) و بفتح لام ، مؤيد آن  إِنَّا أَخْلَصْناهُمْ  است ( ص 46 : ما آنها را خالص گردانيديم ) .\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n\r\nلغت :\r\nنجى : كسى كه براى گفتگو كردن ، برگزيده شده است . برخى گويند : مصدر و به معناى ارتفاع است .\r\n\r\nمقصود :\r\nاكنون خداوند ، داستان موسى را ذكر كرده ، مىفرمايد :\r\n وَ اذْكُرْ فِي   الْكِتابِ مُوسى إِنَّهُ كانَ مُخْلَصاً  : در اين كتاب كه قرآن است ، موسى را ياد كن كه از روى اخلاص خدا را عبادت مىكرد و رسالت خود را با خلوص نيت ، انجام مىداد . اگر بفتح لام خوانده شود ، يعنى : موسى كسى بود كه خداوند او را براى نبوت و رسالت ، برگزيده و خالص گردانيد .\r\n وَ كانَ رَسُولًا نَبِيًّا  : او پيامبرى عظيم الشأن بود . كه به سوى فرعون و قومش فرستاده شد .\r\n وَ نادَيْناهُ مِنْ جانِبِ الطُّورِ الْأَيْمَنِ  : طور ، كوهى است در شام كه خداوند در آنجا موسى را از جانب راست ندا كرد .\r\nبرخى گويند : از جانب راست كوه ، خداوند به او ندا كرد . مقصود اين است كه هنگامى كه از مدين مىآمد و در درخت ، آتش ديد ، خداوند با او تكلم كرد و گفت :\r\n يا مُوسى إِنِّي أَنَا اللَّهُ رَبُّ الْعالَمِينَ  ( قصص 30 : اى موسى ، من خداوند ، خداى جهانيانم ) .\r\n وَ قَرَّبْناهُ نَجِيًّا  : او را به خود نزديك ساختيم و با او به گفتگو پرداختيم . ابن عباس گويد : خداوند او را مقرب گردانيد و با او تكلم كرد . مقصود از اين تقريب ، اين است كه سخن خود را به گوش او رسانيد . برخى گويند : يعنى مقام او را بالا برديم و عظمت بخشيديم . مثل بنده‌اى كه بمولاى خود نزديك و با او همنشين شود . پس منظور از تقريب ، احترام و تجليل است . نه اينكه از لحاظ مسافت و مكان ، به خداوند نزديك شده است . زيرا خدا مكان ندارد ، تا كسى به مكان او نزديك يا از مكان او دور شود يا يكى از ديگران به او نزديكتر باشد .\r\n وَ وَهَبْنا لَهُ مِنْ رَحْمَتِنا أَخاهُ هارُونَ نَبِيًّا  : او بدرگاه ما نيايش كرد و گفت :\r\n\r\n","description":"","footnote":"","page_name":" 178 ","page_number":180},
  {"content":"\r\n\r\n  وَ اجْعَلْ لِي وَزِيراً مِنْ أَهْلِي هارُونَ أَخِي   ( طه 29 : خدايا براى من از افراد خاندانم ، هارون را كه برادر من است ، وزير گردان ) ما دعاى او را مستجاب كرديم و برادرش هارون را از رحمت خويش به او بخشيديم و به او سمت نبوت داديم تا شريك و همكار برادر باشد .\r\n وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولًا نَبِيًّا  :\r\nدر اين كتاب آسمانى ، اسماعيل بن ابراهيم را ياد كن كه همواره بوعده‌هاى خويش وفا مىكرد و رسولى بود كه بسوى قوم جرهم فرستاده شد . ابن عباس گويد : با مردى وعده گذاشت كه در جايى منتظرش بماند . آن مرد فراموش كرد و اسماعيل يك سال در آنجا ماند تا آمد . اين مطلب از امام صادق عليه السلام نيز روايت شده است . مقاتل گويد :\r\nسه روز منتظر ماند . برخى گويند : اسماعيل بن ابراهيم ، پيش از پدر ، از دنيا رفت . اين اسماعيل ، اسماعيل بن حزقيل است كه بسوى قومش مبعوث شد و قوم پوست سر و صورتش را كندند . خداوند او را در عذاب و عفو قوم مخير گردانيد . او نيز كار آنها را به خدا واگذار كرد تا آنها را عذاب يا عفو كند . از امام صادق ( ع ) نيز ، همين طور روايت شده است . گويند : فرشته‌اى از جانب خداوند ، نزد وى آمد و گفت : خداوند ترا سلام مىرساند و مىگويد : ديدم كه چگونه ترا شكنجه دادند . به من دستور داده است كه در اطاعت امر تو باشم . هر چه خواهى به من امر كن . گفت : من به حسين ( ع ) تأسى مىجويم .\r\n وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا  : او بستگان خود را - و بقولى امت خود را - به نماز و زكات - و بقولى به نماز شب و صدقهء روز - امر مىكرد و خداوند از كردار او خشنود بود . زيرا جز طاعت ، كارى از او سر نميزد و هرگز مرتكب كارهاى زشت نمىشد . برخى گويند : مرضى يعنى صالح و پاك و پسنديده بخاطر همين صفات بود كه پيش خداوند منزلتى بزرگ يافت .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\n\r\n[ سوره مريم ( 19 ) : آيات 56 تا 60 
  ]\r\nوَ اذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا ( 56 ) وَ رَفَعْناهُ مَكاناً عَلِيًّا ( 57 ) أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَ مِمَّنْ حَمَلْنا مَعَ نُوحٍ وَ مِنْ ذُرِّيَّةِ إِبْراهِيمَ وَ إِسْرائِيلَ وَ مِمَّنْ هَدَيْنا وَ اجْتَبَيْنا إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا ( 58 ) فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ فَسَوْفَ يَلْقَوْنَ غَيًّا ( 59 ) إِلاَّ مَنْ تابَ وَ آمَنَ وَ عَمِلَ صالِحاً فَأُولئِكَ يَدْخُلُونَ الْجَنَّةَ وَ لا يُظْلَمُونَ شَيْئاً ( 60 )\r\n\r\nترجمه :\r\nو در اين كتاب ، ادريس را ياد كن كه پيامبرى صديق بود و به او رفعت و عظمت بخشيديم . اين پيامبران ، از نعمت خداوند برخوردار شده ، از ذريهء آدم و از ذريهء كسانى كه با نوح بكشتى سوار كرديم و از ذريهء ابراهيم و اسرائيلند و از كسانى هستند كه آنها را هدايت كرده و برگزيده‌ايم . هر گاه آيات خدا بر آنها خوانده شود ، به سجده مىافتند و مىگريند : پس از آنها مردمى ناشايسته آمدند كه نماز را ضايع و شهوات\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nرا دنبال كردند و به زودى كيفر بد كارى خود را مىبينند . مگر كسانى كه توبه كنند و ايمان آورند و كار نيكو انجام دهند . اينان داخل بهشت مىشوند و ستم نمىبينند .\r\n\r\nلغت :\r\nعلى : بزرگ و برتر . فرق ميان على و رفيع اين است كه على هم به معناى مقتدر و هم به معناى برتر است . اما رفيع تنها به معناى كسى است كه برترى دارد . از اين جهت خدا را رفيع نمىگويند : زيرا رفعت در مكان است . بلكه رفيع الدرجات مىگويند .\r\nبكى : جمع باكى يعنى گريان . ممكن است مصدر باشد .\r\nخلف : اين كلمه بفتح لام به معناى جانشين صالح و به سكون لام به معناى جانشين ناصالح است . گاهى هم هر كدام به معناى ديگرى استعمال مىشود . لبيد گويد :\r\n ذهب الذين يعاش فى اكنافهم * و بقيت فى خلف كجلد الاجرب \r\nيعنى : آنان كه در پناه آنها زندگى شد ، رفتند و كسانى باقى ماندند كه سراسر نقص و عيب هستند .\r\n\r\nاعراب :\r\n سُجَّداً وَ بُكِيًّا  : حال .\r\n إِلَّا مَنْ تابَ  : در محل نصب و استثناى متصل . ممكنست استثناى منقطع و به معناى « لكن » باشد .\r\n\r\nمقصود :\r\nاكنون خداوند به نقل داستان ادريس پرداخته ، مىفرمايد :\r\n وَ اذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا  : ادريس جد پدرى نوح است . نام او در تورات اخنوخ ضبط شده است . گويند : علت اينكه ادريس ناميده شده اينست كه كتاب‌ها را زياد مىخوانده است . او اول كسى بود كه خط نوشت و شغلش خياطى و اول خياط بود . گويند : خداوند نجوم و حساب و هيأت را به او آموخت و اينها معجزهء او بودند .\r\n\r\n","description":"","footnote":"","page_name":" 181 ","page_number":183},
  {"content":"\r\n\r\n وَ رَفَعْناهُ مَكاناً عَلِيًّا  : و او را به مكان مرتفعى بالا برديم . انس و ابو سعيد خدرى و كعب و مجاهد گويند : به آسمان چهارم برده شد . ابن عباس و ضحاك گويند : به آسمان ششم برده شد . مجاهد گويد : مثل عيسى ، زنده به آسمانها برده شد . ديگران گويند : ميان آسمان چهارم و پنجم قبض روح شد . از امام باقر ( ع ) نيز چنين روايت شده است . برخى گويند : مقصود اينست كه بوسيلهء رسالت ، مقام او را رفعت بخشيديم .\r\nمثل  وَ رَفَعْنا لَكَ ذِكْرَكَ  ( انشراح 2 : نام ترا بلند كرديم ) و مقصود رفعت مكانى نيست .\r\nاكنون همهء پيامبران را مورد مدح و ستايش قرار داده ، مىفرمايد :\r\n أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَ مِمَّنْ حَمَلْنا مَعَ نُوحٍ وَ مِنْ ذُرِّيَّةِ إِبْراهِيمَ وَ إِسْرائِيلَ  : اينان كه وصفشان گذشت ، كسانى هستند كه خداوند بوسيلهء نبوت - و بقولى بوسيلهء ثواب و ساير نعمتهاى دينى و دنيوى - به آنها انعام و احسان فرموده است . اينان پيامبرانى هستند از ذريهء آدم و از كسانى كه با نوح سوار كشتى كرديم و از ذريهء ابراهيم و اسرائيل . با اينكه همهء آنها از نسل آدم هستند ، مع الوصف در ذكر نسب آنها فرق مىگذارد ، براى اينكه تفاوت آنها را از لحاظ فضيلت بيان دارد . شرافت ادريس در انتساب به آدم و اينست كه جد نوح بود .\r\nابراهيم از نسل كسانى است كه همراه نوح سوار كشتى شدند . يعنى از نسل سام بن نوح . اسماعيل و اسحاق و يعقوب ، كه از آدم دور شده‌اند ، از ذريهء ابراهيم هستند و شرافت ابراهيم را كسب كرده‌اند . موسى و هارون و زكريا و يحيى و عيسى از ذريهء اسرائيل هستند .\r\n وَ مِمَّنْ هَدَيْنا وَ اجْتَبَيْنا  : برخى گفته‌اند : از اينجا اول كلام است . يعنى از مردمى كه هدايتشان كرديم و آنها را برگزيديم ، كسانى هستند كه هر گاه آيات خدا را بشنوند ، به سجده مىافتند و مىگريند . اما اين قسمت ، بخاطر دلالت كلام حذف شده است . از على بن الحسين ( ع ) نقل شده است كه مقصود ماييم . برخى گويند :\r\nمنظور همان پيامبرانى است كه : قبلا ياد شدند . يعنى آنها كسانى هستند كه ما هدايتشان كرده و از ميان خلق برگزيده‌ايم . سپس در وصف آنها مىفرمايد :\r\n\r\n","description":"","footnote":"","page_name":" 182 ","page_number":184},
  {"content":"\r\n\r\n إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا  : هر گاه قرآن بر آنها خوانده شود در برابر خدا سجده مىكنند و به تضرع و ناله مىپردازند . آرى آنها با همهء عظمتى كه دارند ، به ياد خدا اشك مىبارند . اما مردم غافل و سبكسر با همهء آلودگيهايى كه دارند ، از گريستن خوددارى مىكنند .\r\n فَخَلَفَ مِنْ بَعْدِهِمْ خَلْفٌ  : پس از آنها يهوديان بوجود آمدند كه مردمى نابخرد و زشت رفتار هستند . مجاهد و قتاده گويند : مقصود دسته‌اى از همين امت است .\r\n أَضاعُوا الصَّلاةَ  : محمد بن كعب گويد : يعنى نماز را ترك كردند . ابن مسعود و ابراهيم و عمر بن عبد العزيز و ضحاك گويند : يعنى نماز را به تأخير انداختند . از امام صادق ( ع ) نيز همين طور روايت شده است .\r\n وَ اتَّبَعُوا الشَّهَواتِ  : و در راه حرام ، شهوات خود را دنبال كردند . وهب گويند :\r\nيعنى پس از آنها مردمى آمدند كه قهوه مىنوشيدند و قمار بازى مىكردند و دنبال شهوت و لذت بودند و وظائف خود را ترك و نمازها را تضييع كردند .\r\n فَسَوْفَ يَلْقَوْنَ غَيًّا  : زجاج گويد : يعنى مجازات كجروى خود را خواهند ديد . چنان كه مىفرمايد :  وَ مَنْ يَفْعَلْ ذلِكَ يَلْقَ أَثاماً  ( فرقان 68 : هر كس چنين كند ، مجازات گناه را خواهد ديد ) برخى گويند : يعنى با شر و نوميدى مواجه خواهند شد .\r\nچنان كه شاعر گويد : و من يغو لا يعدم على الغى لائما يعنى : هر كس مرتكب كار زشت شود ، دچار حرمان و يأس خواهد شد .\r\nبرخى گويند : غى ، واديى است در جهنم .\r\n إِلَّا مَنْ تابَ وَ آمَنَ وَ عَمِلَ صالِحاً  : مگر كسانى كه نادم شوند و ايمان بياورند و كارهاى واجب و مستحبّ را انجام دهند .\r\n فَأُولئِكَ يَدْخُلُونَ الْجَنَّةَ وَ لا يُظْلَمُونَ شَيْئاً  : اينان داخل بهشت مىشوند و هيچ ظلمى نمىبينند .\r\nاز اينجا برمىآيد كه خداوند ، هيچكس را از پاداش عملش محروم نمىكند .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\n\r\n[ سوره مريم ( 19 ) : آيات 61 تا 65 
  ]\r\nجَنَّاتِ عَدْنٍ الَّتِي وَعَدَ الرَّحْمنُ عِبادَهُ بِالْغَيْبِ إِنَّهُ كانَ وَعْدُهُ مَأْتِيًّا ( 61 ) لا يَسْمَعُونَ فِيها لَغْواً إِلاَّ سَلاماً وَ لَهُمْ رِزْقُهُمْ فِيها بُكْرَةً وَ عَشِيًّا ( 62 ) تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا ( 63 ) وَ ما نَتَنَزَّلُ إِلاَّ بِأَمْرِ رَبِّكَ لَهُ ما بَيْنَ أَيْدِينا وَ ما خَلْفَنا وَ ما بَيْنَ ذلِكَ وَ ما كانَ رَبُّكَ نَسِيًّا ( 64 ) رَبُّ السَّماواتِ وَ الْأَرْضِ وَ ما بَيْنَهُما فَاعْبُدْهُ وَ اصْطَبِرْ لِعِبادَتِهِ هَلْ تَعْلَمُ لَهُ سَمِيًّا ( 65 )\r\n\r\nترجمه :\r\nبهشت‌هايى كه جايگاه اقامت هستند و خداوند وعدهء بندگان خود كرده و از نظر آنها غايب است و وعدهء او فرا مىرسد . در آنجا سخنى جز سلام ، نمىشنوند و در آنجا براى آنهاست روزيشان به صبح و شام . اين است بهشتى كه به بندگان پرهيزكار خود به ارث مىدهيم . ما جز به امر پروردگارت ، نازل نمىشويم . او راست آنچه در پيش روى ما و آنچه در پشت سر ما و آنچه در ميان آنهاست و خداى تو فراموشكار نيست .\r\nاو خداى آسمانها و زمين و ما بين آنهاست . او را پرستش كن و براى عبادتش شكيبا\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nباش . آيا براى او همتايى مىشناسى ؟\r\n\r\nقرائت :\r\nنورث : رويس از يعقوب ، به تشديد و ديگران بدون تشديد قرائت كرده‌اند و هر دو بيك معنى است .\r\nهل تعلم : در بعضى از روايات از ابو عمرو ادغام لام در تاء نقل شده است .\r\nابو على گويد : به رأى سيبويه ادغام لام در تاء و دال و طاء و صاد و زاء و سين جايز است ، زيرا مخرج لام به مخرج اين حروف نزديك است .\r\n\r\nاعراب :\r\n جَنَّاتِ عَدْنٍ  : منصوب و بدل از « الجنة » .\r\nبالغيب : حال . صاحب حال « جنات عدن » .\r\nسلاماً : استثناى منقطع . يعنى « لكن يسمعون سلاما » .\r\n رَبُّ السَّماواتِ وَ الْأَرْضِ  : بدل از « ربك » يا خبر مبتداى محذوف .\r\n\r\nشأن نزول :\r\nگويند : عاص بن وائل اجرت اجير خود را نداد و گفت : اگر محمد ، حق باشد ، ما به بهشت و نعمتهاى آن اولى هستيم . و در آنجا اجرتش را مىدهم . از اينرو اين آيه نازل شد :  تِلْكَ الْجَنَّةُ الَّتِي . . .  برخى گويند : بعد از آنكه از پيامبر قصهء اصحاب كهف و ذو القرنين و روح سؤال شد ، چند روزى وحى نازل نشد . اين امر بر پيامبر دشوار آمد . هنگامى كه جبرئيل نازل شد ، از دير شدن وحى سخن گفت ، از اينرو فرمود :\r\n وَ ما نَتَنَزَّلُ إِلَّا بِأَمْرِ رَبِّكَ  .\r\n\r\nمقصود :\r\nاكنون در وصف بهشت مىفرمايد :\r\n جَنَّاتِ عَدْنٍ  : بهشت‌هاى عدن ، يعنى بهشت‌هايى است كه محل اقامت مؤمنين هستند . در آيهء پيش ، « جنة » به صورت مفرد و در اينجا به صورت جمع « جنات » گفته است .\r\nگويا آن يك بهشت ، مشتمل بر بهشت‌هايى است . برخى گويند : در همان بهشت بزرگ ،\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nبراى هر يك از مؤمنان بهشتى است .\r\n الَّتِي وَعَدَ الرَّحْمنُ عِبادَهُ بِالْغَيْبِ  : خداوند ، آن بهشت را كه از ديده‌ها پنهان است ، وعدهء بندگان مؤمن خويش داده است . چنان كه مىفرمايد :   فَادْخُلِي فِي عِبادِي وَ ادْخُلِي جَنَّتِي   يعنى : داخل شو در ميان بندگان مؤمن و بهشت من . برخى گفته‌اند : كلمهء « عباد » شامل مؤمن و كافر هر دو مىشود ، به شرطى كه كافر از كفر خود دست بكشد . اينكه مىگويند : « بالغيب » بخاطر اين است كه آن بهشت را نه چشمى ديده و نه گوشى وصف آن را شنيده است . مردم مؤمن ، با اينكه بهشت از نظرشان غايب است ، بوجود آن تصديق و اعتراف دارند .\r\n إِنَّهُ كانَ وَعْدُهُ مَأْتِيًّا  : وعدهء خداوند ، لا محالا ، فرا مىرسد . در اينجا كلمه « مأتيا » اسم مفعول و به معناى اسم فاعل است . زيرا « آينده » و « آمده » يكى است .\r\nبرخى گويند : اسم مفعول به معناى اسم فاعل نيست ، بلكه موعود بهشت است كه مؤمنين وارد آن مىشوند .\r\n لا يَسْمَعُونَ فِيها لَغْواً  : در اين بهشتها سخن لغو و بىمعنى و بقولى شوخى و فحش و اراجيف ، به گوش مؤمنين نمىخورد .\r\n إِلَّا سَلاماً  : تنها سخنى كه مىشنوند سلام فرشتگان و سلام خودشان به يكديگر است . زجاج گويد : سلام ، اسم جامعى است كه شامل هر خيرى مىشود .\r\n وَ لَهُمْ رِزْقُهُمْ فِيها بُكْرَةً وَ عَشِيًّا  : مفسران گويند : در بهشت ماه و خورشيد نيست ، تا صبح و شامى وجود داشته باشد . مقصود اين است كه غذاهايى مثل غذاى صبحانه و شام ، براى آنها آورده مىشود . گويند : عرب هر گاه در روز دو وعده غذا مىخورد ، خوشحال و هر گاه يك وعده غذا مىخورد ، ناراحت مىشد . خداوند متعال به ايشان خبر داد كه در بهشت ، مطابق دو وعده به شما غذا داده مىشود . در آنجا شبى وجود ندارد . سراسر نور است و روشنايى .\r\nبرخى گويند : حدود شب را بوسيلهء افكندن پرده‌ها و بستن درها مىفهمند و حدود روز را بوسيلهء برداشتن پرده‌ها و گشودن درها .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا  : آنچه در اينجا توصيف شد ، همان بهشتى است كه به كسانى ميدهيم كه در اين جهان تقوى پيشه كنند و از ارتكاب معصيت و ترك طاعت خوددارى نمايند . در اينجا تعبير ارث دادن ، با توجه به اينكه از ديگرى به آنها ارث نرسيده ، از اين لحاظ است كه مؤمنان از روز ورود به بهشت ، آنجا را مالك مىشوند . برخى گويند : خداوند جايگاه اهل دوزخ را نيز ، ارث اهل ايمان قرار ميدهد . آنها اگر عبادت خدا كرده بودند ، در بهشت جايگاهى داشتند و بر اثر ترك عبادت ، از آنها محروم مىشوند .\r\n وَ ما نَتَنَزَّلُ إِلَّا بِأَمْرِ رَبِّكَ  : ابن عباس گويد : پيامبر خدا به جبرئيل فرمود :\r\nچرا به زيارت ما نمىآمدى ؟ جبرئيل گفت : هر گاه خداوند به ما امر كند ، نزد تو مىآييم . مجاهد و قتاده و ضحاك نيز چنين گويند . ابو مسلم گويد : اين سخن از اهل بهشت است . يعنى ما در هر كجاى بهشت فرود آييم و ساكن شويم ، تنها به امر خداوند است .\r\n لَهُ ما بَيْنَ أَيْدِينا وَ ما خَلْفَنا وَ ما بَيْنَ ذلِكَ  : براى خداست آخرت كه در پيش روى ماست و دنيا كه در پشت سر ماست و ميان نفخهء دنيا و نفخهء آخرت . مقاتل گويد : ما بين اين دو نفخه ، چهل سال است . برخى گويند : يعنى براى خداست ابتداى آفرينش و پايان زندگى ما . برخى گويند : يعنى براى خداست آنچه از عمر ما باقى مانده و آنچه از عمر ما گذشته و ما بين آن دو . يعنى خداوند در همه حال مدبر امور ماست . برخى گويند : يعنى براى خداست زمين كه در پيش روى ماست و بر - آن فرود آمده‌ايم و آسمان كه پشت سر ماست و از آن فرود آمده‌ايم و ما بين زمين و آسمان .\r\n وَ ما كانَ رَبُّكَ نَسِيًّا  : گويند : اين جمله ، دنبالهء گفتار فرشتگان و اهل بهشت است . برخى گويند : اين جمله از پروردگار متعال است . يعنى : خداوند از كسانى نيست كه فراموشى به او دست دهد و علم خود را فراموش كند ، زيرا او عالم است .\r\nمقصود اين است كه : اى محمد ، خداوند ترا فراموش نمىكند ، اگر چه وحى به تأخير\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nبيفتد . ابو مسلم گويد : يعنى خداوند كسى را از ياد نمىبرد و در روز قيامت همهء مردم را مبعوث خواهد كرد .\r\n رَبُّ السَّماواتِ وَ الْأَرْضِ وَ ما بَيْنَهُما  : او خداى آسمانها و زمين و مالك و مدبر مخلوقات و اشيايى است كه ميان آسمانها و زمين است .\r\n فَاعْبُدْهُ وَ اصْطَبِرْ لِعِبادَتِهِ  : او را كه شريك ندارد ، پرستش كن و در راه تحمل مشقت عبادتش صبر و شكيبايى داشته باش . سپس به پيامبر گرامى خود مىفرمايد :\r\n هَلْ تَعْلَمُ لَهُ سَمِيًّا  : ابن عباس و مجاهد و ابن جريح و سعيد بن جبير گويند :\r\nيعنى آيا براى خداوند شبيه و همانندى سراغ دارى ؟ كلبى گويد : يعنى آيا جز خدا كسى سراغ دارى كه شايستگى داشته باشد كه او را خدا نام گذارى ؟\r\nبرخى گويند : يعنى آيا جز خدا كسى مىشناسى كه : خداوند و خالق و رازق و حيات بخش و ميراننده و قادر بر كيفر و ثواب باشد ، تا او را عبادت كنى ؟ ! اگر جز او كسى سراغ ندارى ، به عبادت او قيام كن و عبادتش را ترك مكن .\r\nاين استفهام ، به معناى نفى است . يعنى كسى نمىشناسى كه خدا ناميده شود .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\n\r\n[ سوره مريم ( 19 ) : آيات 66 تا 70 
  ]\r\nوَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا ( 66 ) أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً ( 67 ) فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا ( 68 ) ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا ( 69 ) ثُمَّ لَنَحْنُ أَعْلَمُ بِالَّذِينَ هُمْ أَوْلى بِها صِلِيًّا ( 70 )\r\n\r\nترجمه :\r\nانسان مىگويد : آيا هنگامى كه مردم ، پس از مرگ زنده خواهم شد ؟ ! آيا انسان فكر نمىكند كه ما او را قبلًا آفريده‌ايم و او هيچ نبوده است ؟ ! بخداى تو سوگند ، ما آنها و شياطين را محشور و همه را به زانو در آمده ، دور جهنم حاضر مىكنيم . آن گاه ، از هر جماعتى كسانى كه در برابر خداوند بيشتر سركشى كرده‌اند ، بيرون مىآوريم .\r\nآن گاه كسانى كه بوارد شدن جهنم ، سزاوارترند ، بهتر مىشناسيم .\r\n\r\nقرائت :\r\nيذكر : نافع و عاصم و ابن عامر و روح و زيد از يعقوب و سهل به تخفيف و ديگران به تشديد خوانده‌اند . ابو على گويد : تذكر به معناى تفكر و تدبر است و به تشديد در اين معنى بيشتر استعمال مىشود . مثل  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ  ( فاطر 37 ) و مثل  إِنَّما يَتَذَكَّرُ أُولُوا الْأَلْبابِ  ( زمر 9 )\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n\r\nلغت :\r\nجثى : جمع جاثى . كسى كه بر زانو نشسته است .\r\nشيعه : جماعت همكار .\r\nصلى : مصدر : داخل شدن .\r\n\r\nاعراب :\r\n أَ إِذا ما مِتُّ  : عامل « اذا » محذوف است . يعنى « بعثت » ، زيرا ما بعد لام در ما قبل آن عمل نمىكند .\r\nالشياطين : مفعول به يا مفعول معه .\r\nجثيا : حال .\r\nعتياً و صليا : تميز نسبت :\r\nايهم : رفع آن بنا بر استيناف است و « لننزعن » از عمل معلق شده است . برخى هم آن را مبنى دانسته‌اند .\r\n\r\nشأن نزول :\r\nآيهء  وَ يَقُولُ الْإِنْسانُ  در بارهء ابى بن خلف نازل شده است . وى استخوان كهنه‌اى را برداشت و در حالى كه آن را با دست خود نرم مىكرد و بر باد مىداد ، مىگفت : محمد گمان مىكند كه خداوند ما را پس از مرگ و پوسيده شدن ، زنده مىكند . چنين چيزى امكان ندارد . اين قول از كلبى است . عطا از ابن عباس نقل كرده است كه در بارهء وليد بن مغيره نازل شده است .\r\n\r\nمقصود :\r\nقبلًا در بارهء وعد و وعيد و زنده شدن مردگان گفتگو شد . اكنون به نقل گفتار منكران قيامت مىپردازد و گفتار آنها را با روشنترين برهان پاسخ مىگويد :\r\n وَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا  : اين استفهام براى انكار و استهزاست . يعنى : آن انسان كفر پيشه مىگويد آيا وقتى كه مردم ، خداوند مرا زنده مىسازد ؟ !\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ  : آيا او فكر نمىكند كه ما او را از نيستى بهستى آورده‌ايم ؟ اگر در بارهء ابتداى آفرينش خود مىانديشيد ، مىفهميد كه زنده كردن او براى كسى كه او را از نيستى بهستى آورده ، غير ممكن نيست . برخى گويند : مقصود از « الانسان » همهء منكران قيامت است .\r\n وَ لَمْ يَكُ شَيْئاً  : در آن وقت كه او را آفريديم ، هيچ نبود و وجودى نداشت .\r\nپرسش :\r\nچگونه از نشئهء اول . بر نشئهء دوم مىتوان استدلال كرد . در حالى كه ما بعضى از كارها را - مثل حركات و سكنات و اصوات - انجام مىدهيم و بعداً قادر بر اعادهء آنها نيستيم ؟\r\nپاسخ :\r\n1 - خداوند ، خالق اجسام و حيات اجسام است . خود اجسام باقى مىمانند و ممكن است كه دوباره به آنها حيات داده شود . لكن از كارهاى ما چيزى باقى نمىماند كه بتوان آنها را اعاده كرد .\r\n2 - ابتداى خلقت ، دشوارتر از اعادهء آنست . كسى كه قادر بر ابتداى آن باشد ، بر اعادهء آن نيز قادر است .\r\n3 - خداوند از راه خلقت اجسام استدلال مىكند كه قدرت ذاتى دارد و كسى كه داراى چنين قدرتى باشد ، از اعادهء اجسام و حيات ، عاجز نيست .\r\n فَوَ رَبِّكَ لَنَحْشُرَنَّهُمْ وَ الشَّياطِينَ  : اكنون براى تحقيق و تثبيت مطلب مىفرمايد : اى محمد ، بخداى تو سوگند ، ما آنها را همراه دوستانشان شياطين از قبرها بيرون مىآوريم . برخى گويند : يعنى همانطورى كه آنها را محشور مىكنيم ، شيطانها را نيز محشور مىكنيم .\r\n ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا  : قتاده گويد : يعنى آنها را در حالى كه بر زانو نشسته‌اند ، در اطراف جهنم حاضر ميسازيم ، بطورى كه با يكديگر در ستيز و جدال هستند و از يكديگر اظهار تنفر مىكنند ، زيرا محاسبهء آنها در نزديكى\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nجهنم است . ابن عباس گويد : جثى يعنى دسته دسته . بنا بر اين يعنى ، آنها را دسته دسته به اطراف جهنم مىآوريم . برخى گويند : يعنى بر زانو ايستاده‌اند ، زيرا جاى آنها تنگ است و نمىتوانند بنشينند .\r\n ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا  : آن گاه كسانى كه از ديگران طاغىتر و سركش‌تر هستند ، بيرون مىآوريم . قتاده گويد : يعنى از پيروان هر كيشى ، كسانى كه در راه شر راهبر و پيشواى آنها بوده‌اند ، بيرون مى - آوريم . عتى در اينجا مصدر است ، مثل عتو . يعنى تمرد در راه عصيان . مجاهد و ابو - الاحوص گويند : آنهايى كه جرمشان سنگين‌تر است ، ابتدا بيرون آورده مىشوند و بعد ديگران به ترتيب سنگينى جرم .\r\n ثُمَّ لَنَحْنُ أَعْلَمُ بِالَّذِينَ هُمْ أَوْلى بِها صِلِيًّا  : ما به حال كسانى كه به سختى عذاب سزاوارتر هستند و بايد در آتش بمانند ، آگاه‌تريم .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n\r\n[ سوره مريم ( 19 ) : آيات 71 تا 75 
  ]\r\nوَ إِنْ مِنْكُمْ إِلاَّ وارِدُها كانَ عَلى رَبِّكَ حَتْماً مَقْضِيًّا ( 71 ) ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا ( 72 ) وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقاماً وَ أَحْسَنُ نَدِيًّا ( 73 ) وَ كَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَ رِءْياً ( 74 ) قُلْ مَنْ كانَ فِي الضَّلالَةِ فَلْيَمْدُدْ لَهُ الرَّحْمنُ مَدًّا حَتَّى إِذا رَأَوْا ما يُوعَدُونَ إِمَّا الْعَذابَ وَ إِمَّا السَّاعَةَ فَسَيَعْلَمُونَ مَنْ هُوَ شَرٌّ مَكاناً وَ أَضْعَفُ جُنْداً ( 75 )\r\n\r\nترجمه :\r\nهيچيك از شما نيستند جز اينكه وارد جهنم خواهيد شد و انجام اين كار بر - خدايت واجب و حتمى است . آن گاه مردم با تقوى را نجات مىدهيم و ستمكاران را در حالى كه بر زانو نشسته‌اند ، در آنجا باقى مىگذاريم . وقتى كه آيات روشن و صريح ما بر ايشان خوانده مىشود ، مردم كافر به مردم مؤمن مىگويند : محل اقامت و مجلس كداميك از دو گروه ، بهتر و نيكوتر است ؟ ما پيش از آنها مردم بسيارى كه از لحاظ ثروت و زينت ، بهتر از ايشان بودند ، هلاك كرديم . بگو : هر كس كه در گمراهى\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nباشد ، خداوند براى او گسترش مىدهد . تا هنگامى كه آنچه وعده داده مىشوند ، - يا عذاب يا قيامت را - بنگرند ، خواهند دانست كه جايگاه كى بدتر و سپاه كى ضعيفتر است ؟\r\n\r\nقرائت :\r\nننجى : كسايى و روح و زيد از يعقوب به تخفيف و ديگران به تشديد خوانده‌اند و هر دو بيك معنى هستند .\r\nمقاماً : ابن كثير بضم ميم و ديگران بفتح خوانده‌اند . بفتح ميم ممكنست مصدر و ممكنست اسم مكان باشد و بضم ميم اسم مكان است .\r\nرئيا : اهل مدينه - بجز روش - و ابن عامر و اعشى و برجمى از ابو بكر « ريا » به تشديد و ديگران « رئيا » بهمزه خوانده‌اند . رئى اسم مصدر و به معناى مرئى است و ممكنست همزه قلب به ياء و در ياء دوم ادغام شود .\r\n\r\nلغت :\r\nحتم : قطع .\r\nاثاث : متاع . مفرد آن « اثاثه » .\r\nرئى : آنچه كه انسان از ظاهر احوال قوم مىنگرد . اين كلمه به معناى مرئى است مثل ذبح به معناى مذبوح .\r\nندى : مجلس . نادى . دار الندوه مكه ، خانه قصى بود كه تيمناً براى مشاوره در آنجا گرد مىآمدند . اصل اين كلمه ، به معناى مجلسى است كه اهل كرم در آن جمع شوند . حاتم گويد :\r\n و دعيت فى اولى الندى و لم * ينظر الى با عين خزر \r\nيعنى : به مجلس بزرگان دعوت شدم و بگوشهء چشمى به من نگاه نشد .\r\n\r\nاعراب :\r\n إِنْ مِنْكُمْ إِلَّا وارِدُها  : « منكم » صفت است براى « احد » كه مبتداى محذوف است .\r\nجثيا : حال .\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n مَقاماً وَ أَحْسَنُ نَدِيًّا  : تميز نسبت .\r\n كَمْ أَهْلَكْنا  : « كم » منصوب است به « اهلكنا » يعنى « كم قرناً اهلكنا » و تميز حذف شده است .\r\n فَلْيَمْدُدْ لَهُ الرَّحْمنُ مَدًّا  : در اينجا فعل امر براى اخبار به كار رفته است . گاهى هم خبر براى امر به كار مىرود . مثل :  وَ الْمُطَلَّقاتُ يَتَرَبَّصْنَ  ( بقره 228 : زنان مطلقه بايد انتظار بكشند ) .\r\n ما يُوعَدُونَ  : مفعول به براى « رأوا »  إِمَّا الْعَذابَ وَ إِمَّا السَّاعَةَ  : بدل از « ما يوعدون »  مَنْ هُوَ شَرٌّ مَكاناً  : اين جمله تعليق شده و « هو » ضمير فصل است ، لكن بهتر است كه « من » موصوله باشد تا جمله تعليق نشده باشد . در اين صورت « من » مفعول « يعلمون » و جملهء « هو شر » مبتدا و خبر وصلهء « من » مىباشد .\r\n\r\nمقصود :\r\nاكنون خداوند به شرح حال آنها در روز قيامت پرداخته ، مىفرمايد :\r\n وَ إِنْ مِنْكُمْ إِلَّا وارِدُها  : همهء شما به جهنم وارد مىشويد . علما در بارهء معناى ورود دو نظر دارند : 1 - مقصود از وارد شدن ، رسيدن و اشراف بر آن است ، نه داخل شدن آن . اين قول از ابن مسعود و حسن و قتاده و مختار ابو مسلم است . اينان به اين آيه استدلال كرده‌اند :  وَ لَمَّا وَرَدَ ماءَ مَدْيَنَ وَجَدَ عَلَيْهِ أُمَّةً مِنَ النَّاسِ يَسْقُونَ  ( قصص 23 :\r\nهنگامى كه به آب مدين رسيد ، مردمى در آنجا ديد كه مشغول آب دادن هستند ) و همچنين به آيهء  فَأَرْسَلُوا وارِدَهُمْ فَأَدْلى دَلْوَهُ  ( يوسف 19 : آبدار خويش بفرستادند و دلو خويش بينداخت ) وقتى كه مىگوييد : « وردت بلد كذا و ماء كذا » يعنى بفلان بلد يا فلان آب رسيدم ، خواه داخل آن شده باشيد يا نشده باشيد .\r\nدر ضرب المثل‌هاى عربى آمده است كه : « ان ترد الماء بماء اكيس » يعنى : اگر با دانستن آب به آب برسى ، به احتياط نزديكتر است . زهير گويد :\r\n فلما وردن الماء زرقا جمامه * وضعن عصى الحاضر المتخيم \r\n\r\n","description":"","footnote":"","page_name":" 195 ","page_number":197},
  {"content":"\r\n\r\nيعنى : هنگامى كه به آب صاف و زلال رسيدند ، خيمه‌ها را بر سر پا كردند و در آنجا رحل اقامت افكندند . زجاج گويد : دليل قاطع اين نظر اين است كه خداوند مىفرمايد :   إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ لا يَسْمَعُونَ حَسِيسَها   ( انبيا 102 : كسانى كه به نيكى ما رسيده‌اند ، از جهنم دورند و صداى آن را نمىشنوند ) از آيهء  ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا  نيز استفاده مىشود كه تنها طبقهء خاصى هستند كه نخست اطراف جهنم گرد آورده مىشوند ، آن گاه بجهنم مىروند . برخى گفته‌اند :\r\nمقصود اين است كه همهء مردم - اعم از نيك و بد - در عرصهء محشر گرد مىآيند .\r\n2 - ابن عباس و جابر و اكثر مفسران گويند : منظور اين است كه همه بايد داخل جهنم شوند . چنان كه مىفرمايد :  فَأَوْرَدَهُمُ النَّارَ  ( هود 98 : آنها را وارد آتش گردانيد ) و مىفرمايد :  أَنْتُمْ لَها وارِدُونَ  ( انبيا 98 : شما داخل آن خواهيد شد ) و مىفرمايد :\r\n لَوْ كانَ هؤُلاءِ آلِهَةً ما وَرَدُوها  ( انبيا 99 : اينان اگر خدا بودند ، داخل آتش نمىشدند . ) مؤيد اين قول اين است كه بدنبال جملهء مورد بحث مىفرمايد :  ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا  يعنى آن گاه مردم متقى را نجات مىدهيم و ستمكاران را در آنجا باقى مىگذاريم . از اين جمله استفاده مىشود كه همه داخل جهنم مىشوند .\r\nدر ميان اينان نيز اختلاف است . برخى گويند : خطاب فقط به مشركين است .\r\nاز ابن عباس هم نقل شده است :  وَ إِنَّ مِنْهُمْ  لكن بيشتر معتقد هستند كه خطاب بهمهء مكلفين است هيچ نيك و بدى از آن مستثنى نيست جهنم براى مردم مؤمن سرد و سلامت و براى مردم كافر ، عذاب و شكنجه است . سدى گويد : از مرهء همدانى در بارهء اين آيه سؤال كردم ، گفت : ابن مسعود روايت كرده است كه پيامبر فرمود : مردم وارد آتش مىشوند آن گاه بتناسب اعمالى كه انجام داده‌اند ، خارج مىشوند . اولين دسته به سرعت برق و دومين دسته به سرعت باد سومين دسته به سرعت اسب سوار و چهارمين به سرعت شخص دونده و پنجمين به سرعت كسى كه راه مىرود ، از آن خارج مىشود .\r\nابو صالح غالب بن سليمان روايت كرده است كه : در اينباره اختلاف پيدا شد . برخى مىگفتند : مؤمن داخل آتش نمىشود و برخى مىگفتند : همگان داخل مىشوند و\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nخداوند اهل تقوا را نجات مىبخشد . بعد مطلب را از جابر بن عبد اللَّه انصارى پرسيدند .\r\nاو انگشتها را به دو گوش خود اشاره كرد و گفت : اگر از پيامبر نشنيده بودم سكوت مىكردم . مىفرمود : ورود يعنى داخل شدن . هر نيك و بدى داخل جهنم مىشود . منتهى بر مردم مؤمن سرد و سلامت است . چنان كه بر ابراهيم سرد و سلامت شد . . . از يعلى ابن منبه نقل شده است كه پيامبر فرمود : آتش به مؤمن مىگويد : اى مؤمن ، عبور كن كه نور تو شعلهء مرا خاموش كرد . نيز روايت شده است كه از پيامبر گرامى در بارهء معناى آيه سؤال شد ، فرمود : خداوند آتش را مثل روغن بسته قرار مىدهد و همهء مردم را بر آن جمع مىكند . آن گاه به آتش مىگويد ، اصحاب خود را بگير و اصحاب مرا رها كن . به خدا ، آتش جهنم اصحاب خود را طورى مىشناسد كه از شناسايى مادر نسبت به فرزند هم بيشتر ! روايت شده است كه حسن مردى را ديد كه مىخندد . گفت : ميدانى كه وارد آتش مىشوى ؟ گفت : آرى . پرسيد : ميدانى كه از آن خارج مىشوى ؟ ! گفت :\r\nنه ! گفت : پس چرا مىخندى ؟ حسن هرگز خندان ديده نشد تا مرد . برخى گويند :\r\nفايدهء اين كار اين است كه در بعضى روايات آمده است كه خداوند كسى را به بهشت نمىبرد تا او را از عذاب جهنم آگاه سازد . براى اينكه فضل خدا و كمال لطف او را بشناسد و از بهشت و نعمتهاى آن بيشتر مسرور شود و كسى را بجهنم نمىبرد ، تا او را از نعمتهاى بهشت آگاه گرداند . براى اينكه بر حسرت و ناراحتى او افزوده شود .\r\nمجاهد مىگفت : تب بهرهء مؤمن از آتش است و آيهء  وَ إِنْ مِنْكُمْ إِلَّا وارِدُها  را مىخواند .\r\nبنا بر اين هر مؤمنى تب كند ، داخل جهنم شده است . در خبر است كه تب از چركهاى جهنم است . در روايت است كه پيامبر خدا به عيادت مريضى رفت و فرمود : ترا مژده مىدهم كه خداوند فرمود : تب ، آتش من است كه بر بندهء مؤمن خويش مسلط مىسازم تا حظ او از جهنم باشد .\r\n كانَ عَلى رَبِّكَ حَتْماً مَقْضِيًّا  : وقوع اين امر ، قطعى و حتمى است . يعنى خداوند از روى حكمت و مصلحت ، انجام اين كار را بر خود واجب و لازم كرده است .\r\nبر خلاف عقيدهء جبريان ، از اين آيه بر مىآيد كه برخى از كارها ، از روى\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nحكمت ، بر خداوند واجب و لازم مىشود .\r\n ثُمَّ نُنَجِّي الَّذِينَ اتَّقَوْا  : ابن عباس گويد : يعنى كسانى كه از شرك پرهيز كرده‌اند ، نجات مىدهيم .\r\n وَ نَذَرُ الظَّالِمِينَ فِيها جِثِيًّا  : و مشركين و كفار را در حالى كه بر زانو نشسته‌اند ، در آنجا باقى مىگذاريم . برخى گفته‌اند : يعنى آنها را دسته دسته در جهنم باقى مىگذاريم . برخى گفته‌اند : مقصود از ظالمين ، هر ستمكار و هر گنهكارى است .\r\n وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقاماً وَ أَحْسَنُ نَدِيًّا  : هنگامى كه آيات قرآنى ما كه حجت‌هاى ظاهر و آشكار هستند ، بر مردم كافر خوانده مىشود ، منكران توحيد و تكذيب كنندگان انبيا ، از روى انكار ، بمردم مؤمن مىگويند : آيا جايگاه و مسكن و موقعيت ما بهتر است يا شما ؟ ! بدينترتيب ، به ثروت و مكنت دنيا فخر مىكنند و در بارهء سرانجام كار نمى - انديشند و مردم مستمند را به اشتباه مىافكنند و اينطور وانمود مىكنند كه : هر كس در اين دنيا ثروتى داشته باشد ، در آخرت نيز در رفاه و آسايش است .\r\nاكنون خداوند آنها را متنبه مىسازد كه اين عقيده باطل و بى اساس است .\r\nمىفرمايد :\r\n وَ كَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَ رِءْياً  : ابن عباس گويد :\r\nاثاث ، متاع و زينت دنيا و رئى ، منظره و هيأت است . يعنى : خداوند ، پيش از ايشان مردمى را كه ثروتمندتر و خوش منظرتر از ايشان بودند ، تباه و صورت ايشان را زشت گردانيد و مال و جمال ، آنها را سودى نبخشيد . اينان نيز از مال و جمال خود سودى نمىبرند . برخى گويند : منظور ، نضر بن حارث و اطرافيان اوست . اينان موها را آرايش مىدادند و لباسهاى گرانقيمت به تن مىكردند و به ديگران فخر مىفروختند . سپس به پيامبر خود مىفرمايد :\r\n قُلْ مَنْ كانَ فِي الضَّلالَةِ فَلْيَمْدُدْ لَهُ الرَّحْمنُ مَدًّا  : اى محمد ، بگو : هر كس\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nگرفتار گمراهى و عدول از حق باشد ، كيفرش اين است كه خداوند او را در گمراهى و ضلالت ، باقى مىگذارد . بنا بر اين فعل امر در اينجا به معناى خبر به كار رفته است . منتهى فعل امر ، مقصود را با تأكيد بيشترى بيان مىدارد . يعنى : افراد گمراه هر كارى مىخواهند بكنند و هرطور مىخواهند بزندگى خود ادامه دهند ، اين مهلت را البته خداوند به ايشان مىدهد ، تا هر چه خدا مىخواهد زندگى كنند . بديهى است كه طول عمر ، براى آنها سودى ندارد . در جاى ديگر مىفرمايد :  وَ نَذَرُهُمْ فِي طُغْيانِهِمْ يَعْمَهُونَ  ( انعام 110 : آنها را رها مىكنيم تا در سركشى خود سرگردان بمانند ) .\r\n حَتَّى إِذا رَأَوْا ما يُوعَدُونَ إِمَّا الْعَذابَ وَ إِمَّا السَّاعَةَ فَسَيَعْلَمُونَ مَنْ هُوَ شَرٌّ مَكاناً   وَ أَضْعَفُ جُنْداً  : هنگامى كه وعدهء ما را ديدند و عذاب يا قيامت را مشاهده كردند ، خواهند دانست كه جايگاه ايشان بدتر است يا جايگاه مردم مؤمن و خواهند فهميد كه لشكر ايشان ضعيف‌تر است يا لشكر پيامبر و مسلمين ؟ ! اين آيه ، پاسخ گفتار آنهاست كه مىگفتند :  أَيُّ الْفَرِيقَيْنِ خَيْرٌ مَقاماً وَ أَحْسَنُ نَدِيًّا  .\r\nمقصود از عذاب ، يا عذاب استيصال يا عذاب پريشانى و درماندگى يا عذاب قبر يا عذاب شمشير است .\r\n\r\n","description":"","footnote":"","page_name":" 199 ","page_number":201},
  {"content":"\r\n\r\n\r\n[ سوره مريم ( 19 ) : آيات 76 تا 82 
  ]\r\nوَ يَزِيدُ اللَّهُ الَّذِينَ اهْتَدَوْا هُدىً وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ مَرَدًّا ( 76 ) أَ فَرَأَيْتَ الَّذِي كَفَرَ بِآياتِنا وَ قالَ لَأُوتَيَنَّ مالاً وَ وَلَداً ( 77 ) أَطَّلَعَ الْغَيْبَ أَمِ اتَّخَذَ عِنْدَ الرَّحْمنِ عَهْداً ( 78 ) كَلاَّ سَنَكْتُبُ ما يَقُولُ وَ نَمُدُّ لَهُ مِنَ الْعَذابِ مَدًّا ( 79 ) وَ نَرِثُهُ ما يَقُولُ وَ يَأْتِينا فَرْداً ( 80 )\r\nوَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا ( 81 ) كَلاَّ سَيَكْفُرُونَ بِعِبادَتِهِمْ وَ يَكُونُونَ عَلَيْهِمْ ضِدًّا ( 82 )\r\n\r\nترجمه :\r\nخداوند بر هدايت مردمى كه هدايت شده‌اند مىافزايد و باقيات صالحات ، از لحاظ ثواب و نتيجه ، در پيشگاه خدايت بهتر است . آيا كسى كه به آيات ما كافر شد و گفت : به من مال و فرزند داده مىشود ، ديدى ؟ آيا او از غيب خبر دارد يا از پيش خداوند ، عهدى گرفته است ؟ چنين نيست ! به زودى آنچه مىگويد ، مىنويسيم و او را پياپى عذاب مىفرستيم و آنچه به آن مىبالد ، به ارث مىبريم و به تنهايى نزد ما مىآيد .\r\nخدايانى - جز خداوند يكتا - انتخاب كردند كه براى آنها عزت باشد . چنين نيست ! به زودى به عبادت آنها - كفر مىورزند و ضد آنها خواهند بود .\r\n\r\nقرائت :\r\nولد : حمزه و كسايى در چهار مورد از اين سوره و در سورهء زخرف و لوح بضم\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nواو و سكون لام قرائت كرده‌اند . بصريان و ابن كثير و خلف فقط در سورهء نوح بضم واو خوانده‌اند . ديگران همه جا بفتح واو و لام قرائت كرده‌اند . ابو على گويد : ممكن است بضم واو جمع باشد . مثل : اسَد و اسْد و ممكن است مفرد باشد ، مثل : حزن و حَزَن و حُزْن و عَرب و عُرْب . در شعر زير مفرد استعمال شده است :\r\n فليت فلاناً كان فى بطن امه * و ليت فلاناً كان ولد حمار \r\nيعنى : كاش فلان كس در شكم مادرش بود و كاش فلان كس بچهء الاغ بود .\r\n\r\nاعراب :\r\n أَ فَرَأَيْتَ الَّذِي كَفَرَ بِآياتِنا . . .   أَطَّلَعَ . . .  : موصول مفعول اول و استفهام در محل مفعول دوم است .\r\nكلا : اين كلمه براى زجر و ردع و تنبيه است . ابو حاتم گويد : اين كلمه در قرآن به دو معنى به كار مىرود : 1 - يعنى چنين نيست 2 - تنبيه .\r\n\r\nشأن نزول :\r\nدر روايت صحيح از خباب بن ارت ، نقل شده است كه مىگفت : من مردى غنى بودم و از عاص بن وائل طلبى داشتم . هنگامى كه طلبم را از او مطالبه كردم ، گفت : طلبت را نمىدهم ، جز اينكه به محمد ( ص ) كافر شوى . گفتم : هرگز به او كافر نمىشوم . تا اينكه بميرى و مبعوث شوى . گفت : پس از مرگ زنده مىشوم و هنگامى كه بر سر مال و فرزند بازگشتم ، دينم را ادا مىكنم . از اينرو خداوند : فرمود :  أَ فَرَأَيْتَ الَّذِي كَفَرَ بِآياتِنا . . . \r\n\r\nمقصود :\r\nاكنون خداوند در وصف مؤمن مىفرمايد :\r\n وَ يَزِيدُ اللَّهُ الَّذِينَ اهْتَدَوْا هُدىً  : گويند : منظور اين است كه خداوند بر هدايت كسانى كه بوسيلهء اديان منسوخ هدايت شده‌اند ، بوسيلهء قرآن كه ناسخ اديان است ، مىافزايد . اين معنى از مقاتل است . برخى گويند : يعنى از راه كمك و توفيق بر طاعت ، راه تحصيل خشنودى خود را به ايشان نشان مىدهد . مقصود اين است كه دلايل خود را به ايشان نشان مىدهد و الطاف خود را بر ايشان ارزانى مىدارد تا به -\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nحسنات نزديك شوند .\r\n وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ مَرَدًّا  : تفسير اين قسمت ، در سورهء كهف گذشت . خلاصهء آن اين است كه : كارهاى نيكو كه پاداش آنها براى انسان باقى مىماند و در دنيا و آخرت به انسان نفع مىرساند ، از موقعيت كفار - كه به آن افتخار مىكنند - بهتر و عاقبت آن پر ارزش‌تر است . مردّ يعنى بازگشتن . اعمال صالح از بين مىروند ، لكن پاداش آنها ، به انسان بازگشت مىكند .\r\n  أَ فَرَأَيْتَ الَّذِي كَفَرَ بِآياتِنا وَ قالَ لَأُوتَيَنَّ مالًا وَ وَلَداً . أَطَّلَعَ الْغَيْبَ أَمِ اتَّخَذَ عِنْدَ الرَّحْمنِ عَهْداً   : اين جمله براى به تعجب آوردن است . ابن عباس و مجاهد گويند : منظور اين است كه پيامبر را از رفتار عاص بن وائل به شگفت‌آورد ، حسن گويد :\r\nمقصود وليد بن مغيره است . ابو مسلم گويد : مقصود عموم كسانى است كه داراى اين صفات - كه در آيه ذكر شده - باشند . او از روى استهزا مىگفت : در بهشت - و بقولى يعنى در دنيا - به من مال و فرزند داده مىشود . يعنى اگر بر دين پدران و پرستش بتها باقى بمانم ، از اين نعمتها محروم نيستم . خداوند مىفرمايد : آيا او علم غيب دارد ؟\r\nآيا فهميده است كه به بهشت مىرود ؟ اين معنى از ابن عباس و مجاهد است . كلبى گويد : مقصود اين است كه : آيا او در لوح محفوظ نگاه كرده و عاقبت كار خود را فهميده است ؟ آيا او از راه علم غيب ، فهميده است كه اگر مبعوث شود ما به او مال و فرزند روزى مىكنيم ؟ يا اينكه آيا از راه انجام كارهاى نيكو از خداوند عهد و پيمانى گرفته است كه آنچه مىخواهد انجام گيرد ؟ كلبى گويد : مقصود اين است كه آيا خدا با او عهد كرده است كه داخل بهشتش كند ؟ ابن عباس گويد : مقصود اين است كه آيا اقرار به يگانگى خدا كرده است تا خدا به او رحم كند ؟\r\n كَلَّا  : اينطور كه او مىگويد ، نيست و مال و فرزندى به او داده نمىشود . يا اينكه چنين نيست و او از غيب خبر ندارد .\r\n سَنَكْتُبُ ما يَقُولُ وَ نَمُدُّ لَهُ مِنَ الْعَذابِ مَدًّا  : حافظان را امر مىكنيم كه آنچه مىگويد بنويسند و در آخرت بر آنچه گفته است مجازاتش مىكنيم و پيوسته بر عذاب\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nاو مىافزاييم و هرگز از عذاب او كاسته نمىشود . « مدا » براى تأكيد فعل است .\r\n وَ نَرِثُهُ ما يَقُولُ  : ما او را هلاك مىكنيم و مال و اولادش را مالك مىشويم و مالكيت او را باطل مىكنيم . اين معنى از ابن عباس و قتاده و ابن زيد است .\r\n وَ يَأْتِينا فَرْداً  : و بدون مال و اولاد ، تنها و بيكس نزد ما مىآيد .\r\n وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا  : اين كافران ، بتها را بخدايى گرفتند براى اينكه در آخرت ، از شفاعت آنها بهره‌مند گردند ، زيرا آنها از بتها اميد شفاعت و نصرت داشتند و مىخواستند بوسيلهء آنها كسب عزب كنند .\r\n كَلَّا  : چنين نيست . اين بتها وسيلهء عزت و سربلندى آنها نيستند ، بلكه وسيلهء خوارى و عذاب آنها هستند .\r\n سَيَكْفُرُونَ بِعِبادَتِهِمْ  : ديرى نمىپايد كه منكر عبادت آنها مىشوند و بر اثر بدى عاقبت ، از آنها تبرى مىجويند و مىگويند :  وَ اللَّهِ رَبِّنا ما كُنَّا مُشْرِكِينَ  ( انعام 23 : به خدا ، پروردگار ما سوگند ، ما مشرك نبوده‌ايم ) .\r\nبرخى گويند : مقصود اين است كه بتها بعبادت مشركين كفر مىورزند و آنها را تكذيب مىكنند . چنان كه از آنها نقل مىكنند كه مىگويند :  تَبَرَّأْنا إِلَيْكَ ما كانُوا إِيَّانا يَعْبُدُونَ  ( قصص : 63 ما از آنها در پيشگاه تو تبرى مىجوييم . آنها ما را پرستش نمىكردند ) اين قول از جبائى است .\r\n وَ يَكُونُونَ عَلَيْهِمْ ضِدًّا  : اخفش گويد : « ضد » مثل « رسول و عدو » هم مفرد به كار مىرود ، هم جمع . يعنى : بت پرستان بهمكارى يكديگر ، بر ضد اين خدايان قيام مىكنند و به تكذيب آنها مىپردازند .\r\nبرخى گويند : يعنى در آتش جهنم قرين و همدم يكديگرند و آنها را لعن مىكنند و از آنها تبرى مىجويند . اين معنى از قتاده است .\r\nقتيبى گويد : يعنى در دنيا بت‌ها را دوست مىداشتند و در آخرت آنها را دشمن مىدارند .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\n[ سوره مريم ( 19 ) : آيات 83 تا 92 
  ]\r\nأَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا ( 83 ) فَلا تَعْجَلْ عَلَيْهِمْ إِنَّما نَعُدُّ لَهُمْ عَدًّا ( 84 ) يَوْمَ نَحْشُرُ الْمُتَّقِينَ إِلَى الرَّحْمنِ وَفْداً ( 85 ) وَ نَسُوقُ الْمُجْرِمِينَ إِلى جَهَنَّمَ وِرْداً ( 86 ) لا يَمْلِكُونَ الشَّفاعَةَ إِلاَّ مَنِ اتَّخَذَ عِنْدَ الرَّحْمنِ عَهْداً ( 87 )\r\nوَ قالُوا اتَّخَذَ الرَّحْمنُ وَلَداً ( 88 ) لَقَدْ جِئْتُمْ شَيْئاً إِدًّا ( 89 ) تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا ( 90 ) أَنْ دَعَوْا لِلرَّحْمنِ وَلَداً ( 91 ) وَ ما يَنْبَغِي لِلرَّحْمنِ أَنْ يَتَّخِذَ وَلَداً ( 92 )\r\n\r\nترجمه :\r\nآيا نديدى كه شياطين را بر كافران مىفرستيم تا آنها را بگمراهى بكشانند ؟\r\nبراى آنها عجله مكن . ما حساب آنها را داريم و براى آنها روز شمارى مىكنيم .\r\nروزى كه مردم متقى را گروه گروه بسوى خدا مىبريم و مردم مجرم را به آبشخور جهنم سوق مىدهيم . آنها مالك شفاعت نيستند . تنها كسانى مالك شفاعت هستند كه پيش خداوند عهدى داشته باشند . گفتند : خداوند فرزندى گرفته است . چيز شنيعى آورده‌ايد ؟\r\nنزديك است آسمانها و زمين شكافته شوند و كوه‌ها فرو ريزند كه براى خداوند ادعاى\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nفرزند كرده‌اند ! سزاوار نيست كه خداوند فرزندى داشته باشد .\r\n\r\nقرائت :\r\nتكاد السماوات يتفطرن : در اين سوره و در سورهء علق ، برخى از قراء فعل اول را بتاء و دومى را بياء و برخى هر دو را بياء خوانده‌اند . برخى هم در هر دو جا « تكاد . . . ينفطرن » خوانده‌اند . برخى هم در اينجا به همين صورت و در آنجا « تكاد يتفطرن » خوانده‌اند .\r\nانفطار ، مطاوعهء فطر و تفطر مطاوعهء تفطير است . گويا در اينجا باب تفعل مناسبتر است ، زيرا همراه با مبالغه است . گويند : مقصود اين است كه آسمانها مىخواهند بشكافند ، نه اينكه شكافته مىشوند .\r\n\r\nلغت :\r\nاز : بجنبش در آوردن .\r\nوفد : جمع وافد . كسانى كه بجايى رهسپار شده‌اند .\r\nسوق : راندن .\r\nورد : جماعتى كه به آب مىرسند .\r\nاد : كار بزرگ .\r\nشاعر گويد :\r\n لقد لقى الاعداء منى نكرا * داهية دهياء ادا امرا \r\nيعنى : دشمنان : از من ، كارهاى بزرگ و دشوار ديده‌اند .\r\nانفطار : شكافتن .\r\nهد : ويران شدن با صداى شديد .\r\n\r\nاعراب :\r\nتؤزهم : جملهء حاليه .\r\nنعد : مفعول اين فعل حذف شده است . يعنى : « نعد اعمالهم » و  يَوْمَ نَحْشُرُ  ظرف « نعد » است .\r\nوفدا : حال از « المتقين » و همچنين « وردا » كه حال است از « المجرمين » .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n إِلَّا مَنِ اتَّخَذَ  : موصول در محل رفع و بدل است از واو « يملكون » و ممكن است در محل نصب و استثناى منقطع باشد .\r\nتنشق : عطف بر « يتفطرن » البته اين فعل به تأويل مصدر ، محلا منصوب است .\r\n أَنْ دَعَوْا  : مفعول له .\r\n\r\nمقصود :\r\n أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا  : اين خطاب به پيامبر گرامى اسلام است . يعنى : آيا نديدى كه ما ايشان را به شيطان‌ها واگذارديم ، تا آنها را وسوسه كنند و بگمراهى فرا خوانند و هيچ حايلى ميان ايشان و شيطان‌ها قرار نداديم ؟ شيطان‌ها آنها را از راه طاعت به راه معصيت مىكشانند . سعيد بن جبير گويد :\r\nآنها را به راه معصيت دعوت مىكنند و آنها هم اطاعتشان مىكنند . اينكه مىگويد :\r\nشيطان‌ها را ارسال مىداريم ، تعبير مجازى است .\r\n فَلا تَعْجَلْ عَلَيْهِمْ إِنَّما نَعُدُّ لَهُمْ عَدًّا  : تو اى محمد ، خاطرت آسوده باشد و براى نازل شدن عذاب بر ايشان عجله نداشته باش ، زيرا مدت باقى ماندن آنها در اين جهان كوتاه است . ما روزها و سالهاى زندگى ايشان را مىشماريم و آنها را مهلت نمىدهيم .\r\nابن عباس گويد : يعنى ما نفس‌هاى آنها را مىشماريم . اين نفس‌ها تا روز مرگ ايشان ، حساب شده و معين است . برخى گويند : يعنى اعمال آنها را مىشماريم .\r\n يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  : اى محمد ، آن روز را به ياد آنها بياور كه متقين را جمع مىكنيم و آنها را دسته دسته به بهشت خويش مىبريم . برخى گويند : آنها سوار بر شترانى كه مثل آنها ديده نشده است ، هستند و تا در بهشت پيش مىروند . محمل اين شتران طلا و مهار آنها زبرجد است . اين قول از على عليه السلام و ابن عباس است .\r\n وَ نَسُوقُ الْمُجْرِمِينَ إِلى جَهَنَّمَ وِرْداً  : و مردم مجرم را مثل شتران تشنه كه بسوى آب رانده مىشوند ، به جهنم مىرانيم . اين معنى از ابن عباس و حسن و قتاده\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nاست . علت اينكه تشنگان را « ورد » ناميده ، اين است كه : بدنبال آب وارد محل مىشوند . برخى گويند : ورد يعنى نصيب . يعنى مجرمين ، نصيب جهنم و مؤمنين نصيب بهشت هستند . اين قول از ابو مسلم است .\r\n لا يَمْلِكُونَ الشَّفاعَةَ  : مردم تبهكار ، قادر بر شفاعت كسى نيستند و كسى هم آنها را شفاعت نمىكند . بالعكس اهل ايمان يكديگر را شفاعت مىكنند و شفاعتشان پذيرفته مىشود .\r\nمالك بودن شفاعت ، دو جور است : 1 - شفاعت كردن غير 2 - استدعاى شفاعت از غير خداوند مىفرمايد : اينها وضعى دارند كه نه شفاعت ديگران بحالشان سودى دارد و نه شفاعت ايشان به حال ديگران !  إِلَّا مَنِ اتَّخَذَ عِنْدَ الرَّحْمنِ عَهْداً  : تنها كسانى اختيار شفاعت دارند كه نزد خداوند ، عهدى داشته باشند . برخى گويند : يعنى تنها شفاعت ، به حال اينها نتيجه دارد و بس ! عهدى كه در اينجا ذكر شده ، ايمان و اقرار بيگانگى خدا و تصديق انبياست . ابن عباس گويد : مقصود شهادت به يگانگى خدا و بازگشت دادن هر گردش و نيرويى به پروردگار است . برخى گويند : يعنى تنها كسانى مىتوانند شفاعت كنند كه خداوند به آنها اذن داده است . مثلا : انبيا و شهدا و علما و مؤمنين . چنان كه در اخبار آمده است .\r\nعلى بن ابراهيم در تفسير خود آورده است كه پيامبر فرمود ، هر كس در وقت مرگ ، درست وصيت نكند ، در مروت او نقص است . گفتند : يا رسول اللَّه ، چگونه وصيت كند ؟ فرمود : هنگامى كه مرگش فرا مىرسد و مردم اطراف او گرد مىآيند ، بگويد :\r\n-\r\nاللهم فاطر السماوات و الارض عالم الغيب و الشهادة الرحمن الرحيم .\r\nانى اعهد اليك فى الدار الدنيا . انى اشهد ان لا إله الا انت وحدك لا شريك لك و ان محمداً عبدك و رسولك و ان الجنة حق و ان النار حق و ان البعث حق و القدر و الميزان حق و ان الدين كما وصفت و ان الاسلام كما شرعت و ان القول كما حدثت و ان القرآن كما انزلت و انك انت اللَّه الحق المبين . جزى اللَّه محمداً عنا خير الجزاء و حيا اللَّه محمداً و آله بالسلام . اللهم يا عدتى عند كربتى\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nو يا صاحبى عند شدتى و يا ولى نعمتى الهى و إله آبائى لا تكلنى الى نفسى طرفة عين فانك ان تكلنى الى نفسى اقرب من الشر و أبعد من الخير و آنس فى القبر وحشتى و اجعل له عهداً يوم القاك منشوراً .\r\nيعنى : خدايا ، اى آفريدگار آسمانها و زمين و اى داناى نهان و آشكار و اى رحمان و اى رحيم . با تو در اين دنيا عهد مىكنم . من به يگانگى تو و رسالت محمد ( ص ) و بهشت و دوزخ و قيامت و قدر و ميزان و دين و اسلام و قرآن و خداوندى تو گواهى مىدهم . خداوند محمد و آلش را بهترين پاداش دهد و او را گرامى بدارد .\r\nخدايا ، اى كسى كه در گرفتارى پناه من و در سختى همدم من و ولى نعمت من هستى .\r\nخدايا و اى خداى پدرانم ، مرا بخودم در يك چشم بهم زدن واگذار نكن . اگر مرا بخودم واگذارى ، به بدى نزديك و از نيكى دور مىشوم . در وحشت قبر انيس من باش و اين را عهدى قرار ده ، براى روزى كه ترا ملاقات مىكنم .\r\nپس از آن وصيت كند بهر چه خواهد . تصديق اين وصيت ، در سورهء مريم است :\r\n لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً  اينست عهد و پيمان شخصى كه مىميرد . وصيت ، كارى است كه بر هر مسلمانى لازم است و بايد آن را حفظ و به ديگران تعليم كند . امير المؤمنين ( ع ) مىفرمايد : اين وصيت را پيامبر گرامى اسلام به من آموخت و فرمود : جبرئيل به من آموخته است .\r\n وَ قالُوا اتَّخَذَ الرَّحْمنُ وَلَداً  : اين جمله ، از يهوديان و مسيحيان و مشركين عرب است . زيرا يهوديان مىگفتند : عزير پسر خداست و مسيحيان مىگفتند : عيسى پسر خداست و مشركين عرب مىگفتند : فرشتگان دختران خدا هستند .\r\n لَقَدْ جِئْتُمْ شَيْئاً إِدًّا  : اى محمد ، به ايشان بگو : ادعايى گزاف و شنيع مىكنيد ! « شيئاً » منصوب است به حذف حرف جر .\r\n تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا  :\r\nاين ادعا بقدرى گزاف است كه اگر بنا بود آسمانها و زمين شكافته شوند و كوه‌ها متلاشى شوند ، بواسطهء اين ادعاى هول انگيز آسمانها شكاف بر مىداشتند و زمين\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nمتلاشى مىشد و كوه‌ها فرو مىريختند !  أَنْ دَعَوْا لِلرَّحْمنِ وَلَداً  : بديهى است كه هيچ عاملى نمىتواند آسمان و زمين را بشكافد و كوه‌ها را متلاشى كند . لكن نسبت فرزند به خداوند بزرگ دادن ، بقدرى بزرگ و شنيع است كه نزديك است اين واقعهء هول انگيز را بمرحلهء وقوع بكشاند و اين رويداد بيسابقه را بظهور كشاند .\r\n وَ ما يَنْبَغِي لِلرَّحْمنِ أَنْ يَتَّخِذَ وَلَداً  : براى خداوند شايسته نيست كه فرزند بگيرد . فرزند زايى نه در خور مقام خداوند و نه صفت اوست ، زيرا اثبات فرزند براى ذات بيمانند و بيهمتاى او مستلزم اثبات حدوث و سلب خداوندى از او است . او اگر فرزندى داشته باشد ، نيازمند خواهد بود و نيازمندى با خداوندى سازگار نيست .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n\r\n[ سوره مريم ( 19 ) : آيات 93 تا 98 
  ]\r\nإِنْ كُلُّ مَنْ فِي السَّماواتِ وَ الْأَرْضِ إِلاَّ آتِي الرَّحْمنِ عَبْداً ( 93 ) لَقَدْ أَحْصاهُمْ وَ عَدَّهُمْ عَدًّا ( 94 ) وَ كُلُّهُمْ آتِيهِ يَوْمَ الْقِيامَةِ فَرْداً ( 95 ) إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ( 96 ) فَإِنَّما يَسَّرْناهُ بِلِسانِكَ لِتُبَشِّرَ بِهِ الْمُتَّقِينَ وَ تُنْذِرَ بِهِ قَوْماً لُدًّا ( 97 )\r\nوَ كَمْ أَهْلَكْنا قَبْلَهُمْ مِنْ قَرْنٍ هَلْ تُحِسُّ مِنْهُمْ مِنْ أَحَدٍ أَوْ تَسْمَعُ لَهُمْ رِكْزاً ( 98 )\r\n\r\nترجمه :\r\nتمام كسانى كه در آسمانها و زمين هستند ، همچون بنده‌اى متواضع به پيشگاه خدا مىآيند . خداوند آنها را مىشمارد و بعدد آنها آگاه است . همهء آنها در روز قيامت ، به تنهايى به پيشگاه خدا مىآيند ، كسانى كه ايمان آوردند و كار شايسته كردند ، خداوند براى آنها دوستى و محبت مىآفريند . همانا قرآن را به زبان تو آسان كرديم تا متقين را بشارت دهى و مردم ستيزه‌جو را بترسانى . مردم بسيارى را پيش از ايشان هلاك كرديم . آيا از آنها كسى را مىبينى يا صدايى از ايشان مىشنوى ؟ !\r\n\r\n","description":"","footnote":"","page_name":" 210 ","page_number":212},
  {"content":"\r\n\r\n\r\nلغت :\r\nلدد : خصومت شديد . الد الخصام يعنى كسى كه از لحاظ خصومت و نزاع ، از ديگران تندخوتر و كم گذشت‌تر است . لدّ جمع الد است . شاعر گويد :\r\n ان تحت الاشجار حزماً و عزما * و خصيماً الد ذا معلاق \r\nيعنى : در زير درختان ، دور انديشى و تصميم و دشمنى سختگير و گريبان - گيرى است .\r\nركز : صداى آهسته .\r\nاحساس : ادراك بوسيلهء حس .\r\n\r\nاعراب :\r\n كُلُّ مَنْ فِي . . .  : « كل » مبتدا ، « من » مضاف اليه و جار و مجرور ، صلهء آن ،  آتِي - الرَّحْمنِ  مضاف به مفعول و خبر . و « عبداً » حال از ضمير « آتى » . « لفظ « كل » مفرد و در معنى جمع است .\r\n هَلْ تُحِسُّ مِنْهُمْ مِنْ أَحَدٍ  : « من » اول متعلق به فعل و دوم زايده است . ممكن است « منهم » مؤخر شود و صفت « احد » باشد . اكنون كه مقدم شده است ، حال است .\r\n\r\nمقصود :\r\nاكنون مىفرمايد :\r\n إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً  : تمام كسانى كه در آسمانها و زمين هستند ، اعم از فرشتگان و جن و انس ، بسان بردگانى متواضع و خاضع به پيشگاه خداوند مىآيند . در جاى ديگر مىفرمايد :  وَ كُلٌّ أَتَوْهُ داخِرِينَ  ( نمل 87 : همهء آنها با خوارى به پيشگاه خدا مىآيند ) مقصود اين است كه خلق ، همگى بندگان خدايند و تحت حكومت او هستند . عيسى و عزير و ملائكه هم در زمرهء بندگان هستند .\r\n لَقَدْ أَحْصاهُمْ وَ عَدَّهُمْ عَدًّا  : خداوند شمارهء آنها را مىداند و بر حالات ايشان دقيقاً آگاه است .\r\n\r\n","description":"","footnote":"","page_name":" 211 ","page_number":213},
  {"content":"\r\n\r\n وَ كُلُّهُمْ آتِيهِ يَوْمَ الْقِيامَةِ فَرْداً  : همهء آنان در روز قيامت به پيشگاه خداوند يكتا بار مىيابند ، در حالى كه تنها و بدون مال و اولاد هستند و هيچ فكرى جز فكر گرفتارى خودشان آنها را مشغول نمىكند .\r\nسپس در بارهء مؤمنين مىفرمايد :\r\n إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  :\r\nدر اين باره اقوالى است : 1 - ابن عباس گويد : اين آيه مخصوص على ( ع ) است ، زيرا هيچ مؤمنى نيست كه محبت على در دل نداشته باشد . در تفسير ابو حمزهء ثمالى آمده است كه پيامبر به على فرمود : بگو : خدايا براى من نزد خويش عهدى قرار ده و محبت مرا در دل مؤمنين بينداز . على بدستور پيامبر دعا كرد و اين آيه نازل گرديد . نظير همين روايت ، از جابر بن عبد اللَّه انصارى نيز نقل شده است . 2 - اين آيه شامل تمام مؤمنين مىشود . خداوند محبت آنها را در دل مردم صالح قرار مىدهد . هرم بن حبان گويد : هر كس دل خود را متوجه خدا كند ، خداوند هم دلهاى مؤمنين را متوجه او مىسازد و دوستى او را در دل ايشان قرار مىدهد . ربيع بن انس گويد : خدا هر گاه بنده‌اى را دوست بدارد ، بجبرئيل گويد : من فلان كس را دوست مىدارم . تو هم او را دوست بدار . جبرئيل در آسمان ندا مىكند كه خداوند فلان كس را دوست مىدارد .\r\nهمهء اهل آسمان نيز با او دوست مىشوند . آن گاه محبت او در ميان اهل زمين نيز منتشر مىشود . پس معناى آيه اين است كه خداوند آنها را دوست مىدارد و محبت آنها را در دل مردم مىاندازد . 3 - يعنى خداوند ، محبت آنها را در دل مخالفانشان قرار مىدهد كه ايمان بياورند و قدرت آنها افزايش پيدا كند . 4 - محبت آنها را در دل يكديگر قرار مىدهد تا يكديگر را دوست بدارند و پشتيبان يكديگر باشند و همچون دستى واحد ، در مقابل دشمن ، به نبرد خيزند . 5 - جبائى گويد : در آخرت ، محبت آنها را در دل يكديگر قرار مىدهد تا همچون پدر و فرزند يكديگر را دوست بدارند . اين خود بالاترين شادى و بزرگترين نعمت است .\r\nمؤيد قول اول گفتهء على ( ع ) است كه : اگر با اين شمشيرم بر بينى مؤمن فرود\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nآورم كه مرا دشمن شود ، با من دشمن نخواهد شد و اگر همهء دنيا را بمنافق دهم كه مرا دوست بدارد ، مرا دوست نخواهد داشت ، زيرا بر زبان پيامبر امى گذشته است كه :\r\nمؤمن ترا دشمن نميدارد و منافق ترا دوست نميدارد .\r\n فَإِنَّما يَسَّرْناهُ بِلِسانِكَ  : ما قرآن را به لغت عرب بر تو نازل كرديم كه معرفت آن بر ايشان آسان باشد و اگر به زبان ديگر بود ، آن را نمىشناختند . اين معنى از ابو مسلم است . جبائى گويد : يعنى ما قرائت قرآن را بر تو آسمان كرديم .\r\n لِتُبَشِّرَ بِهِ الْمُتَّقِينَ وَ تُنْذِرَ بِهِ قَوْماً لُدًّا  : منظور اين است كه بوسيلهء قرآن كسانى را كه از شرك و گناهان كبيره پرهيز مىكنند ، به آنچه خداوند براى آنها فراهم كرده است ، نويد دهى و مردم خيره‌سر و ستيزه‌خو را بترسانى . ابن عباس گويد :\r\nمنظور قريش است . قتاده گويد : مقصود مردم مجادله كار و ستيزه‌گر است .\r\nسپس آنها را مىترساند و مىفرمايد :\r\n وَ كَمْ أَهْلَكْنا قَبْلَهُمْ مِنْ قَرْنٍ  : از كفر و پرده‌درى ايشان ناراحت مباش .\r\nپيش از آنها كسانى بودند كه پيامبران را تكذيب مىكردند و نتيجهء اين كار ، دامنگير خودشان شد و هلاكشان كرديم .\r\n هَلْ تُحِسُّ مِنْهُمْ مِنْ أَحَدٍ أَوْ تَسْمَعُ لَهُمْ رِكْزاً  : اكنون آيا از آنها كسى را مىبينى و آيا صداى آنها به گوش تو مىرسد ؟ مقصود اين است كه آنها از صفحهء زمين محو شدند و چشم و گوش ، اثرى از آنها درك نميكند . اگر چه آنها مالدارتر و نيرومندتر و ستيزه - كارتر از اينها بودند ، ولى هيچيك از اينها براى آنها سودمند واقع نشد . اينان نيز به همان سرنوشت گرفتار مىشوند و سرانجام از آنها اثرى و نشانى باقى نمىماند .\r\nو الحمد للَّه رب العالمين\r\nتمام شد ترجمهء جلد ششم تفسير مجمع البيان در آريا شهر تهران در خانهء شمارهء 10 واقع در خيابان 12 در صبح روز سى ام ماه مبارك رمضان مقارن اذان صبح به سال 1391 هجرى قمرى بدست بندهء مذنب :\r\nاحمد بهشتى\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\nفهرست جلد پانزدهم ترجمهء تفسير « مجمع البيان »\r\nسورهء كهف ( جزء پانزدهم ) عنوان صفحه فضيلت سوره 3 آيات 1 تا 6 و ترجمه 5 قرائت ، لغت و اعراب 6 مقصود 7 آيات 7 و 8 ، ترجمه ، لغت ، اعراب و مقصود 10 آيات 9 تا 12 ، ترجمه و لغت 12 اعراب و شأن نزول 13 مقصود 15 نظم آيات 17 آيات 13 تا 16 و ترجمه 18 قرائت ، لغت ، اعراب و مقصود 19 آيات 17 و 18 با ترجمه 22 قرائت و لغت 23 اعراب و مقصود 24 داستان اصحاب كهف 28 آيات 19 و 20 ، ترجمه و قرائت 29 اعراب و مقصود 30 پرسش و پاسخ 32 آيات 21 تا 24 33 ترجمه ، تعداد آيات ، لغت و اعراب 34 مقصود 35 آيات 25 تا 27 ، ترجمه و قرائت 45 مقصود 46 آيات 28 و 29 و ترجمه 49 قرائت ، لغت و شأن نزول 50 مقصود 51 آيات 30 و 31 ، ترجمه و لغت 54 اعراب و مقصود 55 آيات 32 تا 36 و ترجمه 57 قرائت 58 لغت ، اعراب و مقصود 59 آيات 37 تا 44 62 ترجمه و قرائت 63 لغت 64 اعراب و مقصود 65 آيات 65 تا 49 70 ترجمه ، قرائت و لغت 71 مقصود 72 آيات 50 تا 52 و ترجمه 78\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nعنوان صفحه قرائت ، لغت ، اعراب و مقصود 79 نظم آيات 82 آيات 53 تا 56 و ترجمه 83 قرائت ، لغت ، اعراب و مقصود 84 آيات 57 تا 59 و ترجمه 87 قرائت ، اعراب و مقصود 88 آيات 60 تا 64 و ترجمه 91 قرائت ، لغت و اعراب 92 مقصود 93 داستان موسى و خضر 97 آيات 65 تا 75 101 ترجمه و قرائت 102 لغت ، اعراب و مقصود 103 پرسش و پاسخ 104 ( جزء شانزدهم ) آيات 76 تا 82 108 ترجمه و قرائت 109 لغت 110 اعراب و مقصود 111 پرسش و پاسخ 114 آيات 83 تا 87 ، ترجمه و تعداد آيات 117 قرائت ، لغت ، اعراب و مقصود 118 آيات 88 تا 92 ، ترجمه ، قرائت و مقصود 121 آيات 93 تا 98 و ترجمه 123 قرائت 124 لغت و مقصود 125 آيات 99 تا 106 129 ترجمه ، قرائت ، لغت و اعراب 130 مقصود 131 آيات 107 تا 110 ، ترجمه و قرائت 134 لغت 135 اعراب و مقصود 136 نظم آيات 139 سورهء مريم فضيلت سوره 140 آيات 1 تا 6 و ترجمه 141 تعداد آيات ، قرائت و لغت 142 اعراب و مقصود 143 آيات 7 تا 11 و ترجمه 146 قرائت ، لغت ، اعراب و مقصود 147 آيات 12 تا 15 ، ترجمه ، لغت ، اعراب و مقصود 150 آيات 16 تا 20 ، ترجمه و لغت 153 اعراب و مقصود 154 آيات 21 تا 28 156 آيات 29 و 30 ، ترجمه و قرائت 157 لغت ، اعراب و مقصود 158 آيات 31 تا 35 ، ترجمه و قرائت 164 لغت و مقصود 165 آيات 36 تا 40 و ترجمه 167 قرائت و مقصود 168\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nعنوان صفحه آيات 41 تا 48 171 آيات 49 و 50 ، ترجمه ، قرائت و لغت 172 اعراب و مقصود 173 آيات 51 تا 55 ، ترجمه و قرائت 177 لغت و مقصود 178 آيات 56 تا 60 و ترجمه 180 لغت ، اعراب و مقصود 181 آيات 61 تا 65 و ترجمه 184 قرائت ، اعراب ، شأن نزول و مقصود 185 آيات 66 تا 70 ، ترجمه و قرائت 189 لغت ، اعراب ، شأن نزول و مقصود 190 پرسش و پاسخ 191 آيات 71 تا 75 و ترجمه 193 قرائت ، لغت و اعراب 194 مقصود 195 آيات 76 تا 82 ، ترجمه و قرائت 200 اعراب ، شأن نزول و مقصود 201 آيات 83 تا 92 و ترجمه 204 قرائت ، لغت و اعراب 205 مقصود 206 آيات 93 تا 98 با ترجمه 210 لغت و مقصود 211 پايان سورهء مريم 213 فهرست 214\r\n\r\n\r\n","description":"","footnote":"","page_name":" 216 ","page_number":218}
  ]