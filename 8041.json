[
  {"content":"\r\n . \r\n","description":"","footnote":"","page_name":" مقدمهء مصحح 1 ","page_number":1},
  {"content":"\r\n . \r\n","description":"","footnote":"","page_name":" مقدمهء مصحح 2 ","page_number":2},
  {"content":"\r\n\r\nبراى آنكه در تاريخ و جغرافياى تاريخى ايران تحقيقى جامع و كامل و دقيق انجام بگيرد نخستين كار آن است كه مآخذ و مدارك مهم و معتبر در دسترس محققان واقع شود .\r\nبسيارى از اين آثار كه در ادوار مختلف به زبان فارسى تاليف شده هنوز به چاپ نرسيده و چاپ بعضى ديگر با وقتى شايسته انجام نگرفته است اما كتابها و رسالاتى كه به زبانهاى ديگر نوشته شده نيز فراوان است والبته هر پژوهنده اى نمى تواند با چندين زبان بيگانه آشنائى داشته باشد .\r\nبراى رفع اين شكل بنياد فرهنگ ايران مى كوشد كتابهاى فارسى را كه از اين جهت ارزش و اهميت دارد و نسخه هاى خطى آنها از دسترس علاقه مندان دور است منتشر كند و كتابها و رسالاتى را كه به زبانى ديگر تأليف يافته است به زبان فارسى در آورد و انتشار دهد .\r\nپرويز ناتل خانلرى\r\nدبيركل بنياد فرهنگ ايران\r\n\r\n","description":"","footnote":"","page_name":" مقدمهء مصحح 3 ","page_number":3},
  {"content":"\r\n . \r\n","description":"","footnote":"","page_name":" مقدمهء مصحح 4 ","page_number":4},
  {"content":"\r\n\r\nمنابع تاريخ و جغرافياى ايران\r\n\" 77 \"\r\nتاريخ سلسلهء سلجوقى\r\nزبدة النصره ونخبة العصره\r\nبندارى اصفهانى\r\nترجمهء\r\nمحمدحسين جليلى\r\nانتشارات بنياد فرهنگ ايران\r\n\" 256 \"\r\n\r\n","description":"","footnote":"","page_name":" مقدمهء مصحح 5 ","page_number":5},
  {"content":"\r\n\r\nاز اين كتاب\r\n1200 نسخه در سال 2536 شاهنشاهى در چاپخانهء خواجه چاپ شد\r\n\r\n","description":"","footnote":"","page_name":" مقدمهء مصحح 6 ","page_number":6},
  {"content":"\r\n\r\n\r\nفهرست مطالب\r\nعنوان صفحه\r\nمقدمهء مترجم يازده\r\nابتداى كار سلجوقيان 4\r\nبيان گزارش نكاح 13\r\nوزارت ابن دارست 27\r\nدرگذشت طغرل در رى 31\r\nبه تخت نشستن الب ارسلان 34\r\nحوادث بعد از سلطنت الب ارسلان 37\r\nگزارش كار الب ارسلان در ديار بكر و شام 44\r\nوفات الب ارسلان 52\r\nدرگذشت القائم بامر اللّه و خلافت المقتدى 58\r\nبيان پيدايش اسماعيليان 75\r\nورود ملكشاه به بغداد 90\r\nوزارت عز الملك بن نظام الملك 94\r\nوزارت ضيا الملك بن نظام الملك 110\r\nنيابت انوشروان خالد 124\r\nعنوان صفحه\r\nافتتاح كتاب 3\r\nورود طغرل به بغداد 11\r\nبازگشت طغرل از بغداد 15\r\nرسيدن طغرل‌بگ به بغداد 30\r\nاخلاق طغرل 32\r\nحال نظام الملك 36\r\nرسيدن شرف الملك ابو سعد مستوفى به بغداد 48\r\nبيرون آمدن پادشاه روم و شكست او 45\r\nجلوس ملكشاه 46\r\nسلطنت ملكشاه 63\r\nشرح حال نويسندگان اين دوره 68\r\nجمال الملك فرزند نظام الملك 82\r\nسرگذشت بركيارق 92\r\nبيرون آمدن ملكشاه از گنجه واران 99\r\nوزارت خطير الملك ابو منصور ميبدى 117\r\nتصدى اشراف كشور توسط كمال الملك\r\n\r\n","description":"","footnote":"","page_name":" مقدمهء مصحح 7 ","page_number":7},
  {"content":"\r\n\r\nعنوان صفحه\r\nعلى سميرمى 127\r\nبر تخت نشستن محمود بن محمد بن ملكشاه 137\r\nوزارت درگزينى در سال 518 - 167\r\nحوادث بعد از درگذشت سلطان 185\r\nمحمود\r\nسرگذشت داود بن محمود 190\r\nسرگذشت عموى من عزير 197\r\nكشتن درگزينى وزير و پايان كار طغرل 200\r\nخلافت راشد باللّه 212\r\nشرح حال زنگى بن آق سنقر 242\r\nشرح حال جمال الدين ابو جعفر 250 ابن ابى منصور\r\nوزارت تاج الدين فارسى 255\r\nاصفهان بعد از مرگ بوزابه 262\r\nاحوال سلطان ملكشاه بن محمود 270\r\nبر تخت نشستن محمد بن محمود بن محمد بن ملكشاه 274\r\nبقيه سرگذشت محمد بن محمد بن محمد بن ملكشاه 279\r\nرسيدن سلطان سليمان به بغداد 288\r\nوزارت شمس الدين درگزينى 294\r\nرسيدن سلطان محمد به محاصره بغداد 296\r\nوزيران سلطان سنجر در خراسان 319\r\nعنوان صفحه\r\nوزارت ربيب الدوله ابو منصور 132\r\nورود سلطان سنجر به عراق 144\r\nوزارت شمس الملك بن نظام الملك 158\r\nوزارت انوشروان خالد 176\r\nبه تخت نشستن طغرل بن محمد بن ملكشاه 180\r\nحوادثى كه بر سلطان محمود و اتابك آق سنقر احمد يلى گذشت 194\r\nوزارت شرف الدين على بن رجا 204\r\nبه تخت نشستن مسعود بن محمد بن ملكشاه 206\r\nكشته شدن جغر نائب زنگى در موصل 243\r\nبقيه سرگذشت مسعود بن محمد بن ملكشاه 254\r\nوزارت شمس الدين كر 259\r\nآمدن سلطان سنجر به رى 267\r\nبر تخت نشستن ملكشاه بن محمود 272\r\nسرگذشت سلطان سليمان بن محمد ابن ملكشاه 278\r\nاطمينان خليفه المقتفى بعد از مرگ سلطان مسعود 280\r\nملحق شدن جعفرى شاه به برادرش سلطان محمد 291\r\nدرگذشت سلطان سنجر 306\r\nبازگشت به سرگذشت سلطان سنجر 214\r\nجمعى از خواص سنجر 325\r\n\r\n","description":"","footnote":"","page_name":" مقدمهء مصحح 8 ","page_number":8},
  {"content":"\r\n\r\nعنوان صفحه\r\nهمت بلند سنجر و بخشش‌هاى وى 329\r\nعلت شكست سنجر در جنگ با خطائيان 332\r\nحادثه غز در سال 548 337\r\nوفات خليفه مقتفى لامر اللّه 347\r\nنامه نوشتن خليفه به سلطان 351\r\nجلوس ارسلان بن طغرل 356\r\nعنوان صفحه\r\nعلت خرابى كشور سنجر و بريدن 331 رشته انتظام آن\r\nنشاط سنجر بعد از فتور و سلامت او 336\r\nحوادث عراق پس از رها كردن سلطان محمد بن محمود 342\r\nپايان كار سلطان سليمان 354\r\nوفات سلطان ارسلان اتابك ايلدگز 361\r\nفهرست نامها و قبائل 367\r\n\r\n","description":"","footnote":"","page_name":" مقدمهء مصحح 9 ","page_number":9},
  {"content":"\r\n . \r\n","description":"","footnote":"","page_name":" مقدمهء مصحح 10 ","page_number":10},
  {"content":"\r\n\r\n\r\nمقدمه [ مترجم 
  ]\r\nكتاب حاضر با كمى حجم و اطلاعات مبسوط و سودمندى در تاريخ سلجوقيان عراق در اختيار مراجعه‌كننده قرار مىدهد به‌طورى كه دورنمائى از دورهء سلجوقيان و علل اوج و حضيض آن سلسله را پيش چشم مىبيند . بيشتر كسانى كه نسبت بتاريخ سلجوقيان عراق تحقيق كرده‌اند و مطالبى نوشته‌اند از اين كتاب بهره گرفته‌اند و خود كتاب نيز حكايتى شنيدنى دارد .\r\nاين كتاب سه‌بار تحرير شده و اتفاقا سه‌بار هم متن عربى آن طبع و نشر گرديده است .\r\nتحرير اولى كتاب اثر قلم انوشروان بن خالد بن محمد كاشانى وزير معروف سلطان محمود و سلطان مسعود سلجوقى و خليفه عباسى المسترشد باللّه است كه در دستگاه دين و دولت محترم زيسته و بزيروبم كارها آگاهى داشته است . نوشته انوشروان رساله‌گونه‌اى بوده است كه به تعبير هند و شاه نخجوانى « 1 » با نامك كوتاه « نفثة المصدور فى فتور زمان الصدور و صدور زمان الفتور » به فارسى در شرح احوال وزراى دوره سلجوقى تأليف گرديده كه هم از نظر تاريخى و هم از جهت ادبى مورد اهميت قرار گرفته است .\r\nدر اهميت تاريخى نفثة المصدور همين قدر بس است كه نجم الدين ابو الرجاء قمى بر آن ذيل نوشته و « از منقطع عهد ايشان تا اواخر عمر خويشتن هرچه از تقلب احوال اهل روزگار و افاضل و امائل و وزراء و امراء و ملوك و صدور\r\n\r\n\r\n","description":"","footnote":"\r\n( 1 ) - تجارب السلف ص 301\r\n","page_name":" مقدمهء مصحح 11 ","page_number":11},
  {"content":"\r\n\r\nشنيده است و مشاهده كرده به هريك اشارتى لطف‌آميز كند . » « 1 »\r\nچون اصل نقثة المصدور اكنون در دست نيست نمىتوان در ارزش ادبى آن زياد مبالغه كرد . ولى آنچه مسلم است طورى تحرير شده بوده كه كاتبان و مترسلان از آن مايه مىگرفته‌اند . دليل اين مدعى شهادت نويسنده‌اى چيره‌دست چون سعد الدين وراوينى است كه در شمارش متون ادبى فارسى مىنويسد : نوعى ديگر چون نفثة المصدور ساخته وزير مرحوم شرف الدين انوشروان خالد كه ذكر او بدآن خلود يافت « 2 » .\r\nعماد الدين معروف به كاتب اصفهانى نفثة المصدور را به عربى ترجمه كرد و بر آن نصرة الفتره و عصرة الفطره نام گذاشت . كتاب عماد تنها ترجمه نيست بلكه وى مقدمه و تكلمه و اضافاتى بر نفثة المصدور تعليق كرده است و در حقيقت تاريخى از سلسله سلجوقى با نقل مطالب نفثة المصدور در سال 579 « 3 » يعنى چهل و هفت سال پس از مرگ انوشروان پرداخته است .\r\nهم‌شهرى عماد فتح بن على بندارى كه خود از بزرگان فقهاء و ادباى قرن هفتم است و به كتابهاى عماد عنايتى مخصوص داشته نصرة الفتره و عصرة الفطره را در سال 623 هجرى خلاصه نموده و به پادشاه دمشق ملك عيسى ايوبى اتحاف كرده است .\r\nاين كتاب براى اولين بار توسط هوتسما مستشرق معروف كه در تاريخ سلجوقيان احاطه‌اى داشت و چند كتاب درين موضوع طبع و نشر كرده در سال 1889 ميلادى در دو مجلد منتشر شده است . محرر اين سطور با مراجعه مستمر به كتب خانه‌هاى معتبر ازين طبع اثر و نشانى نيافت ولى دو طبع ديگر كتاب را كه در مصر انجام شده از نظر گذرانده است .\r\nدومين بار كتاب بندارى در سال 1318 ه - 1920 م توسط شركت مطبوعات مصر در قاهره طبع گرديده و سومين طبع آن با كمك بنياد فرهنگ ايران و مقدمه سيد محمد عزاوى در سال 1974 م در قاهره پايان پذيرفته است .\r\n\r\n\r\n","description":"","footnote":"\r\n( 1 ) - تعليقات روشن بر مرزبان‌نامه ص 8\r\n( 2 ) - مرزبان‌نامه طبع علامه قزوينى ص 4\r\n( 3 ) - كتاب حاضر ص 157\r\n","page_name":" مقدمهء مصحح 12 ","page_number":12},
  {"content":"\r\n\r\n\r\nنام كتاب :\r\nمطلب قابل ذكر آنست كه در دو طبع اخير كتاب بندارى نام آن تاريخ حكومت سلجوقيان ذكر شده در صورتى كه بنابر نقل كشف الظنون « 1 » و قاموس الاعلام « 2 » و معجم المؤلفين « 3 » نام كتاب بندارى « زبدة النصره و نخبة العصره » مىباشد .\r\nاينك به شرح احوال مؤلفان سه‌گانه مزبور به ترتيب مىپردازيم :\r\n1 - انوشيروان - شرف الدين ابو نصر انوشروان بن خالد كاشانى در سال 459 هجرى در شهر رى به دنيا آمد « 4 » .\r\nانوشروان شيعى مذهب بود « 5 » و گذشته از تصريح شيخ عبد الجليل رازى كاشانى بودن و دفن شدن در نجف كه تقريبا از شعار شيعيان است برين مطلب قرينه مىتواند باشد . « 6 » بعلاوه در نقل حديثى از امام صادق « 7 » كلمه عليه السلام را كه از رسوم شيعه است به‌كار مىبرد .\r\nدر بدايت حال و تحصيل خود اظهار مىكند كه جماعتى كه به خوى ما پرورش يافته بودند و در دبستان ادب و فقه آموخته بودند در عقايد با ديگر مردم مخالفت كردند و ازينان بود مردى كه بسيار جاها را به قدم سياحت درنوشته بود و حرفه وى نويسندگى بود . از كار وى وقتى پرده برافتاد كه فتنه‌ها برپا نمود و بر قلعه‌ها چيره شد . « 8 »\r\nهمشاگردى انوشروان با حسن صباح ظاهرا مستشرق معروف هوتسما را به فكر تصحيح افسانه سه يار دبستانى افكنده و بنابر نقل عزاوى در مقدمه طبع سوم اظهار كرده است به جاى نظام الملك انوشروان جمع سه يار دبستانى را\r\n\r\n\r\n","description":"","footnote":"\r\n( 1 ) - مجلد 1 ص 954\r\n( 2 ) - مجلد 5 ص 332\r\n( 3 ) - مجلد 8 ص 48\r\n( 4 ) - عيون الاخبار به نقل از مقدمه عزاوى\r\n( 5 ) - كتاب النقض ص 473\r\n( 6 ) - ابن اثير مجلد 11 ص 117\r\n( 7 ) - كتاب حاضر ص 117\r\n( 8 ) - مصدر سابق ص 76\r\n","page_name":" مقدمهء مصحح 13 ","page_number":13},
  {"content":"\r\n\r\nتكميل نموده است . در صورتى كه طبق مدارك و مآخذ موجود در جائى ديده نشده كه حكيم عمر خيام در رى تحصيل كرده باشد و يا انوشروان در نيشابور روزگار گذرانده باشد . !\r\nانوشروان پس از تحصيل در اوان جوانى در سنى بين 20 تا 26 به محضر صدر اسلام خواجه بزرگ نظام الملك راه پيدا مىكند و به خدمت ديوان در مىآيد .\r\nهندوشاه نخجوانى كه رساله نفثة المصدور را در دست داشته است مىنويسد :\r\nنوشيروان خالد در كتاب نفثة المصدور آورده است كه از لفظ خواجه شنيدم كه گفت در مبدء حال مرا موكلان از مقامى به مقامى بردند . . . « 1 »\r\nاصل حكايت كه متهم شدن خواجه نزد پنجير سپهسالارست با تفصيل بيشتر در زبدة النصره ( كتاب حاضر ) ذكر شده است . « 2 »\r\nبه علاوه در همين مصدر آمده است كه در زمان خواجه پدران در تربيت فرزندان كوشش مىكردند كه آنانرا شايسته مجلس وزير كنند . . . « 3 »\r\nبا توجه به سن انوشروان هنگام قتل خواجه ( 458 ) كه بيست و شش سال بوده گمان مصاحبت و همنشينى با صدر اسلام خواجه بزرگ را بعيد مىنمايد پس لابد وى جزء جوانان تربيت شده‌اى بوده كه به كار ديوان مشغول شده بودند .\r\nدر انقلابات بعد از خواجه بزرگ و اختلاف فرزندان وى انوشروان جانب مؤيد الملك را مىگيرد و چون در مصاف بركيارق و سلطان محمد سلجوقى مؤيد الملك كشته مىشود ( سال 495 ) انوشروان از سوگ مؤيد الملك ترك يار و ديار مىكند و سه سال در بصره با دوستانى يكدل چون حريرى معروف صاحب كتاب مقامات به سر مىبرد . « 4 »\r\nپس از مرگ بركيارق و يك رويه شدن كار براى سلطان محمد سلجوقى ( 499 ه ) انوشروان متصدى خزينه سلطان شد سپس ديوان عرض را كه از مشاغل مهم حكومت سلجوقيان بود به عهده گرفت . « 5 »\r\n\r\n\r\n","description":"","footnote":"\r\n( 1 ) - تجارب السلف ص 269\r\n( 2 ) - ص 65 زبدة النصره\r\n( 3 ) - ص 65 زبدة النصره\r\n( 4 ) - مصدر سابق ص 101\r\n( 5 ) - زبدة النصره ص 114\r\n","page_name":" مقدمهء مصحح 14 ","page_number":14},
  {"content":"\r\n\r\nدر وزارت خطير الملك به فرمان سلطان انوشروان بر خلاف ميل وزير به نيابت او نشست و گرفتار دشمنى بدخواهان و ارباب حسد و اغراض واقع شد ولى وى به قول خودش : سبيل دشمنان را به دو جو هم نمىخريد « 1 » .\r\nسلطان محمد در سال 511 ديده از جهان فراز كرد و به جايش فرزند او سلطان محمود سلجوقى كه كودكى نوخاسته و هوشمند بود بر تخت تكيه زده با تغيير سلطنت قاعده‌ها نيز دگرگون شد و تباهى و فساد كشور را فراگرفت « 2 » .\r\nدر سلطنت سلطان محمود انوشروان متصدى ديوان عرض بود . چون به بغداد مسافرت كرد در غياب وى ديوانيان به حساب و كتاب او ايراد گرفتند و در توطئه و تحريك تا آنجا پيش رفتند كه سلطان را به حبس و مصادره او وادار كردند . انوشروان نه تنها مال ديوان را در اجراى فرمان سلطانى پرداخت كرد بلكه دارائى خود را نيز بر سر اين كار گذاشت و به تعبير خودش : چون موئى كه از خمير بيرون آورند از احمال و اثقال و اموال خود بيرون آمد و سالى در تبعيد و حبس گذراند « 3 » .\r\nسلطان محمود وزير خود ابو القاسم درگزينى انس‌آبادى را معزول كرد و با راهنمائيهاى عزيز الدين مستوفى عموى عماد اصفهانى انوشروان را به وزارت دعوت نمود « 4 » .\r\nوزير معزول طبق معمول در اختيار وزير لاحق قرار گرفت . انوشروان به جاى حبس و بند براى درگزينى در منزل خود سراپرده برافراشت و بر خلاف احتياط اجازه داد دوستان و كسان وى در سراپرده با او ملاقات كنند . آمدوشد دوستان و توطئه درگزينى هنگامى آشكار شد كه وى از خانه انوشروان به مسند وزارت رفت و بار ديگر انوشروان راه بغداد را در پيش گرفت .\r\nعماد اصفهانى كار انوشروان را بر سبكى و بىمبالاتى حمل نموده است ولى فطرتهائى كه بر خوبى خلق شده‌اند مگر مىتوانند بدى كنند . ؟ انوشروان طبعا كوتاه‌دست و فروتن خلق شده بود تا آنجا كه درباره‌اش نوشته‌اند : « در\r\n\r\n\r\n","description":"","footnote":"\r\n( 1 ) - مصدر سابق ص 125\r\n( 2 ) - مصدر سابق ص 139\r\n( 3 ) - مصدر سابق ص 150 - 163\r\n( 4 ) - مصدر سابق ص 157\r\n","page_name":" مقدمهء مصحح 15 ","page_number":15},
  {"content":"\r\n\r\nصدر ديوان جهت كمتر كسى قيام تمام فرمودى . » « 1 »\r\nدرگزينى هم‌چنانكه از طينت پليد وى سزاوار بود محبتهاى انوشروان را به انواع پستيها و رذالت‌ها پاداش داد تا آنجا كه در بغداد ادعائى جعلى بر مالكيت خانه انوشروان مطرح كرد « 2 » .\r\nدرگزينى وزير روستائى به افراط خون مىريخت و به هر ناشايستى دست مىزد حتى بر عين القضاة همدانى هم نبخشوده و بىگناهى مشهود چنان بزرگ صاحب كرامتى را بردار كرد « 3 » .\r\nانوشيروان در بغداد به وزارت المسترشد باللّه خليفه عباسى رسيد و تا سال 527 درين مسند باقى بود . چون سلطان مسعود سلجوقى به بغداد آمد انوشروان از وزارت خليفه معاف شد و يك سال ( 528 ) در وزارت سلطان سلجوقى به سر آورد سپس به گوشه انزوا نشست تا در سال 532 به جهان باقى پيوست .\r\nغالب مصادر و مأخذ مرگ انوشروان را سال 532 ضبط كرده‌اند اما ابن اثير درگذشت ويرا در سال 533 يادداشت كرده است . ابن اثير اضافه مىكند كه جسد انوشروان در نجف به خاك سپرده شد . « 4 » از آثار خير انوشروان مدرسه‌اى در كاشان معروف بوده است .\r\n\r\n2 - عماد اصفهانى .\r\nابو عبد اللّه محمد بن صفى الدين محمد بن حامد مشهور به كاتب اصفهانى يا عماد اصفهانى از اكابر فقها و ادباى شافعى اواخر قرن ششم هجرى است « 5 » .\r\nعماد در اصفهان به سال 519 متولد شد و هم درين شهر و كاشان مقدمات علوم اسلامى را فراگرفت سپس در نظاميه بغداد به تكميل خود پرداخت « 6 » .\r\nدر ماه ذى قعده سال 542 از بغداد به موصل رفت و در حضور جمال الدين\r\n\r\n\r\n","description":"","footnote":"\r\n( 1 ) - نسائم الاسحار ص 78\r\n( 2 ) - زبدة النصره ص 177\r\n( 3 ) - زبدة النصره ص 178\r\n( 4 ) - كامل ج 11 ص 70\r\n( 5 ) - ابن خلكان ج 2 ص 189 - 190\r\n( 6 ) - زبدة النصره ص 216 - 217\r\n","page_name":" مقدمهء مصحح 16 ","page_number":16},
  {"content":"\r\n\r\nوزير موصل با فقيهان در مسائل فقه گفتگو كرد و قصيده‌اى در وصف وزير گفت . « 1 »\r\nدر ماه صفر سال 543 در خدمت پدر از بغداد آهنگ اصفهان كرد و مجددا به بغداد بازگشت . « 2 »\r\nعماد تا سال 552 در نظاميه بحث و تكرار داشت و درين سال وزير خليفه ابن هبيره كه به مقام علمى و عملى وى آگاه شده بود او را به نيابت از طرف خود به شهر واسط فرستاد .\r\nعماد خود گويد : از مدرسه به كار ديوانم آورد . از اشتغال به دانش مرا بازداشت .\r\nو به خيال خود با كارى كه به من داد مرا از بيكارى نجات بخشيد . « 3 »\r\nعماد تا سال ( 560 ) كه ابن هبيره مرد در حكومت واسط گذراند و درين سال به فرمان المستنجد خليفه عباسى چون ديگر نائبان و اطرافيان وزير به محبس افتاد . عماد قصيده‌اى از زندان براى عضد الدين بن رئيس الرؤسا كه خوانسالار خليفه بود بساخت و بپايمردى وى از زندان آزاد گرديد .\r\nعماد ايامى را در بغداد به بيكارى سر كرد و در شعبان سال 562 به دمشق رفت ملك عادل بن نور الدين حاكم دمشق تدريس مدرسه‌اى كه ساخته بود و پس از مدتى به مدرسه عماديه مشهور شد به عماد واگذار كرد .\r\nملك عادل در سال 569 از دنيا برفت و برادرش ملك صالح كه كودكى ده ساله بود جانشين وى شد . بدخواهان و مخالفان عماد بر ملك صالح مسلط بودند و ازين رو عماد از دربار او دور شد و به شهر موصل رفت .\r\nچون صلاح الدين ايوبى از مصر عزم شام كرد عماد از موصل خارج شد و در شهر حمص ( جمادى الاخره سال 570 ) صلاح الدين را ملاقات كرد . دار - الانشاء و صلاح الدين در عهده عماد آمد و وى به فارسى و عربى نامه‌ها را مىنوشت .\r\nصلاح الدين در سال 579 وفات يافت عماد هم به گوشه انزوا رفت و بقيه عمر را در تأليف و تصنيف گذراند . عماد در اول ماه رمضان سال 597 از دنيا رخت بربست و در مقابر صوفيه دمشق مدفون شد . « 4 »\r\n\r\n\r\n","description":"","footnote":"\r\n( 1 ) - مصدر سابق ص 253\r\n( 2 ) - مصدر سابق ص 288\r\n( 3 ) - مصدر سابق ص 306\r\n( 4 ) - اپر خلكان ج 2 ص 190\r\n","page_name":" مقدمهء مصحح 17 ","page_number":17},
  {"content":"\r\n\r\nعماد تأليفات متعدد دارد كه مشهورترين آنها عبارتند از :\r\n1 - البرق الشامى در تاريخ 7 مجلد .\r\n2 - ديوان اشعار در چهار مجلد\r\n3 - ديوان دو بيت .\r\n4 - ديوان الرسائل\r\n5 - العتبى و العقبى\r\n6 - الفيح القسى فى الفتح القدسى .\r\n7 - نصرة الفتره و عصرة الفطره در تاريخ سلاجقه عراق\r\nمعروف‌ترين تأليف عماد تذكره خريده القصر و جريدة اهل العصر است كه شرح حال شاعران عربىگوى اقطار مختلف و نمونه آثارشان را در قرن ششم فراهم آورده است . اين كتاب سالها در ايران و عراق و مصر سرمشق تذكره نويسى بوده است « 1 » .\r\n\r\n3 - بندارى اصفهانى\r\nابو ابراهيم قوام الدين فتح بن على بن محمد بندارى ( 586 - 643 ) در اصفهان ديده به دنيا گشود و در سال 614 به دمشق رفت . درين هنگام پدر وى در اصفهان مىزيست . از زندگى بندارى اطلاعات مبسوطى در دست نيست . همين قدر معلوم است كه در دمشق مورد توجه ملك عيسى ايوبى واقع مىشود و به امر وى در ماه جمادى الاولى سال 620 تا شوال سال 621 شاه‌نامه حكيم طوس را به نثر عربى تلخيص مىنمايد . بندارى به كتابهاى عماد اصفهانى توجه داشت و ازين‌رو كتاب برق شامى و كتاب نصره الفتره و عصره الفطره عماد را خلاصه كرده و تا آنجا كه معمول قرن هفتم بوده است جمله‌ها و عبارت‌ها را ساده نموده است .\r\n\r\n\r\n","description":"","footnote":"\r\n( 1 ) - بنابر عقيده ابن خلكان تذكره خريده ذيل كتاب زينة الدهر خظيرى وراق متوفاى 568 بوده و خظيرى آن را ذيل دميه القصر باخرزى متوفاى 467 ه قرار داده است . باخرزى هم كتاب خود را ذيل يتيمة الدهر ثعالبى متوفاى 429 ه قرار داده و ثعالبى نيز يتيمه را به عنوان ذيل كتاب البارع هارون منجم متوفاى 288 ه ساخته و پرداخته است ( وفيات ابن خلكان ج 2 ص 190 )\r\n","page_name":" مقدمهء مصحح 18 ","page_number":18},
  {"content":"\r\n\r\nدر سال 624 ملك عيسى به دنياى ديگر رهسپر مىشود و بندارى نيز به مولد خود اصفهان باز مىگردد « 1 » .\r\nبندارى در زبده النصره و نخبة العصره در دو مورد مطالبى خود به كتاب اضافه كرده است . مورد اول به مناسبت حال ابو طاهر خاتونى قطعه شعرى ازو كه به خط جدش نوشته است نقل مىكند « 2 » . در پايان كتاب نيز در وقايع خطائيان و تاتار به اختصار از ورود تاتار و فجايع آنها شرحى ذكر مىنمايد « 3 » .\r\n\r\nاهميت زبدة النصره و نخبة العصره\r\nانوشروان و عماد هر دو ديوانى بوده‌اند و به قول بيهقى آنچه نوشته‌اند يا از معاينه آنانست و يا از سماع درست از مردى ثقه . بنابرين وقايع و حكايتهائى كه در زبدة النصره ذكر گرديده براى دريافت وضع سياسى و اجتماعى دوره سلجوقيان مصدرى بسيار باارزش است .\r\nاختلاف ملكشاه و نظام الملك كه حتى « جعفرك » دلقك در حضور شاه اعمال و رفتار خواجه را مسخره مىكرده « 4 » و فرزند خواجه ابو منصور او را مىكشد و خود نيز بر سر اين جسارت كشته مىشود از مطالبى است كه درين كتاب ديده مىشود .\r\nكشور سلجوقيان ، تا روزگار سلطان محمد بن ملكشاه يكپارچه است و قدرت حكومت مركزى بر اقطار پهناور كشور حكم‌فرماست . با مرگ محمد و به سلطنت رسيدن فرزند كودك او محمود كه منجر به نبرد با عمويش سلطان سنجر مىشود « 5 » كشور تجزيه مىگردد و خزانه خالى مىماند . از يك طرف اسماعيليان آتش فتنه روشن مىكنند و از طرف ديگر اتابكان و امراء هرچندگاه شاهزاده‌اى را با خود همراه مىنمايند و بر سلطان وقت شورش مىكنند . « 6 » كار خودكامگى امراء به آنجا\r\n\r\n\r\n","description":"","footnote":"\r\n( 1 ) - قاموس الاعلام ج 5 ص 332 و مقدمة الشاهنامه\r\n( 2 ) - زبده النصره ص 122\r\n( 3 ) - مصدر سابق ص 335\r\n( 4 ) - مصدر سابق ص 83\r\n( 5 ) - مصدر سابق ص 155\r\n( 6 ) - مصدر سابق ص 249 - 255\r\n","page_name":" مقدمهء مصحح 19 ","page_number":19},
  {"content":"\r\n\r\nكشيده مىشود كه خليفه و بغداد را نيز محاصره مىكنند « 1 » .\r\nدسته‌بندى كارمندان و نايبان دولت و رقابت عراقى و خراسانى « 2 » در تضعيف حكومت سلجوقيان بىتأثير نبوده است .\r\nارتباط يا مخالفت وزراء سلجوقى با جماعت اسماعيليان خود از مباحث بسيار ارزنده كتاب حاضر است .\r\nوزيرى چون سعد الملك « 3 » اسماعيليان را مىكوبد و قلعه‌هاى شاه دژوخان لنجان را با خاك يكسان مىنمايد وزيرى هم چون ابو القاسم درگزينى به دست هم‌كيشان اسماعيلى مخالفان را نابود مىسازد « 4 » .\r\nامير عباس صاحب رى به قصاص امير اجل چوهر صدهزار اسماعيلى مىكشد و از سركشتگان كله‌منار مىسازد كه مؤذنان بر اين منار اذان گويند . « 5 »\r\nاهميت كتاب زبدة النصره تنها در ضبط وقايع دست‌اول كه به برخى از آنها اشارتى شد نمىباشد . بعضى مقامهاى ادارى دوره سلجوقى منحصرا در كتاب حاضر يادداشت شده مانند وكيل در « 6 » يا اميربار « 7 » و به ترتيب ديوان استيفاء و ديوان طغراء و رسائل و انشاء و ديوان اشراف و ديوان عرض سپاه و مطالبى ازين دست كه به اهميت كتاب افزوده است .\r\n\r\nترجمه كتاب زبدة النصره و عصرة الفطره\r\nبنياد فرهنگ ايران به اشراف و ارشاد مدير عامل كاردان آن‌كه خود از اركان ادب پارسى است بسيارى از منابع و مآخذ ادبى و تاريخى ايران را طبع و نشر كرده و در دسترس طالبان اين گونه مباحث قرار داده است . به‌طوريكه سبق ذكر يافت در طبع سوم متن عربى زبدة النصره نيز مساعدت نموده و اخيرا درصدد\r\n\r\n\r\n","description":"","footnote":"\r\n( 1 ) - مصدر سابق ص 283\r\n( 2 ) - مصدر سابق ص 109\r\n( 3 ) - ص 103\r\n( 4 ) - ص 169\r\n( 5 ) - ص 227\r\n( 6 ) - ص 106\r\n( 7 ) - ص 114 - 115\r\n","page_name":" مقدمهء مصحح 20 ","page_number":20},
  {"content":"\r\n\r\nترجمهء كتاب به فارسى برآمده است .\r\nمحرر اين سطور به حكم آنكه در معارف پهناور اسلامى روزگارى خوضى داشت و چند صباحى در معركه و ضرب زيد و عمرو سركرده است دليرى نمود و از حسن ظن اولياء بنياد استفاده كرد و به ترجمه كتاب دست زد .\r\nبر اهل نظر پوشيده نيست كه نثر عماد اصفهانى به اصطلاح تاريخ ادبيات عرب ادامه سبك ابن عميد است و اين سبك مشحون به لغات نادر و قرينه‌سازى و سجع مىباشد و غالبا در آن استشهاد به آيات و اشعار شعراء مىشود و در نتيجه مترجم آن در تنگناى سخن قرار مىگيرد .\r\nاز مكارم اخلاق خداوندان فضيلت و انصاف توقع دارد در صورت برخورد به سهويا اشتباهى در وهلهء نخست دستور معروف را كار بندند كه اذا مروا باللغو مروا كراما سپس من بنده را به اشتباه و سهو خود آگاه فرمايند .\r\nدر ختام كلام وظيفه دارم از عنايت استاد بزرگوارم بقيه السلف علامهء عاليقدر عبد الحميد بديع الزمانى كه همواره مستفيد محضرش بوده‌ام سپاسگزارى نمايم .\r\nمراحم و دلنمودگىهاى دانشى مرد آزاده انجوى شيرازى و سخنور نقاد سعيدى سيرجانى در كار ترجمه پايمرد و دستگير من بنده بوده‌اند و شرمنده احسانم ساخته‌اند .\r\nخرداد 2536 - محمد حسين جليلى\r\n\r\n","description":"","footnote":"","page_name":" مقدمهء مصحح 21 ","page_number":21},
  {"content":"\r\n . \r\n","description":"","footnote":"","page_name":" مقدمهء مصحح 22 ","page_number":22},
  {"content":"\r\n . \r\n","description":"","footnote":"","page_name":" 1 ","page_number":23},
  {"content":"\r\n . \r\n","description":"","footnote":"","page_name":" 2 ","page_number":24},
  {"content":"\r\n\r\n\r\n[ افتتاح كتاب 
  ]\r\nپس از سپاس خداوند بواسطه نعمتهاى بزرگ و بخششهاى سترك وى و تحيت و درود بر بهترين مردم خواجهء ما پيامبر خدا و خاندان بزرگوار و نيكوكارش . من هنگامى كه از برگزيدن كتاب « برق شامى » اثر قلم پيشواى نيك‌بخت عماد الدين محمد بن محمد بن حامد اصفهانى نويسنده معروف كه خدايش بيامرزاد فراغت يافتم كتاب ديگرش را كه « نصرة الفتره و عصرة الفطره » نام يافته در مطالعه گرفتم . اين كتاب در تاريخ وزيران سلجوقى است . در توجه به آن دريافتم كه مؤلف در تحرير كتاب سبك معروف خود را پيش گرفته و در ميدان فصاحت و بيان لجام‌هاى قلمهايش را رها ساخته است . قرينه سازى و لغات مترادف پرده بر محور كار و مقصوديكه وى در آن قلم زده افكنده . تا آنجا كه چهره مقصود تاريخ در غبار كثرت سجع و قافيه فرورفته است . وجود اين وضع بسا موجب شود كه پرده برخى گوشها به شنيدن نوا در كتاب بلند نشود . پس من از آن كتاب مفصل اين مختصر را برگزيدم .\r\nبطوريكه تمام مطالب كتاب را در بر داشته باشد سپس بهترين قرينه‌سازى و صنايع بديعى و درخشنده‌ترين و روشن‌ترين الفاظ كتابرا نيز محفوظ بدارد .\r\nتقديم كردم كتابم را بشهريارى كه آنچه در تمام فرمانروايان ملت‌ها از اخلاق عالى متفرق است در خود جمع دارد . نيكوئىهائيكه فردفرد آنها موجب زيور ديگر شهرياران عرب و عجم است و هريك بيكى از آن فضائل جمال\r\n\r\n","description":"","footnote":"","page_name":" 3 ","page_number":25},
  {"content":"\r\n\r\nيافته است پادشاه همه را در رشته كشيده و بدآنها مزين شده است . خداوندگار ما فرمانروا شهريار معظم ابو الفتح عيسى فرزند پادشاه دادگر ابو بكر بن ايوب كه همواره شهريارى او در پله‌كان نيك‌بختى بالارونده و درگاه بزرگوارى وى چشم‌انداز ديدگان بزرگى بماند و چراغ دانشهايش طورى افروخته باشد كه بنورش گردنكشان رهبرى شوند و از ستم و انحراف و گمراهى بيرون آيند . همچنين چشمه‌سارهاى بخشش شهريارى چنان جوشان باد كه سرگردانان به نياز بر لب آنها گردن كشند و از زلالشان تشنگى آرزوها را تسكين دهند . تحقيقا در ماه ربيع الاول سال 623 شروع به كتاب كردم در حالى كه از خداى بزرگ كمك مىخواهم و از قوه و قدرتش طلب مدد مىكنم و ازو مىخواهم كه درين كار و همه كارهايم مرا ببخشش خود موفق بدارد و هو حسبى و كفى .\r\n\r\nبيان پاره‌اى از ابتداى كار سلجوقيان\r\nمؤلف كه - خدايش بيامرزاد - گفت : جماعت سلجوقيان به اقتضاى صحرانشينى صاحبان استعداد و سلاح و نفر بودند هم قدرت داشتند و هم نعمت .\r\nاز كسى اطاعت نمىكردند و به شهرى نزديك نمىشدند . پيشواى محترم و بزرگ برتر آنان ميكائيل فرزند سلجوق بود . اين جماعت در جائى بنام نور بخارا از توابع شهرستان بخارا ساكن بودند و همواره در دفع ضرر و منع دشمن يارىكننده‌ترين ياران را داشتند و به بهترين وجه روزگار مىگذاشتند . آنان هنگام چرا ، چارپايان را به چراگاه مىفرستادند و در برداشت محصول صحرا را پر مىكردند . نه كسى آنان را مىترساند و نه خبيثى مانع آنها مىشد . فرمانروايان روزگار براى جلوگيرى حوادث ازينان\r\n\r\n","description":"","footnote":"","page_name":" 4 ","page_number":26},
  {"content":"\r\n\r\nرعايت مىنمودند و بيمناكشان نمىساختند . به منظور انجام خدمت در كارهاى مهم آنها را به خود وا نمىگذاشتند بلكه آنها را به كار فرامىخواندند . وضع بدينمنوال بود تا سلطان يمين الدوله محمود بن سبكتكين براى كمك به قدر خان به بخارا رفت . سلطان پايه خرد ميكائيل را بيازمود و او را در پاكى خرد تمام عيار و از مايه عقل لبريز يافت . سلطان اراده كرد كه ميكائيل را برغبت آورد تا به حاشيه وى كشيده شود . سلطان مىخواست كه ميكائيل و طايفه‌اش را به خراسان بفرستد تا اطراف اين سامان در سايه نجابت ميكائيل و تيرهاى طايفه‌اش در امن و امان باشد . ميكائيل از راه رشد بگرديد و اراده سلطان را گردن ننهاد . خوددارى ميكائيل سلطان را خشمگين ساخت . ازين‌رو وى را در حبس و بند كشيد . سپس ميكائيل و يارانش را به خراسان گسيل داشت .\r\nارسلان حاجب سلطان عرضه داشت : من در چشمهاى اين جماعت طليعه ترس و وحشت مىبينم . زيرا اينان به جسارت و قدرت شهره‌اند . نظر صحيح پيش من اينستكه انگشت شست تمام كسانى را كه ازين طايفه روانه كرده‌ايد ببريد تا از زيانشان امان حاصل آيد و از فتنه ايشان ترسى نزايد . در اين كار بزرگ سلطان گفتار حاجب را قبول نكرد و بوى گفت : حقا تو مردى سنگدلى . سلجوقيان هنگامى كه در خراسان ساكن شدند به عميد خراسان ابو سهل احمد بن حسن حمدوى خود را نزديك كردند و سه اسب ختلىنژاد و هفت شتر بختى و سيصد گوسفند تركى به عميد هديه دادند . طالع بلند سلجوقيان عميد خراسان را بقبول اين هديه راهنما شد و از وى درخواستند كه آنانرا به چراگاهها روانه كند تا با گله‌هاى خود شكافهاى كوه و جنگل را پر كنند . عميد خراسان چراگاههاى دندانقان را بر ايشان معين كرد و آنان در آنجا و نزديكيهاى آنجا مستقر شدند و اين سرزمين را از دشمنان و بيگانه‌ها محفوظ داشتند . محمود بن سبكتكين در حالى كه از كار طايفه سلجوقيان ناخشنود\r\n\r\n","description":"","footnote":"","page_name":" 5 ","page_number":27},
  {"content":"\r\n\r\nبود درگذشت . او مىترسيد كه اين آتش جرقه زند و زبانه كشد و فتنه آنها از پس پرده تقدير رخسار كريه بنمايد . ابو سهل حمدوى كار مشكل سلجوقيان را آسان شمرد و آنانرا دوستان و رفيق حساب كرد . سلطان مسعود بن محمود بن سبكتكين سپاهى از غزنه به خراسان فرستاد . اين سپاه با سلجوقيان مقابله و مقاتله كرد . جمعى از آنان را مقتول و عده‌ئى را اسير گرفت و به غزنه آورد .\r\nيكى ازينان بيغو ارسلان بود . اسرا از سلطان مسعود تقاضاى عفو و بذل لطف كردند ولى او لطفى ننمود و عفو نكرد . هنگاميكه حبس محبوسان دراز كشيد و محبس آنها محكم شد پياله نااميدى از رحمت سلطان را بسر كشيدند و انس و الفت خود را با مردم با در وحشت افكندن اطرافيان تبديل كردند .\r\nشحنه طوس براى راندن گله‌هاى سلجوقيان رفت و مىخواست بدينواسطه درشتى آنانرا نرم و سختىشانرا آسان كند . شحنه گمان كرد كه به احترام اين قصد به زودى بافايده سرشار و يغماى بىشمار باز مىگردد . سلجوقيان خشمگين بر خانه زين شدند و بسرعت لگام‌هاى دشمنى را بجانب او به حركت درآوردند . شحنه را دريافتند و نقش زمينش كردند . سپاهش را بشكستند و شكستگانرا در پى رفتند . سلجوقيان دنباله هزيمتيانرا گرفتند و به شهر طوس درآمدند و شهر را تصرف كردند . داخل خانه‌ها شدند و به افراط فساد كردند .\r\nسلجوقيان با خود برايزنى نشستند و گفتند : در دريائى سهمگين فرو رفتيم .\r\nاين اولين فتحى است كه بدست آورديم . طوس شهر ما شهرى است كه منزلگاه ماست . اينجا قلعه محكمى است كه ما را نگاهدارى خواهد كرد .\r\nاز آن خارج نشويم و آن را رها نسازيم . ابو سهل حمدوى شروع كرد كه به لطايف اشتباه گذشته را جبر كند و زياده‌روى رويداده را تلافى نمايد .\r\nنزديك بود كه سلجوقيان به نيكوئى عميد خراسان را پاسخ گويند و بگفتار وى به راه راست باز آيند ولى شحنه نشابور شتاب ورزيد و مشكلى بر كار\r\n\r\n","description":"","footnote":"","page_name":" 6 ","page_number":28},
  {"content":"\r\n\r\nافزود . او سپاهى تجهيز كرد بناگاه بنه و گله سلجوقيان را غارت كرد او براى استفاده‌ئى كه زيان در پى داشت حركت كرده بود . پس سلجوقيان برزم وى و جماعت وى تحريك شدند . آتش جنگ افروخته شد و تير از دو سو در حركت آمد . سلجوقيان نشابوريانرا شكست دادند و از آنان كشته و اسير گرفتند سپس تا نشابور دركشيدند و به اين شهر وارد شدند . شهر نشابور را از نگاهبان خالى ديده و از فرصت استفاده كردند و شهر را متصرف شدند .\r\nاين واقعه در ماه رمضان سال 429 اتفاق افتاد . سلجوقيان مىخواستند به غارت شهر و دست‌درازى بپردازند اما طغرل بگ محمد بن ميكائيل بن سلجوق كه درين هنگام بزرگ و فرمانرواى آنها بود چنين گفت : ما در ماه حرام ( ماه رمضان ) هستيم پردهء احترام اين ماه را پاره نكنيم و سدّ آن را نشكنيم . حاجتى از چپاول و غارت برآورده نمىشود به عكس تنها هركس خبر آن را بشنود زشتش انگارد و موجب رواج بدگوئى مىشود . از گفتار طغرل برخى ابراز بيزارى كردند و او را سبك‌عقلى خواندند كه در مقام بيان كار حلال و حرام برآمده است . طغرل بگ ناچار به آنان مىگفت مهلت بدهيد كه بقيه روزهاى رمضان بگذرد هرچه مىخواهيد پس از عيد فطر انجام دهيد .\r\nدرين ميان نامه امير المؤمنين القائم باللّه عباسى به سلجوقيان رسيد .\r\nخليفه در نامه سلجوقيانرا ترسانده بود و آنها را به ياد خدا افكنده و وادار كرده بود كه خداپرستى را رعايت كنند و شهرهاى خدا را آباد سازند .\r\nسلجوقيان فرستادهء خليفه را كه ابو بكر طوسى بود 13 خلعت دادند .\r\nآنان به فرستادهء خليفه افتخار مىكردند و بدين واسطه قدرت و مقام خود را زياد كردند . عيد فطر در رسيد . جماعت سلجوقيان از دور و نزديك جمع شدند و تصميم گرفتند كه به يغما دست يازند . طغرل‌بگ به قصد نگهدارى جماعت از يغما سوار شد و كوششى در منع آنان به كار برد و گفت : حالا كه\r\n\r\n","description":"","footnote":"","page_name":" 7 ","page_number":29},
  {"content":"\r\n\r\nنامه خليفه‌ئى كه بر همه آفريدگان فرمانبردارى از وى واجب است رسيده و تنها ما را بتوجه حق و حقيقت مخصوص گردانده آيا شما مىخواهيد غارت كنيد ؟\r\nبرادر طغرل جغرى بگ داود به اصرار ازو اجازه يغما خواست .\r\nداود كاردى بركشيد و گفت اگر رها مىكنى كه بغارت شوم بسيار خوب و گرنه بدست خود خود را خواهم كشت . طغرل را به حال برادر دل بسوخت .\r\nاو را آرام كرد و صلاح ديد كه ويرا مالى بدهد . داود را چهل هزار دينار نصيب داد و خشنودش ساخت . بيشتر اين مبلغ را اهل شهر پرداختند و بقيه را طغرل تعهد كرد و از مال خود پرداخت . طغرل بر تخت سلطنتى كه متعلق به محمود بن سبكتكين در نشابور بود بنشست و به امر و نهى و بخشش و گرفتن و ابرام رسوم نيك و نابود كردن بدعتها پرداخت . از رسوم سابق آنچه شايسته بود برجا نهاد و هرچه ناپسند بود منسوخ ساخت . در دو روز يكشنبه و چهارشنبه براى رسيدگى بدعاوى و احقاق حق مىنشست . دادگرى را گسترش داد و بزرگوارى را در گيتى بپراكند . برادر خود داود را بفرمانروائى سرخس فرستاد . راهى در دادگرى در مقابل برادر نهاد تا در آن رهسپر باشد سپس بدار الخلافه بزرگ ( بغداد ) فرستاده‌ئى كه بنام ابو اسحاق فقاعى معروف بود روانه ساخت اين رسول مردى خوش‌قيافه و زبان‌آور بود . نامه‌ئى همراه رسول كرد كه در آن نوشته بود :\r\n« سلجوقيان چون فرزند يمين الدوله ( سلطان مسعود ) را از راه بزرگوارى » « و نيكوكارى منحرف و به كار فتنه و فساد دست‌بكار يافتند دست يغما بر مسلمانها » « و شهرها بگشادند ولى با اينهمه بندگان امير المؤمنين هستند و شهرها و بندگان » « خدا را نگاهدارى مىكنند . اين جماعت سنت دادگرى را تأسيس كرده‌اند » « و بر قلهء شامخ بزرگوارى بالا رفته‌اند . رسوم ستم را درنورديدند و علامت‌هاى »\r\n\r\n","description":"","footnote":"","page_name":" 8 ","page_number":30},
  {"content":"\r\n\r\n« بيدادگرى را بيكار گذاشتند »\r\nفرستاده آنها رفت و درخواستشان برآورده شد . جنگهاى سلجوقيان با مسعود بن محمود بن سبكتكين پىدرپى شد و سرانجام مسعود را در سال 430 شكست دادند و ازين‌رو عزت آنان به‌شدت و قدرت آنان به قوت گرائيد .\r\nبر خراسان چيره شدند و از آنجا آهنگ عراق كردند و ناگهان بر پادشاه ديلمان تاختند و تيربارانش كردند . بر شهرياران چيره شدند و از عالم خاك به قبهء افلاك رسيدند . شهرها را ميان خود قسمت كردند و اشياء و اموال كهنه و نو را مالك شدند .\r\nمؤلف گفت : براى سلطان طغرل بگ محمد بن ميكائيل بن سلجوق و برادرش جغرى بگ داود بن ميكائيل بن سلجوق از رود جيحون تا نشابور مسلم شد و براى برادر مادرى طغرل كه در عين حال عم‌زاده‌اش نيز بود يعنى ابراهيم بن ينال بن سلجوق شهرهاى قهستان و گرگان مقرر گرديد و براى پسرعم طغرل ابو على حسن بن موسى بن سلجوق شهرهاى هرات و پوشنگ و سيستان و شهرهاى غور معين شد .\r\nمؤلف گفت : طغرل بگ حدود متصرفات خود را تا رى امتداد داد و امراى سلجوقى هركجا را كه درين نواحى طغرل فتح مىكرد به او مىدادند و طغرل خود در رى ازين كار امراء ستايش كرد . پيمان ثروت و قدرت وى پس از پيچ‌وتاب محكم شد . در خانه‌هاى ديلميان گنجينه‌ها و دفينه‌هائى يافت كه بدانها روزگار طغرل از جوانب راست روشن شد صاحب بنگاه و دستگاه شد . و به اين مرده ريگ آتش‌زنه اقبالش جرقه زد . طغرل بمقدمه برادر مادرى خود ابراهيم بن ينال را بفرستاد و او در كرمانشاهان قرار گرفت و اين شهر را از دست امير ابو الشوك فارس بن محمد بن عناز بيرون آورد . ابو الشوك به حلوان رفت و در ماه رمضان وفات يافت . اين حادثه در سال 437 اتفاق افتاد . در همين\r\n\r\n","description":"","footnote":"","page_name":" 9 ","page_number":31},
  {"content":"\r\n\r\nسال رئيس الرؤسا ابو القاسم على بن حسن بن مسلمه وزير القائم بامر اللّه شد و باز اين سال اولين سال ورود جماعت تركان به عراق است كه از آنجا بديگر نقاط پراكنده شدند .\r\nمؤلف گفت : فرستاده خليفه كه ابو محمد هبة اللّه بن محمد بن حسن بن مأمون بود نزد طغرل بك مانده بود او طغرل را به مسافرت ببغداد دعوت مىكرد و نمىگذاشت كه برجاى قرار گيرد . رسول خليفه تحقق اين نيت را مىخواست و منحرف نمىشد . حضور رسول در درگاه طغرل به طول انجاميد ( دراز كشيد ) تا آنجا كه سلسله جنبان قصد طغرل شد و وى چون سيلى خروشان به حركت آمد . گرد موكب و سپاهيان طغرل چون شب پرده سياهى بر هرچه كه در راه از اشجار و احجار بود افكند . جماعت تركان آبشخور و چشمه‌ئى نيافتند مگر آنكه آن را لب زدند از زيبائى نگذشتند مگر آنكه آن را زشت كردند . از آتشى گذر نكردند مگر آنكه بر آن آب پاشيدند . خانه‌ئى را رها نكردند مگر آنكه آن را بهم ريختند . چه بسا سدو بندها كه شكستند و بس عيب و ننگ به جا نهادند . پادشاهان از ترس تركان فرار كردند و خود را از مقابل آتش فسادشان به كنارى كشيدند .\r\nبه شهرى وارد نشدند مگر آنكه مالك شهر را بنده ساختند و كوچه‌ها را از افراد خود پر كردند . ساكنان شهر را ترساندند و ترس و وحشت را بر شهر حكمروا ساختند . بر فرمانروايان چيره شدند و چيرگى را فرمانروا كردند سپس به جانب بغداد توجه كردند و درازدستى و يغماى بىامانى انتشار دادند .\r\n\r\n","description":"","footnote":"","page_name":" 10 ","page_number":32},
  {"content":"\r\n\r\n\r\nبيان ورود پادشاه ابو شجاع ركن الدوله طغرل بگ بن ميكائيل بن سلجوق به شهر بغداد\r\nدر روز 25 رمضان سال 447 در حالى كه وزير وى ابو نصر عميد الملك محمد بن منصور كندرى كه اولين وزير سلجوقيان بود با او بود\r\nمؤلف گفت : عميد الملك كندرى نيكوراى و زبان‌آور بود فكرى برتر و صائب داشت . بمقام و وظايف صدارت چيره بود . نزد پادشاه محترم بود . اميد و بيم داشت . ميانه‌رو بود . طغرل با چشم و گوش وى مىديد و مىشنيد و به اجازه و مشورت او كسانى را مقام مىداد و كسانى را از مقام فرود مىآورد . قيافه او باابهت و ترس‌آور بود . گفتارش راست و درست بود . در روز ورود به بغداد عميد الملك همراه طغرل بود . رئيس الرؤسا وزير خليفه القائم باللّه به پيشواز سلطان از شهر بيرون آمد درحالىكه صاحبان مقام و درجه‌داران و قاضى القضات و شهود و لشكريان و بزرگان با او بودند . وزير خليفه هنگاميكه به جويبار موسوم به بين رسيد يكى از مصاحبان و نزديكان سلطان او را ملاقات كرد و اسبى بوزير تقديم كرد و گفت اين اسب اسب سوارى خاص سلطان است و اسب را نزديك او برد .\r\nوزير از استر خود پياده شد و بر اسب سلطان برنشست . پس ازين عميد الملك ابو نصر كندرى درحالىكه در ميان جماعتى از خدمتكاران بود با بزرگى و افتخار وارد شد . عميد الملك بديدار وزير خليفه منتظر بود و بمحض آنكه او را ديد خواست كه از اسب پياده شود ولى وزير او را مانع شد در سوارى هر دو يكديگر را در آغوش كشيدند . اطرافيان دو وزير درهم شدند و طغرل نيز به بغداد رسيد و كنار دجله نزديك سدّ و حصار عز الدوله فرود آمد .\r\n\r\n","description":"","footnote":"","page_name":" 11 ","page_number":33},
  {"content":"\r\n\r\nشكوه و شمائل طغرل مردم را به شگفتى مىافكند . زمين از زيادى لشكريانش تنگ شده بود و آسمان قبه درفش‌هايش را به ميهمانى مىخواند ( سر بر آسمان مىسائيدند ) .\r\nسلطان طغرل ابو نصر ملك رحيم ديلمى ؛ بازمانده خاندان عضد الدوله را در بند كشيد و او را به سوى رى روانه ساخت . در راه رهزن مرگ راهش بزد . طغرل فرمان داد كه همه بندگان و فرمانبران ديلمى از بغداد متفرق شوند . عميد الملك ابو نصر كندرى وزير گرامى ابو سعد وزير ملك رحيم را در بند آورد ولى به جانش آسيب نرساند زيرا او را در لياقت و شايستگى به تمام و كمال يافت . عميد الملك ابو سعد را از بند رها ساخت و دست او را در باز كردن و بستن و گرفتن و دادن آزاد گذاشت . به دو اعتماد كرد . و كار عراق را به نظر و كفايت وى واگذاشت .\r\nمؤلف گفت : درين سال قاضى القضات حسين بن على بن ماكوله وفات يافت . عميد الملك ابو عبد اللّه محمد بن دامغانى را براى مقام قاضى - القضاتى مخاطب فرمان قرار داد و در ذى قعده همين سال ابو عبد اللّه بر كرسى قضاء برآمد . عميد الملك به سابقه اخلاق نيكوى قاضى بوى توجه كرد و گفت : قاضى در خراسان پيشواى ما بود و اوست كه همگان در مدح وى يك‌زبانند .\r\nعميد الملك در محله نوبى ( درگاه خلافت ) حاضر شد و از درگاه به مقامى بزرگ نائل آمد . خليفه خلعت‌هاى گرانقدرى كه سزاوار جوانمردى و بزرگى وى بود همراه عميد الملك براى طغرل فرستاد .\r\nمؤلف گفت : طغرل بگ در كنار دجله به ساختن شهرى مبادرت كرد . اين شهر همانستكه امروزه روز مسجد جامع آن برجاى است اما در آنروزگار حصارها و بازارها داشت . سال 448 دررسيد . در ماه محرم اين\r\n\r\n","description":"","footnote":"","page_name":" 12 ","page_number":34},
  {"content":"\r\n\r\nسال خليفه برادرزاده طغرل بگ - ارسلان خاتون خديجه - دختر داود بن ميكائيل را بنكاح آورد . مقصود خليفه ازين وصلت بزرگداشت و احترام طغرل بود تا دشمنان به اين پيوند راهى براى بريدن رشته دوستى آنان پيدا نكنند .\r\n\r\nبيان گزارش نكاح\r\nمؤلف گفت : در ماه محرم خليفه امير المؤمنين القائم باللّه جلوس كرده به احضار عميد الملك كندرى فرمان داد و او را بر سران و بزرگان مقدم داشت .\r\nچيزهائى كه بايد حاضر باشد تا بوى بخشد حاضر گرديد و بوزير بخشيده شد عميد الملك با كمربند ميان بربست و گرزى بدست گرفت و شروع كرد بتعظيم و اجراى آئين بار . سپس بزرگان و محترمان دولت سلطان را بخواند .\r\nآنان خليفه را تعظيم كردند و درگاه محترم خلافت را ديدار نمودند . رئيس - الرؤسا شروع كرد به صيغه عقد . بر وفق پيشنهادى كه شده بود شرايط ايجاب صيغه را از نام بردن زن و مقدار شيربها هرچه تمام‌تر بيان كرد پس گفت : اگر سرور و خداوندگار ما صلاح مىداند تشريف قبول ارزانى فرمايد . خليفه گفت : ما اين نكاح را با همين شيربها قبول كرديم . پس با اين نكاح دو دولت خلافت و طغرل بگ به يكديگر مخلوط شدند . دين و دولت قرين يكديگر شد . بركت مستمر و مملكت مستقر گرديد .\r\nمؤلف گفت : در سحرگاه روز چهارشنبه هشتم جمادى الاولى در همين سال المقتدى باللّه ولادت يافت و بنام عبد اللّه و كنيه ابو القاسم ناميده شد . مادر مقتدى كنيزى بود متعلق به ابو العباس ذخيرة الدين فرزند القائم بامر اللّه . درگذشت ذخيرة الدين در ماه ذى قعده سال 447 در سن 14 سالگى بود .\r\n\r\n","description":"","footnote":"","page_name":" 13 ","page_number":35},
  {"content":"\r\n\r\nبا درگذشت ذخيرة الدين رستخيز بر القائم باللّه راست شد زيرا ذخيرة الدين وليعهد و جانشين وى بود و فرزندى جزو نداشت . هنگاميكه كنيز ذخيرة الدين فرزندى به زمين نهاد القائم باللّه به اين تولد حقا مسرور شد و او را موجب بزرگى و مباركى و آسودگى دريافت . رئيس الرؤسا سه روز براى تبريك ولادت نواده خليفه جلوس كرد و عميد الملك و جماعتى از اميران نيز در مجلس تبريك حاضر شدند .\r\nمؤلف گفت : درين سال عميد الرؤسا ابو طالب بن ايوب در سن هفتاد سالگى درگذشت وى 16 سال نويسنده خليفه بود . اخلاقش نيكو و نيكوئيهاى او منتشر و مشهور است .\r\n\r\nبيان حوادثى كه واقع شد\r\nمؤلف گفت : پسرعم طغرل بگ - قتلمش بن اسرائيل بن سلجوق در شهر موصل و دياربكر فرمانروا و صاحب ثروت و گشاده‌دست بود .\r\nبساسيرى كه همان ابو الحارث ارسلان باشد با قريش بن بدران عقيلى و نور الدين دبيس بن على بن مزيد اسدى به پيكار با قتلمش اتحاد و اجتماع كردند . امراء متحد به قتلمش و لشگريانش حمله كردند . اين جنگ در سنجار واقع شد .\r\nقتلمش به حالت فرار بهمدان رفت . ازين رو طغرل بگ آهنگ موصل كرد .\r\nبساسيرى از مقابل طغرل فرار كرد و به رحبه رفت . شهرها مطيع طغرل شدند و مراعات ادب كردند قبائل عرب نيز بوى گرويدند . دو امير دبيس و قريش - طغرل را فرمانبر و منقاد شدند . ياقوتى برادرزاده طغرل به طغرل پيوست و قدرت وى فزونى يافت . بزرگى و حشمت طغرل ترس در دلهاى مردم افكند . طغرل كينه اهالى سنجار را در دل داشت زيرا آنان كشته\r\n\r\n","description":"","footnote":"","page_name":" 14 ","page_number":36},
  {"content":"\r\n\r\nشدگان سپاه قتلمش را تكه‌تكه كرده بودند . اجساد آنها را در صحرا افكنده و سرهاى آنها را برنى نموده بودند . اهل سنجار با شكنجه و رنج مردم را كشته بودند . طغرل به سنجار رفت و اين شهر را ويران كرد و غارت آنجا را بر لشكريان خود مباح ساخت . روحها و اموال مردم را به قهر و غلبه بگرفت تا آنكه ابراهيم ينال از مردم شفاعت كرد . طغرل از سنجار پس از ويرانى صرف‌نظر كرد . و از قتل و غارت مردم پس از آنكه قانع شده بود خود - دارى كرد .\r\nمؤلف گفت : ابو العلاء معرى فيلسوف و شاعر معروف در همين سال ( 448 ) از دنيا رحلت كرد .\r\n\r\nبيان بازگشت سلطان طغرل ببغداد و حاضر شدن نزد خليفه\r\nمؤلف گفت : طغرل با قدرتى فاتح و بخششى فراوان ببغداد بازگشت و خليفه روز شنبه 25 ذى قعده براى ملاقات او جلوس كرد . طغرل بزورقى نشست و زورقش امواج دجله را درنورديد تا به محله رقه درگاه و خانه محترم خلافت رسيد . براى طغرل اسبى پيش آورده شد و او بر اسب سوار شد و سواره بدالان عرصه سلامت و قلعه اسلام وارد شد . پس از اسب پياده شد و در حالى كه اميران بدون سلاح در حضورش راه مىرفتند به اقامتگاه بزرگى رفت . درينجا راهنمائى به خليفه القائم پايدار بود . پيامبرى در شايستگى .\r\nپيشوائى هميشگى . پيغمبرى بميراث پايدار . مردانگى در قرارگاه . پرده بزرگوارى و جلال بر طالار آويخته . پاكيزگى انتساب به پيامبر كوهسارى از افتخار فراهم آورده بود . القائم بامر اللّه در پشت پرده بر مسندى نورافشان در ايوانى كه منزل‌گاه بزرگوارى بود قرار داشت . زمين خانه خلافت آسمان\r\n\r\n","description":"","footnote":"","page_name":" 15 ","page_number":37},
  {"content":"\r\n\r\nنيك‌اخترى بود . در حالى كه بر دوش خليفه قطيفه پيامبر و در دستش چوبدستى او بود . اين قطيفه و چوبدستى از آب پاكيزه محمدى سيراب بودند .\r\nهنگامى كه طغرل بگ به جايگاه بزرگوارى و پله‌كان پرده‌دار نزديك شد . پرده طالار برداشته شد و روى خليفه چون ماه از تاريكى مسند بدرخشيد . احترام واجب را به كار بست و زمين را بوسه زد ، سپس برخاست و مقابل القائم ايستاد . منتظر شد تا از رسوم بار خلافت آگاه شود . رئيس - الرؤسا بر تخت زيبائى بالا رفت . خليفه او را گفت : ركن الدوله را به تخت ببر . محمد بن منصور كندرى با طغرل همراه بود و مترجم او مىبود . گفتار طغرل را به عربى مىگفت . تختى براى طغرل بگ نهاده شد و وى بر آن نشست . عميد الملك براى طغرل توضيح و ترجمه كرد كه خليفه پادشاهى را بوى واگذار كرده است . طغرل در مرتبه بزرگوارى قرار گرفت و بجايگاه خلعت شد و به احترام بخشش خليفه محترم گرديد و به خلعتهائيكه از ديگر بزرگان برگزيده شده بود ملبس شد . تاج و طوق و دستبند ( ساعدبند ) و هفت خلعت سياه‌رنگ بوى بخشيده شد . از هفت خلعتى كه در يك صندوق بودند پادشاهى هفت اقليم را براى طغرل اراده كردند . همچنين با دستارى مشك‌آلود و طلائى ويرا خلعت كردند . با اين دستار تاج عرب و افسر خسروى براى طغرل فراهم شد . طغرل با اين دو تشريف بلندمرتبه شد و با دستار و افسر قدم برداشت شمشيرى كه از طلا زيور شده بود بگردنش آويخته شد . طغرل در مزين‌ترين زيورها و با هيبت‌ترين اسبابها از خلعت گاه بيرون آمد . بازگشت و بتخت نشست . طغرل خواست بشكرگزارى زمين را ببوسد به علت بر سر داشتن تاج خسروى بخم شدن قادر نبود لذا درخواست كرد دست خليفه را بدست گيرد . خليفه دوبار دست بوى داد او نيز دست خليفه را بوسيد و بر چشم نهاد . خليفه شمشير ديگريرا كه در\r\n\r\n","description":"","footnote":"","page_name":" 16 ","page_number":38},
  {"content":"\r\n\r\nمقابل داشت بر گردن طغرل آويخت و با در گردن آويختن دو شمشير فرمانروائى دو كشور براى او تمام شد و ازين‌رو خليفه او را ملقب بپادشاه شرق و غرب كرد و فرمانش را آماده كرد و گفت : اين فرمان و پيمانيست كه محمد بن منصور بر تو مىخواند . محمد دوست و امانت ما نزد تست .\r\nاو را نگاهدار و از حادثه محفوظ بدار زيرا مردى مورد اطمينان است .\r\nبرو به سلامت در پناه خدا و به چشم عنايت حق از هر بد محفوظ باش .\r\nمؤلف گفت : ابو الفضل صردر شاعر را در حق عميد الملك قصيده‌ئى است اين ابيات از آنست :\r\n« پادشاهى است كه هنگاميكه عزم به حركت اسبانش مىكند .\r\nاسبان از نشاط سوار خود با روى گشاده و شكفته بزرگان به تبختر و بزرگى با ناز و دلال راه مىروند .\r\nهيچگاه نور پيشانى روشن او را نديدم مگر آنكه پيشانى خودم از من درخواست كرد كه سجده كند . بخششهاى وى همه آفريدگان را فرا گرفته . سپاس ثروتمند و درخواست مستمند نزد وى يكديگر را ملاقات مىكنند .\r\nاگر در روزگار قديم بود از فرط بخشش او گنجها از وى به قارون شكايت مىكردند » .\r\nمؤلف گفت : در سال 450 كار موصل بر طغرل بگ بشوريد زيرا وى به جانشينى خود دو امير را بنام اردم و باتكين در آنجا گذاشته بود .\r\nبساسيرى و قريش بن بدران بدشمنى آنها برخاستند و چهار ماه آنها را در محاصره افكندند سپس به جان زينهارشان دادند و از شهر بيرونشان كردند .\r\nطغرل بگ بار ديگر بموصل رفت براى چاره كردن اين درد مشكل . طغرل در شهر نصيبين سراپرده‌هايش را برافراشت برادر مادرى طغرل\r\n\r\n","description":"","footnote":"","page_name":" 17 ","page_number":39},
  {"content":"\r\n\r\nابراهيم ينال با او مخالفت كرد و پيمان بشكست . به قصد دشمنى طغرل به همدان رفت . سلطان هم به دنبال او در مدت هفت روز از نصيبين به همدان رفت . طغرل وزير خود عميد الملك و همسرش خاتون را ببغداد فرستاده بود .\r\nپس به آنان نامه نوشت و خواست كه بحضور آيند خليفه آنانرا از آمدن بازداشت . در بغداد اخبار بىاصل و شايعات بىاساس هولناك پىدرپى جريان يافت . گاهى از آمدن بساسيرى ببغداد و گاهى شكست طغرل را از برادر در دهانها مىگرداندند .\r\nمؤلف گفت : عميد الملك كندرى مىخواست فرمان ولايتعهدى از خليفه براى انوشيروان فرزند خاتون ( همسر طغرل ) بگيرد و از مال پنهان و آشكار خود بسيارى درين منظور هزينه كرد ولى انوشيروان و عميد الملك موفق نشدند و اين رشته را نتابيدند .\r\nخاتون قصد كرد كه عميد الملك و انوشيروان را در بند كشد . آنان نيز فرار برقرار اختيار كردند . عميد الملك خود را به اهواز در پناه هزار اسب بن بنگير بن عياض افكند و از سختى برست . خاتون سفر كرد و سلطان را مىخواست . درين سفر فرزندش انوشيروان بوى ملحق شد . اين واقعه در سال 451 واقع شد . درين روزگار به علت سستى كار خلافت تباهى بساسيرى به سرحد كمال رسيد . در ششم ماه ذى قعده 450 او ببغداد وارد شد و در شانزدهم ذى قعده 451 ازين شهر بيرون رفت . كار بساسيرى قاعده‌ئى زشت بود كه نزديك شد كه نور خدائى را خاموش كند . زيرا بساسيرى مردم را به اصرار به خلافت بىپدرى كه در مصر دعوى خلافت ( خليفه فاطمى ) داشت دعوت مىكرد . در خانه پيشوائى بغداد خليفه القائم جائى نيافت و در شهر حديثه باقى ماند و برسولان و رسائل پىدرپى طغرل را براى كمك بفرياد مىخواند . طغرل درين هنگام سرگرم پيكار با برادر بود و غم كار خود\r\n\r\n","description":"","footnote":"","page_name":" 18 ","page_number":40},
  {"content":"\r\n\r\nمىخورد - زيرا سپاهش شكسته و خود ، بخت برگشته بود .\r\nمؤلف گفت : بساسيرى رئيس الرؤسا ( وزير خليفه ) و محمد بن مأمون همان فرستادهء خليفه كه طغرل بگ را ببغداد فراخواند به دار كشيد .\r\nياران قريش بن بدران نيز عبد الرزاق احمد بن على را كشتند . ترتيب و قوانين اسلامى درهم ريخت . خانه سلامت ( بغداد ) بيمار شد . دورى پيشوا دراز كشيد . اندوه مردم فزونى يافت . سرانجام سلطان طغرل كه در رى بود از برادرزادگان - آلب ارسلان - ياقونى - قاورد - فرزندان داود يارى خواست . اينان درخواست طغرل را برآوردند و بياريش برخاستند . طغرل با آنان به پيكار برادر خود ابراهيم ينال شد و در هفتان‌بولان سپاه برادر را بشكست . سپس ابراهيم را درحالىكه اسبش از رفتار مانده بود اسير كرد و به علت ستم و بىرسمى او را با زه كمان خودش خفه كرد . طغرل با كشتن ابراهيم از شر و فساد وى آسوده شد . طالع بلند او بار ديگر به دو بازگشت و اين بازگشت را بفال نيك گرفت . اسباب و افراد وى زياد شد .\r\nعميد الملك بسوى طغرل حركت كرد . هزار اسب اسباب و لوازم چنوئى را فراهم كرده و به كرم خود به دو بيشتر احسان كرده بود . ديگر براى طغرل آرزو و تصميمى نماند مگر آنكه خليفه را به خانه‌اش بفرستد و ماه او را از محاقى كه افتاده بود برهاند و ظاهر كند . طغرل بجانب بغداد سفر كرد بساسيرى بوى وى را استشمام كرد و دانست كه طغرل به سرعت خواهد آمد و ازين‌رو در اضطراب و غم اين كار افتاد . پس از چندى كه سپاه سلجوقى ببغداد رسيد بر سر بساسيرى قيامت راست شد و ازين‌رو يك لحظه ننشست و فرار برقرار اختيار كرد . خليفه در حديثه عانه بود . قريش بن بدران از عم خود مهارش بن محلى خليفه را درخواست كرد ولى مهارش از خليفه حمايت كرد و حرم خلافت را از تعرض مصون نگاهداشت .\r\n\r\n","description":"","footnote":"","page_name":" 19 ","page_number":41},
  {"content":"\r\n\r\nمؤلف گفت : مهارش خليفه را به تلعفر برد . بدر بن مهلهل بهمراهى فقيه ابن فورك بدرگاهش رسيد و بديدار خليفه مباركى و ميمنت جست . در آنجا در موقف خلافت هركس كه خداپرست بود رستگار شد و آن كس كه مشرك بود نابود گرديد .\r\nچون طغرل بگ ببغداد رسيد جمعى از بزرگان كشور و صدر وزارت خود عميد الملك و انوشيروان فرزند خاتون را به طرف خليفه با پيل مهد و سراپرده و اسبان باد رفتار فرستاد . فرستادگان هنگامى كه بدرگاه مبارك رسيدند و احوال خليفه را ديدند عميد الملك خواست به سلطان طغرل نامه بنويسد و وقايع را گزارش كند و از شكوه و حشمت آنچه ديده باز نمايد . ولى نزد خليفه دوات و لوازم نوشتن نبود . پس عميد الملك از سرا - پرده خود دواتى كه هزار و هفتصد مثقال طلا در آن به كار رفته بود آماده كرد سپس شمشيرى جوهردار و درخشان بدان اضافه نمود و گفت اين تقديمى كوچكترين خدمتكاران محمد بن منصور است زيرا درين دولت همايون به شمشير و قلم خدمت كرده است . خليفه را گرفتن هديه وزير و گفتار او خوش‌آمد و به خط خود نامه او را مشرف كرد . هنگامى كه خليفه به نهروان رسيد سلطان طغرل بوى ملحق شد . به آمدن او آرزوها و اقامتگاهها بشارت يافتند . عميد الملك از مقام خلافت كسب اجازه كرد تا طغرل باريابد .\r\nخليفه اجازه داد . طغرل بدرگاه وارد شد . هفت بار زمين را بوسه زد و آداب حضور بجا آورد خليفه از مسند خود بالشى به طغرل داد و گفت بنشين . طغرل بالش را بوسه زد و نشست . صحبت درپيوستند عميد الملك براى آنان ترجمه و تفسير مىكرد . گفتار طغرل را به عربى برمىگرداند و بيان خليفه را به فارسى مىگفت . سلطان از تأخير و دير آمدنش پوزش خواست به علت گرفتارى در فساد برادر ، پوزش خود بتفصيل باز گفت\r\n\r\n","description":"","footnote":"","page_name":" 20 ","page_number":42},
  {"content":"\r\n\r\nو بيم خليفه را تسكين داد . خليفه شمشيرى به گردن طغرل آويخت . طغرل به اين هديه تبرك جست و با آن از حضور بيرون آمد . اين واقعه در روز يكشنبه 24 ذى قعده اتفاق افتاد .\r\nبناشد كه فردا صبح خليفه بدار الخلافه بيايد و ببازگشت وى زندگى اسلام و اسلاميان گوارا گردد .\r\nچون سلطان صبح كرد به محله نوبى ( دار الخلافه ) رفت و در جاى حاجب نشست . هنگامى كه خليفه نزديك شد طغرل برخاست و لگام استرش را گرفت و پياده در ركاب خليفه تا در اطاق آمد . اين واقعه در روز دوشنبه 25 ذى قعده سال 451 واقع شد . بار ديگر نورهاى خلافت درخشان و شاخه - هاى اين نهال شكوفان گرديد بزرگوارى برجاى خود وارد شد و بخشش از منبع و معدنش ريزش كرد .\r\nمؤلف گفت : بساسيرى به شهر حله كه در فرمان دبيس بن على بن مزيد بود فرار كرد . درحالىكه طالع بوى پشت كرده بود او در عين آزادى چون اسير معذب مىنمود . سلطان طغرل سپاهى به تعقيب بساسيرى فرستاد .\r\nرؤساى سپاه عبارت بودند از سرهنگ ساتكين - انوشيروان - خمارتكين - طغرائى - اردم . سلطان با اين مقدمان ابن منيع خفاجى را نيز فرستاد .\r\nفرستادگان بساسيرى را در ميان گرفتند و به پيكار دست زدند . در پيكار تيرى به اسب بساسيرى خورد و اسب راكب خود را دور افكند . نگهبانان بساسيرى اطراف ويرا گرفتند اما نتوانستند ازو حمايت كنند . ضربه‌اى بر صورت بساسيرى برخورد و صورتش را خونين ساخت . كمشتكين عميدى به چابكى او را اسير كرد و سرش را برگرفت سپس سربساسيرى را مقابل درگاه محله نوبى ( دار الخلافه ) بياويخت .\r\nبا نابودى بساسيرى تب سستى كه به جايگاه پيامبرى طارى شده بود\r\n\r\n","description":"","footnote":"","page_name":" 21 ","page_number":43},
  {"content":"\r\n\r\nزائل گرديد . كار مستقيم گرديد عطر خلافت منتشر و غمها فرارى و نعمت‌ها پىدرپى شد . طغرل بگ كه واسط بود در ماه صفر 452 به بغداد آمد و خليفه در صفه تاج براى وى سفره ميهمانى گسترد . برين سفره از بزرگان و افراد متوسط كسانى را حاضر كرد . در دوم ربيع الاول بار ديگر براى سلطان سفره بگسترد . سلطان به ميهمانى خلافت بر شهرياران پيش از خود برترى و افتخار يافت . در پنجم ماه مزبور سلطان متوجه بلاد جبل شد .\r\nعميد الملك بر خليفه وارد شد و خليفه ويرا برگزيد و به لقب سيد الوزراء مفتخر ساخت .\r\nمؤلف گفت : در سال 451 كتابخانه‌اى كه شاپور بن اردشير در بغداد وقف كرده بود و ميان دو حصار جا داشت آتش گرفت . عميد الملك كتابهائيكه از آتش بسلامت مانده بود برگرفت . اين آتش يكى از دو حريق معروفى است كه در بغداد اتفاق افتاد . در ماه ذىقعده سال 452 همسر محترم سلطان در زنجان وفات يافت .\r\nمؤلف گفت : هنگامى كه سلطان طغرل از بغداد بيرون آمد برادر - زاده‌اش ارسلان خاتون همسر خليفه در صحبت او بود . چون سلطان در رى قرار گرفت . اراده كرد از راز پنهان پرده برگيرد . قاضى رى ابو ساعد را به رسالت به بغداد فرستاد و نكاح دختر قائم خليفه را طى اين رسالت آرزو و درخواست كرد .\r\nاين واقعه در سال 453 اتفاق افتاد . خليفه براى پاسخ طغرل ابو محمد بن تميمى را آماده كرد كه طغرل را منصرف سازد زيرا رويه خلفا به دختر دادن به سلاطين جارى نشده است . پس به تميمى گفته شد . در صورتى كه وسيله - هائى براى منصرف كردن طغرل نداشتى شيربهائى به مبلغ سيصد هزار دينار و زمينهاى اطراف واسط را درخواست كن . چون تميمى برسيد . عميد الملك\r\n\r\n","description":"","footnote":"","page_name":" 22 ","page_number":44},
  {"content":"\r\n\r\nرا آگاه كرد . عميد الملك گفت : صرف‌نظر كردن طغرل با ميلى كه بدين‌كار دارد و با اصرار خواسته است خوب نيست . درخواست نقدينه و زمينها نيز زشت است ، زيرا طغرل بيشتر از آنچه كه در افكار و آرزوهاست خواهد كرد .\r\nسكوت درين موضوع شايسته‌تر است . بگذار مرا تا راحتت كنم رها كن تا من خود اين مهم را عهده‌دار شوم . ابن تميمى گفت : فرمان تراست . و اطمينان بر تو حاصل است فكر صحيح آنست كه تو مىانديشى . و انديشه حسابى آنست كه تو آن را تصويب نمائى . تو بپرسش و پاسخ با رفيقت آشناتر هستى . پس عميد الملك سلطان را گفت : كار آسان شد . گره كار باز شد .\r\nآرزو برآورده شد و درخواست ممكن گرديد .\r\nسلطان طغرل ميل باطنى و خبر نكاح خود را منتشر ساخت . عميد الملك را فرمان داد كه با برادرزادهء او ارسلان خاتون همسر خليفه به بغداد برود .\r\nدر صحبت او بدره‌هاى دينار و گوهرهاى گرانقيمت بىاندازه فرستاد ؛ همچنين عده‌اى از بزرگان صاحب جاه و بزرگواران ديلميان چون فرامرز كاكويه و سرخاب بن كامروا با آنان به بغداد روانه گرديدند . درين سال مجد الوزراء ابو الفتح منصور بن احمد بن دارست بوزارت خليفه رسيده بود . وزير خليفه براى استقبال آيندگان تا نزديكى نهروان بيرون آمد . وزير و عميد الملك در سوارى يكديگر را ملاقات كردند . عميد الملك ببغداد وارد شد و بر در محله نوبى ( دار الخلافه ) بنشست . هنگامى كه خاتون دررسيد در حضور او به خانه خاتون رفت سپس بموقف خلافت بازگشت . دوات ابن دارست وزير خليفه را گرفت و آمدن خود و اميرانى كه با وى بودند به خليفه اطلاع داد . حق رسالت بگزارد و سرّ نهفته آشكار كرد . خليفه را خوش نيامد .\r\nخشمناك شد . رنگ از رخسارش بپريد و تصميم گرفت خوددارى كند و مسئول را بازدارد . پس در خانه فراز كرد و در بسته را نگشود . عميد الملك\r\n\r\n","description":"","footnote":"","page_name":" 23 ","page_number":45},
  {"content":"\r\n\r\nبه تمام فنون و حيله‌ها سخن مىگفت و آنچه از پير و استاد داشت به كار مىبرد .\r\nاو مىگفت . چه فكر مىكنيد . شما خود نخست پيشنهاد كرديد پس از كار اينك خوددارى مىنمائيد . در راه طلب به نهايت رسيديد پس بازگشت كرديد . بكارى سهمناك دست زديد نزد سلطان در خون من شده‌ايد . قدم مرا كه بر مسند وزارت تاكنون محكم بوده با آنچه كه پيش آورده‌ايد سست و نابود مىكنيد ؟ پس بنه و خرگاه بنهروان برد . تشريف و خلعتهاى سياه عباسيان ازبر بكند و جامه سپيد پوشيد . ابن يوسف و قاضى القضات عميد الملك را از رفتن بازداشتند تا مگر او را از قله خشم و اختلاف به منزل خشنودى و الفت فرود آورند . اينان همواره ملايمت و دل‌نمودگى مىنمودند تا پس ازين دوبار نزد خليفه درحالىكه برخى اميران و حاجبان و قضات و شهود با وى بودند حاضر شد . عميد الملك در گفتار با خليفه به افراط كوشش كرد و هرچه در طاقت داشت به كار برد . اين واقعه در جمادى الاخره سال 453 اتفاق افتاد .\r\nخليفه گفت : ما خاندان عباسى - بهترين مردم هستيم - پيشوائى و راهنمائى تا روز رستخيز ميان ماست . هركس بدامان ما چنگ بزند نجات يابد و راهنمائى شود . و هركس با ما سر خلاف پيش آورد گمراه و حيران خواهد شد . خليفه به عميد الملك نوشته بود . ما كار را به تدبير تو مىافكنيم .\r\nو اعتماد بر درستكارى و ديندارى تو داريم . عميد الملك گفت : از خداوندگار ما امير المؤمنين درخواست مىكنيم . لطف بفرمايد به اظهار مطلبى كه افتخار خدمتكار خيرخواه شاهنشاه ركن الدوله در آنست و به آن ميل كرده است .\r\nعميد الملك مىخواست كه خليفه حرفى بزند كه ويرا در برآوردن حاجت متعهد و ملزم سازد . خليفه دريافت و حرف بگردانيد و مغالطه كرد . خليفه گفت :\r\nدر نامه نوشته شده است همان كفايت است . عميد الملك بازگشت در حالى\r\n\r\n","description":"","footnote":"","page_name":" 24 ","page_number":46},
  {"content":"\r\n\r\nكه دلتنگ و سرزنش‌كننده بود . با خشم پياده به راه افتاد . نقدينه و جواهرى كه آورده بود به همدان فرستاد و سلطان طغرل را از ماجرى آگاه كرد . خليفه به خمارتكين طغرائى نامه نوشته بود و از عميد الملك و اصرار وى شكايت كرده بود . خمارتكين در پاسخ نامه اشاره به نرمى و محبت نسبت به عميد الملك كرده بود اما آشكارا خليفه را بپايدارى و خوددارى تشويق نموده بود . عميد الملك بريدن حكايت نكاح را به مراسله خمارتكين نسبت داد . ازين‌رو سلطان بر خمارتكين خشمناك شد وى نيز ترسيد و فرار كرد و بشتاب در كنجى خزيد .\r\nسلطان به قاضى القضات و شيخ ابو منصور بن يوسف نامه‌اى سراپا سرزنش و دردناك و گفتار با تهديد نوشت . گفته بود : اين بود پاداش من از پيشوا خليفه القائم ؟ من برادرم را در فرمانبرى از خليفه كشتم . عمر خود را براى يك ساعت آسايش خليفه صرف كردم . مال خود را در راه خدمت بوى خرج كردم . براى ثروت او خود را مستمند ساختم . چه فكر مىكنيد ؟ بچه سبب گفتار من سرد شد و به انصراف من فرمان داد . در راه قصد من مانع شد . و بازداشتن مرا اراده كرد . طغرل به عميد الملك فرمان داد كه تمام زمينهاى واگذارى را ضبط كند و براى خليفه تنها دهات و زمينهائيكه از پيش بنام القادر باللّه عباسى بود باقى گذارد . نوشته بود كه در اختلاف با خليفه همچنان ثابت و مستمر باشد . عميد الملك كه رئيس عراقين بود در دار الخلافه حاضر شد و نوشته طغرل را بنمود و بار ديگر سرزنش كرد . پاسخ خليفه چنين بود :\r\n« از ركن الدوله در آنچه كه كرد انتظار نداشتيم . از وى توقع چنين نداشتيم زمينها و دهات اهدائى اينك نزد تو حاضر است . مانع‌ها برخاست آنها را خواهى حفظ كن و خواهى به ديگرى ده . » مؤلف گفت : سال بسر رسيد و دشمنى با القائم پايدار ماند . چشم الفت و دوستى از پاك كردن اسباب دشمنى در خواب بود . هنگاميكه\r\n\r\n","description":"","footnote":"","page_name":" 25 ","page_number":47},
  {"content":"\r\n\r\nسال 454 درآمد . در ماه محرم آن سال خليفه به پيوند زناشوئى پاسخ مساعد داد . وكالتى بنام عميد الملك نوشت و قاضى القضات و ابن يوسف را به شهادت گرفت كه قبول را از دهان او شنيده بودند . شهادت‌ها نوشته شد ابو الغنائم بن محلبان برسالت فرستاده گرديد . و وكالتنامه همراه او بود .\r\nسلطان طغرل خوش‌حال شد . مجلس آراست و سرنوشت بحصول پيمانى كه براى او در عهده داشت وفا كرد . پيمان نكاح در بيرون شهر تبريز در سراپرده بسته شد و رئيس عراقين ( عميد الملك ) در لشكرگاه بود . و بار ديگر در صحبت ابن محلبان به بغداد گسيل گرديد . بر دست عميد الملك تحفه‌ها روانه شد . همراه او براى خليفه سى غلام و كنيز ترك كه بر سى اسب سوار بودند ، و دو خدمتكار با اسبى كه ركابش از طلا و زينش بگوهرهاى قيمتى آراسته بود و ده هزار دينار فرستاده شد . براى خليفه‌زاده - عروس - ده هزار دينار و فرمان قصبه يعقوبا و آنچه كه بهمسر درگذشته طغرل در عراق تعلق داشت فرستاده گرديد . بعلاوه گردن‌بندى كه در آن سى عدد مرواريد كه هريك از مرواريدها يك مثقال وزن داشت . نيز براى عدة الدين پنجهزار دينار و براى بانو مادر عروس سه هزار دينار فرستاده شد . در ماه شوال اين واقعه پيش آمد . هنگاميكه عميد الملك ببغداد نزديك شد مردم ويرا استقبال مىكردند در حالى كه ببرقرارى دوستى ميان پيشوائى روحانى و حكومت طغرل شادى مىنمودند . چون عميد الملك بدرگاه خلافت رسيد از اسب پياده شد زمين را بوسيد . سپس بدر خانه ارسلان خاتون همسر خليفه رفت و اداى احترام واجب را بنمود . آنچه را كه آورده بود به ارسلان خاتون رساند و او عهده‌دار تسليم هدايا شد . نيز ارسلان خاتون متصدى نشان دادن هدايا و تقديم آنها بمقام خلافت گرديد .\r\n\r\n","description":"","footnote":"","page_name":" 26 ","page_number":48},
  {"content":"\r\n\r\n\r\nبيان علت وزارت ابن دارست خليفه را تا روزگار بركنارى او\r\nمؤلف گفت : وزارت ابن دارست در سال 453 بود . علت وزارت او اين بود كه چون خليفه بدار الخلافه بازگشت وزيرش هلاك شده بود . كسى كه عهده‌دار ادارهء امور باشد در ميان نبود . تصميم خليفه برين قرار گرفت كه مردى را كه در روزگار اقامت در حديثه به وى خدمت كرده بود استخدام كند .\r\nاين مرد ابو تراب اثيرى بود كه او را چون آتش سوزان كارى دريافته بود .\r\nپس اثيرى را به حاجب الحجاب و عز الامه لقب داد و او را براى رساندن پيامها و باريافتن بزرگان و ابلاغ فرمانهاى مهم استخدام كرد .\r\nمؤلف گفت : ميان ابن يوسف و اثيرى دشمنى برقرار بود . دشمنى ابن يوسف را برانگيخت كه نزد خليفه نام ابن دارست را ببرد و ويرا نيكوئى گويد . گفته بود : ابن دارست در كمال درستى بدون درخواست اقطاع خدمت مىكند و پيشكش هم مىدهد . نامه‌ها به ابن دارست كه در شيراز بود نوشته شد ، مبنى بر دعوت او . پاسخ ابن دارست كه درخواست و استعفا از قبول وزارت كرده بود رسيد . ابن رضوان كه ظفر خادم همراهش بود بسوى ابن دارست رفت به قصد آوردن او . ابو القاسم داماد ابن يوسف در ابن دارست بدميد و او را تحريك كرد تا بقبول وزارت حاضر شد . عميد الملك از طرف طغرل به خليفه نوشت كه آوردن و به خدمت گماشتن ابن دارست را سلطان خوش ندارد زيرا ابن دارست اگر از نظر ثروت توانگرست از نظر لياقت مستمند و درويش است . خليفه در پاسخ نوشت كه ابن دارست اينك به شهر واسط رسيده و بفرمان ما از وطن دور شده برگرداندنش جايز نيست . پيمان\r\n\r\n","description":"","footnote":"","page_name":" 27 ","page_number":49},
  {"content":"\r\n\r\nوى را خلاف نشايد .\r\nابن دارست در هشتم ربيع الاول سال 453 به بغداد آمده و در نيمه ماه ربيع الاخر به خليفه پيوست و خلعتهاى وزارت بوى بخشيده شد . با مقام وزارت تمام كارها بوى واگذار گرديد . وى درين مقام تا چهارم ذى حجه سال 454 باقى بود . ابن دارست از همه اين مقامات گذشت و اصولا از خدمت استعفاء كرد . به علت طبع حساسى كه داشت به ميل خود از همه اعراض كرد .\r\nمؤلف گفت : درگذشت ابن دارست در شهر اهواز در يازدهم ماه شعبان سال 467 اتفاق افتاد .\r\n\r\nبيان حوادثى كه درين سالها اتفاق افتاد\r\nمؤلف گفت : در سال 450 قاضى ابو طيب طاهر بن عبد اللّه بن طاهر طبرى در بغداد در سن صد و دو سالگى وفات يافت . قاضى با همه سالخوردگى گوش و چشمش بىعيب بود . عضوهايش سالم مانده بود . مناظره مىكرد ، فتوى مىداد ، مسائلى را كه ديگر فقيهان بر آنها دست نيافته بودند وى دريافت كرده بود ، عميد الملك كندرى در تشييع جنازه قاضى حاضر شد و قاضى در محله غربى بغداد نزد آرامگاه احمد بن حنبل به خاك سپرده شد .\r\nمؤلف گفت : در پايان همين سال قاضىترين ( داورترين ) قاضيان ابو الحسن على بن محمد بن حبيب ماوردى وفات يافت . ماوردى در دانش دريائى لبريز بود و در مسند شريعت ماه پرى بود نورافشان . ماوردى گفت :\r\nمن دانش فقه را در چهار هزار صحيفه توضيح و تشريح كرده‌ام ( مقصودش كتاب حاوى است ) سپس آن را در چهل صحيفه خلاصه كردم ( مقصودش\r\n\r\n","description":"","footnote":"","page_name":" 28 ","page_number":50},
  {"content":"\r\n\r\nكتاب اقناع است ) دريغا ازين درگذشتگان . دو دريا بودند كه خشك شدند .\r\nو دو ماه تمام بودند كه به غروب گرائيدند ، دو تپهء بلند بودند كه پست و هموار شدند دو كوهسار جودى بودند كه از ريشه كنده شدند .\r\nمؤلف گفت : در سال 453 قريش بن بدران وفات يافت و فرزندش مسلم فرمانروائى قبيله بنى عقيل را عهده‌دار شد . در ماه شوال اين سال نصر الدوله ابو نصر بن مروان در ميافارقين مرد درحالىكه هشتاد و چند سال عمر كرده بود .\r\nدر روز عرفه سال 454 فخر الدوله ابو نصر محمد بن محمد بن جهير بوزارت خليفه رسيد و سبب آن بود كه وى در ميافارقين نزد فرزند مروان مقام و احترامى داشت . امر و نهى مىكرد . همت او به علو گرائيد و طالع وى بالا رفت . به خليفه نامه نوشت و سعى خود را به زيارت و وزارت خليفه باز گفت . و اظهار كرد براى اين منظور بخشش مىكند و بارهائى بهديه مىفرستد . از دار الخلافه نقيب النقبا ابو الفوارس طراد بن محمد زينبى به سوى وى سفر كرد . و هرچه را كه اراده كرده بود با وى قرارداد گذاشت و هرچه مىخواست تهيه نمود . ابن جهير بهنگام مسافرت نقيب النقبا از ميافارقين از شهر به ظاهر براى وداع او بيرون آمد اما با او به مسافرت پرداخت .\r\nابن مروان ابن جهير را تعقيب كرد ولى بوى نرسيد و او را از دست داد .\r\nچون ابن جهير ببغداد رسيد مردم به پيشوازش بيرون آمدند . او نزديكى دستگاه خلافت منزل كرد و هشت روز صبر كرد تا كسوفى كه پيش‌بينى شده بود رفع شود . سپس نسيم معطر احترام را استنشاق كرد . بمباركى روز عرفه را انتخاب كرده بدرگاه خلافت حاضر شد . طالع يارش شد . و در آنجا جماعتى از طبقات مردم كه عادة حاضر مىشوند . حاضر شدند . خليفه براى او مجلس آراست و بنشست شعاع نور مبارك از افق طلوع كرد و امين الدوله\r\n\r\n","description":"","footnote":"","page_name":" 29 ","page_number":51},
  {"content":"\r\n\r\nابو سعد ابن موصلا يا فرمانى كه در حق ابن جهير براى وزارت صادر شده بود بخواند .\r\n\r\nگزارش رسيدن طغرل بگ به بغداد\r\nمؤلف كه خدايش بيامرزاد . گفت : در ماه محرم سال 455 سلطان طغرل به قصد عروسى با همسرش از اروميه متوجه بغداد شد . فخر الدوله ابن جهير وزير خليفه به استقبال رفت . طغرل را در دهكده قفص نزديك بغداد ملاقات كرد در حالى كه چاكران و بندگان او را احاطه كرده بودند با عظمت آشكار و دستگاهى درخشان . سپاه طغرل در قسمت غربى بغداد منزل كردند و بوجود آنان زيور و زينت طغرل فزون شد و رعب و ترس او در دل مردم افتاد .\r\nعميد الملك بدرگاه مبارك خلافت به قصد درخواست عروس رفت . خليفه با اين درخواست موافقت كرد و رضا داد كه عروس در خانه مملكت جا عوض كند . و به ميمنت و مباركى در جانب شرق كشور مقام بگيرد . در شب نيمه ماه صفر عروسى واقع شد عروس بر تختى كه از طلا مفروش بود بنشست .\r\nبرق‌هاى طلا چشم‌ها را مىزد . طغرل برو وارد شد زمين را بوسيده تعظيم كرد . و بر تختى كه از نقره مفروش بود مقابل عروس بنشست . طغرل توسط برادرزادهء خود - همسر خليفه - دو رشته گردن‌بند قيمتى كمياب و جامى منسوب به ساسانيان كه از طلاى خالص بود و كرته‌اى كه از طلا بافته و با مرواريد زينت شده بود براى عروس فرستاده بود . محبت عروس در دل طغرل فرمانروا بود و او خود مسرور بود . و به نشاط آمده بود از شرافت دامادى خليفه . طغرل مدت يكهفته در بغداد ماند . مىبخشيد و خلعت مىداد .\r\nو كسى را از بخشش خود باز نمىداشت . عميد الملك و اميران را خلعت كرد\r\n\r\n","description":"","footnote":"","page_name":" 30 ","page_number":52},
  {"content":"\r\n\r\nهمچنين ببزرگان و صاحبان جاه خلعت داد . امير ابو على فرزند شهريار ابو كاليجار و هزار اسب و فرامرز بن كاكويه و سرخاب بن بدر بن مهلهل ، امرائى بودند كه بهمراهى طغرل ببغداد آمده بودند . ازينان كسى نماند مگر آنكه خلعت‌هاى خوب بوى بخشيده گرديد باضافه ديگر هداياى شايسته .\r\nمؤلف گفت : عميد الملك در نهم ربيع الاول بدرگاه خلافت حاضر شد و براى سلطان اجازه خواست كه در صحبت عروس خاتون همسر خليفه سفر كند و بقرارگاه خود بازگردد . عميد الملك گفته بود كه اينان پس از رفتن به زودى باز مىگردند . خليفه اجازه سفر داد . ارسلان خاتون از دورى خليفه در اندوه بود . خليفه را دورى دختر سخت بود . چون رفت . درد دورى او خليفه را رنجور كرد و آرزوى صحبت وى در دلش جرقه مىزد . چون سلطان طغرل از بغداد بيرون آمد اجازه داد كه امير هزار اسب با حفظ احترامات به اهواز برود زيرا وى سه سال بود كه بر درگاه سلطان مانده بود . و بدورى او سلطان رخصت نمىداد . ماليات بغداد را به عهده ابو سعد قائنى در 58 هزار دينار پيمان بست . و هرچه از نرخ مالياتها كه قبلا عميد الملك بالا برده بود و موجب زحمت بود پائين آورد . اين ابو سعد قائنى عهده‌دار مطبخ و قبلا استاددار عميد الملك مىبود پس به بزرگداشت او قلم تقدير رفته بود .\r\n\r\nبيان درگذشت سلطان طغرل بگ در رى\r\nمؤلف گفت : در روز جمعه هشتم ماه رمضان سال 455 طغرل بگ در رى وفات يافت و كشور بمرگش درهم شد . خبر درگذشت طغرل به عميد الملك وقتى رسيد كه وى هفتاد فرسخ از رى دور بود . عميد الملك\r\n\r\n","description":"","footnote":"","page_name":" 31 ","page_number":53},
  {"content":"\r\n\r\nاين مسافت را دو روز درنورديد از ترس تشويش و اضطراب كشور و غمى كه درحال نمو مىنمود . عميد الملك به رى رسيد در حالى كه طغرل هنوز دفن نشده بود . عهده‌دار دفن او شد و آرامش مردم و امنيت را فراهم كرد .\r\nغلامان را از پاره كردن لباس باز داشت . هرچه مال داشت حتى چارپايان خود را به سپاهيان بخشيد . سليمان بن داود برادرزاده طغرل را كه مادر وى نزد طغرل بود بتخت نشاند . زيرا سلطان خود به جانشينى وى تصريح و وصيت كرده بود . كار را مستقيم كرد و به سليمان واگذار نمود . پس شهرها آرامش يافت و راهها از آفت ايمن شد .\r\n\r\nبيان اخلاق طغرل كه خدايش بيامرزاد\r\nمؤلف گفت : طغرل مردى بخشنده ، بردبار ، ديندار بود . بر نماز جماعت و روزه گرفتن در دو روز دوشنبه و پنجشنبه مواظبت داشت . لباس - هاى خشن مىپوشيد . در روزگار امارت وى كشور به گلستان مىمانست .\r\nكشتن و خون ريختن را دوست نداشت و به آن فرمان نمىداد . پرده حرمتى را پاره نمىكرد . بسيار شكيبا و پسنديده كار بود . دانشمندترين قاضيان - ماوردى - كه خود برسولى از جانب خليفه القائم در سال 433 نزد طغرل رفته بود . ازو حكايت كرد . نامه‌ئى بخليفه نوشته بودم مشتمل بر طعن و بدگوئى نسبت به طغرل . درين نامه خوبيهاى وى را پنهان كرده و بديهايش را بزرگ جلوه داده بودم . اين نامه از غلام من گم شد و به طغرل رسيد . بر مضمون نامه آگاه شد . پس آن را بست و چشم‌پوشى كرد . در احترام من تغييرى نداد و همانطور شيوه احترام را رعايت مىكرد . نيز گفت : برخى از خواص خدمتكاران طغرل نهانى نامه به امير ابو كاليجار نوشته بود و او را بر بعضى اسرار طغرل\r\n\r\n","description":"","footnote":"","page_name":" 32 ","page_number":54},
  {"content":"\r\n\r\nآگاه كرده بود . نامه بدست طغرل افتاد . ولى او آن را پنهان كرد و مرض خدمتكار را با مرهم شكيبائى خود معالجه كرد . طغرل را كارهاى خير زياد بود . بر بناى مسجدها حريص بود و خود عابد و شب‌زنده‌دار بود . او مىگفت :\r\nمن از خدا شرم دارم كه خانه‌ئى بنا كنم و در پهلوى آن مسجدى بنا ننمايم .\r\nمؤلف گفت : عميد الملك حكايت كرد : هنگامى كه طغرل مريض شد ، گفت حكايت من درين مرض مانند حكايت گوسفنديست كه دست و پايش را براى چيدن پشم مىبندند و او گمان مىكند مىخواهند سرش را ببرند ؛ پس بيقرارى مىكند . تا آنكه او را رها مىكنند و مسرور مىشود .\r\nپس دست و پايش براى سربريدن بسته مىشود و او خيال مىكند براى پشم چيدن است . آرام مىگيرد . و سر بريده مىشود . اين مرض كه در من است دست و پاى مرا براى سر بريدن بسته است . و همانطور شد كه گفته بود . نيز عميد الملك گفت : طغرل در سن هفتاد سالگى وفات يافت .\r\nمؤلف گفت : عميد الملك حكايت كرد كه سلطان طغرل گفت در خراسان ، در ابتداى كارم ، در خواب ديدم مثل اينكه مرا به آسمان بردند .\r\nبه من گفته شد : آرزوى خود را بخواه كه برآورده مىشود . پس من گفتم هيچ چيز نزد من از درازى عمر عزيزتر نيست . گفته شد كه عمر تو هفتاد سال است .\r\nمؤلف گفت : عميد الملك گفت : من از طغرل پرسيدم از سالى كه در آن ولادت يافته است و وى گفت در سالى بود كه فلان خان در ماوراء النهر خروج كرد . هنگامى كه وفات يافت حساب كردم 70 سال تمام بود .\r\nمؤلف گفت : هنگامى كه خبر درگذشت طغرل ببغداد رسيد وزير خليفه فخر الدوله ابن جهير براى عزادارى در روز 26 ماه رمضان در صحن دار الخلافه نشست .\r\n\r\n","description":"","footnote":"","page_name":" 33 ","page_number":55},
  {"content":"\r\n\r\n\r\nبيان به تخت نشستن سلطان عضد الدوله آلب ارسلان ابو شجاع محمد بن داود بن ميكائيل\r\nمؤلف گفت : داود پدر آلب ارسلان در سال 450 در بلخ مرد و آلب ارسلان به‌جايش نشست . هنگامى كه بنام سليمان برادر وى در رى - پس از وفات طغرل - خطبه خواندند . ارسعن واردم . به شهر قزوين رفتند و بنام آلب ارسلان خطبه خواندند . خبر اين كار به عميد الملك رسيد . سپس وى آئين خطبه را در رى نخست بنام آلب ارسلان و سپس سليمان برپا داشت .\r\nعضد الدوله آلب ارسلان از نيشابور رو به رى آورد . زمينهاى سخت و سست را چون شيرى خشمناك درنورديد و بيامد . او چون دريائى متلاطم حركت مىكرد .\r\nپسرعم آلب ارسلان - قتلمش - فرزند اسرائيل در گرد كوه بود و طمع در سلطنت بست . او ندانست كه اينطمع او را در گرداب هلاك غرق خواهد كرد . با جمعيتى كه داشت به مخالفت با آلب ارسلان برخاست .\r\nمقابله و مقاتله كردند . جنگ به كشته شدن قتلمش پايان يافت و مرگ او بر اثر سرسم رفتن اسب و افتادن وى بر زمين اتفاق افتاد . آلب ارسلان از تركمانان جماعت زيادى را كشت و از اموال آنان غنيمتهاى زيادى را صاحب شد ، سپس آلب ارسلان دركشيد تا به خوار ورامين - نزديك رى - رسيد با سپاهى فاتح و كوششى آشكار ، در صحبت آلب ارسلان وزيرش نظام الملك ابو على حسن بن على بن اسحاق طوسى بود . عميد الملك درحالى كه خدمتكاران و غلامان عربى و عجمى وى او را احاطه كرده بودند با طبل و درفش به استقبال آلب ارسلان رفت سپس ويرا بر تخت نشاند . به عادتى كه عميد الملك داشت\r\n\r\n","description":"","footnote":"","page_name":" 34 ","page_number":56},
  {"content":"\r\n\r\nبتدبير كارها را با آلب ارسلان ميراند نظام الملك از يگانه بودن عميد الملك در تدبير كارها حسد برد و زمانى در گرفتن و بند كردن او انديشه مىكرد . چون ماه محرم سال 459 دررسيد عميد الملك به جهت انس و پوزش نظام الملك را ملاقات كرد و مقابل وى دستمالى كه در آن پانصد دينار بود بنهاد . هنگامى كه عميد الملك از درگاه باز مىگشت بيشتر سپاه با او حركت كردند . آلب ارسلان از پايان اين كار بيمناك شد پس به گرفتن وى فرمان داد و او را بمرورود فرستاد .\r\nعميد الملك يك سال در حبس و بند باقى ماند سپس سلطان دو غلام را بجانب او فرستاد . غلامان بر وى وارد شدند در حالى كه وى تبدار بود . و آگاهش كردند كه كشتن او كارى قطعى است . او را مهلت دادند كه غسل كند و وضو بسازد و توبه كند . او براى بدرود با خانواده‌اش به خانه شد و به مسجد رفت و دو ركعت نماز گزارد و خود را تسليم سرنوشت غيرقابل تغيير نمود .\r\nاز غلامان خشونت ديد و او را با شمشير زدند سپس سرش را گرفته براى سلطان كه در كرمان بود بردند . اما بدن عميد الملك در پارچهء بقچه‌اى كه برد پيامبر در آن پيچيده شده بود و وى از خليفه القائم آن را به هديه گرفته بود پيچيده شد . نيز پيراهنى ديبقى از پوششهاى مخصوص القائم خليفه در تكفين عميد الملك به كار رفت و در مقبره پدرش در كندر به خاك سپرده شد . مدت وزارت عميد الملك هشت سال و چند ماه بود . همواره آثار و مقام عميد الملك ديده مىشود و بر زبانها خواهد گرديد . عمر وى چهل و چند سال بود نيكوئى - هائى برتر از ديگران داشت و اخلاقش نيكو بود ولى به علت مانع بىباكى و بىاعتنائى به مردم و نهايت تكبر تدبيرى بد داشت كه ديگران را سبك مىگرفت .\r\nدست بلندش از دلجوئى مردم سخت‌دل كوتاه شد و نتوانست حوادث خشن و سرسخت را نرم كند .\r\nمؤلف گفت : موفقيت در امور به خانواده و نجابت و تربيت و دانش\r\n\r\n","description":"","footnote":"","page_name":" 35 ","page_number":57},
  {"content":"\r\n\r\nبازگشت مىكند . و اوست كسى كه مىگويد :\r\n« مرگ تلخ است ولى اگر دل من تشنهء بزرگى باشد درين راه اين شرنگ را در كام شيرين حس مىكند . وسوسه رياست در سر من تخم نهاد در سر من مىگردد و مىترسم سرم را به اطراف بگرداند » ( كنايه از جدا شدن سر از تن )\r\nمؤلف گفت : عميد الملك اخته بود و در كار مردان ناتوان ، علت اين كار چنين بود . طغرل بگ در اول كارش او را فرستاد كه زنى براى او نكاح كند . عميد الملك سرپيچى از فرمان كرد و زن را بنكاح خود آورد هنگامى كه طغرل بر عميد الملك دست يافت او را همچنان در مقام باقى نهاد ؛ اما پس از آنكه ويرا از مردى انداخت . عميد الملك پيرو امام ابو حنيفه بود و ازين مذهب جانبدارى مىكرد و با جماعت حنفى مذهب راه مىرفت سپس از خشكى و جانبدارى دورى جست و با جماعت شافعى مذهب نيز مماشات مىكرد .\r\nنظر اجتهادى عميد الملك خوب بود زيرا هم حنفىها و هم شافعىها صواب كارند . علت آشنائى عميد الملك با طغرل چنين بود : چون طغرل به نشابور وارد شد بنويسنده‌اى كه عربى و فارسى بداند و در هر دو زبان زبان‌آور باشد نيازمند شد . موفق پدر ابو سهل . طغرل را به عميد الملك كه جوانى با فكر پير بود راهنمائى كرد .\r\n\r\nحال نظام الملك\r\nمؤلف گفت . هنگامى كه عميد الملك از صدارت افتاد و رفت و به جائى كه در بند شد منتقل گرديد ، كار نظام الملك راست و درست شد و آفتاب طالع او درخشيدن گرفت . دل او به آرزويش رسيد ، پرچمش بلند شد قلم او به كار افتاد . مسندش بلند گرديد . درخت بزرگى او شاخه داد . ضرب دستش\r\n\r\n","description":"","footnote":"","page_name":" 36 ","page_number":58},
  {"content":"\r\n\r\nكارى شد و ابرهاى او برق زد .\r\n\r\nبيان حوادثيكه پس از سلطنت براى آلب ارسلان اتفاق افتاد\r\nمؤلف - كه خدايش بيامرزاد - گفت : قاورد فرزند داود . برادر آلب ارسلان بود كه در روزگار عمش طغرل بگ در سال 447 در خطه كرمان فرمانروا شد . قاورد در سال 455 شيراز را مالك شد و هر ديلمى كه در آنجا بود بقتل رساند . خونها ريخت . و پرده‌هاى احترام پاره كرد . اظهار هيبت نمود و مردم را در وحشت افكند . با برادر خود آلب ارسلان مخالفت نمود و بردسير كرمان را پناهگاه ساخت . آلب ارسلان بسوى او رفت و به وى امان و اطمينان داد سپس خود قلعه استخر را تسخير كرد . نگاهبان قلعه با هدايائى كه فيروزه و پياله‌اى زمردى بود و نظيرشان ديده نشده . به ملاقات آلب ارسلان آمد . نيكوئى سلطنت و دادگرى آلب ارسلان شهرهاى اقليم پارس را فرا گرفت .\r\nمؤلف گفت . شرف الدوله ابو المكارم مسلم بن قريش در سال 457 به آلب ارسلان رسيد و وى آمدن مسلم را گرامى داشت و به او فايده‌هاى زياد رساند . در اقطاعات شرف الدوله . شهرهاى هيت - انبار - حربى - سن - بوازيج را بنام او و وظيفه او ساخت .\r\nهمين شرف الدوله در ماه ربيع الاخر سال 457 به بغداد رسيد و وزير خليفه ابن جهير او را استقبال كرد و دريافت كه طالع بلند او برايش بهترين پشتيبان است .\r\nمؤلف گفت : آلب ارسلان از راه نخجوان به شهرهاى خزر رفت\r\n\r\n","description":"","footnote":"","page_name":" 37 ","page_number":59},
  {"content":"\r\n\r\nو در مدد كردن به ايمان مددكار و ياران زيادى بدست آورد . پادشاه ابخاز .\r\nبقراط بن گيوركى . بناچار درخواست صلح و متاركه جنگ كرد . دختر خود را براى نكاح به سلطان نمود . سلطان دختر را نكاح كرد و با بقراط صلح كرد .\r\nبخشش او را پذيرفت و وى را تأمين داد . سپس همسر خود ملكه كرجى را طلاق داد و او را بنكاح وزير خود نظام الملك درآورد . آلب ارسلان حركت كرد و شهر آنى را گشود و شهرها به وى توجه كرد و مردم ببزرگى او اقرار كردند . شكوه خود را فاش و مردم را خوشحال كرد .\r\n\r\nبيان رسيدن شرف الملك ابو سعد محمد بن منصور بن محمد مستوفى كشور به بغداد\r\nمؤلف گفت : وصول شرف الملك به بغداد در ماه صفر از سال 459 بود . او نسبى بزرگ و آشكار داشت . در سلسله سلجوقى از نظر بخشش و خوبى و دانش زياد و ثروت و بىنيازى و بزرگوارى چنوئى عهده‌دار وزارت نشده است . عماد الدين كه خدايش بيامرزاد گفت . نياى مادرى من .\r\nامين الدين على مستوفى كه خدايش بيامرزاد در اوائل جوانى و ابتداى كارش منشى او بود . سپس نويسنده خزينه سلطان محمد بن ملكشاه شد .\r\nنياى من در حالى كه وى مردى سالخورد بود و من كودك ، مرا حكايت كرد از شرف الملك به قضايائى كه همه دليل بر كرامت نفس و بزرگوارى وزير بود .\r\nمىگفت او با دانش بخشش داشت و با بخشش دستگاه داشت . نيز حكايت كرد كه سيصد و شصت لباس كامل كم‌نظير به تعداد روزهاى سال داشت . در هر روز از روزهاى فصل‌هاى چهارگانهء سال به اقتضاى فصل لباسى مىپوشيد .\r\nاگر ازين لباسها به كسى خلعت مىداد يا مىبخشيد به جاى آن خزينه‌دارش\r\n\r\n","description":"","footnote":"","page_name":" 38 ","page_number":60},
  {"content":"\r\n\r\nلباس ديگرى در خزينه مىآورد . در دوازدهم ماه صفر به بغداد رسيد و به درگاه نوبى ( دار الخلافه ) حاضر شد . خليفه او را پذيرفت و همين پذيرائى بشارت طالع بلند وى گرديد . به حضور خليفه رسيد و تعظيم كرد . نسخه‌اى از قرآن بزرگ و قطعه‌اى لعل بدخشى كه در دستمال بود تقديم خليفه كرد . نامه سلطان را كه در كيسهء سياه‌رنگى بود برساند . دوستان را شاد و دشمنانرا غمگين ساخت .\r\nمؤلف گفت : شرف الملك نايبان نظام الملك وزير را ديد كه به كار ساختن مدرسه نظاميه شروع كرده‌اند . توانائى خود را در پيروى از نظام الملك در كار خير غنيمت شمرد و بر گور ابو حنيفه كه خدايش بيامرزاد در محله باب الطاق مزارى ساخت . نيز براى پيروان وى مدرسه‌اى بنا كرد .\r\nبر قامت معلم مدرسه پيراهن اجر و مزد خود را بپوشاند .\r\nمؤلف گفت : شريف ابو جعفر بياضى بر درگاه ساختمان اين دو بيت را بنوشت :\r\n« آيا نديده‌اى ؟ كه اين دانش فقه پراكنده بود و خوابيده درين آرامگاه ( ابو حنيفه ) آن را جمع كرد . همينطور اين زمين زمينى بياض و مرده بود . بخشش عميد ابو سعد ( شرف الملك ) بار ديگر آن را زنده كرد . »\r\nمؤلف گفت : ارسلان خاتون همسر خليفه در اول جمادى الاولى از سال 459 به بغداد رسيد . فخر الدوله وزير فرسنگها از وى استقبال كرد .\r\nسپيده‌دم افتخار او ظاهر شد و كوه پابرجاى وقارش آشكار گرديد . نزديك برخورد با وى تخته روان همسر خليفه باحترام وزير بايستاد وزير هم در سوارى همسر خليفه را تعظيم كرد . همسر خليفه احترام وزير را بپذيرفت و به وى توجه كرد سپس بر خانه وارد شد و خلوت كرد .\r\n\r\n","description":"","footnote":"","page_name":" 39 ","page_number":61},
  {"content":"\r\n\r\n\r\nبيان حوادث و وقايع موافق و مخالف\r\nمؤلف گفت : در ماه رمضان سال 458 بزرگ جماعت حنبلىها محمد بن حسين بن فراء درگذشت و درين سال بناى مدرسه نظاميه بغداد تمام شد و كارهاى مدرسه مرتب شد . مردان دانش فقه و طالبان علوم دينى درين مدرسه سكنى كردند . شيخ ابو اسحق شيرازى كه خدايش بيامرزاد در مدرسه به درس آغاز كرد و آنچه از دانش كهنه شده بود بار ديگر نو كرد .\r\nاز روى حقيقت پرده برگرفت اصول فقه را شرح داد و بر هر اصلى شاخه‌ها افزود . دلائل استنباط را آشكار ساخت و آنها را دسته‌دسته كرد .\r\nدر سال 460 شيخ عبد الملك ابو منصور بن يوسف كه از بزرگان و ناموران بغداد بود وفات يافت . در حوادث روزگار اهالى بغداد به وى رجوع مىكردند . تمام مردم بر شايستگى و نيكوئى و برترى وى يكدل و يك زبان بودند . از جمله كارهاى خير او اين بود كه بيمارستان عضد الدوله را در بغداد كه خرابى بر آن چيره شده بود و موقوفاتش به حادثه‌هاى نائبان گرفتار شده بود در اختيار گرفت و آن را تعمير كرد و در اداره آن ترتيبى نيكو داد . سه خزينه‌دار و بيست و هشت پزشك در بيمارستان برقرار كرد .\r\nمؤلف گفت : ابو الفضل صردر شاعر ، شيخ را به قصيده‌اى رثاء گفت .\r\nمطلع قصيده چنين است . « درين مصيبت و انده هيچ تسليتى نمىپذيريم ، پس ازين خواه روزگار نيكوئى كند يا بدى مساوى است . »\r\nمؤلف گفت : در همين سال ابو الجوائز واسطى يكتا شاعر روزگار و مرد ميدان سخنورى درگذشت . همچنين در همين سال در نجف كه مشهد امير المؤمنين على عليه السلام است شيخ ابو جعفر طوسى كه پيشواى فرقه\r\n\r\n","description":"","footnote":"","page_name":" 40 ","page_number":62},
  {"content":"\r\n\r\nشيعه بود درگذشت . طوسى همان كسى است كه تفسير بر قرآن ( تفسير تبيان ) نوشته و مشكلهاى فرقه شيعه را آسان كرده است .\r\nدر جمادى الاولى از اين سال زلزله‌اى در فلسطين رخ داد كه خانه‌ها را ويران ساخت و مردم را نابود كرد . درين سال متصدى ديوان زمام ابو نصر محمد بن احمد كه به ابن جميله معروف بود وفات يافت . ابو الفضل صردر شاعر ، قصيده‌اى در رثاى او گفت . از ابيات قصيده اين ابيات است :\r\n « اگر براى شرم آبى باشد تنها اين صورت ابر اين آب است . * اندوه دارم بر درگذشت مردى كه مانند شمشير درخشان كارى بود . \r\nچگونه سنگها غلاف اين شمشير شد او ذخيره‌اى گرانبها بود كه ممكن بود به وى دستبرد بزنند ازين‌رو زمين خزينه و نگهدارنده‌اش گرديد . »\r\nمؤلف گفت : ابو القاسم بن فخر الدوله بن جهير متصدى ديوان زمام گرديد و به لقب عميد الرؤسا ملقب شد و خلعت اين منصب را بپوشيد . ابو الفضل صردر با قصيده‌اى او را مدح گفت . مطلع قصيده اين است :\r\n« سياهىهاى چشم را صبح‌ها اشك و شبها بيدارى فرامىگيرد . ميان اين دو حال چقدر مىتوانند دوام بياورند . »\r\nدر دوازدهم ماه رجب ابو العباس خوافى كه عميد بود با جاه و جلال پسنديده به بغداد وارد شد . فخر الدوله بن جهير وزير خليفه در شب مهرگان در ماه ذىقعده به فرمان خليفه با شهادت قاضى ابو عبد اللّه دامغانى از وزارت معاف شد . فخر الدوله به خدمت نور الدوله دبيس كه در فلوجه اقامت داشت رفت . نور الدوله وى را پناه داد و به جاى او نيكوئى كرد . نزديك بود كه وزارت به ابى يعلى پدر وزير ابو شجاع كه نويسنده هزار اسب بن بنگير بود قرار بگيرد . به او نامه نوشته شد و به وزارت دعوت گرديد . خبر بيمارى او همان روز رفتن ابن جهير دررسيد و روزيكه ابن جهير به فلوجه رسيد همانطور كه\r\n\r\n","description":"","footnote":"","page_name":" 41 ","page_number":63},
  {"content":"\r\n\r\nبر قلم تقدير رفته بود خبر درگذشت ابو يعلى نيز بيامد .\r\nدر سال 461 خليفه وزارت خود را به ابو الحسن بن عبد الرحيم واگذار كرد . مردم نادان بشوريدند و گفتند ما طاقت نداريم كه از ستم اين شخص در آتش جهنم وارد گرديم . اين وزير همان كسى است كه بساسيرى را به بغداد آورد و آنهمه حوادث و جنايت ايجاد كرد . خاتون همسر خليفه گفت او مال مرا يغما كرد . پس قبل از آنكه وزير را از كار بر كنار كنند خود كنار رفت و پيش از شهرت در گمنامى افتاد . خليفه همواره مىانديشيد كه چه كسى را به وزارت برگزيند قضا را نور الدوله با وى در كار ابن جهير نامه نوشت و گفت كه وى بهترين وزير و نيكوترين مددكار و پشتيبان است . خليفه ببازگشت وى به وزارت پاسخ داد . در دوازدهم ماه صفر ابن - جهير وارد شد و خليفه براى ديدار وى در طالار تاج نشست .\r\nدرين دفعه وزارت ابن جهير ابو الفضل صردر او را با قصيده‌اى مدح گفت مطلع قصيده چنين است : « تحقيقا حق به جايگاه خود بازگشت تو تنها در ميان خلايق به وزارت شايسته هستى » ابن جهير و دو فرزندش سوار شدند و تمام محله‌هاى قسمت غربى بغداد را طى كردند . مردم ساكن در محله كرخ كيسه‌هاى درهم و دينارها را به پاى وزير ريختند . فرمان وزارت از جانب خليفه به قلم ابن موصلايا صادر شد . كارها براى وى روبراه شد .\r\nمؤلف گفت : در نيمه ماه شعبان اين سال مسجد جامع شهر دمشق آتش گرفت و اسلام درين مصيبت عزادار شد . آتش به محراب مسجد رسيد و زبانه آن قبله مسجد را شعله‌ور كرد .\r\nنزديك بود كه قلب خانه محترم خدا در مكه بدين حادثه محترق شود . گوئى جهنم خود را در پناه مسجد كشيد و دامن مسجد را چسبيد كه از آتش آن مسجد افروخته گرديد . دريغا سجده‌گاهى كه آتش نفس‌هاى\r\n\r\n","description":"","footnote":"","page_name":" 42 ","page_number":64},
  {"content":"\r\n\r\nسوختگان در آن گرفت . گفته شد كه چشم‌زخمى كه به مسجد رسيد به واليان مصر مربوط بود ( فاطميان ) . سپس خداوند اين بلا را با لطف خود خاموش كرد .\r\nو گفت سوزش بس است . به حقيقت پيوست آيت قرآن در پايان كار كه فرموده است  قُلْنا يا نارُ كُونِي بَرْداً وَ سَلاماً  ( گفتيم اى آتش خنك و بىزيان شو ) .\r\nمؤلف گفت : در سال 462 سگ رومى با سپاهيانش حمله كرد و بر كسانى كه در شهر منبج بودند سخت گرفت . شهر را غارت . ملكه شهر را به كنيزى گرفت و به قسطنطنيه بازگشت در حالى كه آثارى بد بجا گذاشته بود و اسلام خون‌هاى بناحق ريخته را ازو طلب‌كار بود . در همين سال نظام الملك دختر خود را به عميد الدوله ابو منصور محمد بن فخر الدوله بن جهير وزير تزويج كرد . دامادى نظام الملك بهترين پشتيبان عميد الدوله گرديد . عميد الدوله برسالت خليفه به رى رفته بود . با احترام و شكوه استقبال گرديد و كار دامادى براى او تمام شد . در ماه رجب درحالى كه رسولان محمد بن ابى هاشم را همراه داشت به بغداد رسيد . اين رسولان را ابو هاشم بسوى سلطان فرستاده بود و تعهد كرده بود كه در مكه كه خداوند مأمونش داراد بنام سلطان خطبه كند . خليفه در دار الخلافه عميد - الدوله را خلعت كرد و وى در لباسهاى خلعتى با تبختر و احترام حركت كرد . رسيدگى به اخبار رسيده و گزارش آنها و سرپرستى اقطاعات به عهده عميد الدوله واگذار شد . فرمانى به انشاء ابن موصلايا بر وى خوانده شد كه بموجب آن عميد الدوله به درآمد و محصول اقطاعات مسئول باشد و ازين رو بر مسند سرورى جاى گرفت . درين سال تاج الملوك هزار اسب - ابن بنگير بن عياض هنگامى كه از درگاه سلطان آلب ارسلان باز مىگشت\r\n\r\n","description":"","footnote":"","page_name":" 43 ","page_number":65},
  {"content":"\r\n\r\nدر خارج اصفهان در راه خوزستان مرد . كار و مقام هزار اسب به علت نكاح خواهر سلطان بالا رفته بود . پس از وى خواهر سلطان در نكاح مسلم بن قريش درآمد . مسلم نيز چون هزار اسب محترم و صاحب مقام شد .\r\nدر همين سال امير حرمين مكه و مدينه محمد بن ابى هاشم حسنى به بغداد رسيد . او به قصد ورود به سلطان آمده بود . خليفه پس از احترام و پذيرائى نامه‌اى توسط وى به سلطان نوشت . امير حرمين در محرم سال 463 از لشكرگاه سلطانى به شهر آمد و فايده‌ها برد و نيكوئيها به ديگران رساند .\r\n\r\nگزارش كار آلب ارسلان در شهرهاى ديار بكر و شام\r\nمؤلف كه خدايش بيامرزاد گفت : هنگامى كه آلب ارسلان بديار بكر رفت . نصر بن مروان او را استقبال كرد و يكصد هزار دينار براى او برد . آلب ارسلان هديه نصر را پذيرفت و از كارهايش باز جست و درخواستش را برآورد . گفته شده كه به آلب ارسلان گفتند : كه مال اهدائى نصر مالى است كه بر اهل شهر سرشكن شده و به زور گرفته شده است .\r\nآلب ارسلان فرمان داد كه مال را به نصر برگردانند . از قبول مال خوددارى كرد و از گناه و روز بازپسين در امان ماند .\r\nآلب ارسلان در سفر خود به آمد رسيد . سرحد آمد را غيرقابل فتح ديد و حصار شهر را محكم يافت . سلطان براى تبرك دست بر حصار شهر نهاد و سپس دست خود را بر سينه خود كشيد . آلب ارسلان از آمد به شام متوجه شد و از شهر رها گذشت . كار شام بر آلب ارسلان مشكل شد .\r\nپس در حلب فرود آمد و به محاصره كردن شهر شروع كرد . حصار شهر را\r\n\r\n","description":"","footnote":"","page_name":" 44 ","page_number":66},
  {"content":"\r\n\r\nدر ميان گرفت . صاحب حلب درين روزگار محمود بن صالح بن مرداس بود و او در همين سال بنام خليفه عباسى خطبه خوانده بود . پس از مسرت خلعت خليفه اندوهگين گرديد . از جانب خليفه نقيب النقباء ابو الفوارس طراد بن محمد زينبى نزد وى بود . آلب ارسلان بر وى سخت گرفت و او را در تنگى افكند . نقيب النقباء از شهر بيرون آمد و از آلب ارسلان درخواست كرد كه سايه بزرگوارى خود را از محمود برنگيرد و سرچشمه نعمت وى را گل‌آلود نكند . آلب ارسلان از اجابت مسئول خوددارى كرد و خشنودى خود را از محمود تنها به آمدن وى در حضور و اظهار زارى و فرمانبرى موكول كرد . محمود بملاقات آلب ارسلان نرفت و كار به كشتار كشيد و محاصره طولانى شد . سنگهاى منجنيق از درون حصار بپرواز آمد . سنگى بر اسب سلطان فرود آمد و سلطان خشمگين شد . محمود هنگامى كه كارش سخت شد ترسيد كار به جائى برسد كه قابل تلافى و تدارك نباشد . پس با مادر خود شبانه سوى سلطان آمد . مادر وى منيعه دختر وثاب نميرى بود .\r\nگريه و زارى كردند . مادر به سلطان گفت : اين فرزند من است او را نزد تو آوردم هرچه مىخواهى با او بكن . ما اقرار داريم و مىدانيم كه سلامت ما به سازش با تو وابسته است .\r\nمؤلف گفت : سلطان گذشت كرد و محمود را بار ديگر بمقام پسنديدهء خود بازگرداند . مقام محمود به تواضع و فروتنى كه انجام داده بود بالا رفت و در نتيجه حلب امن شد و وحشت جا به آرامش داد .\r\n\r\nبيان بيرون آمدن پادشاه روم و شكست و اسارت او\r\nمؤلف گفت : به سلطان خبر رسيد كه ارمانوس پادشاه روم با سپاهى\r\n\r\n","description":"","footnote":"","page_name":" 45 ","page_number":67},
  {"content":"\r\n\r\nبيرون از حد و شماره به عزم تسخير قلمرو سلطانى بيامده است . سلطان از استماع اين خبر به سرعت آهنگ آذربايجان كرد زيرا شنيد كه پادشاه روم در نواحى اخلاط است . سلطان با خواص لشكريانش بود و صلاح نديد كه براى جمع سپاه به شهرهاى خود برود و از اطراف كشور قبيله‌ها و عشاير را به جهاد بخواند . نظام الملك وزير و همسر خود خاتون را با بارهاى اسباب به تبريز روانه كرد . سلطان با پانزده هزار سوار زبده از لشكريان باقى ماند . با هريك ازين سواران اسبى به عنوان يدك بود . سپاه روم از سيصد هزار نفر بيشتر بود . اين جماعت از رومى و روسى و اهل غزه و قبچاق و كرج و ابخاز و خزر و فرنگ و ارمن بودند . سلطان فكر كرد كه اگر صبر كند تا سپاه جمع كند فرصت از دست مىرود و موجب زحمت بندگان خدا در شهرها مىگردد . پس با نخبه سپاهيان خود سوار شد و رو به همراهان كرد و گفت : « من در راه خدا پيكار مىكنم . اگر سعادت شهادت يافتم به جاى آنكه در چينه‌دان كركسان مردارخوار زمين گورم باشد در چينه‌دان پرندگان سبزرنگ آسمانى قرار مىگيرم .\r\nاگر فيروز شوم بسى نيك‌بخت خواهم بود و روزم از روز پيش بهتر خواهد بود . »\r\nسلطان به خدا توكل كرد و با اين عزم قوى و قاطع حركت كرد .\r\nپادشاه روم رؤساى روسى را كه با بيست هزار سپاهى آمده بودند و با آنان روحانى بزرگ كشور و صليب مخصوصشان همراه بود به عنوان مقدمه بفرستاد و اينان با غارت و اسير كردن مردم بلائى بزرگ بر شهرهاى اخلاط شدند . سپاه مقيم در اخلاط كه فرمانده آنها صنداق ترك بود آستين مردانگى بالا زدند و آتش سوزان جنگ را براى رسيدن به عزت و احترام فتح درنورديدند و سپيده‌دم نورانى ظفر از پس شبى تاريك دريافتند . از مقدمه\r\n\r\n","description":"","footnote":"","page_name":" 46 ","page_number":68},
  {"content":"\r\n\r\nروميان جماعت زيادى كشته شد و فرمانده آنان نيز اسير گرديد . فرمانده اسير را به امر سلطان دماغ به خاك ماليدند و كشتند . اين واقعه در روز سه‌شنبه چهارم ماه ذىقعده از سال 463 اتفاق افتاد . به شتاب صليب گرفته شده را سلطان براى نظام الملك فرستاد تا با ارسال آن به بغداد سلامت اسلاميان را بشارت دهد .\r\nاز پس مقدمه سپاه روم درآمد و اخلاط را محاصره كرد . اهل اخلاط يقين داشتند كه خداوند همواره دين خود را يارى خواهد كرد .\r\nپادشاه روم با جماعت ياران نصرانى خود در منازگرد فرود آمد . ساكنان شهر ترسيدند و بزرگان شهر بلرزه درآمدند و دانستند كه در مقابل آنها بلائى صعب آمده و طاقت پايدارى ندارند و ناچار با شمشير كفر ، خونشان ريخته خواهد شد . ناچار شهر را تسليم كردند و از پادشاه روم امان خواستند . پادشاه روم با دورانديشى اجازه داد كه مردم شب را در حمايت دربار او بروز رسانند صبحدم روز چهارشنبه با سپاهيان خود مردم را به اسارت روانه كرد و خود شخصا براى بدرقه آنها از شهر بيرون رفت . پادشاه روم در حلقه نگهبانان و پهلوانانش بود . درست در همين وقت اوائل سپاه سلطانى از راه برسيد و سپاهيان دو طرف چشم‌درچشم هم روبرو شدند . پهلوانان و رزم‌آوران دو طرف آهنگ پيكار كردند . سيلى به حركت درآمد كه تا آسمان دامن مىكشيد . شكستى در روميان افتاد كه آنان را هلاك كرد و از مقصودى كه داشتند بازشان داشت . روميان شكسته به خيمه‌هاى خود بازگشتند و سور اسلام با عزاى آنان آشكار شد . اهالى منازگرد كه در اسارت روميان بودند به فرار آغاز كردند . روميان هريك از آنانرا كه اجل رسيده بود كشتند و بقيه نجات پيدا كردند . روميان دانستند كه مرگ را خواهند ديد . پادشاه روم به سراپرده‌هاى خود بازگشت و شب را بروز آورد در حالى كه طبل‌ها فرياد مىكردند و در بوق‌ها مىدميدند . سپيده‌دم روز پنجشنبه هنگاميكه روميان صبح\r\n\r\n","description":"","footnote":"","page_name":" 47 ","page_number":69},
  {"content":"\r\n\r\nكردند آلب ارسلان به كنار رودخانه رسيده بود و همراه او پانزده هزار سوار ترك بود كه جز غلبه و كشتار چيزى نمىدانستند . سگ رومى كه در فاصله اخلاط و منازگرد در جائى كه به زهره معروف است فرود آمده بود دويست هزار سوار كه روى و دل آنان سياه بود در اطراف خود داشت . يك فرسنگ فاصله دو سپاه بود . اين فاصله برزخ توحيد و تثليث يا اسلام و نصرانيت بود . آلب ارسلان رسولى با نامه بفرستاد و مقصودش اين بود كه از باطن روميان و نقشه آنان آگاه شود . به شاه روم گفته بود اگر اراده صلح دارى اين مقصود را مهيا مىكنيم و اگر به پيكار مىپردازى ما هم به خدا توكل خواهيم كرد . پادشاه روم گمان كرد كه آلب ارسلان از روى ضعف و سستى به وى نامه نوشته پس سركشى و تكبر كرد و كار را سخت ساخت .\r\nپاسخ داد كه به زودى در شهر رى ازين پرسش جواب مىدهم . شاه روم به سرحد گمراهى رسيد . سلطان خشمگين شد و گفتگو از ميانه برخاست و آمدورفت منقطع گرديد . روز پنجشنبه دو سپاه درنگ كردند و كار جنگ را مىساختند و به مرگى كه آنانرا مىخواند لبيك اجابت مىگفتند . آتش كينه‌ها از دلها زبانه كشيد بطوريكه خورشيد از گرمى آنها به شكايت آمد . مثل اينكه شعاع آفتاب خونى بود كه از زخم نيزه‌ها جستن مىكرد . طليعه‌ها در مقدمه بودند .\r\nمرگها دندان مىنمودند و عزم شاهانه بديدار دشمن بىتاب بود و مىخواست كه اين مقصود زودتر انجام پذيرد . فقيه و پيشواى مخصوص سلطان آلب - ارسلان كه ابو نصر محمد بن عبد الملك بخارى حنفى بود به سلطان گفت :\r\nتو در دفاع از دين خدا جنگ مىكنى و خدا خود به اظهار و اعلام دينش نويد داده است . روز جمعه دشمن را مقابله كن زيرا بعدازظهر جمعه مردم بر منابر مساجد براى تو دعا مىكنند .\r\nروز جمعه صبح كردند در حالى كه زمين از ازدحام مردان و آسمان\r\n\r\n","description":"","footnote":"","page_name":" 48 ","page_number":70},
  {"content":"\r\n\r\nاز زيادى غبار و گرد بلرزه درآمدند . آتش پيكار شعله‌ور شد . پهلوانان چون كبوترانيكه در اطراف لانه از آشيانه دفاع مىكنند به مدافعه برخاستند .\r\nچكاچاك شمشيرها برخاست . آواز برخورد شمشير و رقص نيزه‌ها بلند شد سواران به جولان درآمدند . كوسها به صدا درآمد . سرها از بدنها جدا مىشدند . جوانمردان حمله مىكردند و دو لشكر بالا و پائين مىشد تا هنگام ظهر دررسيد . نزديك بود با اتمام جنگ دين خدا نابود شود . آواز خطيبان از پله‌ها و چوبهاى منبرها برخاست و نيت كسانى كه نماز جمعه مىگزاردند و به اخلاص مجاهدان اسلام را دعا مىكردند به حقيقت پيوست . آلب ارسلان از اسب پياده شد و از روى احتياط تنگ اسب و زين و لگام آن را محكم كرد سپس بر اسب سوار شد با دل محكم سپاه خود را به چهار دسته تقسيم كرد و هر دسته را به كمين كردن در كمين‌گاهى مأمور ساخت . سلطان خود در پناه روح الامين حركت كرد . چون دانست كه كمين‌كردگان آماده‌اند دلش فتح و نصرت به وى نويد مىداد . پس مانند آزادگان گرماى جنگ را استقبال كرد و طعم نيزه و شمشير را در كام جان شيرين گرفت . پادشاه روم با سپاهش حمله كرد و چون سيلى كه جاى اقامت طلبد از بالا به پائين سرازير شد . گوئى شبى بود كه بروز حمله مىكند . سپاه اسلام در مقابل رومى نخست ثابت ماند سپس از جا بجهيد و بدون ترس به حركت آمد . روميان به كمينگاه كشيده شدند تا آنجا كه كمينگاه در پشت سر آنان قرار گرفت و مرگ با آنان روياروى شد . كمين‌نشستگان از پس روميان درآمدند و از مقابل جنگجويان حمله كردند . شمشير آتشبار بر فرقهاى روميان فرود مىآمد و شكست در آنان افتاد . روميان شكستى يافتند كه درستى نداشت . طائفه‌اى صبر نكردند و گريختند ، دسته‌اى هم پاى ثبات افشردند ولى كشته شدند . ازين هزاران رومى جز چند نفر نجات نيافت . از دشمنان اسلام جز چند نفر معدود\r\n\r\n","description":"","footnote":"","page_name":" 49 ","page_number":71},
  {"content":"\r\n\r\nسالم نماندند . پادشاه روم اسير شده و بزنجير كشيده گرديد : او بىيار و ياور اسير شد . اسلاميان هزاران رومى را كشتند و بسى از روميانرا به غلامى گرفتند .\r\nزمين را از نجاست وجود كفار پاك كردند و با جثه‌هاى پليد آنان زمين را فرش كردند . گودالها از تودهء اجساد كشتگان تپه‌ها شد و صحراهاى بىآب و علف از نيزه‌هاى شكسته چون بيشه‌ها گرديد .\r\nمؤلف گفت : همراه سپاه روم سه هزار گاو باربر بود . اين گاوها منجنيق‌ها را مىكشيدند . بزرگترين منجنيق‌ها و سنگين‌ترين آنها منجنيقى هشت شاخه بود كه صد گاو آن را با كمك هزار و دويست نفر مرد مىكشيدند .\r\nاين منجنيق سنگى مىانداخت كه به وزن اخلاطى يك قنطار سنگين بود .\r\nدرست چون كوهى بود كه در هوا پرواز مىكرد .\r\nمؤلف گفت : كشتن و اسارت به روميان رسيد و اموال آنان در صحرا افتاده بود و كسى به آنها توجه نمىكرد . قيمت بنده و چهار پا بنازلترين قيمتها رسيد همچنين اسباب و اسلحه تا آنجا كه 12 كلاه خود به 6 / 1 دينار فروخته مىشد و سه زره يك دينار قيمت داشت .\r\nاز مطالب شگفتى كه حكايت گرديده اينست كه در اسير كردن پادشاه روم اتفاق افتاده ، بدين شرح كه : سعد الدوله گوهر آئين را غلامى بود كه او را به نظام الملك هديه كرد . نظام الملك غلام را به سعد الدوله برگرداند و توجهى به او نكرد . سعد الدوله نظام الملك را در قبول غلام ترغيب كرد . نظام الملك گفت : شايد اين غلام پادشاه روم را اسير كند و بسوى ما آورد . اين جمله را نظام الملك از روى ريشخند گفته بود زيرا غلام را به ظاهر بىاندام و نالايق ديده بود . اتفاقا در روز جنگ اسارت پادشاه روم بدست همين غلام عملى شد و صدق گفتار نظام الملك ظاهر گرديد . سلطان غلام را خلعت كرد و به وى گفت هرچه مىخواهى از من بخواه كه ترا خواهم داد . غلام درخواست\r\n\r\n","description":"","footnote":"","page_name":" 50 ","page_number":72},
  {"content":"\r\n\r\nكرد كه بشارت اين فتح را براى شهر غزنين او ببرد .\r\nمؤلف گفت - سلطان با حشمت و قدرت به آذربايجان وارد شد در حالى كه پادشاه روم را در بند خود داشت . اين پادشاه به علت نادانى اسير گرديد و از كوشش بيهوده خود متأسف بود . آرى حيله شخص بدكار وبالش تنها به خود او مىرسد . او از كشور خود خارج شد و مىخواست دنيا را تصرف كند و چراغ دين خدائى را بكشد و سلطانها را مقهور كند و شيطان را يارى نمايد پس بعد از عزت ذليل و خوار شد و هرچه حفظ كرده بود از دست بداد . سلطان به وى مهربانى كرد و او را در مقابل خود حاضر كرد و گفت : از روى راستى به من بگو اگر بر ما دست مىيافتى چه مى - خواستى بكنى . ؟ پادشاه روم گفت خيال داشتم هركس كه از شما را اسير مىگرفتم با سگها در يك جا محبوس كنم و اگر ترا به دست مىآوردم با تو همين معامله را مىكردم ولى ستم من قلادهء گردن خودم شد . سلطان گفت : به نيت بد تو آگاه شدم حالا من با تو چه كار كنم ؟ ما به آنچه كه تو در اراده داشتى قانع نيستيم بلكه شكنجه‌اى بزرگتر را در نظر داريم . پادشاه روم گفت پايان كار من و نيت تباه من را بنگر . ببين جنايت من چه شكنجه‌اى بر من تحميل كرده است . آلب ارسلان را بر وى دل بسوخت و به شتاب بند از وى برداشت و درخور شأن او را بخشش نمود و با احترام روانه‌اش كرد . هنگامى كه آرمانوس پادشاه روم به كشور خود بازگشت روميان آثار و نام وى را محو كردند و گفتند : اين شخص از شمار شهرياران بيرون شد .\r\nگمان كردند كه مسيح بر وى خشمگين شده است .\r\n\r\n","description":"","footnote":"","page_name":" 51 ","page_number":73},
  {"content":"\r\n\r\n\r\nبيان وقايعى كه درين سالها اتفاق افتاد\r\nمؤلف گفت : در آخر سال 463 ابو بكر احمد بن على بن ثابت محدث و خطيب مؤلف كتاب تاريخ بغداد كه علامه روزگار خود بود وفات كرد . در سال 464 سلطان آلب ارسلان آيتكين سليمانى را به سمت شحنه بغداد برگماشت و شحنه در ماه ربيع الاول وارد بغداد شد . خليفه به شحنگى آيتكين رضايت نداد زيرا فرزند او يكى از غلامان خليفه را كشته بود . سپس سلطان بجاى آيتكين سعد الدوله گوهر آئين را گماشت و او در ماه ربيع الآخر به بغداد رسيد . سعد الدوله با جمعيتى كه چون دريا لبريز و مواج بود ببغداد رسيد و براى استقبال او مردم بيرون شهر رفتند و مجالس پذيرائى تشكيل دادند . قلم تقدير به ترقى او رقم زده بود . خليفه در خانه ارسلان خاتون به قصد ملاقات گوهر آئين جلوس كرد . شهر بغداد به تدبير و سياست شحنه پاكيزه و امن شد . حمايت از خليفه به مردانگى و غيرت او به كمال و تمام رسيد . در آخر ماه ربيع الاول وزير ابو العلاء محمد بن حسين به بغداد وارد شد و با او خلعتهاى سلطان آلب ارسلان بود . آلب ارسلان ويرا به خدمت خليفه فرستاده بود كه توهم ضعف ارتباط با خليفه را رفع كند . او را به محبت و بخشش مخصوص گردانيده بود و بوزير الوزراء ملقب ساخته بود و نيمى از اقطاع فخر الدوله بن جهير را بوى بخشيده بود . چون برسيد خليفه خواست كه از وى استقبال نشود و اگر وارد شود به احترام او جلوس ننمايد . وزير چون به در دار الخلافه رسيد از اسب پياده شد و زمين را ببوسيد و بازگشت . چند روزى در بغداد اقامت كرد پس بار بربست و با دلتنگى و آزردگى به شهر حله رفت . برادر او ابو المعالى از مقام حاجبى معزول شد و پس از مدتها نزديكى بدرگاه از كار دور افتاد . در ماه صفر اين\r\n\r\n","description":"","footnote":"","page_name":" 52 ","page_number":74},
  {"content":"\r\n\r\nسال عميد الدوله ابو منصور فرزند وزير با خلعت‌هاى خليفه به جانب آلب - ارسلان متوجه نشابور شد . او وكيل شده بود كه براى مقتدى دختر آلب - ارسلان را كه خاتون سفريه نام داشت نكاح كند . درين مسافرت ماه صفر بر روى بخت وكيل آشكارا بدرخشيد . چون به نشابور برسيد بزرگان از وى استقبال كردند و در منزلى شايسته فرودش آوردند و شايسته پذيرائى شد . در بهترين اوقات كه ساعتى مبارك بود دختر سلطان را براى مقتدى عقد كرد . روزى نيكو بود و شاهزادگان گوهرها نثار كردند . هنگامى كه عميد الدوله ببغداد بازگشت از اصفهان عبور كرد و ملكشاه فرزند آلب ارسلان را ملاقات كرد و از وى محبت و بخشش ديد . او نيز خلعت‌هاى خليفه را به ملكشاه بخشيد و ملكشاه آنها را بپوشيد و قواعد ملك و اساس پايان كار را محكم كرد . ملكشاه از شيراز باز مىگشت و بسوى پدر رهسپر بود . به كشور وارد شد درحالى كه كشور تشنه ديدار او بود . عميد الدوله در هيجدهم ماه ذى حجه چون راهنمائى راهبر به بغداد وارد شد .\r\n\r\nبيان وفات آلب ارسلان در سال 465\r\nدر اول اين سال آلب ارسلان با شوكت تمام با سپاهى افزون از دويست هزار نفر آهنگ شهرهاى تركستان كرد . به همان سادگى كه نويسنده بر صحيفه كاغذ سطرى مىنويسد بر رودخانه جيحون پل بربست و مدت يك ماه سپاه وى ازين پل مىگذشت . آلب ارسلان كه طالعى بلند و اقبالى آشكار داشت مىخواست كه با شمس الملك تكين بن طفقاج نبرد كند .\r\nروز ششم ماه ربيع الاول صبح كرد . در كمال بزرگوارى و عظمت با سرورى تمام بر تخت سرورى نشسته بود . دوستان از بخشش وى و دشمنان\r\n\r\n","description":"","footnote":"","page_name":" 53 ","page_number":75},
  {"content":"\r\n\r\nاز هيبت و ترس ازو بهره‌ور بودند . بزرگان در پيشگاه عظمت او ايستاده بودند .\r\nبندگان منتخب چون گردن‌بند از دو طرف او صف كشيده بودند . شوكت و عظمت سلطانى چشمها را خيره كرده بود . بندگان سلطان نگهبان قلعه‌اى را بحضور آوردند . نگهبان يوسف خوارزمى نام داشت و بر دستهايش دستبند و زنجير بود . دريغا ندانستند كه مقيد محبوس در حيله و مكر زياده‌روى مىكند . يوسف را نزديك تخت آلب ارسلان بردند و دو غلام از دو طرف محبوس بودند كه هريك يك دست محبوس را گرفته بود . بنا شد كه چهار ميخ به دو دست و دو پاى محبوس زده شود كه بشتاب بدين وضع كشته گردد . محبوس گفت :\r\nمانند منى آيا چنين كشته و تكه‌تكه مىگردد ؟ سلطان خشمگين شد . دور - انديشى و خرد را رعايت نكرد و تيروكمان خود را بدست گرفت و فرمان داد كه بند از دست محبوس باز كنند و باكى نداشته باشند به دو غلام گفت :\r\nرهايش كنيد و تيرى بجانب محبوس انداخت . تير به خطا رفت . سلطان از تخت به پائين جست و بناگاه لغزيد و به روى درافتاد . يوسف بفور خود را به سلطان رسانيد و با كارد زخمى به تهيگاه او زد . سعد الدوله گوهرآئين نيز كه ايستاده بود از يوسف زخمها خورد . سلطان زخم‌دار به خيمه ديگر برده شد . فراش ارمنى عمودى بر فرق يوسف زد و او را كشت . اما آلب ارسلان وزير خود نظام الملك را حاضر كرد و وصيت بوى نمود . مهمات امور كشور و جلوگيرى از حوادث را به راى و كفايت وزير موكول نمود . فرزند خود ملكشاه را وليعهد ساخت و كشور را پس از مرگ خود به وى واگذشت .\r\nقلمرو پدر خود داود را به فرزند ديگرش يعنى اياز اختصاص داد و پانصد هزار دينار نيز براى او معين كرد و بوى گفت يارى برادر را در خاطر داشته باش . قلعه‌اى كه در آنجا بود به ملكشاه داد و بوى گفت : اگر برادر تو به قسمت خود و حكومت تو خشنود نشد با همين نقدى كه براى او تعيين شده\r\n\r\n","description":"","footnote":"","page_name":" 54 ","page_number":76},
  {"content":"\r\n\r\nبا او پيكار كن . براى برادرش قاورد بن داود شهرهاى فارس و كرمان را اختصاص داد و وصيت كرد كه مالى نقد وى را بدهند . آلب ارسلان با سعادت شهادت به ملاقات خدا رفت . تولد او در سال 434 بود و هنگامى كه به شهادت رسيد به سن چهل سالگى رسيده بود . او نه سال و چند ماه سلطنت كرد .\r\nمؤلف گفت : حكايت شده است كه چون آلب ارسلان را مهلت زندگى سر آمد و به چشم خود ديد كه مرگ دررسيده است چنين گفت :\r\nمن در هيچ راهى رهسپر نشدم و هيچ دشمنى را هلاك نكردم مگر اينكه به خدا متوكل بودم و از وى يارى و قدرت مىخواستم . اما درين دفعه كه لشكركشى كردم . از تپه‌اى بلند كه مشرف بر صحرا بود بالا رفتم و سپاهيان خود را در بهترين حال ديدم . گفتم كجاست آن كسى كه توانائى گلاويز شدن با چون منى داشته باشد ؟ من با اين سپاه به آخرين سرحد چين خواهم رسيد . ازين رو رهزن مرگ از كمين بر من تاختن كرد .\r\nمؤلف گفت : آلب ارسلان اخلاقا به مخلوق نيكوكار بود و همواره بخشش او از خانه‌اش نسبت به مردم برقرار بود . در هر روز پنجاه سر گوسفند در مطبخ سلطان براى مستمندان پخته مىشد و اين اضافه بر وظيفه روزانه بود كه بر سفره براى اميران و سپاهيان تهيه مىگرديد . هنگامى كه به ساختن بنائى فرمان مىداد توجه مىداد كه بناى منسوب به او بلندترين و نيكوترين ساختمانها باشد و مىگفت اين يادگارها و اثرهاى ما نشان‌دهنده بلندى همت و زيادى ثروت و نعمت ماست . چند پسر به جا نهاد كه عبارتند از : ملكشاه .\r\nتكش . اياز . تتش . ارسلان ارغون . بورى برس .\r\n\r\n","description":"","footnote":"","page_name":" 55 ","page_number":77},
  {"content":"\r\n\r\n\r\nبيان جلوس سلطان جلال الدوله ابو الفتح ملكشاه بن آلب ارسلان بر تخت\r\nمؤلف گفت : هنگامى كه آلب ارسلان نزديك گور پدر در مرو دفن گرديد فرزند وى اياز در بلخ ماند و ملكشاه با سپاهيان بازگشت نمود . قاورد از استماع مرگ برادر خود آلب ارسلان به قصد تصاحب تاج و تخت آهنگ رى كرد . ملكشاه بر وى پيشدستى كرد و به رى وارد شد و از رى با اطمينان به قصد روبرو شدن با قاورد و تنبيه او بيرون آمد . در چهارم ماه شعبان نزديكى همدان دو سپاه مقابل يكديگر شدند . سپاه ملكشاه به حكومت قاورد مايل بودند . دو سپاه چون دو درياى پرجوش و خروش درهم ريختند . قاورد به ميمنه سپاه ملكشاه حمله كرد و ميمنه او را شكافته و درهم ريخت . اميران همراه ملكشاه يعنى شرف الدوله مسلم بن قريش و بهاء الدوله منصور بن دبيس و ياران عرب و كرد ميمنه سپاه قاورد را شكافتند و صفها را از هم پاشيدند . شكست عموى ملكشاه لشگريان ملكشاه را كه گريخته بودند خشمناك ساخت و گفتند اندوهى كه به ما رسيد ازين جماعت كرد و عرب بود به سراپرده اعراب ريختند و به يغماى اسباب و اساس پرداختند . درين ميان مردى دهاتى حضور ملكشاه رسيد و گفت كه عمويش قاورد دور از ياران و لشگريان در دهى نزديك تنهاست . ملكشاه برفت و او را بند كرد و فرمان خشم خود را امضاء كرد و به گوهر آئين امر كرد تا قاورد را خفه كنند . غلامى ارمنى و يك چشم قاورد را كه آه و ناله مىكرد خفه كرد .\r\nمؤلف گفت : ملكشاه پادشاه شد و نسبت به امراى خود شكيبائى\r\n\r\n","description":"","footnote":"","page_name":" 56 ","page_number":78},
  {"content":"\r\n\r\nمىكرد و به خواهش آنان حكم مىكرد . به نظام الملك خلعت داد و كار كشور را بوجود او ترتيب داد و در همه كار به وى اعتماد كرد . قلمرو قاورد را به سرهنگ ساوتكين بخشيد و لقب قاورد را كه عماد الدوله بود نيز به وى داد .\r\nساوتكين را بداشتن كوس و علم از ديگر اميران امتياز داد . به اميران عرب و كرد بخشش و نيكوئى كرد و در خلعت و تيول بيش از پيش اقدام نمود .\r\nسال 466 دررسيد و در ماه صفر اين سال سعد الدوله گوهر آئين به بغداد آمد . خليفه روز دوم ماه صفر براى ملاقات او جلوس كرد . درين مجلس عدة الدين المقتدى كه 18 سال داشت بر سر القائم ايستاده بود . خليفه فرمان شحنگى بغداد را پس از آنكه اول آن را خواند به گوهر آئين تسليم كرد . فرمان مشتمل بر اعتماد خليفه به وى بود . درين روز براى همگان اجازه بود كه در مجلس درآيند هيچكس را از ورود در مجلس منع نكردند .\r\nخبر درگذشت اياز برادر ملكشاه برسيد كار او چون كار عمويش قاورد بسر آمد و قلب سلطان از بيم و فكر او آسوده شد .\r\nمؤلف گفت : درين سال آب بغداد را فراگرفت و جز منزل خليفه و حوالى اين مقام شريف بنائى سالم نماند . مشهدى كه در محله بتن است در آب شد و ديوارش خراب گرديد . شرف الدوله مسلم بن قريش هزار دينار براى مشهد خرج كرد . بار ديگر آبادان شد و زيارت مشهد ممكن شد . مؤيد الملك ابو بكر بن نظام الملك در ايامى كه دجله طغيان كرده بود به بغداد رسيد . راهها به علت آب زياد بسته شده بود ازين‌رو بضرورت استقبال او ترك گرديد . او بدون استقبال شايسته به بغداد وارد شد . در زورقى سوار شد و به سوى دروازه محله مراتب راند . هنگامى كه مقابل تاج‌خانه خلافت رسيد برپا خاست و اداء احترام نمود . چون در منزل مستقر شد گمان كرد كه خليفه تعمدا مردم را به استقبال وى آگاه نكرده و در ملاقات با وى سستى و كراهت دارد . قاضى -\r\n\r\n","description":"","footnote":"","page_name":" 57 ","page_number":79},
  {"content":"\r\n\r\nالقضات و دو نقيب بملاقات مؤيد الملك رفتند ولى او بملاقات حاضر نشد و آنانرا رد كرد و گفت : به من توهين شد . در رفع توهين كمك كنيد .\r\nخليفه كسى را كه علت عدم استقبال را بر مؤيد الملك آشكار كند بفرستاد و با اهداء خلعت‌ها از گله‌گزارى خدا را شكر باز رست . مؤيد الملك از خليفه درخواست كه تا دروازه محله مراتب سوار باشد . خليفه اجازه داد و آرزو - هاى وى را برآورد .\r\nمؤلف گفت : عميد الدوله ابو منصور فرزند وزير خليفه فخر الدوله درحالىكه مشمول احترام و بزرگداشت جلال الدوله ملكشاه شده بود از رى بازگشت . به علت عدم استقبال از مؤيد الملك از عميد الدوله نيز برسم استقبالى نشد . در آخر اين سال زعيم الملك ابو الحسن بن عبد الرحيم در شهر حله وفات يافت . او صاحب مقامات و مناصب عالى بود .\r\n\r\nبيان درگذشت القائم بامر اللّه كه خدا از وى خشنود باد و خلافت المقتدى بامر اللّه\r\nمؤلف گفت : وفات القائم در شب پنجشنبه سيزدهم ماه شعبان سال 467 اتفاق افتاد و درين شب داس مرگ محصول زندگى او را درو كرد .\r\nخليفه در معالجه دورانديشى و ميانه‌روى نكرد . به علت دردى كه به وى رسيد رگ زده بود و تنها خوابيده بود . چون خواب بر وى چيره شد رگ مجروح باز شد و خون زيادى كه قواى او را ساقط كرد از آن خارج شد .\r\nخليفه بيدار شد اما ضعف شدت كرد و مرگ نزديك گرديد . اشخاص مورد اطمينان خود را بخواست و عدة الدين را نيز حاضر كرد و به وى وصيتها كرد كه قائم مقام او باشد . دو نقيب و قاضى القضات و قاضى ابو الحسن بن\r\n\r\n","description":"","footnote":"","page_name":" 58 ","page_number":80},
  {"content":"\r\n\r\nبيضاوى و قاضى ابو محمد بن طلحه دامغانى را حاضر كرد . وزير خليفه ايستاده بود . القائم به پنجره تكيه زده بود و در سكون و سكوتى سر مىكرد كه مىدانست به زودى قادر به حركت نخواهد بود . به حضار گفت بر مطالبى كه درين نامه به خط من در دو سطر نوشته شده گواهى بدهيد . سپس ديده از دنيا فراز كرد و امير المؤمنين ابو القاسم المقتدى بامر اللّه عبد اللّه بن ذخيرة الدين محمد بن القائم به خلافت نشست . اين خليفه در روز وفات جدش القائم در دار الشجره بر تختى قرار گرفت و با وى بيعت كردند . پيراهن و عمامهء سفيدرنگ داشت و طيلسانى از كتان زربفت بر سر افكنده بود . وزير فخر الدوله ابو نصر و فرزندش عميد الدوله ابو منصور بر خليفه وارد شدند .\r\nمؤيد الملك فرزند نظام الملك و دو نقيب و قاضى القضات دعوت شده بودند .\r\nاعيان دولت از مردم لايق و صاحب مقام حاضر شدند . نور الدوله دبيس بن على مزيدى و فرزندش بهاء الدوله و ابو عبد اللّه محمد بن حماد اسدى همه با خليفه جديد بيعت كردند و به دوستى و فرمانبردارى ازو پيمان بستند .\r\nخليفه در صحن عمارت سلام به جماعت نماز گزارد . نيز بر جنازه خليفه درگذشته نماز خواند . دكانها در بغداد برسم تعزيت سه روز بسته شد .\r\nفخر الدوله و فرزندش عميد الدوله براى فاتحه سه روز مجلس داشتند .\r\nعميد الدوله به منظور بيعت با خليفه جديد به جانب سلطان ملكشاه سفر كرد و فرمان خليفه را با خود برد . در سال 468 به بغداد بازگشت و خليفه با بزرگداشت و احترامى مخصوص عميد الدوله را پذيرفت . از ديوان خلافت قاضى ابو عبد اللّه محمد بن محمد بيضاوى همراه مؤيد الملك فرستاده شد كه به جانب نظام الملك برود و از آنجا به منظور بيعت گرفتن از فرمانرواى غزنين به غزنين سفر كند . قاضى ازين مسافرت به بغداد بازگشت . صاحب مكنت و ثروت شده بود اما زياد نپائيد و در خاك منزل كرد . درگذشت قاضى\r\n\r\n","description":"","footnote":"","page_name":" 59 ","page_number":81},
  {"content":"\r\n\r\nدر ماه ربيع الاول سال 470 بود . قاضى در مذهب شافعى بود . هم پاكيزه دامان و هم هوشمند بود .\r\nمؤلف گفت : در سال 468 خشك‌سالى از راه دررسيد . خوراكى قحط شد و قوتها به ضعف گرائيد سرانجام خداوند بلا را از شهرها و مردم بگرداند و حادثه را رفع نمود .\r\nمؤلف گفت : درين سال امير حلب نصر بن محمود قلعه منبج را از دست روميان بگرفت و از ستم آنان آزادش ساخت .\r\nدر سال 469 على بن ابى منصور ارسلان خاتون دختر داود را كه در نكاح خليفه القائم بود و از زمان درگذشت برادرش آلب ارسلان از بغداد بيرون شده بود و در مرگ قائم نيز در بغداد نبود به تزويج فرامرز بن علاء الدوله بن كاكويه درآورد . اين بانو به جاى سيدى قرشى مردى ديلمى اختيار كرد و در عوض شوهرى امام و پيشوا همسرى امى ( بيسواد ) گرفت .\r\nدر همين سال شيخ امام ابو نصر فرزند ابو القاسم قشيرى كه خدايش بيامرزاد به قصد حج به بغداد آمد . از دانش خود چراغى فرا راه مردم گرفت و در مدرسه نظاميه و رباط صوفيان مجلس مىگفت و موعظه مىنمود .\r\nعقايد اشعريان را آشكار كرد . گمان مىكرد كه دلائل يكتاپرستانى كه خدا را منزه از صفات مخلوق مىدانند ثابت خواهد كرد و شبهه‌هاى فرقه‌اى كه به تجسم خدا عقيده دارند باطل مىكند . مردم عوام بشوريدند . فرقه حنبليان ببازار مدرسه ريختند و جماعتى را كشتند و بىرسمى كردند . مؤيد الملك بن نظام الملك از لشگرگاه به شهر آمد ولى نتوانست شورش را رفع و شورشيان را منع كند . نظام الملك اين فتنه را به خانواده ابن جهير ( وزير خليفه ) نسبت داد و كينه‌اى بر ديگر كينه‌هائى كه از آنان داشت اضافه كرد .\r\n\r\n","description":"","footnote":"","page_name":" 60 ","page_number":82},
  {"content":"\r\n\r\nدر ماه شعبان سال 470 اتفاقا دختر نظام الملك كه همسر عميد الدوله بود وفات يافت . از نظر احترام پدر دختر را در دار الخلافه دفن كردند و عادت بدين كار جارى نشده بود . ميان نظام الملك و خانواده وزير خليفه رشته نسبت پاره شد . در ماه محرم سال 471 گوهر آئين به شغل شحنگى وارد بغداد شد . بر در سراى او روزانه سه نوبت طبل مىزدند . او را از طبل زدن منع كردند و گفتند در دار الخلافه عادة چنين رسمى نبوده است . اين كار عزل وزير ابن جهير را در پى داشت . تفصيل قضيه اينكه چون گوهر آئين به بغداد رسيد نامه‌اى از سلطان ملكشاه به خليفه رساند كه مشتمل بر تقاضاى عزل وزير بود . در پاسخ گفته شد : ابن جهير وزير نيست . پسر وى عميد الدوله كه اينك در لشگرگاه سلطانى است وزير مىباشد . ابن جهير نايب فرزند است . عميد الدوله پس از درگذشت همسرش آهنگ لشگرگاه سلطان كرده بود . او مىدانست كه اگر گوهر آئين در راه با او برخورد كند وى را از راه منصرف مىكند و باز مىگرداند . به شتاب از راه كوهستان حركت كرد . گوهر آئين در نيمه صفر به در محله فردوس رسيد درحالىكه مست بود .\r\nدروازه را به رويش بستند . گوهر آئين روز و شبى در آنجا خود و كسانش گذراندند سپس گفت : بايد وزير ابن جهير فورا بدون فوت وقت با من ملاقات كند . چون فخر الدوله ابن جهير از قضايا آگاه شد خود پيش‌دستى كرد و استعفاء كرد . به وى اجازه داده شد كه از كار كنار برود و در خانه خود بنشيند . از جانب خليفه فرمانى خطاب به گوهر آئين صادر شد مشعر بر اين‌كه محمد بن محمد بن جهير ( فخر الدوله ) چون دانست كه جلال الدوله ملكشاه و نظام الملك خواهان عزل وى از وزارتند خود درخواست نمود كه در خانه خود بنشيند تا اينكه درباره وى شاه وزير نامه بنويسند و تصميم بگيرند .\r\n\r\n","description":"","footnote":"","page_name":" 61 ","page_number":83},
  {"content":"\r\n\r\nعميد الدوله فرزند وزير از نظام الملك طلب عفو كرد و چندان مهربانى و دلنمودگى نمود كه وى را به رحمت آورد و قلب او را كه لبريز از دشمنى بود پر از دوستى ساخت و وى را مجبور كرد كه به وزارت او رضا بدهد . نظام الملك دختر خود را به نكاح پسر عميد الدوله درآورد و نامه‌اى به گوهر آئين نوشت در بازگشتن به كار و رعايت احترام عميد الدوله .\r\nهمچنين از خليفه درخواست كرد كه از گذشته چشم بپوشد و از گناه عميد الدوله گذشت كند .\r\nعميد الدوله به بغداد رسيد و خليفه وى را از كار باز داشت و خانه نشين ساخت . خليفه به نيابت از وزارت ابو شجاع محمد بن حسين را گماشت و او مدتى بدون بالش وزارت كارها را مىراند . سپس عميد الدوله ابن جهير در سال 472 به وزارت نشست و خلعت‌هائى كه مشعر بر احترام و تكريم بود به وى اعطاء گرديد . امين الدوله ابن موصلايا فرمانى را كه در بزرگداشت او صادر شده بود بر مردم خواند .\r\nامام عماد الدين محمد بن محمد بن حامد منشى اصفهانى كه خدايش بيامرزاد گفت : كتابى كه انوشروان وزير تأليف كرده بود و من آن را به عربى ترجمه كردم از اينجا شروع مىشود . آنچه كه من تا اينجا نوشته‌ام در حقيقت مدخل و مقدمه كتاب وزير است . كتاب فارسى وزير از اينجا شروع مىشود و من در پايان روزگار هر سلطانى حوادثى كه در آن روزگار رخ داده و انوشروان آنها را ذكر نكرده در ترجمه خود مىآورم . بهرحال رساله تاريخى انوشروان از اينجا شروع مىشود و توجه خوانندگان با ترجمه عربى رساله كامل مىگردد .\r\n\r\n","description":"","footnote":"","page_name":" 62 ","page_number":84},
  {"content":"\r\n\r\n\r\nروزگار سلطنت جلال الدنيا و الدين ابو الفتح ملكشاه بن آلب ارسلان يمين امير المؤمنين\r\nدرفش سلطنت ملكشاه در خلافت امير المؤمنين القائم باللّه كه خدا از وى خشنود باد طبق معمول بسته شد . اين واقعه در اواخر خلافت و پايان عمر خليفه اتفاق افتاد . در دم رفتن مثل اينكه خليفه بدين دو بيت مترنم بود :\r\n« اى دو دوست من ! از ام عمر و معشوق من بپرسيد كه اسير وى چگونه شب را به روز آورد .\r\nاو در زنجير بسته بود و در اطراف وى اسيران آزاد مىشدند .\r\nاگر اين اسير كشتنى است ؟ قطعا با كشتن از رنج چنين زندگى خلاص مىشود و اگر بر وى منت مىنهى پس او را آزاد ساز »\r\nپس از القائم امير المؤمنين المقتدى بامر اللّه كه خدا گورش را نورانى فرما ياد به خلافت نشست و سلطان ملكشاه با او بيعت كرد .\r\nمؤلف گفت : ملكشاه پادشاهى بود كه دادگرى و انصاف و بخشش اخلاق او بود . شجاع و متهور و در راى و تدبير صواب كار بود . شايسته تخت و تاج و انگشترى فرمانروائى بود . روزگار حكومت ملكشاه بهترين زمان سلسله سلجوقى بود ابتدا و انتهاى حكومت و شروع و پايان كار وى با نيكوئى و طالع بلند همراه بود . به هيچ كشورى لشگر نكشيد مگر آنكه آن را فتح كرد و دشمن را مقهور و مستأصل ساخت . هنگامى كه به شام و انطاكيه رفت به سرحد قسطنطنيه رسيد مقرر فرمود كه هر سال ازين كشور هزار دينار زر سرخ به خزانه وى تحويل شود . در شهرها و جاهائى كه فتح كرده بود پنجاه منبر براى تبليغ احكام اسلام برقرار كرد . به شهر رى بازگشت كه از\r\n\r\n","description":"","footnote":"","page_name":" 63 ","page_number":85},
  {"content":"\r\n\r\nآنجا آهنگ سمرقند بكند . مدت اين سفر و جهانگيرى بيشتر از دو ماه طول نداشت .\r\nچون به سمرقند رسيد و شهر را محاصره كرد به خان سمرقند كه در حقيقت سلطان آنجاست دست يافت . خان سمرقند با ملكشاه نبردهاى سختى كرد ولى شكست خورد و اسير گرديد . خان غاشيه سلطان را بر دوش كشيد و از جائى كه به تختگاه افراسياب كه شاهنشاه تركان بوده معروف است تا سمرقند پياده در ركاب سلطان حركت كرد . ملكشاه خان سمرقند را به اسارت به عراق آورد و در زير اطاق محل اقامت خود نخست وى را محبوس ساخت سپس بر وى منت نهاد و از حبس و بند آزادش كرد . بار ديگر خان را بكشورش برگرداند و به وى بخشش كرد و رشته گسيخته كارش را مرتب نمود . در سال ديگر ملكشاه متوجه شهر اوزگند شد . بار خراج انطاكيه در اوزگند به سلطان رسيده پادشاه ترك فرمانبردار ملكشاه شد و ملكشاه او را با خود به اصفهان آورد پس با احترام و تجليل بار ديگر او را به اقامتگاه خود بازگرداند . تمام اين فتوحات و نيك‌بختىها از طالع و بزرگوارى وزير بىنظير خواجه بزرگ قوام الدين نظام الملك ابو على حسن بن على بن اسحاق رضى امير المؤمنين كه بخششى زياد و شكوهى بسيار داشت حاصل آمد .\r\nوزارت نظام الملك زيور دولت و خوشحالى وى و آرايش كشور بود . مثل اين‌كه خداوند او را مظهر جلال فرمانروائى خلق كرده بود . طالع بلند راهنما و فتح و ظفر مسخر او بودند . پادشاه عرب مسلم بن قريش در ركاب نظام الملك پياده رفت و سم اسب او را بوسيد . پادشاهان و اميران كشورهاى اطراف شانه نظام الملك را از روى احترام بوسه مىزدند و به پوشيدن خلعت هاى او افتخار مىكردند . اينان ياران نظام الملك در مقابل دشمنان و هنگام لشكركشيها محسوب مىشدند . در مسند وزارت سى سال جاىگزين بود .\r\n\r\n","description":"","footnote":"","page_name":" 64 ","page_number":86},
  {"content":"\r\n\r\nگفته بود كه من در ابتداى كارم در خدمت بنجير سپاهسالار خراسان خدمت مىكردم . از جائى كه كار مىكردم مرا با نگهبان و زنجير به سوى سپهسالار فرستادند . من ميرفتم ولى با دل شكسته و نااميد سوى سپهسالار مىرفتم . بر اسبى لاغر و چموش سوار بودم كه مرا به زحمت انداخته بود . در اثناى اين حال از بالاى بيابان تركمانى پيدا شد كه بر اسبى كه مانند آب صاف و تند بود سوار بود . پيش خود آرزو كردم كه سوار اسبى چون اسب تركمان باشم . سوار تركمان نزديك من شد و با نگهبانان من صحبت و شوخى كرد . سپس متوجه من شد و گفت آيا اسبت را با اسب من عوض مىكنى ؟ گمان كردم مرا ريشخند مىكند گفتم :\r\nآيا شايسته است كه درين حالى كه مىبينى كه هستم با من شوخى و ريشخند كنى ؟ فورا تركمان از اسب خود پياده شد و اسبش را به من داد و اسب مرا گرفت . امروز سى سال است كه من آرزومندم اين مرد تركمان را ملاقات كنم . جوياى او بوده‌ام ولى او را نيافته‌ام .\r\nمؤلف گفت : سجع مهر نظام الملك الحمد للّه على نعمه بود . نظام - الملك از افرادى بود كه خداوند فتح و نصرت برايشان مقدر ساخته است .\r\nحوادث در روزگار او محسوس نبود . اهل دين و دانش در چراگاههاى بخشش او مىچريدند .\r\nمؤلف گفت : در وزارت نظام الملك فرزندان نجيبى نشو و نما كردند و پدران در تهذيب و تربيت فرزندان كوشش مىكردند كه آنانرا شايسته مجلس وزير كنند و به نسبت تقرب به وى بهره برگيرند . زيرا نظام الملك در هركس بهر مقدار دانش و خرد مىديد به همان نسبت به وى مقام و مرتبه مىداد .\r\nاگر در شهرى كسى را مىيافت كه در دانش سرآمد شده براى او مدرسه بنا مىكرد و موقوفاتى براى مدرسه قرار مىداد . در مدرسه كتابخانه تأسيس\r\n\r\n","description":"","footnote":"","page_name":" 65 ","page_number":87},
  {"content":"\r\n\r\nمىكرد .\r\nمؤلف گفت : درست مانند اين‌كه ابو الضياء حمصى مقصودش نظام الملك بوده در شعرى كه گفته است .\r\n« دو دست تو همين براى چهار كار خلق شده‌اند و نظير تو در ميان بندگان خدا نيست . اين چهار كار عبارتند از : شمشير از نيام كشيدن .\r\nبخشش . بوسيدن مردم . گرفتن لجام اسب . »\r\nمؤلف گفت : در اداره كشور آنچه كه سليمان بن عبد الملك نسبت به ايرانيان گفته بود با وجود نظام الملك به صدق پيوست .\r\nگفته بود : من ازين ايرانيان شگفت دارم . هزاران سال سلطنت كردند و يك ساعت بما محتاج نشدند در صورتى كه ما صد سال است كه حكومت مىكنيم و يك ساعت از آنان بىنياز نيستيم .\r\nدر وزارت نظام الملك نويسندگان زبردست تربيت شدند و به منصب و مقام رسيدند . درگاه وزير همواره محل اجتماع دانشمندان و پناهگاه آنان بود . نظام الملك خود خبره و بينا بود . از احوال دانشمندان جويا مىشد . و از كار و دانش و سوابق هريك مىپرسيد . در هركس كه شايستگى حكمرانى مىديد او را به حكومت مىگماشت . هركس را شايسته مقام بالاتر حس مىكرد او را بدرجه‌اى و الا ترفيع مىداد . اگر استعداد تدريس و تعليم در دانشمندى مىديد او را در كار معاش بىنياز مىكرد و حوائج او را رفع مىنمود و برايش شهريه برقرار مىساخت تا مردم از دانش او بهره برگيرند .\r\nگاهى چنين دانشمندى را به شهرى كه از زيور فضل برهنه بود روانه مىكرد تا حق را پايدار و باطل را نابود كند .\r\nهنگامى نظام الملك به وزارت نشست كه شيرازه كارهاى كشور گسيخته بود . احكام اسلامى مسخ شده بود . اين ايام پايان حكومت ديلميان\r\n\r\n","description":"","footnote":"","page_name":" 66 ","page_number":88},
  {"content":"\r\n\r\nو ابتداى دولت سلجوقيان بود . در رفتن آن حكومت و آمدن اين سلسله شهرها ويران و خالى از سكنه شده بودند . ستمكاران بر شهرها دست گشوده بودند و در هر گوشه ناله و ضجه ستمديدگان بلند شده بود و مجالس انس به محافل عزادارى تبديل گرديده بود .\r\nنظام الملك ترتيب و نظم بار ديگر در كشور برقرار كرد و احكام دينى را اجراء نمود . شهرها را آبادان ساخت و بناها بنيان نهاد . عادت برين جارى شده بود كه ماليات ولايات را به مصرف سپاهيان مىرساندند و رسم تيول و اقطاع دادن قبل از نظام الملك مجرا نبود . نظام الملك به علت مختل بودن امور و خرابى ولايتها دانست كه ماليات و محصول از آنها به دست نمىآيد ازين رو شهرها را به عنوان تيول ميان سپاهيان تقسيم كرد كه از محصول آنها استفاده كنند . سپاهيان تصميم به آبادانى شهرها گرفتند و بر اثر كوشش آنان در كمترين مدت به بهترين صورت شهرها آباد شدند .\r\nخويشاوندهائى سلطان داشت كه به بستگى به سلطان مىنازيدند و به مردم ستم مىكردند . دست‌درازى اينان را موقوف كرد و از تجاوزشان جلوگيرى نمود . با سياست و تدبير در كار آنان ترتيب ايجاد كرد و تمام آنان را اداره كرد . گاهى هزار دينار براى يكى از سپاهيان حقوق تعيين مىكرد و نصف اين مقررى را به شهرى از شهرهاى روم حواله مىداد و نيم ديگر آن را به - دورترين نقاط خراسان . صاحب حواله چون از وصول مقررى مطمئن بود و مىدانست نوشته‌اى كه امضاى وزير را دارد قابل نكول نيست خوشحال و راضى بود . كشورى كه با شمشير بدست آمده بود با قلم خواجه بزرگ تقسيم و اداره مىشد . در اموال وقف و مصالح عامه مردم مورد اعتماد مىگماشت و در كارش كمال سخت‌گيرى به‌كار مىبرد . مأمور اين‌گونه كار را از گناه مىترساند و به پاداش ترغيب مىنمود . نمىگذاشت نادرستان اموال\r\n\r\n","description":"","footnote":"","page_name":" 67 ","page_number":89},
  {"content":"\r\n\r\nاوقاف را بخورند . آنها را به اشخاص امين و مورد اعتماد مىسپرد .\r\nپادشاهان اطراف و اميران كشورها را موظف كرد كه به خزانه سلطان در مقابل مصون بودن از تعرض بارهائى ماليات و خراج بفرستند .\r\nقرار داده بود كه پادشاهان و اميران به درگاه سلطان بيايند و رسوم دربار را رعايت كنند . و هنگام نياز با سپاه سلطان را مدد كنند . سرانجام خزينه‌هاى سلطان را با اموال ذخيره پر كرد و صحرا را از انبوه سپاه بپوشاند . در دولت خواجه فرزندانش نشو و نما كردند و به مقامات عالى دست يافتند . پس از آنكه خزينه‌ها و سپاه‌هاى زياد فراهم آورد براى دانشمندان و شايستگان حقوقى تعيين كرد كه تأخير و تبديل نمىشد . بخشش سلطان را ميان دانشمندان ميراث قرار داد بطورى كه وارث آنان به اندازه مفروض از آن مىبردند و از حوادث روزگار در امان بودند . خلاصه كارهاى سخت بر نظام الملك آسان شد . آرزوهاى وى برآورده گرديد و اقطار شرق و غرب در اطاعت و فرمان او درآمدند .\r\n\r\nشرح حال بزرگان و نويسندگان روزگار خواجه بزرگ اينان كمال و شرف و سيد الرؤسا و ابن بهمنيار و تاج الملك بودند\r\nمؤلف گفت : نظام الملك دو نفر هم‌كار امين داشت . اين دو كمال - الدوله ابو الرضا فضل اللّه بن محمد صاحب ديوان طغرا و انشاء و دومين شرف الملك ابو سعد محمد بن منصور بن محمد صاحب ديوان زمام و استيفاء بودند . هريك ازين دو نفر خردمند و هوشمند و داراى مقام و ثروت بود . اين دو معدن بخشش بودند و هريك در كار نائبى داشت . نايب كمال الدوله فرزندش سيد الرؤسا ابو المحاسن محمد كه مردى نيك‌بخت و مورد قبول همه مىبود در خدمت\r\n\r\n","description":"","footnote":"","page_name":" 68 ","page_number":90},
  {"content":"\r\n\r\nسلطان اختصاصى داشت . سلطان او را براى هم‌صحبتى انتخاب كرده بود و بر سر خود امينش مىدانست . مقام او در نزديكى به سلطان و محبت سلطان به وى به جائى رسيد كه هيچ هم‌نشين و هم‌صحبتى آن مقام را نيافت . وقتى سلطان به دست خود يك بيت شعر پارسى به وى نوشت مشعر بر تأخير وى در ملاقات . معنى شعر چنين بود : تو از دورى من متأثر نمىشوى و رنج نمىبرى .\r\nزيرا تو غير از من كسى را كه با وى مأنوس شوى پيدا مىكنى . ولى من از دورى تو اندوهگين مىشوم زيرا به جز تو با هيچ‌كس الفت و انس ندارم .\r\nمؤلف گفت : سيد الرؤسا داماد نظام الملك شد و بدين جهت بر مقام او افزوده گرديد . سراپرده براى وى بر مىافراشتند و صاحب طبل و علم و طايفه و حشم شد . اما نايب شرف الملك استاد ابو غالب براوستانى قمى و نجيب گلپايگانى بودند سپس ابو غالب از كار كناره گرفت و به جاى وى گرامى مرد كامل ابو الفضل اسعد بن محمد بن موسى براوستانى نايب شد .\r\nهمواره براوستانى نائب بود تا آن‌كه مجد الملك لقب يافت و خوانسالار گرديد . پس از شرف الملك براى هيچ يك از سلاطين در خويشتن‌دارى و حفظ اسرار و بيدارى و حافظه و ترتيب ديوانها مانند ابو الفضل مستوفى نبود . همچنين مجد الملك پناهگاه فضلاى روزگار بود كه به آنان بخشش مىكرد و وضع معاش آنان را نيكو مىساخت . بر درگاه سلطان و ديوان دانشمندان نويسنده و مردم لايق و نائبان تيزهوش دانا بودند . فرماندار فارس وزيرى داشت كه به وى ابن بهمنيار مىگفتند و عميد الدوله لقب گرفته بود . مردى بود با همت عالى و به كارهاى كشور بينا . بحضور سلطان رسيد و مقام و منزلت وى بالا رفت . ميان ابن بهمنيار و سيد الرؤسا دوستى و يگانگى برقرار شد ولى هر دوان به آفت دشمنى با نظام الملك گرفتار شدند و درين دشمنى متحد و يك‌دل و يك‌زبان شدند . راستى چگونه است حال بدبختى\r\n\r\n","description":"","footnote":"","page_name":" 69 ","page_number":91},
  {"content":"\r\n\r\nكه با شخص نيك‌بخت و بلندطالع بدى سگالد . درين نيت شر سر مىكردند تا بدبخت و رانده شدند . پس از نزديكى دور و پس از محبوب بودن دشمن گرديدند . ازين‌رو به حبس و زنجير گرفتار شدند و هر دو كور شدند . همچنين مقام كمال الدوله با سقوط فرزندش نزول كرد و شومى حرفه ادب نكبت برايش فراهم آورد . سيصد هزار دينار جريمه به خزينه سلطان از مال خاص خود پرداخت . با دشمنى اينان شكوه و جلال نظام الملك زياد شد . فرزندش مؤيد الملك به جاى كمال الدوله عهده‌دار ديوان انشاء و طغرا گرديد . مدتى درين كار بود و ابو مختار زوزنى را ، نايب خويش قرار داد . سپس از ديوان انشاء و طغرا مستعفى گرديد و ابو مختار با لقب كمال الملك خود عهده‌دار ديوان شد . كمال الملك از نايبان و اجزاء ديوان كمال الدوله ابو الرضا بود به مقام كمال الدوله موفق شد سپس ديده از جهان فراز كرد . رئيس تاج الملك ابو الغنائم مرزبان بن خسرو فيروز وزيرزاده‌اى در فارس بود و سرهنگ ساوتكين را مدتى خدمت كرده بود . اين سرهنگ اميرى بزرگ بود كه در دولت و كشور مقامى داشت نزد سلطان از تاج الملك نيكوئى گفت و اظهار كرد كه شايسته خدمت سلطان است . ساوتكين گفته بود كه تاج الملك بر خزينه و اموال او رسيدگى مىكند و مورد اعتماد اوست . تاج الملك مردى خوش‌لهجه و زبان‌آور و ثروتمند بود .\r\n« او همتهائى دارد ! همتهاى بزرگ او آخر ندارد و به وصف نمىآيد .\r\nكوچك‌ترين همتش از روزگار بزرگتر است .\r\nدستى دارد در بخشش كه اگر يك دهم بخشش آن بر صحراى خشك ببارد صحرا از دريا بيشتر آب پيدا مىكند . » سلطان تاج الملك را بپذيرفت و وزارت فرزندانش شاهزادگان را به وى داد . خزينه خود را در اختيار او گذاشت و كارهاى خانه‌ها و امور حرمش را به تاج الملك راجع ساخت .\r\nدر برخى ولايتها كار لشكريانرا به وى واگذار كرد . با تمام اين كارها ديوان\r\n\r\n","description":"","footnote":"","page_name":" 70 ","page_number":92},
  {"content":"\r\n\r\nطغرا و انشاء را نيز به وى تفويض فرمود .\r\nخداوند لباسهاى بزرگوارى را برو پوشاند . اين لباسها درست بقد او بودند نه دراز بودند و نه كوتاه . كيا مجير الدوله ابو الفتح على بن حسين اردستانى نايب مجد الملك بود سپس نويسنده نامه‌ها شد . او يگانه روزگار و بىنظير بود . مردى بود كه با آنكه همواره ساكت بود خوش اخلاق و صاحب دستگاه و ثابت‌قدم شناخته شده بود . تاج الملك با وجهه‌اى كه نزد سلطان داشت اوضاع كشور را تغيير داد . زيرا سلطان حرف او را بسمع قبول مىشنيد و ازين جهت ترتيبى را كه نظام الملك براى اداره كشور داده بود دگرگون كرد . از دل سلطان محبت نظام الملك و اثر گفتار او را محو كرد . آثار دل - تنگى و آزردگى از نظام الملك در سلطان پيدا شد . همان‌طور كه آب صاف سرّ خود يعنى سنگ‌ريزه‌ها را آشكار مىكند چين‌هاى پيشانى سلطان نيز از نيت‌هاى پنهانش در حق نظام الملك گفتگو مىكرد . با همه اين‌ها هرچقدر تاج الملك به سلطان نزديك مىشد به وزير هم اظهار تقرب و نزديكى مىكرد .\r\nاو را به افراط احترام مىكرد زيرا از سرانجام شوم عميد الدوله و سيد الرؤسا كه با نظام الملك مخالفت كردند و سقوط نمودند عبرت گرفته بود . تاج الملك به اين نزديكى به سلطان گول نخورد ولى دام حيله و مكر چيد و در باطن سلطان سوءظن نسبت به نظام الملك پديد آورد . تاج الملك مجد الملك مستوفى را احترام مىكرد و نزد سلطان از او تمجيد مىنمود . سديد الملك ابو المعالى مفضل بن عبد الرزاق بن عمر عارض لشگر بود . تاج الملك او را نيز به خود نزديك كرد و از دارودسته خود ساخت . با اين دو بر اموال و شهرها مسلط شد و با آنان اتفاق و اتحاد كرد كه با نظام الملك مخالفت كنند و عقيده سلطان را نسبت به وى تغير دهند . آنها مىخواستند اين رشته محكم را پاره كنند و اين كوه باعظمت را ريشه‌كن سازند . نظام الملك در اين وقت پيرمردى بود كه سنش بالا رفته\r\n\r\n","description":"","footnote":"","page_name":" 71 ","page_number":93},
  {"content":"\r\n\r\nبود و اوان سستى او رسيده بود . از تربيت و نجابت اولاد هم مأيوس شده و طول عمر وى را دل‌تنگ كرده بود . نظام الملك با حوادث مأنوس بود اعتنائى به دشمنان نكرد و وزنى براى آنان قائل نشد . سرانجام بناگاه با كارد مردى اسماعيلى كشته شد و با دفن او جود و فضيلت و دين در خاك گور منزل كرد . اين واقعه در سال 485 واقع شد .\r\nسلطان ملكشاه سى و سه روز پس از قتل نظام الملك وفات يافت .\r\nتاج الملك هم بعد ازين بيشتر از سه ماه در ترس و خوف زندگى نكرد و بوضعى فجيع كشته گرديد و او را تكه‌تكه كردند .\r\nسبب قضيه اين بود كه غلامان نظام الملك تاج الملك را متهم به قتل نظام الملك كردند . همه بر دشمنى با او اتحاد و اتفاق كردند و ناگهان به وى حمله نمودند . پس همگان دانستند كه سلامت دولت سلجوقى و خداوندان مقام و تندرستى شخص سلطان به سلامت پيرمردى چون نظام الملك و قدرت وى وابسته بود .\r\nمؤلف گفت : درازى مدت صدارت خواجه بزرگ سلطان را دل‌تنگ كرده بود . روزى سلطان تاج الملك را به رساندن پيامى به خواجه مأمور كرد و يكى از بزرگان خواص خود را نيز بر تاج الملك موكل كرد كه عين پيغام سلطان را بگزارد و هيچگونه ملاحظه وزير را درين موضوع نكند . مضمون پيام چنين بود تو بر كشور من مسلط شده‌اى و شهرها را ميان فرزندان و دامادهايت و غلامانت تقسيم كرده‌اى مثل اين است كه در كشور - دارى شريك من هستى ؟ آيا مىخواهى كه به برداشتن دوات صدارت از مقابل تو فرمان دهم و مردم را از ستم تو برهانم . خواجه پاسخى محكم با كمال جرأت و بدون واهمه داد . گفت : به سلطان بگوئيد مثل اين است كه تازه دانستى كه در كشوردارى با تو شريك هستم . تحقيقا دوات صدارت من\r\n\r\n","description":"","footnote":"","page_name":" 72 ","page_number":94},
  {"content":"\r\n\r\nبا تاج سلطنت تو وابسته و همراه است . هر وقت دوات را برگيرى تاج نيز از سر تو برگرفته خواهد شد . چون سلطان پاسخ خواجه را شنيد خشم وى بر خواجه زيادتر شد . حادثه‌اى كه بر نظام الملك وارد شد كه بناگاه كشته گرديد نهانى به اجازه سلطان بود و اينكارى آشكار بود كه نقشه‌اش آماده شده بود .\r\nمؤلف گفت : ابو المعالى نحاس به فارسى ابياتى ساخته و سلطان را مخاطب نموده است كه معنى آن چنين است . كشور تو از ابو على و ابو سعد و ابو الرضا در ترقى و سعادتى پسنديده بود . چون كار به ابو الغنائم و ابو الفضل و ابو المعالى رسيد از لباس زيبائى برهنه شد . مقصود وى از ابو على و ابو سعد نظام الملك وزير و شرف الملك مستوفى و كمال الدوله مشرف و منشى بوده است و مقصود وى از اشخاص آخر تاج الملك وزير و مجد الملك و سديد الملك منشى است . با اين‌كه اينان داناترين مردم روزگارشان بودند . تاج الملك تظاهر مىكرد كه تمام روزها را روزه دارد . من بخششى از تاج الملك ديدم كه عبارت از پانزده هزار دينار نقد در كيسه‌ها بود .\r\nمؤلف گفت : با اخلاق پاكيزه و صفاتى كه بر اثر رنج و مداومت در خود ملكه كرده بودند اين بزرگ افراد از زبان مردم روزگار در امان نماندند بلكه مردم چنگال هجو و فحش در جان آنان فرو كردند و زبانهاى شاعران با ذكر و نسبتهاى قبيح به آنان چه دروغها كه نپرداخته‌اند . ابو يعلى ابن - هباريه اين بزرگان را در قصيده خود جمع كرده كه مىگويد :\r\nاگر همت داشتم از آنچه كه ملاقات مىكنم مىگريختم ولى چه كنم همتى ندارم .\r\nمرا چه افتاده كه نزد مردمى پست و دون كه شاخهاشان بلند ولى همتشان كوتاه است بمانم .\r\n\r\n","description":"","footnote":"","page_name":" 73 ","page_number":95},
  {"content":"\r\n\r\nاز كار بد آنان من عزا دارم ولى آنان با زيبائى قصايد مدحى من عروسى دارند .\r\nنهال مدح از روى طمع نزد آنان كاشتم ولى اين نهال حنظل تلخ بار آورد .\r\nپيرمرد آقا و رئيس آنان است كه نفهم و خرف و خنك و گران جان است .\r\nمانند مطران مسيحى با عصاى كوچك خود مىدود و دنبال او كشيش‌ها حركت مىكنند .\r\nناصح غندوز متكبر در كنار وزير مانند جوال سرگين است .\r\nابو الفتوح را تو مىشناسى . سهيل مانند سگ دم‌لابه مىكند كه وارد جماعت شود .\r\nخليفه بدذات شهر رى از زيادى تظاهر به الفت و انس مانند بز نر است .\r\nابو الغنائم در عين تندى و تيزى اخگرى است كه روزش شب در پى ندارد .\r\nزوزنى مردى پررو و خنك است مانند مرگ سرد و خشك مىباشد .\r\nاگر اختيار نور آفتاب در دست او باشد از خست وى آفتاب نمىتابد .\r\nتظاهر به خوش اخلاقى و سهل‌گيرى مىنمايد در صورتى كه كوه قدس با همه سنگينى ازو سبك‌تر است .\r\nمال موجود بر روى زمين در دست اوست . معذرت مىخواهم ارزش سر او يك پشيز بيش نيست .\r\nتمام امور كشور در دست اينانست . نيك‌بختى كشور از شومى اينان نحس شده است .\r\nمىخواهم كه ازينان دور شوم .\r\n\r\n","description":"","footnote":"","page_name":" 74 ","page_number":96},
  {"content":"\r\n\r\nبه حضور كه بروم و نيكوئى ازو بخواهم ! بلا بر همه گسترده شد .\r\nو تميز اشخاص از هم مشكل است .\r\nبيچاره خليفه المقتدى . نه خرد و تدبير و نه اطلاع كار دارد .\r\nگوهر آئين شحنه خليفه است كه مانند سگ مكار و خنك و فاسد است .\r\nدر مقام وزارت ابو شجاع چون خرس است ولى خرس ازو كوچكترست .\r\nآيا از خاندان بنى جهير اميدوار باشم ؟ همين ديروز بود كه معامله‌گر و تارى بخت بودند .\r\nبالاترين كارهاشان وقتى است كه قيمت ماهى و شيره گران گردد .\r\nبه خدا سوگند اگر صاحب آسمان هم شوند نه اطلاعى پيدا مىكنند و نه نشاط مىنمايند .\r\nآيا اراده كنم كه به خانه ابراهيم بروم ؟ افسوس حدس و گمان اشتباه مىكند .\r\nمحبوس شد و در همان حال بخشش داشت هم بخشش او تمام شد و هم حبس وى .\r\n\r\nبيان پيدايش اسماعيليان\r\nمؤلف گفت : حوادث و اتفاقهاى شگفتى بظهور پيوست . جماعتى كه چون ما تربيت شده و نشو و نما كرده بودند و با ما در دبستان هم‌شاگرد بودند و از دانشهاى فقه و ادب بهره زيادى گرفته بودند از ميان ما برخاستند و با همه مردم مخالفت كردند . يكى از اينان مردى رازى بود كه در دنيا بقدم\r\n\r\n","description":"","footnote":"","page_name":" 75 ","page_number":97},
  {"content":"\r\n\r\nسياحت بسيار نقاط را درنوشت و هنر وى نويسندگى بود . اين مرد پنهانى كار مىكرد تا روزى كه از كارش پرده برافتاد و آشكارا قيام كرد و بسيار فتنه‌ها كه برپا نمود و در زمانى كم بر قلعه‌هاى مرتفع چيره شد . به كارهاى زشتى چون حمله و كشتار دست زد . كار اين جماعت بر مردم پوشيده بود و همچنين زمانى به كارهاى زشت خود ادامه مىدادند تا به مرام خود رسيدند زيرا دولت وقايع‌نگار و خبرگزاران نداشت . در حكومت سلسله ديلمى و پادشاهان قبل از ديلميان هيچ طرف كشور و هيچ شهرى از خبرنگار و صاحب بريد خالى نبود ازين‌رو اخبار نقاط دور و نزديك و وضع افراد گردنكش و مطيع بر حكومت پوشيده نبود . در سلسله سلجوقى چون آلب ارسلان محمد بن داود به سلطنت نشست درباره خبرنگاران نظام الملك با وى گفتگو كرد . آلب ارسلان پاسخ داد :\r\nما نيازى به خبرنگار و صاحب بريد نداريم . در هر شهرى از شهر - هاى دنيا ما دوستان و دشمنان داريم . اگر خبرنگار از روى غرض به ما گزارش دهد قطعا دوست را دشمن و دشمن را دوست به ما معرفى مىكند . پس سلطان بسبب اين خيالى كه برايش پيش آمد رسم داشتن خبرنگار و تشكيلات بريد را موقوف كرد . هنگامى كه جماعت اسماعيليان ريشه دواندند و محكم شدند و قلعه‌ها را پناهگاه ساختند آنگاه اهميت خبرگزار و صاحب بريد معلوم گرديد . اين جماعت راه‌ها را ناامن و بزرگانرا مىكشتند . يكى از آنان بر جماعتى از مردم حمله مىكرد درحالىكه مىدانست درين حمله كشته خواهد شد . هيچ يك از پادشاهان در نگاهدارى نفس خود از ستم آنان چاره نداشت . مردم نسبت به اسماعيليه دو قسمت تقسيم شده بودند . جماعتى علنا با آنان دشمنى مىكردند و مىزدند و مىخوردند . دسته ديگر با آنان مسالمت مىكردند و پيمان سازش مىنمودند . هركس با آنان دشمنى مىكرد از\r\n\r\n","description":"","footnote":"","page_name":" 76 ","page_number":98},
  {"content":"\r\n\r\nحمله آنان محفوظ نبود و هركس با آنان طريق مدارا و سازش مىپيمود متهم به عقايد و افكارشان مىگرديد و مىگفتند در دام آنان افتاده است . از هر دو جهت مردم باوجوداين جماعت در بلائى بزرگ افتاده بودند . اول كار اسماعيليان كشتن نظام الملك بود . سپس فتنه بالا گرفت . چون از هر صنف درين جماعت داخل شده بودند . تهمت به همه مردم اعم از گناهكار و بىگناه مىرسيد . همتها در جلوگيرى ازينان و عقايد باطل آنان زياد شد . واجب آمد كه سلطان به مبارزه آنان به منظور دفاع از حق و مذهب آغاز كند تا مردم عوام و دين‌داران به فساد اعتقاد و تمايل به باطنيان او را متهم نكنند همانطور كه بر سر پادشاه كرمان آمد . زيرا رعاياى وى او را متهم كرده بودند كه به جانب باطنيان تمايل دارد پس غوغا كردند و او را كشتند و ديگرى را به جايش به سلطنت برداشتند . گزارش احوال باطنيان در روزگار سلطانان مىآمد . هيچ سلطانى به نزديكان خود اطمينان نداشت . مردم مغرض نسبت به نزديكان و خواص سلطان سخن‌چينى مىكردند چون كوشش و اراده سلطانى را در نابودى و محو باطنيان مىفهميدند به علت سابقه عداوت اشخاص به يكديگر وصله باطنىگرى مىچسباندند . مهر و نشانى بر يكديگر مىنهادند كه جز شمشير هيچ چيز اين علامت و نشان را محو نمىكرد . مردم درين برخوردها و تحمل ظلمها سر مىكردند . جمعى از بزرگان كه ازين حوادث نيمه‌جانى بدر برده بودند در دفع حادثه نمىتوانستند تدبيرى به كار برند و تصميمى بگيرند .\r\nمؤلف گفت : امير المؤمنين المقتدى باللّه پس از يك سال خلافت به دنياى ديگر رفت . مرگ او و سلطان و وزير و جميع اركان دولت در يك سال اتفاق افتاد . همه‌چيز جز خداى تبارك و تعالى نابود مىشود .\r\nامام سعيد عماد الدين محمد بن محمد بن حامد نويسنده اصفهانى كه خدايش بيامرزاد گفت :\r\n\r\n","description":"","footnote":"","page_name":" 77 ","page_number":99},
  {"content":"\r\n\r\nبيان پاره‌اى حوادث و اخبار در روزگار ملكشاه كه وزير انوشروان آنها را فراموش كرده است :\r\nملكشاه در نوزدهم جمادى الاول سال 447 ديده به جهان گشود و در روز شانزدهم شوال سال 485 از دنيا در سن سى و هشت سالگى و چند ماه بيرون رفت . او به پادشاه عادل معروف بود . يكى از دادگريهاى وى اين بود كه مردى اشكبار را ديد كه به وى شكايت مىكند . از سبب گريه و شكايت مرد پرسش كرد . مرد گفت خربزه‌اى به چند درهم خريده بودم كه آن را بفروشم و سودش را به كار عيال و فرزندان برسانم و سرمايه خود را بردارم .\r\nستمكارى قوى كه با وى توانائى كشمكش نداشتم آن را از من گرفت . من از ستم او به گريه افتادم ولى او كه اميرى ترك بود از بلائى كه به سر من آورده بود مىخنديد . سلطان به وى گفت دل خوشدار و به هيچ وجه نترس . آيا ترك ستمكار را مىشناسى ؟ شاكى ستمكار را نشناخت .\r\nابتداى ميوه خربزه و نوبر آن بود و در شهر كسى آن را نديده بود .\r\nپس سلطان ببرخى از خواص خود گفت : ميل به خربزه پيدا كرده‌ام . كوشش كن در تهيه آن اگرچه يك عدد هم باشد . بنده خاص سلطان در پيدا كردن و تهيه خربزه بسيار كوشش مىكرد و درخواست مىنمود . تا اين‌كه يكى از اميران به وى گفت : بنده من خربزه‌اى تهيه كرده است . چون ملكشاه آگاه شد ستمديده را احضار فرمود و گفت : دست اين امير را بگير زيرا او بنده من است او را به تو بخشيدم . امير خود را به سيصد دينار از صاحب خربزه بخريد و صاحب خربزه پس از عسرت و تنگى مرفه و ثروتمند شد .\r\nملكشاه به شكار علاقمند بود . گفته شده كه تعداد شكارهائى كه به دست ملكشاه صيد شده‌اند ده هزار عدد بوده است كه در مقابل هريك يك دينار در راه خدا تصدق داده است . به آبادانى كوشش داشت و در\r\n\r\n","description":"","footnote":"","page_name":" 78 ","page_number":100},
  {"content":"\r\n\r\nخرج و هزينه درين راه شوقش زياد بود . در صحراها كاروانسراها براى مسافران و بر رودخانه‌ها پل‌ها براى عابران ساخت . از جمله بهترين كارهاى خير سلطان ملكشاه ساختن آب‌انبارها در راه مكه بود كه مشكلات قافله‌هاى حجاج را آسان ساخت . سالى از كوفه به قصد بدرود حجاج از شهر بيرون رفت . از عذيب گذشته به سبيعه رسيد نزديك واقصه منارى ساخت كه در آن از شاخ‌هاى آهوها و سم‌هاى گورخرهائى كه در راه شكار كرده بود قرار داد . اين منار تاكنون برجاست و به منار شاخها معروف است . ملكشاه كه به شكار بيرون رفت در سوم شوال بازگشت و تبى محرق از خوردن گوشت شكار در جان او افتاد و در شانزدهم شعبان وفات يافت . با مرگ ملكشاه پشت كشوردارى شكست . ميان وى و خليفه درين روزها سوءتفاهمى رخ داد كه موجب بدگمانىهائى شد از جمله علل دشمنى چنين بود كه گفته شد ملكشاه پيشنهاد كرده بود كه خليفه المقتدى از بغداد به جائى كه مىخواهد از شهر - هاى دمشق و حجاز منتقل شود . احترام و اكرام خليفه را رعايت نكرد تا آنجا كه خليفه از وى مهلت خواست ولى كار او ساخته شد و خليفه هم از انتقال باك نداشت .\r\nمؤلف گفت : ملكشاه مىخواست دنيا را فتح كند پس امير برسق را به روم فرستاد و او به روميان چندان سخت گرفت كه در هر سال سيصد هزار دينار تعهد كردند كه به سلطان خراج بدهند . و سى هزار دينار با خوارى و بندگى رومى به وى مىپرداخت . برادرش تاج الدوله تتش را به شام روانه كرد و با او گشودن شهرهاى مصر و شهرهاى مغرب را قرارداد كرد و دو غلام خود بزان فرمانده رها و آق سنقر فرماندار حلب را مأمور ساخت كه تتش را در اين مهم يارى كنند و مطيع او باشد . سعد الدوله گوهر آئين را به فتح شهرهاى يمن و گشودن دو شهر زبيد و عدن مأمور ساخت . سعد الدوله سپاهى به يمن\r\n\r\n","description":"","footnote":"","page_name":" 79 ","page_number":101},
  {"content":"\r\n\r\nفرستاد كه مقدم آن ترشك بود . ترشك به يمن مستولى شد و در آنجا در سن هفتاد سالگى به مرض آبله جان سپرد . به جاى ترشك يرنقش رفيق قتلغ امير الحاج نشست و بر راه وى منسلك شد . ديباى دولت به جلال جلال الدوله ملكشاه مزين و صاحب زيور بود .\r\nدر سال 473 ملكشاه از سپاه سان ديد و هفت هزار نفر مرد ارمنى كه شبيه تركان بودند از شمار سپاه حذف كرد . اينان هم به جانب برادر ملكشاه تكش كه در قلعه ونج بود رفتند و بدينجهت تكش قدرتى حس كرد و از سرپيچى و عصيان دم زد . همواره ملكشاه با برادرگاه در صلح و گاه در كشمكش سر مىكرد . سرانجام در سال 477 به برادر دست يافت و چون پيمان بسته بود كه به وى آزارى نرساند كارش را به پسر خود احمد راجع ساخت .\r\nاحمد او را گرفت و كور ساخت .\r\nدر سال 471 اقسيس تاج الدوله تتش را به دمشق دعوت كرد بدون آنكه خيال خلاف و يا خيانتى داشته باشد و از شهر به قصد تسليم شهر بيرون آمد . ولى تاج الدوله گردن اقسيس را بزد و او را برهنه در صحرا افكند . تتش با استبداد تمام به دمشق وارد شد و زمام امور را به دست گرفت .\r\nدر همين سال شرف الدوله مسلم بن قريش بر شهر حلب چيره شد ، در محرم سال 473 سلطان ملكشاه از كرمان به اصفهان بازگشت و سال اول سلطنت به اصفهان آمده بود . پسر عمش سلطان شاه بن قاورد با وى پيمان و عهد كرده بود و طبق مرسوم دست او را هم گرفته بود . در ماه صفر تكريت و قلعه آن را مؤيد الملك از مهرباط گرفت . قلعه را محكم كرد و نگهبانان آن را بيفزود . در شب يكشنبه دهم ماه شوال دبيس بن على بن مزيد وفات يافت . او مدت 67 سال امارت كرد . پس از وى بهاء الدوله منصور دست به كار شد و به سوى سلطان رفت . در دوازدهم ماه صفر سال 474 با قدرت و احترام از پيش\r\n\r\n","description":"","footnote":"","page_name":" 80 ","page_number":102},
  {"content":"\r\n\r\nسلطان بازگشت و تعهد كرد كه هر سال چهل هزار دينار به رسم خراج به ملكشاه بپردازد . در ماه شوال 474 المقتدى خليفه بر وزير خود فخر الدوله بن - جهير خلعت داد و او را روانه ساخت كه دختر ملكشاه را به نكاح وى درآورد .\r\nپس از حركت وى ابو شجاع محمد بن حسين به لشكرگاه سلطانى رفت .\r\nزيرا نظام الملك در دور كردن وى از دستگاه نامه نوشته بود ولى خليفه به علت امانت و درستى ابو شجاع به وى علاقمند بود . خليفه به خط خود به نظام الملك نوشته بود و ويرا ببرگرداندن ابو شجاع مأمور ساخته بود .\r\nخليفه در صحبت ابو شجاع مختص خدمتگزار مخصوص خود را نيز همراه كرده بود . ابو شجاع در ماه رجب سال 475 با احترام و حشمت و شكوه آشكار به بغداد بازگشت .\r\nاما وزير خليفه فخر الدوله بن جهير هنگاميكه به لشكرگاه سلطانى رسيد ازو بىنهايت احترام و تعظيم شد . نظام الملك همراه وى به خدمت تركان خاتون رفت و در موضوع وصلت خليفه با دخترش با خاتون صحبت كردند . خاتون گفت : پادشاه غزنين و ملوك خانيه به منظور نكاح با اين دختر فرستاده‌ها فرستاده‌اند . هريك به صداقى كه صد هزار دينار است آماده‌اند .\r\nاگر خليفه اين مبلغ را مىپردازد قطعا از جهت شرف انتساب به پيامبر از ديگران او را برتر مىشمارم و انتخابش مىكنم . ارسلان خاتون همسر خليفه القائم افتخاراتيكه بسبب وصلت با خليفه حاصل مىگردد به خاتون مادر عروس بشناساند . فقيه مشطب حقيقت حال و حق آشكار را براى خاتون بيان كرد و گفت :\r\nاينان كه در مقام دامادى شما مىخواهند برآيند بندگان خليفه هستند و مادر عروس به درخواست پاسخ داد و غرض حاصل آمد . فخر الدوله برسم دست سلطان را به قصد پيمان نكاح در دست گرفت سپس در ماه صفر سال\r\n\r\n","description":"","footnote":"","page_name":" 81 ","page_number":103},
  {"content":"\r\n\r\n475 به بغداد بازگشت . در ماه جمادى الاولى مؤيد الملك از اصفهان به بغداد وارد شد و در خانه خود نزول كرد . بر در خانه او در اوقات سه‌گانه نماز يعنى صبح و ظهر و عصر طبل زدند . اين كار از بدعتهاى زشت محسوب شد .\r\nخليفه وى را بخششى پسنديده كرد كه بدين جهت طبل زدن موقوف شد . در ماه شعبان همين سال مؤيد الملك از درگذشت برادرش جمال الملك مجلس تعزيه تشكيل داد و فخر الدوله و عميد الدوله برسم تعزيه به مجلس او رفتند و در روز سوم فخر الدوله ويرا از مجلس عزا برداشت و محفل يادبود را طبق معمول برچيد .\r\n\r\nبيان حال جمال الملك ابو منصور بن نظام الملك\r\nمؤلف گفت فرزند بزرگ نظام الملك جمال الملك بود . هوش و تهور و كبريا و بزرگى داشت . پدرش نظام الملك در روزگار آلب ارسلان با وى گفتگو كرد كه وزير فرزند سلطان يعنى ملكشاه شود . جمال الملك ازين پيشنهاد امتناع كرد و گفت : چون منى وزير بچه‌اى نمىشود ! سپس در بلخ ساكن شد و در آن شهرها مستولى بود . شنيد كه دلقك سلطان « جعفرك » در اصفهان در حق پدرش نظام الملك حرف زده و وزارت را حق ابن بهمنيار گفته است . با عصبانيت و هيجان به سرعت از بلخ به درگاه سلطانى به اصفهان آمد . از مقابل سلطان جعفرك مسخره را گرفت و زبانش را از پشت سر او درآورد . جعفر برجاى خود سرد شد و بمرد . سپس در گرفتن ابن بهمنيار تدبيرها كرد تا او را گرفت و بند كرد . سرانجام با پدر در خدمت سلطان عازم خراسان شد و در نيشابور چندى اقامت كردند و كارها را مىساختند .\r\n\r\n","description":"","footnote":"","page_name":" 82 ","page_number":104},
  {"content":"\r\n\r\nهنگاميكه سلطان خواست كوچ كند عميد خراسان ابو على را بحضور خواست و گفت :\r\n« من راز پنهانى به تو مىسپارم . پس عرض داشت به هرچه فرمان‌دهى ببهترين وجه انجام مىدهم » سلطان گفت : « سر تو نزد تو گرامىتر است يا سر ابو منصور بن حسن . عرض داشت البته سر خودم دوست‌داشتنىترست . سلطان بفرمود : تو مىتوانى مرا خشنود كنى و از درد او برهانى . پس به وى گفت :\r\nاگر او را نكشى من ترا خواهم كشت . هم از كشور زندگى هم از ولايت خراسان ترا عزل خواهم كرد . » عميد خراسان از حضور سلطان بيرون آمد و اتفاقا خدمتكارى را كه اختصاص به خدمت جمال الملك داشت ملاقات كرد . عميد مىدانست كه در عقل اين خدمتكار نقصى است ازين‌رو به وى گفت :\r\n« سلطان اراده دارد كه آقاى شما را فردا بگيرد و بكشد . راه صواب اينست كه تو او را نابود كنى و با اين كار احترام خود را هميشگى نمائى . ! »\r\nمرد سبك عقل تصور كرد كه اين گفتار اصلى صحيح دارد و از روى نادانى نگريست و ترسيد كه اگر آشكار فرزند نظام الملك كشته شود خانواده و بستگان نظام الملك متفرق مىشوند . پس در كوزه فقاع آقاى خود سم ريخت و چون آقايش شب بيدار شد و فقاع خواست كوزه سمى را به وى داد . خوردن همان بود و احساس مرگ همان . درخواست كرد كه خواهرش براى استماع وصيت بيايد ولى اسفا پيش از آنكه چشمش به خواهر افتد از دنيا ديده بربست .\r\nسلطان كوچ كرد و نظام الملك چهار منزل پيش از وى نور ديده بود ازين‌رو سلطان به وزير ملحق گرديد و برو وارد شد . نظام الملك به مرگ فرزند آگاه نبود . سلطان او را تعزيت داد و گفت : « من فرزند توام و بازمانده\r\n\r\n","description":"","footnote":"","page_name":" 83 ","page_number":105},
  {"content":"\r\n\r\nو جانشين فرزند از دست رفته‌ات هستم : اين مصيبت را خداوند اجر خواهد داد . شايسته مردى بودى كه چنين مصيبتى بر تو وارد آمد . »\r\nمؤلف گفت : در سال 475 پيشواى معروف و مدرس مشهور شيخ ابو اسحاق به عنوان رسالت از طرف مقتدى به جانب سلطان ملكشاه مسافرت كرده پس از آنكه او را واسطه رساندن خلعت خليفه كرد و شفاها از عميد ابو الفتح بن ابى الليث از روى سادگى و كم‌تجربگى شكايت نموده بود .\r\nشيخ به خراسان رسيد و با امام ابو المعالى جوينى مناظره و مباحثه كرد . از بزرگان شاگردان شيخ چون شاشى و ابن قنان و طبرى همراه شيخ بودند .\r\nهمچنين جمال الدوله عفيف خادم با اين جماعت بود . شيخ ابو اسحاق به بغداد بازگشت درحالىكه قلبهاى مردم تشنه ديدارش بودند و چشم‌ها از دورى او وحشت‌زده مىنمودند . سپس در شب يك‌شنبه بيست و يكم جمادى - الآخره سال 476 وفات كرد . خداى روح او را پاكيزه داراد .\r\nمؤيد الملك ابو سعد متولى را به تدريس گماشت ولى نظام الملك رضا نداد و ابو نصر صباغ صاحب كتاب شامل را به كار مدرسى مدرسه نظاميه گماشت . بيرون رفتن مؤيد الملك با رفتن متولى از بغداد اتفاقا در يك زمان واقع شد . ولى متولى بار ديگر به بغداد بازگشت در حالى كه بر پلكان علو و سرافرازى صعود مىكرد و مفتخر به لقب شرف الامه شد .\r\nابو نصر صباغ مدرس نظاميه بود و در روز پنجشنبه نيمه شعبان وفات يافت . در صورتى كه متولى تا پايان عمر يعنى شوال سال 478 در كرسى افاده نظاميه جايگزين بود . عميد الدوله در ماه صفر سال 476 بفرمانى كه از جانب خليفه در حق او بيرون آمده بود معزول شد . يارق حاجب و شحنه بغداد و عميد و اطرافيان مؤيد الملك بر دروازه عموريه جمع شده بودند . خانواده\r\n\r\n","description":"","footnote":"","page_name":" 84 ","page_number":106},
  {"content":"\r\n\r\nبنو جهير اعم از پير و جوان با اطرافيان و بستگان به لشكرگاه رفتند و به منبصى بزرگ رسيدند . زيرا سلطان ديار بكر را بر فخر الدوله بن جهير داد و كوس و علم به وى اعطاء كرده و اجازه داده بود كه در خطبه از خود نام به‌برد و بنام خود سكه بزند .\r\nسپس در سال 477 سلطان ارتق بن اكسب صاحب حلوان را با تركمانان به مدد فخر الدوله فرستاد . ابن مروان صاحب ديار بكر از شرف الدوله مسلم بن قريش مدد خواست و دست وى را به پيمان در دست گرفت كه اگر او را كمك كند شهر آمد را به وى بدهد . ابن جهير قصد صلح داشت و گفت :\r\nخوش ندارم كه به جماعت اعراب بدى برسد و من سبب آن بدى باشم .\r\nتركمانان كه حسن نيت ابن جهير را ديدند به مخالفت وى شبانه سوار شدند و جماعت اعراب را محاصره كردند . اعراب بترسيدند و فرار كردند تركمانان هركس را در صحرا يا محلى ديدند غارت كردند و بعضى را به دنبال رفتند . ابن جهير و ارتق درين واقعه حاضر نبودند . امير جبق اين آتش را روشن كرد . خون جماعت اعراب را حفظ كرد ولى بر تمام شتران و اموال آنها مستولى شد و تمام مردم در اموال آنان دست گشادند و تصرف كردند . شرف الدوله مسلم با استيصال و بيچارگى به قلعه آمد نزد خويشان خود پناه برد . فخر الدوله بن جهير به امير ارتق توصيه كرد كه سر راه بر شرف الدوله مسلم بگيرد و به او گفته بود : اگر شرف الدوله مسلم در دست ما بيفتد مثل اينست كه تمام شهرها را براى سلطان فتح كرده‌ايم و تمام اموال نو و كهنه را صاحب شده‌ايم . شرف الدوله برشوه مالى به ارتق وعده داد كه راه وى را بازگذارد و مانع او نشود . ارتق هم به مال مايل شد و از تحكم فخر الدوله اظهار خشم و ناخشنودى كرد شرف الدوله در نتيجه جانى بدر برد و در روز يازدهم ماه ربيع الاول به شهر رقه رهسپار شد .\r\n\r\n","description":"","footnote":"","page_name":" 85 ","page_number":107},
  {"content":"\r\n\r\nفخر الدوله در همراهى اميران بزرگ چون سيف الدوله صدقه بن بهاء الدوله و اياز و ترشك و خمارتاش با سپاه گوهر آگين عزم ميافارقين كردند . در راه اخلاط امراء به عراق باز گرديدند . در سال 479 ديار بكر از اقطاع و تيول فخر الدوله خارج شد و سلطان آن را به عميد ابى على بلخى واگذار كرد . شرف الدوله در رسيدن به شهر رقه پايان كار پرمشقت خود را ستايش كرد ( پسند نمود ) و مالى را كه به ارتق در مقابل رهائى وعده كرده بود تهيه نمود و به پيمان خود وفادار ماند گفتارش درست درآمد و وجه تعهدى را ارسال داشت . هنگامى كه خبر اين حكايت را به سلطان رساندند شك نكرد كه شرف الدوله محبوس گرديده و كار وى تا آنجا تنزل يافته كه برشوه متوسل گرديده است ، پس بر عميد الدوله بن جهير خلعتداد و او را باطاعت تركمنان به تيول و اقطاع خود فرستاد . از امراء آق سنقر را قبل از آنكه حاكم حلب گردد به همراهى عميد الدوله گسيل داشت همچنين امير ارتق را در خدمت عميد الدوله فرستاد و به موصل رسيد و اهل شهر و عشاير موصل راه فرمانبردارى گزيدند . سلطان به شهرهاى مسلم بن قريش با سپاهى مدافع و قلبى ثابت و محكم متوجه گرديد . هنگاميكه به تندرستى و نجات مسلم بن قريش آگاه شد و دانست كه با مكر و حيله از دست كسى كه راه را بر وى گرفته بود گريخته است مؤيد الملك بن نظام الملك را نزد وى فرستاد و او را به سوگندان و عهود مطمئن ساخت . مؤيد الملك مسلم بن قريش ( شرف الملك ) را بحضور سلطان كه در بوازيج بود بياورد و شيرينى ملاقات سلطان را و افتخار محضر پربركت و شريف او را در كام جانش شيرين ساخت . مسلم درين هنگام زندگانيش تباه شده بود تا آنجا كه اموالش را يغما كرده بودند و براى تقديمى معمول مجبور به قرض گرديد . حتى چارپايان خود كه در آنها اسبى با نژاد و هنرمند بنام بشار داشت به سلطان تقديم كرد . اين اسب همان است كه در روز واقعه آمد جان راكب خود را حفظ كرد و بر همه چارپايان\r\n\r\n","description":"","footnote":"","page_name":" 86 ","page_number":108},
  {"content":"\r\n\r\nنه تنها پيشى گرفت بلكه از خندق نيز جستن نمود .\r\nسلطان با شرف الدوله به مسابقه اين اسب شرط بست . و در اسب دوانى اسبان خود بشار را نيز شركت داد . اسب بشار از ديگر اسبان پيشى گرفت و هنگامى كه پيشانى سفيد آن از غبار و گرد و خاك ميدان طلوع كرد سلطان از جاى برخاست و از شدت شگفتى تظاهر كرد كه به احترام و شگفتى اين اسب از جاى برخاسته است . در ماه صفر سال 478 شرف الدوله پياله مرگ را آشاميد زيرا در حمام يكى از خدمتكارانش به وى حمله كرده بود .\r\nمؤلف گفت مظفر ابو الفتح ابن رئيس الرؤسا پس از بيرون رفتن خاندان بنى جهير ديوان خليفه را با ترتيب و تدبيرى مستقلا اداره مىكرد .\r\nدر سال 479 ابو شجاع محمد بن حسين وزير خليفه شد و به خلعت وزارت و لقب ظهير الدين و مؤيد الدوله سيد الوزراء صفى امير المؤمنين مفتخر گرديد .\r\nفرمان خليفه در وزارت او به انشاء ابو سعد بن موصلايا دررسيد . سرهنگ ساوتكين عماد الدوله به واسط آمده بود و از آنجا دو مشهد شريف را زيارت كرد و مالى وافر به اشراف و سادات و ارباب استحقاق ببخشيد . سرهنگ اجرت نگهدارى از حاج را موقوف كرد همچنين نهر علقمى را كه در گذشت روزگار خراب و ويران شده بود بار ديگر تعمير و تنقيه كرد . سرهنگ ساوتكين به بغداد آمد و وزير خليفه ابو شجاع ازو استقبال نموده و ويرا به ملاقات خليفه در شب چهارشنبه هشتم ذى حجه برد و از دستگاه خلافت خلعت يافت . مرض سل در وى پيدا شد به اصفهان رفت و عمرش بسر رسيد .\r\nدر سال 477 وفات يافت . جمال الدوله عفيف خادم خليفه براى انجام كار نكاح دختر سلطان براى خليفه به بغداد بازگشت . خليفه بر فرزند وزير على - بن ابى شجاع كه سنش در آن روزگار 12 سال بود خلعت داد و او را به\r\n\r\n","description":"","footnote":"","page_name":" 87 ","page_number":109},
  {"content":"\r\n\r\nربيب الدوله ملقب نمود و به استقبال عفيف مأمورش ساخت . ابو شجاع در وزارت خليفه با شجاعت و تهور ادامه مىداد . مردى شايسته پيمان بود .\r\nاز اقليت‌هاى مذهبى انتقاد مىكرد و بزرگان آنان را هم به زدن علامت غيار و پرداخت جزيه مخصوص مجبور مىكرد . تا آنجا كه رئيس ابو غالب - بن اصباغى از عارغيار به كيش اسلام درآمد و ذلت نصرانيت را از خود دور كرد و غبار غيار را از ظاهر و باطن زدوده ساخت . همچنين دو رئيس معروف يعنى ابو سعد بن العلاء بن الحسن بن وهب الموصلايا كه ديوان انشاء را در عهده داشت و ابو نصر برادرزاده‌اش كه صاحب خبر بود و ديوان بريد را داشت و هر دوان دو پيكرى بودند كه بر آسمان بزرگى فروزان بودند به شرف اسلام نائل شدند . اين واقعه در چهاردهم ماه صفر سال 484 واقع گرديد . سخت‌گيرى وزير بر كوچك و بزرگ گران آمد زيرا وى در اجراى قوانين و قواعد ملاحظه و گذشت نداشت . اين امر مصادف شد با وصول نامه سلطان در خصوص عزل وى بعلاوه خليفه نيز از كارهاى وزير و بىگذشتىهايش سخت تنگدل بود . پس فرمان عزل وى از وزارت در نوزدهم صفر بيرون آمد و درست مثل اينكه خود با خود زمزمه مىكرد .\r\n« به وزارت رسيد درحالىكه يك دشمن نداشت . از وزارت دور شد و عزل گرديد درحالىكه يك دوست براى وى نمانده است ! ! »\r\nمؤلف گفت : روزگار صدارت و سال‌هاى وزارت وى بهترين روزگارها و بهين سال‌ها بود . دومين روز عزل او كه با روز جمعه مصادف شده بود از خانه خود پياده عزم مسجد جامع كرد . در لباسى برازنده و گواه دهنده شخصيت و مقام وى بود . مردم از هر طرف بر وى مىريختند و با او مصافحه مىكردند . برخى را اين شكوه و هيبت خوش نيامد و مجبورش كردند كه در خانه شخصى خود سكونت كند . خليفه را نيز خوش نيامد و\r\n\r\n","description":"","footnote":"","page_name":" 88 ","page_number":110},
  {"content":"\r\n\r\nو عذرهاى وى را قبول نكرده سپس در وقت حج آهنگ مكه كرد و در شهر مدينه كه درود بر ساكنان آنجا باد در نيمه جمادى الاخر از سال 488 به دنياى ديگر رفت و در گورستان بقيع نزديك قبر ابراهيم كه سلام خدا برو باد مدفون شد . تولد ابو شجاع در شهر كنگور در سال 437 اتفاق افتاد .\r\nچون ابو شجاع معزول شد ابو سعد بن الموصلايا به كار ديوان رسيدگى مىكرد و او مردى صاحب جاه و نيكوكار بود . پس از سال 430 متصدى ديوان انشاء شد و درين شغل مىگذراند تا در روزگار المقتدى باللّه و المستظهر باللّه به نيابت وزارت رسيد . در تاريخ 27 ذى قعده سال 484 عميد الدوله بن جهير بار ديگر وزير شد . سلطان درين هنگام در بغداد بود پس نظام الملك و تاج الملك و اميران بزرگ را به خانه عميد الدوله از نظر احترام و بزرگداشت و سعادتى كه به وى رخ نموده بود بفرستاد .\r\nدر سال 482 ابو بكر شاشى در بقعه تاجيه در سيزدهم محرم به درس آغاز كرد . در ماه جمادى الاخره ابو القاسم شريف دبوسى كه مدرس نظاميه بود برحمت حق و اصل شد .\r\nدر ماه محرم سال 483 شيخ ابو عبد إله طبرى منشور و فرمان تدريس در نظاميه را از خواجه بزرگ دريافت نمود . سپس بعد از وى قاضى ابو - محمد عبد الوهاب شيرازى متصدى تدريس در نظاميه شد و قرار نهادند كه يكروز وى و روز ديگر طبرى مستفيدان را تدريس كنند .\r\nدر سال 484 شيخ ابو حامد غزالى به بغداد آمد براى تدريس در مدرسه نظاميه . غزالى در دانش دريائى موج‌زن و ماهى به كمال بود . غرائب فضائل و دانش وى در شرق و غرب دنيا شهرت دارد . و گوش‌هاى اهل دنيا را صيت فراگيرنده او فراگرفته است .\r\n\r\n","description":"","footnote":"","page_name":" 89 ","page_number":111},
  {"content":"\r\n\r\n\r\nورود سلطان ملكشاه سلجوقى به بغداد\r\nبار اول كه سلطان ملكشاه به بغداد وارد شد در روز چهاردهم ذى - حجه سال 479 بود . وزير خليفه ابو شجاع به استقبال و احترام سلطان از شهر بيرون آمد و حق بزرگداشت او را به كمال بگزارد . روز سوم براى اسب‌دوانى و چوگان‌بازى سوار شد . خليفه برسم تعارف اسب‌هائى براى سلطان فرستاد سلطان نيز كمال محبت در تقديم هدايا رد و بدل كرد . نظام الملك به مدرسه و كتابخانه آن سركشى كرد و كتابها را زيرورو نمود . نقائصى كه در كارها مشاهده كرد اصلاح ساخت . سپس نظام الملك به خانه فرزند خود مؤيد الملك به رفت و دو شب در آنجا اقامت كرد .\r\nدر هفدهم محرم سال 480 خليفه بوسيله خادم مخصوص خود ظفر .\r\nخادم از سلطان دعوت كرد . سلطان با روى گشاده و شادان در زورق نشست هنگامى كه بدرگاه شريف خلافت رسيد . خليفه به نشستن سلطان را تكليف كرد ولى سلطان به احترام مقام خلافت از نشستن خوددارى مىكرد و همواره تواضع و تعظيم مىنمود . سرانجام خليفه سلطان را به نشستن سوگند داد و وى ناچار بنشست و به افراط در انس با وى و گفتگو بيفزود .\r\nنظام الملك هم يكان‌يكان ، اميران و كشورمداران را مقابل مسند خليفه مىآورد و مىگفت : اين امير براى سجده كردن به خاك قدم‌گاه امير مؤمنان آمده و به خليفه مىگفت : اين امير اصل وى چنين است و ولايت او كجاست و سپاهيانش چنان و چندان است .\r\nامرائى كه معرفى شدند از چهل نفر بيشتر بودند . يكى از اينان آيتكين خالوى ملكشاه بود . آيتكين روى به قبله آورد و پس از زيارت خليفه\r\n\r\n","description":"","footnote":"","page_name":" 90 ","page_number":112},
  {"content":"\r\n\r\nدو ركعت نماز بگزاشت . و از دو طرف جايگاه خلافت صورت خود را از خاك اقامتگاه خليفه تبرك كرد .\r\nسلطان ملكشاه از حضور خليفه بازگشت . درحالىكه خلعت‌هاى هفتگانه و طوق و ساعدبند داشت . انوار بزرگى از سلطان درخشان بود .\r\nدر مقابل مسند شريف خلافت بايستاد و چند بار از روى احترام زمين خلافت - گاه را بوسه زد . خليفه نيز مختص خادم مخصوص خود را فرمان داد كه دو شمشير به گردن ملكشاه بياويزد . وزير خليفه ابو شجاع گفت اى جلال - الدين مولاى ما امير مؤمنان كه خداوند وى را به كرامت خلافت برگزيده و او را چوپان امت و پيشوا قرار داده نزد تو امانتى كه بموقع نيز هست قرار داده و ترا براى اين نيكوئى كه برجاى هم هست انتخاب كرده است : دو شمشير بر تو آويخت تا بر دشمنان خدا قوى باشى و آنان را ذليل كنى .\r\nو شهرهاشان را فتح نمائى . در صلاح و خير رعيت فروگذار مكن و از بذل كوششى خوددارى منما . به فرمانبردارى خليفه مالها از اطراف دنيا به طرف تو روى مىآورد و ابرهاى بركت بر تو ريزان مىشود .\r\nسلطان درخواست كرد كه دست خليفه را ببوسد ولى خليفه رضا نداد و تنها به جهت آسودگى و احترام انگشترى وى را سلطان بوسه زد .\r\nمؤلف گفت : در نيمه ماه صفر سلطان ملكشاه به قصد خراسان از بغداد خارج شد . اما دفعه دومى كه سلطان ملكشاه به بغداد آمد در 28 ماه رمضان سال 484 بود . درين سفر نظام الملك و تاج الملك و بزرگان كشورش در حضور وى بودند . امين الدوله بن الموصلايا به استقبال سلطان بيرون رفت و سلطان نيز در مقابل تشريفات و احترامى را كه در حق وزراء مرعى مىدارند نسبت به امين الدوله رعايت كرد . سلطان درين سفر در ماه صفر سال 485 از بغداد آهنگ خوزستان كرد . قبلا آق سنقر قسيم الدوله را به\r\n\r\n","description":"","footnote":"","page_name":" 91 ","page_number":113},
  {"content":"\r\n\r\nحلب فرستاد و امير بوزان را در رها و حران صاحب اختيار كرد .\r\nسومين بار كه سلطان ملكشاه به بغداد وارد شد در روز 24 رمضان سال 485 بود و همين سفر آخرين سفر او پس از مرگ فجيع صدر اسلام خواجه بزرگ بود . از بزرگان تاج الملك در حضور سلطان بود و سلطان خود در ماه شوال همين سال در بغداد به ديار آخرت رهسپار شد .\r\n\r\nبيان حادثه‌ها و وقايع\r\nمؤلف گفت : در شب شنبه بيست و ششم ماه رجب از سال 478 قاضى القضات ابو عبد اللّه محمد بن على دامغانى از دنيا به‌رفت و وى در سال 398 متولد شده بود و در سال 419 به اقامت در بغداد پرداخته بود .\r\nپس از وى قضاء بغداد را قاضى ابو بكر مظفر بن بكران حموى شافعى به عهده گرفت . ابو نصر محمد بن محمد بن جهير در شهر موصل در همين سال وفات يافت . وى در همين شهر به سال 398 ولادت يافته بود .\r\nامام عماد الدين كه خداوند او را بيامرزاد گفت : بازگشت به گفتار انوشروان وزير و ترجمه كردن آن گفتارها از پارسى به عربى مىكنم .\r\n\r\nسرگذشت سلطان ابو المظفر بركيارق بن ملكشاه سلجوقى ملقب به برهان امير المؤمنين\r\nانوشيروان گفت : سلطان ملكشاه را چهار فرزند ذكور بود بنام - هاى بركيارق . محمد . سنجر . محمود . محمود با آنكه خردسال بود به\r\n\r\n","description":"","footnote":"","page_name":" 92 ","page_number":114},
  {"content":"\r\n\r\nسلطنت برداشته شد و با او بيعت كردند . زيرا ، مادرش تركان خاتون در روزگار ملكشاه متنفذ و مستولى بود . چون ملكشاه درگذشت امور بفرمان خاتون مىگذشت زيرا اميران و وزيران همگان بر كشيدگان خاتون بودند و بناچار فرزند او را به سلطنت اختيار كردند . بعلاوه شخص خاتون خود پادشاه‌زاده بود و طبق مراسم تركان اولاد وى بر ديگر اولاد متوفى مرجح مىبود .\r\nگذشته ازين مطالب از فرزندان ملكشاه در بغداد بهنگام درگذشت سلطان فرزندى جز محمود خردسال حاضر نبود لذا با او بيعت كردند و به جانب اصفهان كوچ نمودند و او را بر تخت نشاندند و اموال خزينه را بيرون آوردند و ذخيره‌هاى كهنه و نو را به فرمان تركان خاتون متفرق ساختند .\r\nمؤلف گفت : در ابتداى كار سلطان محمود غلامان نظام الملك تاج - الملك را كشتند زيرا وى را كه وزير خاتون و فرزندش محمود بود آماده رفتن به اصفهان و اداره امور ديدند بنابرين غلامان نظاميه از طاعت سلطانى خارج شدند و به اتفاق بركيارق به جمع سپاهى مشغول گرديدند و به رى رفتند مطلبى كه آنانرا برينكار تشويق كرد كينه قديمى بود كه در دلها از تاج - الملك داشتند زيرا مرگ نظام الملك را به وى نسبت مىدادند .\r\nدر ابتداى اين كار مستظهر باللّه بر مسند خلافت بود و از وى بيعت براى سلطنت سلطان محمود گرفتند . پس بركيارق به محاصره اصفهان دست زد . كسى از صاحبان مقام با وى نبود زيرا تمام بزرگان در محاصره افتاده بودند . جماعتى مردم غير معروف كه در هر كار خود را داخل مىكنند با بركيارق هم‌كارى نمودند و گرد وى اجتماع كردند .\r\nمادر بركيارق زبيده خاتون درين هنگام در اصفهان بود چون از قصد فرزند براى رسيدن به سلطنت آگاه شد با حفظ شرم به مسافرت پرداخت .\r\nهنوز سال بپايان نرسيده بود كه سلطان محمود و مادرش به سراى ديگر شدند\r\n\r\n","description":"","footnote":"","page_name":" 93 ","page_number":115},
  {"content":"\r\n\r\nو كار سلطنت بمراد بركيارق تمام شد .\r\n\r\nوزارت عز الملك ابو عبد الله حسين بن نظام الملك\r\nمؤلف گفت : عز الملك مردى به افراط شرابخواره بود و همواره مست مىنمود . نه تدبيرى صحيح و نه فكرى نافذ داشت . از شايستگى و لياقت بدور بود اما به گمراهى نزديك شد . از اخلاق عالى خالى بود و به ناتوانى و سستى معروف گرديد . هنگامى كه كار كشور بر اثر نبودن نظام - الملك به هرج‌ومرج گرائيد گمان كردند كه با آوردن و وزير نمودن يكى از فرزندان نظام الملك و احترام و توقير از وى كارها به نظام مىشود .\r\nپس عز الملك را ازين‌رو وزارت دادند . سجع مهر او احمد اللّه و اشكره ( خدا را سپاس و ستايش مىكنم ) بود . عز الملك برادرى خردسال بنام عبد الرحيم داشت . منصب طغرا را به وى دادند و با خود گفتند كه تصدى طغرا به دانشى حاجت ندارد و اصولا طغرا عبارت از كشيدن خطى قوسى برنامه‌ها و فرمان هاست . استاد على بن ابى على قمى وزير گمشتگين بود و اين گمشتگين در روزگار پيش اتابك و معلم بركيارق بود .\r\nچون بركيارق به سلطنت نشست فرمان گمشتگين و حكم وى كارگر شد درست مثل اينكه با بركيارق در سلطنت شريك بود . استاد على قمى درين ايام عهده‌دار مقام استيفاء گرديد . در تصدى كسانى كه در اين ايام دست به كار بودند جنايتها و كارهاى زشت واقع گرديد . اگر درين ايام اتفاقا كارى درست و اصلى صحيح مىگذشت تنها محصول لياقت و خبرت استاد على بود زيرا وى با فكرى استادانه و تدبير به كارها مىنگريست . ديگر صاحب منصبان چون بت‌ها بودند نه ضرر مىرساندند و نه مىتوانستند سودى\r\n\r\n","description":"","footnote":"","page_name":" 94 ","page_number":116},
  {"content":"\r\n\r\nبرسانند .\r\nمادر سلطان در كمال بىبندوبارى با گمشتگين جاندار ارتباط برقرار كرده بود و بناشايست كارها و باده‌پيمائى سرگرم بود .\r\nسلطان به بازى و معاشرت با كودكانى چند روزگار مىگذاشت .\r\nوزير نيز در باده‌پيمائى با دوستان و مسخرگان و شوخ‌طبعان ايام مىگذراند .\r\nاين جماعت با چنين اوضاع به بغداد رسيدند . نوازندگان و خوانندگان بغداد همگان را شيفته كرده بودند . كار كشوردارى مهمل و همه از دادگرى غافل بودند .\r\nاز اميران بزرگ در سرحدهاى مصر و شام دو امير بلندمرتبه و با ارزش بودند . اين دو در نگاهدارى سرحد شايستگى و لياقت بخرج دادند .\r\nنام آنان امير سنقر و امير بزان بود . امراء پىدرپى پيك و نامه بحضور سلطان فرستادند و او را از عصيان عمويش تتش فرزند آلب ارسلان آگاه كردند .\r\nگزارش دادند كه تتش از دمشق خارج شده و جمعيت‌هائى از تركمان‌ها ترتيب داده است . نامه امراء را سلطان نخواند و تا آنجا اعتناء نكرد كه اميران نوميدانه در غرقاب بلا افتادند و گمان كردند كه در مقابل تتش پايدارى مىتوانند كرد و او را از قصدش مانع خواهند شد . پس اميران بر سر راه تتش قرار گرفتند و در بند او افتادند و بشمشير او كشته گرديدند .\r\nتتش متوجه شهرهاى رى و همدان و گلپايگان شد . درين هنگام اميران دولت بركيارقى هريك در شهر خود به طنبور و ناى سرگرم بودند .\r\nمؤلف گفت : از رثائى كه ابو منصور آبى يكى از فضلاى زمان به فارسى در قتل دو امير گفته ابياتيست كه مفهوم آنها چنين است :\r\n« در مستى و باده نوشى بقدرى مستغرق شديم كه مطلقا فكر سنقر و بزان را نكرديم »\r\n\r\n","description":"","footnote":"","page_name":" 95 ","page_number":117},
  {"content":"\r\n\r\n« ما درين عرصه شطرنج يك پياده را بدست نياورديم ولى دو قلعه محكم به حريف تسليم گرديدند »\r\nمؤلف گفت : سپاهيان كه خواستار صلاح حال خود بودند بركيارق را رها كرده و به عم او تتش گرويدند . تتش در اصفهان قرار گرفت . در اصفهان از بقاياى حكومت خاتونى جماعتى مردم قدرتمند بودند . تتش اينان را در حبس و زجر افكند به حدى كه برخى از محبوسان در زنجير مردند و بعضى براى حفظ نفس مال خود را از دست دادند .\r\nمؤلف گفت : خطه خراسان نيز مشوش بود . ميان دو فرزند آلب ارسلان يعنى بورى برس و ارغو زدوخورد بود .\r\nمؤيد الملك ابو بكر عبيد اللّه فرزند نظام الملك از خراسان به اصفهان فرار كرد . درين هنگام او را شايسته وزارت ديدند و بر وى خلعت وزارت را به تمام و كمال بپوشاندند و با اين كار كشور بار ديگر پس از برگريز خزان سرسبزى بهار را دريافت كرد . مؤيد الملك هم اهل شمشير و سپاهى بود و هم خداوند قلم و نويسندگى در دو زبان پارسى و عربى دانا بود :\r\n« مقام‌هاى او كه ميان نيزه‌ها و شمشيرهاى برنده قرار داشت محترم بود . او باك نداشت كه آيا بر تخت مىميرد يا بر پشت اسب از دنيا مىرود . »\r\nدر فرزندان نظام الملك شايسته‌تر ازو نبود . او يگانه روزگار بود و در شعر و نثر گويا و بليغ بود . او به كار نشست درحاليكه شيرازه كار از هم گسيخته بود .\r\nرسوم زشت را برانداخت و طومارش را درنورديد . مهر او عبارت الحمد للّه على النعم ( سپاس خدا را به نعمتهايش ) بود . مؤيد الملك متوجه جنگ با تتش شد . به مجد الملك ابو الفضل كه درين هنگام در اصفهان گوشه‌نشين بود گفت : برپاخيز و با من مساعدت كن . مجد الملك پاسخ داد برو با تائيد خدا پيكار كنيد ما در اينجا نشسته‌ايم چون پيكار برپا شد تتش در ميدان جنگ شكسته و كشته شد . در كشور\r\n\r\n","description":"","footnote":"","page_name":" 96 ","page_number":118},
  {"content":"\r\n\r\nدارى بركيارق تنها بدون مدعى ماند و اين نعمت را از بركت وجود مؤيد الملك دريافت .\r\nانوشروان گفت : من درين پيكار با وزير بودم . پيكار در هفدهم ماه صفر سال 488 در دوازده فرسخى شهر رى در قريه‌اى كه به آن داشلو گفته مىشود برقرار گرديد . مؤيد الملك در ميدان جنگ به خدمت سلطان رسيد و او را به فتح تهنيت گفت . سلطان از نعمت فتحى كه خدا او را داده بود تبسم كرد و به مؤيد الملك گفت : تمام اين نعمت فتح ببركت و خوش‌قدمى و طالع تو منوط است . ازين محبت سلطان همگان دريافتند كه مؤيد الملك وزيرى مورد قبول سلطان است و ازين مقام عزل نخواهد شد . وزارت مؤيد الملك در ماه ذى حجه سال 487 واقع گرديد .\r\nچون به رى رسيدند مجد الملك ابو الفضل به سرعت خود را از اصفهان به رى رساند و در ابتداى كار از مادر سلطان دلجوئى كرد و در دولت بركيارق صاحب جاه گرديد . استاد على مستوفى را گرفت و ميل در چشمش كشيده او را كور كرد . مؤيد الملك تنها ماند و هر لحظه در انتظار تعرض و بلا سر مىكرد و به مثل معروف عرب تمثل مىجست كه اكلت يوم اكل الثور الابيض ( آن روز كه گاو سفيد خورده شد من نيز خورده شدم ) .\r\nبرادر مؤيد الملك فخر الملك ابو الفتح مظفر ازو از نظر سن بزرگتر مىبود . فخر الملك درين هنگام در شهر رى بود و تشنه وزارت مىنمود .\r\nمجد الملك فخر الملك را به طمع افكند كه جاى برادر را بگيرد و وزير شود و درين هوس او را مساعدت كرد .\r\nمؤيد الملك در حبس و زنجير افتاد و بر جايش در مسند وزارت فخر الملك بنشست . چون مادر سلطان به مجد الملك عنايتى داشت او را در مخالفت با مؤيد الملك يارى كرد . مؤيد الملك از محبس ابياتى فارسى به مادر سلطان نوشت و از وى طلب بذل لطف كرد و زارى نمود . مجد الملك\r\n\r\n","description":"","footnote":"","page_name":" 97 ","page_number":119},
  {"content":"\r\n\r\nدر كار استيفاء مستقل شد و بر وزارت هم چيره گرديد . فخر الملك وزير اسمى بىمسما و صورتى بىمعنى باقى ماند زيرا از لياقت و فضيلت و ادب محروم بود . جز نسب شريف كه فرزند نظام الملك بود از همه فضائل خالى بود . غير از علامت وزارت و مهر مربوط به آن چيزى نداشت . عبارت مهر وى الحمد للّه على نعمائه ( سپاس خداوند را بر نعمت‌هايش ) بود . او تابع مجد الملك و اسير آراء و كارهاى او بود . مؤيد الملك در حق برادر دو بيت گفته كه عماد الدين آن دو بيت را به عربى ترجمه كرده است :\r\nچه بگويم از مردى كه تمام بديها را دارد ، بزرگوارى و صفات عالى پدرم از شومى مقام او به بديها تبديل شده است .\r\nمؤلف گفت : مؤيد الملك از حبس و بند رها شد و مدتى طولانى در حمايت برخى بزرگان سر كرد . گاهى در نهاوند و گاهى در مشكان بود و به عبادت مىپرداخت . سپس عازم پايتخت سلطان محمد يعنى شهر گنجه شد چون مىديد كه طالع محمد روبه علوست و بدبختى بركيارق را فراگرفته و ناچار قلمرو بركيارق يا به ارث و يا به غلبه نصيب سلطان محمد است .\r\nآرزوى سلطنت در دل سلطان محمد بود مؤيد الملك اين داعيه را تقويت كرد و سرانجام آرزويش را برآورد . سلطان محمد مؤيد الملك را بپذيرفت و از همگنان او را انتخاب كرد و در خلوت خود به وى اعتماد داشت و در تصميم‌هاى خود با او مشورت مىكرد . سرانجام سلطان محمد وزارت خود را به وى تسليم كرد و از نزديكى مؤيد الملك مشعوف بود و محبتش را در دل جاى داده بود .\r\nدل مؤيد الملك در كار انتقام از دشمنان مشغول بود و فكر وى در تهيه و تنظيم اين نقشه و منظور كار مىكرد . مؤيد الملك همواره دور را به سلطان محمد نزديك و سخت را آسان و نرم جلوه مىداد . كوشش را محبوب او و\r\n\r\n","description":"","footnote":"","page_name":" 98 ","page_number":120},
  {"content":"\r\n\r\nبازى و كارهاى بيهوده را مورد تنفر سلطان قرار مىداد تا اراده او را محرك شد . سلطان را با جمعيتى كم از آران حركت داد و در مدتى كم به پايتخت اصفهان رساند و تخت سرور و سرورى او را درين شهر جاىگزين كرد .\r\nسپاهيان به سلطان محمد مايل و متوجه شدند و گوشها و چشمها به كار و راه وى مستمع و ناظر بودند . بركيارق ناگزير از وسط كشور خود را به كناره‌ها رساند و همچنان با دورى در آرزوى ستمگرى بود . بركيارق خاتون زبيده را به حبس افكند . خاتون در قلعه رى محبوس شد سپس مؤيد الملك كوشش در خفه كردن وى كرد و خفه شد . گناهان كشتن خاتون مؤيد الملك را احاطه كرد . اما مجد الملك . دلهاى سپاهيان را از وى چركين كردند ازين‌رو سپاهيان به وى آزار رساندند و آشكارا ميان مردم با شمشيرهاشان اعضاء او تكه‌تكه كردند . اين حادثه در سال 492 اتفاق افتاد . مجد الملك در هنگام قتل 51 سال داشت . او مردى بود كه در كارهاى خير و عبادتهاى روزه و نماز و دادن زكات مواظبت داشت . همواره صدقه و بخشش وى جارى بود .\r\nهيچگاه در ريختن خونى كوشش نكرد و قدمى به ضرر كسى برنداشت .\r\n\r\nبيان بيرون آمدن سلطان ابو شجاع محمد بن ملكشاه قسيم امير المؤمنين از گنجه واران به سوى اصفهان\r\nمؤلف گفت : اين سلطان بتائيد و توفيق خدائى مؤيد و موفق بود .\r\nآرزوها درباره وى به حقيقت پيوست . سلطانى خوش‌طالع بود با همه جوانى تقوى داشت و خود را از ناشايست محفوظ مىداشت . دوست داشت از آثار و كارهاى جد خود آلب ارسلان در كشوردارى و بلندى همت\r\n\r\n","description":"","footnote":"","page_name":" 99 ","page_number":121},
  {"content":"\r\n\r\nپيروى كند . او سنگين و ترس‌آور و خردمند و دانا بود . هنگامى كه بر تخت كشور پدر و جدش نشست دريافت كه قواعد كشوردارى بواسطه حكومت برادرش مختل گرديده است . گردن‌بند قواعد گسيخته شده است پراكنده‌ها را جمع كرد و آنها را تحت قاعده و نظم آورد . مؤيد الملك را به مقام پدرش ( نظام الملك ) در وزارت بازگردانيد و بنور طلعت وى افق بزرگوارى را لبريز از روشنى كرد . اين وزير با همت بلند و خردى روشن بكارها پرداخت و مصلحت كشور را بتدبير فراهم آورد .\r\nدولت به كوشش وزير از سقوط محفوظ شد و نوبت ضعف آن بگذشت .\r\nمؤيد الملك چند سال در وزارت ماند و از دشمنان كه خونها ريخته بودند تلافى كرد و تشنگى قصاص از آنانرا تسكين بخشيد . اموال مجد الملك را تصاحب كرد . كوششى در كشتن زبيده خاتون به كار برد ناچار گناه قتل وى بگردنش ماند و در تاريكى ستم به وى پايش بلغزيد و اشتباهى بزرگ مرتكب شد .\r\nسپاه بركيارق در جنگى كه ميان دو برادر ( بركيارق - محمد ) در نزديكى همدان واقع شد مؤيد الملك را به اسارت درآوردند . بركيارق او را مقابل خود حاضر كرد . دستهاى او را بسته بودند و دستمالى بر چشمانش به منظور كشتن وى پيچيده بودند . مؤيد الملك در اين هنگام صداى خود را به كلمه شهادت ( لا اللّه الا اللّه ) بلند كرد و ترس و سستى و زارى ازو ديده نشد .\r\nبركيارق به دست خود گردن او را بزد . دشمنى با مادر سلطان و كوشش در ريختن خون وى سرانجام بلاى مؤيد الملك شد و چنين شخص و شخصيت بىنظيرى نابود گرديد . گناه قتل مادر سلطان هرچند موجب شد كه گردن مؤيد الملك بريده شود اما هيهات كه روزگار در تيزهوشى و خرد و تدبير و لطافت و ظرافت و نرمخوئى و مهربانى فرزندى چون مؤيد الملك بزايد .\r\n\r\n","description":"","footnote":"","page_name":" 100 ","page_number":122},
  {"content":"\r\n\r\nمؤلف گفت : وزارت بركيارق بر استاد عبد الجليل دهستانى قرار گرفت ولى كارى پسنديده نداشت و شهرتى در لياقت پيدا نكرد بلكه بديهاى او چون دريا موج زد تا آنجا كه املاك مردم را به صورت اقطاع و مربوط بديوان درآورد . در ستم دستى دراز داشت ولى روزگارش طولانى نشد زيرا مردى اسماعيلى در دروازه اصفهان شكم وى را پاره كرد .\r\nمؤلف گفت : حقوق خدمت مؤيد الملك نزد سلطان محمد محفوظ بود و سلطان اين حقوق را رعايت مىكرد . معتقد گرديد كه فرزند مؤيد الملك نصير الملك فرزندى نجيب است و اگر بكارش بگمارد حق پدرش را اداء كرده است . پس نصير الملك را به وزارت فرزندان خود گماشت . نصير الملك مردى بود كه سگ با همه پستى از وى متنفر بود و شومى بود كه بوم با همه شومى ازو ننگ داشت . معايب و بديهايش از شماره و اندازه بيرون بود .\r\nمدتى به علم فلسفه توجه كرد به مرحله تعطيل رسيد و در دليل حيران و متوقف گرديد .\r\nابو طاهر خاتونى كتابى نوشته نامش را تنزير الوزا لزيرير الخنزير ( توهين به وزير خوك زنباره ) نهاده است . ترتيب دولت و قواعد ملك پس از مؤيد الملك باطل شد بر صورت روزگار چين اندوه پديدار گرديد . ساليانى جنگها ميان محمد و بركيارق برپا و مستمر بود و بلاها و زيانها بنهايت رسيد .\r\nانوشروان گفت : مرگ مؤيد الملك براى من دردناك بود و سوزى در دل من به جا نهاد . اندوه اين مصيبت مرا از اقامتگاهم بيرون آورد سرانجام به بصره افتادم و مدت سه سال درين ديار ساكن شدم . درين مدت با دوستانى يكدل و برادرانى راست و درست برخوردم . ازين جمله بود شيخ امام ابو محمد قاسم بن على حريرى صاحب كتاب مشهور مقامات .\r\nدر شوخى و جدى شيخ با من همراه بود و بهرچه اراده مىكردم\r\n\r\n","description":"","footnote":"","page_name":" 101 ","page_number":123},
  {"content":"\r\n\r\nمطيع بود . مثل اينكه او از چشم من مىديد و از گوش من مىشنيد يك جان در دو قالب بوديم . درين روزگارى كه در بصره مقيم بودم بركيارق درگذشت .\r\nمرگ وى به علت مرض سل و بواسير در ماه ربيع الاخر سال 498 در شهر بروجرد اتفاق افتاد . در وقت مرگ به 25 سالگى رسيده بود .\r\nنام سلطنت در 12 سالگى بر وى قرار گرفت . رنجها و سختيهائى كه از جنگها و كشمكشها بركيارق ديد هيچ يك از سلطانان نديدند . محمد در سلطنت منفرد و بدون منازع شد . شرق و غرب در فرمان وى درآمدند و فرمانرواى روزگار شد . انوشروان گفت :\r\nروزى فرمانى از جانب سلطان محمد بر دست يكى از اميران نزديك سلطان به من رسيد . مرا خواسته بود و فرمان داده بود كه بحضور روم . سپس به بغداد رفتم چون سلطان محمد در بغداد بود و وزارت او در عهده ابو المحاسن سعد بن محمد آبى ملقب به سعد الملك بود . ابو المحاسن وزيرى خوش‌طالع و نيكوروش بود .\r\nهم آرام بود و هم رستگار خرد و لياقت داشت .\r\nسپاهيان بر فرمانبرى از سلطان و خاموش كردن آتش فتنه و تباهى فراهم شده بودند . سپهسالار امير اياز كه شخص اول سپاه بركيارق بود پس از درگذشت بركيارق اتابك فرزندش ملكشاه گرديد و جانشين پدر وى شد .\r\nبدين جهت قلمرو بركيارق را اداره مىكرد . سعد الملك كوششى در دلجوئى از امير اياز به كار برد و سوگند خورد كه بجان وى تعرضى نخواهد شد . ولى چون بر وى دست يافت او را بكشتند و فرزند بركيارق ملكشاه را گرفتند و ميل در چشمش كشيدند . اين واقعه در سال 499 واقع گرديد و داد و فرياد اختلاف تمام شد و محيط آرام گرديد . سعد الملك وزير درين گونه تدبيرها و نقشه‌ها يد بيضا داشت .\r\nانوشروان گفت : هنگامى كه به اصفهان رفتند منهم در ركاب\r\n\r\n","description":"","footnote":"","page_name":" 102 ","page_number":124},
  {"content":"\r\n\r\nسلطانى بودم . در تمام مدتى كه اين وزير در خدمت سلطان بود كارها و اثرهاى پسنديده و تدبيرهاى خردمندانه از وى آشكار گرديد . مهر مخصوص وزير الحمدللّه على نعمه بود .\r\nوزير را با جماعت اسماعيليان حكايتهاست . در گشودن قلعه شاهدژ .\r\nوزير پرچم‌ها بيفراشت . اين قلعه سخت محكم بود و بر كوه اصفهان قرار داشت . از بلندى پيشانى بر ستاره سماك مىسائيد و با افلاك همسرى مىكرد .\r\nدرين قلعه احمد بن عبد الملك بن عطاش رئيس جماعت اسماعيليه با جماعتى موضع گرفته بودند و بلائى براى اصفهان و دهات آن شده بودند . سعد الملك با راى صواب و تصميمى درخشان از كوه بالا رفت و در گشودن قلعه كوششها كرد . در پائين آوردن هركس كه در قلعه بود طبق پيشنهاد و گذشت مذهب اسلام تدبير نمود . برخى را از پناهگاه تسليم زنجير كردند و به جاى آرزوهاى دور و دراز انها را مرگ جاىگزين كردند . سپس قلعه را با خاك يكسان كردند .\r\nسعد الملك قلعه خان لنجان را همچنين فتح كرد . اين قلعه هم در نزديكى اصفهان بود و شهر اصفهان از درازدستى و مظالم اهل قلعه ويران گرديده بود .\r\nدر اصفهان مردى رئيس بود كه بوى عبد اللّه خطيبى مىگفتند .\r\nخطيبى حاكم و بر شهر مستولى بود و در عين حال مردى نادان و از انواع علوم و فنون خالى بود ولى بريا و تظاهر اظهار زهد و ورع مىكرد . در حقيقت جز ضخامت جثه و انبوهى ريش چيزى نداشت . نزد عامه ديدار اين مرد امى مقبول بود و كلام مسموم وى را چون عسل شيرين مىپنداشتند . خطيبى از وزير مىترسيد زيرا وزير به خبث باطن او آگاه بود . خطيبى از سلطان خلوتى طلب كرد و در خلوت سلطان را با تظاهر و تقلب خود بفريفت و\r\n\r\n","description":"","footnote":"","page_name":" 103 ","page_number":125},
  {"content":"\r\n\r\nدكان ظاهرسازى خود را رواج داد و دوروئى را بنهايت رسانيد و هلال تلبيس را از محاق امتناع آشكار كرد .\r\nاز مطالبى كه به سعد الملك وزير به تزوير ببست چنين در نظر سلطان جلوه داد كه وى به حقيقت دوست راستگو و راستكردار وزير و رفيق يك دل اوست ولى تنها در وزير يك عيب هست و آن عيب تمايل اوست به مذهب اسماعيليه .\r\nخطيبى اضافه كرد كه من كوششها در بيرون كردن اين اعتقاد از دل وزير كرده‌ام . در نصيحت به وى ، نظر به محبتى كه به وى دارم بنهايت اقدام كرده‌ام زيرا بر من بسيار ناگوار است كه مردى چون وزير با فضيلت و نجابتش آلوده به اين عقيده خبيث باشد . سلطان به راستى گفتار خطيبى معتقد شد و آن را خالى از غرض پنداشت و دلسوزى خطيبى را از مقوله خيرخواهى را نگاشت كه برادر مؤمن در حق برادر مؤمن مىكند . خطيبى مدتى ازين مقوله دم نزد سپس به حضرت سلطان شد و سلطان را مأيوس كرد . يعنى وزير خيرخواهى وى را نپذيرفت و با پيشنهاد او موافقت نكرد . خطيبى شعبده‌گر مرتب تأسف مىخورد كه آرزويش برنيامد و وزير با قدم قبول پيش باز نكرد !\r\nدر حضور سلطان شفاعت مىكرد كه در كار وزير درنگ كند و شتاب نورزد بواسطه دوستى آنان و در شكنجه هم دست نگاهدارد . خطيبى خدمت - كارانى از خواص سلطان را تحريك كرد كه وزير را اسماعيلى معرفى كنند .\r\nخطيبى همواره در كار حيله و توطئه بود تا وزير را در حبس افكند . چون وزير در زنجير و حبس شد جمعى مردم پست را برانگيخت كه در خانه سلطان در حضور جماعتى از اميران و قاضى به وزير بدگوئى كنند . هريك ازينان وزير را بىدين و خارج از مذهب گفت . همواره به سلطان دميدند تا\r\n\r\n","description":"","footnote":"","page_name":" 104 ","page_number":126},
  {"content":"\r\n\r\nبه بهتان دشمن وزير و بزرگان ديوان او را سلطان بردار كرد .\r\nگفته شده است : هنگامى كه وزير بر حيله دشمنش آگاه شد در فكر توطئه‌اى در مخالفت دشمن و برائت خود شد . توطئه و حيله‌اى كه انديشيده بود بلايش به خود وى بازگشت نمود و سرانجام بنابودى او منجر گرديد .\r\nتفصيل قضيه چنين است :\r\nوزير از مكاتباتى كه ميان خطيبى و احمد بن عبد الملك عطاش رئيس اسماعيليه در اوائل كارش ردوبدل شده بود آگاه بود . همچنين از باطن خطيبى اطلاع داشت . مىخواست برخى نامه‌ها كه به خط خطيبى بود بخواهد و به سلطان بگويد . اين مرد كه خود مذهب اسماعيلى دارد مرا متهم كرده و روش خود را به من نسبت داده است . دستخط وى دليل راستى گفتار من است . از كسانى كه مورد اعتماد وى بودند يكى را دنبال اين مهم فرستاد و به خط خود فرمانى به نگهبان قلعه نوشت كه مانع عبور فرستاده نشود . قضا را فرستاده را به احتياط و محافظت نامه سفارش نكرده بود .\r\nكسى كه محافظ راه قلعه بود برفرستادهء وزير دست يافت . او را بازداشت كردند و غذا از وى باز گرفتند . پس دستخط وزير را نزد وى يافتند و آن را گرفتند . اين حادثه از بزرگترين موجبات بليهء وزير شد زيرا سلطان دستخط وزير را نگاهداشت تا هنگامى كه او را توقيف كرد . پس دستخط را به وى بنمود و برو آشكار شد كه دستخط خودش وى را در معرض نابودى قرار داده است . چون دستخط را به وزير دادند پاسخى نداد و مطلقا سخنى بر زبان نياورد . هرچند اگر سخنى هم مىگفت شنيده نمىشد و اگر پوزش مىخواست عذرش را نمىپذيرفتند . آنچه كه بايد به وى رسيد و به ملاقات خداى خود رفت . وزير مردى نيكوكار پاكيزه‌طينت ، خوش‌اخلاق بود .\r\n\r\n","description":"","footnote":"","page_name":" 105 ","page_number":127},
  {"content":"\r\n\r\nاو تمام اسباب و اخلاق وزارت را جامع بود و درخور مقام بزرگ وزارت و دوات مخصوص آن بود .\r\nانوشروان گفت : در وزارت سعد الملك به روزگار سلطان محمد ابو سعد بن هندو ملقب به زين الملك مستوفى بود . ريشه‌دار نبود و ارحام و اقوام نداشت . هنگامى كه به كار نشست شروع به تحصيل درآمد و خرج و مصرف كردن شد . به گزاف مال از مردم مىگرفت و به اسراف خرج مىكرد . هنگامى كه كار سعد الملك وزير بسر رسيد نامه‌ها به ضديت مستوفى نوشته شد تا گرفتار و محبوس شد . اموال او را گرفتند و خانه‌هايش به غارت رفت و كارش شوريده گرديد و خود چند سال در محبس ماند و شكنجه‌هاى سخت ديد .\r\nصاحب ديوان انشاء در وزارت سعد الملك نصير الملك فرزند مؤيد الملك بود . او با بىاطلاعى از رسوم ديوان و بىسوادى شكوهى و جلالى داشت لغزشى از وى سر زد و كسى دست او را نگرفت و به وى كمك نكرد لاجرم بدنام در گوشه حجره غم بماند .\r\nوكيل در سلطان در وزارت سعد الملك اميرى قزوينى بود كه به زكى ذو كيسه شهرت داشت . اين زكى از جمله بازرگانان بود از رئيس رى ابو مسلم گريخته بود و به سعد الملك وزير پناه آورده بود . وزير خواست كسى بين او و سلطان در كارهاى مهم آمد و رفت كند و در نامه‌هاى فورى پاسخ بياورد او را بدين سمت گماشت .\r\nدر ايران كسى كه چنين سمتى را دارد به وى « وكيل‌در » مىگويند .\r\nمقام « وكيل‌در » از حاجب بالاتر است . بايد مردى زبان‌آور و خوش‌گفتار باشد . در تنگناهاى سخن شرنگ غصه را چون شربت گوارا بنوشد . اگر مقتضى باشد و نيازى در بين آيد دليل بياورد و از لجاج دورى كند و سهل‌گير باشد . به خوى سلطان آگاه باشد و اوقات خشم و خشنودى و خوشحالى\r\n\r\n","description":"","footnote":"","page_name":" 106 ","page_number":128},
  {"content":"\r\n\r\nو اندوه وى را بشناسد . اگر او را درهم و مغموم ديد با نرمى توسط حكايت و گفتار نيكو به نشاطش دربياورد . تا آنجا كه از قيافه وى پذيرفتن درخواست خود را احساس كند .\r\nدر غير اين صورت بايد خوددارى كند زيرا سلطان اخلاقش بر يك طريق نيست و ناچار دلتنگى و ملال دارد .\r\nمرد قزوينى ( زكى ) ازين صفات كه برشمرديم خالى بود ولى به التماس و زارى از سعد الملك اين مقام را درخواست كرد و سعد الملك نيز اجابت كرد و از سلامت نفس خود هوس او را برآورد . قزوينى فراموش كرده بود كه از دكان يكباره ببارگاه سلطان جهيده است پس شروع به زحمت دادن اركان دولت كرد . چون سلطان با وى سخنى مىگفت به شگفتى در مىآمد و پرت‌وپلا مىگفت و آسمان و ريسمان مىبافت . با هرچه مىگفت ضرر مىرساند و سعد الملك از طرف اين عاجز نادان بدون آنكه قصدى داشته باشد ضرر ديد و چه ضررى قوىتر از اين‌كه به ريسمان پوسيده او به چاه افتاد .\r\nعارض سپاه در وزارت سعد الملك ابو المفاخر قمى بود كه در اصطلاح مردم عامى و خواص لقب ثقيل طرطنبيل بر نام اصلى وى غلبه يافته بود . مردم وى را جز با اين اسم ثقيل نمىشناختند . در وزارت سعد - الملك از كار بر كنار شد و كار او را عز الملك بن كافى اصفهانى عهده‌دار گرديد و چند ماه درين شغل بود . هنگامى كه سعد الملك محبوس و گرفتار شد وى نيز گرفتار گرديد و او نيز با سعد الملك بدار آويخته شد .\r\nدر وزارت سعد الملك مختص الملك كاشانى تقاضاى ديوان انشاء را نمود و ازين‌رو محمد بن مؤيد الملك از ديوان برداشته شد . مختص الملك ابو نصر به كار ديوان انشاء نشست و محمد بن مؤيد الملك خانه‌نشين گرديد .\r\n\r\n","description":"","footnote":"","page_name":" 107 ","page_number":129},
  {"content":"\r\n\r\nانوشروان گفت : ميدان براى تاخت و تاز خطيبى خالى گرديد و به تخريب بناى مسلمانى پرداخت . چون گفتار وى مورد قبول سلطان بود اطرافيان سلطان از وى بيمناك بودند و براى مصلحت روزگار با وى آمد و رفت مىكردند . خانه او از مراجعه اينان ازدحامى داشت . اگر سلطان از حال كسى از وى مىپرسيد كه او را چگونه مىشناسى ؟ گاهى پاسخ مىداد نمىدانم و يك مرتبه مىگفت كه او را نمىشناسم . دفعه‌اى مىگفت مهلت ده تا از حال وى تفتيش كنم . زمانى هم كه بر ضد طرف مقابل شهادتى مىداد كه خون وى را هدر مىكرد .\r\nانوشروان گفت : ابن مطلب وزير امام المستظهر براى من حكايت مىكرد . او گفت : همواره اين خطيبى در بغداد به مردم وصله بددينى و اسماعيلىگرى مىزد . روزى يكى از خدمتكاران محرم خليفه « خوانسالار » را ديد به وى گفت : امروز سلطان با من از حال هارون برادر خليفه گفتگو كرد و در خصوص وى از من پرسش نمود . خدمتكار به خانه رفت و آنچه رفته بود به گوش خليفه رساند . قيامتى بر سر خليفه راست شد و دريافت كه مطلب از چه قرار است . نامه‌اى به وزير نوشت و فرمان داد كه سوار شود و نزد خطيبى برود و او را از بدگوئى به برادرش باز دارد و شش هزار دينار اميرى براى وى برده بلاى او را بدين واسطه دفع كند .\r\nابن المطلب گفت از نظر تاريكى و پنهان ماندن رفتن از خليفه اجازه خواستم كه شباهنگام سوار شوم و در تاريكى به ملاقات خطيبى بروم . خليفه آرام نداشت و صبر نكرد ناچار سوار شده و بدستور رفتم .\r\nبا مبلغى كه برده بودم خطيبى را راضى كردم و از گفتار درباره هارون او را بازداشتم .\r\nانوشروان گفت : همچنين از نزديكان و خاصان مجلس سلطانى\r\n\r\n","description":"","footnote":"","page_name":" 108 ","page_number":130},
  {"content":"\r\n\r\nخطيبى كسى را غير ملوث و پاك‌دين باقى ننهاد . راى و عقيده سلطان را نسبت به همه مشوش كرد و از خواص و عوام كسى را باقى نگذاشت كه سلطان به وى از نظر ديانت مظنون نباشد . برخى را به سكوت برگذار مىكرد و بدين جهت طوق منتى بر گردن آنها مىنهاد . روزى سلطان به وى گفت :\r\nچگونه كارمندان ديوانها در روزگار پدر و جدم در مذهب و دين آنها كسى ايرادى نداشت و تنها در سلطنت من اين آلودگى پيش آمده است ؟\r\nخطيبى گفت آنان اهل خراسان بودند و مردمانى اهل تقوى و دين و نيكوكارى بودند . اينان كه در ديوانهاى سلطان هستند عراقى و مردمى بىدين و منافق مىباشند . سلطان درستى گفتارش را قبول كرد . شروع كرد به نزديك كردن خراسانيان و دور نمودن عراقىها . معتقد شد كه افق سلطنت در نبودن شرقيان تاريك است و در عراق مردى اهل اسلام پيدا نيست .\r\nجماعتى از خراسانيان نادان و گمنام در عراق سر مىكردند و در گوشه‌هائى منزوى گرديده بودند . اينان از روى ريا خودى مىنمودند و يا مدعى كيميا مىشدند به بيكارى و بطالت روزگار مىگذاشتند . هنگامى كه از ميل سلطان به خراسانيان آگاه شدند سرها را بالا بردند و خودشان را نشان دادند و درخواست مقامات و مناصب كردند .\r\nاينان ندانستند . سلطان هم ندانست و ازين نكته غافل بود كه خطه خراسان آشيانهء اسماعيليانست . مرغ اسماعيليگرى در اينجا تخم نهاده و جوجه كرده و از اينجا بديگر نقاط منتشر شده است . در خراسان قلعه‌هاى اسماعيليان هنوز فتح نگرديده و سرچشمه اين عقيده انباشته نشده است .\r\nروزگار سعد الملك به سرعت بسرآمد و به مكر آشكار دشمنان به خاك افتاد . با رفتن او كشور آرام به صورتى هولناك بازگشت نمود .\r\n\r\n","description":"","footnote":"","page_name":" 109 ","page_number":131},
  {"content":"\r\n\r\n\r\nوزارت امير ضياء الملك ابو نصر احمد بن نظام الملك\r\nمؤلف گفت : چون سعد الملك را نكبت برسيد و از تخت بتخته افتاد هركس طمع در وزارت بست . امير ضياء الملك و خطير الملك ابو منصور محمد بن حسين ميبدى اولين در روز عزل و بدبختى سعد الملك برسيد و دومين از فارس دعوت گرديده شد . نسبت بوزارت اين دو نفر عقايد و آراء مختلف شد . سلطان ملاحظه هر دو طرف را نمود و هر دو را به كار گماشت .\r\nمسند وزارت را براى رضاى طرفداران خاندان نظام الملك به ابو نصر احمد و مقام استيفا را به ميبدى اعطاء فرمود و بدلجوئى ازين دو نفر خواص اصحاب خود را خشنود ساخت . و حق سياست و كشوردارى را بگزارد و افق مملكت را بروشنى اين تدبير نورانى ساخت .\r\nحكماء گفته‌اند : سياست چهار مرحله دارد . مرحله اول آنست كه مرد خود را اداره كند . دومين مرحله ادارهء خانواده و فرزندان و كسانى كه در خانه‌اش هستند مىباشد . مرحله سوم اداره شهرى است كه به عهده او نهاده شده است . مرحله چهارم اداره كشوريست به تمام . اگر در اداره يكى ازين مراحل ناتوان شد ناچار از اداره مرحله بعدى ناتوان‌تر است .\r\nاين وزير ناچار چون پسر نظام الملك بود از وى خلق رعايت مىكردند و گرنه از كار وزارت آگاهى نداشت و اصولا اين كار شغل وى نبود و آرزويش را هم نداشت . عبارت مهر وزارتى وى الحمدللّه على نعمه بود . در كارى سر كرد كه تيزهوشان خردمند در آن عاجزند چه رسد به ناتوانان .\r\nوزارت استيفاء به اسم بر خطير الملك قرار گرفته بود همان‌طور\r\n\r\n","description":"","footnote":"","page_name":" 110 ","page_number":132},
  {"content":"\r\n\r\nكه از نادانى ابو جهل ادعاى پيامبرى داشت . خطير شايسته اين مقام و منصب نبود . صاحب ديوان رسائل خواجه مختص الملك بود كه در تمام فضيلتها پياده بود . مختص نزد اينان نويسنده‌ترين كاتبان بود درحالىكه ناتوان بود پنج سطر فارسى بنويسد چه رسد به نوشتن عربى .\r\nانوشروان گفت : سلطان مرا به كار خزينه گماشت . در خلوت مرا خواند و بدين كرامت مخصوصم گردانيد كه خزينه‌هاى كشورش را به من بسپرد . اين بزرگان درگاه هنگام بار كه سلطان اذن عام مىداد به سلطان مىرسيدند و خدمت مىكردند ولى من در خلوتها سلطان را مىديدم و با گفتگوى با وى سعادتمند مىشدم . مقام من با روبرو شدن با سلطان بالا رفت و ازين رو بزرگان دولت به مقام من رشگ بردند و انتظار لغزش و سقوط مرا داشتند .\r\nدرين اوقات چنين اتفاق افتاد كه عقيده سلطان بر رئيس همدان امير سيد ابو هاشم حسنى كه خدايش بيامرزاد تغيير كرد . علت اين امر دسته‌بندى ارباب مقام به مخالفت او بود كه حيله انگيختند و متوج بن ابى سعد همدانى را بطمع رياست همدان افكندند . اين متوج از رئيس ضرب دستى ديده بود . او را به مخالفت ابو هاشم تحريك كردند . بر ابو هاشم و فرزندانش در خانه‌اش را قفل كردند و راه فرارش را مسدود نمودند . بر سيد هفتصد هزار دينار زر سرخ غير از لوازم و توابع كه خارج از شماره و اندازه است جريمه كردند .\r\nانوشروان گفت : سلطان مرا برفتن همدان براى گرفتن اين مال فرمان داد . سيد ابو هاشم درين هنگام پيرمردى سالخورده بود كه در ديدش ضعف بهم رسيده بود . جريمه‌اى كه بر وى مقرر كرده بودند نزد سيد بسيار گزاف آمد . من از روى حقيقت او را نصيحت كردم و در عين حال ضامن رستگارى\r\n\r\n","description":"","footnote":"","page_name":" 111 ","page_number":133},
  {"content":"\r\n\r\nاو شدم . با وى پيمان همراهى بستم و وعده كردم كه در اصلاح حال و برآوردن آرزوهايش كوشش كنم . سيد هفتصد هزار دينار كهنه را در مدت هفت روز از موجودى خزينه خود نقد كرد . و بيك نفر از همشهريانش استعانت نجست و ما را برفتن تحريك كرد و اجازه نداد كه كمى در همدان اقامت و استراحت كنيم . چون مال را به خزينه اصفهان رساندم و سلطان را ملاقات كردم . روياروى حقيقت كار سيد را باز گفتم و مخالفت اشخاص مغرض را كه بناحق با سيد دشمنى كرده بودند به سلطان شناساندم . سلطان فرمان داد بار ديگر ابو هاشم به مقام سيادت و رياست همدان برقرار شود و خلعتهاى قيمتى و سزاوار شرافت وى براى سيد بفرستاد و سيد بار ديگر مقام محترم ديرين خود را بازيافت .\r\nانوشروان گفت : چون اين مال به خزينه سلطان آمد سلطان آن را در اختيار من گذاشت و در مصرفش به من اعتماد نمود . من عهده‌دار كار خزينه شدم درحالىكه زكى ذو كيسه نيز در خزينه بود و شغل كدخدائى خزينه وابسته به وى و امانت او بود . هنگامى كه سلطان به بغداد رفت همين زكى را در بازار بغداد بناگهانى مورد حمله قرار دادند و كشتند . قاتل وى نيز درحال كشته گرديد و معلوم نشد كه از چه جهت و چه راهى اين حادثه آب مىخورده است .\r\nانوشروان گفت : پيش ازين گذشت كه از طعن و لعن خطيبى جز مختص الملك كاشانى كسى به سلامت نماند . نسبت به وى نيز حال تغيير كرد زيرا نزد سلطان در فساد عقيده او سخن گفت و به مذمت مختص الملك شروع كرد . در خاطر سلطان چنين ثبت كرد كه شخص اسماعيلى را جز هم‌دين و هم‌مذهب وى نمىشناسد . پس كوششى به كار بست تا مردى اسماعيلى مذهب را كه از ترس در گوشه‌اى پنهان بود پيدا كرد . اسماعيلى را حاضر\r\n\r\n","description":"","footnote":"","page_name":" 112 ","page_number":134},
  {"content":"\r\n\r\nكرد و به وى تأمين داد و او را تشجيع كرد . به وى گفت :\r\nبراى تو بحث و ترسى در ميان نيست و آزار و شكنجه‌اى نخواهى ديد . نام صد نفر از خدمتكاران سلطان و بزرگان شهر را به وى تلقين كرد و گفت هنگامى كه من از تو پرسيدم از كسانى كه اسماعيلى مذهب هستند و تو آنان را مىشناسى نام اين اشخاص را كه به تو ياد دادم بر زبان بياور و آنان را از هم‌كيشان و دوستان خود بشمار . سپس اسماعيلى را به جايگاه خود برگرداند و گفت : نترس اگر ترا توقيف كنند ترا نجات خواهم داد و اگر مالى از تو بستانند عوض آن به تو بخشش خواهم كرد .\r\nچون مرد اسماعيلى بقرارگاه خود بازگشت خطيبى بحضور سلطان حاضر شد و گفت : به مردى اسماعيلىمذهب راه يافته‌ام و اميدوارم كه بدست آيد شايد گشايشى در كار اسماعيليان براى ما فراهم آيد . حاجب به گرفتن و آوردن اسماعيلى مأمور شد . چون اسماعيلى گرفتار و حاضر گرديد از وى نام اسماعيليان شهرها و كسانى كه در سپاه هستند پرسيده شد . او نيز آنچه را كه به وى خطيبى تلقين كرده بود بازگفت و نام مختص الملك ابو نصر و ابو الفضل صفى قمى نائب خطير الملك در ديوان استيفاء را بعلاوه قريب صد نفر از اشخاص مشهور را بر زبان آورد . اينان همگان گرفتار و براى نگهدارى به تركان سپرده شدند . در خانه‌ها و املاك و متفرق كردن جمعيت هريك اقدام كردند . در گرماگرم اين توطئه‌ها بلائى بر خطيبى فرود آمد .\r\nبناگاه كاردى به وى زده شد كه از حركت بازماند و عمرش به آخر رسيد .\r\nخواص و عوام روزگار خطيبى را به كارهاى ناشايستش شماتت كردند .\r\nكسانى كه به آنان دروغ و تهمت اسماعيلىگرى بسته شده بود ماه‌ها در زندان ماندند . خداوند از كسى كه به بهتان و دروغ در كار آنان پيش آمده بود انتقام گرفت . پس از قتل خطيبى بر سلطان آشكار شد كه خطيبى در خون\r\n\r\n","description":"","footnote":"","page_name":" 113 ","page_number":135},
  {"content":"\r\n\r\nخلق دست داشته است . توطئه‌گر و بىدين و حيله‌گر بوده است . نيز سلطان بدانست كه اسماعيلى محبوس بتلقين خطيبى هرچه گفته بوده است پس پشيمان شد هرچند پشيمانى سودى نداشت .\r\nسلطان فرمان داد كه محبوسان را آزاد كنند و پس ازين گفتارى در عقيده و مذهب كسى نمىشنيد و نسبت مسلمانى را به باطنيگرى و اسماعيلى تصديق نمىكرد . اگر شرح اسماعيليان در حضورش گفته مىشد مىگفت :\r\n« آنان در قلعه‌ها موضع گرفته‌اند و ما اراده آن‌جاها را داريم و مىخواهيم كه قلعه‌ها را از ريشه و بن بركنيم » از قلعه‌هاى اسماعيليان اين سلطان چندين قلعه را فتح كرد و در محاصره قلعه‌ها سرور و شادى داشت . اگر قلعه‌ها تا حالا در دست اسماعيليان بود دينارا كفر اسماعيليان فرامىگرفت .\r\nانوشروان گفت : شمس الملك فرزند نظام الملك و برادر وزير بر درگاه حاضر بود . من عهده‌دار ديوان عرض سپاه بودم . اين شغل از من به وى پس از آنكه دو هزار دينار تقديم خزانه كرد برسيد . از مختص الملك شكى در دل سلطان باقى ماند . البته كسى كه چيزى را مىشنود خيالى درباره آن در دلش خواهد ماند . پس از كشف توطئه و حيله خطيبى سلطان مطلبى را آشكار نمىكرد اما در عين حال خصوصيت مختص الملك را نيز كماكان توجه نمىنمود و او را به شغلى كم‌اعتبار مىگمارد . امير عميد محمد جوزقانى كه عميد بغداد بود درخواست منصب طغرا كه در عهده مختص بود نمود . منصب طغرا به وى منتقل گرديد و درين كارها به وى اعتماد شد .\r\nپس از وزارت و منصب استيفاء منصب طغرا بالاترين مناصب است . ديوان رسائل و انشاء جزء ديوان طغراست . پس از طغرا ديوان اشراف و سپس عرض سپاه مىباشد .\r\nطغرائى در شكار وزير سلطان نيز هست زيرا وزير در شكارگاه\r\n\r\n","description":"","footnote":"","page_name":" 114 ","page_number":136},
  {"content":"\r\n\r\nغائب مىباشد . اعتماد سلطان درين هنگام بر طغرائيست . پس امير عميد جوزقانى متصدى طغرا شد ولى از لباس دانشها برهنه بود . او همچنين عهده‌دار وزارت گوهر خاتون دختر امير اسماعيل فرزند ياقوتى همسر سلطان گرديد .\r\nوزارت خاتون پيش ازين در عهده مختص بود كه از آن هم معزول گرديد و امير عميد هر دو منصب را بدست آورد . اين محمد جوزقانى فرزند خطيب جوزقان بود . او اصلا خراسانى و در خراسان ولادت يافته بود . رغبت سلطان بيشتر از جهت خراسانى بودن وى بود نه انسانيت او . با تظاهر به مذهب حنفى و تعصب در آن خود را به سلطان شناساند . بقدرى تعصب داشت كه اگر كسى به وى سلام مىكرد سهل‌گيرى در پاسخ نداشت به او مىگفت مذهب تو چيست ؟ او زشت لباس مىپوشيد و بىحيا بود . در تلون چون بوقلمون و در تقلب مانند كلاغ بود . بيش از حد تعصب داشت و چون گرگ به اشخاص مىپريد .\r\nانوشروان گفت : زين الملك ابو سعد بن هند و از محبس خلاص شد و بدون شغل به لشگرگاه وارد شده سپس داخل بزرگان شد و به مقام و مرتبه رسيد در صورتى كه از كمترين فهم و خردى خالى بود . از دلائل نادانى وى يكى اين بود كه وقتى كاغذى به وى دادند كه از طرف ديوان قرارى بنويسد همان‌طور كه معمول است . او چنين نوشت الاستقر ، استقر فعل ماضى را با الف و لام ( كه از خواص اسماء است ) كتابت كرد .\r\n « مرگ بر روزگار كارى شگفت پيش آورد * اقسام علم و انواع ادب را محو كرد \r\nنويسندگانى را روزگار آورد كه اگر قدرت داشتم و دستم باز بود آنان را براى ياد گرفتن به مكتب‌خانه بر مىگرداندم . »\r\nضياء الملك وزيرى راست‌كردار و راستگو بود . چون بر مسندش\r\n\r\n","description":"","footnote":"","page_name":" 115 ","page_number":137},
  {"content":"\r\n\r\nمىنشست بزرگان چشمها به اقامتگاهش مىدوختند . مسندش نورافشان و اخلاقش نيكو بود . همين بزرگان چون با هم اجتماعى مىكردند با زبانهائى تيز چون خنجر به جانش مىافتادند و سرچشمه وزارت او را گل‌آلود مىكردند .\r\nدر صورتى كه از نظر استقلال و استبداد قانون وزارت بود .\r\nانوشروان گفت : آرزوها در رستگارى و توفيق وى به حرمان و نااميدى انجاميد چون در وزارت رائى صائب نداشت مقامى در انظار بروزگار وزارت نيافت و پس از عزل 12 سال در زندان نشست و از ابناء روزگار چند برابر احترام خوارى ديد و جز خيانت نديد .\r\nانوشروان گفت : امير سيد ابو هاشم حسنى رئيس همدان وفات كرد . از خزينه او پس از مبلغى كه قبلا پرداخته بود دويست و پنجاه هزار دينار به خزينه او پس از مبلغى كه قبلا پرداخته بود دويست و پنجاه هزار دينار به خزينه سلطان منتقل كردند . اين مبلغ در حال خانواده‌اش تأثير نكرد و همچنان در مكنت و ثروت بودند . سلطان فرزندش را نزديك گردانيد و دست او را در رياست شهرش باز گذاشت .\r\nآثار گردنكشى از پادشاه عرب صدقة بن منصور بن دبيس بن على بن مزيد اسدى آشكار شد و اين واقعه در سال 500 اتفاق افتاد . سلطان نيز عقيده خود را در حق وى تغيير داد تا آنجا كه بسوى وى لشگر كشيد و بر او سخت گرفت . در لشگركشى صدقه كشته شد و قلمرو وى به مملكت سلطان اضافه شد . ديوانيان و كاتبان سرزمين او را به تصرف درآوردند و بافراط مالها خرج كردند و شهرهاى آباد آن نواحى را خراب ساختند .\r\nانوشروان گفت : از اخلاق سلطان بسيار در شگفت و متحيرم مىبينم در انتخاب سگهاى شكارى آنها كه با مقصودش موافقند انتخاب مىكند و از ريشه و اصلهاى آنها پرسش مىكند همينطور از رفتن و آمدن آنها .\r\nپس چگونه است ؟ كه براى ديوانش و مقامات سلطنتش انتخاب نمىكند و دقت نمىنمايد . دانشمندان لايق و بزرگانى كه داراى خانواده و ريشه‌دار\r\n\r\n","description":"","footnote":"","page_name":" 116 ","page_number":138},
  {"content":"\r\n\r\nهستند و در اخلاق كريم و در روش مستقيم مىباشند به انتخاب شايسته‌ترند و در امتحان لايق‌تر خواهند بود . آنها امينان سلطان در كشورش هستند و نمايندگان دولت و سفيران خدمت مىباشند .\r\n\r\nوزارت خطير الملك ابو منصور محمد بن حسين ميبدى\r\nحضرت صادق كه برو درود باد فرمود : هر چيزى به خرد نيازمند است جز دولت .\r\nانوشروان گفت : خطير الملك شناخته شده بود كه از هر وسيله‌اى محروم است . دوات و قلمى نبود كه بتواند ازو رعايت كند . همگان ازو بد نوشته‌اند .\r\nالاغى مسلح و جفته‌انداز و گازگير و لگدافكن و خلاصه چموش بود او معدن تقلب و تزوير و منبع مكر و حيله بود . دفعه اول كه وزير شد شناختند كه دستش در كار كوتاه است . دفعه دوم كه به كار بازگشت متوسل شد به توصلى كه ابن جهير در وصلت با نظام الملك و نكاح دختر وى كرده است . خطير الملك وصلت شرعى نكرد ولى كار وزارت را زن براى وى تمام كرد مانند وسيله ابن جهير . ابن الهباريه شاعر در وزارت ابن جهير به اين مطلب اشاره كرده است :\r\n« ابهت و هيبت وزير ترا نترساند اگرچه با منصبى كه دارد بزرگ و بلندمرتبه شده است به وى بگو : اگر دختر شيخ ( نظام الملك ) نبود بار ديگر وزير نمىشدى سپاسگزار . . . . را كه به آن آقاى ما و وزير شدى . »\r\nخطير الملك مردى ضخيم و گنده بود كه از ضخامت جثه تابوتى بزرگ را پر مىكرد ولى در عين حال خرد او از تار عنكبوت سست‌تر بود .\r\nچون به پشتى وزارت تكيه مىكرد بيننده تصور مىنمود كه آن‌ها دو پشتى\r\n\r\n","description":"","footnote":"","page_name":" 117 ","page_number":139},
  {"content":"\r\n\r\nپر از پنبه‌اند .\r\n« وزيريست كه در گوشت و پى فرو رفته و با خرد و دانائى نسبت ندارد . اگر لباس سفيد بپوشد چون بارى پنبه است ، و اگر لباس سياه در بركند توده‌اى زغال محسوب مىشود » مهر او اين عبارت بود : الحمد للّه - المنعم . در نادانى وزير و اشتباهات وى حكايتهاى نادر مشهور شد . ازين جمله مىباشد كه روزى در بغداد با لباسى نيكو محصور به خدمتكاران درحالىكه وزير خليفه جلال الدين عميد الدوله ابو على بن صدقه وزير مستر شد همراهش مىبود گذر مىكرد .\r\nسپاهيان چشم و گوش بگفتار و كردارش داشتند . خطير رو به وزير خليفه كرد و گفت :\r\nمسأله‌اى بر من مشكل گرديده كه از حل آن چاره نيست تا از فكرش آسوده گردم و دلم راحت شود .\r\nپرسيد : اين كار بچه‌بازى آيا يك عادت قديمى است كه از روزگار پيش گذشتگان مىكردند يا رسمى تازه است كه مردم سبك‌عقل ايجاد كرده‌اند ! ؟\r\nبرخى همراهان به وى گفتند : ( اين رسم قديمى و كار مردم روزگار لوط بوده است . ) خطير الملك گفت :\r\n( لوط كه بوده است ؟ ) به وى گفتند لوط پيامبرى از پيامبران خدا بود .\r\nپس گفت در چه وقت بود ؟ آيا پيش‌تر از پيامبر ما بود يا بعد ازو بود ؟\r\nبه وى گفتند پيامبر ما كه درود خدا برو باد آخرين پيامبران و سر -\r\n\r\n","description":"","footnote":"","page_name":" 118 ","page_number":140},
  {"content":"\r\n\r\nآمد و آقاى رسولانست و پس ازو پيامبرى نيست .\r\nديگر بار خطير گفت : پيامبر ما در حق لوط و قوم وى چه فرموده است ؟\r\nبه وى گفتند در قرآن آمده است : قد انزل اللّه فى قوم لوط  أَ إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ تَجْهَلُونَ . \r\nخطير گفت تجهلون يعنى چه ؟ او ايرانى بود و يك كلمه عربى نمىدانست . به وى گفتند : يعنى شما نمىدانيد .\r\nپس گفت : اين كلمه كفايت مىكند زيرا درين صورت كار آسانست و عذر مرتكب مسموع مىگردد به جهت آنكه نادان مىباشد . من عقيده دارم كه گناه او بزرگترين گناهانست . به نادانى و گمراهى وى در امور عادى بنگر و به بىمايگى و تهيدستى او در كار وزارت . او پرحرف و گزافه‌گو بود از اشتباه و خطا نمىترسيد .\r\nاين معايب كافى نبود تا اينكه فرزند كافى اصفهانى ناقص را نيز نائب كرد . فرزند كافى به كامل ملقب بود . درازقدى بىفايده بود . اين كامل پست‌فطرتى بود كه نزد نيك‌مردان حكايت‌ها دارد . از خودراضى و سخن - چين بود . ديگران را استهزاء مىكرد .\r\nنيابت وزارت او از حوادث و بلاياى روزگار بود . بر ديگران منت مىنهاد كه خواهرش همسر وزير است . بدينوسيله به قدرت رسيد . او از كسانيست كه ابن الهباريه شاعر ابياتى در بدگوئى از اصفهان گفته و ازو هم نام برده است :\r\n« شهريست كه عميد آن ابو الفتح پست‌فطرت است . و گفته شده كه قاسم بن فضل رئيس آن است . درازقدى چون كافى نمونه و نوبر شهر و شيخ شهر است با پستى و چركينى مقام وى . فرزند خطيبى كوچك قدر قاضى\r\n\r\n","description":"","footnote":"","page_name":" 119 ","page_number":141},
  {"content":"\r\n\r\nشهر و توله‌سگ مندوى همنشين و مصاحب اوست . »\r\nتمام اين ارباب مناصب در بدگوئى به زين الملك ابو سعد بن هندو اتحاد كردند تا همان‌طور كه خواستند او را بيفكندند و رازهاى پنهانش را آشكار كردند . اينان سلطان را به حبس وى ببهانه گناهانى تحريك كردند .\r\nدر بدگوئى از وى پيشرفت زيادى كردند و به گزاف از دارائى او سخن گفتند . اظهار داشتند كه از خزينه زين الملك ما دويست هزار دينار به خزينه سلطانى نقل خواهيم كرد .\r\nپس سلطان به حبس و بندش و سپردن او به زندانبانى چون آلتونتاش فرمان داد . او را در چنگال گرگى درنده چون آلتونتاش قرار دادند . او هم زين الملك را از اصفهان به شهر ساوه برد و در روز جمعه در رهگذر عام شهر بر دارش آويخت . چون زين الملك كشته گرديد به مالش دست‌درازى كردند و عقيده داشتند كه مال وى بر آنان حلال است و دويست هزار دينار سلطانى را نيز فراموش كردند !\r\nفرزند كافى درين مال به ميل خود حكم مىراند . در وزارت خطير الملك بار ديگر ديوان استيفاء در عهدهء معين الدين مختص الملك قرار گرفت و پس از روزگار عزل و بيكارى بار ديگر به كار نشست .\r\nابو طاهر خاتونى در ابيات فارسى خود با اينان شوخى كرده است .\r\nعماد الدين مىگويد من برخى از آنها را به عربى ترجمه كرده‌ام و گفته‌ام :\r\n« رجالى هستند كه در كار كشور مطلق مؤثر نيستند .\r\nآنقدر سبك مىباشند كه اگر بر روى مسند بر آنها بدمى فورا از سبكى چون پر پرواز مىكنند .\r\nآنانرا چنان‌كه بودند ديدم و چنان‌كه شدند شناختم . »\r\n\r\n","description":"","footnote":"","page_name":" 120 ","page_number":142},
  {"content":"\r\n\r\nاستاد موفق ابو طاهر خاتونى از اركان كشور و از اعيان و دانشمندان روزگار بود . خردمند و درست‌گفتار بود . طبعى لطيف و ظريف در نظم و نثر داشت . شرايط خدمت پادشاهان را به تمام معنى دارا و جامع بود و در مقاصد و سلوك راهها آگاه و مجرب شده بود . حال قدرت و ضعف را تجربه كرده بود . همواره از بدايت حال تا پايان عمرش مردى بزرگ بود و از وزراء محسوب مىگرديد . هميشه در نيك‌رفتارى و درستى به وى اشاره مىشد و مستوفى خاتون بود . ديوان سلطانى به لياقت خاتونى نقصى نداشت . چون افراد سابق الذكر به كار نشستند و نزد دانش خاتونى خود را ناتوان و نادان شناختند دانستند كه خاتونى از معايب آنان چشم‌پوشى نخواهد كرد و تقوى و دين وى در صورت ديدار نابسامانى يا خيانتى به حقيقت داورى خواهد كرد .\r\nپس خيال‌ها كردند و حيله‌ها انگيختند كه خاتونى را انتقاد كنند و در انظار بىقدر بنمايند .\r\nحيله‌هاى مخالفان سرانجام كه هر در را زدند به اينجا رسيد كه پس از مدتها نزديكى خاتونى بدربار ، وى را به سرزمينى دور پرتاب كنند . پس در گرگان كارى پيدا كردند و خاتونى را اهل انجام اين كار شمردند به گرگان كشيده شد و از گرامىترين مقام به پست‌ترين مكان منتقل شد .\r\nامام عماد الدين كه خدايش بيامرزاد گفت :\r\nخاتونى در شعرهائى پارسى بدطالعى خود و تهمتى كه به وى زده‌اند و سختى معيشتش را به نظم درآورده و شكايت كرده است . من اين ابيات را را به عربى ترجمه كرده‌ام :\r\n سگ درين روزگار بىفرجام * بر چنين مهترى شرف دارد\r\nدر قلم داشتن فلاح نماند * خنك آن را كه چنگ و دف دارد \r\n\r\n","description":"","footnote":"","page_name":" 121 ","page_number":143},
  {"content":"\r\n\r\nمؤلف گفت : مختص الملك چون موى زيادى در پلك چشمش رسته بود پلك وى بالا مىرفت و به شكل مثلث درمىآمد . در واقع چشم وى بر خلاف معمول سه گوشه بود . موفق خاتونى بيت شعرى بپارسى نسبت به وى گفته بود كه مشتمل بر مضمونى بديع بود . خلاصه مضمون آنكه : از مثلث چشمش به مردم مىنكرد و طبق قاعده تثليث تنجيم بايد با نظر محبت بنگرد ولى به عكس بقاعده تربيع با دشمنى نگاه مىكند :\r\nپس من گفتم :\r\n « در عين وسعت سينه وزير تنگ است * از ناتوانى طمع به كمال بسته است\r\nبايد با محبت بنگرد زيرا به سه چشم مىبيند * ولى به عكس او با نظر بغض و كينه در كارها نگاه مىكند\r\nمثل آنكه از تربيع نگاه مىكند . » \r\nهمواره وزير به گفتار سخن‌چينان درباره موفق گوش مىداد .\r\nبه وى نسبت كوتاهى در كار و افراط و تفريط مىدادند . وزير صد هزار دينار به جريمه حواله او كرد كه بپردازد و منتظر فرصت در كار او گرديد . شروع كرد به تحصيل اجازه از سلطان كه موفق را از گرگان بخواهد .\r\nموفق را حاضر كرد و در ستم و ظلم به وى سخت گرفت . مالش را بگرفت و اين مصادره به فقر و مسكينى موفق منتهى گرديد و او مستمند شد .\r\nفتح بن على بندارى اصفهانى انتخاب‌كننده كتاب عماد مىگويد :\r\nبه خط جدم كه خدايش بيامرزاد ديدم كه موفق درين حال اشعارى عربى نيكو گفته بود از جمله آن اشعار ابيات ذيل است :\r\n« هرچه داشتم در بغداد يغما كردند . اموالى كه ذخيره نهاده بودم و اسباب و لوازم مرا بردند . امروز من مانند ساعت ميلاد برهنه‌ام و هيچ چيز\r\n\r\n","description":"","footnote":"","page_name":" 122 ","page_number":144},
  {"content":"\r\n\r\nندارم غير از موى چانه و دندانهايم . با اين تهديد و تخويف كه مىبينم موى و دندان من نيز در گرو كندن هستند ! »\r\nمؤلف گفت : حواله‌ها و جريمه‌هائى كه در حق او صادر شد او را به وام نيازمند كرد . وامدارى نيز ضميمه فقر شد و غصه دو گرديد .\r\nاستاد موفق با كمال سميرمى آشنائى داشت و ميان آن دو دوستى راستى برقرار بود و از جام صداقت و صفا پيمانه نوش بودند . شرح حال كمال سميرمى هنگام عهده‌دارى وى ديوان اشراف را در روزگار سلطان محمد خواهد آمد . همچنين ايام وزارت او را در روزگار سلطان محمود باز خواهيم گفت :\r\nكمال سميرمى از بخشنده‌ترين وزراء و با همت‌ترين آنان بود .\r\nاو از بلندقدرترين وزيران و مدبرترين آنان بود . آثارى نيكو بهتر از ديگران به جا نهاد . به عز الدين لقب يافته بود . در مقام شهرت داشت و در بخشندگى او را سپاسگزارى مىكردند .\r\nچون موفق مستمند شد طى ابياتى حقوق خدمت خود را به حضورش نوشت و از سرنوشت بد و حال خود شرحى داد . درين ابيات وزير و همكارانش را هجو كرده است .\r\nعماد الدين گفت : ترجمه اين ابيات به عربى براى من ممكن نشد و غرايب مضامين آنها به خاطر من مأنوس نبود ازين‌رو از ترجمه آنها صرف نظر كردم چون به نظم آوردن نظير آنها مشكل بود در شكايت از حال وى مطالبى طبق گفته وى به نظم درآوردم و گفتم :\r\n« چه بسيار پياده شطرنج كه در مدت يك ساعت در خدمت شاه در نوبت هفتم وزير مىگردد .\r\n« من هفتاد سال سلطان را خدمت كرده‌ام ولى بنگر نسبت به زندگان\r\n\r\n","description":"","footnote":"","page_name":" 123 ","page_number":145},
  {"content":"\r\n\r\nچون مرده‌ام . »\r\nمؤلف گفت : خطير وزير انبارهاى رسوائيش را پر كرد و كامل فرزند كافى نيز همسر و هم‌وزن اوست . از خداپرستى خبرى ندارد همانطور كه از اعتقاد دينى در دل او نشانه‌اى نيست . هر چقدر زمان او طول بكشد و عمر بكند بر پيامبر و احكام او بىمبالاتى نشان مىدهد تا آنجا كه قواعد بدى بنيان مىنهد .\r\nكسب‌هائى را حلال و مشروع مىشمرد كه ديوانگان نيز به آنها راضى نيستند و به آنها دست نمىزنند . سلطان از اين دسته متنفر بود و دلش از فساد و تباهى آنان آگاه بود .\r\n\r\nبيان نيابت شرف الدين انوشروان خالد\r\nانوشروان گفت : سلطان توسط يكى از خدمتكاران مخصوص خودش به من نامه نوشت . و از وزير كه عادت به نافرمانى و سرپيچى كرده بود شكايت كرده و گفته بود كه :\r\nمن از صلاح و به راه راست آمدن اين وزير مأيوس هستم و اميدى به راستى و استقامت وى ندارم . هرچندگاه يك نفر از فرزندان نالايق كافى را در خانه من برقرار مىكند و اگر من اراده كنم كه شخصى لايق و باكفايت بركار بگذارم برو گران مىآيد و خوش ندارد .\r\nاى انوشروان : من اخلاق ترا شناخته‌ام و حقيقت ترا دريافته‌ام . من دوست دارم از طرف من نائب وزارت باشى و چنان‌كه بايد خرابىها را آبادسازى زمين را ببوسيدم و شكر نعمت وى را در مقامى كه اعطاء فرموده بود به واجب انجام دادم و عذرى مناسب حال در استعفاء تقديم داشتم .\r\n\r\n","description":"","footnote":"","page_name":" 124 ","page_number":146},
  {"content":"\r\n\r\nچون سلطان را استعفاى من خوش نيامد فورا اطاعت كردم .\r\nسلطان بخشنده و شكيبا بود . در گرفتن كسى كه به وى خيانت مى - كرد اگرچه به حال وى آگاه بود شتاب نمىكرد . رعايت رضايت وزير را در عزل اين كافى نمود . مىخواست ابن كافى را به جهت مالى كه در محاسبه كم آورده بود بازداشت كند اما رعايت رضايت قلبى وزير و بزرگى خطير - الملك را بنمود و اين كار را نكرد .\r\nانوشروان گفت : در نيابت وزارت نشستم با آنكه وزير ناخشنود بود و سلطان احترامى كه از وزير مىكرد در حقيقت دفع الوقت بود و منتظر فرصت مىگشت نه احترام حقيقى .\r\nسلطان با احترام مرا در ديوان نشانيد و مرا بر بزرگان درگاه مقدم داشت . ولى وزير معتقد بود كه من از طرف سلطان نگهبان و جاسوس براى او هستم . وجود من بر وزير سنگين بود مثل اينكه در ذمه‌ام به او قرض يا خونى بدهكارم . از روى كينه و دشمنى با من وزير سخن مىگفت .\r\nصاحبان مقام و ديوانيان از چپ و راست در محبت بخشش وى سر مىكردند و نهانى نسبت به من شرها در دل داشتند . با همه دورى و اختلافاتى كه داشتند در دشمنى با من يك‌كلمه و متحد بودند و اعتقاد داشتند كه در دشمنى با من دوستى آنان حاصل مىگردد . منهم به دو جو سبيل‌هاى آنانرا نمىخريدم و اعتنا به آنان نداشتم و اصولا دل را بكارشان مشغول نمىكردم . چون از افكندن من در دام حيله ناتوان شدند پرداختند به تأخير افكندن در حقوق و رسومى كه از ديوان داشتم . باهم يك‌دل شدند كه بخشش هاى سلطانى مرا قطع كنند . منهم خود را بقول اين گوينده تسليت مىدادم :\r\nغير از چراگاهى كه تو دارى خدا را چراگاه ديگر هست كه در آن بچرى و غير از آب تو آب ديگر هست كه بنوشى . خدا را به مخلوقات لطفى است كه\r\n\r\n","description":"","footnote":"","page_name":" 125 ","page_number":147},
  {"content":"\r\n\r\nاز لطف مادران و پدران به فرزندان پيشى گرفته است . »\r\nانوشروان گفت : از توطئه اين جماعت در دو وزارت ضياء الملك و خطير الملك در امان نبودم و همواره به آزارشان مبتلا بودم . خطير الملك با ضياء الملك دشمن بود و از يكديگر نفرت داشتند ولى هريك ببر افكندن ديگرى قادر نبود و كينه و نفرت خود را همچنان نهان مىداشت . سرانجام خطير الملك وزير به كمال الملك سميرمى متمايل گرديد و بنا گذاشتند ضياء - الملك را از ميان بردارند و سرچشمه اقبال او را گل‌آلود سازند . آرى غلام اخته افتخار به آلت رجوليت آقاى خود مىكند . ( شرح و تفصيل اين مطلب در جايش خواهد آمد ) .\r\nامير عميد طغرائى در وزارت خطير بمرد و شعله شرر او كه سركشى داشت خاموش شد . در جاى وى در ديوان طغرا استاد ابو اسماعيل كاتب اصفهانى بنشست . استاد ابو اسماعيل كاتب اصفهانى دانشى فراوان داشت و در ادب مسلط بود . او در زندگى امير عميد طغرائى منشى ديوان و نائب طغرائى بود سپس به مسند بزرگى جاىگزين شد و از نيابت به رياست رسيد . با تمام اين فضائل استاد كند قلم بود و در نوشتن بسيار وقت مىگذراند . »\r\nابو طاهر خاتونى در شعر خود شكيبائى وى را مورد انتقاد قرار داده و اشاره به قلم در دست او كرده است و گفته مثل اينست كه قلم را با پا به جاى دست بگردش درمىآورد .\r\nاشعار بديهه طغرائى به اشكال و سختى انشاد مىشد ولى فكر او معانى تازه و استعاره‌هاى غريب و بديع عرضه مىكرد . به زودى شرح حالات وى و حال خطير الملك را پس از آنكه سعادتش به بدبختى گرائيد بازگو خواهيم كرد .\r\n\r\n","description":"","footnote":"","page_name":" 126 ","page_number":148},
  {"content":"\r\n\r\n\r\nشرح تصدى اشراف كشور در روزگار سلطان محمد بن ملكشاه توسط كمال الملك على سميرمى و ابتداى كارش\r\nانوشروان گفت : كمال الملك على بن احمد اصلا از شهرى نزديك اصفهان برخاست و در آنجا تولد يافت . به اين شهر سميرم گفته مىشود .\r\nمردم اين شهر فطرتى پاك و هوشى تيز و تند دارند . اين شهر جزء اقطاع گوهر خاتون همسر سلطان بود و درآمدش صرف معيشت و مخارج او مىشد .\r\nپدر كمال الملك در سميرم زراعت مىكرد و محصول ملك را جمع مىنمود .\r\nوزير خاتون درين ايام امير عميد بود . كمال الملك از نظر شغل پدر و برآوردن مقاصد وى با امير عميد رفت‌وآمد مىكرد . عميد او را مردى كافى و زرنگ دريافت . تمجيد از وى توسط عميد و آشكار كردن صبح رستگارى وى از شبهاى درماندگيش او را داراى مال‌ومنال كرد و در چشم - هاى خلق وزن و احترامى برايش تهيه ساخت . امير عميد در كارهايش تنها به وى اعتماد مىكرد و به جز وى به ديگرى اطمينان نداشت . هنگامى كه براى ساختمان عمارت در بغداد امير عميد به بغداد رفت چاره‌اى نداشت كه به سمت نيابت وزارت گوهر خاتون كسى را ملازم درگاه قرار دهد كه از طرف وى مقام و اسم او را حفظ كند . پس فكر كرد كه كمال از همه كس مطمئن‌تر و موافق‌تر است . او را بدين كار گمارد به شرط آنكه در مشكلات امور جز به عزيز از ديگرى مساعدت نخواهد .\r\nابو نصر احمد بن حامد ملقب به عزيز الدين كه خدايش بيامرزاد عموى\r\n\r\n","description":"","footnote":"","page_name":" 127 ","page_number":149},
  {"content":"\r\n\r\nمن بود . عم من در بدايت عمر و اوائل جوانى سر مىكرد ولى در بلاغت منتهى و استاد بود . قلم در انگشتانش مىگرديد و شكر شكستى و دُر مىپاشيدى . عزيز در ديوان خاتونى از نظر مقام نائب وزير بود اما بر وزير حكمران مىبود .\r\nجوانى بود كه سالخوردگان آن‌چه او مىدانست نمىدانستند . چون كمال - الملك نائب وزارت گوهر خاتون شد عزيز نيز به وى اضافه شد كارش كامل شد و امور ديوان را سروصورت داد .\r\nديوان خاتون در وزارت عميدى گم‌نام و كم‌كار بود جز به حقوق و مرسومى و دريافت عوائد نمىپرداخت . نائبان ديوان جز درين كارها امر و نهى نمىكردند و بكارى ديگر نمىپرداختند . خاتون خود نيز به همين آرامى قانع بود و از زياده برين چشم‌پوشى مىكرد . كمال به خاتون فهماند كه در گوشه گرفتن و گمنامى رونق سلطنت از ميان مىرود و قدرتى كه در مقام سلطنت هست رخت برمىبندد .\r\nاين خاتون دختر فرمانفرواى آذربايجان امير اسماعيل بغانى بود كه از امراى بزرگ محسوب مىگرديد . كمال به خاتون گفت :\r\n« به سلطان بگو سپاهيان آذربايجان برگزيدگان و پيروان پدر من هستند . اينك زيردست و تابع ديگران شده‌اند . مىخواهم فرمانى بنويسى كه آنان در حمايت من مىباشند و كار معاش آنان به من واگذار گرديده است . »\r\nسلطان حاجت خاتون را برآورد . و فرمانى براى وى نوشت ، نامه - هاى سلطنتى روان گرديد و اميران آذربايجانى مأمور خدمت خاتون شدند .\r\nاينان هريك در بوسيدن درگاه خاتون و تقاضاى رتبه بر ديگرى سبقت مىگرفت . با پيشكش‌ها و هديه‌ها و اظهار لطف و تقديم اشياء طرفه بدرگاه خاتون مىآمدند . با آمدن فرمانداران كه از راههاى دور مىآمدند در خانه\r\n\r\n","description":"","footnote":"","page_name":" 128 ","page_number":150},
  {"content":"\r\n\r\nخاتون ازدحام ايجاد شد . خاتون در دولت و مكنت چيزى را ديد كه تا به آن هنگام نديده بود . ازين‌رو خاتون اشتغال كمال الملك را مبارك يافت و سعادت حاصل را از طالع و لياقت او دريافت كرد .\r\nامير عميد طغرائى كه در بغداد مشغول بود شنيد كه نائب وى مقامى به وى رسيد و اينك لب‌ها بر دست او بوسه مىزنند . از حسد برپا خاست و نشست و دادوفرياد راه انداخت .\r\nفرمان عزل نائب خود كمال را بنوشت و از حقوق وى چشم پوشيد و دستور داد كه به حساب وى رسيدگى كنند و درآمدش را مطالبه نمايند .\r\nخاتون اعتنائى به حكم عميد و نوشته وى ننمود و به وى نوشت :\r\n« اين نائب نزد من پسنديده است و حق خدمت وى رعايت مىگردد .\r\nترا چه رسد كه ويرا عزل كنى بر تو واجب است كه او را بشناسى و بشناسانى .\r\nحق او را بدانى و عدالت را درباره او اجراء كنى . اگر حقيقت مطلب را مىخواهى . او نائب تو در كار نيست بلكه شريك و همكار تست . اگر پافشارى كنى درين كار با تو همراه نيستم . اى عميد تو مىدانى كه خانه‌هاى حرم سلطانى كه جايگاه عصمت و نواميس است قواعد و رسومى دارد . شايسته نيست كه هرچندگاه بيگانه‌اى در اينجا به نيابت و يا اصالت راه يابد . اين مطلبى بود كه ترا به آن آگاه كردم . ترا شايسته اينست كه نايب را ( كمال ) باقى بگذارى و مقام تو با بودن او پاينده‌تر است . »\r\nامير عميد دانست كه كار از دست وى خارج گرديده است . براى كمال فرمانى ديگر به كار نوشت و ديگر دم نزد . ضمنا به خاتون نوشت .\r\n« درين هنگام كه جانشين خود را در مشاغل مربوط لايق ديدم آرزويم قوت گرفت از نيت مولا و سيد خودم آگاه شدم . من عزل نائب را نخواستم بلكه تربيت و تجربه او را خواستم . يك سوم حقوق وى را\r\n\r\n","description":"","footnote":"","page_name":" 129 ","page_number":151},
  {"content":"\r\n\r\nبر مرسومى او اضافه كردم و در استفاده او را با خودم شريك ساختم . كمال در كار مستقل شد و كام تلخ او شيرين گرديد . نشاط وى بازگرديد و تخت مقام و منزلتش استوار شد . همچنين بر كار چيره و عهده‌دار آن بود تا امير عميد جاى به‌پرداخت و به دنياى ديگر شد . »\r\nپس وزارت خاتون را عهده‌دار گرديد . خاتون نزد سلطان جانبدارى از وى كرد تا آنجا كه سلطان وى را به شغل اشراف مملكت برقرار نمود و طوايف به تعظيم او و خدمتكاران و لشكريان به طواف درگاهش اقدام مىكردند . سلطان به قدرى به وى اعتماد داشت كه به خط دست خود به وى نامه مىنوشت و او را بر خشم و خشنودى خود آگاه مىكرد .\r\nسرانجام كمال دل سلطان را بر ارباب مقام و مناصب مشوش ساخت .\r\nتا آنجا كه نسبت به خطير الملك وزيرش هم تغيير رأى داد و سرچشمه گواراى بخت او را گل‌آلود ساخت و او را از صف همكاران و هم‌جنسان به محبس انتقال داد . خطير را به امير حاجب عمر بن قراتكين سپرد كه او را خارج كند و اموالش را به ديوان ملحق نمايد . مؤلف گفت : ابو طاهر خاتونى به پارسى دو بيت به نظم درآورده كه من آن‌ها را به عربى ترجمه كرده‌ام :\r\n وزير ما خرى بود و سقط شد * به كشور زين سقط گشتن خلل نيست\r\nولى در اين بزرگان زمانه * چنين خر را يقين مىدان بدل نيست \r\nشمس الملك عثمان فرزند نظام الملك در حبس وزير هفت سال سركرد . او را آزاد كردند تا با وزير بگناهانش مقابله كند . حبس اين يك موجب گشايش و رهائى ديگرى شد و با رفتن خطير به محبس شمس الملك از آنجا خارج شد . سلطان امراء دولت و رؤساى ديوان‌ها را جمع كرد و با آنان در انتخاب وزيرى كه كارها را به وى واگذار كند گفتگو كرد .\r\nانوشروان گفت : همه ارباب مناصب اتحاد كردند بر اينكه از روى\r\n\r\n","description":"","footnote":"","page_name":" 130 ","page_number":152},
  {"content":"\r\n\r\nراستى من از طرف آنان سخن گويم و مقاصد را معروض دارم . عقيده من مايل به حكايتى بود كه از معتضد خليفهء عباسى نقل شده : معتضد را بر مخالفت با عبيد اللّه بن سليمان تحريك مىكردند و ازو نزد خليفه سخن‌چينى مىنمودند .\r\nمعتضد گفت : چون فكر مىكنم كه تدبيرها شكسته و امور ضايع مىگردد به علت عزل وزيرى و عهده‌دار شدن ديگرى - شخصى را كه بناست معزول گردد عفو مىكنم و از گناهش گذشت مىكنم .\r\nهمه اتفاق كردند كه كارها به نظر من جريان يابد و صلاح مردم و صدور اوامر و فراهم آوردن بزرگان و كوچكان در عهده من باشد . هم‌چنين منشى و مشرف كشور به دستور من در مشاغل خود ثابت بمانند تا كارها به نظام بگردد و حوادث بر طرف شود و رعيت آسوده ماند .\r\nحبس وزير دراز كشيد و در آن حبس شدتها و شكنجه‌ها ديد . روزگار دو نفر از اولاد كافى را از حوادث برجا نهاده بود كه سلطان آنان را نيز با وزير محبوس ساخته بود و خواهر آنان كه همسر وزير بود او نيز در حبس بود در مقابل يكصد و پنجاه هزار دينار كه بايد بپردازند . درين مصادره هر زيان و توهينى آنان را به ستوه درآورده بود . سلطان مطلبى را كه نسبت به وزير آشكار نمىكرد ظاهر ساخت . و پرده از رازى پنهان برگرفت . سلطان وزير را مجبور كرد كه همسر خود دختر كافى را طلاق دهد . با دورى همسر كوهى از اندوه بر دوش وزير افتاد .\r\nانوشروان گفت : دولت سلطان در شرف تمامى بود ايامش بسر آمده و نزديك به آخر عمر بود . مرضى طولانى بر سلطان ظاهر شد كه وى را مرتب لاغر و ناتوان مىكرد . او را مرض از كشوردارى و امور سلطنت بازداشت . در اميران كشورش نيز نابودى و فنا واقع شده بود . سلطان در چنگال اين مرض قطعه برفى بود كه مرتب ذوب مىشد و با تكدر و اندوه\r\n\r\n","description":"","footnote":"","page_name":" 131 ","page_number":153},
  {"content":"\r\n\r\nزندگيش آميخته بود . سلطان اراده كرد كه وزيرى را به كار بگمارد كه در خصوص جانشين و وليعهد خود به وى وصيت كند و او كارهاى مهم را كفايت نمايد . زيرا مىدانست كسى كه پس از وى در كشور برپا خيزد و زمام كار را مستقلا در دست گيرد وجود ندارد .\r\n\r\nشرح وزارت ربيب الدوله ابو منصور فرزند ابو شجاع وزير كه خدا بيامرزادش\r\nعماد الدين كه خدايش بيامرزاد گفت : پدرم نقل كرد كه صاحبان مقام چون ديدند كه سلطان به وزيرى علاقه دارد كه آئين كشوردارى را حفظ كند و در كارهاى مهم لايق باشد ترسيدند كه مبادا بر قلدرى زورمند و صاحب ايل و قبيله مايل گردد و در نتيجه يا مبتلاى كسى شوند كه به روزگاران كينه از آنان در دل دارد و يا به مقتدرى كه از زيان حيله‌اش در امان نيستند سروكار پيدا كنند . پس در نظر سلطان اين تصميم را تحسين كردند كه وزيرى از تربيت‌شدگان دار الخلافه بغداد بخواهد زيرا بر درگاهش كسى كه شايسته اين مقام باشد نيست .\r\nسلطان ربيب الدوله را از بغداد بخواند و خلل بىوزيرى را با وجود او مرمت كرد . بر ربيب الدوله به وراثت نام وزارت قرار گرفت زيرا پدرش ابو شجاع نيز وزير بود . درين دولت بهم ريخته و مريض چنين وزيرى شايسته بود . مهر ربيب الدوله جمله الحمدللّه على النعم بود .\r\nمؤلف گفت : انوشروان گويد از مهلت عمر سلطان چهل يا پنجاه روز مانده بود . كارش به آخر آمده و مزرعه عمرش را گاه درو رسيده بود .\r\n\r\n","description":"","footnote":"","page_name":" 132 ","page_number":154},
  {"content":"\r\n\r\nاين بت بىخاصيت ( ربيب الدوله ) را آوردند و بتزوير بر مسند وزارت قرارش دادند . مقصود گذران وقت و بسر رسيدن عمر سلطان بود .\r\nقضا را درين ايام مردم لايق و باشخصيت مرده بودند . ريسمان مرگ حلق آنانرا فشرده بود و چون برگهاى پائيزى و پاره ابرهاى تابستانى متفرق شده بودند . درين مدت كم از اشخاص معروف شخص بزرگى باقى نمانده بود .\r\nپيروان خود مقتدا شده بودند . ستاره كوره‌ها چون آفتاب مىخواستند جلوه كنند دنباله‌ها جاى سرها را گرفته بودند . در حكومت از اشخاص قديمى جز مختص الملك مستوفى و ابو اسماعيل طغرائى كسى نمانده بود . اما مختص عزل گرديده و پنجاه هزار دينار براى خزينه سلطانى برو جريمه قرار دادند و ازو التزام كتبى گرفتند كه در زندگى درخواست كار نكند و داوطلب شغل نباشد . او را رها كردند ولى نگذاشتند كه به ثروت خود راهى داشته باشد . هرچه مال او بود ازو گرفتند و كم و زيادى برايش باقى نگذاشتند . تنها مختص توانست نيمه‌جانى به سلامت بدر برد . و سلامت او درين محنت‌ها خود از بخشش‌هاى مهم محسوب بود .\r\nديوان استيفاء در عهده كمال سميرمى درآمد و از اينجا كارش به علو و بلندى گرائيد و كام تلخش شيرين شد . استقلال و استقامت پيدا كرد . وزير نرمخو و عاجز از تندى بود ازين‌رو كمال الملك مرد اين ميدان و حاكم ديوان گرديد .\r\nاما استاد ابو اسماعيل طغرائى . اگرچه در فضيلت وى جاى طعنه نديدند و نسبت به دانش وى جاى بدگوئى نيافتند . ميان خودشان مخالفان منتشر كردند كه وى ساحر است و درين فن آشكارا استاد است . و باز منتشر كردند كه ناخوشى و مرض سلطان چه بسا با سحر طغرائى بوجود آمده و اگر\r\n\r\n","description":"","footnote":"","page_name":" 133 ","page_number":155},
  {"content":"\r\n\r\nاين شخص از كار معزول نشود ازو ايمنى نمىتوان داشت . پس طغرائى را را بيكار و بىمصرف قرار دادند . از كار او را معزول كردند و به گوشه‌نشينى وادارش ساختند .\r\nخطير كه وزارت كرده بود بار ديگر به شغل طغرا مشغول گرديد و با خط خود فرمانها را طغرا مىكشيد . تنزل از وزارت به ديوان طغرا به خطير زيانى نرساند . درگاه سلطانى درين هنگام از اميران و شمشير بندان بزرگ نيز خالى بود . زيرا آنان در محاصره كردن قلعه الموت با امير بزرگ انوشتكين شيرگير كه بر دشمن سمى جانشكار و براى ملحدان اسماعيلى مرگى محقق بود مشغول بودند .\r\nاگر مرگ سلطان پيش نمىآمد يقينا انوشتكين بر قلعه الموت چيره مىگرديد و آن را فتح مىكرد و نمىگذاشت كه فرصت اين فتح از دست برود .\r\nانوشتكين به مدد لطف خدائى الموت را محاصره كرد . سلطان على بن عمر حاجب كبير را ترفيع داد و مقامش را بالا برد . او ابتدا امير بار يعنى اجازه‌دهنده به بزرگان از طرف سلطان بود . سپس حاجب كبير شد .\r\nحاجب كبير كسى است كه روياروى دستور و امرهاى سلطان را مىشنود سپس آنها را به وزير مىرساند ازين‌رو حاجب كبير امركننده بكارها و بازدارنده از كارها مىباشد .\r\nمؤلف گفت : چون ماهى گذشت مرض سلطان شدت كرد و اميد بهبودى به يأس گرائيد . سلطان احساس مرگ مىكرد و نفس او به شماره افتاده بود . او امر خود را به حاجبان مىگفت و از اميران خود را پنهان كرد . قطع كرد كه به زودى دنيا را وداع خواهد كرد و مهلت موعود بسر خواهد آمد . سرانجام جز امير حاجب على بن عمر بن سرمه كسى بر سلطان وارد نمىشد و او را\r\n\r\n","description":"","footnote":"","page_name":" 134 ","page_number":156},
  {"content":"\r\n\r\nملاقات نمىكرد . امير حاجب اوامر سلطان را مىرساند و در نفوذ آنها كوشا بود . و هم اوست كه از وصيت سلطان و وصى بودن خود حكايت كرد .\r\nهركس اين ادعا را تصديق مىكرد امير حاجب وى را فرمانبردار مىشمرد و كسى كه به عقيده امير و وصايتش مشكوك بود گناهكار و نافرمان محسوب مىشد .\r\nهنگامى كه درگذشت سلطان نزديك گرديد و وحشت و ترس در رسيد . امير حاجب گفت : سلطان فرمان داده است كه از خزينه دويست هزار دينار بيرون آورده شود به جهت خشنود كردن دشمنان و شكايت كنندگان همچنين براى طلب حلال‌خواهى از رعاياى فقير و ثروتمند .\r\nاين مال را امير حاجب از خزينه گرفت و برحسب ميل خود در آن تصرف كرد . وزير امير حاجب بزرگ درين هنگام ابو القاسم درگزينى بود كه به زين الدين ملقب شده بود . او ازين عمل متمول شد و به دم و دستگاه و خدم و حشم افزود . مبدء و منشاء ثروت درگزينى و ابتداى رسيدن به آرزويش از همين‌جا شروع شد .\r\nسپاه به بيعت با وليعهد و پيروى از وى مايل گرديد . چاره‌اى از بر تخت نشستن وى و ايستادن اميران طبق معمول بالاى سر وليعهد نبود . به سلطان گفته شد مرض تو بر اثر تأثير سحر بوده و درد تو پنهان است . همسرت ترا مسحور كرده و ازاين‌رو مداوا و دواى تو بسى مشكل است . سلطان را وادار كردند كه همسرش را ميل كشيده كور كند . او را در اطاقى تنگ محبوس و در زنجير كشيد . جماعتى از اطرافيان همسرش و كنيزان او را نيز سلطان نابود كرد .\r\nسپس انگشترى سلطان را بيرون آورده و گفتند كه سلطان فرمان به خفه كردن او صادر كرده است كسى بر وى وارد شد و با بند خفه‌اش كرد .\r\n\r\n","description":"","footnote":"","page_name":" 135 ","page_number":157},
  {"content":"\r\n\r\nاز شگفتى تقدير و كارهاى عجيب آنكه در يك ساعت هر دو همسر به سختى وفات يافتند . خاتون در اطاق خود خفه شد و سلطان در رختخوابش ديده از جهان بربست . اين حادثه در پايان سال 511 اتفاق افتاد . روزگار سلطنت سلطان محمد براى ايتام و زنان شوى مرده مبارك و ميمون بود . بخششهاى وى از روى زيان و ضرر ديگران نبود و فرمان‌هاى او خشنودكننده بودند نه زيان‌رساننده .\r\nخردى محكم و تدبيرى درست و دينى استوار داشت . اعمال عبادى و شرعى وى آشكاركننده عقايد اوست . او مرد كامل سلسله سلجوقى بود .\r\nآزاده‌اى صافى ضمير بود كه آثار پسنديده و عقايد درست داشت . چون اخلاقش نيكو و دولتش كامل و آسمانش بىابر و هوايش پاكيزه و آبش زلال گرديد نيازمند را بىنياز مىساخت و شكسته استخوان را شكسته‌بندى مىكرد . بر روى اسيران در زندان مىگشود و آنان را نجات مىداد . اسلام را يارى مىكرد . تاريكىها را روشن مىساخت . ريشه ملحدان و منكران مذهب را درمىآورد . درفش سپاهيان موحدان را بلند مىكرد . تقدير آسمانى دستش را از كار بازداشت و آرزو و مدت زندگيش را كوتاه ساخت .\r\nدرياى بخت او خشك شد و ماه چارده طالع او به افول گرائيد .\r\n« گلى ميان سنگها و خاك مدفون شد كه از نزديكى وى من بهره‌ور بودم .\r\nچون به ياد مىآورم كه با زيبائى صورت تو مرگ چه كرد ؟ سيل اشك مىآيد و نمىتوانم آن را جلوگيرى كنم »\r\nمؤلف گفت : امير المؤمنين المستظهر باللّه كه خدا از وى خشنود باد پس از درگذشت سلطان محمد با فاصله كمى از دنيا رفت . هر دو دولت خلافت عباسى و سلجوقى دگرگون شد .\r\n\r\n","description":"","footnote":"","page_name":" 136 ","page_number":158},
  {"content":"\r\n\r\nسلطان محمد پنج پسر كه عبارت از محمود و مسعود و طغرل و سليمان و سلجوق بودند به جا گذاشت . هريك ازين پنج به استثناى سلجوق به سلطنت رسيدند . به زودى شرح آنها در آينده اگر خداى بزرگ بخواهد خواهد آمد .\r\n\r\nشرح بر تخت نشستن سلطان مغيث الدنيا و الدين ابو القاسم محمود بن محمد بن ملكشاه يمين امير المؤمنين\r\nمؤلف گفت : سلطان محمود به جاى پدر بر تخت نشست . قوانين و سنتهاى كشوردارى را محكم و متين ساخت و بر بالاترين مقام كشور جاى گزين شد . مردم برحسب طبقات و اصناف براى تبريك حاضر شدند و در مسند شهريارى نور بزرگوارى او را ديدند . زمين را بوسيدند و رسم واجب و معمول را انجام دادند . بزرگان برحسب مقام و شخصيت آنها در دو صف به ترتيب درجه و رتبه ايستاده بودند .\r\nانوشروان گفت : ربيب وزير جلو رفت و بر تخت براى تبريك و دست‌بوسى بالا بشد سپس پائين آمد .\r\nخطير الملك پيش آمد و به حكم آنكه روزگارى منصب وزارت داشت خواست مانند وزير تبريك گويد و دست ببوسد . بهرحال تقدم او در مقام و شيخوخت وى شايسته بود كه او را مقدم از ديگران قرار بدهند و احترام ازو نمايند . اما كمال سميرمى مزاحم وى شد و او را عقب افكند و خود برو مقدم گرديد .\r\nخطير هم رسم تهنيت را پس از وى به جا آورد . هريك در جاى\r\n\r\n","description":"","footnote":"","page_name":" 137 ","page_number":159},
  {"content":"\r\n\r\nخود قرار گرفتند . منهم همچنين رسم تهنيت و حق وفادارى را به جا آوردم .\r\nسلطان درين هنگام در سنى نزديك به بلوغ بود . ولى هوشى تند داشت كه از نظرها مخفى نمىماند . همچنين صورتش نورانى و درخشان بود كه با كمى سن او از بزرگوارى وى حكايت مىكرد .\r\nدر ابتداى دولت و سلطنت سلطان خلافت به امير المؤمنين المسترشد باللّه فرزند المستظهر باللّه كه خدا از هر دو آن خشنود باد منتقل گرديد .\r\nبيعت براى سلطان گرفته شد و رسوم قراردادى را بار ديگر سلطان با شرايط دينى تجديد كرد . بزرگان درگاه سلطان با يكديگر سوگند خوردند كه در صلاح ملك پشت در پشت هم بدهند . ابو القاسم درگزينى انس‌آبادى وزير امير حاجب على بار بود . او به مخدوم خود مىدميد و او را تحريك مىكرد در راه گمراهى ولى به وى چنين وانمود مىنمود كه او را هدايت مىكند .\r\nبه وى مىگفت كه شايسته است وزير و مستوفى به فرمان تو در امور اقدام كنند زيرا اين سلطان كودك است مىبايد كه تحت نظارت و توجه تو باشد . اگر امرى مىكند بايد آن امر گفته تو باشد و فرمان تو .\r\nدر فكر و سر اين مرد كه به ظاهر مولى و صاحب وى بود افكارى وارد كرد كه در پايان كار اين افكار جز به شمشير از سر مرد بيرون نرفتند .\r\nاولين نقشه و تدبير غلط اين بود كه به سلطان گفت : مصلحت سلطنت وى در تباهى و نابودى عموى او مىباشد زيرا بر كشورش به دشمنى چيره خواهد گرديد .\r\nعموى سلطان ، سلطان سنجر بود . پادشاه بزرگى كه ستون محكم خاندان سلجوق بود . قلمرو وى از شهرهاى خراسان تا عراق و ماوراء النهر و غزنه و خوارزم و ترك وسعت داشت . دولت سنجرى بلند و باعظمت شده\r\n\r\n","description":"","footnote":"","page_name":" 138 ","page_number":160},
  {"content":"\r\n\r\nبود . سلطان سنجر در عين حال پيرمرد خاندان سلجوق و بزرگ خانواده و نگاهدارندهء عزت اين سلسله و ادامه‌دهندهء احترام آن بود .\r\nشهاب اسعد كاتب را از ديوان انشاء حاضر كردند و وادار كردند كه به خان سمرقند نامه‌اى بنويسد و گفتند كه ما قصد نبرد با سنجر را داريم .\r\nبدون شك او هم به ما متوجه خواهد شد . فكر صحيح اينست كه تو از پشت بيائى و دشمن در وسط ما دو طرف در گرداب هلاكت خواهد افتاد .\r\nاين فكر خام اولين وسيله جلب بدبختى و سلب نعمت گرديد .\r\nنيز از تدبيرهاى غلط اين بود كه امير عرب دبيس بن صدقة بن منصور بن دبيس بن على بن مزيد اسدى مدت ده سال بر درگاه سلطان مقيم بود و از ديار خود دور افتاده بود . به آنچه كه داشت قانع بود و خشنود به رضايت سلطان گرديده بود . از ولايت و ملك پدر خود طمع بريده بود . شهرهاى حله و ولايتهاى ديگرش در تصرف نايبان سلطان بود . امير مجاهد بهروز خصى ( اخته ) و خادم سلطان در بغداد بود . رعيتها به سلامت مىگذراندند و از آزار و ستم در امان بودند . نعمت امنيت و سلامت بر ذمه همگان ثابت مىنمود و ذمه همه به اين نعمتها مرهون و مقروض بود .\r\nاين قاعده‌ها را عوض كردند و سدها را شكستند . و قوانين را ناديده گرفتند . از امير دبيس رشوه گرفتند و او را به عراق روانه كردند .\r\nپيكارى برپا شد . نهانى نامه‌اى ( ملطفه ) در حبس و بند بهروز و رسيدن به حساب و بيرون آوردن اموال پنهانى وى نوشتند كه به حسابش رسيدگى شود . تمام اين اقدامات موجب تباهى و ناچيز كردن عوائد دولت شد .\r\nتباهى سوم اين بود كه شهرهاى فارس در بهترين نظم و ترتيب بودند .\r\nمردم آنجا فرمانبردار بودند و بارهاى ماليات آنان و حقوق ديوان پياپى مىرسيد . درين هنگام چنين تصادف كرد كه عامل شيراز و مأمور ماليات\r\n\r\n","description":"","footnote":"","page_name":" 139 ","page_number":161},
  {"content":"\r\n\r\nآن در اصفهان بود . درگزينى به آقاى خود به توقيف و حبس عامل اشاره كرد . تا از وى درخواست عوائد و وجوه ديوانى را بكنند . امير على او را توقيف و شكنجه كرد و گفتارش را درست ندانست كه مال بعدا در فارس تهيه خواهد شد .\r\nچون به امير فارس خبر رسيد در مال ديوانى فارس كه مبلغى نسبتا زياد بود طمع در بست و بفرستادنش بخل ورزيد و از روى وحشت نافرمانى و عصيان ورزيد .\r\nسلطان درين شهرها رمه‌ها و گله‌هاى شخصى داشت كه امير آنها را به تصرف درآورد . ترتيب و قانون اين ولايات پارس با افكار بد و آرزو - هاى بىاساس مختل و شوريده گشت .\r\nتباهى چهارم اين بود كه جماعتى از اميران مازندران و شبانكاره كه طايفه‌اى از كردها هستند بر درگاه سلطان مقيم بودند . شهرهاى اصلى شبانكاره‌ها در فارس جاهائى صعب العبور بود و قلاعى مرتفع داشتند . پادشاه در گذشته با نيكوئى و احسان دل آنان را به دست آورده بود . زيرا راههاى آنان خطرناك و ترس‌آور بودند . درگزينى و هم‌پيمانان و امير على آنانرا رماندند . آنها نيز به قلعه‌هاى خود بازگشت كردند . بديهاى فراموش شده و فتنه‌هاى خوابيده را بار ديگر بيدار و به حركت درآوردند .\r\nتباهى پنجم اين بود كه هيچيك از سلطانان سلجوقى آن‌چه از طلاآلات و اسباب كه سلطان محمد باقى گذاشت باقى نگذاشتند . به زودى در تمام اين آلات و اسباب تصرف كردند و همه را ميان خود تقسيم نمودند .\r\nخزينه را از طلا در مدت دو ماه خالى كردند .\r\nچون طلاها تمام شد كيسه‌هاى مهر شده نقره را گشودند . مبالغى كه براى معاملات سودآور نهاده بودند بيرون آوردند و آنها را نيز ناچيز\r\n\r\n","description":"","footnote":"","page_name":" 140 ","page_number":162},
  {"content":"\r\n\r\nكردند . بزيورآلات و ظروف پرداختند . سپس جواهر و بعدا لباسها را تصرف كردند .\r\nگله اسبان عربى و شتران را هم بردند حتى گوسفندان و بره‌هاى آن‌ها و بزغاله‌ها و ميش‌ها را تقسيم كردند . خلاصه كشورى ثروتمند و غنى را مستمند ساختند و از ناتوانى ستون فقرات آن‌را از تحمل هر بارى عاجز ساختند .\r\nتباهى ششم اين بود كه گفتند اين غلامان سلطان بفرمانبردارى از ما راضى نيستند و انسى به پيروى از ما ندارند . پس حيله انگيختند و غلامانرا پراكنده ساختند و هر دسته را به طرفى و هر سوخته‌دلى را به ناحيه‌اى فرستادند .\r\nتباهى هفتم كه بزرگترين مفاسد بود عبارت ازين بود كه سپاهيانى كه به محاصره قلعه الموت مشغول بودند نزديك بود كه قلعه را بگيرند و به نجاح و رستگارى برسند درگزينى متفرقشان كرد . به علت توجهى كه به جماعت اسماعيليه داشت . درگزينى قلعه گيانرا به مساعدت وعده داده بود . از سلطان اجازه توقيف امير كبير انوشتكين شيرگير را كه فرمانده اين لشكر بود گرفت .\r\nسپاهيان بدون ترتيب از اطراف قلعه حركت كردند . اهل قلعه الموت از عقب لشكريان سلطانى درآمدند و خلقى را از دم شمشير گذراندند . باقىمانده سپاه سلطانى به طرف شرق و غرب حركت كردند . قلعه گيان از آلات و قوت و غذاى سربازان چيزهائى كه ارزشش از دويست هزار دينار بيشتر بود به قلعه بردند .\r\nامير بزرگ كند غدى كه از امراء بزرگ و مردى خردمند بود به درگاه سلطانى آمد . او را به سمت اتابكى شاهزاده طغرل برادر سلطان نصب كردند . سپس سلطان را از وى برحذر داشتند . امير كند غدى بر جان و مال خود بيمناك شد و شبانه در تاريكى شب فرار كرد و همچنان در نهانى\r\n\r\n","description":"","footnote":"","page_name":" 141 ","page_number":163},
  {"content":"\r\n\r\nروزگار سر مىكرد و پس ازين با سلطان ملاقات نكرد و ازين جهت آتش فساد را دامن مىزد و از سلطان مظنون و مشغول‌دل بود .\r\nتباهى هشتم عبارت بود از اين‌كه قراچه ساقى كه شاه‌زاده سلجوق برادر سلطان را در عهده تربيت او گذاشته بودند ولايت فارس را در اداره وى درآوردند . چون امير قيصر كه قبل از وى والى پارس بود از جريان كار آگاه شد پيش از آمدن وى فرار كرد و نزد سلطان سنجر رفت و عرض شكايتها و غصه‌ها كه در دل داشت بنمود .\r\nتباهى نهم اين بود كه سلطان را غلامانى كودك و كم‌سال چون ماه در حرم ساكن بودند . از اختگان برين كودكان نگهبانها بود همچنين خود كودكان رؤسائى از خود داشتند پس از فوت سلطان هريك از امراء و صدور جمعى از كودكان را در تصرف گرفت و آنان را ميان خود تقسيم كردند و ازين راه هزار بازار فسق و گناه برپا نمودند .\r\nتباهى دهم بيرون آوردن كنيزكان مطرب و آوازه‌خوان از خانه - هاى حرم و بردن آنها به خانه‌هاى خودشان بود .\r\nدوست داشتند كه در مجالس خود اين كنيزها حاضر باشند . در فسق و فجور بهر كارى دست زدند و در خوارى و پستى بهر راهى رفتند .\r\nبر سلطان چيره شده بودند و با جسارت به وى توهين مىكردند . به علت كودكى سلطان هرچه مىخواستند برايشان پيشرفت مىكرد .\r\nانوشروان گفت : براى من حكايت شده كه هنگامى كه سلطان محمد وفات يافت . امير على بار به خزينه سلطان وارد شد و صندوقهاى گوهر قيمتى و ياقوتها را گرفت و به وزيرش درگزينى امانت داد . همان‌طور كه به زودى بيان مىكنيم علىبار كشته شد و درگزينى صاحب آنها شد و كسى پرسش از آنها نكرد .\r\n\r\n","description":"","footnote":"","page_name":" 142 ","page_number":164},
  {"content":"\r\n\r\nعماد الدين گفت : من قسمتى از احوال اين انس‌آبادى را بيان مىكنم :\r\nانس‌آباد دهكده‌اى است از بخش اعلم نزديك به درگزين . ابو القاسم خود را به درگزين نسبت مىداد زيرا درگزين بزرگترين قريه آن ولايتست . بيشتر اهل آنجا گمراه و اباحى مذهب هستند . اكثريت آنها خرم‌دين و پيرو مزدك‌اند . فساد آنها در ميان مردم منتشر است . پدر انس‌آبادى كشاورزى در آنجا بود و او را به اصفهان آورد و خط نوشتن ياد گرفت .\r\nتهور و اقدام در كارها پيدا كرد . همواره با كارمندان دولت معاشرت داشت و در هر معركه‌اى داخل مىشد . هيچكس به وى نيكوئى نكرد مگر آنكه او را كشت . در هيچ كوهسارى منزل نكرد مگر آنكه آن را بلرزه درآورد . اول كسى كه او را مقابل خود به خدمت گذاشت كمال الملك - سميرمى بود و عموى من عزيز هريك ازين دو آنچه را كه بايد ديدند و توسط او به قتل رسيدند و در حقيقت نيكى آنان را به بدى پاداش داد .\r\nمؤلف گفت : درگزينى با تزوير به افساد مشغول گرديد .\r\nمخالفت ديگر آن را به حساب نياورد . از جمله تزوير و تقلب او و دوستانش اين بود كه امير على بار را به وصى سلطان مشهور كردند و اين لقب را مخصوص - ترين لقب‌هاى وى در گفتگو به كار بردند . شايد امير على درگزينى و دوستانش را مجبور بدين‌كار كرد و گفت واجب است كه من به اين لقب ملقب باشم .\r\nخطير الملك را از ديوان طغرا معزول كردند و وزارت شاهزاده سلجوق را كه با امير قراچه ساقى به فارس فرستاده شده بود به خطير دادند .\r\nمقصود آنان از عزل خطير و گماشتن او به وزارت شاهزاده دور كردن خطير از درگاه سلطانى بود كه با آنان برخوردى و ملاقاتى نداشته باشد .\r\nدر هر كار كه مىكردند از سلطان اجازه نمىخواستند و اصولا وى را\r\n\r\n","description":"","footnote":"","page_name":" 143 ","page_number":165},
  {"content":"\r\n\r\nآگاه هم نمىساختند و سلطان را تحقير و توهين مىكردند . پىدرپى خبر - هاى اين رسوائيها و زشتىها منتشر گرديد . پس سلطان سنجر از اين جهت متوجه خانواده‌اى گرديد كه بر ويرانى آن شروع كرده بودند . محبت عمو نسبت به برادرزاده خود محرك وى گرديد .\r\n\r\nشرح ورود سلطان بزرگ شاهنشاه معظم معز الدنيا والدين ابو الحارث سنجر بن ملكشاه يمين امير المؤمنين از خراسان به نواحى عراق و جنگ و فتح وى و عفو از مقصران\r\nعماد الدين گفت : به اين سلطان دادگر كه جامع صفات كشوردارى و داراى اخلاقى پسنديده و محبوب بود گزارش رسيد كه : كار برادرزاده‌اش محمود بن محمد پسنديده نيست و اگر تلافى خرابيها نشود كشورش در آستانه سقوط و زوال است . به جانب رى رايت برافراشت و به قصد فرو - نشاندن حوادث پرچم گشود و در راه شد . مانند آفتاب از مشرق طالع و از افق نورافشان گرديد .\r\nچون سپاه سنجر به عراق آمد و غبار قدم لشكريان اطراف افق را فراگرفت سراپرده‌هاى سلطان محمود نيز آشكار گرديد و سلطان به بازديد سپاهيانش پرداخت . درين وهله از سپاهيان سلطان محمود كسى غائب نبود .\r\nسپاهيان چون درياهائى موج‌زنان در تلاطم بودند .\r\nسپاه سلطان محمود را دو فرمانده بود كه عبارت از سپهسالار علىبار و منكوبرس بودند . ميان اين دو فرمانده مخالفت و دشمنى و كينه برقرار بود . بنابراين به علت اختلاف سليقه و عقيده آنها تدبير و نقشه صحيح\r\n\r\n","description":"","footnote":"","page_name":" 144 ","page_number":166},
  {"content":"\r\n\r\nو مستقيمى اجراء نمىشد و شايستگى اقدام در كار و يا خوددارى از آن آشكار نبود . درين روزها ربيب وزير را تب مرگ فراگرفت و از دنيا برفت .\r\nوزارت را كمال الملك ابو الحسن على بن احمد سميرمى عهده‌دار شد در تاريخ سال 512 . اين واقعه سه روز قبل از نبرد سلطان سنجر و سلطان محمود بود . با آنكه با وجود نبرد سلطانان بيگاه و وقت نظم و ترتيب نبود كار كمال سميرمى به نظم و قاعده رسيد .\r\nدو سپاه در تهيه جنگ و وسايل آن سر مىكردند . چون دو طرف به يكديگر درآويختند و گرد دو سپاه مخلوط شد . سپاه سلطان محمود شكست خورده و فرار كرد و بدينجهت دل او نيز شكسته شد .\r\nپروانه طالع وى چون شمع روشنائى را گم كرد سلطان محمود مانند كسى گرديد كه بستر بر آتش كرده باشد . درين پيكار جماعتى بىگناه كشته شد و گناهكاران سالم ماندند .\r\nچون سلطان سنجر صبح كرد از حال برادرزاده پرسش نمود و دير آمدن او را به درگاه خود خوش نداشت و ازين‌رو ازو گله كرد . نماينده‌اى را به جانب سلطان محمود فرستاد كه با بيانات مناسب ترس وى را از دلش بزدايد و عذرى بتراشد و به وى توجه دهد كه سنجر نگاهدارى و محفوظ بودنش را از روى حقيقت دوست دارد . همچنين مأنوس شدن با نزديكى وى و بر طرف كردن غصه‌اش ميل قلبى عم اوست و آنچه افتاد و خساراتى كه رسيد در ملاقات تلافى خواهد كرد . و او با محبت از عهدهء سختىها و مشكلات وارد برخواهد آمد و دشمنىها منتهى به محبت خواهد شد .\r\nبه وى پيام داد . با خداى خود استخاره كن و در ملاقات عمو تأخير روا مدار . دوست بدار ديدار كسى را كه ديدار هيچكس را بيشتر از تو دوست ندارد . سلطان محمود را مردمانى بد و بدانديش احاطه كرده\r\n\r\n","description":"","footnote":"","page_name":" 145 ","page_number":167},
  {"content":"\r\n\r\nبودند و او را به راه راست راهنمائى نمىكردند و اصولا براى وى راه مستقيم را تصويب نمىنمودند . او را به حال خود نمىگذاشتند كه وى آبى بنوشد آب خوردن وى نيز بصوابديد اين جماعت بود .\r\nابو القاسم درگزينى وزير و مصاحب امير علىبار براى درست كردن كار دوستش علىبار قدرى از مالى را كه از خزينه سلطانى دزديده بود ميان افراد پخش و قسمت كرد و به اشخاص به رشوه داد تا از بلائى كه مىترسيد به سلامت ماند .\r\nدرگزينى مىخواست كه واسطه آشتى و دوستى سنجر و محمود باشد و به برآوردن اين آرزو داعيه داشت و سخن مىگفت .\r\nسلطان سنجر مىخواست كه اقامت وى طولانى نشود كه باعث زحمت ديگران و زيان مردم از وجود سپاهيان گردد . از طرف ديگر ميل نداشت كه خاندان سلجوقيان بدون ستونى استوار باشد و بنيانى لرزان گردد .\r\nمىخواست با خوشحالى و رسيدن به آرزو و به اقامتگاه خود بازگردد . نيامدن محمود بر درگاه سنجر بر سنجر بدرازا كشيد . از دستگاه سلطان محمود درگزينى بر درگاه سنجر حاضر بود اما سلطان سنجر ببودن او قانع نبود و گمان مىكرد كه درگزينى از نظر مقصود و استفاده شخصى به حضور رسيده است .\r\nپس به احضار درگزينى فرمان داد و چون چشمش به وى افتاد گفت : علىبار كجاست ؟ زيرا او ضامن و كفيل كارهاى فرزند من است .\r\nدرگزينى از قرآن اين آيه را تلاوت كرد :  ( أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ )  . بار ديگر سلطان پرسيد فرزندم كجاست ؟\r\nدرگزينى هم از قرآن كريم چنين خواند :  ( أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ . ) \r\n\r\n","description":"","footnote":"","page_name":" 146 ","page_number":168},
  {"content":"\r\n\r\nبه كمال الملك سميرمى آگاهى رسيد كه درگزينى با درگاه سنجرى انس پيدا كرد و با عقل سبقت يافت و اوست كه عهده‌دار گشودن و بستن كارها و تمشيت امور خواهد شد .\r\nكمال به سلطان محمود گفت اين عموى تست كه بمنزله پدرت مىباشد و بر تو حقوقى دارد . نافرمانى عمو گناه است . از نيكوئى تربيت طلب مهربانى او كردن و تحصيل خشنودى وى است . من بسوى او مىروم براى امضاء و گذراندن سوگند و بطور كلى خشنود ساختن او .\r\nوزير بيمناك گرديد كه اگر درگزينى بدرگاه برسد امير علىبار عهده‌دار كار مىشود و وى بايد متبوع او گردد . درين صورت سرچشمه طالع وى خشك و چشمه اقبال درگزينى به جوشش درخواهد آمد . پس از اصفهان متوجه رى گرديد و راه را به تمام و كمال بپيمود . در راهش درگزينى را ملاقات كرد و او را آگاه ساخت كه سلطان محمود را از عمويش سنجر مطمئن ساخته است . درگزينى تصديق نكرد و گفت : من كار را تمام كردم زحمت مكش . به دستگاه سنجرى شناساندم بىعلاقگى ما را به كار دنيائى بنابرين اظهار ميل به كار مكن . كمال وزير بهر راهى كوشش كرد كه درگزينى را بازگرداند ولى توجه و اعتناء نكرد درگزينى درنگ نكرد و به سرعت به مسافرت پرداخت . خبر به سلطان سنجر رسيد كه كمال الملك وزير سلطان محمود مىآيد . و برادرزاده‌ات او را به منظور تمهيد معذرت و پشيمانى از جسارتيكه رفته گسيل داشته است . بدين خبر خوشحال شد و اميران را به استقبال وزير مأمور ساخت سلطان سنجر از وزير برادرزاده يعنى كمال الملك پذيرائى و احترام كرد . و وزير در تعظيم و تكريم مقام خود احتراماتى ديد كه به فكرش نيز نرسيده بود . بدينواسطه نقشه علىبار نقش بر آب گرديد و آنچه بنا كرده بود ويران شد . كمال الملك دست\r\n\r\n","description":"","footnote":"","page_name":" 147 ","page_number":169},
  {"content":"\r\n\r\nسلطان را به پيمان با برادرزاده‌اش بگرفت و او را به يكدلى و يك‌جهتى سلطان محمود آگاه كرد . و در هر مطلبى كه سنجر متوقف بود وى را مطمئن و واثق مىساخت . اضافه برين با تدبير در كارها مطالبى ديگر را نيز بر موارد وثوق ملحق ساخت . وزير سلطان محمود پس از اقامت بر درگاه سنجر سلطان وى را از طرف خود پيام‌گزار قرار داد و مقرر داشت كه محمود را تحريك كند و از طرف سنجر دعوت نمايد .\r\nبه وى تعليم داد كه محمود را آگاه كند بر اين‌كه عمويش به انتظار ديدار وى مدت اقامتش دراز شده است . پس محمود از وزير خود با خدمتى كه كرده بود سپاسگزار گرديد و وارد و ميهمان عمويش گرديد .\r\nعمو در اكرام و احترام و پذيرائى برادرزاده جوانمردى كرد . امير علىبار نيز چاره‌اى غير از پيروى از سلطان نداشت . با اندوهى تمام بدرگاه سنجر حاضر گرديد و خاك درگاه را ببوسيد و به گناه خود اقرار كرد . سلطان بخشنده بر گناه وى پرده عفو كشيد . سپس كمال الملك وزير و علىبار و وزيرش درگزينى همگان قرارى نهادند كه كار سلطان محمود و مصلحت وى برين قرار كامل و تمام گرديد .\r\nقرار عبارت از اين بود كه رسم سلطنت را به احترام عم خود سلطان محمود مادام كه عمويش در عراق است ترك كند و اجراى رسوم سلطنت منحصرا مخصوص سنجر باشد .\r\nدر مدتى كه سنجر در عراق مىباشد سلطان محمود به فرمان وى كار كند . هنگامى كه اسب يدكى سلطان سنجر را مىآورند سلطان محمود سوار شود تا اظهار ادب و فروتنى كرده باشد . از سراپرده قرمز كه مخصوص مقام سلطنت مىباشد به چادر سياه و سفيد منتقل گردد . فرمان دهد كه مادام سلطان سنجر در عراق مىباشد بنام وى طبل نزنند و هنگامى كه بر عموى\r\n\r\n","description":"","footnote":"","page_name":" 148 ","page_number":170},
  {"content":"\r\n\r\nخود وارد مىشود زمين را ببوسد و مقابل وى برپا ايستد .\r\nهمچنين در ركاب عمو از بارگاه تا سراپرده برود . از عموى خود سراپرده را جدا نزند بلكه در هم‌سايه‌گى وى خيمه برپا دارد در جائى كه حرم و اولاد عمو سكونت دارند .\r\nمقرر گرديد كه بيست روز اين قواعد ملحوظ گردد تا عمويش بر وى مهربان گردد و قلبها به يكديگر نزديك شوند .\r\nمؤلف گفت : از شكيبائى سنجر اين بود كه بر هركس كه خشم مىگرفت بر وى چشم‌پوشى مىكرد و چون باران بهاران كه بر زمين بىآب و علف مىبارد بخشش مىكرد . از گناهان بزرگ گناهكاران گذشت مىكرد .\r\nخلعت‌ها بر آنان مىبخشيد . به كار آنان را برمىگزيد و به همه خوبى مىكرد .\r\nسنجر با فرمانى كمال الملك را در وزارت ثابت كرد همچنين فرمانى براى علىبار در مقام امارت و براى درگزينى در منصب طغرا و انشاء بنوشت . پس اينان مجلسى خلوت از سلطان سنجر درخواست نمودند .\r\nدرين مجلس خون‌ريزى و ديگر زشتىها را در نظر وى زيبا جلوه دادند و نزد وى هر تندرستى را مريض و عليل خواندند .\r\nاز جمله كسانى كه گردنشان به تيغ ستم بريده شد امير منكوبرس و قراتكين قصاب بودند . سپس سلطان سنجر با سپاهيان خود پس از آن‌كه به عراقيان تأكيد در بسط معدلت و احسان كرد متوجه خراسان گرديد .\r\nكمال الملك وزير با ابهت و بزرگوارى بازگشت . درگزينى در ديوان طغرا بود و شمس الملك بن نظام الملك در ديوان استيفاء مىگذراند .\r\nعماد الدين گفت : عزيز عموى من درين هنگام نايب وزير و متصدى استيفاء بود . كمال الملك وزير در هيچ كارى جز به فضيلت و كمال او مراجعه نمىكرد و تنها برو اعتماد مىنمود . گذشته از وزير سلطان هم\r\n\r\n","description":"","footnote":"","page_name":" 149 ","page_number":171},
  {"content":"\r\n\r\nجز با عزيز با كسى انس نداشت و تنها به گفتار او گوش مىداد .\r\nشكى نيست كه انوشروان عقب ماندن در كار برايش سخت آمده و از كمى طالع به كمال الملك وزير با اشعارى تعرض كرده است كه در موقع و محل واقع نگرديده‌اند و به مثلهاى خنكى تمثل جسته كه در حق وزير مصداق ندارد . مثل اين‌كه ابياتى را كه دانشمند معروف قاضى ارجانى در روزگار مشرف بودن كمال الملك به نظم درآورد نشنيده است . قصيده‌اى قاضى در وصف كمال الملك پرداخته كه در آن مىگويد :\r\n« كم به طرف چپ و راست برو فايده‌اى ندارد و اين كار را فرو گذار .\r\nمقابل خود را در نظر بگير و برو كه آخر راه‌هاست .\r\nبدان اگر به من بگوئى با شترت به درياى بخشش برو بر كسى جز كمال الملك وارد نمىشوم .\r\nدريا را نام‌هاى مختلف است . مشهورترين اين نام‌ها در عرف آرزومندان دست على است ! ( كمال الملك ) »\r\nعماد الدين كه خدايش بيامرزاد گفت : از پدرم كه خداوند ازو خشنود باد شنيدم . در وزيران سلسله سلجوقى از نظر خرد و بردبارى در كار و شجاعت و صراحت كامل‌تر از كمال الملك نبود نامه‌هاى فارسى وى بر دانش زيادش دليل است . از مضامين اين نامه‌ها قوانين وزارت و رسوم آن را مىتوان شناخت . اين نامه‌ها در حقيقت گلستان‌هائى هستند كه زيبائى شكوفه‌هايش بيننده را جلب مىكند و عطر گلهايش مشام جان را معطر مىسازد .\r\nمؤلف عماد الدين گفت : انوشروان گويد : اولين كارى كه مربوط به امور وزارت كمال الملك كرده است اينست كه چون وى به\r\n\r\n","description":"","footnote":"","page_name":" 150 ","page_number":172},
  {"content":"\r\n\r\nاصفهان رسيد اقدام به خواندن فرمان وزارت خود در عراق كرد كه از خراسان و از طرف سلطان سنجر صادر شده بود . پس در كشتن امير احمد بن بغراء نقشه كشيد و سلطان را به كشتن ناگهانى امير علىبار تحريك كرد تا آنجا كه علىبار از سلطان گريخت و در تاريكى شب از ترس فرار كرد .\r\nپس بدنبال وى كسى را سوار كردند كه برفت و جان او را از مركب جسم پياده كرد و به قتلش رساند . درگزينى وزير علىبار را نيز در حبس و زنجير كشيدند و مىخواستند كه او را بكشند .\r\nعماد الدين كه خدايش بيامرزاد گفت : پدرم نقل كرد . درگزينى درين ايام دوست من بود و مرا دعوت كرد . چون چشم او به من افتاد گفت براى هميشه از هم دور شديم . به دامن من چسبيد و گفت « خواهشمندم كه واسطه شوى و مرا از كشتن برهانى . زيرا من يقين دارم كه كشته خواهم شد . اگر مرا يارى و مساعدت ننمائى بدون شك خوار و ذليل خواهم شد »\r\nدر حق درگزينى ببرادرم عزيز الدين شفاعت كردم كه همواره بوزير مىدميد تا او را از بند و حبس رها كرد . برين بوم شوم در حقيقت در قفس بگشود . او در جائى كه راه مستراح بود محبوس بود ولى آزادش كردند و خداوند تقدير كرده بود كه پس از ده سال شفاعت‌كننده درباره وى خود به تيغ بيداد شفاعت شده كشته گردد .\r\nپدر و عموى من كه خداى بيامرزادشان نمىدانستند كه با شفاعت و رهائى درگزينى ريشه خاندان خود را مىكنند . و با آسان كردن او كار خود را مشكل مىسازند .\r\nاين ابو القاسم درگزينى در خون ريختن بىباك بود و همواره به بزرگان و صدور حمله مىكرد . كمال الملك وزير تباهى و فسادى در خلقت وى شناخته بود مىخواست كه مردم را از فتنه و فسادش راحت كند\r\n\r\n","description":"","footnote":"","page_name":" 151 ","page_number":173},
  {"content":"\r\n\r\nوزير كار درستى اراده كرده بود ولى دريغا كه مقصود وى بظهور نپيوست اگر درگزينى نابود مىگرديد قطعا جنايتهائى كه بعدا از وى ظاهر شد صورت نمىبست . ولى با تقدير تدبير سود ندارد و آنچه كه بر قلم تقدير رفته از آن جلوگيرى نشود .\r\nبا كشتن امير علىبار وزير بر دلهاى داغدار مردم مرهم نهاد و آنان را به محبت و دلجوئى فرمانبردار كرد ، در دلهاى مردم از كارهاى امير علىبار كينه و دشمنى جا گرفته بود . پس از كشتن وى محنت و اندوهها بپايان رسيد .\r\nامير قيصر از امراء جلو افتاد و ترقى كرد و در دولت سلطان از ديگران مقدم شد . همچنين اميرانى كه سوگند به فرمانبردارى از سلطان خورده بودند و ميان خود قرار اتحاد و اتفاق داشتند و جانب سلطان را در مقابل عمويش سنجر رعايت نموده بودند مقامشان بالا رفت .\r\nانوشروان گفت : وزير به گرفتن و بستن مشغول شد . ديوان خود را بنام ديوان مفردات نام گذاشت .\r\nعماد الدين مىگويد : آنطور هم كه انوشروان گفته نبوده و حقيقت نداشته است . همين‌طور آنچه را كه انكار كرده با حقيقت تطبيق نمىكند زيرا تنها وزير از اصحاب و اطرافيان امير علىبار براى گرفتن مالهاى او مطالبه كرد و فرمان داد كه به حساب‌هاى عاملان وى برسند و از اسباب و آلات او تفتيش نمايند . سلطنت عراق را بار ديگر شكوفان و پربرگ‌وبار و تازه ساخت . نواقص را مرمت و زمينهاى بىمحصول را بار ديگر داراى محصول و منفعت كرد . در خدمت سلطان از اصفهان عزم بغداد نمود . سلطان فرمان وزير را در هر كارى مجرى و بااثر و نفوذ كرده بود .\r\nهنگامى كه درگزينى گرفتار و عزل گرديد كمال الملك وزير برادر\r\n\r\n","description":"","footnote":"","page_name":" 152 ","page_number":174},
  {"content":"\r\n\r\nخود نصير الملك را منصب طغرا داد و اين مقام بزرگ را به وى مربوط ساخت .\r\nنصير الملك مردى زمين‌گير و سنگين بود درو آنچه كه در برادرش وزير از مهربانى و نرمخوئى بود وجود نداشت . ازين‌رو برخى مىگفتند نعم المولى و بئس النصير .\r\nعماد الدين گفت : در سال 513 ميان سلطان محمود و برادرش سلطان مسعود در نزديكى همدان پيكارى واقع شد . فتح درين جنگ نصيب سلطان محمود شد . علت واقعه اين بود كه سلطان مسعود به اتابك امير جوشبك سپرده شده بود سپاه شام و ديار بكر نيز در خدمتش بودند . او پادشاه غرب به جهت حدود كشورش لقب يافته بود . اتابك جوشيك سپاهيان زياد و جماعت‌هاى خارج از شماره فراهم كرد و طمع در گرفتن سلطنت نمود .\r\nاستاد ابو اسماعيل طغرائى كه همان مؤيد طغرائى باشد به وزيرى مسعود انتخاب گرديد و ندانست كه او اطلاعى درين كار ندارد . سلطان محمود از اجتماع وى آگاه شد و با سپاه خود بر سر اينان آمد . جوشيك مسعود را زير چتر خود آورده بود . چون صف قتال كشيده شد و نزديك گرديد كه دو سپاه چون دو دريا در يكديگر بريزند مسعود برادرش سلطان محمود را بديد و بديدارش شادمانى كرد .\r\nجوشيك مسعود را گرفت ولى هرچه خواست او را نگاهدارد نتوانست . مسعود فرياد زد ايجىايجى . ايجى كلمه‌اى تركى است كه به برادر بزرگ مىگويند . هرچه جوشيك بافته بود پنبه شد و تدبير جوشيك بىاثر گرديد .\r\nمسعود در كنار برادرش سلطان محمود ايستاد و جميع بندگان و لشكريانى را كه با وى بودند در معرض غارت قرار داد . لباس و اسلحه آنها\r\n\r\n","description":"","footnote":"","page_name":" 153 ","page_number":175},
  {"content":"\r\n\r\nرا سپاه مقابل بازگرفت .\r\nاولين كسى كه گرفتار شد وزير مسعود ابو اسماعيل طغرائى بود .\r\nكمال الملك وزير را از حال طغرائى آگاه كردند . به شهاب اسعد كه در اين وقت نايب نصير الملك بود شرح حال وى به داد گفت اين مرد بىدين است و هركس كه بىدين باشد شايسته كشتن است . پس طغرائى را كشتند و جماعتى از بزرگان و دانشمندان چون زين الكفاة ابو الفتوح كه وزير برسقى بود به تيغ ستم كشته گرديدند . سپس محمود به برادرش مسعود نيكوئى كرد و بار ديگر او را به رتبه و مقام بزرگى كه داشت رسانيد و از براى اتابيگى و خدمتش شخص ديگرى را در نظر گرفت .\r\nمؤلف گفت : از بازماندگان فرزندان اميران ديلمى در خدمت سلطان محمود امير عضد الدين علاء الدوله ابو كاليجار گرشاسف بن مؤيد الدوله على - بن شمس الملوك فرامرز بن علاء الدوله بود و او در خدمت سلطان محمود مانند برادر بود . و سلطان بالاترين مقام و احترام را در حق او مرعى مىداشت با تمام اين احوال از ترس حاسدان در خانه خود در شهر يزد به سر مىبرد .\r\nدرباريان نيز بودن نايب‌هاى او را خوش نداشتند و نيامدن او را در دربار تصويب نمىكردند و راضى نبودند .\r\nچون اميرزاده ديلمى بسوى سلطان كه ركن و ستون حكومت بود مايل گرديده و سوار شد نزديك شد كه بديدار سلطان از خود اندوه و غصه را زدوده سازد . بناگاه سيصد سوار شمشيرها از نيام آهيخته در راه به وى حمله كردند . امير ديلمى را در راهش گرفتند و او را محبوس ساختند .\r\nامير قيصر اظهار دوستى به امير ديلمى كرد به جهت پنهان كردن مكر و فريب خود . ديلمى را در قلعه‌اى كه بنام فرزين شهرت دارد حبس و زنجير كرد زنجير او را سنگين و محكم ساخت .\r\n\r\n","description":"","footnote":"","page_name":" 154 ","page_number":176},
  {"content":"\r\n\r\nقلعه فرزين قلعه‌اى محكم و رفيع است كه سر بر آسمان از رفعت و بلندى مىسايد . خداوند به اميرزاده ديلمى لطف كرد و راه فرارش را بر وى آشكار كرد . تفصيل قضيه چنين است : در شب تاريك خود را به بلندى كشيد تا بر ديوار قلعه بالا رفت و خود را مانند كسى كه از زندگى مأيوس است و قصد انتحار دارد از جاى بلند به زير بيفكند . جائى كه اميد سلامت نداشت خداوند او را به سلامت نگاه داشت . و مانند قطره بارانى كه به نرمى ابر آن را پائين مىفرستد به پائين آمد . به دشوارى در كوهها و اين قله‌ها بالا رفت . سرانجام به شهر خود رسيد و مردم به بازگشت وى به شهرش مسرت و سرور نمودند .\r\nسرانجام كار امير قيصر اين بود كه وى را به عقوبت جناياتى كه مرتكب شده بود در بغداد گردن زدند .\r\nانوشروان گفت : در روزگار سلطنت سلطان محمد كشور يك‌پارچه بود و اطراف و شهرهايش از آزمندان مصون بود . چون سلطنت به فرزندش سلطان محمود رسيد اين كشور مجتمع را تكه‌تكه كردند و راهى وسيع را تنگ ساختند و براى وى از هر طرف شركائى در سلطنت قرار دادند و قدرتى مقابلش تراشيدند . اين كار قطعه‌قطعه كردن كشور - در حضور سلطان سنجر در اولين بار به صورت اقطاع درآمد . سنجر براى خودش مازندران و طبرستان و قومس و دامغان و رى و دماوند و اطرافش را به اقطاع برد .\r\nبراى شاهزاده ركن الدين طغرل بن محمد نيز ساوه و آبه و سارق و سامان و قزوين و ابهر و زنجان و گيلان و ديلم و طالقان را اختصاص دادند .\r\nبراى برادر سلطان سلجوق تمام ولايت فارس و پاره‌اى از اصفهان و خوزستان را قرار دادند . امير دبيس بن صدقة بن منصور بر شهر بصره و مضافات آن از قبيل بطايح و همچنين هيت و انبار و اطراف فرات و رحبه\r\n\r\n","description":"","footnote":"","page_name":" 155 ","page_number":177},
  {"content":"\r\n\r\nو عانه مسلط گرديد .\r\nشهرهاى موصل و نصيبين و شابور هركدام را اميرى تصرف كرده بود و فرمانده و اختياردار شهر شده بود .\r\nچيزى كه براى سلطان مانده بود تمام آن را به اقطاع واگذار كرده بود و درآمد آن كمتر از مخارج برداشت محصول مىبود . چون سلطان قلمرو مخصوصى نداشت ازين‌رو مأموران ماليات و محصلان عوائد نداشت و در نتيجه ديوان ماليات باطل و بيكار بود . تنها كار ديوان گرفتن و ضبط كردن اموال ثروتمندان و برافروختن آتش فقر و ندارى بود .\r\nعماد الدين در شرح حال كمال الملك وزير گفته است : ابتداى وزارت و سعادت كمال الملك بود . هنگامى از حقيقت احوال خود آگاه شد كه به ناگهان تقدير مسرت او را به اندوه تبديل كرد . اين واقعه در سال 515 اتفاق افتاد . سلطان به قصد بازگشت به همدان از بغداد بيرون آمد . وزير يك روز ديرتر از سلطان از بغداد خواست حركت كند و اراده كرد كه فرداى روز حركت سلطان وى نيز حركت كند و دنبال سلطان برود .\r\nچون وزير صبح كرد درحالىكه موكب وزارت اطراف او را گرفته بودند و نگهبانان با شمشيرهاى آهيخته در مقابلش بودند و طبق معمول غاشيه وى را مىكشيدند . از برخى دكانهاى بازار مردى به وى درآويخت و چندين كارد به وى زد .\r\nوزير مجروح را در يكى از بالاخانه‌ها در اطاقى خواباندند و كسى را براى معالجه وى حاضر ساختند . زخم را جراح به تنهائى معالجه مى - كرد ناگاه از سقف مردى به پائين بر روى مجروح پريد با چاقوئى كه مرگ وى را سبب شد و جانش را بستاند و از روى زمين شادى و صفاى وى را محو ساخت .\r\n\r\n","description":"","footnote":"","page_name":" 156 ","page_number":178},
  {"content":"\r\n\r\nعموى من عزيز نگاهدارى آنچه را كه وزير به جا نهاده بود بر عهده گرفت و جلوگيرى كرد از روزگار كه بر بازماندگانش سفاهت ورزد و آنان را در مشقت افكند .\r\nوزير هنگامى كه به شهادت رسيد دو فرزند داشت . يكى عضد الدين محمد و ديگرى فخر الدين محمود بود . عضد الدين مردى ديندار و داراى دانشى زياد بود . عقيده دينى وى محكم و متين بود دانش و دين را توامان داشت . بهترين منصب‌ها و بالاترين و شريف‌ترين مقام‌ها را سلطان به وى داد ولى او كناره‌گيرى كرد با اينكه توانائى كار را داشت . به نان‌پاره‌اى قناعت كرد و راه شكسته‌دلى را گزيد .\r\nعماد الدين گفت : تا امروز كه در سال 579 هستيم او همچنان خوب اخلاق و خوش‌باطن است .\r\nعماد الدين گفت : در منزل خالى از قالى و زروزيور سر مىكند و لباس كهنه در بر مىنمايد در عين حال به كارهاى خير ديگران را مىخواند و دست اندوه‌مند و رنجديده را مىگيرد . به دنيا از روى باطن مىنگرد .\r\nتقوا لباس ترس از خدا را بر وى بپوشانده است .\r\nبرادر وى فخر الدين تا آخر عمر كارهاى مهمى را در عهده داشت و توانائى و مقام وى ظاهر شد . عضد الدين زاهدانه از كارهاى دنيائى روگردان و گوشه‌گير بود و كوشش داشت كه از مقامات مستعفى باشد . ميان دو برادر در كار دنيا اختلاف سليقه وجود داشت .\r\nعضد الدين دانشى زياد داشت و چهره وى آشكاركنندهء حق و حقيقت بود .\r\n\r\n","description":"","footnote":"","page_name":" 157 ","page_number":179},
  {"content":"\r\n\r\n\r\nشرح وزارت شمس الملك بن نظام الملك\r\nعماد الدين گفت : باز مىگرديم به آنچه كه انوشروان گفته است :\r\nانوشروان به عنوان تمثل در حق شمس الملك بيتى را آورده است :\r\n« مردى پست است كه فطرة ناكس و پست مىباشد . خود وى پست مىباشد . پستى از طرف پدر و مادر به وى نرسيده است . »\r\nمؤلف گفت : چون كمال الملك به زمين خورد . فرصت وسيع گرديد ازين جهت شمس الملك عروس وزارت را خواستگار گرديد . با عدم توانائى مهر ازين عروس برگرفتن خواستگارى كرد و لباس نيكوى دامادى بپوشيد . آفتابش از افق نورافشانى كرد . با تشنگى سوزانى به سرچشمه آرزو رسيد . عزيز الدين ابو نصر احمد بن حامد عهده‌دار منصب استيفاء گرديد .\r\nعزيز بدانش و لياقت بر همسران و هم‌رتبه‌گان برتر بود . از جمله ابتكارات وى در امور خيريه اين بود كه براى سپاه سلطانى بيمارستانى تأسيس كرد كه اسباب و سراپرده و دواها و پزشكان و پرستاران و بيماران را دويست شتر بختى حمل مىكردند .\r\nباز از كارهاى نيكوى او اين بود كه در محله عتابين بغداد مدرسه‌اى ساخت براى يتيمان و موقوفاتى كه هميشه منافع آن مستمر مىباشد برايش قرار داد .\r\nيتيمان تا نزديكى سن بلوغ درين مدرسه هستند و خرج طعام و لباس از مدرسه مىگيرند . در مدرسه ادب و حفظ قرآن و شناسائى حلال و حرام را ياد مىگيرند . عزيز الدين به علت فضيلت و تدبير بر وزير نيز حكم مىكرد .\r\nديوان طغرا و انشاء را شهاب اسعد كه در ايام كودكى سلطان را\r\n\r\n","description":"","footnote":"","page_name":" 158 ","page_number":180},
  {"content":"\r\n\r\nتعليم مىداد عهده‌دار شد . اقبال و طالع بهرهء او را ثابت كرد كه هنگامى كه سلطان به سلطنت رسد اين شغل را در عهده وى نهد . تا آخر روزگار سلطان محمود شهاب اسعد درين شغل بود .\r\nابو القاسم انس‌آبادى متصدى ديوان عرض بود . اگرچه عارض انوشروان بود ولى چون وى غائب بود انس‌آبادى ازو نيابت مىكرد .\r\nانوشروان گفت : من درين هنگام در بغداد باقى مانده بودم براى انجام كارى . مردم درگاه غيبت مرا غنيمت شمردند و با يكديگر اتحاد كردند و تصميم به توقيف من گرفتند .\r\nكارى زشت كردند و بر محاسبات من خرده گرفتند .\r\nمضمون فرمان شاهانه كه خداوند امر مطاع آن را همواره عالىتر و بلندمقام‌تر سازد اين بود :\r\nاگر انوشروان در حدود بغداد است در محله مراتب در خانه‌اش بنشيند و از ديدار نزديكان و دوران در فراز كند و اگر به شهرهاى جبال رسيده در شهر امير برسق در قلعه كفراش محبوس گردد . به شرط آنكه حقوق و مقامى نخواهد . غلامان وى بدرگاه حاضر مىشوند تا به خواص اميران منتقل گردند . بدين واسطه سنگينى معاش آنان در ايام گوشه‌گيرى از انوشروان رفع مىگردد .\r\nانوشروان گفت : فرمان به خط عزيز بود . طغراى فرمان را اسعد بر فرمان كشيده بود . مهر وزير نيز كه عبارت احمد اللّه على نعمه بود بر فرمان ثبت شده بود .\r\nتوقيع سلطانى نيز جمله اعتصمت باللّه بود .\r\nمن اين كار را جز به عزيز به كسى نسبت نمىتوانستم بدهم . زيرا ديگران زيردست او بودند و وى مبرزترين فرد درگاه بود . وزير به خط\r\n\r\n","description":"","footnote":"","page_name":" 159 ","page_number":181},
  {"content":"\r\n\r\nكاتب خود نوشته بود شغل عرض به عميد اجل برادرم زين الدين ظهير الاسلام ابو القاسم يعنى درگزينى واگذار گرديد . بنابرين تمام دفاتر عرض را و اوراقش را مهر كرده بفرستيد كه به وى تسليم گردد .\r\nانوشروان گفت : جماعتى سواران را در راه من فرستاده بودند .\r\nاگر احترام فرمان سلطان نبود اعتنائى به اين پشه‌گان نمىكردم . هر آينه باز مىگشتند و حكايت مىكردند كه از من چه ديده‌اند . قطعا شبانه از ترس فرار مىكردند .\r\nولى من فرمان شاهانه را اطاعت كردم و اموال خود و موجودى خودم را به آنان تحويل دادم و چون تار موئى كه از خمير بيرون مىآورند از اموال خود بيرون آمدم .\r\nبا بدگوئى شخص فرومايه و پستى كار زشتى صورت گرفت .\r\nخود را به زندان تسليم كردم و هم‌چنان در كارم اشتباه باقى بود .\r\nانوشروان گفت : باز مىگرديم به شرح حال شمس الملك بن نظام - الملك . كشور به وجود وى بسرحد ضعف رسيد . به كوچك‌ترين لياقت هم نه‌ايستاد ولى به ستم و مصادره هم اقدامى نكرد دست دراز دستانى كه مبادرت بر بردن مال مردم مىكردند از كار كوتاه نكرد . او دشمن مردم بود و در مقابل مورد بغض آنها شده بود .\r\nاين‌ها تازه كافى نبود مردى منفور و مورد بغض را نيز نايب وزارت كرد و براى درد مريض ملك به خيال خود چاره دوا كرد .\r\nاين نايب كامل بن كافى اصفهانى بود كه بيان رسوائيهايش در وزارت خطير الملك گذشت . به شومى و بدبختى و بىتدبيرى وصف گرديده است .\r\nاين كامل از كسى نائب نشد مگر آنكه بلاى كشنده‌اى به وى رساند . همانطور بود كه بحترى شاعر معروف در حق حاجب عبيد إله يعنى سعد گفته\r\n\r\n","description":"","footnote":"","page_name":" 160 ","page_number":182},
  {"content":"\r\n\r\nاست :\r\n« اى سعد تو به سه وزير خدمت كردى كه هريك از تو داغ و علائمى دارند مىبينم كه به چهارمين خدمت مىخواهى بكنى كه نابودش سازى . به وى رحم كن پيرمردى شايسته احترام است اى حاجب وزراء سعدى تو ولى سعد ذابح ! ؟ »\r\nاولين كار اين نائب اين بود كه ميراث وزير شهيد را گرفت و خزينه او را يغما كرد . پس‌اندازهاى وزير رفت . بازماندگانش در خانه‌هاى اندوه و غصه به اميد مهربانى سلطان نشسته بودند . نائب وزير به نداشتن آنها راضى نشد به حبس و بند افكندشان محنتهاى آنان را چند برابر كرد و رشته ترتيب و نظم اين بىچارگان را گسسته كرد . سپس فرمان داد كه رسوم و شهريه‌ها را باز گيرند . به قطع بخششهاى تنها رضايت نداد بلكه به تمام شهرها نامه نوشت كه :\r\nدر دو سال اخير هركس صدقه يا شهريه گرفته بايد آنها را به ديوان پس بدهد . در هر شهرى به نيكان و مردم شريف مأموران شديد و محصلان تند خشم گماشت .\r\nانوشروان گفته است : سلطان اراده كرده بود كه در اين سال بجنگ كفار برود و غزائى شرعى انجام دهد . مانع وى شدند . از برخى اميران شروان نامه‌هائى به وى نشان دادند كه در آنها نوشته شده بود كه من كشور شروان را براى شما پاك و آماده كرده‌ام اهل بلاد شروان انتظار رايت سلطان را دارند . پادشاه شروان در محاصره بطورى افتاده است كه خلاصى وى غير ممكن است . اگر مىخواهيد كه مالك خزينه‌هاى وى باشيد و دفينه‌ها - يش را از زير خاك بيرون آوريد و بر شهرهايش چيره گرديد لجام اسبها را به جانب اين كشور حركت دهيد و نيزه‌ها را راست كنيد .\r\n\r\n","description":"","footnote":"","page_name":" 161 ","page_number":183},
  {"content":"\r\n\r\nاراده سلطان را بگرداندند و قصد بلاد شروان كرد . هنگامى كه سلطان به شروان رسيد اوضاع و كار را بر خلاف گزارش يافت شروانشاه به استقبال سلطان شد به اميد آن‌كه عيدوى رسيده و به طوق بخششهاى سلطان گردنش زيور پيدا مىكند . شروان شاه مردى كوتاه‌دست بود و رعيت وى به حكومتش قانع بودند و در فرمانبردارى از وى مىگذراندند چون شروانشاه به درگاه سلطان قدم نهاد بخت از وى برگشت و سرور و نشاطش در بند افتاد . از مجلس او را كشيدند و در حبسش افكندند . درين ملاقات زيان و ضرر ديد .\r\nاهل شهر انتظار مىكشيدند كه شروانشاه با خلعت كامل و نيكو باز گردد چون از حقيقت حال آگاه شدند به ناله و گريه صدا بلند كردند .\r\nمردان و زنان تحريك شده بودند . مسجد جامع شهر را خراب كردند و مناره آن را ويران ساختند . شهر را درهم ريختند و آبادى آن را از ميان بردند . اين كارها سودى براى اهالى نداشت كارهاى زشتى كردند كه بزرگان از آن ننگ داشتند . گناهانى بزرگ مرتكب شدند كه بزرگان از آنها سرباز زدند و اين اشتباه كارهاى مهم و فتنه‌هاى بزرگ در پى خود كشيد . خشك و ترى به جا نگذاشت زيرا كافرانى كه در سرحد مأوا داشتند به طمع درآمدند و دست به يغما گشودند .\r\nشهرها را ويران ساختند و مردم را قتل‌عام نمودند . جماعت فراوانى از مسلمانان را كشتند و با سى هزار سوار مقابل سلطان در دو فرسخى پائين آمدند .\r\nولى خداوند با شكست اين گوسفندان اسلام را كه در نفس آخر مىگذراند به زندگى تازه تلافى و تدارك كرد .\r\nسلطان محمود به جانب كافران رفت و در شكست دادن و فرار آنان از كوشش فروگذار نكرد . بار ديگر در پيروزى و سعادت بازگشت نمود .\r\n\r\n","description":"","footnote":"","page_name":" 162 ","page_number":184},
  {"content":"\r\n\r\nچون شروان‌شاه محبوس شد به مصادره رعاياى وى پرداختند ولى چيزى قابل به دست نياوردند و به نفعى شايسته ذكر نرسيدند .\r\nدر گذشته طبق قرارداد هر سال از شهرهاى شروان چهل هزار دينار به خزينه سلطان مىرسيد . اين قرارداد با تصميم نادرست نزديكان درگاه باطل گرديد . اقامت سلطان براى انتظام محل و سروصورت دادن به كارها طولانى گرديد .\r\nقرارداد شروانشاهان از روزگار ملكشاه بن آلب ارسلان بود .\r\nزيرا هنگامى كه ملكشاه از آران گذشت فريبرز فرمانرواى شروان به حضورش رسيد پس از امتناع او را ملتزم كردند كه در سال هفتاد هزار دينار به خزانه سلطان برساند . همواره درين قرارداد مسامحه مىكردند تا سرانجام در چهل هزار دينار ثابت گرديد .\r\nپس وزير با گناهى كه انجام داده بود با نام زشت دور افتاد . در يك سال مدت وزارتش به كارى كه موجب شهرت گردد و كار برجسته‌اى باشد لذت نيافت مگر خراب كردن شروان و محبوس ساختن انوشروان .\r\nچون سلطان خرابى احوال و اوضاع را ديد بر وزير شمس الملك - بن نظام الملك خشمگين گرديد . او را نخست حبس و سپس به دژخيم تسليم كرد .\r\nاين حادثه در آخر ماه ربيع الاول از سال 517 در دروازه بيلقان اتفاق افتاد .\r\nانوشروان گفت : بلايائى كه در دروازه حلوان از حبس و غارت بر من وارد شد نيز در ربيع الاول سال 516 بود .\r\n« هركس بدبختى كسان را روزى ديد روز بد خود را نيز مىبيند .\r\nروزگار او را گول نمىزند »\r\n\r\n","description":"","footnote":"","page_name":" 163 ","page_number":185},
  {"content":"\r\n\r\nعماد الدين گفت : علت كشتن اين وزير چنين بود :\r\nابو القاسم انس‌آبادى پيك سلطان سنجر بود . او از كار برادرزاده‌اش سلطان محمود آنچه كه بايد قرار گذاشت و به سنجر گزارش داد كه وزير است كه امروزه روز شكوه مقام سلطنت را برده و سپاهيان مجتمع را متفرق ساخته و ريسمان محكم انتظامات را پاره ساخته است .\r\nبه هر حيله‌اى متوسل شد كه سلطان سنجر از برادرزاده‌اش وزير را مطالبه كند و درين موضوع به وى نامه بنويسد و به او فرمان دهد كه وزير را نزدش بفرستد .\r\nسلطان محمود متحير گرديد و بيمناك شد كه اگر وزير را به حضور عمو بفرستد بر پنهانيها و اسرارش او را آگاه مىكند . و اگر وى را نفرستد در معرض غضب عمو به علت مخالفت با فرمانش قرار مىگيرد . پس اشاره به كشتن وى و فرستادن سر او گرديد . به وزير بيشتر از آن‌چه در زندگى به ديگران ستم كرد ستم رسيد .\r\nعماد الدين گفت : كار كشور تمام به عز الدين ابو نصر احمد بن حامد بازگشت و او درين ايام مستوفى كشور بود ولى در عين حال لجام توسن كشور را در دست لياقت گرفته بود و ترتيب و نظم دولت را عهده‌دار بود .\r\nسلطان به وى اعتماد مىكرد و از گفتار وى در كارها آرام مىگرفت .\r\nسلطان وزارت را به وى پيشنهاد كرد ولى عزيز از قبول سرباز زد و ابا ورزيد .\r\nچون گلستان كشور را پژمرده ديد . به آبياريش پرداخت و به سلطان گفت من كارها و اوامر ترا انجام مىدهم و نمىگذارم مصلحت يا سودى از دست برود و كارها را به وجهى نيكو مىگذرانم ولى من شغل وزارت را قبول نمىكنم و با قبولش گناهان اين كار را به عهده نمىگيرم .\r\nفعلا كار را قبول دارم ولى چون دوست من ابو القاسم انس‌آبادى\r\n\r\n","description":"","footnote":"","page_name":" 164 ","page_number":186},
  {"content":"\r\n\r\n« درگزينى » از سفر دررسد او را بر صدر مسند قرار مىدهم .\r\nعزيز بيچاره نمىدانست كه دوستى انس‌آبادى هنگام بازگشت وى به دشمنى تبديل مىشود و او آن‌چه را كه گمان برده بود در كام‌جان از دست دوستش شيرين است . درست به‌عكس مىباشد و سمى جان شكار خواهد بود .\r\nيك سال به تنهائى منصب‌ها و مقام‌ها را اداره كرد . سلطان نيز با فتح و پيروزى به اقامتگاه خود بازگشت . درحالىكه مسافرتش اثرى پسنديده و مورد تعريف داشت .\r\nشهاب اسعد طغرائى در ديوان انشاء و منصب طغرا مستمر بود .\r\nچون درگزينى بازگشت عزيز به سلطان گفت كسى كه عهده‌دار امرها و گشودن و بستن كارها باشد دررسيد . او را به كار وزارت بگمار زيرا من توانائى گناهان اين كار را ندارم .\r\nمرا در خدمتى غير ازين خدمت بگذاريد . من اگر به ظاهر از نام وزارت محروم مىگردم در حقيقت از آن خدمت خالى نيستم و متحلى اين مقام نيز شاخه من است و من هم به كار وى پشت‌گرم هستم . ابو القاسم شريك من در كار مىباشد و من هم در كارهاى شايسته نزد وى مقيم و نشسته‌ام .\r\nسپس سلطان گفت : « من جز تو كسى را نمىشناسم و اعتماد تنها بر خرد و دليل تو دارم »\r\nشرح اين موضوع به زودى خواهد آمد .\r\nانوشروان گفت : درين ايام سلطان مرا به درگاهش بخواند . سختى من به نهايت رسيده و روزگار بند و حبسم بسرآمده بود . مهربانى خداوندى از كيد حسودان مرا رها كرد . آزمايشها به من آموخت كه از سرنوشت فرار نتوان كرد و از تقدير نمىتوان منحرف شد . دانستم كه در ايام نكبت و\r\n\r\n","description":"","footnote":"","page_name":" 165 ","page_number":187},
  {"content":"\r\n\r\nبدبختى درخواست عزت فايده ندارد همان‌طور كه در سالهاى خشكسالى نعمت و فراوانى حاصل نمىگردد . پس عزم جزم كردم بر خاندان مهلب « مهلب بن ابى صفره ازدى از بزرگان بخشنده عرب است » صاحبان بخشش و فضيلت و دانش وارد شوم همان‌طور كه گفته شده است :\r\n« بر خانواده مهلب در ايام زمستان وارد شدم درحالىكه از وطن خود غريب بودم و روزگار خشك‌سالى و سختى بود . همواره دلجوئى و بخشش آنان بسانى مرا فراگرفت تا آنجا كه گمان مىكنى از خانواده و خويشان من هستند »\r\nمؤلف گفت : مقصود انوشروان از آل مهلب امام صدر الدين عبد اللطيف بن احمد بن ثابت خجندى است كه در اصفهان از بخشنده‌ترين بزرگان و از بزرگترين بزرگان بخشايش‌گر بوده است .\r\nهنگامى كه انوشروان ميهمان وى شد . او را بپذيرفت و به وى منزل داد و در منزل او كمال بزرگى را به كار برده بهترين منازل را به وى داد .\r\nمؤلف گفت : انوشروان گفته است :\r\nدوستان و ياران همت‌ها در كار من مصروف داشتند . حقيقت كرم و بخشش با اين كارها نزد من ظاهر شد . از بازرگانى بيگانه مقدارى وام گرفتم و در مقابل سندى براى او نوشتم .\r\nپس از مدتى شخصى سند مرا آورد و گفت : آقاى من عزيز الدين به تو درود فرستاد و اين سند را براى تو فرستاد و به تو گفت سند را باطل كن زيرا قرض ادا گرديده است و طلب‌كار هم خشنود شده است .\r\nاز بخششى كه در حق من كرد و منتى كه بر گردن من نهاد مدتى به شگفتى ماندم . روزگارى درين ميهمانى با دل راحت و دور از هرگونه بلا و آفتى گذراندم . تا پس از كشتن وزير سلطانم بخواند و مرا شايسته تدبير\r\n\r\n","description":"","footnote":"","page_name":" 166 ","page_number":188},
  {"content":"\r\n\r\nو كار شناخته بود .\r\nروزهائى خوددارى از قبول شغل كردم و از خطر خود را دور گرفتم . چون به درگاه مىرفتم مىديدم كه تمام حضار سخن‌ها مىگويند .\r\nبرخى اظهار مىنمايند براى فلان سبب آمده است و براى فلان آرزو قدم جلو گذاشته است :\r\nانوشروان گفت : به خرد خود رجوع كردم و در كارم پشيمان شدم .\r\nگفتم كارهاى سلطان عاريتى است ناچار كار عاريتى را بايد پس داد همانطور كه لباسهاى امانت گرفته شده را مىبايد از تن درآورد و به صاحبش داد .\r\nاگر راحت شده و مىرفتم شادمان مىگرديدم . اگر از خداوند نسبت به گوشه‌گيرى استخاره مىكردم قطعا راحت و آسوده مىشدم .\r\nسلطان در اجازه دادن به من مردد بود ولى من به تنهائى و منفرد سر كردن مايل بودم و كمال همت خود را در نيل بدين مراد مصروف مىداشتم . بالاخره آن‌قدر تقاضا كردم كه سلطان اجازه به بازگشت داد .\r\nو مرا به بخششهاى كرامند و نيكو مخصوص گردانيد . صاحب دولتان بختيار مرا كمك كردند به دادن چهارپايانى كه اسباب و آذوقه و غير از آنها بار - هائى كه داشتم و سنگين بود حمل كردند .\r\nاز پناهگاه اصفهان به پناهگاه بغداد منتقل گرديدم . هنگامى كه به درگاه خلافت رسيدم اكرام و احترام ديدم .\r\n\r\nشرح وزارت درگزينى در سال 518\r\nمؤلف گفت : هنگامى كه بر درگزينى نام وزارت نهاده شد درست دريائى بود كه به جوئى باريك از كمى آب تبديل شود .\r\n\r\n","description":"","footnote":"","page_name":" 167 ","page_number":189},
  {"content":"\r\n\r\nدرگزينى اولين كشاورزى بود كه كار با گاو جفت را رها كرده بود و به طمع عزت و مقام افتاده بود . به مقام عالى رسيد و در مسند كشور دارى تكيه زد و به حمله به مردم و ريختن آبرو و پاره كردن پردهء احترام آنان پرداخت .\r\nخونريزى را مباح مىدانست و ازين‌رو خون مىريخت به كارهاى زشت دست زد و كارهاى مشروع و درست را منكر مىگرديد . با نيكان شرافتمند به دشمنى برخاست . ترتيب و نظم كشور را بگسيخت . آشكارا مذهب اسماعيليه را تبليغ مىكرد و بالاتر آن‌كه سنت روزگار جاهليت را اظهار مىنمود .\r\nشروع به حمله و كشتن آزادگان كرد . پرده‌هاى آبروى افراد را پاره كرد . از جمله كسانى را كه مورد حمله و قتل قرار داد قاضى زين الاسلام ابو سعد محمد بن نصر بن منصور هروى بود كه يگانه روزگار بود و به كارهاى معروف شهرت داشت .\r\nقاضى درماندگان را اميدگاه بود . او درياى دانش بود و دانشمندى كم‌نظير . در داوريها همواره از روى داد و عدالت حكم مىداد و حقا در حكم عادل و خداترس بود . در دل فرمانروايان روزگار قاضى داراى مقبوليت بود .\r\nسلطانان از نصيحت و خيرخواهى و مشورت وى سرپيچى نمىكردند .\r\nقاضى از جانبداران عموى من عزيز بود و به سر آمدن در دانش و فضيلت مخصوص بود . مقرر و ثابت شد پس از وزارت درگزينى كه نامه سلطان اعظم سنجر را قاضى ببرد .\r\nقاضى با بزرگوارى فراوان به خراسان رفت . اين كار بر اين وزير بسيار سخت آمد و خاطرش را مشوش ساخت . وزير دانست كه چون قاضى در حضور سنجر حاضر گردد پرده وى پاره مىشود و حقيقت كارهايش\r\n\r\n","description":"","footnote":"","page_name":" 168 ","page_number":190},
  {"content":"\r\n\r\nعريان جلوه مىنمايد زيرا وزير ظاهرسازى كرده بود و نزد سنجر حال‌هاى خود را مخفى قرار داشته و تدليس و تلبيس نموده بود .\r\nدرگزينى دانست كه اين قاضى هراتى لباس تلبيس و تظاهر از قامت او بيرون مىآورد و او را چنان‌كه هست در نظر سنجر برهنه مىنمايد .\r\nبا جماعتى از اسماعيليان قرار گذاشت كه هنگامى كه قاضى از خراسان و رسالت سنجر باز مىگردد به وى حمله كنند . او در مسجد جامع همدان براى نماز حاضر شده بود قبل از ديدار سلطان به سعادت شهادت رسيد . اين حادثه در سال 518 اتفاق افتاد .\r\nانوشروان گفت : درين ايام آق سنقر برسقى همان جنگجوى مجاهد و پاكيزه‌دامن در شهر موصل بود . اين وزير شقى در گناه قتل ابن مجاهد سعيد نيز داخل شد . بدين شرح :\r\nبرسقى اسماعيليان و ملحدان را كوبيده بود . كار برسقى اين وزير را كه هر راه سعادت را بر خود مسدود قرار داده بود غمگين ساخت . بهر وسيله‌اى براى عزل وى متوسل شد موفق نشد . در مكر و فريب مبالغه هم كرد و كوتاه نيامد باز كارى نتوانست از پيش ببرد . چون كار برسقى او را خسته كرد برادران هم‌كيش خود اسماعيليان را بخواند تا در مسجد جامع موصل در لباس صوفيان نشستند و به وى حمله كردند و با كاردها او را ضربت زدند .\r\nبه مرگ برسقى مصيبت مسلمانان بزرگ شد . اين واقعه در ماه ذى قعده سال 520 اتفاق افتاد .\r\nوزير سلطان سنجر درين روزگار بزرگمرد معين الدين مختص - الملك ابو نصر احمد بن ابو الفضل بن محمود بود .\r\nدر روزگار سلطنت سلطان محمد شرح بخشش وى و دانش او\r\n\r\n","description":"","footnote":"","page_name":" 169 ","page_number":191},
  {"content":"\r\n\r\nگذشت . در آن ايام متصدى ديوان استفياء و پناهگاه و اميدگاه نيازمندان بود .\r\nمختص الملك از كسانيست كه قاضى ابو بكر ارّجانى شاعر دانشمند معروف آنان را مدح گفته است . قاضى را در مدح وى قصيده‌اى با قافيه صاد است كه اوائل قصيده چنين است :\r\n« دوستان من ساعتى بر پشت شتران برويد و درين سرزمين‌ها توقف كنيد .\r\nاى دوستان من كه از سرآمدان بزرگان قبيله حمير و قريشيد و مردمى ريشه‌دار هستيد .\r\nبا من فداكارى و همدردى كنيد زيرا دوستان در روزگار پيشين به فداكارى با هم وصيت مىكردند .\r\nچه‌گونه از حادثه مهمى شكايت كنم در حالى كه در نزديكى كسى كه مختص به صحبت و دوستى پادشاه روى زمين است اختصاص دارم .\r\nهنگامى كه از ابو نصر بزرگوار طلب يارى مىشود روزگار نافرمان مطيع مىگردد .\r\nصاحب بخششى است كه چون باران با روى گشاده فراگيرنده و چون ستاره درخشان است .\r\nبندهاى انگشتى دارد كه قلم لاغر ميان را به تو نشان مىدهد كه چه هنرها با آن مىنمايد كه بر نيزه پولادين ترجيح دارد . »\r\nمؤلف گفت : مختص الملك وزارت درگزينى را در عراق خوش نداشت زيرا وى به نان و نمك سلطانى مشفق و حق‌گزار بود .\r\nاز طرف ديگر درگزينى هم دانست كه نقص و كوتاهى او در مقابل مختص الملك آشكار است . كار او مبتنى بر كورى روزگارش مىباشد\r\n\r\n","description":"","footnote":"","page_name":" 170 ","page_number":192},
  {"content":"\r\n\r\nكه بدون دليل موجه يكى را تقديم و ديگرى را تأخير داده است .\r\nدرگزينى همواره در نقشه و توطئه به نكبت افكندن و ادبار مختص - الملك بود . او را با بدزبانى و سخنهاى ركيك آزرده مىكرد و در عين حال با اسماعيليان در كشتن وى نهانى قرارداد مىنهاد كه فكر خود را آسوده كند . ولى مختص الملك نيز مردى بااحتياط و در كارها بيدار و نگهدار خود بود . درگزينى بندهاى مكر و حيله خود را بر مختص الملك تنيد . چند نفر از اسماعيليان را به خراسان فرستاد . ازين جمله يكى واسطه برانگيخت كه در اصطبل مختص الملك براى تيمار چارپايانش مأمور باشد .\r\nمختص الملك روزى اراده كرد كه اسبانش را ببيند . سپس تيمار كننده معهود درحالىكه عريان بود حاضر گرديد و كاردى ميان پيشانى كره اسبى پنهان كرده بود . اسب را رها كرد كه حركت كند . از پيشانى اسب آن كارد را بيرون آورد و با جهش كشتن‌گاه مختص الملك را ضربت زد .\r\nمرگ وى بر بزرگان بسى سخت آمد . قاتل را بفور تكه‌تكه كردند . اين حادثه در ماه ربيع الاخر سال 521 اتفاق افتاد .\r\nهمواره درگزينى در دنبال بزرگان بود . برخى از آنانرا آشكارا به فرمان سلطان مىكشت و برخى از آنان را نهانى توسط اين مددكاران به قتل مىرساند .\r\nمؤلف گفت : علت تمايل اسماعيليه به درگزينى اين بود كه امير شيرگير كه خدايش بيامرزاد به محاصره قلعه الموت مشغول بود و نزديك شد كه آن را فتح كند و آرزوها به حقيقت پيوندد .\r\nچون سلطان محمد از دنيا رفت و فرزندش سلطان محمود به سلطنت نشست . درگزينى در دولت صاحب مقام شد . در گرفتن امير شيرگير مكر به كار برد و درخواست كرد كه او را از قلعه بياورند . همچنين توطئه و حيله‌ها\r\n\r\n","description":"","footnote":"","page_name":" 171 ","page_number":193},
  {"content":"\r\n\r\nبه كار بزد تا نزد سلطان گناهانى به شيرگير بر خلاف حق نسبت داد و به وى بديها گفت سرانجام اين امير و فرزندش شرف الدوله در بند و حبس افتادند .\r\nدرگزينى همواره در فكر گول زدن سلطان در كار اين دو نفر چه در حال هوشيارى و چه در حال مستى سلطان بود سرانجام اجازه گرفت كه خون اين دو بيگناه را بناحق بريزد .\r\nقدرت اسلام به قتل امير شيرگير برفت . درگزينى با خدمتى كه در ريختن خون اينان به اهل الحاد و جماعت اسماعيليان نمود مدد و كمك فراوانى ميان اين جماعت پيدا كرد .\r\nمؤلف گفت : عموى من عزيز خيال مىكرد كه درگزينى آدم است و پاداش نيكوئى از او جز نيكوئى نيست . چون به تباهى و فساد وى احساس كرد در گوشه‌نشينى و دور ماندن از فتنه‌ها تفكر كرد . تا از هوسها و كارهاى ترس‌آور در امان باشد .\r\nپس اجازه حج خواست و در سال 517 يا 518 به حج رفت .\r\nدرين سال زائران خانه خدا همگان در ميهمانى و بخشش عزيز گذراندند .\r\nبخشش وى تمام زائران را فراگرفت : تا آنجا كه رئيس ابو الحارث بغدادى نسبت به وى گفته است :\r\n « اى كعبه اسلام چه افتاده كه مىبينم * كعبه بخشش بسوى تو راه مىپيمايد\r\nدر مدت سال يك بار قصد تو مىكنند درحالىكه اين جوان‌مرد * يك روز نيست كه بسويش قصد نكنند . » \r\nدر بازگشت وى از مكه قاضى ابو بكر ارّجانى با قصيده‌اى به قافيه نون وى را تبريك و تهنيت گفت . اين قصيده از قصائد مشهور ارجانيست\r\n\r\n","description":"","footnote":"","page_name":" 172 ","page_number":194},
  {"content":"\r\n\r\nكه شروع آن چنين است :\r\n« گل سرخ گونه‌هاست كه در زير آنها به جاى خار نيزه قرار دارد .\r\nكيست كه به جان خود بگويد ازين گل بچين .\r\nدستها را به سويش دراز مكنى زيرا بسيار جنگ‌ها افروخته مىكنى اگر چشم‌ها را به سويش بگردانى .\r\nتنها يك شب به خواب نرفتم و به خيال تو جفا كردم درحالىكه طايفه وارد شده بود به بالاى سرزمين منحنى .\r\nهنگامى كه خيال تو وارد شد نيمه شب بود من مشغول به مدح عزيز دين خداوند بودم .\r\nدر شبى كه چراغهاى تاريكى رشگ به خرد و حكمتهاى من مىبردند و از چراغها اينها روشن‌تر مىبودند .\r\nدرين شب قلم من بود و شمع من و من كه تا صبح شب را سه نفرى به روز رسانديم و مدح تو كار ما بود .\r\nسرانجام شكست داديم لشكرهاى تاريكى را هنگامى كه شمشير زبان‌ها را برايشان كشيدم .\r\nقط كردن قلم - قلم و شمع را نابود كرد منهم سياهى شب را با بيدارى نابود كردم . صبح كرديم درحالىكه خوشبخت‌ترين آنها من بودم .\r\nخدا را بزرگوارى وارد شد كه در حوادث و بلايا ما را پناهگاه گرديده است .\r\nدشمنان وى از بدى كردن او مطمئن هستند كه بدى نمىكند زيرا تا بوده جز خوبى را دوست نداشته است .\r\nبه ثواب عبادت جهاد عبادت حج را دنباله و اضافه كردى و واجب شرعى\r\n\r\n","description":"","footnote":"","page_name":" 173 ","page_number":195},
  {"content":"\r\n\r\nرا انجام دادى .\r\nسپاهها در تعقيب مردم بدفطرت كشيدى و آنها را درحالىكه زخمها داشتند دنبال كردى .\r\nتا آنجا كه سرزمين‌هاى آنان را مانند قربانگاه سرزمين منا خونين نمودى » .\r\nمؤلف گفت : چون عزيز از حج بازگشت از سلطان درخواست كرد كه از كارش مستعفى باشد . سلطان با مقصودش موافقت نكرد و به دورى وى رضا نداد . بار ديگر او را در منصبى كه داشت برقرار كرد و افق سعادت را به وى نورانى ساخت .\r\nوزير درگزينى در ميدان توطئه و حيله جولان مىكرد و موجبات پريشانى باطنى او را فراهم كرد . دوستى به دشمنى بازگشت كرد و آشنائى به نادانى و نفهمى جلوه كرد . مدتى برين وضع گذشت و عزيز همچنان بر طلب عفو از شغل ثابت بود و مىخواست كه منصب خود يعنى استيفاء را ترك كند . سلطان به وى گفت :\r\n« اگر مىخواهى از كار استعفا دهى و نمىخواهى مستوفى باشى .\r\nمرا از فرزند و مال چيزى محبوب‌تر نيست . خزانه خود و اولادم را در عهده تو مىگذارم . بدين كار هم مقصود تو ( استعفا ) بر مىآيد و هم منظور من كه نمىخواهم از من دور باشى »\r\nچون مقام استيفاء از عزيز خالى شد و به آن اعتناء نكرد ابو القاسم صفى گنجه‌اى بر مكانش نشست و متولى كار وى شد .\r\nابو القاسم و درگزينى و گروهى از بزرگان به دشمنى عزيز با هم اتحاد كردند ولى قدرت نيافتند كه او را زيانى برسانند . يا اشتباهى در كارش بيابند .\r\n\r\n","description":"","footnote":"","page_name":" 174 ","page_number":196},
  {"content":"\r\n\r\nسه سال از وزارت درگزينى گذشته بود درحالىكه رشته كارها از هم گسيخته گرديده و دادگرى ناپيدا و قراردادها و قاعده‌ها سست و بدون ضمانت اجرائى بودند . با تشويش و اندوه در فراغتى كه دست داد عزيز سلطان را از حقايق امور آگاه كرد . سپس سلطان به گرفتن و زنجير و حبس وزير فرمان داد .\r\nسلطان وزير را تسليم عزيز كرد كه مردم را از شر و حمله وى راحت كند . عزيز كشتن وزير را به دست خود كارى شنيع و زشت ديد همچنين در نهانى كشتن وى را صحيح ندانست و اصلا او اهل اين گونه كارها نبود .\r\nفكر كرد وزيرى را انتخاب كند كه كار درگزينى را نيز فيصل دهد و از ترس آن‌كه منصب وى را عهده‌دار نشود درگزينى را مقتول نمايد .\r\nپس كوششى كرد و از سلطان درخواست كرد شرف الدين انوشروان بن خالد بن محمد را براى وزارت از بغداد بخواند . چون انوشروان حاضر شد و دعوت به وزارت گرديد . درگزينى را به همان حالى كه داشت به خانه او برد و در زنجير و حبس وى قرارش داد .\r\nدر طبيعت و خلقت انوشروان سستى و تسامح ظاهر بود . هنگامى كه درگزينى را به وى تسليم كردند . در خانه خود سراپرده‌اى براى او برپا كرد و اجازه داد كه دوستان درگزينى او را ملاقات كنند و بر وى وارد شوند . در هر روز بر درگزينى وارد مىشدند و مقابل او مىنشستند و در گفتار او را به اى « مولاى ما » تعبير مىكردند .\r\nنيز مىگفتند تو به منصبى كه سلطان به ما داد شايسته‌تر هستى .\r\nبدين وضع شكوه انوشروان از نظرها رفت و وزارتش با كوچكى و حقارت همراه شد .\r\nترسيده مىشد كه بار ديگر درگزينى سركار آيد و پس از\r\n\r\n","description":"","footnote":"","page_name":" 175 ","page_number":197},
  {"content":"\r\n\r\nاستقرار صحت به بزرگى وزارت برسد . دوستان شروع كردند به باز آوردن درگزينى و طبق ميل وى تبليغ مىكردند . درحالى كه وى در خانه انوشروان نشسته بود مردم پشت سر هم به وى وارد مىشدند و در وزارت او گفتگو مىكردند .\r\nانوشروان هنگامى از جريان كار آگاه شد كه درگزينى از خانهء او خارج شده بود و بر مسند وزارت نشسته بود .\r\nبه انوشروان اجازه داده شد كه به جايگاه اصلى خود ( بغداد ) عودت كند . او نيز غنيمت و استفاده را در رفتن يافت . غنيمت يافت سلامت يافتنى كه در حساب نمىآمد با آن وضع و آن روزگار .\r\nمؤلف گفت : مدت وزارت انوشروان همان‌طور كه خود درين موضوع آورده يك سال بوده است . من الان آنچه را كه خود انوشروان از شرح وزارتش در كتاب آورده بيان مىكنم .\r\n\r\nبيان وزارت شرف الدين ابو نصر انوشروان بن خالد\r\nانوشروان گفت : من در شهر امن و امان « بغداد » ساكن بودم و در پناه نگاهدارى خداوند كه بهترين پناهگاههاست مىگذراندم . نامه سلطان محمود و انگشترى وى به من رسيد . همچنين قاصد و خدمتكارش نيز رسيدند و مرا تحريك برفتن به سوى وى و شتاب نمودن در ايستادن مقابلش نمودند .\r\nهنگامى كه به حضور سلطان رسيدم با فرمان محكم زبانى به عهده گرفتن وزارت مأمورم فرمود . پس خلعت وزارت و اسبابهاى زيوردار چون دوات زرين و سلاحهاى جواهرنشان را تكميل فرمود .\r\nمدت يك سال و چند ماه بر مسند وزارت نشستم ولى توانائى حرفى\r\n\r\n","description":"","footnote":"","page_name":" 176 ","page_number":198},
  {"content":"\r\n\r\nدر صلاح كشور را نداشتم . در دو طرف راست و چپ من شهاب اسعد طغرائى و صفى ابو القاسم مستوفى بودند . حاجب بزرگ درين ايام امير ارغان بود كه همسرش نيز در اندرون سلطان معتمد سلطان و خوانسالار بود .\r\nچون اتفاق و اتحاد جماعت را در فساد ديدم با خود گفتم با اين مردم ناقص و رذل فضيلت و برترى براى من پيدا نخواهد شد . امكان تعويض و عزل آنها هم نيست . پس دل بر بيكارى و استعفا گماردم و خود را از بيكارى تسليت دادم . دست از مصاحبتشان شستم . و گفتم نابود باد مقام و اقامتگاهشان .\r\nدرگزينى به وزارت بازگشت زيرا با رشوه حاجب كبير ارغان را بفريفت او نيز كارش را سروصورت داد . بازگشت چون سگ گزنده و قاطر چموش . سراپا پستى و فتنه بود . كسى كه از وى سابق برين باك نداشت درين وهله به جان مىترسيد .\r\nانوشروان گفت : به بغداد باز گرديدم و به تنهائى و ترس از معاشرت انس گرفتم . زمانيكه درگزينى به بغداد آمد كوشش كرد كه ضررى و فتنه‌اى به من برساند . خداوند از مكر و حيله وى مرا حفظ كرد . دشمنى وى با من معلول بدى نبود كه از طرف من ديده باشد و يا كينه‌اى از من در دل گرفته باشد .\r\nزيرا در روزگار حبس و عزل به وى احسان كرده بودم و گردنش زير بار منت من بود . در آن ايام توجه در حق وى را ترك نكرده بودم .\r\nچون خداوند جان مرا از شر وى محفوظ داشت به مالم دست درازى كرد و بلاهائى بر اشياء و اسبابم وارد ساخت .\r\nمن در كنار دجله خانه‌اى ساخته بودم . درگزينى اين خانه را ملك خود ادعا كرد و طلب شهادت از شهودى عدول نمود !\r\nشهود عدول نيز به دروغ و تهمت به ملكيت خانه براى او شهادت\r\n\r\n","description":"","footnote":"","page_name":" 177 ","page_number":199},
  {"content":"\r\n\r\nدادند . به فرمان شريعت خانه من به وى انتقال يافت و با تقلب و تزوير باطل و دروغى را بدلائل واضح حق نمود .\r\nانوشروان گفت : درگزينى بىمحابا به گناهان و ريختن خون نيكان دست بگشوده بود گاهى تظاهر به سنىگرى مىكرد براى ريختن خون يك سيد علوى .\r\nايامى داعيه تشيع نشان مىداد براى كشتن پيشوايان سنى مذهب .\r\nاز جمله كسانى را كه معدوم كرد و خونشان را بريخت علاء الدوله رئيس همدان بود . علاء الدوله جوانى زيبا با نسبى بزرگ بود . در اصفهان در مجلس وعظ حاضر شده بود پس مردى از دوستان درگزينى به سوى او برپا خاست و با كاردش به وى زد و رگ گردنش را بريده او را شهيد ساخت .\r\nهمچنين عين القضاة ميانجى همدانى كه از بزرگواران پيشوا و اولياى صاحب كرامت بود توسط درگزينى كشته شد .\r\nعين القضاة جانشين ابو حامد غزالى كه خدايش بيامرزاد از نظر تأليفات دينى و تصنيفات بود . ( ظاهرا مقصود امام احمد برادر ابو حامد محمد غزالى باشد )\r\nنادانان روزگار كه خود را در لباس دانشمندان و اهل علم مىنمودند بر وى رشك بردند . وزير نيز آنان را در آزار عين القضاة تحريك كرد .\r\nكار به آنجا رسيد كه درگزينى در همدان او را بردار كرد و از خدا و ايمان نترسيد .\r\nهمچنين امير علاء الدوله را در شهر يزد . در ريختن خونش و پاره كردن پرده احترامش وزير كوشش كرد .\r\nنيز رئيس ساوه را در بند و حبس افكند سپس او را بكشت و خانواده - هاى كهن و بزرگ را جستجو مىكرد و آنها را از ريشه مىافكند .\r\n\r\n","description":"","footnote":"","page_name":" 178 ","page_number":200},
  {"content":"\r\n\r\nاز جمله كارهاى زشت وى و گفتارش كه رسوائى آنها به دولت رسيد همين بود كه در نظر سلطان كه در سال 520 به بغداد رسيده بود تسخير دار الخلافه بغداد را نيكو جلوه داد . سلطان با لشكرش به دار الخلافه وارد شد و گفتند و كردند آنچه را كه گفتارش درست نيست .\r\nوزير خليفه المسترشد باللّه درين هنگام جلال الدين ابو على حسن - بن على بن صدقه بود با لياقتى كه داشت در كار توسط كرد و به راهنمائى وى اين گمراهى رفع گرديد . وزير خليفه دوست عموى من عزيز كه خدايش بيامرزاد بود هر دو نفر در اصلاح كار و مرهم نهادن بر زخم با يكديگر كمك كردند و سلطان را به بازگشت و فرمانبرى از پيشوايش و احترام امرها و حكم‌هاى او تحريك كردند .\r\nاين حادثه در اواخر ذى حجه سال 520 يا اوائل محرم سال 521 اتفاق افتاد .\r\nهنگامى كه رفتن سلطان از بغداد نزديك شد مرضى كه موجب ضعف جسم و روح سلطان بود در وى ظاهر شد .\r\nسلطان حدوث مرض را از شومى مخالفت با خليفه دانست پس در تخت روانى نشست و در مقابل دروازه حرم خلافت بايستاد و احترام و بزرگداشت ظاهر ساخت و درخواست عفو گناه و حلال‌خواهى كرد .\r\nفرمانى با بهترين و نيكوترين پاسخ از طرف خليفه به سلطان رسيد .\r\nسلطان ازين رو خوشدل شد و آرزوى او به كار نيك زياد گرديد .\r\nسلطان به همدان رسيد در حالى كه رو به صحت و سلامت مىرفت خدا را بدين نعمت شكرگزارى كرد .\r\nعماد الدين كه خدايش بيامرزاد گفت : در همين سال درگزينى از وزارت معزول شد و همانطور كه قبلا تفصيل آن داده شد انوشروان وزير\r\n\r\n","description":"","footnote":"","page_name":" 179 ","page_number":201},
  {"content":"\r\n\r\nگرديد . پس از يك سال انوشروان معزول شد و بار ديگر درگزينى وزير شد .\r\nهمواره عموى من عزيز از فتنه و شر درگزينى وزير مصون بود تا آنكه سلطان را آگاه كردند كه عموى وى سلطان سنجر رسولى براى درخواست ميراث و جواهرات دو دخترش كه يكى را پس از ديگرى سلطان نكاح كرده و مرده بودند فرستاده است .\r\nدرگزينى كسى را تحريك كرد كه به سلطان بگويد :\r\n« رسول عموى تو براى جواهرات به تو خواهد پيوست و هر قدر تو عذر بياورى بازگشت نخواهد كرد . سلطان سنجر به شهادت عزيز كه او را صادق و امين مىداند رضايت دارد ، صلاح مىدانيم كه عزيز را در برخى قلعه‌ها حبس كنى بدون زحمت تا هنگامى كه رسول به تو برسد و رسالت بگزارد و درخواست عزيز و شهادت او را كند . تو بگوئى اين دوست ما مورد خشم ما واقع گرديده به علت ناشايستى كه از وى سر زده او را حبس و بند فرموده‌ايم و نمىتوانيم براى شهادت به وى رجوع كنيم . زيرا از محبوس شهادت خواستن و سؤال كردن خلاف مرسوم و متعارف است . »\r\nسلطان محمود گوينده را ملامت و مذمت كرد ولى در عين حال پريشان خاطر شد . درگزينى درين‌باره با سلطان گفتگو كرد و كار را در نظرش كوچك جلوه داد و حبس عزيز را موجب آسانى اين مشكل معرفى نمود و گفت :\r\nاگر توجه در كار داشته باشيد خواهيد دريافت كه همان‌طور كه گردن‌بندهاى گران‌سنگ از نگهدارى در جعبه زيانى نمىبينند و درهاى شاهوار از سوراخ كردن ارزششان پائين نمىآيد و اشياء قيمتى در جاى مطمئن و محفوظ نگهدارى خواهند شد عزيز نيز كه مرد روزگار است از توقيف در قلعه ضررى نخواهد ديد به علاوه من از مال خود در صورتى كه او\r\n\r\n","description":"","footnote":"","page_name":" 180 ","page_number":202},
  {"content":"\r\n\r\nرا محبوس سازيد سيصد هزار دينار تقديم خواهم كرد و به اداى اين وجه هنگامى كه وى را به زندان نشانديد اقدام مىكنم .\r\nسلطان سرانجام به مال مايل شد و كارى سخت منكر انجام داد . عموى من عزيز را به حضور خواند و او را به مقصود خود آگاه ساخت . پس امر به توقيف و حبس عزيز محترمانه بفرمود . اين حادثه در اوائل سال 525 در بغداد واقع شد . سپس به سلطان گفتند طريق صواب آنست كه عزيز را به قلعه‌اى بفرستى زيرا آمدن رسول سلطان سنجر نزديك است .\r\nسلطان عزيز را به بهروز خادم شحنه بغداد سپرد كه او را به تكريت بفرستد . قضا را پس از حبس عزيز سلطان مدتى كم زندگى كرد و زمانش به‌سر آمد . چه بسا اين آيه را خوانده باشد :  يا وَيْلَتى لَيْتَنِي لَمْ أَتَّخِذْ فُلاناً خَلِيلًا . \r\nزيرا اصولا از فرستاده عمويش سنجر آنچه كه از رسالت وى و دعوى ارث مىگفتند شنيده نگرديد !\r\nسلطان دليل بر دروغ گفتار وزير آورد . و كسانى را به وزير براى مطالبه مالى كه تعهد كرده بود بفرستاد وزير هم به‌سر مىگرداند و تحويل مال را طول مىداد .\r\nوزير به اصفهان شد و پدرم صفى الدين و عمويم ضياء الدين را با بند و زنجير در قلعه اصفهان حبس كرد و به يغما و تاراج اموال آنان دست زد .\r\nبر املاك و اموال ما مسلط گرديد و همه را ببرد . اما عموى من عزيز سلطان پس از ماجرا به وى در تكريت نامه نوشت و او را به شكيبائى فرمان داده و گفته بود :\r\nچون از وزير مال مورد تعهد را گرفتم من ناچار ترا رها خواهم كرد و او را در حبس و بند مىافكنم .\r\n\r\n","description":"","footnote":"","page_name":" 181 ","page_number":203},
  {"content":"\r\n\r\nوزير در هر زمانى چيزى براى سلطان از مال وزن مىكرد و به وى جلوه مىداد كه از مال و طلاى خودش مىباشد . سلطان نمىدانست كه مال موزون از مصادرات و مالياتهائيست كه وزير آورده است . وزير تحويل تمام وجوه باقىمانده را به همدان وعده مىداد درحالى كه در عالم تقدير پيمانه عمر سلطان لبريز شده و وقتش به سر رسيده بود .\r\nسلطان از بغداد حركت كرد و در راه مريض شد و رفته‌رفته مرضش شدت يافت . سرانجام جوهر روح وى عرض تن را رها كرد . اين حادثه در ماه شوال از سال 525 اتفاق افتاد . بيان گرديده شده كه وزير درگزينى در طعام وى را سم خوراند زيرا او هنگامى كه در پرداخت مال مورد تعهد كوتاه آمد در بدى پايان كار فكر كرد پس شروع به كشتن سلطان به حيله و مكر نمود و آرزويش به حصول پيوست . چون سلطان به راه عقبى رهسپر شد راه تسلط وزير نيز آشكار شد .\r\nمؤلف گفت : در سال 521 كه سلطان سنجر به رى آمد اتفاقا چند روز قبل از آن بود كه سلطان محمود آهنگ عراق كند . سلطان سنجر از نظر رعايت خشنودى قلبى سلطان محمود شاهزادگان يعنى برادران محمود طغرل و مسعود را با خود همراه كرد .\r\nسلطان محمود به تخت خود بازگشت و وزير هم به تدبير اداره كشور مشغول شد . از حكايات شگفتى كه اتفاق افتاد اين بود .\r\nدر همان ايام اتصال سلطان سنجر و برادرزادگان چهارگانه در رى يعنى محمود و مسعود و طغرل و سليمان همگان در يك سراپرده فراهم شده بودند به اضافه وزير درگزينى و نصير الدين محمود بن ابو توبه وزير سنجر .\r\nدر آنجا مردى بود كه به وى فلك گفته مىشد او از نديمان و لطيفه گويان و دلقكان بود .\r\n\r\n","description":"","footnote":"","page_name":" 182 ","page_number":204},
  {"content":"\r\n\r\nفلك برخاست و دو ركعت نماز خواند و دو دست را به آسمان بلند كرد و شروع كرد به خدا زارى كردن و دعا نمودن .\r\nسلطان سنجر او را احضار كرد و گفت « اين نماز و دعا در اين وقت چيست ؟ گفت با خدا مناجات كردم و گفتم اين جماعتى كه درين سراپرده اجتماع كرده‌اند اصلها و شاخه‌هاى شر و فتنه هستند . خداوندا اين سرزمين را به دل زمين فرو بر و خراب كن تا مخلوق تو سالم گردند و حق تو نيز محفوظ ماند » سلطان سنجر خنديد و به گفتار هم‌صحبت دلقك اعتنائى نكرد .\r\nچون محمود از رى بازگشت آهنگ بغداد كرد و به افراط با مشورت با وزير منافق خونريزى مىكرد ناچار پس از بريدن رشته عمرها خود نيز از عمرش برخوردار نشد و با ستم و جبروتش به همسايگى خداوند جبار شتافت .\r\nمؤلف گفت : نجم الدين رشيد خادم سلطان محمود حكايت كرد كه سلطان را تبدار درحالى كه بر بسترش زيرورو مىشد و در سكرات مرگ مىگذراند ديدم كه مىگفت :\r\nاز من شيرگير و فرزندش را دور سازيد . آنان دو شمشير آهيخته‌اند كه مرا بكشند .\r\nمرتبا اين گفتار را تكرار مىكرد تا جان به جانان داد و ملحق به خدا شد .\r\nاين گناه به علت طرفدارى از وزير بدكار « درگزينى » به سلطان محمود بسته شد .\r\nسلطان محمود را اگر به طبع خود وا مىگذاشتند شاهى نيكو روش و پسنديده فطرت بود اما از ياران و اطرافيان به انواع بلاها و فسادها\r\n\r\n","description":"","footnote":"","page_name":" 183 ","page_number":205},
  {"content":"\r\n\r\nمبتلا شد تا آنجا كه سرچشمه صاف سلطنت او را گل‌اندود كردند . در ابتداى سلطنتش خزينه پدر او را متفرق كردند و وى را به علت كودكى ضعيف ديدند و طمع درو بستند .\r\nمؤلف گفت : به خط عمويم عزيز كه خدايش بيامرزاد شرحى مشعر بر موجودى خزينه سلطان محمد ديدم .\r\nخزينه اين سلطان مشتمل بر هيجده مليون دينار غير از ظروف طلا و نقره و گوهرهاى قيمتى و جامه‌هاى نابريده بود .\r\nدر روزگار فرزندش سلطان محمود كار به آنجا كشيده شد كه براى شهريه فقاعى نيازمند شدند و در خزينه چيزى كه اين مهم را كفايت كند نيافتند ناچار چند صندوق خالى از صندوق‌هاى خزينه را به فقاعى بابت شهريه دادند و او هم صندوقها را بفروخت .\r\nكار خالى بودن خزينه بدين حد بود كه روزى سلطان محمود از شاپور خزينه‌دار غاليه خواست ( عطر ) . شاپور براى اجراى فرمان سلطان چند روز مهلت خواست و مدعى گرديد كه غاليه كم است . پس سى مثقال غاليه براى سلطان آورد . سلطان محمود به شاپور كه در ايام پدرش نيز همين سمت را داشت گفت :\r\nبه اين مردم بگو كه در زمان پدرم سلطان محمد چقدر غاليه در خزينه موجود بود . شاپور گفت :\r\n« در قلعه اصفهان در ظروف زرين و سيمين و بلور و چينى نزديك 180 رطل غاليه بود . در خزينه موقتى كه همراه داشتيم نيز سى رطل غاليه بود . »\r\nپس سلطان محمود به حاضران گفت :\r\nتفاوت روزگار گذشته با ايام فعلى را به نظر آوريد و پند بگيريد .\r\nمؤلف گفت : سلطان محمود در عربيت و ادب دستى قوى داشت\r\n\r\n","description":"","footnote":"","page_name":" 184 ","page_number":206},
  {"content":"\r\n\r\nاشعار و امثال ادبى بسيارى را حافظ بود و به تاريخ و سيرت‌هاى مختلف كه موجب عبرت بودند آگاه بود .\r\n\r\nبيان حوادثى كه بعد از درگذشت سلطان محمود تا بر تخت شدن سلطان طغرل اتفاق افتاد\r\nمؤلف كه خدايش بيامرزاد گفت : درگزينى به فراست دريافت كه سلطان محمود جزء رفتگانست نه زندگان و به زودى وفات مىكند . از حمايت سلطان دور افتاد در كار كفن كردن او شد و پس از آن با سپاهيان عراق آهنگ رى كرد .\r\nهمگان به يك‌دلى و اتحاد تظاهر كردند . اميران سپاه عراق برسق قزل . قراسنقر . قراطغان و ديگران اين زمستان را در رى گذراندند و در انتظار آمدن سلطان سنجر سر مىكردند .\r\nاز روز درگذشت سلطان محمود تا ورود سلطان سنجر بيشتر از پنج ماه همگان در رى درنگ كردند .\r\nسلطان سنجر در ماه ربيع آلاخر سال 526 به رى رسيد و سپاهيان عراق با درگزينى وزير سلطان را استقبال كردند .\r\nسنجر بر تخت نشست . پس از سنجر شبانه طغرل آهنگ رى كرد و سحرگاهان به رى رسيد و صبح همين شب عموى خود سنجر را ملاقات كرد .\r\nدرگزينى وزير به احترام طغرل از اسب پياده شد ولى طغرل به وى التفات و اعتناء نكرد . نه به وى اجازه ملاقات داد و نه اصلا به او توجه كرد .\r\nوزير قبلا رسولى همراه با تحفه و نسخه عهدنامه معمول به خدمت طغرل\r\n\r\n","description":"","footnote":"","page_name":" 185 ","page_number":207},
  {"content":"\r\n\r\nفرستاده بود و آشكار مراتب خيرخواهى و دلسوزى و كوشش خود را معروض داشته بود .\r\nمؤلف گفت : زين الدين مظفر بن سيدى زنجانى كه رسول درگزينى در خدمت طغرل بود حكايت كرد كه : طغرل را در خوار نزديك رى ملاقات كردم و در مقابل او ايستادم . هديه وزير را به طغرل رساندم .\r\nولى طغرل ارزشى به هديه وزير نشان نداد بلكه از ديدن آن نشانه اندوه در چهره وى آشكار شد و به ياد آورد اتابك خود شيرگير و فرزند او شرف الدوله را كه به مكر و توطئه وزير كشته شده بودند . بر آنان افسوس خورد و چشمانش پراشك شد و گفت : اين پدر و پسر امروز كجا هستند ؟\r\nاگر آنان زنده مىبودند براى من ازين جماعت سودمندتر بودند .\r\nرسول وزير گفت هنگامى كه نسخه عهدنامه و سوگند را به وى تقديم كردم نشانه خشم در وى آشكار شد . شروع كرد به تلفظ الفاظى بدون رعايت شرايط و روابط كلام .\r\nچون رسول وزير بازگشت وزير را از جريان كار آگاه كرد ولى وزير به اعتماد و غرور به قدرت تدبير و توطئه‌گرى خود اعتنائى به اين احوال نكرد .\r\nمؤلف گفت : وزير سلطان سنجر نصير الدين محمود بن ابى توبه بود و او بر درگزينى درآمد و محصول يك ساله رى را بخشيد .\r\nشهر رى جزء قلمرو سنجر بود و والى آن از خواص نزديكان سنجر جوهر نام داشت كه به لقب امير اجل خوانده مىشد . چون وزير محصول رى را به درگزينى بخشيد امير اجل آن را از درگزينى بازگرفت و موجب شد كه وزير سنجر با خشونت با امير اجل گفتگو كند و همين گفتگو\r\n\r\n","description":"","footnote":"","page_name":" 186 ","page_number":208},
  {"content":"\r\n\r\nسرانجام علت مرگ امير را فراهم ساخت .\r\nمؤلف گفت : سنجر از رى به همدان رفت و سه روز در آنجا سرا - پرده برافراشت سپس عزم نهاوند كرد . سنجر فرمان داد كه سپاهيان دنبال وى حركت كنند زيرا خبر رسيد كه سلطان مسعود با سازوبرگ تمام به قصد به دست آوردن سلطنت به همراهى اتابك قراجه والى فارس نزديك مىباشد .\r\nچون طغرل از روى آوردن برادر خود مسعود آگاه شد طمع از سلطنت ببريد و آهنگ كوچ كرد . سلطان سنجر از قصد طغرل آگاه شد و وزير خود و امير حاجب محمود كاشانى و امير قماج و گروهى از سران سپاه خراسان را به طرف طغرل فرستاد . فرستادگان هنگامى به حضور طغرل رسيدند كه وى بر پشته‌اى مقابل كنگاور ايستاده بود .\r\nفرستادگان پيام عموى سلطان سنجر را بگزاردند مشتمل بر اينكه سنجر در حيات خود حكومت عراق و تسلط بر شهرهايش را به طغرل واگذار كرده است . همچنين ويرا وليعهد خود قرار داده كه در صورت ممات حكومت خراسان را نيز داشته باشد .\r\nسلطان طغرل از استماع پيام عمو به احترام به خاك افتاد و بر خاك بوسه زد . تقدير آسمانى به سلطنت طغرل رقم زده بود و ازين‌رو نيك‌بخت گرديد .\r\nسلطان سنجر پس از اقامت سه روزه در همدان آهنگ نهاوند كرد و سلطان طغرل را با سپاه عراق پيش از خود روانه ساخت . خبر دررسيد كه سلطان مسعود از راه دينور قصد آذربايجان كرده و اراده ندارد كه عموى خود سنجر را ملاقات كند .\r\nجماعت سنجرى به سرعت در حركت آمدند و شب اين روز\r\n\r\n","description":"","footnote":"","page_name":" 187 ","page_number":209},
  {"content":"\r\n\r\nخواب را وداع گفتند و چون روز همچنان راه‌پيمائى كردند . سپيده دمان از غبار مركب سپاهيان پرده سياه شب آفاق را فراگرفت . نيزه‌هاى خطى در دست مردان دلاور حركت مىكرد . طبل‌ها فرياد مىكشيدند .\r\nبوق‌ها نعره مىزدند . در محلى كه به آن بنجن كشت گفته شده از توابع دينور با سپاه سلطان مسعود برخورد كردند .\r\nسپاهيان دشت را پر كردند و صحرا از كثرت آنان چون دريائى مواج نمايان گرديد . علم مخصوص سنجر پيدا شد . چهرهء سلطان اعظم از زير چتر چون ماه از درون هاله مىدرخشيد . بر ميمنه سپاه سلطان سنجر سلطان طغرل و امير قماج بود و در ميسره سپاه خوارزمشاه و جمعى اميران كه افروزندگان آتش پيكار بودند قرار داشتند .\r\nميسره سپاه سلطان مسعود بر ميمنه سپاه سنجر كه طغرل نيز در آن بود تاختن آورد و در ميمنه شكست افكند . سلطان طغرل دو فرسخ با هزيمتيان برفت سپس خود را در پناه عمويش سلطان سنجر كه در قلب سپاه جا داشت قرار داد و در كنار وى آرام شد .\r\nمسيره سپاه سنجر بر ميمنه سپاه مسعود حمله كرد و نظام صف‌هاى ميمنه را از هم بگسيخت . سپاه مسعودى گوئى لقمه‌اى بود كه ميسره سنجرى آن را بلع كرد .\r\nاز سپاه مسعودى اتابك قراجه با خواص خود پايدارى مىكرد .\r\nصفهاى سپاه سنجرى را يكى پس از ديگرى شكافت و به قلب سپاه نزديك شد . سپاهيان سنجر ويرا در ميان گرفتند و از هر طرف احاطه‌اش نمودند . قراجه شجاع‌ترين مرد روزگارش بود . در سراشيبى مرگ پافشارى و پايدارى مىكرد . در جان‌فشانى و فداكارى دريغ نورزيد سرانجام چون شكست يافت اسير شد . از اميرانش يوسف جاوش و وزيرش تاج الدين بن دارسس\r\n\r\n","description":"","footnote":"","page_name":" 188 ","page_number":210},
  {"content":"\r\n\r\nبا وى به اسارت درآمدند .\r\nسلطان سنجر پس از سه روز سوار شد و بر پشته‌اى بايستاد . قراجه و يوسف را در مقابلش حاضر ساختند . قراجه سر به پائين افكنده بود و اظهار زارى نكرد و با سلطان سخن نگفت . گردن هر دو اسير زده شد و طومار عمرشان در نوشته گرديد . سپس سلطان سنجر به قرارگاه خود بازگشت و فرداى اين روز حركت كرد . چون سلطان به كورشنبه رسيد به سلطان طغرل خلعت داد و او را به تنهائى با خود مصاحب ساخت و ضمنا او را نسبت به دارائى و شهرهايش وصيت كرد . رازهاى نهان خود را با طغرل در ميان نهاد و فرمان داد كه همواره از مخالفت با او برحذر باشد .\r\nطغرل چشم وزير خود را بوسيد و هرچه عمويش گفته بود با وى در ميان نهاد و گمان كرد اين راز را نگاه مىدارد و بديش را مىپوشاند .\r\nسنجر پس از آنكه آنچه خيرخواهى بود چون امانتى به طغرل سپرد وى را بدرود گفت و به شهر رى با شايستگى تمام بازگشت نمود .\r\n\r\nبيان به تخت نشستن سلطان بزرگ ركن الدنيا و الدين ابو طالب طغرل بن محمد بن ملكشاه بن آلب ارسلان\r\nمؤلف كه خدايش بيامرزاد گفت : در ماه جمادى الاخر سال 526 سلطان طغرل پس از بازگشت سلطان سنجر به خراسان در همدان بر تخت سلطنت بنشست . وزير طغرل قوام الدين ابو القاسم ناصر بن على درگزينى انس‌آبادى به تنهائى بر امر و نهى مردم و گذراندن كارها مشغول شد . وزير در فرمانهاى شاهى خود را وزير معرفى نمىكرد بلكه تظاهر مىنمود كه سلطان سنجر او را تنها به عراق جا نهاده است تا به تدبير شهرها را آباد و پاكيزه كند . وزير درين تكبر خوشحال بود ولى سلطان طغرل از وى و\r\n\r\n","description":"","footnote":"","page_name":" 189 ","page_number":211},
  {"content":"\r\n\r\nكارهايش خشمگين بود .\r\nطغرل در پراكندن و گستردن دادگرى اشتغال داشت وزير هم در بريدن ريسمان و شيرازه كارها سرگرم بود . سلطان به مردم مىبخشيد ولى وزير از مردم بخشيده را باز مىگرفت . وزير اشخاص را در گرداب محنت مىافكند ولى سلطان غريقان را نجات مىبخشيد .\r\nفرستادگان المسترشد باللّه خليفه برسيدند . وزير با قيافه درهم و روى ترش در كمال بىحيائى با آنان ملاقات كرد . وزير به طمع رشوه‌ها از راه هدايت بگرديد و در طريق گمراهى رهسپر شد . وزير هرچه را خوب بود خراب و فاسد كرد و بخوى دهاتىگرى سر كرد ولى رستگار نشد .\r\nفرستادگان خليفه نيز قدم بازداشتند و بر خلاف معمول ميان سلطان و خليفه عباسى ارتباط و قرارى برقرار نشد و هرگاه تصور نزديكى اين دو با هم مىرفت به عادت شوم وزير از هم دور تر مىشدند .\r\n\r\nبيان سرگذشت سلطان داود بن محمود پس از وفات پدرش\r\nمؤلف كه خدايش بيامرزاد گفت : داود وليعهد پدرش بود .\r\nآق سنقر احمد يلى اتابك و مربى او بود . داود در آذربايجان مىگذراند و جماعتى زياد در اطراف خود داشت . نزديكان پدر به جانبدارى و حمايت داود برخاستند و در حمايت وى آمدند . امير سعد الدوله يرنقش زكوى با اين جماعت بود كه خود از بزرگان و اميران خدمتگزار محسوب مىگرديد .\r\nدر زنده نگاهداشتن آئين شجاعت و سخاوت نيز زكوى شهره بود .\r\nبا اين جماعت دو فرزند قراجه بنام ايلرمش و برادرش و دسته‌اى از اميران و بزرگان همراه بودند .\r\n\r\n","description":"","footnote":"","page_name":" 190 ","page_number":212},
  {"content":"\r\n\r\nاز صنف دستاربندان كسى كه همراه اينان بود صفى يگانه « اوحد » ابو القاسم بود كه در روزگار سلطان محمد بعد از عزيز الدين مستوفى گرديد .\r\nبه قيام از تبريز و خروج بر سلطان تحريك گرديدند . سلطان داود در سال 526 به طرف همدان حركت كرد . چون به لشكرگاه سلطان طغرل عموى داود رسيدند عده‌اى از اميران ترك به خدمت طغرل رفتند . ازين دسته بود بلنكرى و برادرش كه جانبدارى از طغرل كردند . چنين است سيرت تركان ، وفا ندارند .\r\nطغرل با پرچم‌هاى سربرافراشته و سپاهيانى يكدل آهنگ پيكار كرد . چون دو سپاه در مقابل هم صف بستند و غبار معركه بالائى گرفت .\r\nچكاچاك شمشيرها برخاست . جوى خون به جريان افتاد و سرانجام عمو بر برادرزاده پيروز شد و افراد برادرزاده راه فرار پيش گرفتند .\r\nآق سنقر داود را برداشت و با خود از معركه رهانيد . ديگر اميران داود به بند و زنجير گرفتار شدند . در ميدان نبرد ايلرمش فرزند قراجه كه از مقدمان سپاه داود بود كشته شد و در معركه با جوان‌مردى روح خود را ايثار كرد .\r\nسعد الدوله يرنقش زكوى گرفتار شد و در همدان در قصر وزير محبوس و در زنجير شد . رهائى وى را به گرفتن هفتاد هزار دينار موكول كردند و قلعه قزوين را كه اقطاع او بود از او بگرفتند . شهرهاى او را از او و كسانش خالى ساختند .\r\nصفى مستوفى كه به اوحد بهروز مشهور بود گرفتار شد و نزد جاولى جاندار محبوس گرديد . وزير از سلطان درخواست كه صفى را به وى بسپارند كه تا در خانه خود صفى را در بند و حبس نگاهدارد .\r\nسلطان اجازه نداد و اين ابليس مكار بر وى دست نيافت زيرا صفى به سلطان نوشته و گفته بود :\r\n\r\n","description":"","footnote":"","page_name":" 191 ","page_number":213},
  {"content":"\r\n\r\n« اگر مرا به وزير واگذار كنى قطعا مرا به دژخيم سپرده باشى من صد هزار دينار به تو تقديم مىكنم به شرط آنكه به وزير سپرده نشوم و سلامت بمانم . مالم از دست برود ولى جان و خونم محفوظ بماند »\r\nچون وزير از دست يافتن بر صفى مأيوس شد حيله‌اى به كار برد كه مال جريمه صفى دو برابر گردد و او دويست هزار دينار بپردازد . حيله چنين بود كه به سلطان طغرل گفت : ( عموى تو ( سنجر ) مرا امر كرده است كه در همدان دينار به عيار خراسان ضرب كنم تا دينار عراق و خراسان مانند هم باشند . )\r\nوزير به ضرب دو هزار دينار به عيار خراسان اقدام كرد و دستور داد كه معامله كردن به اين دينار را در شهرها جار بكشند .\r\nصفى اوحد به دينار اخير مورد مطالبه واقع شد و به اين حيله وزير بدون آن‌كه تعهد صفى دو برابر شده باشد او دو برابر مال جريمه شده را پرداخت .\r\nوزير سپس اميران را مصادره كرد و فرمان داد كه اموال مردم را بگيرند . خاندانهاى كهن را بدينوضع آزار رساند . بر قتلغ رشيدى حاجب مخصوص سلطان محمود هشتاد هزار دينار مقرر كرد ازين گذشته در كارش مكرى انديشيد و از امانت‌هاى او سى هزار دينار ديگر به دست آورد .\r\nاو را بيچاره كرد و به خاك نشاند . در همدان از جمال بن مناره سى هزار دينار گرفت . رياست شهر همدان را به فخر الدوله بن ابى هاشم حسنى داد و ازو بيست هزار دينار گرفت . بر تاج الدين دولتشاه بن علاء الدوله و مادر و وزيرش يكصد و پنجاه هزار دينار مقرر داشت .\r\nبزرگان را مصادره مىكرد و به گناهان كبيره دست مىزد و بسيار جنايتها كه مرتكب شد و گناهانشان را به گردن گرفت . بر شهرهاى كشور\r\n\r\n","description":"","footnote":"","page_name":" 192 ","page_number":214},
  {"content":"\r\n\r\nبه بهانه ساختن اسباب مطبخ و شرابخانه سلطانى هزارها دينار ماليات سرشكن كرد .\r\nسلطان طغرل بر گمراهى و تسلط وزير آگاه شد و به وى پيام داد كه تو مرا بدنام ساختى و رسوايم كردى و برسوائيم نيز حكم مىدهى .\r\nآيا كندن پوست بزرگان مكفى نبود كه شروع بريختن خون فقيران و ضعيفان كرده‌اى . وزير بر اثر اين پيام از سرشكن كردن ماليات و جريمه پس از آنكه جنايتها كرده بود و سوء استفاده زياد نموده بود خوددارى كرد .\r\nسلطان طغرل شنيد كه برادرش مسعود حركت كرد و آق سنقر با سپاه و افرادى زياد همراه اوست . طغرل به جانب آذربايجان كوچ كرد . چون مسعود از نزديك شدن طغرل آگاه شد به پيكارش ايستادگى نكرد و به تندى با اطرافيان و طرفداران خود عزم بغداد كرد .\r\nطغرل به مراغه وارد شد . وزير از وى عقب مانده بود . طغرل نبودن وزير را غنيمت شمرد و بساط دادگرى بگسترد .\r\nوزير بناگاه به سلطان رسيد و با بىباكى در باطل كردن حق و عدم اجراى دادگرى اقدام كرد . انواع بلاها بر شهرها وارد كرد . بزرگان را مثله كرد و رئيسان شهرها را به بدى گرفتار ساخت . زرقان رئيس تبريز را هفتاد هزار دينار طلاى خالص مصادره كرد .\r\nزمستان دررسيد و قدم‌ها كوتاه شد . سلطان طغرل ورود به تبريز و اقامت در قلعه آن را تا پايان زمستان انتخاب كرد . ستم وزير و وزش باد سرد تبريز و بدى تدبير وزير در فرار گناهكار همه دست بهم دادند .\r\nپس از قراچه بر فارس منكوبرس استيلا پيدا كرد و جماعت تركان اطراف او را گرفتند . منكوبرس به سلطان نوشت كه آلب ارسلان فرزندش را در اختيار او گذارد كه سمت اتابيگى داشته باشد . با درخواست فرزند\r\n\r\n","description":"","footnote":"","page_name":" 193 ","page_number":215},
  {"content":"\r\n\r\nسلطان منكوبرس اقرار به فرمانبرى و پيروى از سلطان كرد .\r\nاين درخواست مستلزم كوچ كردن سلطان از تبريز شد درحالىكه از صدمت سرما و برف راه‌ها بسته بود . زحمت و زيان زيادى لشكريان ديدند . علوفه چارپايان به زحمت به دست مىآمد .\r\nسلطان به اصفهان رسيد و فرزندش آلب ارسلان را به فارس فرستاد .\r\nبر منكوبرس درينوقت مقام اتابگى ثابت شد و احترامات اين مقام به وى ارزانى گرديد .\r\n\r\nبيان حوادثى كه درين ايام بر سلطان مسعود و اتابگ آق سنقر احمديلى گذشت\r\nمؤلف كه خدايش بيامرزاد گفت : چون سلطان مسعود عزم بغداد كرد از تكريت عبور نمود . والى تكريت امير نجم الدين ايوب بود كه عموى من عزيز نزد وى سر مىكرد . مسعود گفت كار من جز به وزارت عزيز كمال و تمام نمىپذيرد زيرا اميران مايل به وى هستند اگر او را به وزارت انتخاب كنم در پناهى محكم خواهم بود .\r\nپس خدمتكار خود عماد الدين صواب و امير ابو عبد اللّه دووى و حاجبان و دو مقدم را به طلب عزيز فرستاد . اين جماعت از والى تكريت عزيز را درخواست كردند .\r\nامير نجم الدين والى در ظاهر چون بندگان اظهار اطاعت كرد اما در دل قصد ديگرى پنهان داشت . زيرا آقا و رئيس او ( بهروز اخته ) از طرفداران سلطان طغرل بود و ازين‌رو در كارى بس مشكل قرار گرفت . اگر\r\n\r\n","description":"","footnote":"","page_name":" 194 ","page_number":216},
  {"content":"\r\n\r\nعزيز را تسليم مىكرد از پايان كار و عقوبت صاحب كار غائب مىهراسيد و اگر او را تسليم نمىكرد از خشم سلطان حاضر بيمناك بود .\r\nعزيز را از قلعه تكريت به مشهدى كه درون شهر است بيرون آورد و مشغول به انتقال اسباب و زيورآلات شد .\r\nهمچنين وقت مىگذراند تا بيگاه شد و آفتاب فرو رفت . عزيز با كسانى كه همراهش بودند اراده كردند كه بيرون بروند . به سوى درها شتافتند ولى آنها را قبل از وقت معمول قفل كرده بودند . در اينجا بار ديگر اميدهاى به رهائى به گرفتارى بازگشت . كليدها را خواستند آنها را به قلعه برده بودند . شب را با درد و رنج درين سرزمين بسر آوردند . چون صبح كردند . صطماز يكى از بندگان بهروز را كه شحنهء شهر حله بود بر درگاه ديدند .\r\nصطماز جماعتى اوباش را دنبال خود افكنده بود و در يك شب چهل فرسخ طى كرده بود با داد و فرياد بر اهل قلعه وارد شد . بر عزيز وارد شد و دستش را گرفت و او را به قلعه برد و به مردم گفت :\r\n« به سلامت برويد . نيازى نيست كه مورد سرزنش و ملامت آقا و صاحب كار خود شويم . اين سلطان مسعود اگر سلطنت برايش مستقر شد تمام دنيا به وى سر فرود مىآورند تا زمانى كه سلطنت را برادرش دارد او را درين كار اميدى و اثرى نيست . »\r\nمردم دانستند كه خلاف احتياط كرده‌اند و بىجهت تصميم گرفته‌اند . به سلطان مسعود مراجعه كردند و او را از حادثه و سبب آن آگاه كردند . مسعود كينه شحنه حله را در دل گرفت و برخى از برادران عزيز را براى آنكه كارى به آنان بدهد طلب كرد تا بدين وسيله عزيز به وى نزديك گردد .\r\nعموى ديگر من بهاء الدين ابو طالب در وزارت آق سنقر احمد -\r\n\r\n","description":"","footnote":"","page_name":" 195 ","page_number":217},
  {"content":"\r\n\r\nيلى بود كه در حضور سلطان مىبود . پس سلطان وى را منصب استيفاء اعطاء كرد و در عوض وضو تيمم نمود . وزارت را به انوشروان داد و بوجود وى اين مكان و مقام را زيور بخشيد .\r\nسلطان مسعود شروع به تجهيز سپاه براى به دست آوردن سلطنت و مخالفت با برادر نمود . سلطان طغرل درين هنگام در اصفهان بود .\r\nسلطان طغرل اتابگ قراسنقر را در آذربايجان گذاشته بود چون آق سنقر و سلطان مسعود به آذربايجان رفتند قراسنقر از آنان دورى كرد و خود به زنجان رفت . عين الدوله خوارزمشاه و امير بيشكتين و امير بلاق در شهر اردبيل و امير حاجب تتار در اروميه تحصن اختيار كردند .\r\nسلطان مسعود و آق سنقر درين شهرها فرمانروا شدند و كارشان مرتب گرديد . شهر اردبيل را محاصره كردند . اهل شهر پافشارى و شكيبائى نمودند . درگزينى به قراسنقر نامه نوشت و او را تحريك كرده گفته بود :\r\n« با آق سنقر پيكار كن و به جنگ او برو و گرنه شخصا براى نبرد با وى حاضر مىشوم »\r\nقراسنقر پاسخ وزير را نوشت و در تأخير جنگ عذرى تراشيد .\r\nوزير عذر قراسنقر را مقبول نيافت و بار دوم نامه‌اى مبنى بر امر به پيكار به وى نوشت . قراسنقر از اصرار وزير و سختى وى خشمگين شد و به اطرافيانش گفت :\r\n« خداوند ما را بدين روستائى مبتلا كرده است . حكومت با وجود چنين وزيرى رستگار نخواهد بود »\r\nامير حاجب تتار و امير جاولى جاندار خشمگين و تحريك شدند و گفتند . « از فرمانبرى فرمان سلطان در پيكار با گناهكاران و سركشان چاره نيست . نبايد ترس به خود راه داد اينجا جايگاه شجاعان است »\r\n\r\n","description":"","footnote":"","page_name":" 196 ","page_number":218},
  {"content":"\r\n\r\nقراسنقر خشمگين بر اسب سوار شد و در يك شب بيست و چند فرسخ طى طريق كرد با سپاهى اندك در صورتى كه سپاه آق سنقر فراوان بودند به يكديگر آويختند .\r\nپس قراسنقر شكست يافت و رو به گريز نهاد در صورتى كه آق سنقر پيروزمند و برجا ايستاده بود . اين جنگ در دروازه اردبيل اتفاق افتاد .\r\nآق سنقر از شكست‌خوردگان كينه خود را تسكين داد و اموال آنان را صاحب شد سپس به دنبال كردن منهزمان پرداخت و خواب شب را وداع گفته و در شب نيز چون روز راه‌پيمائى كرد تا به شهر همدان رسيد .\r\nسلطنت به سلطان مسعود رسيد و مشكلات رام او شد . سلطان طغرل از همدان خارج شد و به اروند و ماوشان تحصن جست .\r\nدرين ميان مرضى عارض سلطان طغرل شد كه از حركت هم بازماند همچنين طورى زمين‌گير گرديد كه از نگهدارى كشور نيز ناتوان و عاجز شد . طغرل امير حسن جاندار را مقدم لشكر ساخت و او را به ملاقات دشمن تحريك كرد . جاندار را در معركه جنگ افكند . سرانجام طغرل شكست خورد و با پشيمانى از تصميمات غلط به همراهى وزير به شهر رى وارد شد و خدا را به نعمت سلامت سپاس كرد و سجده نمود .\r\n\r\nبيان سرگذشت عموى من عزيز و مرگ وى پس از بازگشت به قلعه\r\nمؤلف گفت : هنگام بازگشت سلطان سنجر به خراسان درگزينى به وى گفت : « تو به خراسان باز مىگردى و در كارهاى مهم به علت دورى\r\n\r\n","description":"","footnote":"","page_name":" 197 ","page_number":219},
  {"content":"\r\n\r\nطلب اجازه كردن براى ما مشكل است . فرمانهائى با مهر و امضاء به ما مرحمت بفرما براى مقصودها و غرض‌هائى كه پيش مىآيد . اگر كارى شايسته كه متضمن صلاح و سود كشور باشد اتفاق بيفتد فرمانى با امضاء و علامت تو صادر خواهيم كرد و هيچكس از دور و نزديك با آن مخالفت نخواهد كرد . مهر سلطان سنجر در زير قوس طغرا و بالاى جمله بسم اللّه ( توكلت على اللّه ) بود .\r\nدرگزينى چندين فرمان نانوشته ولى مهر شده از سنجر گرفت و آنها را وسيله‌هاى دست‌درازى به جان‌ها و نواميس قرار داد .\r\nاولين فرمانى كه درگزينى جعل كرد و زير مهر مخصوص سنجر فرمان را نوشت مربوط به كشتن عزيز بود . مخاطب اين فرمان مجعول بهروز اخته صاحب تكريت بود . اتفاقا بهروز اخته در سپاه سلطانى همراه درگزينى بود ولى وى را با ترس و لرز به اجراى فرمان وادار كرد و ازو خواست كه طبق مفاد آن عمل كند .\r\nمرد اخته بيمناك شد و به والى تكريت نجم الدين ايوب نامه نوشت و درين قضيه مهم به وى گفت : ( اين فرمان سلطانيست كه همراه دوست وزير به تو مىرسد . سلطان ترا به كشتن عزيز يا واگذار كردنش به دوست وزير و فرستادن او مأمور فرموده است . اگر سرپيچى كنى به خشم من خشنود شده‌اى و گناهى در عدم اجراى دستورم مرتكب گرديده‌اى . )\r\nوالى تكريت نجم الدين مردى خداترس بود صلاح نديد كه مردى مسلمان را به دژخيم تسليم كند .\r\nبرادرش اسد الدين شيركوه نيز از ماجرا آگاه شد و مانع گرديد كه فرمان رسيده اجراء گردد . شيركوه با برادر خود نجم الدين در باز - گرداندن حامل فرمان شركت كرد . او را با خلعت‌ها و هدايا باز گرداندند .\r\nشيركوه هم‌صحبت و رفيق عزيز بود و از وجود وى كسب\r\n\r\n","description":"","footnote":"","page_name":" 198 ","page_number":220},
  {"content":"\r\n\r\nبركت مىكرد و آداب و اخلاق عزيز را تقليد مىنمود .\r\nعماد الدين گفت : روزى از شيركوه شنيدم كه مىگفت : شبى با عزيز نماز مىگزاردم . از هاتفى شنيدم كه مىگويد : همان‌طور كه از عزيز طرفدارى كردى خداوند ترا عزيز كرد . پس از سى و چند سال هيچ چيز مرا به هواى فرمانروائى مصر نيفكند مگر اين دعوت غيبى . يقين كردم كه من به اين سعادت و شادمانى دست خواهم يافت .\r\nمؤلف گفت : همان‌طور كه شيركوه گفت پيش آمد . زيرا وى فرمانرواى مصر و عزيز آن سامان شد . آرى كسى كه با كار نيك بهشت را مالك مىشود شگفت نيست كه مصر را نيز صاحب شود .\r\nمؤلف گفت : چون درگزينى دانست كه مرگ عزيز كه مورد توقع بود مشكل گرديد دنيا بر وى تنگ شد . پس بر بهروز سخت گرفت و او را تهديد نمود .\r\nبه وى گفت : خودت شخصا برو و با كس سرّت را در ميان مگذار تا اينكه به تكريت برسى و در آنجا قبل از آنكه شب را به صبح برسانى كار عزيز را تمام كن و در درون خاكش جا بده . به مرد اخته ( بهروز ) چند روز مهلت داد و شهد زندگى را در كامش شرنگ ساخت . سپس او را به شرط اجراء فرمان رها كرد .\r\nنجم الدين ايوب و برادرش شيركوه هنگامى آگاه شدند كه اخته به قلعه آنها هجوم آورد و گفت : « چند بار ازين مرد حمايت كرديد اين دفعه چه خواهيد كرد ؟ »\r\nنجم الدين و شيركوه او را رد كردند و ازين كار زشت بازداشتند ولى او متنبه نشد و بر قصد خود پافشارى مىكرد ناچار او را به خود واگذاشتند كه هرچه مىخواهد بكند او نيز از ننگ و عار روگردان نشد .\r\n\r\n","description":"","footnote":"","page_name":" 199 ","page_number":221},
  {"content":"\r\n\r\nبهروز يكى از ياران درگزينى را كه چون درگزينى مردى بىدين و تباهكار بود همراه داشت .\r\nهنگامى عزيز كه خدايش بيامرزاد . دانست كه وى تسليم گرديده شده و با آنكه وى را آگاه نكرده بودند رسيدن مصيبت را احساس كرد برپا خاست كه دو ركعت نماز بگزارد .\r\nدر ركعت اول سوره كهف را خواند و در ركعت دوم به سوره ياسين پرداخت . نماز عزيز بر مرد خداناشناس لعنت شده طولانى نمود پس او را در حال سجده ضربت زد . عزيز در حال مناجات با معبود جان داد و به سعادت شهادت فائز شد .\r\nعزيز از روزى كه حبس شده بود بسيار عبادت مىكرد . روز را روزه داشت و شب را شب زنده‌دارى مىكرد . كشتن عزيز در سال 527 واقع شد و عمر وى درين هنگام 55 سال بود . اين واقعه اتفاق افتاد درحالى كه سلطان طغرل از آن آگاه نبود .\r\nدرين مصيبت براى پندپذير عبرت و پند است . زيرا پس از قتل درگزينى سلطان طغرل از حال عزيز جويا شد و او را طلب كرد . سلطان را به حادثه و مصيبت عزيز آگاه كردند . پس سلطان وزير را به علت بديها و فتنه‌انگيزى و آتش‌افروزى لعنت كرد . شگفت آنكه ميان قتل عزيز شهيد و كشتن درگزينى وزير بىدين تنها چهل روز فاصله بود .\r\n\r\nبيان كشتن درگزينى وزير و پايان كار سلطان طغرل\r\nمؤلف كه خدايش بيامرزاد گفت : پيش ازين بيان كرديم كه سلطان طغرل از مقابل سلطان مسعود و آق سنقر با افرادى معدود كه از سپاهيانش\r\n\r\n","description":"","footnote":"","page_name":" 200 ","page_number":222},
  {"content":"\r\n\r\nنرفته بودند عازم رى شد . اميرانى كه در شهر اردبيل محصور بودند از شهر بيرون آمدند و به قصد الحاق به سلطان طغرل آهنگ اصفهان كردند .\r\nسپاهيان از اميران جدا شدند و آنان با عده كمى كه از خواصشان محسوب بودند جانى بدر بردند و با زحمت به اصفهان رفتند . دسته‌دسته سپاهى از هر طرف نيزه‌ها را به حركت درآوردند و گرد سلطان مسعود اجتماع كردند .\r\nسلطان طغرل نخست به اصفهان و پس به قصد مقابله با برادرش مسعود قصد خوزستان كرد . طغرل يقين كرد كه تمام سستىهايى كه در كارش پيدا شده اثر جنايت درگزينى وزيرش بوده و ازين‌رو بدار زدن درگزينى فرمان داد و وى را بر دار كردند .\r\nبه علت جثه سنگين درگزينى قبل از آنكه خفه شود طناب دار بريد و او در لحظات آخر عمر از دار به زمين افتاد . يكى از بندگان شيرگير ميان تماشائيان ايستاده بود و از جنايتى كه درگزينى به ولى نعمت و خداوندش كرده بود آگاهى داشت . بنده شيرگير با شمشير آخته نخست حلقه طناب دار را از گردن درگزينى بريد سپس سر وزير به زنجير بسته را از تن جدا كرد .\r\nبرفور جسد درگزينى تكه‌تكه شد . كاسهء سر او را خالى كردند و آن را براى فرزند شيرگير بردند . او نيز كاسه سر وزير را آبشخور سگها كرد .\r\nهر بند انگشت او را به كسى كه خونى در گردنش داشت هديه دادند . هركس كه از وى ستمى ديده بود به افتادن و قتل او خوشحال شد .\r\nدر شهر شابور خواست ( خرم‌آباد ) درگزينى كشته شد .\r\nسلطان طغرل كه از وزير دلتنگ شده بود قبل از قتل از وى پرسيده\r\n\r\n","description":"","footnote":"","page_name":" 201 ","page_number":223},
  {"content":"\r\n\r\nبود « وعده‌هائى كه در تهيهء سپاه داده بودى چطور شد . سپاه كجاست ؟ »\r\nدرگزينى در پاسخ گفته بود « دغدغه‌اى به خاطر راه مده و اعتناء مكن زيرا من دسته‌اى از اسماعيليان را براى كشتن دشمنانت فرستاده‌ام .\r\nمثل اينكه مىبينم الان آنان را سركوب مىكنند و اجتماع آنان را متفرق مىنمايند » . سلطان خشمناك شد و به وى گفت « تحقيقا تباهى عقيده و بىدينى تو آشكار شد . »\r\nپس امر به كشيدن و كشتن وى صادر كرد .\r\nمؤلف گفت : خبر رسيد كه اسماعيليان در خيمه آق سنقر وارد شده‌اند و پىدرپى ضربت‌هائى با كارد به وى زده‌اند . آق سنقر در مرج قراتكين دچار اين حادثه شد . سپاه‌هاى آق سنقر از همدان به جانب آذربايجان كوچ كردند . زيرا سلطان مسعود اگرچه در جمعى انبوه و سپاهى معظم قرار داشت اما كار وى به علت نبودن فرمانده باتدبير روى به ادبار آورد .\r\nسلطان طغرل عنان اسب خود را برگرداند و درحالىكه نيزه خود را براى گلوى دشمن تيز مىكرد به شهر رى رفت . به تندى منازل و مراحل را درنوشت . هنگامى كه در رى خيمه برافراشت چون پشه‌هائى كه گرد عسل جمع مىشوند رزمجويان در مجلس و سپاه او اجتماع كردند .\r\nسلطان مسعود پس از كشته شدن اتابگش آق سنقر به قصد مصاف با برادر آهنگ رى كرد . او مىخواست قبل از آنكه برادر از اطراف مدد گيرد با وى مصاف دهد . سپاهى كه براى مسعود مانده بود زيادتر از شش هزار سوار بود و اطرافيان طغرل سه هزار نفر بودند . دو سپاه به يكديگر درآويختند .\r\nطغرل شكست خورد خواص ياران كه از وى حمايت مىكردند و آنان كه به او اخلاص داشتند از معركه‌اش رهانيدند .\r\nامير بلاق و امير سنقر صاحب زنجان و جماعتى ديگر از سپاه مسعودى\r\n\r\n","description":"","footnote":"","page_name":" 202 ","page_number":224},
  {"content":"\r\n\r\nامان خواستند و تسليم شدند . كشتى اطمينان اينان در درياى بخشش مسعودى بر كوهسار جودى فرود آمد . اين حادثه در هيجدهم رجب سال 527 اتفاق افتاد .\r\nسلطان طغرل به طبرستان رفت و بر اسپهبد على وارد شد . اسپهبد مقدم او را گرامى داشت و در پذيرائى خود و سپاهيانش كوشش كرد و ذخيره‌ها و مال‌ها درين راه هزينه كرد .\r\nطغرل و سپاهش زمستان را نزد اسپهبد به سر بردند و چون زمستان سپرى شد طغرل به قصد بازگشت به همدان پاى در راه نهاد .\r\nاز اميران بزرگ كه بر مردم فرمانروا هستند چون عين الدوله خوارزمشاه و محمد بن شاه ملك و حيدر بن شيرگير و سعد الدوله يرنقش جماعتى به طغرل پيوستند .\r\nبوزابه از طرف منكوبرس با دو هزار سوار از فارس برسيد و شوكت و قدرت طغرل فزونى گرفت .\r\nسلطان مسعود در آذربايجان بود . فخر الدين عبد الرحمن بن طغايرك را فراخواند و يرنقش بازدار و نجم الدين رشيدى به وى پيوستند و همه براى علاج ماده فساد و كندن ريشه فتنه عزم قزوين و رى كردند . سلطان طغرل در جستجوى اينان حركت كرد اما طرفداران مسعود خود را به كنار كشيدند و چون درفش طغرل را ديدند فرار كردند و در اطراف متفرق شدند .\r\nسپاهيان طغرل از چارپايان و اسلحه هرچه يافتند به غنيمت بردند .\r\nقراسنقر براى جنگ با داود بن محمود به مراغه رفت و او را شكست داده منهزم ساخت . بدينسان رخنه‌اى كه در ملك طغرل افتاده بود مسدود شد و وى بر سلطنت چيره و توانا شد .\r\n\r\n","description":"","footnote":"","page_name":" 203 ","page_number":225},
  {"content":"\r\n\r\n\r\nوزارت شرف الدين على بن رجاء\r\nمؤلف كه خدايش بيامرزاد گفت : از پدرم صفى الدين شنيدم كه على بن رجاء را تمجيد و تعريف مىكرد . مىگفت چون سلطان طغرل وزيرش درگزينى را بكشت مرا از اصفهان بخواند . گمان كرد كه عزيز باقى مانده و اگر وى را به حضور بخواند عزيز در امتثال فرمان مضايقه نمىكند . پس به من مرحمت و احترام فرموده به خود نزديكم ساخت و گفت :\r\n( نامه‌اى كه به خط من است بگير و براى احضار برادرت آن را به بهروز برسان و شتاب كن زيرا من انتظار انجام اين خدمت را از تو دارم . )\r\nپدرم گفت : من به بغداد رفتم ولى آگاه شدم كه قضا كار خود را كرده و عزيز را فرمان دررسيده است .\r\nهنگامى كه سلطان طغرل به وفات عزيز آگاه شد به جستجوى مردى لايق براى وزارت پرداخت و همان‌طور كه آرزو داشت على بن رجاء را پيدا كرد . پس به وى اعتماد كرد و منصب وزارت را در عهده وى گذاشت .\r\nسلطان به مصادره اطرافيان و خانواده درگزينى مشغول شد و نايبان آنها را محبوس كرد و بر دوستانشان سخت گرفت .\r\nمؤلف گفت : سلطان مسعود صفى اوحد مستوفى را كشت و خانواده او را دويست هزار دينار مصادره كرد .\r\nاين كار بصوابديد سعد الدين اسعد منشى خراسانى با تبانى كمال ثابت قمى صورت گرفت زيرا به منصب استيفاء نائل شده بود و نابودى همكار را مصلحت ديد تا خود در كار يگانه و مستولى باشد .\r\nچون سلطنت طغرل از صدمت مخالفان در امان ماند و بر دشمنان\r\n\r\n","description":"","footnote":"","page_name":" 204 ","page_number":226},
  {"content":"\r\n\r\nچيره گرديد با بخت مساعد و طالع پيروز برآمد ولى بناگاه اجل او در رسيد و از تخت سرورى به دل خاك مسكن كرد . از خانه پربلاى دنيا به سراى نيستى رفت .\r\nاين واقعه در اوائل سال 528 اتفاق افتاد . علت مرگ طغرل را قولنج گفته‌اند . مسهلى به عنوان دارو نوشيده بود كه وى را ضعيف ساخته بود . با خاموش شدن شمع وجود او جمعيت اطرافش پراكنده شد . اين دريا خشك شد و اين ماه پر غروب كرد . درگذشت طغرل در شهر همدان اتفاق افتاد و او را در مدرسه‌اى كه براى برخى خدمتكارانش ساخته بود دفن نمودند . اشخاصى كه به سخاوت طغرل آرزوها داشتند متاسف و غصه‌دار شدند . مدت سلطنت وى دو سال و يك يا دو ماه بود .\r\nطغرل صفاتى را كه سلطنت به آنها نيازمندست در خود فراهم داشت مانند دورانديشى و خوددارى و اراده و بيدارى . تنها نقطه ضعف طغرل اين بود كه در افكار و عقايد خود مستبد بود و در كارها با ديگران رايزنى نمىكرد .\r\nعلاوه برين طغرل نسبت به مردم فرومايه‌اى كه در اوائل كار با وى دوست شده بودند نيكوئى مىكرد . اينان مقدمان سپاه طغرل شده بودند و مورد انعام و بخشش سلطان قرار داشتند .\r\nپستى اين جماعت از مقام والاى او مىكاهيد و موجب شد كه نسبت به خوبيهايش مردم اغماض و چشم‌پوشى كنند .\r\n\r\n","description":"","footnote":"","page_name":" 205 ","page_number":227},
  {"content":"\r\n\r\n\r\nبيان به تخت نشستن سلطان بزرگ غياث الدنيا و الدين ابو الفتح مسعود بن محمد بن ملكشاه قسيم امير المؤمنين در سال 528\r\nمؤلف كه خدايش بيامرزاد گفت : مادر سلطان مسعود كنيزى بنام نيست اندر جهان بود كه پس از وفات سلطان محمد او را به نكاح امير سپهسالار منكوبرس والى عراق درآوردند . به رسم جهاز از خزينه پادشاهى آنقدر مال با او جابه‌جا كردند كه با هيچ خرجى تمام‌شدنى نبود .\r\nمنكوبرس از محترمترين اميران و بزرگان كشور بود . پس از وفات سلطان محمد اقطاع عراق را منحصرا در دست داشت و از محصول فراوان اقطاع ثروت و مكنت زيادى حاصل كرد . از وزير او ولى الدين مخلص محمد ميانجى روايت گرديده كه گفته است :\r\n« در عراق يك مليون و سيصد هزار دينار مسكوك به سكه خليفه را براى منكوبرس جمع كردم گذشته از اسباب و لباس و جواهر و چارپا . قبلا به كشته شدن منكوبرس در روزگار سلطان محمود اشاره كرديم . بازمىگرديم به سرگذشت مسعود . مسعود را در سال 505 پدرش به امير سپهسالار مودود صاحب موصل سپرد .\r\nپس مودود را سلطان به جنگ با فرنگيان تجهيز كرد . مودود به طبريه رسيد و تشنگى اسلام را از خون كفر تسكين داد با نصرت و پيروزى به دمشق بازگشت و در آخرين جمعه ماه ربيع الآخر سال 507 در مسجد جمعه حاضر شد . مودود از مسجد درحالىكه دستش در دست طغتكين صاحب دمشق بود خارج شد . سپاهيان مسلح صاحب دمشق را در ميان گرفته بودند .\r\nمردى به سوى مودود آمد و وى را دو ضربت زد . يكى ازين دو ضربت بر تهيگاه\r\n\r\n","description":"","footnote":"","page_name":" 206 ","page_number":228},
  {"content":"\r\n\r\nمودود فرود آمد و او را به خانه طغتكين بردند . در مرگ مودود سوك مسلمانها بزرگ شد گفته شد كه طغتكين صاحب دمشق خود توطئه و دسيسه قتل مودود را علت شد زيرا ترسيد كه وى به طمع دمشق بيفتد . اگر اين خيال در ميان نمىآمد خون وى ريخته نمىشد .\r\nچون خبر درگذشت مودود به سلطان محمد رسيد فرزند خود را مسعود به آق سنقر برسقى واگذار كرد و شهر موصل و جزيره را بر سبيل اقطاع به وى سپرد و بخششهاى فراوان خود را درباره وى نيكوتر و شايسته‌تر كرد .\r\nچون سلطان محمد وفات يافت و محمود به سلطنت نشست به منظور دلجوئى و اظهار نزديكى مادر مسعود را به نكاح منكوبرس درآورد تا وى به رغبت به علت نسبت خدمت كند . زمانى كه بر منكوبرس دست يافت او را به قتل درآورد و از خون او شمشير خود را رنگين كرد . جوشبك سپاهى فراهم آورد و مسعود را با خود به جنگ برادرش محمود برد همانطور كه مىدانيم شد آنچه بايد بشود . جوشبك شكست خورد و ابو اسماعيل طعرائى وزير كشته شد .\r\nدر آخر كار سلطان سنجر مسعود و برادرانش را فراخواند و بر عهده سلطان محمود قرار داد كه از ماليات عراق مخارج اينان را تأمين كند . وضع بر اين منوال بود تا اواخر عمر سلطان محمود كه اميران بر وى خروج كردند و مسعود را از گرگان بياوردند و او را به مخالفت و جنگ با سلطان محمود تحريك نمودند .\r\nكارى از پيش نبردند زيرا سلطان محمود برادر خود مسعود را دلجوئى كرد و او را به خود نزديك گردانيد . سپس مسعود را به اران گسيل داشت و اعيان و بزرگان را بدين كار به فروتنى و اطاعت وادار ساخت .\r\nچون سلطان محمود را وفات دررسيد بطورى كه قبلا گذشت سلطان مسعود\r\n\r\n","description":"","footnote":"","page_name":" 207 ","page_number":229},
  {"content":"\r\n\r\nمقابل برادرش طغرل واقع شد تا طغرل نيز راه خود را در پيش گرفت و به رفتگان ملحق شد .\r\nمؤلف گفت : مسعود در زندگى برادرش به بغداد رسيد و خليفه المسترشد باللّه بنام وى خطبه خواند و احترام ازو نمود . علامت سلطنت و آوازه آن را بدون شرايط لازم پيدا كرد . گاهى سپاهى اطراف او جمع مىشد و زمانى متفرق مىگرديد . چون ريشه درخت حكومت او محكم و تخت برو مسلم شد شرف الدين انوشروان بن خالد وزير سلطان شد .\r\nمؤلف كه خدايش بيامرزاد گفت : المسترشد باللّه كه خدا ازو خشنود باد مدتى وزارت را به انوشروان داد . چون مسعود به بغداد رسيد و در آخر ماه محرم سال 527 به نامش خطبه خوانده شد انوشروان وزير خليفه بود ولى از جانب خليفه به صحراها مسافرت كرده و بين خليفه و صحرا - نشينان سفير شده بود . در اين سفارت انوشروان مقاصد خليفه را انجام داد .\r\nمسترشد انوشروان را حاضر كرد و به وى گفت : نعمتى را كه به تو ارزانى داشتيم سپاسگزارى كن و در پيدا و پنهان خدا را در نظر داشته باش . خليفه به وى خلعت داد به اضافه طوق و ساعدبند و بر كرسى مخصوصى كه قبلا آماده كرده بودند بنشست سپس به علامت احترام و سپاس زمين را بوسه زد .\r\nامير مؤمنان بار ديگر به وى فرمود : كسى كه خود را به خوبى اداره نتواند بكند شايسته اداره كردن ديگران نيست . فرزند آدم در گرو اعمال خود است اگر خوب كرد خوبى بيند خداى بزرگ فرمود   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ .   بار ديگر وزير به زبان پارسى اظهار بندگى و اقرار به فرمان‌بردارى كرد . خليفه دو شمشير برو حمايل كرد .\r\nمؤلف گفت : خليفه عزل انوشروان و وزارت شرف الدين نقيب -\r\n\r\n","description":"","footnote":"","page_name":" 208 ","page_number":230},
  {"content":"\r\n\r\nالنقباء على بن طرادزينبى را صلاح ديد و درين قضيه حيص و بيص قصيده‌اى مىگويد كه مطلع آن چنين است :\r\n« روزگارم را با دل و دهان سپاسگزارم زيرا نعمت‌دهنده‌اى را با نعمت‌دهنده ديگرى عوض كرد . »\r\nانوشروان در خانه خود با حفظ احترامات بنشست سپس با سلطان مسعود ملاقات كرد و وزير او شد . با وزارت خود انوشروان مانع بسيار كسان شد كه طمع اين مقام را داشتند .\r\nسابقا آق سنقر بر سلطان مسعود مستولى بود چون وى به شهادت رسيد امير يرنقش بازدار در دستگاه به‌طورى متنفذ گرديد كه نه به سلطان اعتناء مىكرد و نه به وزير وى . اتابك قراسنقر درين هنگام با جماعت و سپاه آذربايجان و رزم‌آوران ارّان به خدمت سلطان پيوست . اتابك مىدانست كه همسر سلطان خاتون زبيده دختر بركيارق بر سلطان مسلط است پس مصلحت در صلح با وى و جلب نظرش ديد . هوش تند اتابك را وادار كرد كه اشياء قيمتى و طرفه براى خاتون ببرد و به وى اهداء كند .\r\nامير يرنقش را اين كار سخت آمد و به وحشت افتاد . اميران بزرگ ديگر كه برسق و قزل امير آخور و سنقر صاحب زنجان و جاولى و حيدر بن شيرگير بودند نيز با امير يرنقش موافقت كردند و از فرمان‌بردارى خارج گرديدند و از جماعت سلطان دورى گزيدند .\r\nيرنقش با اميران به بروجرد رفت و سلطان با قراسنقر و سپاهش باقى ماند . خوارزمشاه و امير رشيد از خراسان به سلطان ملحق شدند پس سلطان با اينان به جانب اميران پهلوان سلحشور رفت و به يكديگر برخوردند .\r\nيرنقش شكست خورد و جماعتى از اميران روزگار سلطان طغرل به اسارت درآمدند . قراسنقر نزد سلطان ازينان شفاعت كرد و همواره جانبدارى مىكرد\r\n\r\n","description":"","footnote":"","page_name":" 209 ","page_number":231},
  {"content":"\r\n\r\nتا حالشان خوب و كارشان مرغوب شد .\r\nاما يرنقش بازدار ترسيد و فرار برقرار اختيار كرد . به مخالفت مىگرديد تا به بغداد آمد و در حرم امن و سلامت بار ترس را پائين آورد .\r\nجمعى از تركان با وى هم صحبت شدند و او ميان خليفه و سلطان مسعود شر و فساد برپا مىكرد . شايع كرد كه سلطان از قلاده ايمان خارج گرديده و سوگندهائى كه خورده شكسته است . گمان مىكرد كه به راستى عزم كرده است در صورتى كه ظالمى بود كه كشتزار دولت مسترشدى را آماج درو ساخته بود .\r\nخليفه از سلطان مسعود تغييراتى ديده بود كه عقيده‌اش درباره وى دگرگون شده بود . از شحنه بغداد نيز چيزهائى ظاهر شد كه حاكى از دشمنى سلطان بود . چون خليفه گفتار يرنقش را شنيد چون نقشى كه در سنگ كنده شود آن را ثابت ديد . تخم خلاف و عنادى كه يرنقش نزد خليفه پاشيد چون درختى تناور ريشه دوانيد . سلطان قصد كرد كه يرنقش را دنبال كند و با سپاه مكفى وى را از دشمنى باز دارد . دنبال يرنقش گرفته شد و خليفه پنداشت كه اين لشكركشى از روى مخالفت با اوست .\r\nخليفه درين هنگام خطبه خواند و مردم را براى مقابله طلب كرد و خود در لباسى زيبا و برازنده از شهر بيرون آمد .\r\nبزرگان طايفه‌ها و اصناف با خليفه از شهر بيرون آمدند و ياران و دستياران دولت وى معاونت و مدد كردند . خليفه به راه افتاد درحالىكه شعرا و اطباء و صوفيه و فقها نيز درين سفر با او هم‌صحبت بودند . درين سفر ابو القاسم بن فضل شاعر ، قصيده‌اى مىگويد كه ابتداى آن چنين است :\r\n« در سپاه پيروز ما جماعتى هستيم پست و فرومايه شگفتا از پستى اين جماعت ! عقلهاى ما را بگير و بنگر درجه سبكى و تهور و خفت را .\r\n\r\n","description":"","footnote":"","page_name":" 210 ","page_number":232},
  {"content":"\r\n\r\nو درين قصيده مىگويد :\r\nفتح شهر كوچك تكريت ما را عاجز و ناتوان مىسازد ولى ما كوشش مىكنيم كه برويم كه شهر ترمذ را از دست سلطان سنجر بيرون بياوريم .\r\nمؤلف گفت : هيچ صاحب قدرتى نتوانست كه از امر خليفه تخلف كند . و عذرى براى او پيدا نشد . خليفه به مسافرت با جمعيت فراوان ادامه داد . به سلطان خروج خليفه را رساندند و دشمنى با او را بسيار سخت ديد بطورى كه آفاق در چشم وى تاريك شد . پس به جانب خليفه از همدان خارج شد و در جنگلى كه به جنگل ( داى مرگ ) معروف است دو جماعت يكديگر را ملاقات كردند .\r\nجنس به جنس خود مايل شد و جماعت تركان به تركان ملحق شدند . حرمت محفوظ اسلام پاره شد و خليفه با خواص خود باقى ماند و از مدد و كمك معاونان دور ماند . ابر بخت وى پاره شد و خواص اصحابش نيز خود را از معركه به دور انداختند . ولى خليفه خود بر جاى چون كوه استوار ايستاد و فرار نكرد . جماعت مخالفان ترسيدند كه اقدامى بر خلاف ادب بجاى آرند و به وى نزديك شوند . پس امير درفش سلطان از اسب پياده شد و رو به خليفه رفت ولى همواره قدم‌به‌قدم زمين را بوسه مىزد تا به خليفه رسيد و لجام مركب خليفه را بگرفت . اميران همانطور كه موكب‌ها اطراف سلطانها را مىگيرند بدور خليفه حلقه زدند و او را درحالىكه وزيرش نقيب النقباء و ابن طلحه خزينه‌دار و سديد الدوله ابن انبارى كاتب دار الانشاء همراهش بودند در سراپرده‌اى فرود آوردند .\r\nخليفه همچنان در سراپرده سلطان مسعود باقى ماند و با سلطان مسافرت مىكرد و با وى وارد و خارج مىشد . سلطان خليفه را به بازگشت به بغداد وعده مىداد . كار برين منوال بود تا لشكرگاه سلطانى شهر مراغه\r\n\r\n","description":"","footnote":"","page_name":" 211 ","page_number":233},
  {"content":"\r\n\r\nشد . امير يرنقش قرآن‌خوان از خراسان به رسالت از طرف سلطان سنجر برسيد درحالىكه راز خود را پنهان كرده و در پرده مأموريت خود را از همه حفظ نموده بود .\r\nجماعتى از اسماعيليان به‌ناگاه به خليفه در سراپرده‌اش حمله كردند .\r\nروزگار را به مرگ آقاى خليفه‌ها و بهترين مخلوقات مصيبت‌بار ساختند .\r\nاين حادثه در روز پنجشنبه هيجدهم ذى قعده سال 529 واقع شد . بقرينه‌هاى حال‌ها سلطان سنجر اسماعيلىها را براى كشتن خليفه فرستاده بود . چقدر فجيع و زشت بوده كارى كه به آن اقدام كرده است .\r\n\r\nخلافت امير المؤمنين ابو جعفر الراشد باللّه فرزند المسترشد باللّه خداوند از هر دو خشنود باد .\r\nمؤلف گفت : شهادت خليفه كه بهشت خدا ارزانى او باد در روز شنبه بيست و هفتم ذى قعده سال 529 خبرش به بغداد رسيد . با راشد به خلافت بيعت شد و در ماه ذى حجه در مسند و مقام خلافت نشست . راشد نزديك نه ماه در دار الخلافه باقى ماند . حرف‌هاى بىاصل بىآرام مىكرد آرزوها را و اصولا ترس را بر اميد چيره مىساخت . سلطان مسعود سرگرم كار خود شد و طالع ويرا خانواده‌اش از خانه نيكى و خوبى بيرون افكندند و بر اموال قديم و جديدش برسيدند . به زودى بيان اين موضوع در جايش خواهد آمد .\r\nمؤلف گفت : سلطان مسعود پس از مصيبت خليفه در مراغه در نظر مردم زشت شد و ازو بد مىگفتند و چشم‌ها با زيركى و بدبينى به وى مىنگريستند . پس سلطان فكر مىكرد در اجراى نقشه‌اى كه ازو اتهام كشتن خليفه را نفى كند و درين ماجرا در انظار او را بىگناه بنمايد و سوءظن افراد را مرتفع سازد . تا آنجا كه نفس وى او را وسوسه كرد كه امير دبيس بن صدقه را فداى اين كار بكند . اين امير در نزديكى به سلطان به منزله سياهى\r\n\r\n","description":"","footnote":"","page_name":" 212 ","page_number":234},
  {"content":"\r\n\r\nچشم او بود . سلطان خيال كرد اگر او را بكشد مردم كشتن خليفه را به امير دبيس نسبت مىدهند و جنايتى بر سلطان باقى نمىماند . امير دبيس بن صدقه به بارگاه سلطان حاضر شده بود ، و نشسته منتظر اجازه ورود بود .\r\nبختيار غلام از پشت سر امير دبيس بيامد به‌طورى كه دبيس او را نديد و با شمشيرش سر وى را از بدن جدا كرد . بر بساط سلطانى خون ريخته دبيس روان شد .\r\nميان شهادت خليفه و قتل دبيس يك ماه فاصله بود . اين كار نيز به شدت زشت و رسواكننده بود . گناهى بزرگ را با گناه بزرگ ديگرى همتا كرد و جنايتى پيرو جنايت ديگرى شد . قلب‌ها سوخت و زخم‌دار شد .\r\nو بسا دل‌ها كه تأسف خورد . سلطان اعتناء به آنچه بدان اعتناء مىكردند نكرد . اندوهى به رويدادها به خود راه نداد . درياى شره و طمع وى لبريز شد و زبانه آتش آزمنديش بالائى گرفت . بزرگان و اعيان از وى مىترسيدند مردم فرومايه و كوچك جنايت‌هايش را مىپوشاندند . قوانين سلطنت را برداشت و باطل كرد و نور زيبائى آن را محو كرد .\r\nپس از درگذشت خليفه به اولين كارى كه ابتدا كرد به شهرهاى سكمان رفت و به اهل آن شهرها بلاها جلب كرد و زيانها رساند . فرماندار سكمان نخست از وى بترسيد و فرار كرد . سپس در كمال خوارى به وى تقديمى نمود تا سلطان از آنجا سفر كرد .\r\nدر اين هنگام سلطان متوجه بغداد شد در حالى كه با خليفه دشمن بود و با ترس و احتياط مىرفت . نذر مىكرد و احتياط مىنمود . گاه برپا مىايستاد و ديگرگاه مىنشست . خليفه احساس كرد به نزديكى كسى كه پدرش را كشته بود از ديدارش سرباز زد و دورى گزيد .\r\nامير زنگى بن آق سنقر صاحب شام در بغداد بود او خليفه را به شتاب\r\n\r\n","description":"","footnote":"","page_name":" 213 ","page_number":235},
  {"content":"\r\n\r\nدر مسافرت از بغداد تحريك كرد . داود فرزند سلطان محمود كه زنگى دوست و مددكار و معاون او بود به بغداد رسيد . چون سلطان مسعود حاضر شد و شهر را در محاصره گرفت داود به آذربايجان بازگشت نمود . زنگى نيز به قصد مراجعت به شام پا در ركاب نهاد . سلطان ترسيده بود و خليفه را به پيروى و تعقيب زنگى وادار كرد اما خليفه به اين درخواست گوش نكرد و بيرون آمدن از خانه خود را آسان نديد . سپس از اقامت در بغداد بعد از آنكه با وحشت مدتى به سر آورده بود ترسناك شد و چون شخص نااميد ترسان و لرزان از بغداد كوچ كرد .\r\nاقبال خدمتكار پدر خليفه با خليفه رفت . وزيرش جلال الدين ابو الرضا بن صدقه در صحبت خليفه سفر كرد . خليفه در بيرون شهر موصل خيمه زد درحالىكه به ريسمان پوسيده دشمنى كه او را دوست پنداشته بود چنگ زد . زيرا زنگى پس از آنكه كارش با مسعود به صلح انجاميد خليفه را هم بخشش كرد و هم نااميد نمود . اقبال خدمتكارش را نخست حبس كرد سپس او را كشت .\r\nخليفه را بىآرام كرد ازين‌رو خليفه چون شخص بدبين و ترسيده‌اى جابه‌جا مىشد . درين حال دو سال باقى ماند و در هيچ‌جا آرام نمىگرفت .\r\nآرامشى برايش ممكن نبود تا در آذربايجان با سلطان داود همراه شد و با وى به محاصرهء اصفهان آمد .\r\nمسافرت به شهادت خليفه منتهى شد . در سال 532 در نيمروز روز سه‌شنبه بيست و ششم ماه رمضان در گرماى سوزان تابستان جماعتى از اسماعيليان به خليفه هجوم كردند و او را در بستر مرگ خواباندند .\r\nعماد الدين گفت : من اين مصيبت بزرگ را از كودكى به ياد دارم .\r\nهمچنين حكايت تأثير آن در قلب‌ها و آتشبارى حادثه را مىدانم . هنگامى\r\n\r\n","description":"","footnote":"","page_name":" 214 ","page_number":236},
  {"content":"\r\n\r\nمصيبت روداد كه سالهاى خشكسالى و گرانى نرخها و گرسنگى جمعيتها را پاشيده بود و بلايائى بود كه دلها را مىسوزاند مردم از گرسنگى مردند .\r\nكسانى از اهالى اصفهان از شهر خارج شدند و نيت بازگشت نداشتند . اين بلايا براى مردم مكفى نبود كه داود نيز بر آنان نازل گرديد و دهات را ويران و ملحق به گودالها كرد . دروازه‌هاى شهر را قفل نمود . علل و اسباب چابكى به سستى گرائيد .\r\nبزرگان اهل اصفهان چون حس كردند كه محصورند به صحراها ميل كردند . و منتقل شدند در مقبره‌ها نيز منزل كردند . در آنجا نزديك زنده رود كنار مصلى عماراتى بر قبور بزرگان احداث كرده‌اند . و خود ما نيز از جمله منتقل‌شدگان به بعضى از عماراتمان بوديم و بكارهاىمان توجه مىكرديم .\r\nسپاه محاصره‌كننده با افراديكه شماره‌كننده را خسته مىكرد وارد شد .\r\nعموى من بهاء الدين در ديوان استيفاء داود بود و در عين حال وزارت خوارزمشاه را داشت . با راشد خليفه وزيرش ابو الرضا بن صدقه نبود زيرا زنگى او را نزد خود حبس كرده سپس وزيرش نموده بود . راشد كسى را نزد پدرم صفى الدين فرستاد و او را ملزم به قبول وزارت خود كرد . پدرم از قبول سرباز زد سپس مصيبت راشد پيش آمد و ما خدا را به ترك خدمتش سپاسگزار شديم . زيرا پدرم كه خدايش بيامرزاد سوگند خورد كه پس از مرگ عزيز خدمت هيچ سلطانى را اختيار نكند و متصدى ديوانى نشود . در تمام عمرش به اين سوگند وفادار ماند . بعد از برادرش سى و چند سال زندگى كرد و به كار خود مشغول بود .\r\nراشد در شهر جى اصفهان مدفون گرديد . مقبره مخصوصى در مسجد جامع براى او ترتيب دادند و تا امروز محل قبر او از گرامىترين جاها شده است .\r\n\r\n","description":"","footnote":"","page_name":" 215 ","page_number":237},
  {"content":"\r\n\r\nدرين هنگام جمعيت سپاهيان متفرق شد . داود راه رى را پيش گرفت و پدرم با او حركت كرد و مرا و برادرم ابو بكر را همراه برداشت و در مدرسه ساخته شده در كاشان ما را گذاشت . يك سال در مدرسه اقامت كرديم .\r\nبه مكتب مىرفتيم و به درس قرآن و كتابهاى ادبى مشغول بوديم . سپس به اصفهان بازگشتيم . هيچ يك از ما دو نفر ما همان به حد كمال نرسيده بود درحالىكه پدرمان در شب كوچ سير مىكرد . ( پيرمرد و رفتنى بود . )\r\nمؤلف گفت : اما انوشيروان وزير در وزارت درنگ نكرد مثل اينكه پيمانگاه كشور با وجود او عمارتش كامل نبود . نه به علت نقصى در شخصيت او بلكه به جهت تغيير قواعد و گل‌آلود بودن سرچشمه‌ها . پس از كار بر كنار شد و گوشه‌اى را گرفت . از خانه خود جابه‌جا نشد تا اينكه به همسايگى خداى خود منتقل گرديد .\r\nعماد الدين ابو البركات درگزينى به وزارت نشست .\r\nعماد الدين كه خدايش بيامرزاد گفت : عماد الدين ابو البركات درگزينى نسبتى با قوام الدين درگزينى از طرف خالوهايش داشت . در وزارت قوام الدين احوال عماد الدين نيكو شد و او را عارض سپاه قرار - داد . در روزگار سلطان محمود او درين مقام باقى بود . مذهب راست و درست داشت . عماد الدين كسى است كه قاضى ارجانى در مدح او مىگويد :\r\n« بزرگوارى عماد مستمر و دائم بادا زيرا او اميدگاه بندگان خداست .\r\nهمواره براى ما فروزان بادا زيرا او نور شهرهاست . دستى دارد كه همواره ريزش دارد و بخشش مىكند . چشم‌هاى رشگبران وى روى خواب نبيند و همواره سرمه بيدارى كشيده باشد . مانند آنكه مژگان‌هاى پلك چشمانشان از خار باشد . »\r\nچون سلطان مسعود در ابتداى سلطنت و هنگام نشوونماى قدرت\r\n\r\n","description":"","footnote":"","page_name":" 216 ","page_number":238},
  {"content":"\r\n\r\nخود ديد كه كارها درهم شد و نقصانها دررسيده و سببهاى آشكار خرابيها از مبدء مقامات يعنى وزيرست . انوشروان را به جهت نرمخوئى و كبرسن ناتوان ديد .\r\nپس عزل وى را با احترام مصلحت ديد و گمان كرد كه اگر از جماعت درگزينان كسى را وزارت دهد رسوم كهنه شده اقتدار و سطوت را بار ديگر احيا و نو مىكند . پس عماد الدين را عهده‌دار وزارت كرد ولى او نه ستونى استوار كرد و نه محكم‌كارى دانست . تنها در راه سلامت رهسپر شد و قانع به مسند و علامت و مهر وزارت گرديد .\r\nدرين ايام كمال الدين ثابت قمى كامل مرد شجاع در منصب استيفاء سر مىكرد و او در زمان عمويم از نايبان ديوان و برخورداران نيكوئىهاى وى بود .\r\nكمال الدين تيرى كارگر و صرافى تيزهوش در بازار معرفت بود .\r\nسلطان به خود و عقيده او مأنوس بود و با وجود او از وزيران بىنياز گرديد .\r\nاوست كسى كه قاضى ابو بكر ارجانى قصيده‌اى در مدح او مىگويد از آن قصيده اين ابياتست :\r\nاز ستاره پروين با مقام بلندى كه دارد حال مرا بپرس . آيا همنشينى چون من ديده كه شب را به روز برساند .\r\n« با پروين شب‌زنده‌دارى مىكنم تا چشمش از بيدارى خسته مىشود و صبح هنگام مىگريزد و مىرود .\r\nمنزل معهود آنان را ابرى سيراب كناد كه از سبزه‌هاى تازه رسته تو گوئى روى زمين را پر كبوتران پوشانده است .\r\nچشم من در ريزش باران و ابر را تعليم مىداد اگر دست پرريزش ثابت نبود .\r\n\r\n","description":"","footnote":"","page_name":" 217 ","page_number":239},
  {"content":"\r\n\r\nقلمى دارد كه اگر آن را به نوشتن حركت دهد كارگرتر از شمشير از نيام كشيده پهلوان جنگجوست . »\r\nمؤلف گفت : اين ثابت از مردان تيزهوش و كارمندان لايق بود .\r\nبا رايزنى با وى بسيار قاعده‌ها محكم شد . ولايت و خلافت به مقتفى رسيد و راشد خلع گرديد . زيرا پس از بيرون رفتن راشد از اقامتگاه خلافت سلطان مسعود با على بن طراد زينبى مشورت كرد درباره خلافت .\r\nعلى بن طراد وزير مستر شد بود و سلطان پس از ماجراى مسترشد او را حبس و زنجير كرد سپس على را آزاد كرد و هم‌صحبت خود قرار داد و او در انتخاب خليفه اشاره به بهترين خليفه‌ها و نيكوترين مخلوقات ابو عبد اللّه محمد بن المستظهر نمود .\r\nبا ابو عبد اللّه به خلافت بيعت گرديد و ملقب به المقتفى لامر اللّه شد در ماه ذى قعده سال 530 و وزيرش شرف الدين على زينبى گرديد . تمام مردم بر بيعت با وى همداستان بودند و آرزوهاى تشنه بر چشمه زلال وى اجماع و اتحاد كردند .\r\nسلطان به سوى خطه جبل با اطمينان به حاصل شدن آرزو حركت كرد . به سلطان گزارش داده شد كه اتابك منكوبرس بر قيام عليه وى مستعد است و اشتغال به جمع كردن سپاه و استمداد از همسايگان دارد با ساز و برگ جنگ .\r\nسلطان اتابگ قراسنقر را به اصفهان فرستاد كه سر راه بر منكوبرس بگيرد و او را مانع گردد . اتابگ قراسنقر با يرنقش بازدار و جاولى جاندار و سنقر صاحب زنجان حركت كردند . اينان بزرگان امراء و بازوان زورمند دولت و پايه‌هاى محكم آن بودند . در حقيقت اين اميران مالك شهرها و ساكنان آنها بودند به اصفهان هنگامى كه رسيدند ابتداى قحطى اجناس در\r\n\r\n","description":"","footnote":"","page_name":" 218 ","page_number":240},
  {"content":"\r\n\r\nاصفهان بود . اينان سبب دو آفت وباء و گرانى اجناس شدند . از خشك و تر هرچه يافتند خوردند و اشخاص بىنياز را به افراد فقير و مسكين در بدبختى ملحق ساختند .\r\nمؤلف گفت : من به ياد دارم كه قراسنقر و وزيرش عز الملك ابو العز بروجردى به اصفهان رسيدند . اين وزير از كسانى بود كه درگزينى وزير دنبال خود آورد . اين وزير باقىمانده املاك ما را كه از مصادره‌ها به‌جا مانده بود بگرفت . جمعيت فاميل و خويشان ما را متفرق كرد .\r\nاين جماعت اين زمستان را در اصفهان ماندند سپس خبر به صحت پيوست كه اتابك منكوبرس برسيد . قراسنقر و اميران ديگر دانستند كه طاقت مقاومت با منكوبرس را ندارند سپس به جانب همدان رهسپار شدند .\r\nدر همدان به سلطان ملحق گرديدند . منكوبرس به اصفهان آمد . در ستم و ستمگرى جانشين آنها شد . غلات و محصول را قبل از موقع به خورد چارپايان داد . در كشتن كسى كه خوددارى از دادن غلات مىكرد شتاب مىنمود . مدتى در اصفهان اقامت كرد و مردم ازو شدت و سختى ديدند . با افرادى زياد و ساز و برگ كامل حركت كرد . هنگامى كه نزديك سلطان مسعود رسيد . در محل معروف به كورشنبه دو سپاه به يكديگر برخورد كردند و گلاويز شدند . از ابتدا شكست بر لشكر فارس افتاد و سوارانش شكار گرديدند . منكوبرس اسير گرديد و سلطان امر كرد كه مقابل خود او را بكشند . منكوبرس مردى متهور و بخشنده بود قلبها بر وى متأسف گرديد .\r\nامير بوزابه از بزرگترين دوستان منكوبرس بود و محترم‌ترين همكار او محسوب بود . چون عزم بر فرار را ديد گفت :\r\nاگر سلامت بمانيم با غنيمت بازگشت مىكنيم .\r\nگمان كرد كه منكوبرس رسته است ندانست كه خبر مرگ وى را\r\n\r\n","description":"","footnote":"","page_name":" 219 ","page_number":241},
  {"content":"\r\n\r\nبناگاه مىشنود . چون خبر مرگ دوست به وى رسيد . راه‌ها بر وى تنگ شد و سوگند خورد كه آشكار نمىگردد مگر آنكه خون به ناحق ريخته دوست را تلافى كند و اشتباه وى را تدارك نمايد . پس به جانب لشكرگاه سلطان مسعود پيچيد درحالىكه سلطان و سپاهيانش آسوده بودند . فتح براى بوزابه تضمين شد . سراپرده‌ها برپا بود . اسب‌ها استراحت كرده بودند درحالىكه سپاه طرف مقابل در حالت بىخبرى مىگذراندند . بوزابه هجوم كرد و حمله نمود . هر اميرى را از سراپرده‌اش بيرون آورد و راه فرار هر بزرگى را مسدود كرد . سلطان مسعود سوار شد و امتحانى نيكو داد .\r\nسلطان در دفاع از جان خود فروگذار نكرد سپس درحالىكه قراسنقر همراهش بود رو به فرار نهاد . نيزه‌هاى دشمن دورش كرد و چون برگ خشك در دست بادها حركت كرد .\r\nدر دست بوزابه دوازده امير گرفتار شدند كه از آن‌ها بود صدقة بن دبيس بن صدقه مزيدى و امير عنتر جاوانى و امير حاجب بزرگ ارغان و اتابك سنقر صاحب زنجان و محمد بن قراسنقر و جماعتى ديگر . هريك را پيش آورد و خونش بريخت و به نذر خود وفا كرد و حق دوست كشته شده باز گرفت و دل را تشفى داد . اين حادثه در اواخر سال 531 بود .\r\nسپس بوزابه به فارس حركت كرد و بر آن كشور مستولى و بر فرمانروائيش مستقر گرديد . سلطان مسعود هم به تخت خود بازگشت درحالىكه تسليم تقدير الهى بود زيرا خداست كه بر هر چيره‌اى مستولى است . و از هركس بخواهد سلب دولت مىكند . رشته سلطنت سلطان مسعود بريد و دانه‌هاى آن پراكنده گرديد . طالع نيكوى كشوردارى ازو دور شد . چون از سوكوارى برست بزندگى عادى عودت كرد و هم صحبتانى بجاى نديمان درگذشته انتخاب كرد و اشخاص ديگرى را برتبه امارت ترفيع داد .\r\n\r\n","description":"","footnote":"","page_name":" 220 ","page_number":242},
  {"content":"\r\n\r\nمؤلف گفت : در اثناى اين فترت كه بر دولت مسعودى وارد شد سلطان داود نيز بر خلاف سلطان مسعود قيام كرد و راشد خليفه با او بود . سپس واقع شد آنچه كه بايد بشود و راشد به درجه شهادت رسيد . و مقاصد داود نيز به عكس تصور او نتيجه داد . كشوردارى براى سلطان مسعود فراهم و آماده شد . پس ازين ايام سلطان سلجوق به برادرش سلطان مسعود ملحق شد .\r\nسلطان شهرهاى سكمان از محال اخلاط و منازگرد و اران را به اقطاع به سلطان سلجوق داد و تبريز را نيز كه اقطاع امير غزاغلى سلاحى بود به آنها اضافه كرد . سلطان سلجوق قصد تبريز كرد و اموال غزاغلى را ضبط كرد و در خراب كردن شهر و گرفتن بنده زياده‌روى كرد و اهالى آنجا را از ستم و شكنجه بستوه آورد .\r\nهمواره دولت در تلاطم بود و آتش تباهى افروخته بود . دست ستمگرى تباهى مىكرد و زبان‌هاى بدگويان به عبث انتقاد مىكردند .\r\nسرانجام سلطان مسعود كوشش كرد كه وزير با تدبيرى كه محكم و فرمانروا باشد براى كشور انتخاب كند . كمال الدين محمد بن خازن از اهل رى مورد پسند سلطان واقع گرديد .\r\nمؤلف گفت : سلطان عماد الدين ابو البركات را در كار ناتوان ديد و دريافت كه وى در تسكين شورشها و در مقابل كارها و حوادث بزرگ حركتى ندارد .\r\nسپس به بهترين طريق او را به خانه‌اش فرستاد و عماد الدين با راحتى در وطن خود ملازم شد و هيچ وزيرى چون وى نرست . روزگار سلامت و صحت او را در عهده گرفت . ايام استراحت را به روزه و نماز مشغول بود .\r\nوزارت در عهده كمال الدين درآمد و وزارتش در سال 533 در بغداد صورت گرفت . در ديوان استيفاء كمال الدين ثابت و در مقام اشراف مهذب بن ابى بدر اصفهانى و در كتابت و انشاء ولى الدين معروف به سياه\r\n\r\n","description":"","footnote":"","page_name":" 221 ","page_number":243},
  {"content":"\r\n\r\nكاسه و در مقام طغراء مؤيد الدين مرزبان بن عبيد اللّه اصفهانى قرار داشتند .\r\nمردم خوشحال شدند و كارها منظم گرديد . وزير براى خزينه سلطان مالها را مرتب كرد كه با نظم به خزينه تحويل مىشد و مبالغى نيز از گذشته اضافه آورد . علائم و نشانه‌هاى سلطنت كه در انظار كهنه شده بود بكوشش وزير بار ديگر احياء و نو شد . مصالح كشور كه چون دانه‌هاى گردن‌بند پراكنده شده بود بار ديگر منظم برشته كشيده شد . وزير نخست به شكستن مردم ستمكار و دلجوئى از دل‌شكستگان پرداخت . نهانى با سلطان قرار گذاشت كه صدمه‌اى به قراسنقر برساند . حاضر شد كه به قراسنقر پانصد هزار دينار بدهد به شرط آنكه قراسنقر وزير خود عز الملك ابو العز بروجردى را به وى واگذار كند تا دست توانائى و اقتدار بر وى داشته باشد . قراسنقر ازين پيشنهاد اعراض كرد و بخشش او را قبول نكرد و دوست خود را از روى كرامت و بزرگوارى نفروخت .\r\nنيك‌بخت مردا كه دوست را بر درهم و دينار ترجيح دهد . چون وزير از قراسنقر مأيوس شد سلطان را از پايان كار بيمناك كرد و به او گفت :\r\n« در يك غلاف دو شمشير جا نمىگيرند . با تسلط قراسنقر قدرت سلطنت از تو ظاهر نمىشود . »\r\nبا سلطان قرار گذاشته بود كه بوزابه را از فارس بياورد تا وى را شكار كند .\r\nقراسنقر به وحشت افتاد و در دل حيله‌اى انديشيد و مددكار تهيه كرد .\r\nاز سلطان سلجوق درخواست كرد و به وى وعده داد كه همراهش فارس برود و آن سامان را براى سلجوق آماده كند . همچنين داود فرزند سلطان محمود را تحريك كرد كه در نهضت وى شركت كند . اتابك داود اياز بود كه خود قراسنقر به وى نيكوئى كرده بود .\r\n\r\n","description":"","footnote":"","page_name":" 222 ","page_number":244},
  {"content":"\r\n\r\nقراسنقر از آذربايجان به جانب همدان و خدمت سلطان مسعود حركت كرد . دو شاهزاده يعنى سلجوق و داود و ده هزار سپاهى همراه او بود . چون نزديك شد وزير خود عز الملك بروجردى را خدمت سلطان به عنوان رسالت فرستاد و با او گفتگو كرد و درخواست خود را به وى گفت . از دو شاهزاده و جماعتى از امراء و خودش نامه‌هائى به وزير داد كه به سلطان برساند . مضمون نامه‌ها چنين بود :\r\n« ما از جانب كمال وزير هيچگونه اطمينان و تأمينى نداريم . ما ديگر شكيبائى تحمل اعمالى كه از وى ظاهر مىشود نداريم . يا او را نابود ساز .\r\nيا تسليمش بما كن . اگر او را تسليم كردى ما فرمانبرداريم . و اگر از وى دفاع كنى ما ناچار از جان خود دفاع خواهيم كرد . »\r\nچون سلطان گفتار اينان را شنيد نخست خواست تمهيد عذر كند ولى نپذيرفتند پس متحير ماند و ناچار به تسليم وزير تن داد . وزير را توقيف كرد و او را به حاجب تتار تسليم نمود . او نيز شمشير را به كار برد و كمال وزير را گردن زد . اين واقعه در ماه شوال سال 533 اتفاق افتاد .\r\nدرين هنگام قراسنقر و شاهزادگان سلجوق و داود به خدمت سلطان رسيدند و به پيروى اين همت شيطانى او را سپاسگزارى كردند . قراسنقر مجد الدين عز الملك ابو العز بروجردى را در وزارت سلطان مسعود مستقر كرد . مجد الدين عز الملك پيرمردى خوش‌رو و خوش‌لهجه بود .\r\nهمواره از روزگار سلطان محمد كارمند ديوان بود و با اميران بزرگ كار مىكرد و هيچگاه بيكار و بدون شغل نبود . او درجه به درجه ترقى كرد تا به مقام وزارت رسيد و پس از كم‌آبى جوئى بود كه لبريز از آب شد ، زيرا در اوائل عمر شاگردى مىكرد و در خدمت هر وزيرى چيزى آموخت و بر هر سرچشمه‌اى دم زد . اموال و املاك فراوان\r\n\r\n","description":"","footnote":"","page_name":" 223 ","page_number":245},
  {"content":"\r\n\r\nيافت و گفته شده كه در ايام وزارت او چهارصد قريه در تملك داشت .\r\nمؤلف گفت : كمال ثابت مستوفى را گرفتند و اعدام كردند و گفته شده كه وى را خفه كردند . با رفتن وى رونق و شادى از ملك رخت بربست .\r\nمنصب استيفاء را بعد ازو مهذب ابو طالب بن ابى البدر عهده‌دار گرديد و ماهى درين مقام نگذرانده بود كه ماه پروى به محاق افتاد و به دنياى ديگر رهسپر شد . ديوان استيفاء را كمال ابو الريان اصفهانى عهده‌دار شد .\r\nمؤلف گفت : كسانى كه عهده‌دار منصب استيفاء شدند همگان از برگزيدگان و شاگردان عزيز بودند كه به آنان نيكوئىها كرده بود . در ديوان انشاء سعد الدين خراسانى و در منصب طغراء مؤيد الدين مرزبان بن عبيد اللّه اصفهانى بودند . اما اتابگ قراسنقر چون كمال الدين محمد خازن وزير سلطان كشته شد وزيرش به وزارت سلطان مشغول شد و خود همراه شاهزادگان سلجوق و داود عزيمت فارس كرد . بوزابه چون از آمدن آنان آگاه شد به قلعه گل و گلاب كه ميان خوزستان و فارس است پناه برد .\r\nشاهزاده سلجوق به شهر شيراز وارد شد و با خوشحالى بر تخت سلطنت نشست و كارهاى پراكنده را منظم كرد . به حكومتى كه يافته بود گول خورد و از بازى تقدير غافل شد . قراسنقر عزم كرد كه سپاهى كه سلجوق دارد و او را حمايت مىكند متفرق كند و دوروبر شاهزاده را خالى نمايد . امير غزاغلى سلاحى كه مقدم سپاه سلجوق بود از روى خودخواهى اظهار بىنيازى از مددكاران كرد و گفت نيازى ندارد . پس به قراسنقر گفت :\r\n« من به هيچكس نياز ندارم و محتاج به هيچ كمكى نيستم . » قراسنقر احتياط را از دست داد و اين قصد وى را تحسين كرد و پسنديد . پس هريك از غزاغلى و قراسنقر مستقل در كار خود شدند و قراسنقر به جانب خوزستان رفت كه از آنجا به همدان برود . شاهزاده داود جماعتى از سپاه را با نيتى\r\n\r\n","description":"","footnote":"","page_name":" 224 ","page_number":246},
  {"content":"\r\n\r\nكه داشت در راه ديگرى حركت داد . چون به شهر عسكر مكرم رسيد هواى خوزستان موافق مزاج وى و سپاهيان نشد و در افراد و چارپايان مرگ و مرض افتاد . ناچار بدين صورت مجبور به اقامت شد درحالىكه عاجز شده بود و ادامه آن حال غيرممكن بود .\r\nاما شاهزاده سلجوق گمان كرد كه سلطانست . و دشمنش نابود شد . شاهزاده تصور كرد كه بوزابه در هر صورت بنده خاندان ويست و بر مالك خود عصيان نمىكند در صورتى كه او چون راهها را به روى خود بسته ديده بود فرار كرد . همچنين شاهزاده از اتابك خود غزاغلى اميدوار بود كه در بيدارى و هشيارى و اموريكه مربوط به نگاهدارى كشور است كوتاهى نمىكند . ولى كار برعكس بود و حال رو بدگرگونى مىرفت . زيرا اتابك به خوردن و نوشيدن و بازى سرگرم بود . در احوالى چنين بوزابه به شاهزاده سلجوق هجوم آورد و گرفت و كشت و اسير كرد و بست . از سپاه سلجوق جز عده كمى خلاص نشد در وضعى كه دوست بدوست نمىرسيد .\r\nسلجوق را گرفت و به قلعه اسفيد دژ فرستاد و ديگر خبرى از وى به دست نيامد . در مرگش كسى شك نكرد . بوزابه در مملكت خود جاى گزين شد و مدار كشتى او بر مراد گرديد . پادشاهان از مقام و قدرت وى آگاه شدند . از جنگل وى شيران احتراز مىكردند و بعد ازين سوارى به جانب فارس حركت نكرد و هيچ سوارى جز وى به شكار درين خطه نائل نشد .\r\nاما قراسنقر هنگامى كه خبر به وى رسيد دانست كه قدرت رو كردن حادثه‌اى را كه تقدير نيت كرده ندارد پس رو پس نكرد . و شايسته ديد كه ديگر عهده‌دار اين‌گونه كارها نشود . چون به بروجرد رسيد خبر به وى رسيد كه شهر گنجه و اطرافش بر اثر زلزله در زمين فرورفته و خراب گرديده\r\n\r\n","description":"","footnote":"","page_name":" 225 ","page_number":247},
  {"content":"\r\n\r\nاست . بعلاوه كافران ابخازى و گرجى در چنين حالى هجوم آورده‌اند . از اهل شهر سيصد هزار نفوس نابود شده است . كسى كه به قلعه و پشته پناه برده تنها سالم مانده است . هجوم‌آورندگان با وصف خرابى حصار شهر و خانه‌ها و اموال مردم را از زير خاك درآوردند و از نهانىها تفتيش نمودند .\r\nقراسنقر به طرف گنجه به سرعت سير افزود . ايوانى بن ابى الليث كه لعنت خدا برو باد مقدم سپاه ابخاز بود كه زلزله‌ها بر زلزله طبيعى همراه كرد . در شهر گنجه را به شهرى كه بنا نهاد و آن را گنجه خواند منتقل ساخت و بر دروازه شهر قرارش داد . از نبودن قراسنقر در شهرهاى خود استفاده كرد و بلائى بر شهرها شد . اين حادثه در سال 543 اتفاق افتاد .\r\nچون قراسنقر برسيد تسلط دين و عادت فتح و قدرت عودت يافت و اهل توحيد بر مسيحيان آشكار شدند . قراسنقر با آنان پيكار كرد و كشتارى بزرگ به راه انداخت . شهر تازه ساخته را خراب كرد و در شهر گنجه را به جاى اصليش عودت داد . شهر را بهتر از اول عمارت كرد .\r\nاز جمله كسانى كه در حادثه زلزله هلاكت يافته بودند زن قراسنقر دختر امير ارغان و فرزندان وى بودند . اندوهى كه به مرض سل منتهى شد بر قراسنقر چيره گرديد و هر قدر مداوا كرد سلامت نيافت . در سال 535 در شهر اردبيل وفات يافت . مسلمانان كه نظير وى را نداشتند بر مرگش فرياد و سوگوارى كردند .\r\nمؤلف گفت : چون اجل قراسنقر برسيد و آرزوى ادامه زندگى از وى منقطع شد جاولى جاندار را حاضر كرد و او را به جاى خود منصوب ساخت . حكومت و فرزند و سپاه خود را به وى تسليم كرد . به وى وصيت كرد كه به نيكان پيوند كند و ريشهء كفار را درآورد . او را متولى ولايت خود كرد و ابتداى كار جاولى را به آخر كار خود متصل ساخت . سلطان\r\n\r\n","description":"","footnote":"","page_name":" 226 ","page_number":248},
  {"content":"\r\n\r\nمسعود خلعت و عهدنامه طبق معمول براى جاولى فرستاد و بخشش بسيارى در حق وى نمود و جميع اقطاع قراسنقر در اران و آذربايجان را به نام جاولى واگذار نمود .\r\nامير جاولى در سال دوم به خدمت سلطان رفت و بر زمين بوسه زد و هدايا و تحفه‌ها و اشياء كمياب و چارپايانى تقديم داشت . فضا با همه وسعت در مقابل سراپرده‌هاى لشكريان جاولى تنگى گرفت . و قلبها از ترس پرچم‌هاى او مىتپيد . جاولى با امير عباس صاحب رى متصل گرديد و دوستى مخفى قديم را ظاهر ساختند . هر دو امير با يكديگر موافق و به همديگر مطمئن شدند . فرمانبردارى از سلطان مسعود اين دو را در يك مسلك از دوستى منسلك ساخت .\r\nامير عباس از غلامان جوهر خدمتكار سلطان سنجر بود . رى جزء اقطاعات جوهر بود و جوهر عباس را والى رى ساخته بود . كارش در رى بالا گرفت .\r\nچون جوهر بر اثر حمله اسماعيليان كشته شد عباس براى گرفتن خون وى تحريك شد و كوشش كرد در بازخواست و قصاص و بر رى و توابع رى چيره گرديد . به تنهائى املاك و منافع آنها را صاحب شد و در نظر سلطان سنجر و سلطان مسعود توانا آمد . جمعيت و سپاهيانى كه غلامان خداوندگار او امير اجل جوهر را بودند به وى پيوستند و امير عباس نيز به آنان پشت‌گرم شد . اين جماعت و سپاه در حدود چهار هزار نفر بودند در ساز و برگ كامل .\r\nقصد امير عباس منحصرا سركوبى اسماعيليان و راندن و جاروب كردن آنان از وطنهاشان بود . كوشش در گرفتن قلعه‌هاى اسماعيليان كرد و در مدت واليگرى خود زيادتر از صد هزار نفر اسماعيلى را كشت و از سرهاى آنان در رى منارى ساخت كه مؤذنان بر آن اذان گفتند .\r\n\r\n","description":"","footnote":"","page_name":" 227 ","page_number":249},
  {"content":"\r\n\r\nاسماعيليان بيمناك شدند و در زمان پيروان امير عباس از مرگ تأمين نداشتند . امير عباس داراى همتى بود كه معاونت به رعايا را در عهده داشت ازين‌رو سلطان به والى بودن او خشنود بود و او را در ولايتش مستقر گردانيد .\r\nچون جاولى جاندار به حضور سلطان رسيد دريافت كه باغچه خشنودى سلطان سرسبز است . امير حاجب بزرگ فخر الدين عبد الرحمن بن طغايرك بر دولت حكومت مىكرد . حاجب كبير مردى مهيب و باصولت و خوش‌رو و خوش‌اندام بود و در سلطنت سلطانان شريك مىنمود . جز به راى و خرد وى كارى نمىگذشت و درخواست‌هاى او اجابت مىيافت . امير بك ارسلان خاصبك بن بلنكرى از همه با سلطان بيشتر خصوصيت داشت و در دل سلطان محبتش جا كرده بود . سلطان از وقتى كه به صحبت او مشعوف شد او را انتخاب كرد . چون بزرگ شد بزرگترين اميران گرديد . اين بزرگان در اين سال بر درگاه سلطان اجتماع كردند . دنيا با لذت بر ايشان سرسبز بود . فخر الدين عبد الرحمن بن طغايرك امير عباس را به دشمنى و دور كردن عز الملك وزير تحريك نمود و او را به طمع افكند كه نائبش جمال جاجرمى را به وزارت سلطان بنشاند .\r\nجمال جاجرمى جوانى خوش‌رفتار بود كه اميد بركت از وى مىرفت . در مروت و جوان‌مردى راه وسيع و رفيعى را داشت طى مىكرد .\r\nطمع وى در بدست آوردن وزارت محكم گرديد و قلب وى به مساعدت امير عباس و امير عبد الرحمن تقويت شد . پس خود را آماده كرد و دستگاهى درست كرد و كوشش و بخشش نمود و طلب مدد و معاون كرد و نزديك شد كه به مرادش تمام و كمال برسد ولى امير جاولى از عز الملك وزير جانبدارى كرد و بار ديگر نظم بهم ريخته مقامش را انتظام داد . خاصبك نيز با او مساعدت نمود و سرانجام كار وزير مستقيم شد و همگان در باقى ماندن او\r\n\r\n","description":"","footnote":"","page_name":" 228 ","page_number":250},
  {"content":"\r\n\r\nيك كلمه شدند . همه درين قول متفق گرديدند كه در گذراندن كارهاى دولت وزير همتائى ندارد .\r\nسلطان مسافرت زمستانى بغداد را در پيش گرفت . جماعتى از اميران در صحبت سلطان به سفر رفتند امير عباس به رى بازگشت .\r\nمؤلف گفت : من به ياد دارم كه در سال 536 در هيأتى زيبا و قدرتى بزرگ به بغداد وارد شدند .\r\nمؤلف گفت : جاولى دختر عبد الرحمن بن طغايرك را نكاح كرد و دامادى وى تمام گرديد و موجب پشت‌گرمى و دوستى بين دو امير شد . جاولى به شهرهاى اران و آذربايجان با پشتيبان و حكم محكم بازگشت و خوشحال بود كه ميان وى و حاجب كبير عبد الرحمن هم‌پيمان دامادى و هم‌پيمان برادرى محكم گرديد .\r\nسلطان اين زمستان را در بغداد اقامت كرد به افراط روى به شادى و شهوت‌رانى آورد و زياده‌روى در باده‌گسارى و نزديك كردن دلقكها و دور ساختن صاحبان افتخار نمود . سلطان در دفع دشمنان به طالع نيك متوسل بود زيرا او همواره چون نامش « مسعود » صاحب طالعى نيك بود . به دشمنى سلطان كسى روى نياورد و متصدى نشد مگر آنكه رانده گرديد و خداوند شرش را كفايت كرد .\r\nمؤلف گفت : امير سعد الدوله يرنقش زكوى از بزرگان دولت بود و قدرت و شكوه داشت . وزارت امير در عهده يمين الدين مكين ابو على عارض كه بخشش و بخشندگى داشت بود . سعد الدوله يرنقش والى اصفهان بود و امير غلبك را نائب خود قرار داده بود . سعد الدوله از لشكرگاه سلطانى دور نمىشد و چون موافق با افكار سلطان نبود از ته دل از اوضاع ناراضى بود .\r\nشكوه سلطنت به مقام و شكوه سعد الدوله برقرار بود و پيروزى\r\n\r\n","description":"","footnote":"","page_name":" 229 ","page_number":251},
  {"content":"\r\n\r\nاقبال سلطان به دوام اقبال او وابسته بود . خدمتكارانى كه اطراف سلطان جمع شده بودند خود صاحب قبيله و قدرت بودند . از آنان بود نجم الدين رشيد كه از بزرگان و سالخوردگان خدمتكاران درگاه بود . همچنين جمال - الدين اقبال جاندار و شرف الدين گردباز و مسعود بلالى و در رتبه پائين‌تر عماد الدين صواب و شمس الدين كافور و امين الدين فرج دووى و مانندهاى آنان .\r\nاينان جماعتى حنفى مذهب بودند و با شافعيان دشمنى مىكردند .\r\nبه خيال خود به آزارى كه به شافعيان مىرساندند به خداوند نزديك مىشدند .\r\nاصحاب امام شافعى را به انواع بلا در تمام شهرها گرفتار كردند . به ويژه تبعيد و دورشان مىكردند . آنان پوشاندن و بىقدرى مذهب شافعى را خواستند ولى به‌عكس اين مذهب به علو گرائيد . مىخواستند كه نور او را خاموش سازند ولى خداوند نورش را زياد كرد .\r\nمؤلف گفت : رئيسان مذهب شافعى را در هر شهرى آزار رساندند و بر يك نفر از ايشان نبخشيدند . ابو الفضائل بن مشاط در رى و ابو الفتوح اسفراينى در بغداد و خاندان خجنديان در اصفهان كه رؤساى مذهب شافعى بودند گرفتار اذيت و رنج گرديدند . جماعتى براى درخواست مقام يا از ترس ارباب قدرت نه از بيم خدا به مذهب ابو حنيفه داخل شدند . ازين جمله بود عمدة الدين ساوى .\r\nمؤلف گفت : وزير خليفه المقتفى در اوائل شرف الدين على بن طراد زينبى و كاتب انشاء سديد الدوله ابن انبارى و خزينه‌دار كمال الدين بن طلحه بودند . اما خليفه المقتفى فاطمه خاتون خواهر سلطان مسعود را نكاح كرد .\r\nشرف الدين زينبى از وزارت خليفه در سال 534 معزول شد . تفصيل واقعه چنين بود كه : وزير عزل خود را به حدس دريافت به خانه سلطان پناه برد\r\n\r\n","description":"","footnote":"","page_name":" 230 ","page_number":252},
  {"content":"\r\n\r\nسپس بعد ازين ملازم خانه خود شد و با احترام خانه‌نشين گرديد . متولى وزارت خليفه نظام الدين ابو نصر بن جهير شد . اصحاب سلطان بر عراق چيره بودند و كسى را قدرت جلوگيرى آنان نبود .\r\nمؤلف گفت : در سال 535 كافر خطائى بر سنجر خروج كرد و بر ماوراء النهر مستولى شد . سلطان سنجر را به شدت شكست داد و بزرگان كشور به اسارت افتادند .\r\nدر سال 538 سلطان داود بن محمود بن محمد بن ملكشاه به دست اسماعيليان در تبريز بناگاه كشته شد . روزگار عمر را از دست دهر رمنده رميده بود و يك شب استراحت نكرد . سلطان مسعود دختر خود را در نكاح او درآورد و وى را به حكومت تبريز قانع كرد كه در خانه خود ساكن باشد و همانطور كه طالع و بخت براى او پيش آورده بر تخت سرورى بنشيند .\r\nنيك‌بختى و طالع در ابتداى كار به داود روى ننمود ولى در پايان كار به سعادت شهادت نائل شد .\r\nگفته شده است كه : زنگى بن آق سنقر صاحب شام بعضى از اسماعيليان را تحريك كرد كه به داود حمله كنند و با كشتن او شهرهاى شام براى زنگى امن و رام گرديد . سبب اين كار چنين بود كه سلطان مسعود مىخواست داود را براى نگاهدارى سرحدهاى اسلام به شام گسيل دارد و به وى اعتماد كند . پس زنگى ترسيد و از حادثه واقع شده پشيمان گرديد .\r\nمددكاران او را خوار گذاشتند ولى مكر و حيله به وى كمك كرد .\r\nخبر قتل داود به بغداد رسيد . سه روز در دار الخلافه مجلس سوك او را برپا داشتند و صاحب منصبان در مجلس حاضر گرديدند . حادثه مرگ وى از زشت‌ترين مصيبت‌ها محسوب شد .\r\nدر سال 539 سلطان مسعود به اصفهان سفر كرد . پايتخت درهم\r\n\r\n","description":"","footnote":"","page_name":" 231 ","page_number":253},
  {"content":"\r\n\r\nريخته را بار ديگر بر اركان صحيح استوار كرد . عقيده سلطان نسبت به وزيرش عز الملك بروجردى تغيير پيدا كرد پس وى را معزول ساخت و مالش را ضبط نمود و ذمه خود را به گناه آن مشغول كرد .\r\nسلطان سپس مؤيد الدين مرزبان بن عبيد اللّه اصفهانى را از سمت طغراء به وزارت نشاند . مؤيد الدين همسرى از كنيزان مسعود داشت . زنى ترك و بىحيا و چيره بود . اين زن بر وزير حكومت مىكرد و فرمان مىراند .\r\nزن عز الملك را درخواست نمود . عز الملك را به زن وزير تسليم كردند و او خفه‌اش كرد پس از آن‌كه وى را معلق آويخته و شكنجه‌اش داده بود .\r\nعز الملك مانند كمال ثابت كشته گرديد و هركس روزى به منصب وى حسد مىبرد با عزل و قتل عز الملك او را شماتت مىكرد .\r\nعز الملك بروجردى پيرمردى خوش‌رو بود با آنكه از مرز هشتاد سالگى گذشته بود با همه سالخوردگى از صورتش تروتازگى ظاهر بود .\r\nاز نظر اقبال و طالع اين وزير مردى بود در زندگى سعادتمند . در روزگار وزارت هم در دل‌ها داراى ترس و هيبت بود و هم براى پذيرائى آتش افروخته و خوان گسترده داشت .\r\nنائب عز الملك نجيب الدين عبد الجليل بود كه تيرى صواب‌كار و پهلوانى ترس‌آور و شمشيرى برنده محسوب مىگرديد . اين نايب مىبريد و مىدوخت . تنه‌هاى درختان سالخورد خاندان‌ها را مىبريد و بس خانواده‌ها كه از ريشه درآورد . عقاب را از هوا پائين مىآورد و ماهى را از ته دريا بيرون مىكشيد . ماليات‌هاى تازه در بغداد ايجاد كردند و بر اجناس حقوق گمركى وضع نمودند .\r\nمؤلف گفت : رضى الدين ابو سعد مستوفى سلطان مردى بود كه از بدى دور و مقامى تازه و نو داشت . رضى الدين از كسانى بود كه پدرم از\r\n\r\n","description":"","footnote":"","page_name":" 232 ","page_number":254},
  {"content":"\r\n\r\nآنان پرده‌پوشى مىكرد به علت خدمتى كه در روزگار گذشته به عمويم عزيز كرده بودند . رضى الدين تربيت شده از بخشش‌هاى عزيز بود و درين روزگار از بلندهمت‌ترين وزراء بود و كمتر از همه بدى داشت .\r\nنائب رضى الدين كمال الدين ابو الريان اصفهانى از شاگردان عموى من عزيز و كارمندان او بود . در روزگارش كسى به قانون استيفاء آگاه‌تر از وى نبود ولى در علم ادب پياده بود و با تمام نقصان در كامل - ترين مقام‌ها جا داشت . او صورتى بىمعنى و دور از نيكوئى بود . برق بود اما برقى بدون باران و بىفايده .\r\nعز الملك وزير با تمام نادانى و زيادتى بخل گاهى نسيم لياقتى از وى مىورزيد و روح درود و سلام به لاغرى او فربه مىشد . از جمله اين موارد داستان عميد رازى بود . عميد رازى در عراق يك سال متولى كار شد و ثروتى اندوخت . جنايت كرد و مال گرفت و گرفته را پنهان كرد . چون سلطان به بغداد آمد به او گفته شد . حسابت را برس . مشرفى كه به ابن حكيم معروف بود از اهل بغداد حاضر كرد . عميد به مشرف گفت :\r\nمىخواهم كه حيله را رهاسازى و بزرگواريت را بكاربندى در كار من كوشش كنى و همت ورزى . حساب را خوب تنظيم كنى . و اين را كارى نيكو بشمارى . تا به لياقت تو دست و زبانهاى مردم از من باز ماند .\r\nمشرف گفت : « من جسارت پنهان كردن را ندارم . آنچه كه بايد به حساب آيد يا ذكر شود ناچار ذكر خواهم كرد . در غير اين صورت بايد جنايتها و مالياتهائى كه نهانى گرفته شده و حق العمل‌ها را بايد پنهان كنم . ناچار آنچه استفاده كرده و فايده برده‌اى و آشكار نيز هست جمع خواهم كرد »\r\nدر حدود پنجاه هزار دينار بنا شد از حساب كم بگذارند و در مقابل عميد دو هزار دينار به مشرف بدهد تا او طورى حساب را بنويسد كه معلوم\r\n\r\n","description":"","footnote":"","page_name":" 233 ","page_number":255},
  {"content":"\r\n\r\nنباشد شايد وزير متوجه آن نشود و بازخواستى ازو نكند . مشرف ازين كار سرباز زد و اصرار ورزيد كه مخصوصا اين مبلغ را در يك قلم ذكر كند .\r\nعماد الدين گفت : مشرف بن حكيم براى من حكايت كرد و گفت :\r\nبا حساب بر عز الملك وزير وارد شديم در مجموع اقلام حسابها به اولين قلم كه چشم وزير افتاد همان مبلغ برداشت شده بود . پس گفت اين قلم چيست ؟\r\nگفته شد رسوم و استفاده‌هائيست كه عميد گرفته و برده است . سپس وزير بر آن قلم كشيد و گفت :\r\n« چگونه سزاوار مىدانيد كه رسوم و مبلغهائيكه در مقابل خدمت گرفته است به حساب او بگذاريد . اين مرد دو سال بر درگاه كارها كرده و زحمتها كشيده قرض كرده و خرج نموده است چون درد آرزويش شفا يافت پرچم كار وى بلند گرديد و رسومى حاصل كرد از مروت و مردانگى بدور است كه گرفته‌هاى وى را باز گيريم . كار براى استفاده به وى واگذار گرديده است . »\r\nمشرف گفت از حضور وزير خارج گرديديم . سر به زير افكنديم و دامانمان بر روى زمين كشيده مىشد . من شرمگين بودم ولى عميد خوشحال بود و بر كار مستقر گرديد . عميد دست مرا گرفت و كيسه‌اى كه ششصد دينار درو بود به من داد و گفت :\r\n( اين مبلغ را بنام تو كردم و درستكارى تو مرا زيانى نرساند .\r\nبر رسم امانت خود باقى باش . )\r\nمؤلف گفت چون مؤيد الدين مرزبان به وزارت نشست كارها رو به خرابى آورد و رشته‌ها بريده شد . او از وزارت بنام و از مقام به تشريفات بسنده كرد . با خوش‌روئى مردم را به شگفتى مىآورد . عادت بباده‌گسارى را دوست داشت . به جائى نمىرفت مگر با كنيزكان مطرب و به جاى دعا\r\n\r\n","description":"","footnote":"","page_name":" 234 ","page_number":256},
  {"content":"\r\n\r\nآواز مىخواند . وزيرهائى كه اميران داشتند بر كار اين وزير چيره بودند و به مقامش رسيده بودند . نه حرفش را كسى مىشنيد و نه روش او را پيروى مىكردند . وزير نه مورد سپاسگزارى بود و نه ازو شكايت مىشد نه ازو كسى مىترسيد و نه به وى كسى اميدوار بود .\r\nدر اين ايام خاصبك بن بلنكرى فرمان‌ده در كارها و بازدارنده افراد بود . او هوشمندى از هوشمندان زمانه بود . وزير او رئيس الدين ابو تغلب بن حماد سهروردى مردى بود در اداره امور دانا و نسيم عطرآميز رياست ازو به مشام مىرسيد . بر كار سوار بود و از سرچشمه كشوردارى سيراب شد .\r\nهر كارى را كه او نمىگذراند آن كار نمىگذشت . و هر حقى را كه او نمىگرفت گرفته نمىشد . او نيز مانند رفيقش ( خاصبك ) پيروز و سعادتمند بود و مال و جاه وى رو به زيادى داشت .\r\nمؤلف گفت : ميان امير عباس صاحب رى و امير بوزابه صاحب فارس دوستى محكم گرديد . اين دوستى از هر جهت بقاعده بود . سپس در كشورگيرى طمع كردند و گمان بردند كه بركت در حركت است با خود گفتند :\r\n( ميدان خالى و فرصت در دست است . اكنون هنگام نشانه‌زدن و آزمودن اقبال و طالع مىباشد . )\r\nپس بوزابه به سلطان نوشت كه من به حضور تخت سلطانى خواهم رسيد . از شيراز با دو شاهزاده محمد و ملكشاه فرزندان سلطان محمود بيرون آمد . امير عباس نيز از رى بهمراهى شاهزاده سليمان برادر سلطان مسعود خارج شد و به سلطان نوشت « من به خدمتت خواهم رسيد كه در ركابت همراه باشم . »\r\nسلطان گفتار اين دو امير را به ظاهرسازى حمل كرد و از فكر باطلى\r\n\r\n","description":"","footnote":"","page_name":" 235 ","page_number":257},
  {"content":"\r\n\r\nكه در نهان داشتند بيمناك شد . سلطان دانست كه با آن دو كارش يكرويه نيست . اگر بر وى وارد شوند ناچار بايد مقيم گردد پس سلطان به جاولى جاندار نوشت و او را احضار كرد ولى جاولى را از اجراء فرمان هراسناك دريافت . زيرا جاولى در كار گرفتارى عز الملك وزير از سلطان گله‌مند بود كه بىرايزنى با وى اين كار صورت گرفته و اعتناء به وى كم كرده‌اند و در مصادره وزير هم مراقبت لازم را به جا نياورده‌اند .\r\nچون سلطان به دير آمدن جاولى آگاه شد فهميد كه ازين كار روى گردانست . مسافرت زمستانى به بغداد را شروع كرد و با آن فرار خود را از مقابل دو امير پوشانيد . به تندى سفر را ادامه داد . با سلطان از بزرگان عبد الرحمن بن طغايرك و خاصبك بن بلنكرى همسفر بودند . بوزابه و عباس به گمان ملاقات سلطان به همدان رسيدند . آنان درين خيال بودند كه به ظاهر خود را فرمانبردار نشان دهند ولى در نهان سرپيچى و نافرمانى كنند . زمستان را در همدان گذراندند و امير ناصر الدين خطلبه بازدارى كه شيرى شكننده و مهيب بود به آنان ملحق گرديد . نامه‌اى به امير جاولى جاندار به آذربايجان نوشتند و به او گفتند : ( امروز بزرگ توئى و فرمان تراست . ما پيروان و دوستداران توئيم . اگر با ما همراهى نكنى به ضرر ما اقدام كرده‌اى تو فرمانده سپاهيان سلطانى كه بر تخت مىنشيند خواهى بود و ما نيز با تو در يك جبهه فرمانبردارى خواهيم كرد . )\r\nامير جاولى به نيكوئى نامه اميران را پاسخ داد و پيام‌آور آنان را اميدوار برگرداند . همچنين به جمع كردن افراد و تشكيل سپاه‌ها اقدام كرد . اتابك اياز كه در زندگى شاهزاده داود سمت اتابگى او را داشت و مردى ثروتمند و نيك‌نام بود بر امير جاولى ملحق شد . امير شيرين آق سنقر مددكار اتابك اياز بود .\r\n\r\n","description":"","footnote":"","page_name":" 236 ","page_number":258},
  {"content":"\r\n\r\nدرين هنگام امير جاولى عزم سفر به همدان كرد تا در مقابل امرائى كه بر سلطان چيره شده و خروج كرده بودند حركت كند . پس راه را به علت نزول برف بسته ديد ناچار با تمام سپاهش در آذربايجان مقيم شد و اراده داشت كه به محض تمام شدن زمستان و آب شدن برف‌ها حركت كند .\r\nپىدرپى نامه‌هاى جاولى در بغداد به سلطان مىرسيد كه در آن‌ها استدعاى حركت و رفتن سلطان به آذربايجان شده بود . سلطان در بغداد هم‌چنان در اشتباه بود و به لهو و لعب مشغول بود سرانجام از خواب غفلت بيدار گرديد و به دورانديشى و احتياط مراجعه كرد و دعوت جاولى را اجابت نمود .\r\nقصد كوچ كرد و از راه دربند قرابلى كه مشكل‌ترين و تنگ‌ترين راه است به سوى مراغه رفت .\r\nسلطان بر امير جاولى وارد شد و از اجتماع و ازدحام سپاه زيادى در شگفتى شد . قلب سلطان با قدرت و قوى شد .\r\nاطرافيان سلطان به جاولى حسد بردند و نقشه كشيدند كه او را در بند كنند .\r\nفرزند طغايرك با آن‌كه با جاولى سمت دامادى داشت از مكان و موقعيت جاولى اندوهگين بود . همچنين خاصبك از چيره شدن جاولى انديشمند بود . اميران اتحاد كردند كه در سراپرده سلطان به جاولى حمله كنند . پس جاولى بر حيلهء مكاران آگاه شد . جاولى از آنان احتياط كرد و خود را دور گرفت . مىخواست همان‌طور كه اميران با وى سخت گرفتند و دشمنى نمودند او نيز تلافى كند ولى برحسب روش خود در شكيبائى و بزرگوارى وارد شد . به سلطان گفت :\r\n( من در راه خيرخواهى تو رهسپرم و سلامت ترا آرزومندم . بعد ازين هيچ مجلسى مرا و ترا در بر نمىگيرد و هيچ دعوت‌كننده‌اى قبول مرا در مقابل دعوت نمىشنود . )\r\n\r\n","description":"","footnote":"","page_name":" 237 ","page_number":259},
  {"content":"\r\n\r\nسلطان و جاولى بعد ازين قضايا همواره در سوارى و دور از سپاه يكديگر را ملاقات مىكردند . جاولى به سلطان گفت :\r\n( اگر مىخواهى كه من در امنيت باشم از من دور باش و بگذار مرا كه با سپاهيانم به سوى دشمنانت بروم و حق نعمت‌هاى ترا بيادشان آورم پس اگر آمدند آنان را مىپذيرم و اگر سرباز زدند با آنان نبرد مىكنم .\r\nاگر پيروى كردند آنان را خوشحال مىكنم و اگر فرار نمودند آنان را دنبال خواهم كرد . )\r\nسلطان از جاولى دلجوئى كرد و پوزش خواست و از جريان تصميم اميران نسبت به جاولى طلب عفو نمود . حكم جاولى در گشودن و بستن كارها و امور اقطاع و سپاه روان شد . مقرر گرديد كه اميران به امر و فرمان وى باشند . دل جاولى ازين لطف سلطان مسرور و شادمان شد . جاولى به شاهزاده سليمان نامه نوشت و او را گول زد . سليمان را از ادامه اقامت در ميان مخالفان سلطان باز داشت و او را به سوگند سلطان مطمئن ساخت .\r\nبا شخصى امين امان نامه‌اى براى سليمان فرستاد و او نيز از جماعت دورى گزيد و ارتباط خود را با آنان قطع كرد .\r\nهمچنين خوارزمشاه يوسف و برادرش رسيدند . چون مورد توجه بزرگان و اعيان كشور بودند پذيرفته شدند . چون بوزابه و عباس اشكال كارى كه در انديشه‌اش بودند و سختى آن را و پراكندگى سپاهى كه جمع كرده بودند دريافتند از يكديگر به اميد بازگشتن و اجتماع جدا شدند .\r\nيكديگر را وداع گفتند درحالىكه پيمانى از دل و جان بسته بودند . هريك از آن دو به شهر خود به قصد بازگشتن بار ديگر برفتند . در افق خود غروب كردند تا دوباره طلوع نمايند .\r\nسلطان هنگامى كه برادرش سليمان را مستظهر به نوشته‌ها در كنارش\r\n\r\n","description":"","footnote":"","page_name":" 238 ","page_number":260},
  {"content":"\r\n\r\nديد دانست كه بوزابه و عباس از يكديگر جدا مىشوند و آنان وعده داده‌اند كه بازگردند . پس با سپاه به شهر سجاس به همراهى جاولى به سرعت حركت كرد . سلطان به جاولى گفت :\r\n( تو پشت سر بوزابه برو سپاه و شوكت همراه اوست . عقيده من اينست كه منهم براى كوبيدن عباس به رى بروم . )\r\nجاولى به همدان رفت و سلطان مسعود قصد رى كرد و از سرچشمه رى سيراب شد و با سعادت طالع از استعمال شمشير بىنياز گرديد . شاهزاده سليمان برادرش را گرفت و در قلعه « سرجهان » محبوس ساخت و آنچه را كه به احتمال و پرهيز سخت مىدانست آسان ديد . چون بوزابه دريافت كه جاولى آمد همدان را رها كرد و فرار نمود خزينه‌ها و اسباب سنگين خود را به جا نهاد و رفت . جاولى پشت سر بوزابه به تنهائى حركت كرد و پس از قطع مراحل دور به بوزابه نزديك شد . چون به وى نزديك شد به وى نيكوئى كرد و گفت ( من امروز را كه بر وى نيكوئى كردم و دست از وى باز داشتم يك حقى بر گردن او ثابت كردم كه در صورت احتياج فردا او به من در مقابل اين حق نيكوئى خواهد كرد . اين سلطان مورد اطمينان نيست و به پيمانهايش نمىتوان اميدوار بود . . . به ياد آورد مكر و بيوفائى سلطان را در حق برادرش شاهزاده سليمان . بوزابه در حال شكست و فرار گونه‌اى بود . جاولى به وى نامه‌اى نوشت كه مضمونش چنين بود :\r\n( من دوست و موافق تو هستم خريدار دوستى تو مىباشم . از جماعت و اطرافيان تو گرديدم و اينجا براى جنگ با تو نيامده‌ام . )\r\nبوزابه به گفتار جاولى اعتماد كرد و به قاصد وى بخششى كرد كه او با دست پر بازگشت . گفتارى نيكو به كار برد و طورى دوستانه پاسخ نامه نوشت كه دشمنان از مضامين آن به سر بر زمين افتادند . گفته بود :\r\n\r\n","description":"","footnote":"","page_name":" 239 ","page_number":261},
  {"content":"\r\n\r\n« من دعوت ترا لبيك اجابت گفتم . چيزى باقى نمانده مگر عهد كردنمان به كوشش كردن و پايدارى بر حفظ پيمان . نشانه درستى دوستى تو اينست كه من خزينه‌ام را كه سىبار نقود و اموال است در همدان در خانه اثيرابى عيسى نهاده‌ام . اگر مىخواهى كه آن را بگيرى بگير و اگر به فرستادنش سخاوت مىورزى آن‌را بفرست . براى اين‌كه بدانى من مطمئنم از تو همانطور كه دوست با دوست رفيق و مطمئن است . » جاولى به همدان بازگشت .\r\nاز اثيرابى عيسى مال را گرفت و با شتران خود اين بارها را فرستاد و صد نفر سوار از سپاهش همراه اموال به اصفهان فرستاد .\r\nبه امير غلبك والى اصفهان نوشت كه براى حفظ اين اموال سوارانى بر سواران فرستاده شده اضافه كند . چون خزينه بوزابه به وى رسيد از ته دل به دوستى جاولى مؤمن شد . در وفا و دوستى او شكى به خود راه نداد .\r\nبوزابه و جاولى عقد و عهد بستند كه بار ديگر باز گردند . بوزابه قرار گذاشت كه شاهزاده محمد بن محمود را هر وقت خواست با خود بياورد .\r\nدو امير بنا گذاشتند كه همت به جمع كردن افراد و سپاه مصروف دارند و هريك به مركز حكومت خود بازگشت و از سلطان پرهيز نمود و از وى اظهار عزت و بىنيازى كرد .\r\nميان سلطان و امير جاولى وحشت محكم شد و بدين سبب سستى و لرزش از بازوان حكومت به اعضاء ديگر سرايت كرد و در نتيجه عقيده‌ها دگرگون شد و قوانين از نفوذ افتاد . چون سستى به درازا كشيد بدى ظاهر و نهانى آشكارا شد . جاولى امير تتار را به فارس نزد بوزابه فرستاد كه او را به وعده‌اى كه داده آماده كند و از وى وفاى به وعده و پيروزى در آن‌را طلب كند . جاولى درحالىكه جميع بزرگان امراء همراهش بودند در شهر ميانه اقامت كرد و پشت سر هم پيك و پيام به امير تتار در خصوص تحريك\r\n\r\n","description":"","footnote":"","page_name":" 240 ","page_number":262},
  {"content":"\r\n\r\nبوزابه و دعوت وى مىفرستاد .\r\nجاولى مدتى مقيم و منتظر ماند و در كار كشور تفكر مىكرد . چيزى را كه به حساب نياورده بود تقدير الهى بود . اجلى كه بر وى از ازل تقدير شده بود نزديك گرديده بود . فخر الدين بن طغايرك چون از توجه امير تتار به فارس براى تحريك بوزابه آگاه شد شخصا از طرف سلطان به جانب امير تتار رفت تا او را از ورود به فارس مانع گردد و از موانعش بگذراند .\r\nاقامت جاولى در خارج شهر ميانه طولانى شد . سپاهيان معظمى بر وى جمع شدند و در ازدحام سر مىكرد . جاولى در ميان دوازده هزار نفر سپاهى زره پوشيده بود به علاوه سپاهيان ارانيه و ارمنيه با وى بودند كه در زنجان سراپرده زده بودند . جاولى عزم جزم كرد براى سفر همدان و مثل اينكه لجام توسن روزگار را در دست داشت ولى از حكايت حوادث غافل بود و گوش او براى اين ماجرى كر بود . بدون عروض مرضى جاولى رگ زد . سپس به عادت خود دستش را باز و بسته كرد . در بحرانى افتاد و رگ مجروح به درد آمد و ورم كرد . افق در نظر او تيره و تار گرديد .\r\nاز شريان جاولى خون جريان افتاد و ورم از شريان گذشت و به سينه و گلويش رسيد و از روى زمين به دل زمين منتقل گرديد . وفات جاولى در شهر زنجان در ماه جمادى الاولى از سال 541 بود . درين واقعه زين الدين مظفر بن سيدى زنجانى قصيده‌اى مىگويد كه اين بيت از آن قصيده است :\r\nبيست هزار شمشير هندى از نيام كشيده شده در مقابل نيش يك نشتر كند گرديدند .\r\nگفته شده كه در همان شب كه جاولى جاندار وفات يافت زنگى بن آق سنقر در شام كشته گرديده است . هريك ازين دو امير قطبى بودند كه فلك اسلام گرد آن‌ها مىچرخيد .\r\n\r\n","description":"","footnote":"","page_name":" 241 ","page_number":263},
  {"content":"\r\n\r\nمؤلف گفت : خبر صحيح اينست كه زنگى بن آق سنقر در ماه ربيع الاول اين سال در قلعه جعبر كشته گرديد چند روز قبل از درگذشت جاولى ولى مرگ اين دو نزديك به هم اتفاق افتاد و خبر آن پراكنده شد .\r\nپيش از جاولى و زنگى سعد الدوله يرنقش و قزل امير آخور وفات يافتند .\r\nقزل از طرف ناصر الدين قتلغ آبه بازدارى كشته گرديد . مرگ اين اميران در مدتى نزديك به هم اتفاق افتاد نقدهاشان نسيه شد و در حكم حكايت و افسانه و خبرها درآمدند .\r\nچون جاولى فوت كرد عقد عهدها گسسته شد و اين قاعده‌ها خراب گرديد . جمعيت اطرافش متفرق و وضع مشوش شد . هر پرنده‌اى به آشيانه خود بازگشت و هر هوشيارى به مستى خود پرداخت . سلطان را امنيت و آسودگى از آرزويش فراهم شد و هركس به وى روى آورد او را پذيرفت امير تتار به حضور سلطان بازگشت و شفاعت و توسط از بوزابه به شرط اطاعت او نمود . اين تقاضا به فكر امير حاجب بزرگ فخر الدين عبد الرحمن ابن طغايرك حاصل شد طالع سعيد سلطان مسعود كار خود را كرد . خداوند تقديرى در حق سلطان كرد كه آرزويش هم به خاطر او نرسيده بود .\r\nمؤلف گفت : چون نام زنگى بن آق سنقر و كشتن او را در شام در زمانى كه جاولى جاندار در زنجان مرد بياورديم برخى از كارهاى او را تا وقتى كه به سرنوشت رسيد باز مىگوئيم .\r\n\r\nشرح‌حال زنگى بن آق سنقر در پايان روزگارش\r\nمؤلف گفت : زنگى مردى جبار و ستمگر بود و بر هرجا مىگذشت چون گردبادى نكبت و بدبختى مىپراكند . اخلاقى چون ببر و درندگى\r\n\r\n","description":"","footnote":"","page_name":" 242 ","page_number":264},
  {"content":"\r\n\r\nو خشونتى چون شير داشت . از ظلم روگردان نبود و اصولا با عادت انسانى آشنا نبود از سال 522 تا روز كشته شدن او در سال 541 بر شام چيره و مسلط بود . از سطوت وى مردم مىترسيدند ستمگر مفسد و تباهكار بود . او دوست و دشمن را مىكشت . ولى خداوند آخر عمر وى را به سعادت شهادت ختم كرد و او را موفق به جهاد يعنى بهترين پايه بندگى و خداپرستى نمود . ! زنگى كسى است كه به غلبه و زور شهر رها را تصرف كرد و بر قله شامخ سعادت قرار گرفت . اين واقعه در روز شنبه بيست و ششم جمادى الاخره سال 539 اتفاق افتاد . مسلمانان درين روز به فتح رها توفيق يافتند . به شهرهاى جوسلين رفتند .\r\nتمام اين شهرها در روزگار فرزند زنگى نور الدين به اسلام گرويدند . ازين ايام قواعد و قدرت فرنگيان برچيده شد و نسخ گرديد قلعه‌هاى آنان به تصرف مسلمانان درآمد و از دوشيزگانشان بكارت برگرفته شد . ! زنگى پس از فتح رها قلعه بيرهء را كه در كنار رودخانه فرات است محاصره كرد . اين قلعه پر بود از فرنگيان سركش و نافرمان . درين هنگام خبر به زنگى رسيد كه نصير الدين جغر نائب وى در شهر موصل كشته گرديد . بدين سبب زنگى از محاصره قلعه دست برداشت و كوچ كرد .\r\n\r\nبيان كشته شدن جغر نائب زنگى در موصل\r\nدو شاهزاده از فرزندان سلطان محمود بن محمد بن ملكشاه همراه زنگى مىبودند . يكى ازين دو آلب ارسلان نام داشت كه در قلعه‌اى از قلعه‌هاى سنجار مسكن داشت و ديگرى فرخ شاه ناميده شده بود و معروف به پادشاه خفاجى گرديده و در شهر موصل مقيم بود . فرخ شاه ابتدا به امير دبيس بن صدقه سپرده شده بود در جنگى زنگى او را از دست امير دبيس بيرون آورد\r\n\r\n","description":"","footnote":"","page_name":" 243 ","page_number":265},
  {"content":"\r\n\r\nو وى به بزرگوارى زنگى در منزلى وسيع و راحت فرود آمد . همسر زنگى خاتون سگمانيه شاهزاده را تربيت كرد و او را در ميدان تجربه و آزمون روزگار مجرب ساخت . شاهزاده در رسيد و به حد بلوغ قرار گرفت . تيز هوشى فطرى او به كار افتاد . مكرر خاتون او را راهنمائى كرد و به وفاى به‌عهد و تعهد به دوستىاش پيمان بست . بچه شير با گذشت روزگار شيرى قوى شد تا آنجا كه بيشه خود را تنگ ديد و بزرگواريش مقامى بلند را درخواست كرد .\r\nنصير الدين جغر نائب زنگى در موصل خونريز و بىمحابا بود .\r\nبه مردم حمله مىكرد . بىگناه را به جرم گناهكار مىگرفت . و زنان بسيار زاينده را به زنان نازا و عقيم ملحق مىساخت . گفته شده است كه چون برج و بارو موصل را محكم كرد و بر مدخل و مخرج پل نگهبانان براى نگهدارى آن گماشت محكمى كامل پل و جهت آن او را به شگفتى درآورد . ديوانه‌اى به وى حرفى خردمندانه زد و گفت :\r\n( آيا مىتوانى بر موصل ديوارى بسازى كه راه تقدير و سرنوشت را مسدود كند ؟ )\r\nچرخ فلك در حركت خود درستى گفتار ديوانه را تصديق كرد ديوانه هنگامى كه از سروش نحوست فرمان‌روا را دريافت لجام اسبش را گرفت و زبان را در انتقادش به كار انداخت و گفت : « بايد بند شود و گرنه تو در بند و حبس خواهى بود » شاهزاده مطلبى كه ديوانه به جغر گفت شنيد در ترس افتاد ولى آن را منتشر نكرد و پنهان نمود . پس به انديشه و تفكر پرداخت . فكر كرد و نقشه كشيد . اطرافيان را جمع كرد و به آنان گفت كه گفتار وى را پنهان دارند . همگان متحد شدند كه وقتى كه نصير الدين جغر براى اداى احترام و درود به حضور خاتون يا خدمت شاهزاده فرخ شاه مىرسد\r\n\r\n","description":"","footnote":"","page_name":" 244 ","page_number":266},
  {"content":"\r\n\r\nاز پيش و پس او را در ميان گيرند و اگر وى را بكشند صاحب موصل خواهند شد .\r\nصبح زود به عادت هميشگى نصير الدين جغر سوار شد درحالىكه خيال مىكرد كه گردش فلك به ميل اوست . شهر را طى كرد و به خانه‌اى كه شاهزاده فرخ شاه در آن بود برسيد و براى سلام و عرض درود به حضور شاهزاده رفت . اطرافيان شاهزاده رشته زندگى وى را پاره كردند و او را در دالان منزل كشتند . با شمشيرهاى اطرافيان شاهزاده تكه‌تكه شد ، سوءقصدكنندگان به سود شاهزاده شعار دادند و او را بر اسب سوار كردند .\r\nاين حادثه در پايان سال 539 واقع گرديد . شهر مضطرب گرديد و اهالى شهر از پايان اين كار ترسيدند . از زنگى و بازخواست وى انديشه كردند . پس قاضى تاج الدين يحيى بن عبد اللّه شهر زورى به جانب شاهزاده فرخ شاه آمد و او را تبريك گفت و جنايتى كه به آن دست زده بود در نظرش آسان جلوه داد و به وى گفت :\r\n« ما طليعه و جلوداران تو و بندگان تو و خدمتكاران تو هستيم . در شهر گردش كن و به قلعه شهر وارد شو و آن را در اختيار بگير »\r\nشاهزاده به گفتار قاضى توجه كرد و بقدرت وى آرامش يافت . سپاهى مانند خدمتكاران شاهزاده را در ميان گرفتند و قصد متين او را تصويب نمودند . شاهزاده به قلعه بالا رفت . او را در وسط مجلس نشاندند و چون دايره اطرافش پره زدند .\r\nيك‌يك بندگانش را از اطراف او برداشتند و با كمال دورانديشى تنهايش گذاشتند . اثرى بعد ازين واقعه از شاهزاده ديده نشد و خبرى هم از او شنيده نگرديد . شك نيست كه بعد از آنكه با مكر و حيله او را بدام افكندند\r\n\r\n","description":"","footnote":"","page_name":" 245 ","page_number":267},
  {"content":"\r\n\r\nاو را كشتند و از روى زمين به دل زمين جايش دادند .\r\nزنگى پس از جغر زين الدين على بن بكتكين معروف به على كوچك را والى موصل قرار داد . على راهى خوب در پيش گرفت و رشته بهم ريخته انتظام را منظم نمود و گذشته را تلافى كرد . پس ازين زنگى به موصل آمد اموال جغر را ضبط كرد و ذخيره‌هاى وى را بيرون آورد . هرچه او داشت بگرفت . خانواده و نزديكان جغر را مصادره كرد و بلاها بر سر نائبان جغر آورد . خوراك و آذوقه نيز از آنان سلب كرد و انواع ستم و جور بر آنان وارد ساخت . سپس زنگى به شاهزاده ديگر يعنى آلب ارسلان توجه نمود و او را از قلعه‌اى كه محبس او بود بيرون آورد و به جزئى و كلى امورش دقت كرد و براى او سراپرده و نگهبان قرار داد و تشريفاتى براى وقت نشستن و سوارى شاهزاده اجراء نمود . بقدرى احترام و بزرگداشت رعايت كرد كه ديگران را به اشتباه افكند .\r\nمقصود زنگى از اين كارها پنهان داشتن حكايت كشته شدن فرخ شاه بود . سپس زنگى قصد تسخير قلعه جعبر را بنمود و صاحب اين قلعه عز الدين على بن مالك بن سالم بن مالك بود . قلعه را در محاصره گرفت و اطراف ديوارهاى آن را همانطور كه دست‌بند بر دست محيط است احاطه كرد .\r\nدر بيرون قلعه سراپرده برافراشت پشت‌گرم به ياران و مددكاران بود در محاصره پافشارى و لجاج مىنمود . زنگى هم سازوبرگ زياد و هم سپاه قابل توجه داشت . بروزگار خوش خود مغرور بود و به غلبه‌اش بر خصم خوشحال مىنمود . خيال مىكرد كه تقدير مأمور حكم اوست و سرنوشت با دشمن او دشمن است .\r\nاهل قلعه كه در محاصره قرار گرفته بودند . به بلائى مبتلا شده بودند\r\n\r\n","description":"","footnote":"","page_name":" 246 ","page_number":268},
  {"content":"\r\n\r\nكه از سنگينى آنان را برو درافكنده بود . به باران پرپشت بلاى زنگى مبتلا بودند و درين هنگام از جائى كه گمان نمىكردند گشايشى بر ايشان پيش آمد و بىسابقه خوشحالى و سرورى آنان را دررسيد .\r\nقضيه چنين است :\r\nزنگى چون مىخوابيد جمعى از خدمتكارانش اطراف تخت وى مىخوابيدند . اينان در خواب و بيدارى زنگى را نگهبانى مىكردند و ازو چون شيران در جنگ‌ها دفاع مىكردند . همان‌طور كه زنگى در خواب روى خيال خود را مىديد اينان نيز زنگى را ملاقات مىكردند . اينان خوبرو - يانى بودند كه در زيبائى مانند صبح دلربا مىنمودند . زنگى اين خدمتكاران را دوست داشت و به آنان بخشش مىكرد . با تمام اين احوال و وفادارى با آنان گاهى خشونت و جفا هم زنگى اعمال مىنمود . اينان فرزندان بزرگان ترك و ارمن و روم بودند . عادت زنگى چنين بود كه چون با بزرگى دشمنى مىكرد او را دور و نابود مىساخت ولى فرزندش را نزد خود نگاه مىداشت و آن فرزند را اخته مىنمود .\r\nاگر جوانى را دوست مىداشت روزگار بىريشى و زيبائى او را با اخته كردن و بيرون آوردن . . . هاى وى ادامه مىداد و نسلش را مقطوع مىساخت .\r\nاين دسته خدمتكاران مخصوص در پى فرصت بودند كه ستم زنگى را تلافى كنند . درين شب زنگى به اطمينان هميشگى به قصد خواب آرميده بود . از نوشيدن شراب و قدح‌پيمائيها در حقيقت مست و بىخبر افتاده بود .\r\nپس پينكى و چرتى بر وى چيره گرديد . درين حال اطراف او را جماعت بىريشان كه بندگانش بودند فراگرفته بودند .\r\nزنگى بيدار شد ديد كه جوانان به بازى و مىگسارى و شادى\r\n\r\n","description":"","footnote":"","page_name":" 247 ","page_number":269},
  {"content":"\r\n\r\nمشغولند . آنان را منع و توبيخ كرد . مستى مانع آمد كه با آنان حرف بزند .\r\nسر خود را به عنوان تهديد حركت داد و با زبانى كه از مستى قادر به حرف زدن نبود جوانان را ترساند .\r\nندانست كه حركت دادن سر علت بريدن آن مىشود و محاصره او بر قلعه كه بلاى قلعه‌نشينان بود خاتمه زندگى و موجب از ريشه در افتادن خود اوست .\r\nسپس بزرگ جوانان در حالى كه دوستانش ساكن و ساكت بودند به كار پرداخت . اسم اين جوان يرنقش بود . زنگى را در رختخوابش خواباند و او را در خواب سر بريد و حمايت و بازداشتن ديگران سودى نكرد .\r\nيرنقش انگشترى زنگى را برداشت و بيرون شد . چون خدمتكار و از نزديكان زنگى بود كسى به وى شكى نكرد او هم اسب نوبتى را سوار شد و چنين وانمود كه در پى كار مهمى مىرود .\r\nقلعه‌نشينان در بدترين و تنگترين تنگناها قرار داشتند و همه آنان از شدت و تنگى محاصره به جان رسيده بودند . خدمتكارى بر آنان وارد شد و ماجرا را حكايت كرد . كشته شدن زنگى از قلعه منتشر شد . مردم همه بيمناك شدند و با سلاح بر اسب بر نشستند .\r\nاين شب را تا صبح مواظب كار خود بودند . برخى از آنان به سراپرده وزير جمال الدين محمد بن على بن ابى منصور ازدحام كردند و تيراندازى نمودند و اضطرابى ايجاد ساختند . پس جمعى از اميران به حمايت وزير برخاستند و وزير را در رايزنى شريك كردند كه بايد فرزند زنگى يعنى نور الدين محمود براى نگهدارى سرحدهاى اسلامى به سرعت به شام برود .\r\nدوستان همراه او شدند همچنين بزرگان و اميران شام مساعدت\r\n\r\n","description":"","footnote":"","page_name":" 248 ","page_number":270},
  {"content":"\r\n\r\nكردند . بزرگ اميران شامى صلاح الدين محمد يغبسانى بود . اسد الدين شيركوه نيز به همراهى وى پا به ركاب كرد .\r\nاعيان و بزرگان همگان به نور الدين تسليم شدند پس شهر حلب را مالك گرديد و به چيرگى بر خصم به مقصود رسيد . شهرهاى دست نخورده‌اى كه تاكنون كسى آن‌ها را فتح نكرده بود مفتوح نور الدين گرديد و وى از كافران شهرها را بگرفت .\r\nاما جمال الدين محمد بن على بن ابى منصور وزير پس از آن‌كه كسى را كه از وى بيم داشت دور ديد و رمز كار را از منكر خود بشناخت به سپاه جمع كردن پرداخت و از شاهزاده آلب ارسلان دلجوئى نمود و او را به كشور - گيرى و حركت تحريك كرد .\r\nبه زين الدين على كوچك در موصل نامه‌اى نوشت مشعر بر دعوت سيف الدين غازى بزرگترين فرزندان زنگى . سيف الدين به فرمان پدر از حضور سلطان مسعود دور نمىشد . در واقع او در حضور سلطان تأمينى بود از براى شورش و قصدهاى مضر و مكرهاى احتمالى .\r\nبه سيف الدين واقعه را نوشتند و او را به شتاب كردن راهنمائى كردند . اتفاق چنين افتاد كه خبر ماجرا در شهر زور به سيف الدين رسيد و او بفرمان سلطان به شتاب راه‌پيمائى نمود و قبل از ورود ديگران به موصل وارد شد . چون جمال الدين به آمدن سيف الدين آگاه شد از ديگران پيشى گرفت به موصل رفت .\r\nشاهزاده آلب ارسلان تنها ماند و بيمناك گرديد . با غم و تشويش فكر كرد . به طرف عراق سوار شده و از موصل دور شد و در مسابقه نجات جان افتاد . كسى را كه به زيادى دوستى او اطمينان داشت از پى او روان كردند . چنين وانمود كردند كه كسانى كه به موصل آمده‌اند خدمتكاران\r\n\r\n","description":"","footnote":"","page_name":" 249 ","page_number":271},
  {"content":"\r\n\r\nاو هستند همچنين گفتند كه اگر سيف الدين غازى همراه او باشد شهرها به اسم او فتح خواهد كرد . همواره بدين حيله و مكر با او گفتگو كردند تا مطلب به هلاكت و كشتن وى منتهى شد .\r\nزيرا شاهزاده الب ارسلان بازگشت و وارد موصل شد . نخست استقبال و احترام معمول داشتند . تا وارد منزل شد . درست ننشسته بود كه وى را ربودند و در خاك جا دادند . اين واقعه را پنهان داشتند .\r\nميان جمال الدين وزير و على كوچك و سيف الدين غازى پيمانى مبنى بر پشتيبانى و مساعدت با يكديگر بسته شد . جمال الدين به وزارت موصل چيره شد و شايسته بود نعمتى را كه خداوند به وى عطا فرموده بود . جمال - الدين با بخشش خود زندگى كرد و بسا مسافران كه در مجلس او هر شب شام صرف كردند .\r\nموصل با وجود جمال الدين قبله اقبال و آرزوها گرديد و به طلوع نيك‌بختى وى نورانى شد . بخشش وزير و نيكوئيهاى وى در آفاق روان شد . حرم كعبه و مدينه را وزير تعمير كرد و به ساكنان اين شهرها نيكوئيها كرد و با اطمينان پراكندگى آنها را به جمعيت تبديل ساخت .\r\n\r\nبيان شرح حال جمال الدين ابو جعفر جواد محمد بن على بن ابى منصور\r\nمؤلف كه خدايش بيامرزاد گفت : پدر جمال الدين اصفهانى بود و كامل على نام داشت و حاجب وزير شمس الملك بن نظام الملك بود . پدر على ابو منصور در روزگار سلطان ملكشاه نگهدارندهء سگهاى شكارى بود ولى فرزندش على مردى نجيب و اديب و خردمند شد . روزگار اين فرزند\r\n\r\n","description":"","footnote":"","page_name":" 250 ","page_number":272},
  {"content":"\r\n\r\nدر ترقى و تعالى و نيك‌روزى سير مىكرد تا آنجا كه در به خدمت گرفتن او شاهزادگان و وزيران با يكديگر كشمكش مىكردند .\r\nدر حادثه‌ها از خود او ديگران طلب چاره مىكردند . دختر او را برخى فرزندان خالوهاى عموى من عزيز به همسرى گرفت و ازين‌رو عزيز كه خدايش بيامرزاد بر فرزند او جمال الدين ابو جعفر محمد توجه كرد و او را در ادب سرآمد كرد و به مقامات رساند .\r\nاولين مقامى كه عزيز براى جمال الدين تهيه ديد و به زيور شغل او را آراست در ديوان عرض سلطان محمود بود . در ميدان مسابقه درين كار موفق گرديد . چون ابروان جمال الدين از هم باز بودند تركان به وى لقب ابلج داده بودند . جمال الدين هم‌چنان در راه نجابت و بزرگ‌منشى پابرجا و مستقيم بود .\r\nچون زنگى بن آق سنقر شام را به دست آورد اتفاقا بيوه امير سپهسالار كندغدى را كه فرزندش خاصبك از اميران دولت بود نكاح كرد .\r\nجمال الدين بازنگى مىگذراند . عزيز جمال الدين را به وزارت خاصبك برقرار ساخت . در مصاحبت و خوش‌معاشرتى مورد قبول واقع شد . آرزوى زنگى به صحبت وى زياد شد . در صبح و شب منحصرا وى را در مجلس خود شركت مىداد و در پايان عمرش شغل اشراف را به عهده جمال الدين واگذار كرد . به وقار جمال الدين مال زنگى زياد و حال او نيكو شد . در زندگانى زنگى از جمال الدين بخششى ظاهر نشد و ثروتى ازو كسى نديد زيرا به خوراكى قناعت مىكرد و اوقات در كار مصروف مىداشت و هرچه براى او مىرسيد به خزينه زنگى به قصد بقاى جاه و برترى بر همسران مىنهاد .\r\nازين‌رو زنگى جمال الدين را از ديگر كارمندان ديوان محترم‌تر و آبرومندتر مىشمارد . كارمندان ديوان و هم‌كاران برخى از جمال الدين\r\n\r\n","description":"","footnote":"","page_name":" 251 ","page_number":273},
  {"content":"\r\n\r\nنيكوئى ديدند و بعضى برعكس از بديش ضرر كردند .\r\nچون زنگى كشته شد جمال الدين پناه‌گاه خانواده اتابك آق سنقر و فريادرس آنان شد . امير غازى بن زنگى جمال الدين را به وزارت خود نشاند . در وزارت او على كوچك كمك كرد و به دوستى و پشتيبانى جمال الدين سوگند خورد . پس جمال الدين درياى بخشش را به حركت درآورد و ندا درداد كه :\r\nبشتابيد به سوى رستگارى . الفاظ و جملات فصيح از بخشش و ريزش او ندا دردادند و از نواحى دور دست و شهرهاى مختلف بزرگان قصد خدمت او را كردند . شاعران مدحش نمودند . از كسانى كه بر جمال الدين وارد شد و او را مدح گفت يكى ابو الفوارس سعد بن محمد بن صيفى مشهور به حيص‌بيص است .\r\nمؤلف گفت : حيص‌بيص از گفته‌هاى خود در مدح جمال الدين اين ابيات را از قصيده‌اى انشاد كرد و بر من بخواند . اول قصيده چنين است :\r\n« شگفتا از يارى شما شمشيرهاى بران و نيزه‌هاى محكم . كسى را كه شما كمك كنيد خوار نخواهد شد . اگر شما بخواهيد و خواست شما با تقدير هم‌راه شود روزگار مىبخشد و در بزرگوارى تنگ چشمى نمىكند . من دو روز بر كار سوارم روز خطابه و گفتار و روز جنگ و پيكار با شمشيرم و زبانم حمله مىكنم . »\r\nدرين قصيده از ساختن ديوار شهر مدينه و تعمير خوابگاه پيامبر اسلام كه توسط جمال الدين انجام شده ياد مىكند :\r\nچشم محمد بن عبد اللّه ( ص ) به اين محمد روشن مىشود اين محمد دانش و منزل كهنه شده آن محمد را نو و احياء مىكند .\r\n« تعميركننده قبر او و نگهدارنده دين او و مساعدت‌كننده امّت او\r\n\r\n","description":"","footnote":"","page_name":" 252 ","page_number":274},
  {"content":"\r\n\r\nبا ريزش و بخشش است . محمد . بزرگوارى است كه پيراهن و عباى او به دريائى لبريز و قله كوهسار يذبل وابسته‌اند . »\r\nمؤلف گفت : درين ايام من در بغداد به تحصيل دانش فقه مشغول بودم اتفاقا به موصل رفتم در ماه ذى قعده سال 542 .\r\nپس نزد جمال الدين دو روز جمعه در مسجد جامع حاضر شدم .\r\nدر حضور جمال الدين با فقيهان در دو مسأله صحبت كردم . از اشعارى كه در مدح جمال الدين گفته‌ام قصيده‌اى است كه اول آن اين ابياتست . اين قصيده يادگار اوائل شاعرى من مىباشد :\r\n« بار بربستند و قصد كوچ كردند . من گمان كردم كه شترها را از ما برگرداندند نه روىها را . رفتند درحالىكه از صبح كناره افق روشن بود .\r\nچون زمان وصال تغيير كرد زمانه نيز دگرگون شد و صبح روشن در نظر شب تاريك شد .\r\nاى دوستان من . آيا در مردم دوستى هست كه با وجود او دل را از غصه‌ها خالى كنم . اگر سينه‌ام را از حسودم شفا ندهم و به دشمنانم مرضى سخت نه‌چشانم .\r\nپس از علم و ادبم به مقصود نرسم و از نژاد و خاندانم به آرزو و آمال برخورد ننمايم .\r\nهم‌چنين شتران مرا به سوى شما نياورد و دوست سيد و آقاى ما جمال - الدين نيستم . چه بسيار گوينده‌اى كه مىگفت آيا در دنيا غير از جمال الدين بخشنده و كريمى هست ؟ پس من گفتم نيست و سوگند به جان ابو العلا نيست كه نيست . »\r\nمؤلف گفت : جمال الدين در بخشش به واردهاى تنها قانع نبود بلكه بارهاى هدايا و بخشش او در شهرهاى مختلف نيز روان بود . در هر شهرى\r\n\r\n","description":"","footnote":"","page_name":" 253 ","page_number":275},
  {"content":"\r\n\r\nاز شهرهاى اسلامى از بخشش او شهريه مىگرفتند . جود و بخشش جمال الدين به درخواست‌كنندگان و اقامت‌كنندگان در شهرها روان گرديد .\r\n\r\nبازگشت گفتار به سرگذشت سلطان مسعود بن محمد بن ملكشاه پس از مرگ جاولى در سال 541\r\nمؤلف كه خدايش بيامرزاد گفت : چون جاولى جاندار وفات يافت امير حاجب كبير فخر الدين عبد الرحمن بن طغايرك به شهرهاى ارانيه و ارمنيه طمع بربست و دانست كه اين كار با چيرگى خاصبك بن بلنكرى براى وى حاصل نمىشود و فكرش پيشرفت نمىكند . پس متوسل به دل‌جوئى امير بوزابه صاحب فارس شد كه به سلطان نزديك شود تا به وسيله بوزابه به مقصود برسد .\r\nكسى را نزد امير تتار كه در فارس با بوزابه بود فرستاد و پيام داد كه اينك زمان آمدن بوزابه و ازدحام وى است . بوزابه با سپاهى انبوه و فرماندهى محترم به سوى لشكرگاه سلطانى پيش آمد و امير عباس صاحب رى نيز با سازوبرگ و افراد زياد به وى ملحق گرديد .\r\nاميران سه‌گانه يعنى فرزند طغايرك و بوزابه و عباس بر تدبير دولت و استحكام قانون و رسم‌ها و ترتيب ديوان‌ها و بريدن دست ستمكاران و زيادى استقلال خودشان با هم اتحاد و اتفاق كردند .\r\nسلطان مسعود به ناچار به حكم آنان گردن نهاد و از مقام شامخ خود نزول فرمود چون ديد تندرستى و سلامت در آشتى و رضاى اينانست . طبق\r\n\r\n","description":"","footnote":"","page_name":" 254 ","page_number":276},
  {"content":"\r\n\r\nخشنودى اميران سوگند خورد و به سهمى كه هريك برده بودند رضا داد .\r\nاولين كارى كه امراى متحد كردند اين بود كه وزير سلطان را معزول نمودند و وزارت را به كسى كه به تدبير آنان كار كند منتقل ساختند .\r\n\r\nبيان وزارت تاج الدين بن دارست فارسى\r\nمؤلف گفت : فرزند دارست در وزارت بوزابه صاحب فارس بود .\r\nبوزابه او را در وزارت سلطان مستقر كرد كه كارها را بر وفق مراد او وارد و صادر كند . اين وزير مردى بلندمرتبه و بخشنده و دوستدار كار نيك و دشمن كار بد بود . كارى نكرد كه ازو انتقام بگيرند و به حالى نبود كه سرزنشى متوجه او گردد .\r\nنائب وى امين الدين ابو الحسن گازرونى هم دين‌دار و شكيبا بود و كارهاى بد را ناخوش مىداشت و خود به كارهاى خير مشهور گرديد .\r\nديوان عرض را پدر عضد الدين وزير كه روشى نيكو داشت و با اخلاق مهذب زيور مقام بود در عهده گرفت .\r\nولايت آذربايجان و ارانيه تمام بر عبد الرحمن بن طغايرك قرار گرفت .\r\nمقرر شد كه خاصبك بن بلنكرى از سلطان دور باشد ، او نيز به عنوان يك امير در خدمت عبد الرحمن طغايرك حركت كرد . در جرگه اخلاص‌مندان عبد الرحمن به ظاهر درآمد ولى با همه هم‌صحبتى و دوستى از دل اخلاصى به وى نداشت . نيز مقرر شد كه هريك از اميران سه‌گانه متحد به نوبت در حضور سلطان مسعود باشند تا خاطر سلطان از آنان آسوده گردد و آنان هم از حوادثى در امان باشند . امير بوزابه به قصد شهرهاى فارس جدا شد و سلطان هم به همراهى عباس به جانب بغداد كوچ كرد با دستگاه و\r\n\r\n","description":"","footnote":"","page_name":" 255 ","page_number":277},
  {"content":"\r\n\r\nابهت و شوكت و وضعى دل‌پسند .\r\nمؤلف گفت : هنگامى كه وارد بغداد شدند پائيز اين سال بود . من با فقيهان به استقبال رفته بودم و مردم هراسناك از آنان بودند و در فكر نگهدارى خود سر مىكردند . چون وارد بغداد شدند بر خانه‌ها فرود آمدند و آبادانىها را ويران ساختند . آتش اندوه افروختند . دل‌ها را به ترس درآوردند .\r\nاين امور عادت و شيوه آنان بود هنگامى كه مىرسيدند . اين كارها ستم آنان بود هنگامى كه فرود مىآمدند . تركان از نادانى جائى را خراب ناشده نمىگذارند و نزد آنان ستم‌گرى عين دادگسترى است . ولى وزير در خانه وزارت با پراكندن بزرگوارى فرود آمد . فرمان داد كه مدرسه تاجيه را بار ديگر از نو بسازند .\r\nاين مدرسه را خالوى او تاج الملك ابو الغنائم بن دارست در بغداد ساخته بود . استاد ما شرف الدين يوسف دمشقى درين مدرسه ساكن بود و با درس‌هاى خود كهنه‌گى آن را نو ساخت و با ستارگان و آفتاب‌هاى دانشش افق مدرسه را نورانى نمود .\r\nوزير در خانه‌اش مجالسى براى دستاربندان و پيشوايان مذاهب و گفتگو و مناظره آنان ترتيب داد . سلطان در كارهاى وزير مخالفت نمىكرد و دولت و اقبال به روى وزير لبخند مىزد .\r\nبا تمام اين‌ها در مدت محدود وزارت اين وزير نه تلخ بود نه شيرين نه كار مىكرد و نه بىكار بود نه عزل شد و نه كار را رها نمود . تمام اين وضع به جهت حفظ تندرستى و ترس از عاقبت كار و دردناكى شكنجه بود .\r\nناچار در دوستى او سبب زيادى فراهم شد . دشمنان هم از طرف‌داران و هم از كشمكش با وى گريختند .\r\nمؤلف گفت : درين سال امير عالم قطب الدين ابو منصور مظفر بن\r\n\r\n","description":"","footnote":"","page_name":" 256 ","page_number":278},
  {"content":"\r\n\r\nاردشير عبادى واعظ به بغداد آمد و در زبان‌آورى سحر مىكرد و همگان را به شگفتى مىافكند . با نور بلاغت و رسائى گفتار شرق و غرب را بگرفت .\r\nمن به ياد دارم كه در مجلس وعظ او حاضر شده بودم . منبرى بر كنار دجله برايش قرار دادند . سلطان مشرف بر او بود و امير عباس صاحب رى در قايق خود در دجله نشسته بود در جائى كه سخنان او را مىشنيد .\r\nعبادى با سحر بيان و ابتكار گفتار مردم را مفتون كرده بود . من در ايام اقامت در بغداد در تمام مجالس او حاضر شدم و گفتارش را مىنوشتم .\r\nخليفه المقتفى به عبادى توجه فرمود و او را احترام نمود . خليفه دستور داد كه در مسجد قصر خلافت در جائى كه از ديد خليفه دور نباشد بنشيند . تا هنگام مجلس گفتن در حضور خليفه باشد و خليفه را نبيند .\r\nبديهه‌گوئى و تازه‌آورى عبادى منتشر شد و برستگارى در آرزوها پرتوافشان شد .\r\n\r\nبيان سرگذشت حوادثى كه قاعده‌ها را بگرداند و پيمانها را گسسته كرد\r\nمؤلف گفت : خبر رسيد كه امير عبد الرحمن بن طغايرك در ارانيه كشته شد . در تقدير خدائى بود كه خاصبك بن بلنكرى را او هم‌صحبت گرفت تا از حضور سلطان دورش سازد . اهميتى به خاصبك نمىداد .\r\nفرمانى پنهانى خاصبك از سلطان داشت كه هرگاه عرصه را خالى ديد و فرصت در دست بود به عبد الرحمن حمله كند و او را بكشد . پس عبد الرحمن بن طغايرك روزى سوار شد براى روانه كردن سپاه به جنگ\r\n\r\n","description":"","footnote":"","page_name":" 257 ","page_number":279},
  {"content":"\r\n\r\nگرجىها و به تنهائى در جنگلى ايستاد و هر اميرى از امراء خود را با دسته و افرادش روانه مىكرد .\r\nاز اطرافيان كسى حضورش نبود تنها خاصبك ايستاده بود و به برق شمشيرى كه ميان غلاف بود نگاه مىكرد . امير زنگى جاندار هم با او بود .\r\nپس خاصبك جلو رفت و تازيانه آهنين بر فرق عبد الرحمن كوبيد و سرش را بشكست .\r\nعبد الرحمن فرياد برآورد و ياران را به كمك خواست ولى كسى به فريادش نرسيد سپس با ضربتهاى شمشير او را از پا درآورد .\r\nصفهاى لشكريان درهم ريخت و افراد جمع شده متفرق گرديدند .\r\nخاصبك بن بلنكرى بر ارانيه چيره شد و به كسانى كه با وى مساعدت كرده بودند نيكوئى كرد و پيمان دوستى بست . خاصبك به اردبيل رفت و اين شهر را محاصره كرد . امير اردبيل آق ارسلان بود امان خواست . خاصبك او را امان داد و از شهرش بيرون كرد . به محاصره مراغه پرداخت . مدت اين محاصره دراز كشيد و بر خلاف انتظار چيزى شايسته از محاصره مراغه به دست نياورد .\r\nچون خبر كشته شدن عبد الرحمن بن طغايرك در بغداد به سلطان رسيد امير عباس را به بهانه خلوت و مشورت به خانه برد . چون عباس تنها ماند و با وى خلوت كرد فرمان داد كه عباس را گردن بزنند و بدنش را بيرون بيفكنند . اين واقعه در سپيده‌دم روز پنجشنبه ماه ذى قعده از سال 541 واقع گرديد .\r\nپس سپاه امير عباس سوار شدند و مقدم آنان امير آق سنقر فيروز كوهى بود و شهر را درنورديدند و در راه قدم نهادند . اوباش شهر به حركت درآمدند و مىخواستند كه خانه وزير را غارت كنند . سلطان جماعتى سپاهى\r\n\r\n","description":"","footnote":"","page_name":" 258 ","page_number":280},
  {"content":"\r\n\r\nرا سوار كرد و آنان مانع شدند كه به خانه وزير تجاوز نمايند .\r\nوزير در مسند وزارت با احترام زياد قرار داشت . سلطان به وى اجازه داد كه به فارس با صحت و سلامت و احوال مرتب بازگردد . پس وزير به حضور سلطان آمد و او را ثنا گفت و بدرود كرد . سلطان آن‌طور كه بايد حقوق وزير را رعايت كرد و اين آيه قرآن را بخواند كه  ( وَ أَنْ لَيْسَ - لِلْإِنْسانِ إِلَّا ما سَعى ) \r\n\r\nبيان وزارت شمس الدين كر فرزند نجيب درگزى\r\nمؤلف گفت : سلطان مسعود احترام تاج الدين وزير را رعايت مىكرد و تا او بود شمس الدين را وزارت نداد وزير با جاه و مال و حفظ احترام و حشمت و نعمت به فارس بازگشت .\r\nدر حكومت سلاجقه ديده نشده كه وزيرى معزول گردد و به جان يا مالش تعرضى نشود مگر اين وزير . سبب سلامت وى چنين بود كه سلطان از وى اميد داشت كه امير بوزابه را دلجوئى نمايد و خشنودى او را به دست آورد . زيرا سلطان شك نداشت كه بوزابه حركت مىكند و معركه‌اى كه خود ابتلائى خواهد بود برپا مىنمايد .\r\nتاج الدين بن دارست وزير سلطان را اطمينان داده و خود ضمانت كرده بود كه كار بوزابه را درست كند و او را به راه آورد و از بديش جلوگيرى كند .\r\nاين كار نيز از هوشمندى وزير بود تا از حادثه احتمالى نجات يابد و رسوم سست شده را محكم نمايد . پس وزير به سلامت و خوشحالى كوچ كرد و از وطن اصلى قصد اقامتگاهى ديگر كرد .\r\n\r\n","description":"","footnote":"","page_name":" 259 ","page_number":281},
  {"content":"\r\n\r\nدرين وقت شمس الدين بن نجيب در كار وزارت مستقل گرديد و اين شمس الدين در روزگار پيش در خدمت خاصبك بن بلنكرى مىگذراند .\r\nچون فرزند بلنكرى مسافرت كرد در انتظار بازگشت مخدوم شمس الدين به خدمت امير حاجب تتار پيوست . سلطان به شمس الدين از نظر خصوصيتى كه با خاصبك داشت توجه نمود و مايل به وزارت او گرديد .\r\nدر شمس الدين از لوازم و اسباب وزارت هيچ نبود تنها خصوصيت او اين بود كه با وزير معروف مقتول قوام درگزينى نسبت داشت . از مقام قوام بهره‌اى برد و مناسب روزگار او بود . لياقت وزارت اين مردم را داشت زيرا هم‌جنس و رفيق آنان بود و به اخلاق اين مردم خوى كرده بود .\r\nسلطان مشغول در لهو و لعب و غرقه در مناهى بود . كسى را ياراى بازخواست آنچه مىكرد نبود و هرچه را كه درخواست مىكردند نمىكرد . آنچه مىگفتند قبول نمىكرد و آنچه مورد قبول ديگران بود بر زبان نمىآورد .\r\nسلطان اراده كرد كه موصل آرام و ساكت را با رفتن خود به جنب و جوش درآورد . متصديان و فرمان‌روايان موصل پيشدستى كردند و با رهائى از تحفه‌ها و هديه‌ها و چارپايانى به حضور سلطان تقديم كردند .\r\nسلطان خشنود شد و فرستاده‌ها را پذيرفت . باقىمانده اين زمستان را در بغداد مقيم شد . چون ميهمان زمستان كوچ كرد سلطان هم عزم رحيل نمود . خبر طغيان بوزابه صاحب فارس خواب شيرين را در كام سلطان تلخ كرد . قلب‌ها به تپش درآمد و اضطراب بر همگان مستولى شد . پس به شتاب سلطان مسعود راه همدان را طى كرد كه قبل از بوزابه و ورودش در اقامت‌گاه شهريارى به اين شهر وارد شود .\r\nنامه‌ها به خاصبك بن بلنكرى كه درين وقت به محاصره مراغه\r\n\r\n","description":"","footnote":"","page_name":" 260 ","page_number":282},
  {"content":"\r\n\r\nمشغول بود بفرستاد تا وى سپاهيان را بياورد و چون شير بيشه آماده پيكار گردد .\r\nبوزابه چون خبر مرگ عباس و عبد الرحمن را شنيد رستخيزى بر وى راست شد . ابر اندوه بر سرش سايه افكند . زندگيش به كدورت آغشته شد .\r\nغصه وى زياد شد . دل او و سپاهيانش از خشم لبريز گرديد . بوزابه با دو شاهزاده يعنى محمد و ملكشاه فرزندان سلطان محمود حركت كرد . شاهزادگان چون دو ستاره پرتوافشان از فلك چتر مىدرخشيدند . بوزابه با آنان رو به جانب سلطان مسعود نهاد . چون به اصفهان نزديك شدند صدر الدين خجندى درهاى شهر را بر آنان گشود و خود و يارانش به استقبال واردان شتافت . شاهزادگان به قرارگاه حكومت و سلطنت وارد شدند و بر تخت شهريارى آلب ارسلانى نشستند .\r\nسپس بوزابه با آنان به سمت همدان حركت نمود و يقين داشت كه چون به همدان برسد چيره و فاتح خواهد بود . چون به مرج قراتكين كه در يك منزلى همدان واقع است برسيد فرزند امير عباس صاحب رى به وى ملحق گرديد .\r\nچون سلطان مسعود از نزديكى بوزابه آگاه شد به تجهيز سپاه و طرفداران پرداخت و قلب خود را قوى ساخت . نامه به فرزند بلنكرى فرستاد و از تأخير در رسيدن او را سرزنش كرد . سپس خاصبك بن بلنكرى به هوادارى سلطان مسعود برسيد . ملاقاتى گرم صورت گرفت درحالىكه بلا دررسيده بود . سلطان چيره و قوى بود . چون دو سپاه نزديك شدند شب را به تهيه لوازم و تنظيم صف جنگ گذراندند چون صبح شد شب تيره‌اى از گرد و غبار به جا نهاد . درياى لشكر تا كهكشان دامن مىكشيد . در هر طرف از برق شمشير يمنى ستاره سهيلى مىدرخشيد . دو صف به يكديگر برخوردند يا دو دريا به تلاطم درآمدند . افراد سپاه حمله كردند و شمشيرها به يكديگر\r\n\r\n","description":"","footnote":"","page_name":" 261 ","page_number":283},
  {"content":"\r\n\r\nمىخورد . نزديك بود كه شكست بر سلطان مسعود برسد ولى او با قلبى محكم پايدارى مىكرد . بوزابه جسارت كرد و به قلب سپاه مسعودى حمله كرد تا آن‌را زيرورو كند بناگاه اسب وى سكندرى خورد و به زمين افتاد و به اسارت درآمد . بوزابه را به حضور سلطان بردند سلطان وى را مخاطب قرار داد و سرزنشش كرد ولى او مطلقا لب باز نكرد و سخنى نگفت . سلطان مىخواست به جهت شجاعت از بوزابه صرف‌نظر كند و او را از كشتن معاف دارد . ولى خاصبك بن بلنكرى پافشارى در كشتن و بريدن سر او كرد .\r\nسپس سلطان از نگهدارى بوزابه منصرف گرديد و او را گردن زدند .\r\nسلطان فرمان داد كه سر بوزابه را به عراق و ديگر شهرها بگردانند .\r\nچون غبار ميدان جنگ فرو نشست فرزند عباس را نيز كشته ديدند .\r\nسپاه فارس رو بگريز نهاد و شاهزادگان هم فرار برقرار اختيار كردند .\r\nسلطان مسعود براى تبريك بنشست . خاصبك را به ويژه برگزيد و به وى نيكوئى كرد و بر بزرگانش سرورى و مهترى داد . اين حادثه در سال 542 واقع گرديد .\r\n\r\nبيان حوادثى كه بر اصفهان پس از مرگ بوزابه وارد شد\r\nمؤلف گفت : نجم الدين رشيد غياثى از طرف سلطان والى اصفهان بود و شافعى مذهبان را دشمن مىداشت . چون صدر الدين محمد بن عبد - اللطيف خجندى نسبت به بوزابه اظهار محبت و احترام كرده بود والى به قصد جنگ با خروج‌كنندگان بر سلطان وقت به شتاب آهنگ اصفهان كرد .\r\nصدر الدين از قصد والى آگاه شد و از شهر بيرون رفت . مردم عوام به مدرسه وى هجوم بردند و مدرسه را غارت كردند و كتاب‌خانه آن را آتش\r\n\r\n","description":"","footnote":"","page_name":" 262 ","page_number":284},
  {"content":"\r\n\r\nزدند . خاندان خجنديان كه رئيسان جماعت شافعى مذهب بودند متفرق شدند . صدر الدين محمد و برادرش جمال الدين محمود به موصل رفتند .\r\nجمال الدين وزير موصل از آنان احترام كرد و بر سرچشمه نعمت و بخشش خود واردشان ساخت . جمال الدين محمود قصد حج كرد و برفت ولى صدر الدين در موصل متنعم از درياى متلاطم بخشش وزير مقيم گرديد سپس با بارهائى از بخششهاى جمال الدين وزير به اصفهان بازگشت .\r\nدر حق جمال الدين وزير صدر الدين خجندى ابياتى ساخته كه از جمله آنها اين بيت است :\r\n« تنها به در خانه تو آمدم ولى با يك قافله از بخشش و نعمت تو از خانه‌ات بيرون شدم . »\r\nصدر الدين به اصفهان رسيد و اهل شهر بيشتر از پيشتر به وى خدمت كردند و حفظ احترامش را واجب شمردند . هنگامى كه من به بغداد بازگشتم جمال الدين خجندى نيز از مكه بازگشته بود . اين واقعه در ماه صفر سال 543 بود .\r\nپدرم تصميم به بازگشت به اصفهان گرفت با او هم‌صحبت و رفيق راه شديم حقا خوب رفيقى بود .\r\nسپس از يكديگر جدا شديم او با قافله همدان و ما با كاروان اصفهان سفر كرديم . خبر رسيد كه سلطان مسعود از جمال الدين و برادرش خشنود شده و آنان را خلعت كرده و بار ديگر رياست شهر اصفهان را به اين دو برادر واگذار نموده است .\r\nبرادران خجندى به اصفهان رسيدند و چند برابر بزرگوارى و شكوه سابق را به دست آوردند .\r\n\r\n","description":"","footnote":"","page_name":" 263 ","page_number":285},
  {"content":"\r\n\r\n\r\nبيان برخى حادثه‌ها\r\nمؤلف گفت : در سال 541 ابن جهير وزير المقتفى خليفه فريضه حج گزارد . خزينه‌دار خليفه قوام الدين بن صدقه كه از خاندانى ريشه‌دار و محترم بود وزير شد . به جاى وى زعيم الدين يحى بن جعفر نخست خزينه‌دار شد ولى چندى بعد ازين يحى بن محمد بن هبيره كه صاحب ديوان بود عهده‌دار خزينه گرديد .\r\nدر سال 543 قاضى القضات فخر الدين على بن حسين زينبى در روز عيد قربان در بغداد وفات يافت و به جاى او عماد الدين بن دامغانى قاضى القضات شد .\r\nمؤلف گفت : سلطان مسعود كسى را به سوى برادرزاده خود محمد بن محمود بعد از كشته شدن بوزابه بفرستاد و او را دعوت كرد .\r\nسلطان بر برادرزاده منت نهاد و دختر خود را به نكاح او درآورد نيز وعده داد كه شاهزاده محمد را ولايت عهد نمايد . سپس خوزستان را به شاهزاده محمد داد .\r\nچون خيال ابن بلنكرى از اطراف سلطان و اميران آسوده شد به امير تتار پرداخت . امير حاجب تتار را بست و در زندان افكند سپس وى را به قلعه سرجهان فرستاد . در قلعه وى را زنجير كرد و خفه‌اش نمود .\r\nهواى آرزو به مراد خاصبك بن بلنكرى صافى شد و چنان شد كه شاعرى در وصف پرنده‌اى گفته است : هوا به مراد تو صاف شد آواز به‌خوان و تخم بگذار .\r\nنور و نعمت فراخ و فراوان برايش گرديد و فتح و ظفر نمايان شد .\r\n\r\n","description":"","footnote":"","page_name":" 264 ","page_number":286},
  {"content":"\r\n\r\nمؤلف گفت : در ماه ربيع الاول سال 543 دسته‌اى از بزرگان اميران كه شاهزاده محمد هم همراهشان بود بغداد را محاصره كردند و از شوربختى متحد شده بودند كه سلطان مسعود را خوار و زبون سازند .\r\nازين اميران بود شمس الدين ايلدگز و امير قيصر و پادشاه عرب على بن دبيس و ديگران .\r\nاينان بغداد را محاصره كردند . اهالى بغداد براى جلوگيرى اينان از شهر بيرون آمدند . سپاه مهاجم راه دادند كه اهالى به صحرا بروند سپس به آنان حمله كردند و بسيارى را نابود ساختند . در نزديكى لشكرگاه گودال‌هاى رخت‌شويان و تنورهاى آجرپزى و كوره‌هاى آهك سازى قرار داشتند .\r\nكسانى كه به اينجاها پناه بردند سالم ماندند قريب پانصد نفر كشته شد و مصيبت بغداد و بغداديان بزرگ گرديد . سپس محاصره‌كنندگان از ديوان گرامى خليفه سىهزار دينار مطالبه كردند تا كار را تمام كرده و از محاصره دست بردارند و بروند .\r\nخليفه با وزير و صاحبان مقام و منصب رايزنى كرد كه آيا اين مبلغ به درخواست‌كنندگان داده شود يا نه ؟\r\nآيا براى آسودگى خلق اين رنج را متحمل گرديم ؟ كسانى كه در مجلس خليفه بودند به شتاب سرزنش كردند كه چرا در دادن اين وجه سستى و كوتاهى شده است ؟\r\nابن هبيره كه درين هنگام صاحب ديوان بود بر خلاف ديگران اظهارنظر كرد و با عقيده آنان مخالفت نمود و به خليفه گفت :\r\n« اينان قيام عليه تو و سلطان كرده‌اند و آشكارا مقابل شما گردن كشى مىكنند . به خدا پناه ببر و با او مشورت كن و آنچه را كه مىخواهى\r\n\r\n","description":"","footnote":"","page_name":" 265 ","page_number":287},
  {"content":"\r\n\r\nبه اينان بدهى به سپاهى ببخش كه در مقابل محاصره‌كنندگان پايدارى كنند و شرشان را رد نمايند .\r\nاگر با بخشش اينان را رد كنى از سرزنش سلطان مسعود در امان نيستى . اگر عاصيان را شكست بدهى به سلطان خواهى گفت با سپاه فرمان - بردار لشكر عاصى را راندم و بىاثر كردم . در صورت ديگر به وجهى كه مىدهى ترا سپاس نخواهند گفت و مورد شكر واقع نخواهى شد . »\r\nپس خليفه عقيده ابن هبيره را قبول كرد و مخالفت با وى را مصلحت نديد . به گرد آوردن جمعيت و سپاه پرداخت . از افراد بيكار براى پيكار با باطل‌كاران استخدام نمود . مال ميان آنان پراكنده كرد و جماعتى به وى مايل شدند .\r\nبخشش نمود و خرج كرد و توفيق در بالا بردن ارزش وى كمك كرد . ازين روز براى خليفه سپاه ترس‌آورى فراهم شد و در دل دشمنانش آتشى افروخته گرديد .\r\nسپاه خليفه با تيزى شمشير و كوشش پىگير محاصره‌كنندگان پست و فرومايه را دور كردند . خليفه گفت :\r\nدريافتم كه مشورت هبيرى بهترين مشورت است و راى صواب كار او سيراب از خرد و مورد سپاس‌گزارى است .\r\nخليفه ابن هبيره را به وزارت نشاند . همواره ابن هبيره گفتارش مورد قبول واقع مىگرديد . او مورد احترام و محبت بود . اين واقعه وزارت در روز چهارشنبه چهارم يا چهاردهم ماه ربيع الاول سال 544 واقع گرديد .\r\nابن هبيره به كار يارى شريعت با نظر بلند و دست پرريزش پرداخت . دانشمندان را گرامى داشت و اشخاص كريم را برترى بخشيد .\r\nدر وزارت دو خليفه يعنى المقتفى و المستنجد ابن هبيره شانزده سال و دو ماه\r\n\r\n","description":"","footnote":"","page_name":" 266 ","page_number":288},
  {"content":"\r\n\r\nبا خوش‌حالى و بخشش سپرى ساخت . ابن هبيره اعمش بود يعنى از چشمش بىاراده اشك مىريخت . وزير سلطان نيز كر بود و گرانى در گوش داشت . كار دين و دولت به اين دو نفر منظم شد و رخنه‌هاى خلافت و سلطنت به لياقت اينان مسدود گرديد .\r\n\r\nبيان آمدن سلطان سنجر بن ملكشاه به شهر رى در اواخر ماه شعبان از سال 544\r\nمؤلف كه خدايش بيامرزاد گفت : چون سلطان سنجر از كشت و كشتار و فجايع حوادث عراق آگاه شد و دانست كه خاصبك بر خواص دوستان و خدمت‌گزاران چيره شد و سلطان مسعود با چشم‌پوشى از اعمال زشت وى در بستر غفلت خوابيده و خاصبك او را چون اطفال به بازيچه گول زده است گفت :\r\n« چاره‌اى نيست كه اوضاع پريشان و خراب را بايد رسيدگى و مرمت كرد و سلطان را بايد پاكيزه ساخت و دست خاصبك را كه چيره گرديده شايسته است كه كوتاه نمائيم و او را به گناه چيرگى شكنجه درخور است .\r\nفتنه آشكار را مخفى بايد كرد و آتش افروخته فساد را خاموش بايد نمود . »\r\nپس با تمام فرسودگى و سال‌خوردگى در وسط زمستان و سرماى سخت به شهر رى رسيد .\r\nاز طرف ديگر سلطان مسعود نيز به قصد بغداد از همدان پابه‌ركاب\r\n\r\n","description":"","footnote":"","page_name":" 267 ","page_number":289},
  {"content":"\r\n\r\nكرد . شرف الدين موفق گرد باز و لجام اسب سلطان مسعود را برگرداند و گفت :\r\n« تو نسبت به سلطان سنجر به منزله فرزند او هستى . فرزندان بر اثر نيكوئى نسبت به پدران سعادتمند مىشوند . چه بسيار نيك‌بخت‌اند فرزندانى كه خشنودى پدران را تحصيل مىكنند . »\r\nپس با سلطان مسعود آهنگ رى كرد . خاصبك بن بلنكرى از پيروى سلطان و رفتن به رى سرباز زد . خاصبك و وزيركر در همدان ماندند .\r\nچون چشم سلطان سنجر به سلطان مسعود افتاد او را پيش خواند و احترام نمود .\r\nسلطان سنجر با ديدن سلطان مسعود چشمش روشن شد او را نزديك خود نشاند و در گفتگو به قدرى محبت كرد كه موجب شگفتى سلطان مسعود شد .\r\nنه تنها مسعود را سرزنش نكرد بلكه آنچه را كه به ياد داشت و به وى گفته بودند فراموش كرد . سلطان مسعود از خاصبك شفاعت نمود و نسبت به كارهاى او توضيح داد . سلطان سنجر قبول كرد نه به خوب فرمان داد و نه از بدى بازداشت . نه به شكايت رسيدگى كرد و نه شكايتى را بر اثر حق‌گزارى به سپاس‌گزارى تبديل كرد .\r\nسرانجام وى برادرزاده را بدرود كرد و به شتاب آهنگ خراسان نمود .\r\nسلطان مسعود نيز به همدان بازگشت و به همراهى خاصبك و وزير كر عزم بغداد كرد و اين زمستان را در بغداد به آسودگى شب را به روز و روز را به شب رساند .\r\nدرين مسافرت سلطان سنجر از خواص نزديكان و بزرگان سپاهش مؤيد يرنقش هريوه و فلك على بحترى و سنقر عزيزى همراه وى بودند .\r\n\r\n","description":"","footnote":"","page_name":" 268 ","page_number":290},
  {"content":"\r\n\r\n\r\nبيان حوادث اين سال‌ها\r\nمؤلف كه خدايش بيامرزاد گفت : در ششم ماه ربيع الاول سال 543 پادشاه آلمان با جمعيت فراوانى از فرنگستان دمشق را محاصره كرد و مسلمانان نزديك بود كه مأيوس شوند و تسليم گردند .\r\nخداى بزرگ مانع شد پس از چهار روز زيان‌زده و با حسرت مهاجمان دست از محاصره برداشتند و كوچ كردند .\r\nدر اوائل ماه جمادى الاولى از سال 544 امير غازى بن زنگى صاحب موصل وفات يافت و برادرش قطب الدين مودود عهده‌دار شهر موصل شد .\r\nجمال الدين جواد همچنان بر مسند وزارت باقى ماند و زين الدين على كوچك فرمانده سپاه موصل بود .\r\nدر پنجم جمادى الاولى اين سال حافظ فرمانرواى مصر مرد و به جايش فرزند او ظافر عهده‌دار امور مصر شد .\r\nدر ايام حج در سال 544 زعب و پيروانش به قافله حجاج ميان مكه و مدينه تعرض كردند و جماعتى را كشتند . ترس و پريشانى در مردم ايجاد نمودند .\r\nمصيبت مسلمانان بزرگ شد زيرا از هزاران نفر چند تن نيمه‌جانى بدر كردند .\r\nدر بيست و يكم ماه صفر از سال 544 نور الدين محمود بن زنگى در قلعه انب شام برنس پيشواى انطاكيه را شكست داد . او را كشت و سرش را از بدن جدا كرد .\r\nقواعد و اساس اسلام با اين فتح محكم شد .\r\n\r\n","description":"","footnote":"","page_name":" 269 ","page_number":291},
  {"content":"\r\n\r\nدر سال 545 تركمان جوسلين را اسير كردند و او را تسليم نور الدين زنگى نمودند .\r\nملك مسعود بن قلج ارسلان برتل باشر كه در دست جوسلين بود فرود آمد و نور الدين هم پس از اسارت جوسلين قلعه عزاز را در محاصره گرفت و به اهل قلعه امان داد و قلعه را تصرف كرد .\r\nدر روز پنجشنبه بيست و پنجم ماه ربيع الاول سال 546 امير حسان منبجى تپه باشر را فتح كرد و به اهالى آنجا امان داد .\r\nدر سال 546 عز الدين على بن مالك صاحب قلعه جعبر اطراف شهر رقه را غارت كرد .\r\nاهالى آنجا نخست ترسيدند ولى چون به وى رسيدند او را كشتند .\r\nدر قلعه جعبر فرزند وى شهاب الدين مالك به جاى پدر نشست .\r\n\r\nبيان احوال سلطان ملكشاه بن محمود و درگذشت سلطان مسعود\r\nمؤلف گفت : ملكشاه بن محمود در ربيع الاول از سال 545 شهر اصفهان را يغما كرد و برخى از گله‌هاى مردم را تصرف كرد و براند . صبح و شب هراس و ترس در مردم مىپراكند . نجم الدين رشيد والى شهر بود .\r\nسلطان مسعود شرف الدين گردبازو را با جمعيتى از اميران به كمك والى فرستاد .\r\nاينان چون به اصفهان رسيدند با ملكشاه باب مراسله گشودند و كارهاى او را كه خود خوب شمرده بود تقبيح كردند . رشيد والى مالى براى ملكشاه تهيه كرده فرستاده و ملكشاه را كوچ داد .\r\n\r\n","description":"","footnote":"","page_name":" 270 ","page_number":292},
  {"content":"\r\n\r\nحادثه و غوغا ساكن شد و اطمينان و امنيت وارد گرديد .\r\nسلطان مسعود زمستان سال 545 را در بغداد فرصتى غنيمت شمرد و با هم‌سالان از زندگى بهره گرفت . سپس از بغداد كوچ كرد و شهر را بدرود گفت زيرا ديگر به اين شهر بازگشت ننمود . سلطان مسعود و خاصبك هم‌چنان يك جان بودند در دو قالب . در همه كار با هم موافق بودند . خاصبك مسرور ازين خصوصيت بود زيرا سلطان به وى محبت و اخلاص داشت . به همدان رسيدند .\r\nسال 546 بدون ناراحتى و آزارى در تنعم و نعمت بگذشت . آنان ندانستند كه سال هفت مانند درنده‌اى گزنده است و آنچه را روزگار امروز محكم ساخته فردا شكسته مىنمايد . زندگانى تمام شده و مرگ كارى قطعى است .\r\nآبادانى عمر را ويرانى در پى است و راز سرنوشت و تقدير از همه كس نهان است .\r\nسلطان مسعود همواره نيك‌بخت بود تا به شتاب سرنوشتش برسيد و مرگ مهلتى به وى نداد . مرض استفراغ و قى بر وى عارض شد و از آن جان بدر نبرد . آفتاب او گرفتار سايه شد و از حركت در آخر ماه جمادى الآخره باز ماند .\r\nسلطان مسعود بخشنده و بسيار نيكوكار بود ولى مردم فرومايه و پست را براى كار انتخاب مىكرد و مقام مىداد . نيز بسيار به اقبال و طالع نيك پشت گرم بود و خيلى كم به توطئه و نقشه‌كشى مردان اعتناء مىكرد . همواره از كارهاى بد اشخاص چشم‌پوشى مىكرد و كينهء هيچ دشمنى را در دل نمىگرفت . سخن‌چينى افراد را در حق دوستان نمىپذيرفت . قبل از وفات سلطان مسعود برادرش سليمان شاه در قلعه قزوين محبوس و در زنجير بود .\r\n\r\n","description":"","footnote":"","page_name":" 271 ","page_number":293},
  {"content":"\r\n\r\nاتفاقا نگهبان قلعه موفق خادم با وى قرارداد نهاد كه بعد از مرگ برادرش براى درخواست سلطنت از قلعه بيرون برود و با اشخاص توانا و با قدرت پيوند كند .\r\nسلطان ملكشاه بن محمود به عموى خود سلطان مسعود به اميد نعمتهايش پناه برده بود . سلطان به وى نيكوئى نمود و در وقت مرگ سلطان او حاضر بود . مرگ مسعود اين پيوند را بگسست . مسعود در همدان در مدرسه‌اى كه جمال الدين اقبال خادم جاندار ساخته بود مدفون شد .\r\n\r\nبيان بر تخت نشستن سلطان ملكشاه بن محمود\r\nمؤلف گفت : چون سلطان مسعود عموى ملكشاه وفات يافت سپاهيان بر سلطنت ملكشاه يك‌زبان و متحد شدند و او را بر تخت نشاندند .\r\nاميران مطيع ملكشاه شدند و فرمانش را گردن نهادند و سلطنت او را به فال نيك گرفتند و به ديدارش سعادتمند گرديدند .\r\nخاصبك بن بلنكرى به مساعدت طالع نيك همانطور كه در روزگار مسعود عادت داشت در گرفتن و رها كردن و فرمان دادن و قبول و رد كردن و گرد آوردن اموال و خراج و ماليات و ملحق ساختن ثروتمندان به فقراء متفرد و مستقل بود .\r\nملكشاه سرگرم تار و طنبور و ناى بود و كارها را به ابن بلنكرى واگذار كرده بود .\r\nابن بلنكرى در آسمان سرورى و مقام چون ستاره مشترى بود . ملكشاه اطمينان به خيرخواهى وى داشت و به پيروزى او متمسك بود .\r\nملكشاه نمىدانست كه فايده خاصبك عين ضرر و زيانست و با آشكار\r\n\r\n","description":"","footnote":"","page_name":" 272 ","page_number":294},
  {"content":"\r\n\r\nشدن صبح خاصبك روز وى تاريك مىگردد . زيرا ابن بلنكرى از فرط خوشحالى به خودخواهى و تكبر گرفتار شد و تصور بزرگى در ذهن وى خطور نمود .\r\nخاصبك اميران را گرد كرد . بزرگ اميران امير حسن جاندار بود .\r\nبه اميران گفت :\r\n« اين سلطان رستگار نخواهد شد و شايسته سرورى نيست . جاهلى مغرور است كه در همه كارها ناتوان مىباشد . باده‌گسارى از كار سلطنت او را منصرف ساخته . از بىسليقگى به جاى خرماى تر و تازه به خرماى خشك و مانده قناعت مىكند . كار راست و درست به عقيده من اينست كه او را عزل كنيم و برادرش سلطان محمد را به سلطنت برداريم . »\r\nاميران كه استيلاء خاصبك را دوست نمىداشتند و از برترى وى بستوه آمده بودند ازين گفتار دانستند كه خاصبك چون كسيست كه به پاى خود به استقبال مرگ آمده است . پس از روى ريا با وى موافقت كردند و اين پيشنهاد را بخششى بزرگ شمردند و با خود گفتند شايد سلطان كه به سلطنت بنشيند از روى خرد و مصلحت دست اين درازدست را كوتاه كند و با دور كردن او كشورى تشنه را سيراب نمايد .\r\nبه خاصبك گفتند : ( درين كار پيش از آن‌كه ملكشاه دريابد و نااميد شويم شتاب كن . )\r\nپس خاصبك بن بلنكرى در ميهمانى خانه حسن جاندار ملكشاه را گرفت و در جنگل همدان او را به زنجير بست .\r\nجمال الدين ايلفقشت بن قايماز حرامى را به سوى سلطان محمد بن محمود فرستادند . خاصبك براى سوگند خوردن سلطان محمد امير مشيد الدين بن شاه ملك را همراه وزير خود كمال ابو شجاع زنجانى معروف به تعجيلى روانه كرد . فرستاده‌شدگان در خدمت سلطان محمد به خاصبك خيانت كردند .\r\n\r\n","description":"","footnote":"","page_name":" 273 ","page_number":295},
  {"content":"\r\n\r\nدر نظر سلطان محمد مخالفت با ابن بلنكرى و مقاصد وى را بياراستند و با سلطان قرار گذاشتند كه در همان روز ورود خاصبك را معدوم نمايد .\r\nبه سلطان محمد گفتند اگر قبول و تمايل مردم را مىخواهى جز بكشتن خاصبك صورت نمىپذيرد .\r\nرسالت‌گزاران بازگشتند و به خاصبك گفتند : « ما سلطان را سوگند داديم و به سوگندهايش اطمينان داريم . اقسام سوگندهائى را كه سلطان بر زبان آورد با حفظ شرايط و آداب طورى محكم كرديم كه در صورت مخالفت با سوگندها از دين خارج مىگردد . »\r\nخاصبك به درستى گفتار اينان مطمئن شد و به اطمينان نامه نوشت و طلب پيك و پيام كرد و شتاب ورزيد . اما ملكشاه هم از زنجير رها گرديد و ستاره اقبالش از خانه بدبختى بيرون آمد . نگهبانان در نگه داشتن وى تقريبا سستى كردند و او را به بخت و طالعش رها كردند . همان‌طور كه در نيكى كردن به وى غفلت ورزيدند با غفلت از نگه‌داريش و رهاشدنش به او نيكوئى و احسان نمودند . حقا هم بر گردن وى خون كسى نبود كه صاحب خون به انتقام تحريك شود . فرارش را آشكار كردند و متعرض وى در بازگرفتنش نشدند . ملكشاه دو ماه يا سه ماه سلطنت كرد . سپس احوالش دگرگون شد و سرانجام فرمان‌رواى خوزستان گرديد و درين شهر در راه سلامت پى سپر بود .\r\n\r\nبيان بر تخت نشستن سلطان غياث الدنيا و الدين ابو شجاع محمد بن محمود بن محمد بن ملكشاه در اواخر سال 547\r\nمؤلف گفت : سلطان محمد با سپاهى كم و ساز و برگى غير قابل\r\n\r\n","description":"","footnote":"","page_name":" 274 ","page_number":296},
  {"content":"\r\n\r\nاهميت به همدان آمد . خاصبك از وى استقبال كرد و به ديدارش اظهار شادمانى نمود زيرا به وفاى او پشت‌گرم و به پاكى دوستى او ايمان داشت .\r\nبه بزرگوارى سلطان محمد و سيرت و دين وى معتقد بود . سوگند سلطان موجب سكونت و آرامش خاصبك شد .\r\nخاصبك اسباب و لوازم سلطنتى را كه موجب شكوه سلطان بود بعلاوه اموال پنهانى و ذخيره‌اش و سراپرده‌ها و اسبان تازى و لباسهاى قيمتى خود را براى سلطان برد . اين هداياى كمياب در دلها اثر نهاد . بيچاره خاصبك به وفا و همراهى سلطان آرام بود و ظاهر و باطن او يك‌نواخت مىنمود .\r\nسلطان با روى خوش خاصبك را ملاقات كرد و به زبان از وى سپاسگزارى نمود ولى در دل فتنه‌اى پنهان داشت .\r\nفكر سلطان در كار حمله به خاصبك و كشتن او كار مىكرد . سلطان محمد سومين روز ورودش در بالاى قصر سلطنتى نشسته بود و خاصبك بن بلنكرى را براى مشورت و گفتگو در واگذار كردن مشاغل دعوت كرد .\r\nخاصبك به همراهى امير زنگى جاندار و امير كشطغان معروف به شمله بيامد .\r\nچون بر پلكان قصر رسيدند شمله از حقيقت كار آگاه شد و آثار و علائمى ديد كه با مقصودشان موافق نبود .\r\nپس شمله برگشت و دامن خاصبك را كشيد كه بازگردد ولى او بازنگشت .\r\nشمله از پلكان پائين آمد و بيمناك سوار شد و فرار كرد . اما خاصبك و زنگى بالا رفتند . به سر بريدن و افكندن تن خاصبك بن بلنكرى در ميدان فرمان داده شد .\r\nهمچنين گردن زنگى جاندار هم كه مردى صاحب جاه و بلند\r\n\r\n","description":"","footnote":"","page_name":" 275 ","page_number":297},
  {"content":"\r\n\r\nمقام بود زده شد . ترس قلبهاى مردم را فراگرفت و نسبت به سلطان به شك افتادند . چشمها گريان شد و سرها پائين افتاد .\r\nاز مطالبى كه براى بينا و هوشيار پند است اينست كه خاصبك به قدرى مال به جا نهاد كه با هيچ حريقى تمام شدنى نبود و از زيادى به حساب نمىآمد . از جمله اموال او يك هزار و هفتصد پيرهن اطلس عتابى تنها پيدا شد گذشته از انواع ديگر پيرهن .\r\nبا اين همه در روز كشته شدن براى وى كفن خواستند پيدا نشد و همين‌طور بدنش بدون كفن و دفن ماند و بر او لا اقل عبائى نيفكندند و كسى هم براى او خرجى نكرد . سرانجام از محل خراج و ماليات از بازار سپاه پنبه و پارچه براى كفن كردن خاصبك تهيه شد و براى خاطر خدا متصدى كفن و دفن او شدند .\r\nاى خاك بر سر دنيا چقدر به كدورت آغشته است . پيمان او از فريب و مكر خالى نيست . هركس به آن اطمينان كرد ترسيد و آرميده را بىآرام كرد . آن كس كه آن را زنده ساخت هم بوسيله آن كشته شد و هركس جانب آن را گرفت هم دنيا ازو رعايتى نكرد .\r\nاما سلطان محمد پس از كشتن خاصبك گمان كرد مانعها از ميان برخاست و سودها سرشار شد و اميرانى كه به علت وجود خاصبك از وى نفرت داشتند گرد هم جمع مىشوند و به يارى وى متحد مىگردند و به درگاهش رو مىنهند .\r\nوزير سلطان در خوزستان جلال الدين بن ابو القاسم درگزينى بود همچنان او را در وزارت باقى گذاشت و آن‌چه بدوا كرد به مشورت و راى وزير بود .\r\nوزير به سلطان پيشنهاد كرد كه سر خاصبك را به سوى اميران بزرگ\r\n\r\n","description":"","footnote":"","page_name":" 276 ","page_number":298},
  {"content":"\r\n\r\nشمس الدين اتابك ايلدگز و نصرت الدين خاصبك بن آق سنقر صاحب مراغه ببرند .\r\nگمان كرد كه كشتن خاصبك موجب شگفتى و بيم اميران مىشود و آنان سرانجام گردن‌كشى و طغيان بر سلطان را مىبينند و مىفهمند كه طاقت مخالفت ندارند .\r\nچون سر خاصبك به اميران رسيد از حال و مآل كار وى بيمناك شدند و پيمان‌شكنى سلطان آنانرا خسته و اندوهناك كرد و گفتند :\r\n« به شخص بزرگى حمله‌اى بزرگ شد . از شخصى نجيب و بزرگوار كار مردم فرو مايه سر زد كه سزاوار ملامت است . آيا به سوگند سلطان خاصبك اعتماد و اطمينان نداشت ؟ آيا پيمان سلطان را ريسمان محكم نشمرد ؟ اگر اين سلطان گرامى فرزند پادشاهان بزرگوار به چنين جنايتها دست مىزند و مانند اين مصيبت‌هاى بزرگ را كوچك و ناچيز مىشمرد . حقيقة سوكى بزرگ است و نااميدى بر اميد چيره است . مصيبت بزرگ و بلا بزرگتر مىباشد . »\r\nدو امير از سلطان محمد كنار كشيدند و سرزنش وى را متحمل شدند و به وى پيام دادند :\r\n« گمان ميكنى كه كارى درست انجام دادى در صورتى كه اشتباه كردى . هيچ دلى به تو مطمئن نخواهد شد . اگر به ما اطمينان مىدهى قطعا به واسطه سوگند مىدهى يعنى همان سوگندى كه براى خاصبك به زبان آوردى . همان‌طور كه در پيمان با وى خلاف كردى با ما هم خلاف خواهى كرد . »\r\nما با تو كارى نداريم . ترا هم با ما بحثى نيست .\r\n\r\n","description":"","footnote":"","page_name":" 277 ","page_number":299},
  {"content":"\r\n\r\n\r\nبيان سرگذشت سلطان سليمان بن محمد بن ملكشاه و بر تخت نشستن وى\r\nمؤلف كه خدايش بيامرزاد گفت : چون سلطان سليمان از قزوين بيرون آمد مقام و احترام يافت . مظفر الدين الب ارغو بن يرنقش بازدار او را به زنجان برد و با اميران شمس الدين ايلدگز و نصرت الدين صاحب مراغه مكاتبه كرد .\r\nاميران از سلطان محمد نفرت داشتند و مذمت مىكردند ازين‌رو با سپاهيانشان به قصد حضور سلطان سليمان به زنجان آمدند و او را به همدان بردند . سلطان محمد در جمعيتى كم به سوى اصفهان رفت .\r\nسلطان سليمان بر تخت سلطنت مستقر گرديد و خوارزمشاه ينالتكين و برادرش يوسف كه خواهرشان همسر سلطان سليمان بود همراه وى بودند . همسر سلطان زنى چيره بود و كارهاى سلطان را در عهده داشت .\r\nسلطان سليمان تبه‌كار و به افراط باده‌گسار بود . هنگامى كه مست مىشد مىافتاد و يك هفته مىخوابيد . چون سر از بالين بر مىداشت از خمار شراب به شراب پناه مىبرد . سلطان مورد نفرت و دشمنى واقع گرديد چون ديده نمىشد و بر مردم اصرار وى در شقاوت و باده‌پيمائى سخت آمد .\r\nهمه دانستند كه به وجود وى سعادتمند نمىشوند .\r\nهمچنين وزير سلطان فخر الدين ابو طاهر بن معين ابو نصر احمد بن فضل بن محمود كاشانى نيز ساعتى به هوش نبود و از خود زشتى مستى را محو نمىكرد .\r\nاين وزير شبيه سلطان بود و هريك لايق‌ترين مردم بروزگارشان بودند .\r\nاميران بزرگ از اقامت در همدان دل‌تنگ شدند و شروع به جدا شدن و بريدن رشته ارتباط كردند .\r\nشمس الدين ايلدگز به قصد ارانيه و گرفتن آن سامان از دست روادى\r\n\r\n","description":"","footnote":"","page_name":" 278 ","page_number":300},
  {"content":"\r\n\r\nپسر عم خاصبك بن بلنكرى به آذربايجان بازگشت .\r\nنصرت الدين آق سنقر عزم بازگشت به ولايت خود كرد .\r\nاميران باقى مانده پس از رفتن شمس الدين ايلدگز با نصرت الدين قرار گذاشتند و به جنگل قراتكين منتقل گرديدند .\r\nاينان سلطان سليمان را با جمعى خواص او در قصر سلطنتى همدان رها كردند و اتحاد نمودند به توقيف كردن وزير سپس حبس كردن ينالتكين خوارزمشاه\r\nسلطان سليمان درين هنگام زن‌برادر خود كه دختر پادشاه گرجستان بود نكاح كرد و سرگرم به كار عروسى بود .\r\nهمسر سلطان خواهر خوارزمشاه بر سلطان وارد شد و به وى گفت :\r\n« اگر خود را رها نسازى گرفتار مىشوى و به مدتى دراز محبوس خواهى بود . فردا چون صبح شود مهلت تو به سر مىآيد . از پرده سياه شب استفاده كن كه ترا مىپوشاند »\r\nپس سلطان سليمان به همراهى همسر و برادرانش شبانه فرار كرد و خاتون ابخازى تازه عروس را به جا گذاشت .\r\nچون اميران صبح كردند و به جستجوى سلطان برآمدند او را نيافتند .\r\nپس سپاهيان به ولايت‌هاى خود روى آوردند . اين شيران در بيشه‌هاى خود پنهان شدند .\r\n\r\nبيان بازگشت سلطان محمد بن محمود بن محمد بن ملكشاه به پايتخت خود همدان پس از نهان شدن سلطان سليمان\r\nمؤلف گفت : چون سلطان محمد از مقابل عمويش سلطان سليمان\r\n\r\n","description":"","footnote":"","page_name":" 279 ","page_number":301},
  {"content":"\r\n\r\nرانده شد به اصفهان رفت و به اطراف نامه نوشت . انتظار كمك از همه طرف داشت . امير ايناج صاحب شهر رى به وى ملحق شد .\r\nجانب وى قوى شد و دانست كه سپاهيان بيگانه با عمويش باقى نمىمانند . و چون ازو جدا شوند شكست و فرارش محقق است . درين ميان بشارت به سلطان محمد رسيد كه عمويش در پرده سياه شب از شهر خود را به صحرا افكنده است . پس بدين بشارت شادمان شد با كوشش حركت كرد .\r\nاميران دولت سلطان محمد را استقبال كردند و به وى تبريك گفتند .\r\nخوشحال از سعادت و طالع نيك او شدند . سلطان محمد به رسم فتح به قصر سلطنتى بازگشت و اين واقعه در سال 548 بود .\r\n\r\nبيان اطمينان خليفه المقتفى لامر اللّه بعد از مرگ سلطان مسعود بن محمد بن ملكشاه\r\nمؤلف كه خدايش بيامرزاد گفت : درگاه شريف خلافت همواره گرفتار زورگوئى و ستم و آزمون ايرانيان بود . كوچك‌ترين كار نزد آنان مخالفت و دشمنى با خليفه بود . گردن‌كشى با خليفه مىكردند كه مقصود خود را حاصل كنند . ازين‌رو همواره بغداد دار الخلافه از جور و ستم تاريك بود .\r\nشحنه‌هاى ستمكار بغداد را پر كرده بودند و از ديوان گرامى خلافت توقعاتى داشتند كه خواص ديوان خلافت نيز چنين انتظاراتى نداشتند .\r\nاينان هوس‌ها و آرزوهائى داشتند كه رهائى از آنها مشكل مىنمود . حرم خلافت از جنايت‌هاشان بيمناك بود و بزرگوارى و شرف از ترس آنان فال\r\n\r\n","description":"","footnote":"","page_name":" 280 ","page_number":302},
  {"content":"\r\n\r\nمىگرفت . چشمه دين گل‌آلود و جان‌ها و ناموس‌هاى مردم به هدر مىرفت .\r\nخليفه خشمگين مىشد و چشم‌پوشى مىكرد . سرزنش مىكرد .\r\nو ملامت نمىشد . به وى زور مىگفتند او زور نمىگفت . به وى مكر مىكردند ولى او در پيمان خدعه نمىكرد . چون سلطان مسعود مرد خليفه گفت :\r\n« پس ازين شكيبائى در مقابل ستم نداريم . با بودن اين مردم براى خلافت قوام و پايدارى نيست . »\r\nوزير خليفه عون الدين بن هبيره خليفه را مدد كرد و به وى قوت قلب داد .\r\nمسعود بلالى خادم سلطان والى بغداد بود و قيامتى برو راست شد بطورى كه اقامت در بغدادش مشكل گرديد ناچار به شهر حله كوچ كرد .\r\nاو رفت تا مگر اوضاع پريشان و فرو ريخته را سروسامان دهد . در حله مقيم شد و جمعيت جمع كرد .\r\nدر حلّه سالار كرد از بزرگان اميران سلطان مقيم بود و به خادم اعتنائى نكرد . كسى را به رسالت نزد سالار فرستاد .\r\nسالار به قصد سلام عزم خادم كرد اما خادم وى را گرفت و كشت و جثه‌اش را در رودخانه فرات افكند . خادم سپاهيانى جمع كرد و ولايات اطراف حله را به اقطاع اشخاصى داد . ابن هبيره وزير به سوى بلالى خادم رفت . خادم در مقابل وزير شكست خورد و فرار كرد و به همدان فرياد كنان رفت . جمعيت اطراف بلالى خادم پراكنده شد .\r\nعراق تماما در تملك خليفه درآمد و حدود آن از يك طرف از كوفه تا حلوان و از طرف ديگر از تكريت تا عبادان شد .\r\nشهر واسط و توابع آن . شهر بصره و رودخانه‌هايش : و قلعه‌ها و\r\n\r\n","description":"","footnote":"","page_name":" 281 ","page_number":303},
  {"content":"\r\n\r\nشهرهاى آنجا شهر حله و كوفه و نهر ملك و نهر عيسى و دجيل و رازان را به علاوه راه خراسان تا نزديكى حلوان . را خليفه تماما به طريق اقطاع به اشخاص داد .\r\nبه وزير ابن هبيره جميع اقطاعات وزير سلطان و صاحب منصبان را در شهرهاى مزبور واگذار كرد . به چند برابر كردن تعداد اقطاع وزير او را در ضعيف كردن دشمنان مستعد كرد . به وزير لقب تاج الملوك و فلك الجيوش داد .\r\nخليفه هنگامى كه به خلافت نشست سوگند خورد كه غلام ترك نخرد . در روزگار خلافت غلام ارمنى يا رومى مىخريد . غلام ترك وى تنها ترشك بود كه قبل از خلافت او را خريده بود و در خلافت خود وى را بر اميران هم فرمانروا كرد .\r\nاز روميان و ارمنيان عده‌اى مردم نجيب را به غلامى اختيار كرد و به آنان « غلامان خيليه » نام داده بود و به مقامات عالى آنان را رساند .\r\nخليفه ديوارهاى بغداد را محكم كرد . در اطراف ديوار خندق حفر كرد و والىها را در ولايات مستقر نمود . خبرنگاران و جاسوسان به تمام شهرها فرستاد . سلطانان سلجوقى درين سال‌ها به يكديگر مشغول بودند و درين ميان خداوند كمك كرد و مقام به خليفه بخشيد .\r\nخليفه قطب الدين عبادى را در سال 546 يا 547 به رسالت نزد سلطان محمد بن محمود به خوزستان فرستاد . قطب الدين در خوزستان مرد و با مرگ وى زبان‌آورى در موعظه خاتمه يافت و ستاره رخشان علم را ابر تاريكى فراگرفت .\r\nچون سلطان محمد بعد از فرار عمويش سلطان سليمان به همدان بازگشت به خليفه نامه نوشت و درخواست كرد كه طبق معمول نام وى را\r\n\r\n","description":"","footnote":"","page_name":" 282 ","page_number":304},
  {"content":"\r\n\r\nدر خطبه بياورند . خليفه به اين درخواست پاسخ مثبت نداد و جنايتى كه سلطان در حق خاصبك بن بلنكرى كرده بود بيادش آورد و او را مأيوس ساخت .\r\nهمچنين وى را از بغداد و نواحى آن‌كه در اختيار سلطانان پيش بود نااميد كرد . درين وقت اميرانى كه اقطاعات بغداد و ديگر نواحى عراق را از دست داده بودند نزد سلطان اجتماع كردند و گفتند :\r\n« رزق‌هاى ما بريده گرديده و ريشه ما درآمده است به خانه‌هاى ما فرود آمده‌اند و نمايندگان و واليان را معزول ساخته‌اند . ناچار اين درد را قبل از آنكه مشكل گردد بايد دوائى انديشيد و آنچه كه واقع شده بايد زودتر تدارك و تلافى گردد . »\r\nسلطان محمد به خرد و دين و شكيبائى و تدبير رجوع مىكرد . گفت :\r\n« شتاب نكنيد زيرا دشمنى با خليفه شوم است . دوستانش پسنديده و دشمنانش بدنام هستند . من زشت مىدانم كه سلطنت خود را با دشمنى خليفه شروع كنم و قصد مخالفت وى بنمايم . »\r\nاميران به سلطان گفتند :\r\n« ما مىرويم و اين كار را راست مىكنيم و سنگينى آن را از دوش تو بر مىداريم با جمعيت خود به ملاقات جمع آنان مىرويم و با شمشيرهايمان كشته‌ها را درو مىكنيم . »\r\nسلطان به آنان گفت : « عقيده من همانست كه گفتم و به شما آن‌چه را كه بد مىدانم شناساندم . حالا هرچه مىخواهيد و قصد كرده‌ايد انجام دهيد . »\r\nاميران سلطان محمد را بدرود كردند و سوار شدند . هركس با اميران موافق بود رفت . همگان در سپاهى معظم اجتماع كردند .\r\nتركمان خانواده و گله‌هاى خود را جلو انداختند و حركت كردند . قلعه تكريت هنوز در اختيار مسعود بلالى بود و نائب او اسبه آن\r\n\r\n","description":"","footnote":"","page_name":" 283 ","page_number":305},
  {"content":"\r\n\r\nرا اداره مىكرد .\r\nچند بار خليفه اين قلعه را محاصره كرد ولى به گشودن و فتح آن توفيق پيدا نكرد .\r\nدرين قلعه دو شاهزاده سلجوقى محبوس بودند . اين دو يكى ملكشاه بن سلجوق بن محمد بن ملكشاه بود و ديگرى ارسلان شاه بن طغرل بن محمد بن ملكشاه . اميران به مسعود بلالى گفتند .\r\n« شاهزاده ارسلان بن طغرل را كه پسرعموى سلطان محمد است براى ما حاضر كن . تا با حضور وى افراد سپاه و جماعت تركمان مطمئن گردند . »\r\nشاهزاده ارسلان به اميران اقطاعاتى بخشش كرد . چتر سلطنتى را برافراشت و به اطراف عراق رسيد .\r\nچون خليفه المقتفى از جريان كار آگاه شد . شيران بيشه خود را به صحرا خواند و خود در زير چترش مانند ماه شب چهارده از درون هاله‌اش بدرخشيد . نور نبوت از پيشانى خليفه متلالى بود . چوب‌دستى معروف پيامبر كه فتح و نصرت برگ و بارش بود در دست راست او قرار داشت و برد موروثى پيامبرى را بالاى عبايش پوشيده بود .\r\nتقدير به توانائى و توفيق در مقابل دشمنان او را ندا كرد . خليفه در موكب محترم روان شد و در مقدمه او عون الدين بن هبيره وزيرش با شيران جوشن پوشيده قرار داشت .\r\nسپاه خليفه ابرهائى را مىمانست كه از حركت تير و شيهه اسبان برق‌ها و رعدها داشت .\r\nدر ميمنه و ميسره سپاه اميران و فرماندهان بزرگ لشكرى چون ناصر الدين منكوبرس و امير واسط مظفر الدين قتلغ برس كه از امراء روزگار خلافت المسترشد بودند و قلمرو المقتفى را نگهدارى كرده بودند و امير\r\n\r\n","description":"","footnote":"","page_name":" 284 ","page_number":306},
  {"content":"\r\n\r\nفخر الدين قويدان و منكلبه عباسى و بهاء الدين صندل و ديگر اميران برگزيده قرار داشتند .\r\nپهلوانان و نگهبانان زره پوشيده و نقاب به صورت زده بودند .\r\nخليفه المقتفى در دو منزلى بغداد در جائى كه به بجمزا معروف است سراپرده زد و كمتر از يك ماه انتظار كشيد كه طرف مقابل كه هدايت از گمراهى آنان دور شده بود ابتدا به پيكار كنند .\r\nچون دو لشكر به يكديگر بياويختند و دشمنان به ستم و گمراهى جسارت كردند و درآمدند . اميران گردن‌كش با خود گفتند كه اگر در مقابل ما پايدارى كنند نمىتوانند تنگى و سختى را زمانى دراز تحمل نمايند زيرا خوراكىها كمياب شده و علف براى چارپايان موجود نيست و ازين‌رو نابود مىشوند .\r\nنمىدانستند كه خليفه پيرو دستور و فرمان شريعت است . در جنگ با ستم‌كاران حمله‌هاى آنان را دفع مىكند و خود ابتدا به جنگ نمىنمايد .\r\nپس ملاحظه نكردند و به پيكار رو آوردند . امير المؤمنين خليفه با جماعت يارانش و كسانى كه با وى سفر اختيار كرده بودند سوار شد و در قلب سپاه در ميان دوستانى كه به منزله چشمان و گوش‌هاى او بودند بايستاد .\r\nوزير خليفه ابن هبيره در جلو خليفه بود و پرچم‌هاى خليفه را حركت داد . فرمان داد كه اميران هم راه وى جلو خليفه باشند . شب‌هاى پرچم‌هاى سياه از صورت درخشان برپا دارندگانشان نورانى شد . مبارك روزهاى خلافت به نور خليفه فيض گرفت و درخشان شد .\r\nبرق درخشان آهن شمشيرها در كنار برق‌هاى مرگ و نابودى جرقه مىزد . سپاه اميران گله‌هاى تركمان را از گوسفند و ديگر چارپايان پيش از صف‌هاى خود براندند . گله‌ها از هزاران چارپا تشكيل شده بود\r\n\r\n","description":"","footnote":"","page_name":" 285 ","page_number":307},
  {"content":"\r\n\r\nكه به هم فشرده شده بودند . در پشت آن‌ها نگه‌دارنده‌هاى جنگجوى صاحب غيرت قرار داشتند . گله‌ها طول و عرض ميدان جنگ را فراگرفت و مانع شد كه صف‌هاى اميران شكسته شود .\r\nپس امير فخر الدين قويدان فرمانده سپاه خليفه زمين را بوسيد و شهرهاى حله را درخواست كرد . ناصر الدين منكوبرس از وى پيروى كرد وى نيز شهر بصره را خواست . خليفه به آنان بخشش كرد و درخواستشان را اجابت نمود .\r\nاين دو امير آماده مبارزه شدند و چون دو شعله آتش در معركه افتادند .\r\nوزير و همراهان درين پيكار براى هنرنمائى شيران حمله‌ور راهى پيدا نكردند زيرا فضاى وسيع از وجود چارپايان به صورت تنگنا درآمده بود . ترشك بنده خليفه كه با مخالفان دشمن بود در ميمنه سپاه ايستاده بود .\r\nميمنه سپاه اميران بر ميسره سپاه خليفه حمله كرد در ميسره مهلهل بن ابى عسكر و كردان بودند . به تزلزل درآمدند و صفها گسسته شد . روشنى سرچشمه صف‌هاى كردان گل‌آلود شد . پا بركاب نهادند و چون شترمرغان فرار كردند . ترشك ميان طنابهاى سراپرده محترم خليفه وارد شد و با نيزه خود ظهير الدين بن فقيه را كه متصدى خزينه بود بزد و او را كشت . ميمنه آنها درنگ نكردند و دنبال فراريان با اضطراب رفتند .\r\nاما ميمنه سپاه خليفه كه در آن ناصر الدين منكوبرس و فخر الدين قويدان بودند حمله كرد و طرف مقابل را كه چون بنائى محكم بود بشكستند و درهم ريختند . به پيروزى حق كه در قرآن و شريعت بر باطل ناقص نص صريح دارد فرمان داده شد . سپس جز سر افراد فرارى و سرهائى كه به ضرب شمشير از بدن پرواز مىكرد و نيزه گرم و شمشير خون‌آشام ديده نمىشد .\r\nآرزوهاى دور و دراز دشمنان پراكنده شد و دشمنان خود دسته‌دسته\r\n\r\n","description":"","footnote":"","page_name":" 286 ","page_number":308},
  {"content":"\r\n\r\nمتفرق شدند . ابليس در وعده‌هائى كه آرزوى مهاجمان بود خلاف كرد .\r\nشكست‌خوردگان بر چارپايانشان بنشستند و درست مثل اين‌كه از چارپا و دست اسبان بالها امانت گرفتند و به پرواز درآمدند .\r\nدر بغداد پس از آن‌كه مزخرفات مردم شكست خورده منتشر شده بود و خليفه را شكسته شده معرفى كرده بودند مژده فتح دررسيد .\r\nپس از شكست سپاه اميران و فرار آنها مسعود بلالى در قلب سپاه خود با دلى محكم ايستاده بود و اميد داشت كه هم مسلكان و دوستانش بيايند . ابن هبيره با شتاب باد به وى برخورد صف‌هاى او را درهم شكست و افراد صف را تراشيد و جدا كرد پشم بلالى را چيد امير سنقر همدانى درين هنگامه فرصت را غنيمت شمرد و ملك ارسلان بن طغرل را به تنهائى برداشت و مسير خود را كه تنگناهاى صحرا بود از انظار نهان ساخت .\r\nاينان به شمس الدين ايلدگز شوهر مادر ارسلان برخوردند و مثل اين‌كه پس از فقر و مسكنت ثروتمند گرديدند . اما خليفه از سر سپاس خدا را سجده كرد و از فتحى كه دست داده بود با رايت نصرت و فتح به بغداد وارد گرديد درحالىكه فرشتگان آسمان هم‌صحبت و همراه او بودند .\r\nچون اميران در آرزوى خود نااميد شدند . ترسى از خليفه بر آنان فرمان‌روا شد . به جائى كه آمده بودند بازگشتند گناهكار و شرمنده بودند و در راه ترس و خفت ره‌سپر شدند .\r\nچون بازگشتند سلطان محمد بن محمود آن‌ها را مذمت و سرزنش كرد به علت پادشاهزاده ارسلان كه ازينان نفرت كرده و دور شده بود نيز به اميران گفت :\r\n« شما آبروى خود را برديد و سپاه خود را در معرض هلاكت قرار داديد . شما جماعت تركمان را به كشتن داديد و بچه‌ها و زنان آنان را به اسيرى\r\n\r\n","description":"","footnote":"","page_name":" 287 ","page_number":309},
  {"content":"\r\n\r\nافكنديد سپس شاهزاده ارسلان را از مجلسى بيرون آورديد و در نگهداريش غفلت ورزيديد او الان نزد ايلدگز است و به زودى خواهيد ديد كار او به كجا مىكشد . ناچار از طرف او شرى متوجه من خواهد گرديد . تحقيقا خليفه هم دشمن شد و بعد ازين سرچشمه سلطنت ما با او از آلودگى رها نمىگردد . او ديگر توبه ما را قبول نمىكند و ازين جانب خشنود نخواهد شد »\r\nهمان‌طور شد كه سلطان گمان كرده بود . زيرا خليفه همواره به سلجوقيان دل مشغول بود و از گناه آنان گذشت نمىكرد . واقعه بجمزا در روزهاى آخر سال 549 بود .\r\n\r\nبيان رسيدن سلطان سليمان بن محمد بن ملكشاه به بغداد . و پذيرفتن خليفه او را و فرستادن و تجهيز سپاه با او در سال 550\r\nمؤلف كه خدايش بيامرزاد گفت : سلطان سليمان از سلطنت دور افتاد و تخت را خالى كرد و با تدبيرش بدطالعى موافق شد . در شهرها چرخ مىخورد و به حوادثى گرفتار مىگرديد . بالا و پائين شد . در هيچ‌جا قرار نگرفت و هيچ خانه‌اى او را پناه نمىداد و هيچ همسايه‌اى به فريادش نمىرسيد براى كار خود و داشتن امنيت جز درگاه امير المؤمنين خليفه را حمايت كنى نديد و ازين‌رو اراده كرد كه به ريسمان محكم نگهبانى خليفه چنگ بزند .\r\nمؤلف گفت : من درين هنگام در بغداد بودم . خبر رسيد كه سليمان نزديك شد و كمر اطاعت بسته است . به زيادى احترام و پذيرفتنش با وى روبرو شدند . اگر به عنوان سلطان او را مىپذيرفتند . حق سلطنت را رعايت مىكردند وزير و قاضى القضات و دو نقيب او را پذيره مىشدند . همچنين بزرگان خدمتكاران دستگاه خلافت همانطور كه عادت جارى بود براى\r\n\r\n","description":"","footnote":"","page_name":" 288 ","page_number":310},
  {"content":"\r\n\r\nسلطان ويرا پيشواز مىكردند .\r\nولى اينان در استقبال سلطان سليمان بفرستادن جماعتى برياست محمد فرزند وزير به همراهى مخلص الدين بن كياهراسى و دو خادم خليفه بسنده كردند . مستقبلان در بيرون شهر ايستادند تا سلطان سليمان نزديك شد .\r\nپس فرزند وزير به گفتارى كه ويرا خوشحال و متعجب كرد گفتگو كرد و گفت :\r\nامير المؤمنين كه درودهاى خداوند برو باد به تو سلام مىكند و خوش‌آمد مىگويد .\r\nابن كياهراسى اين گفتار را به فارسى ترجمه كرد پس سليمان از اسب خود از روى احترام پياده شد و زمين را بوسه زد و سوار شد و وارد شهر گرديد . بازارهاى بغداد را از دروازه سور الحلبه تا محله رحبه طى كرد . چون به دروازه نوبى اقامتگاه خليفه رسيد او را پائين آوردند و وادار كردند كه درگاه را ببوسد . در آنجا سنگى است كه چون پيام‌گزاران و رؤساى حاجيان مىرسند نزد سنگ پياده مىشوند و آن را مىبوسند و احترام مىكنند . اين درگاه را قبل از سلطان سليمان هيچ سلطانى اعم از سلجوقيان و ديلميان كه در آنها هم سعادتمند و بدبخت بود نبوسيده بود .\r\nسپس سلطان سليمان را سوار كردند و بازار را طى نمودند به دروازه حصار سلطان رسيدند و در خانه سلطان او را فرود آوردند . براى وى شهريه و مقررى مرتب ساختند و اهداء طوق و ساعدبند به او نمودند . بر منبرها در مساجد جمعه به نامش خطبه خواندند و به نيكوئىهاى مخصوصى وى را اختصاص دادند ولى با اين همه در وصف وى كلمه معظم را استعمال مىكردند و به سلطنت وى را نمىستودند و سلطانش نخواندند تنها نهايت بزرگداشت وى را كلمه و وصف معظم بسنده كردند .\r\n\r\n","description":"","footnote":"","page_name":" 289 ","page_number":311},
  {"content":"\r\n\r\nاما سلطان سليمان خود در بريدن بندى كه از غفلت بر دست و پا داشت اقدامى نكرد و هم‌چنان در گمراهى و نادانى سر مىكرد . مغلوب مستى بود و زبون لذت و بهره‌گيرى . همواره در ايام اقامت بغداد اميال حرام را حلال مىشمرد . كارهاى بيهوده در حلق و دهانش شيرين بود .\r\nنوازندهء نغمه‌هاى بيهوده و ترانه‌هاى خرافاتى بود . با همه اين اوصاف خليفه به دوستى او معتقد بود و درفش او را مىبست و نسبت به صلاح و تدبير كارش كه سلطان خود از آن‌ها بىخبر بود بيدار و هشيار بود . خليفه به سپاهيان خود دستور داد كه در خدمت سلطان بروند و او را بار ديگر طبق عادت به سلطنت برگردانند . وزيرش را شرف الدين خراسانى قرار داد و او مردى بزرگ و منسوب به تبارى ريشه‌دار و بزرگوار بود .\r\nاين شرف الدين در روزگار سلطان سنجر به رسالت سلطان سنجر به بغداد رسيد و اوست كسى كه چوب‌دستى و برد پيامبر را كه در مصيبت خليفه المسترشد گرفته شده بودند به دار الخلافه باز آورد .\r\nاين شرف الدين در سايه پيشوا « خليفه » مقيم شد و به عزت اختصاص يافت . خليفه المقتفى صلاح ديد كه او را وزير سليمان كند و به آذربايجان روانه‌اش نمايد . سپاهيانى كه از نظر ساز و برگ و تعداد كامل بودند همراه آن‌ها كرد . ابنان با سليمان به اطمينان اتابك ايلدگز به ارانيه رفتند ولى ايلدگز نه تنها از آنان پذيرائى نكرد بلكه براى ديدارشان سر بالا نياورد .\r\nپس سلطان محمد بن محمود رسيد و جنگ درگرفت . دو سپاه به هم برخوردند در آخر سليمان شكست خورد و فرار كرد و از سپاه خليفه دور افتاد . پس سپاهيان به بغداد با پشيمانى از سفر در حال شكست‌خوردگى باز آمدند . سليمان از راه دربند قرابلى به بغداد بازگشت و در موصل صبحگاهى زين الدين على كوچك به وى رسيد و او را توقيف كرد و به قلعه\r\n\r\n","description":"","footnote":"","page_name":" 290 ","page_number":312},
  {"content":"\r\n\r\nموصل برد .\r\nسليمان را در بند افكند و از رنج و تكاپو آسوده‌اش ساخت و هر بازى و كارى را كه دوست داشت براى وى آماده كرد . اين واقعه در ماه شعبان سال 551 رخ داد .\r\n\r\nبيان ملحق شدن شاه‌زاده جغرى شاه بن محمود به برادرش سلطان محمد\r\nمؤلف كه خدايش بيامرزاد گفت : شاه‌زاده جغرى شاه با اتابك اياز در آذربايجان بود . خاطر اميران ايلدگز و ارسلان آبه صاحبان آذربايجان به علت الحاق به سلطان سليمان سپس شكست سلطان محمد و رفتن او به اصفهان مشغول گرديده بود .\r\nچون سلطان محمد به سلطنت بازگشت شرف الدين گردبازو را براى صلح دادن اميران و به صلاح آوردنشان روانه كرد . شرف الدين هنگامى رسيد كه جنگ برپا بود و روح‌ها را از بدن‌ها بيرون مىآورد .\r\nاو دو طرف را آشتى داد و با چشم روشن و خوش‌حال بازگشت .\r\nجغرى شاه خود را تسليم كرد و به ستايش و تعريف خود دل‌ها و دهان‌ها را پر كرد . سلطان با برادر دورافتاده مجلس كرد و اتابك اياز هم به ولايت خود بازگشت و در حمايت عنايت او افراد رعايايش در امان زيستند .\r\nشمس الدين ايلدگز و نصرت الدين ارسلان آبه بلاد آذربايجان را ميان خود تقسيم كردند و اردبيل را براى امير آغوش رها ساختند . نقوش\r\n\r\n","description":"","footnote":"","page_name":" 291 ","page_number":313},
  {"content":"\r\n\r\nدادگرى را بار ديگر ترسيم كردند .\r\nسلطان محمد با برادرش جغرى فراهم شدند . برادرى سلطان را به محبت وادار مىكرد ولى سلطنت او را به دشمنى تحريك مىنمود .\r\nمؤلف گفت : من در اين روزگار كه سال 549 بود در همدان بودم .\r\nاز حج در مصاحبت جمال الدين محمود بن عبد اللطيف خجندى بازگشته بودم . سلطان را ديدم كه به برادر مأنوس و مسرور بود . در خوراك با وى شركت مىكرد دل‌جوئى و مهربانى مىنمود . در آخر فرمان به زنجير كردن برادر داد .\r\nامير عز الدين ستماز بن قايماز حرامى را نگهبان او كرد كه شب و روز او را زير نظر داشته باشد و پنهان و آشكار او را توجه كند . همواره كار چنين بود تا ما سپاه سلطان را ترك كرديم از آن پس نمىدانم سرنوشت با او چگونه بازى كرد و كجا بيفكندش . از وقتى كه جابه‌جا شد خبرى ازو شنيده نشد و اثرى ازو ديده نگرديد . مثل اينست كه طينت سلطان‌ها را از اصل ستم بيرون آورده باشند و طبيعت آنان بر غفلت كردن و چشم‌پوشى خلق شده باشد . پيوستگى نژادى نزد آنان بريده است و رحم كردن ممنوع است .\r\nاحترام در خدمتشان همراه با خوارى است . به آنان مغرور شدن گول خوردن مىباشد . صاف آنان گل‌آلود است . سوگند مىخورند اما به خلاف آن كار مىكنند . رشته دوستى محكم مىنمايند سپس آن را مىبرند .\r\n\r\nبيان حادثه‌هائى كه درين سال‌ها روى داد\r\nمؤلف گفت : در سال 548 طايفه غز بر سلطان سنجر مستولى شد و حادثه ترس‌آورى بود به زودى روزگار سنجر را به مناسبت وفات او بيان\r\n\r\n","description":"","footnote":"","page_name":" 292 ","page_number":314},
  {"content":"\r\n\r\nخواهيم كرد .\r\nدرين سال ( 548 ) فرنگيان بر عسقلان مسلط شدند و هم درين سال عادل بن سلار را فرزند زن او به قتل رساند .\r\nدر همين سال ابن منير شاعر معروف در ماه جمادى الآخره در شهر حلب از دنيا برفت .\r\nابو الفتوح بن صلاح فيلسوف بغدادى در بيست و پنجم جمادى الآخره به دنياى ديگر رهسپار شد .\r\nدر سال 549 تمرتاش صاحب ماردين در اول ماه محرم درگذشت .\r\nنور الدين محمود بن زنگى در يكشنبه سوم ماه صفر از سال 549 دمشق را تسخير كرد .\r\nظافر فرمان‌دار مصر شب پنج‌شنبه آخر ماه صفر كشته گرديد .\r\nمؤلف گفت : درين سال همسر سلطان محمد بن محمود كه دختر سلطان مسعود بود به سراى ديگر رفت و سلطان محمد به سوگوارى وى بنشست و مرواريد اشك بريخت . من در جماعت علما درين مجلس حاضر بودم .\r\nاتابك ايلدگز در سپاهيان آذربايجان و امير شير بن آق سنقر با لشكر برادرش به خدمت سلطان رسيدند و در همدان نزد سلطان مقيم شدند سپس اجازه بازگشت خواستند و بازگشتند . سلطان احترام و قدرت آنان را زياد كرد . فرستاده پادشاه كرمان برسيد و بارى تحفه حاضر كرد و تقديم سلطان نمود .\r\nسلطان جمال الدين بن خجندى را با فرستاده مزبور به كرمان فرستاد تا دختر شاه كرمان را براى وى نكاح كند .\r\nمؤلف گفت : من با جمال الدين به اصفهان بازگشتم و مسافرت با وى\r\n\r\n","description":"","footnote":"","page_name":" 293 ","page_number":315},
  {"content":"\r\n\r\nرا درين سفارت خوش نداشتم زيرا سود آن را عين زيان‌زدگى دريافتم .\r\nمدتى در ترديد بودم آخر من مقيم اصفهان شدم و جمال الدين حركت كرد .\r\nبيابان درنورديد و غمگين شد .\r\nمن زمانى كه او به كرمان رفت از راه خوزستان به بغداد سفر كردم و به شهر عسكر مكرم در ماه شوال از سال 549 وارد شدم .\r\nاين شهر را سلطان ملكشاه بن محمود داشت و به وجود وى راهها و توابع شهر در امنيت مىگذراندند .\r\nرئيس الدين محمد فرزند قاضى ابو بكر ارجانى را كه در نيابت قضا مىگذراند ملاقات كردم . او ميان دانشمندان بسيار محترم بود .\r\nبراى من نقل كرد كه پدرش قاضى ارجانى در سال 544 مرده است .\r\nمسوداتى از اشعار پدرش به من داد و من در باغچه فرائد آنها تفرج كردم .\r\nسپس به بغداد بعد از خبر فتح خليفه در جنگ بجمزا سفر كردم . من با پدرم همراه بودم مژده فتح پدر را به مسافرت تحريك كرد .\r\nمؤلف گفت : سلطان محمد بن محمود درين سال زمستان را در ساوه گذراند . جلال الدين بن قوام وزيرش را در كار عاجز و ناتوان يافت . سلطان كوشيد كه از فارس تاج الدين دارستى را بياورد و به وزارت بنشاند . تاج - الدين به اصفهان رسيد و مدتى درين شهر مقيم شد پس كار وى سرد و آتشش خاموش گرديد . چون آمدنش به تاخير افتاد سلطان ديگرى را وزارت داد .\r\n\r\nبيان وزارت شمس الدين ابو النجيب درگزينى\r\nمؤلف گفت : به سلطان گفته شد كه شمس الدين وزير عموى تو\r\n\r\n","description":"","footnote":"","page_name":" 294 ","page_number":316},
  {"content":"\r\n\r\nبود . او پشتيبان اراده تست . سابقه خدمت دارد و در گذشته در خدمت ثابت قدم بوده است . سپس سلطان شمس الدين را در مقام وزارت قرار داد و بالاترين درجه‌اش داد . شمس الدين به مسند وزارت تكيه كرد و كارها را وارد و صادر نمود . با اميرانى كه منحصر شهرها را قبضه كرده بودند گفتگو كرد كه هريك از آنان چيزى از قلمرو خود بكاهد تا املاك خاصه سلطان زياد گردد بدين طريق شهرهاى آبادى به سرزمين‌هاى مخصوص ديوان اضافه گرديد . پشت‌گرمى سلطان به وزير زيادتر شد همين‌طور هم درآمد او نسبت بگذشته تفاوت پيدا كرد و بيشتر گرديد . آرزوها نتيجه بخشيد نيز به زيادى نتايج آرزومند گرديدند .\r\nوزير به سلطان گفت : حال‌ها منظم و مال‌ها زياد شد . دل به كار بغداد مشغول است حق غصب گرديده خود را باز گير . پيروزى مطلوب خود را رها مكن . زيرا بغداد خانه سلطنت تو و قرارگاه پدر و نياى تست . تو خود چون به روى كسى در مقابلت نمىايستد و كسى را دست قدرت بر تو نيست چون فصل بهار سفره سبز خود را بگسترد و فوائد و بخشش نيكو و زياد كرد سلطان به همدان بازگشت .\r\nسال 550 رسيده بود كه سلطان به جانب بغداد كوچ كرد و چند منزل راه را طى كرد پس از قصد خود عدول نمود و به مبدء بازگشت كرد .\r\nزيرا اميرانى كه با وى پيمان داشتند كه همراهش بغداد بروند در اجراى پيمان خلاف كردند و وفا بوعده ننمودند . سپاهيان به ترك كردن خانه‌ها و اقطاعات در فصل رسيدن محصولات از سلطان پيروى نكردند .\r\nسپس سلطان بازگشت و آهنگ آذربايجان نمود . جنگى كه در آن سلطان بر عمويش سليمان پيروز شد تمام گرديد . سپس به قرارگاه سلطنت خود بازگشت درحالىكه در قلب او مسأله بغداد خلجان داشت و\r\n\r\n","description":"","footnote":"","page_name":" 295 ","page_number":317},
  {"content":"\r\n\r\nاين ميل در جان وى غوغا مىكرد .\r\nسلطان دانست كه افراد سپاه در فصل تابستان از شهرهاشان دور نمىشوند و تيزى گرماى بغداد و حرارت شمشير را با هم تحمل نمىكنند سپس سپاه را به پائيز وعده داد و آنان را از زيانى هولناك امنيت بخشيد .\r\nسلطان به تهيه ساز و برگ و جمع افراد مشغول شد . نامه‌ها به آماده‌كنندگان دسته‌هاى سپاه و آشكاركنندگان جنگجويان و تعيين‌كنندگان پيش قراولان ( مقدمه ) و افراد عادى سپاه بنوشت . چون فصل تابستان به سررسيد و پائيز در رسيد سلطان كوچ كرد .\r\n\r\nبيان رسيدن سلطان محمد به محاصره بغداد و اعتماد امير المؤمنين المقتفى لامر اللّه به نيكوئى شكيبائى كه پيروزى پسنديده در پى داشت\r\nمؤلف كه خدايش بيامرزاد گفت : در ماه ذى قعده از سال 551 خبر به بغداد رسيد كه سلطان محمد با دريائى لشكر هولناك نزديك شد و در منزل قصر قضاعه فرود آمد . احتياط و خويشتن‌دارى خليفه راست درآمد و او براى نمودن هيبت و قدرت دامن مردى را به كمر زد و در تحصيل افراد و محكم كردن شهر در مقابل مهاجمان كوشش كرد از منجنيق‌ها ديوار ديگرى بر ديوار شهر بغداد افزود . برج‌هاى حصار بغداد را از پهلوانانى كه آتش پيكار افروخته مىكردند به قصد حمايت از شهر پر كرد .\r\nابن هبيره وزير خليفه زير عمارت تاج نزديك هشتى بر كنار دجله خيمه زد . در جائى قرار گرفت كه خليفه از هشتى بر سراپرده وزيرش مشرف بود . بدين طريق وزير براى دريافت فرمان خليفه در امور بزرگ يا كم كوچك نزديك گرديد .\r\n\r\n","description":"","footnote":"","page_name":" 296 ","page_number":318},
  {"content":"\r\n\r\nخليفه خزينه بخشش و كرمى كه همواره اميدگاه اميدواران بود باز كرد و قلب لرزان دين اسلام را اطمينان و سكون بخشيد . وجوه خاصه خرجى را آماده كرد و منجنيق دارانى كه منجنيق بزرگ يا كوچك داشتند در استخدام گرفت .\r\nاز دورانديشى خليفه بود كه از زمانى كه سلطان مسعود مرد و مسعود خادم بلالى از بغداد بيرون رفت فرمان به نگهداشتن ذخيره‌ها و افراد صادر كرد . به كار صنعت‌گران و اسلحه‌سازان پشت‌گرم بود .\r\nسنگ‌هاى منجنيق در بغداد كمياب بود . خليفه فرمان داد كه هزاران سنگ منجنيق در كشتىها آماده كنند . نيز دستور داد كه كشتىهاى جنگى بسازند . اين كشتىها در دجله هم‌چون كوه‌هاى متحرك مىگرديدند .\r\nسلطان محمد در بالاى بغداد به طرف غرب با جمعيتش از دجله عبور كرد و با اين آهنگ هر قلبى را به ترس درآورد .\r\nزين الدين على كوچك كه به سلطان وعده داده بود با سپاه موصل در روزى كه بنا نهاده بود با جماعت زياد و ساز و برگ تمام وارد شد و به طرف غرب بغداد دركشيد . سرچشمه‌ها را گل‌آلود كردند . حوادثى زياد وارد ساختند . پس صبح كردند و در سركشى اسراف نمودند و مقابل عمارت شريف تاج ايستادند و به شرارتى كه محصول سرشت بد آنان بود دست زدند . آشكارا از قبضه‌هاى كمانهاشان تيرها رها مىشد . از تماشاگران جماعتى زخمى شدند كه به آنان خوش‌بين بودند و به وجودشان از نابودى خود را در امان مىديدند . اينان با خروج از دين همراه شدند زيرا در مقابل كار واجب سركشى نمودند . با خداى بزرگ به علت پيكار با جانشين وى در زمين به جنگ برخاستند . در مكانى دور از بغداد پائين آمدند تا هزاران سپاهى آنان جمع شوند و به هم پيوندند . به شهرهاى حله و كوفه و واسط و بصره\r\n\r\n","description":"","footnote":"","page_name":" 297 ","page_number":319},
  {"content":"\r\n\r\nوالىها و اقطاع داران و شحنه‌ها و متصرفان فرستادند .\r\nدر هر روز خليفه كشتىها پر از جمعيت كه در آن منجنيق‌هاى كوچك و بزرگ و پهلوانان تيرانداز و چرخچىهاى لايق بودند به دجله مىفرستاد .\r\nاين كشتىها مقابل سپاه سلطان محمد مىايستادند و سپاه سلطان را تيرباران مىنمودند .\r\nسلطان محمد نقل مكان را به اطراف حصار بغداد مصلحت ديد پس بيامد و در محله صراة به خانه يرنقش زكوى وارد شد اميرانش مانند اتابك اياز و عز الدين ستماز و كسانى كه در درجه آن‌ها بودند از محترمان به طرف شرق از دجله عبور كردند . على كوچك با سپاه موصل در طرف غرب ماند و سلطان هم همراه او بود .\r\nسلطان گاه‌وبىگاه از دجله مىگذشت و به خانه سلطانى مىرفت و باز مىگشت .\r\nشمشيرها از غلاف‌ها دور شدند . خردها گره‌ها را از كار باز مىكردند . جماعت بغداديان هر روز مبارزه مىكردند . برخى از آنان به حصار سلطان مىآمدند يا در محله ظفريه مىايستادند در پشت سنگر براى حمله كردن به كسانى كه در جاليشيه بودند انتظار مىكشيدند . پس از سنگر خارج مىشدند زخم مىزدند و خود نيز زخم‌دار مىشدند .\r\nخليفه فرمان داد كه به قدر زحمت به اين دسته مردم بخشش كنند .\r\nبراى هر زخمى به نسبت عطا و جايزه بود . آرى هر كار خوبى پاداش دارد .\r\nمردم عوام تحريك شدند و چون پروانه كه خود را در آتش مىافكند خودشان را در آتش پيكار انداختند . اينان به دين و دينار در بازگشت از جنگ نائل و رستگار مىشدند .\r\nجنگ در هر شب و صبح در بغداد برپا بود و مدت محاصره طولانى\r\n\r\n","description":"","footnote":"","page_name":" 298 ","page_number":320},
  {"content":"\r\n\r\nگرديد . با اين وضع جنگ در نرخ اجناس تأثير نكرد و جز گوشت از خوراكىها حتى نمك نيز كمياب نشد . آرزوى فتح نزديك شده بود زيرا زيان‌زدگى دشمن دليل سود است .\r\nسپاه سلطان محمد بر طرف دجله بر خندق خانه عميد نزديك قمريه دو منجنيق بزرگ نصب كرده بودند و مىخواستند كه منجنيقى ديگر بر مقابل عمارت تاج بر كاروانسرائى كه سرخك بنا كرده بگذارند و اگر چنين مىشد دردى مشكل و بىدوا بود . پس خليفه شبانه مردانى را معين كرد كه پايه‌هاى آن را ويران كردند . خرابى اين بنيان سحرگاهان چون غرش‌هاى تندر مضطرب‌كننده و زلزله‌آور بود .\r\nكشتىهائى كه در دجله حركت مىكردند تيراندازان چرخچى و شيشه‌هاى نفط و نفطاندازان را حمل مىكردند و سپاه سلطان را آزار مىرساندند و نداى ناتوانى آنان را درمىدادند . كشتىها و ساكنان آن با كشتن مهاجمان گرامى شدند . روح عزت و احترام مهاجمان را ترك گفت .\r\nآنان تعداد كمى از كشتىها در اختيار داشتند و آن‌چه داشتند ملاحان آن‌ها را به سخره و بيگار گرفته بودند و صاحبان آن‌ها زيان‌زده گرديدند مهاجمان خود اطمينان نمىكردند كه درين كشتىها سوار شوند . متحير ماندند و به رايزنى پرداختند .\r\nبدر بن مظفر بن حماد صاحب غراف كه آشكارا با خليفه مخالف بود به آنان گفت . من كشتىهاى جنگى براى شما تهيه مىكنم و از شهر واسط و بطائح از دور و نزديك كشتىها و كرجىها و زورق‌ها خواهم آورد و شما را بىنياز خواهم كرد . پس وى را سپاس گفتند و برفت . اينان در انتظار او ماندند تا با كشتىهاى كوچك و بزرگ و ملاح‌ها و مردم برسيد . عبور از دجله و ورود به شهر براى اينان غيرممكن شد زيرا خليفه مردانى را در كشتىها در مقابل قرار داده بود كه با آتش سوخته و نابودشان مىكردند .\r\n\r\n","description":"","footnote":"","page_name":" 299 ","page_number":321},
  {"content":"\r\n\r\nچون بر واردان سخت گرفتند كشتىها را از فرات به رودخانه عيسى بردند و بالاى بغداد در صراة آن‌ها را بيرون آوردند . درين حصار دو ماه گذشت سپس بر دجله بالاى خانه سلطان از زورق‌ها پلى ساختند .\r\nراه آن‌ها از غرب به شرق و بالعكس وسيع شد . دو طرف درين محاصره در تنگنا افتادند . در جلوگيرى از قطع ارزاق و طعام خلق شدت به كار بردند و با بريدن دست‌ها و دماغ‌هاى كسانى كه مىخواستند قحط و غلا ايجاد كنند اين مهم را پيش بردند .\r\nاز شهر حله اميران و مردان طايفه بنى اسد و حمله‌وران و پهلوانانشان بيامدند و گفتند اين شهر بغداد از طرف دجله حصار ندارد . شما در هجوم ازين طرف سستى كرديد . كشتىها را به ما بدهيد تا حمله كنيم . ورود به شهر براى ما بسيار سهل و ساده است .\r\nسلطان اجازه داد كه هجوم كنند . آنان آشكارا مستحق سرزنش گرديدند و به قصد هجوم به شهر به كشتىها سوار شدند و از دجله عبور كردند و مرگ را استقبال نمودند .\r\nچون به نزديك حصار رسيدند با سلاح از كشتيها پياده شدند . به مقابله واردان از بندگان خليفه توانا و ناتوان از دروازه شهر بيرون آمدند .\r\nآنان با اين وصف از ساحل رودخانه بدور بودند و قدم بدون اشتباهى كه با مرگ فاصله داشتند وسعت دادند . سپس مردان بغدادى زياد شدند و مهاجمان در سختى و قبضه اسارت گرفتار شدند .\r\nمدافعه‌كنندگان بر كشتيها دست يافتند و بيشتر آنها را غرق كردند با كشتيها محمولات نيز در آب فرو رفت . امير حسن مضطرب و برادرش ماضى وعده زيادى از معروفان طايفه بنى اسد به اسارت افتادند و افراد زيادى به فرو رفتن در آب و كشته شدن و گم شدن نابود گرديدند .\r\n\r\n","description":"","footnote":"","page_name":" 300 ","page_number":322},
  {"content":"\r\n\r\nخليفه درين شب فرمان داد كه امير حسن و برادرش را بر دكل زورق بدار كشند . باقىماندگان بر حصار يا بر دار بودند و يا كشته شده آويخته گرديده بودند . خداوند براى خليفه خود هر در بسته را گشود كه موجب خوشحالى دوستان و خوارى دشمنانش شد . پس از آنكه تجاوز مهاجمان توسعه يافته بود پشيمان شدند .\r\nچون محاصره دراز كشيد و پيروزى مدت يافت خليفه از گرانى اجناس ترسيد و ازين‌رو در انبارها را گشود و منحصرا سپاهيان را مشمول بخشش قرار داد و خرما و غله ميان آنها تقسيم و پخش كرد . سپاهيان بخشيده خليفه را گرفتند و چون به قيمت آنها براى مخارج يوميه نيازمند بودند آن اجناس را در بازار ريختند و به دينار نقد فروختند . با اين‌كار آتش افروخته قيمتها كه در تزايد بود خاموش گرديد . قيمت اجناس خوراكى زياد نشد و ضروريات زندگى كمياب نگرديد .\r\nدر ماه صفر سال 552 كاروان حاجيان برسيد و خانه خليفه را در محاصره ديدند درحالىكه همت‌هاى خروج‌كنندگان منحصرا مخالفت و توهين به خليفه بود . حاجيان به لشكرگاه سلطان فرود آمدند پس به شهر - هاى خود متغرق شدند و به قرارگاه اصلى خود رهسپار گرديدند . حاجيان بغدادى با حيله و زحمت به منزل و آبشخور خود وارد شدند . در شهر بغداد درين هنگام جمعيتى بازرگان بودند كه مىخواستند و دوست داشتند كه با حاجيان هم‌سفر شوند . اينان مىگفتند زمانى كه شهر را تصرف كنند كالاها و سرمايه ما را غارت مىكنند و امانتهاى ما را بيرون مىآورند . سپس در عمارت تاج حاضر گرديدند و داد و فرياد زياد راه انداختند و مىخواستند از تنگنائى كه داشتند بيرون شوند .\r\nوزير به بازرگانان گفت : امير المؤمنين مىگويد : شما در حرم\r\n\r\n","description":"","footnote":"","page_name":" 301 ","page_number":323},
  {"content":"\r\n\r\nبخشش من هستيد و در امان من آسوده‌ايد . من پيشواى شما هستم . كارى كه پيش آمده محصول يك حادثه و مصيبت است .\r\nمالهاى شما در شهر محفوظ است و با توجه ما در ضمانت ما سالم مانده اگر از شهر بيرون برويد به دست خود مال خود را در معرض حادثه و بلاها قرار مىدهيد . پس از مسافرت از خطر محفوظ نخواهيد بود بلكه متعرض شما خواهند شد . ازين‌رو شكيبائى پيشه كنيد زيرا پايان شكيبائى پسنديده است . خداوند ما را در مقابل حوادث به عنايت خود نگهدارنده است و دندان عفريت حوادث را كند خواهد كرد . بازرگانان بقدرى فرياد كردند كه ملالت آوردند . آنان را ملامت كردند ولى نپذيرفتند . به افكار سست و آرزوهاى درهم خود رجوع كردند . به جاى آن‌كه به خرد رجوع كنند و به حكم خرد به درگاه خلافت شوند كالاهاى خود را در خانه سلطان جا دادند .\r\nبا اين همه فتنه و شر در مقابل مسافران مهاجم همدان اقدامى نكردند .\r\nسپس چند روز نگذشت كه حوادثى به بازرگانان وارد شد و تمام كالاى آنان به يغما رفت و آن ثروت‌مندان فقير گرديدند . اين يك رسم خدائيست در ثروت‌مندان هنگامى كه نادان و گمراه شوند از عنايت خداوند محروم مىگردند . اگر خدا به‌خواهد ما به زودى سبب اين حادثه را بيان خواهيم كرد .\r\nاما سپاه مهاجم . سلطان صلاح ديد كه به حضور خليفه نامه‌اى مشعر بر طلب مهربانى و پوزش و درخواست بخشايش به‌نويسد .\r\nاز دانشمندان صدر الدين محمد بن عبد اللطيف خجندى و شمس الدين احمد شاه غزنوى در صحبت سلطان بودند . سلطان اين دو دانشمند را جدا جدا به رسالت در خدمت خليفه فرستاد ولى رفتن براى آنان ممكن نشد .\r\n\r\n","description":"","footnote":"","page_name":" 302 ","page_number":324},
  {"content":"\r\n\r\nگفته شد با فرستادن و پيام به توفيق در مرام طمعى نيست . اگر مىخواهيد كارى خوب كنيد سپاهيان را بفرستيد و خود بازگرديد حالا اگر شما بازگرديد مردم مىدانند كه از آن‌چه كرده‌ايد پشيمان هستيد . از نقاط دور مطالب نامه‌ها را مىشنويم و واسطه‌ها را قبول خواهيم كرد .\r\nسلطان و سپاهيان از قبول خليفه مأيوس شدند و بار ديگر به فتنه دست زدند و در لجه سركشى و نافرمانى به افراط غوطه‌ور شدند اصرار ورزيدند . آبادىها را خراب كردند . پرده شكوه و حشمت اينان نزد اهل بغداد پاره شد . بغداديان به هر راه و رسمى كوشيدند كه به مهاجمان چيره شوند .\r\nآنان را در فشار گذاشتند و بناگاه مورد حمله قرارشان مىدادند و سر راه بر آن‌ها مىگرفتند و راهشان را مىزدند و به انواع وسائل ترس و رعب در دل مسافران مهاجم ايجاد مىكردند .\r\nاز موصل كلك ( نوعى قايق ) هائى آذوقه براى سپاه سلطانى مىآورد . بغداديان در دجله به استقبال كلك‌ها رفتند و آن‌ها را گرفتند . سپاه سلطانى در رها كردن كلك‌ها عاجز شد . اهل موصل بعد ازين حادثه از فرستادن كلك‌ها به علت نرسيدن به مقصد خوددارى كردند .\r\nابن هبيره وزير خليفه از وقتى كه سلطان محمد به محاصره بغداد پرداخت باب نامه‌نويسى را با اتابك شمس الدين ايلدگز باز كرد و او را به حركت در همراهى شاهزادگان ملكشاه يا ارسلان‌شاه به همدان تحريك كرد . خبر به مهاجران رسيد كه ملكشاه بر شهرهاى آنان هجوم برده و بر اموال كهنه و نو آنها چيره گرديده است . اقطاعات را به اشخاص واگذار كرده و غلات را صاحب شده و محصول املاك را برده است . در بازوى قوى سپاه اين خبر سستى افكند و دل افراد را متزلزل ساخت . از طرف ديگر هوا به گرمى ايستاد و مثل اينكه از دريا و صحرا شعله برمىخاست . خواجگان و\r\n\r\n","description":"","footnote":"","page_name":" 303 ","page_number":325},
  {"content":"\r\n\r\nاميران و بزرگان و محترمان نزد سلطان اجتماع كردند .\r\nوزير شمس الدين ابو نجيب اصم درگزينى و مستوفى رضى الدين ابو سعد خوافى و نايب استيفاء كمال الدين ابو الريان و از اميران اتابك اياز و عز الدين ستماز و شرف الدين گرد بازو و مسعود بلالى و زين الدين على كوچك موصلى همگان گفتند به‌جانب شرقى بغداد از دجله عبور مىكنيم و جنگ را ادامه مىدهيم اگر نصرت ميسر شد پس شاهد اقبال روى مىنمايد و اگر پيروزى مشكل و سخت گرديد متفرق خواهيم شد و پيمان مىبنديم كه در آينده بازگرديم و از تجربه‌ها كه اندوخته‌ايم فايده بر مىگيريم .\r\nپس به پلى كه در مقابل داشتند روى آوردند و آن را محكم كردند .\r\nبه فرمانى كه اعتماد به آن داشتند به جسارت پرداختند . در روز چهارشنبه از ماه ربيع الاول سپاه صبح كرد و افراد سازوبرگ برگرفتند . زره‌ها پوشيدند و بر اسب‌ها سوار شدند . با ازدحام شروع به عبور از پل كردند درحالىكه با يك سكندرى اسب مرگ را مىديدند .\r\nاتفاقا درين روز بادى شديد وزيدن گرفت و دريا به موج و چين و شكن افتاد . فوج‌هاى سپاه ازدحام كردند و بر پل فشار و سنگينى رسيد ازين رو پل بشكست . سپاهيان خواستند برگردند راهى پيدا نشد . هركس بالاى پل بود از افتادن در آب مىترسيد .\r\nپس دست به گرزها دراز كردند و با اضطراب ناچار بازمىگشتند و بسيارى افراد نمىدانستند پشت سر آنان چه اتفاق افتاده است . آگاه نبودند كه پل شكسته شده و به خيالى كه بر اثر ازدحام بر آنان مستولى شده بود خود را شكسته گمان كردند . تصور كردند كه حادثه‌اى منجر به هلاكت آنان اتفاق افتاده است . مىخواستند و نمىدانستند و به خيالى كوشش كردند . درين گيرودار سلطان سوار شد و به تندى به رودخانه فرات وارد\r\n\r\n","description":"","footnote":"","page_name":" 304 ","page_number":326},
  {"content":"\r\n\r\nشد . به زين الدين على كوچك گفته شد كه سلطان سوار شد و سپاهى در اضطرابست . سلطان از رودخانه به قصد رفتن به منزل خود عبور كرده بود چون از اشتباه سپاهيان آگاه شد بار ديگر در سپاه موصل براى پشت‌گرمى سپاهيان سوار گرديد و خود را بنمود .\r\nچون اهل بغداد اختلاف و درهم بودن و اشتباه مهاجمان را ديدند دروازه‌هاى شهر را باز كردند و افراد چابك و چست را ندا كردند . به نام و نصرت امير المؤمنين شعار مىدادند . دنيا اعم از خشكى و دريا به زبان حال ازدحام كردند . كشتىهاى كوچك را پارو زدند و اين كشتيها مردانى سبك‌بال را حمل مىكردند . حق بر باطل هجوم آورد كه آن را نابود كند .\r\nمهاجمان به خود مشغول بودند و در بازگشتن متحير شده بودند . كسانى از آنان كه در طرف شرقى بودند به طرف غرب راهى نداشتند .\r\nپس بغدادىها به منزل سلطان داخل شدند و كسانى را كه آنجا بودند براندند و دور كردند سپس خانه سلطان را و اموال امانتى را يغما نمودند و كالاهاى تجارتى و امانت‌ها را تباه ساختند . چون در خانه سلطان چيزى نماند درهاى خانه را از بنيان درآوردند و اسباب خانه را تكه‌تكه كردند . مزاحمان بازگشتند درحالىكه ترسيده و نااميد و پشيمان بودند .\r\nمشغول گرديدند به بارهاى سنگين و خود به كارها گرانبار شدند . چون در شب داخل شدند بر زين اسب‌ها نشستند و راه‌پيمائى كردند . شبانه مىرفتند و درنگ نمىكردند .\r\nاز سپاه همدان و آذربايجان كسانى كه در طرف غربى بغداد بودند به ناچار همراه سپاه موصل رفتند . در معركه‌اى افتادند كه قدرت تحمل آن را نداشتند و خطرهائى ديدند كه خيال آن‌ها در فكرشان نگذشته بود .\r\nبغداد صبح كرد درحالىكه خداوند كار بسته را گشوده كرد و شكوه آن را\r\n\r\n","description":"","footnote":"","page_name":" 305 ","page_number":327},
  {"content":"\r\n\r\nبا روشنى و شادى همراه نمود . خداوند از لطف‌هاى خود حكم و فرمان پيروزى بغداديان را با دلائل محكم ساخت . اهل بغداد را در كشتى وقار و اطمينان از طوفان و امواج متلاطم نجات داد . كار تمام شد . حق پيروز گرديد و پيروزى به حقيقت پيوست .\r\nخليفه المقتفى از دنبال كردن فراريان خوددارى كرد و كسانى از مخالفان را كه در گوشه و كنار پنهان شده بودند همانطور در نهانى نگاه داشت . سپاهيان خليفه در شهرها پراكنده شدند و به پيروزى معمول بشارت دادند . ايرانيان دانستند كه بعد ازين به بغداد نبايد طمع كنند .\r\nمؤلف گفت : من درين هنگام در بغداد بودم و قصائدى در مدح و تبريك به خليفه ساخته بودم و آن‌ها را زيب و زينت نموده بودم .\r\nمؤلف گفت : عون الدين بن هبيره وزير خليفه مرا استخدام كرد و به نيابت از خود مرا به حكومت واسط فرستاد . از مدرسه به كار ديوانم آورد . از اشتغال به دانش مرا بازداشت و به خيال خود با كارى كه به من داد مرا از بيكارى نجات بخشيد .\r\n\r\nبيان درگذشت سلطان سنجر بن ملكشاه و توضيح قسمتى از حال‌هاى او از اول عمر تا خاتمه كارش\r\nمؤلف كه خدايش بيامرزاد گفت . سلطان سنجر در روز دوشنبه چهاردهم ماه ربيع الاول سال 552 پس از رهائى از دست طايفه غز وفات يافت . تولد سنجر در بيرون شهر سنجار در روز جمعه بيست و پنجم ماه\r\n\r\n","description":"","footnote":"","page_name":" 306 ","page_number":328},
  {"content":"\r\n\r\nرجب از سال 471 واقع شد . برادرش سلطان بركيارق در سال 490 او را به فرمانروائى خراسان منصوب كرد .\r\n\r\nبيان علت اين كار\r\nمؤلف گفت : در روزگار ملكشاه شهرهاى خراسان قرين سكونت و آرامش بود و راه‌هاى آن سامان امن بود . اطراف اين سامان پر از شحنه - هاى سلطان بود و اشخاص در آنجاها سكونت داشتند . اين ديار اقامتگاه نيكان بود و محل بخشش و نعمت گرديد . ترتيب كشور به وجود نظام الملك وزير كامل و مستقيم گرديد . بخشش وزير براى دانشمندان مكفى بود و براى نادانان به اندازه حاجت .\r\nدر خراسان دوسر سرورى نمىكردند و دو سلطان بر آن چيره نشدند .\r\nچون نظام الملك به شهادت رسيد و مرگ در قرق‌گاه كشور وجود ملكشاه بار افكند و آن را مباح ساخت اين پيمان‌ها بهم خورد و قراردادها نسخ گرديد .\r\nديو فتنه دندان نمود و زيان بر هر كوچك و بزرگى چيره شد . هر كارمندى و هر مأمورى بر رئيس و فرمانده خود بشوريد .\r\nسلطان ملكشاه برادرى داشت كه به وى ارسلان ارغون مىگفتند . در اطراف همدان و ساوه اقطاعى داشت كه در مقابل هفت‌هزار دينار به وى واگذار شده بود . به وى گفته شد تا كى تلخى بىكارى و قناعت را تحمل مىكنى و از زينت و شيرينى سلطنت دور هستى ؟ بدينطريق اراده وى را تحريك كردند و به كارى كه شرايط و لوازم آن را نداشت وادارش نمودند .\r\nپس از اقامتگاه خود پائين آمد و با طلبى شديد بر راهوارى باد رفتار\r\n\r\n","description":"","footnote":"","page_name":" 307 ","page_number":329},
  {"content":"\r\n\r\nسوار شد و تنگ و سينه‌بند مركوب را محكم ببست . به شهر نيشابور آمد ولى اهالى او را راه ندادند و فتح شهرش ممكن نشد پس اراده مروه مرورا كرد و گفت مخصوصا اين شهر را مالك خواهم شد . امير قودن شحنه مرو مطيع و پيرو او شد . تمام مكانها را در اختيار او گذاشت . ارسلان ارغون به وجود قودن قوى شد . او اسبى پيدا كرد و قاطرى از دست داد . بر بلخ و ترمذ چيره گرديد و خراسان براى وى از مخالف صافى شد . با نرمى شهرها را در اختيار گرفت .\r\nبه برادرزاده‌اش سلطان بركيارق نوشت : « من جايگاه نيايم جغرى - بگ داود را به كوشش و مساعدت بخت صاحب شدم . مانند شخص قانع به آن‌چه دارم خشنود هستم . به غير از خراسان نه طمع جائى را دارم و نه با كسى سر جدال و كشمكش دارم . هرچه مىخواهيد در مقابل اين املاك خواهم داد و هرچه ميل داريد براى شما خواهم فرستاد . »\r\nبركيارق در عراق گرفتار بود و فكر و غصه فراوانى داشت كه ازو دور نمىشدند ازين‌رو مصلحت ديد كه خويشتن‌دارى را در مقابل ارسلان ارغون از دست ندهد . پس تظاهر كرد كه پيشنهاد او را قبول كرده است .\r\nسپس بركيارق تغيير عقيده داد و عموى ديگرش بورى برس بن آلب ارسلان را كه نزد وى بود به جنگ با برادر خود يعنى ارسلان ارغون بفرستاد . با بورى بورس مسعود بن ماجرو آلتونتاش امير آخور را نيز ضميمه كرد .\r\nسپاهيان خراسان اطراف بورى برس اجتماع كردند او از نشاط سبك شد نزديك بود پرواز كند . قصد حمله و جنگ كرد . مسعود نسبت به التونتاش مظنون شد به علت حرفى كه به وى گفته شده بود ازين‌رو آلتونتاش و فرزندش را بناگاه مورد حمله قرار داد .\r\nتمام كارها در دست مسعود افتاد عماد الملك ابو القاسم بن نظام الملك\r\n\r\n","description":"","footnote":"","page_name":" 308 ","page_number":330},
  {"content":"\r\n\r\nوزير شاهزاده بورى برس شد . وزير منصب مىداد و مىگرفت . پريشان مىكرد و گرد مىآورد . پاره مىكرد و مىدوخت . تنگ مىگرفت و توسعه مىداد . بورى برس اموال برادر خود ارسلان ارغون را تصاحب كرد .\r\nبرو فرود آمد و او را خورد كرد . كوهسار مقام او را متزلزل ساخت نيز وى را شكست داد .\r\nارسلان ارغون شكست‌خورده و زيان زده به بلخ بازگشت . بورى برس در جايگاه وى پيروز و خوشحال بنشست . پس ارسلان ارغون به كنارها و وسطهاى كشور پيك بفرستاد و افراد را جمع كرد و همان‌طور كه مردانگى وى واجب كرده بود به مرو حركت كرد . بر قله رفيع مرو فرود آمد و حصار شهر را ويران كرد و شهر را به زور مسخر ساخت . در مرو قتل‌عام راه انداخت .\r\nبورى برس از هرات به قصد مقابله ظاهر شد و شهرها را از بلاى او حفظ كرد . دو سپاه با ازدحام بهم برخوردند . شمشيرها به كلاه‌خودها مىخورد .\r\nروباه در اقامتگاه شير زوزه مىكشيد . ميوه فتح از برگ آهن سبز چيده شد . جوجه‌هاى تركش‌ها به لانه چشم‌ها پريدند . نگاه‌هاى تيرها بوسه‌گاه گونه‌ها را خون‌آلود كردند . بدبختى بر بورى برس آشكار شد و شكست خورد و گرفتار و اسير گرديد . او را نزد برادرش ارسلان ارغون بردند و با وى نه نرمى كرد و نه دلسوزى نمود . در شهر ترمز او را زنجير كرد پس خفه‌اش نمود .\r\nوزير او عماد الملك بن نظام الملك را اسير كرد و سيصد هزار دينارش مصادره كرد پس وزير را به قتل رساند . ارسلان ارغون بهر ناشايستى دست زد و كار بدى نماند كه نكرد ناچار خداوند با وى تلافى كرد و تقدير خود را بر وى مسلط ساخت . بر چشمه صافى او گل‌آلودى چيره كرد .\r\n\r\n","description":"","footnote":"","page_name":" 309 ","page_number":331},
  {"content":"\r\n\r\nپس ارسلان ارغون به مرو بازگشت و گمان كرد كه وى پادشاه است و دشمنش نابود شده .\r\nمنجم او به او گفت : « در طالع تو بطور قطع ضررى مىبينم و تو قدرت تغيير آن‌چه را كه تقدير شده ندارى . دورانديشى و خوددارى اصل احتياط است تا از ترس در امان مانى و از آفت نترسى . »\r\nپس ارسلان ارغون از اطرافيان و دوستان خود را نهان كرد و درهاى خانه را قفل زد . كسى را نزد خود نگذاشت مگر غلام بچه‌اى كه به او انس داشت . غلام بچه دير كرد و ارسلان انتظار او را كشيد از دير آمدنش درهم شد . چون غلام حاضر شد او را سرزنش كرد كه چگونه دير كرده است . به اشتباه وى را بازخواست نمود . پس غلام با كارد ضربتى به وى زد كه نقش زمين شد و در همان‌جا جان داد . چون به غلام بچه گفته شد كه چرا اين كار را كردى و براى چه او را كشتى ؟\r\nدر پاسخ گفت : « خواستم از ستم وى مخلوق خدا را راحت كنم .\r\nاين واقعه در علم قديم خدا و به تقدير خدا بود » ارسلان ارغون در سن بيست و شش سالگى در سال 490 كشته شد .\r\nسلطان بركيارق چون از استيلاى عمويش بر خراسان آگاه شد اين سامان را در عهده برادرش ابو حارث سنجر گذاشت و لشكرى در همراهى وى ترتيب داد . پس خبر رسيد به كشته شدن عمويش ازين‌رو از جنگ با وى بىنياز شد ولى فرستادن برادر را صواب ديد . بركيارق به همراهى سنجر حركت كرد . چون به دامغان رسيد خبر به وى دادند كه اطرافيان عمويش فرزند صغير وى را به جاى پدر نشانده‌اند .\r\nچون اين اطرافيان از آمدن سنجر آگاه شدند كودك را كه هفت ساله بود آوردند و از سلطان بركيارق كه نزديك به آنان شده بود درخواست\r\n\r\n","description":"","footnote":"","page_name":" 310 ","page_number":332},
  {"content":"\r\n\r\nامان كردند . اعتراف به سلطنت او كردند و كودك را به حضورش آوردند .\r\nبركيارق از كودك احترام كرد و بر ديگران مقدمش داشت . كودك با پانزده هزار سپاهى دررسيد ولى اطرافيان او را كوچك ديده بودند و خزينه‌اش را يغما كرده و نيازمندش ساخته بودند .\r\nسلطان بركيارق در اطراف رى و همدان اقطاعى به وى واگذار كرد . بركيارق وارد خراسان شد . به ترمذ رسيد و بر جميع شهرهاى خراسان مستولى گرديد و فرمانش در سمرقند نيز روان شد . ولايت سمرقند را نخست به سليمان تكين‌خان پس به محمود تكين و سرانجام به هارون تكين داد و براى هارون تكين فرمانروائى سمرقند مسلم شد .\r\nسلطان ابراهيم غزنوى صاحب غزنه از بركيارق اطاعت كرد .\r\nخداوند در زمين توانائى زيادى به بركيارق بخشيد . سنجر با او بود ولى نه زيور فرمان‌روائى داشت و نه از فرمان‌روائى خالى بود . بر سنجر اسم حكومت خراسان و تشريفات بستن رايت و مشورت در امور باقى بود تا بركيارق از اخبار عراق چيزى شنيد كه گشودن شهرها بر وى تمام شد و رشته اعتماد وى سست گرديد .\r\nمؤيد الملك بن نظام الملك به گنجه براى برانگيختن سلطان محمد بن ملكشاه در طلب مملكت و تحريك وى به حركت برفت . سلطان محمد به جانب رى كه بركيارق در آنجا بود حركت كرد . چون به رى رسيد بركيارق رى را ترك كرد . مادر بركيارق زبيده خاتون گرفتار شد . سلطان محمد او را نخست حبس كرد و سپس خفه‌اش نمود . بركيارق به قصد بغداد از راه خوزستان و واسط برفت و سيف الدوله صدقه بن منصور به وى ملحق شد . به شهر خود با سپاه فراوان و مال و بخشش زياد بازگشت .\r\nگوهر آئين و كربوقاياوى بازگشتند . او هم از راه شهر زود بيرون آمد\r\n\r\n","description":"","footnote":"","page_name":" 311 ","page_number":333},
  {"content":"\r\n\r\nدرحالىكه جماعت زيادى از تركمان اطرافش جمع شده بودند . در محلى كه به آن كورشنبه گفته‌اند با برادرش سلطان محمد پيكار كرد و شكست خورد . تندى و تيزى او به كندى گرائيد و شكسته شد . با پنجاه سوار به اسفرائين سپس به نشابور رفت . از اميران كمك خواست و در كارها به كوشش ايستاد . بزرگان و ناموران شهر نشابور را توقيف كرد و به اركان شهر و دانشمندان دشنام داد .\r\nفخر الاسلام ابو القاسم بن امام ابو المعالى جوينى در زنجير بركيارق وفات يافت .\r\nسلطان سنجر با مردم اطرافش درين هنگام در بلخ بود . امير كندكز و امير ارغش با سنجر بودند . بر شهرهاى بزرگ خراسان مردى كه به وى حبشى بن آلتونتاق مىگفتند مسلط بود و با سرپيچى و طغيان بر خلاف ديگران مىگذراند و در دامغان اقامت داشت . نه تنها خراسان بلكه اكثر شهرهاى طبرستان و جرجان را قبضه كرده بود . قلعه گردكوه و قلعه گيان اسماعيلى آن با حبشى همراه بودند و به انواع به مردم بدىها مىرساندند .\r\nسنجر با اميران ارغش و كندكز به جنگ حبشى رفت و بيست‌هزار سپاهى همراه داشت . با حبشى پنج هزار سوار از اسماعيليان پيروان اسماعيل كلكى صاحب طبس بود . قلب‌هاى سپاه سنجرى به آمدن سلطان بركيارق محكم شد و چون شيران حمله كردند و مانند ابرها ظاهر شدند . كوه‌ها به كوه‌ها برخوردند . شمشيرها كه دختران غلاف‌ها هستند به نكاح فرق‌ها و سرهاى جنگجويان درآمدند ابتدا شكست بر سنجريان بود ولى كار به نفع و فتح آنان تمام شد و كشتن و پيكار اسماعيليان را حلال شمردند . حبشى در حال فرار در برخى قريه‌ها افتاد سپس گرفتار شد درحالىكه بسيار زخم‌دار بود .\r\nحبشى را به حضور اميران ارغش و كندكز بردند و او را زنجير\r\n\r\n","description":"","footnote":"","page_name":" 312 ","page_number":334},
  {"content":"\r\n\r\nكردند . حبشى در مقابل زندگانى خود صد هزار دينار بداد ولى اميران قبول نكردند و او را كشتند .\r\nسلطان بركيارق به عراق بازگشت و جاولى سقا و آيتكين نظامى و اسپهبد صباوه به وى ملحق شدند سپس امير اياز با پنج هزار سوار زره‌دار روپوش بسته بيامد . بركيارق با پانزده هزار سپاهى قصد همدان كرد و برادرش محمد در همدان با هفت هزار سپاهى بود . دو برادر به يكديگر برخوردند و به شدت آتش جنگ را افروختند . چون گرد ميدان فرو نشست سلطان محمد به فرار دست زده بود و از ميدان با جمعى پراكنده به‌در رفته بود . مؤيد الملك اسير گرديد و بركيارق به دست خود براى تشفى يافتن كينه‌اى كه بر اثر كارهاى بد او در دل داشت او را بكشت .\r\nسلطان محمد به شهر گرگان افتاد خبر به برادرش سلطان سنجر رسيد و به سرنوشت او غمگين شد مال بسيارى از نيشابور برايش بفرستاد .\r\nسپس سنجر به ملاقات محمد رفت و او را در گرگان بديد و در همراهى او به بغداد رفت .\r\nدار الخلافه را محل بازگشت و پناه‌گاه قرار دادند . امام المستظهر خليفه به احترام آنان مجلس كرد و خلعت‌ها به آنان بخشيد . خليفه به دست خود طبق معمول بر ايشان پرچم بست . هريك ازين‌دو در سلطنت به تازگى مستقيم شدند .\r\nسلطان سنجر به طرف خراسان بازگشت و محمد نيز وسائل پيكار با بركيارق را بسيجيده مىكرد . محمد و بركيارق نزديكى روذراور در مقابل يكديگر صف كشيدند اما بدون جنگ از هم جدا شدند و هر دو اتفاق بر آشتى كردند . پس از چندى پيمان صلح ميان اين‌دو بهم خورد و هريك به قصد ديگرى حركت كرد .\r\n\r\n","description":"","footnote":"","page_name":" 313 ","page_number":335},
  {"content":"\r\n\r\nدر رى ميان دو برادر جنگ ديگرى برقرار شد و ميان دو سپاه سفيران مرگ روان گرديدند . در اصفهان سلطان محمد محاصره شد .\r\nپادشاهزاده مودود بن اسماعيل بن ياقوتى بن ميكائيل سلطان محمد را به الحاق خود و مساعدت وعده مىداد و به رسيدن به آرزوها سلطان محمد را كمك مىنمود .\r\nسلطان محمد از محاصره بيرون آمد و به طرف ارانيه رفت . قبل از رسيدن به مودود ، مودود خود نابود شده بود .\r\nسلطان محمد سپاه او را برداشت و به اين سپاه قوت و قدرت گرفت .\r\nبركيارق به جنگ محمد رفت و بر دروازه شهر خوى در جمادى الآخره سال 496 به يكديگر برخوردند و محمد فرار كرد و به شهر آنى رفت .\r\nپس دوران و نزديكان ميان دو برادر افتادند و كشور را بين آن دو تقسيم كردند . پشت رودخانه سفيد معروف به سپيدرود با موصل و شام بر سلطان محمد قرار گرفت .\r\nبا اين تقسيم بار ديگر مملكت به ترتيب و نظم افتاد . به نام بركيارق در بغداد و اصفهان و تمام شهرهاى عراق و ديگر جاها خطبه خواندند . هنگامى كه به توانائى خود ساكن شد تقدير او را حركت داد و از سرچشمه عمر بيرون برد .\r\nبركيارق در شهر بروجرد در ماه ربيع الاول سال 498 وفات كرد .\r\n\r\nبازگشت به سرگذشت سنجر\r\nمؤلف گفت : كار سنجر در خراسان دوام پيدا كرد و سلطنت وى قوى شد و قدرتش بر همه‌جا چيره گرديد . صاحب ماوراء النهر قدرخان تصور كرد كه اگر از رودخانه عبور كند و به شهرهاى خراسان بيايد به دست قدرت مالك خراسان خواهد شد . طمع به سنجر به علت كم‌سالى و جوانى بست .\r\n\r\n","description":"","footnote":"","page_name":" 314 ","page_number":336},
  {"content":"\r\n\r\nاين آرزو در جان او وسوسه مىكرد . امير كندكز نهانى به قدرخان نامه مىنوشت و او را بدير آمدن سرزنش مىكرد . پس قدرخان با صد هزار سپاهى كه فضاى وسيع در مقابل آنها تنگنا بود از جيحون گذشت و سرنوشت و بلاى واقع را به حقيقت پيوست . قدرخان به قصد سنجر مصمم شده و به پيكار با وى آماده گرديده بود .\r\nروزى از اتفاق قدرخان با جمعى از خواص خود از سپاهش بيرون آمد و از سراپرده به قصد شكار با سيصد سوار دور افتاد . سنجر فرصت را غنيمت شمرد او را گرفت و به زنجير كشيد . زيرا سپهسالار لشكر يرغش را با جماعتى منتخب بفرستاد كه در شكارگاه قدرخان را شكار كنند .\r\nقدرخان به دست سنجر افتاد و از كار خود پشيمان بود . كار قدرخان كه نزد سنجر مشكل مىنمود آسان شد . قدرخان را به اسارت نزد سنجر حاضر كردند . پس سنجر فرمان به گردن زدن او صادر كرد و با كشته شدن قدرخان جمعيت او پراكنده شد و شمع دولتش خاموش گرديد .\r\nسلطان سنجر به قرارگاه خود بازگشت . سپاهش صبح‌گاه ظاهر شد . اين واقعه در زندگى برادرش بركيارق كمى قبل از وفات او اتفاق افتاد .\r\nنيك‌بختى از هر طرف سنجر را كمك كرد .\r\nپس خوش‌طالعى و نيك‌بختى در كارها براى سنجر بادوام شد و به نور چهره وى شهرها نورانى شد . بهرامشاه از فرزندزادگان سلطان محمود بن سبكتكين به سنجر به قصد مساعدت در مقابل رقيب وى كه بر تخت غزنه نشسته بود و با بهرام‌شاه نزاع داشت پناه آورد . پس سنجر حق ميهمانى او را رعايت كرد و صلاح ديد كه به وى مدد رساند دوست داشت كه درخواست بهرامشاه را برآورد و او را پناه دهد . سنجر مساعدت و به فرياد رسيدن بهرامشاه را انتخاب كرد و نتيجه اين كار را رفتن به غزنه قرار داد . خبر\r\n\r\n","description":"","footnote":"","page_name":" 315 ","page_number":337},
  {"content":"\r\n\r\nبه سلطان محمد رسيد . كار سنجر را نپسنديد و به وى نوشت :\r\n« خاندان غزنوى خاندانى بزرگ هستند به آنها صدمه‌اى مرسان و قصدى بد مكن »\r\nسنجر خيرخواهى برادر را قبول نكرد و آماده به فرياد رسيدن پناهنده خود شد . اين واقعه در سال 510 اتفاق افتاد .\r\nصاحب غزنه با تبختر تمام از سپاه سيلها به حركت درآورد و فيلهاى خود را آرايش كرد . سنجر درحالىكه چتر سلطنتى بر سرش سايه افكنده بود و فتح در سمت راست او كف مىزد بيامد . صاحب غزنه پنجاه فيل داشت كه مقابل صفهاى سپاهش آن‌ها را به صف كرد . پنجاه فيل را جلو هزاران افراد سپاهى قرار داد . بر اين‌ها پهلوانان صاحب غيرت و حمايت - كنندگان تيرانداز قرار داشتند . نزديك بود كه شكست در سپاه سنجر بيفتد زيرا اسبان از فيلها وحشت داشتند و فيلها چون سيلها روآور شدند .\r\nپس امير ابو الفضل صاحب سجستان از اسب پياده شد و اقدامى جسارت‌آميز كرد ميان چهار دست و پاى فيل بزرگ رفت و با خنجر خود شكم آن‌را بدريد . فيل بزرگ فرياد برآورد و پشت به ميدان كرد . فيلها دنبال فيل بزرگ را گرفتند و سپاه غزنوى شكست خورد و سپاه سنجرى فتح كرد .\r\nسلطان سنجر بر اموال غزنه و گنجينه‌هاى پنهان و آشكاراى آن دست يافت . اين خزينه‌ها كه مال خاندان محمود بود از ابتداى سلسله غزنوى تا روزگار سنجر دست نخورده بودند و مهر آنها را نشكسته بودند . چون سنجر به غزنه آمد بند و سد آن را نشكست و پوشش آن را پاره كرد .\r\nچون سنجر اموال غزنه را صاحب شد و خزينه‌هاى سرشار آن را خالى كرد بهرامشاه را به كار و تختش منصوب نمود . در حقيقت در عين‌آباد -\r\n\r\n","description":"","footnote":"","page_name":" 316 ","page_number":338},
  {"content":"\r\n\r\nساختن بهرامشاه او را ويران ساخت زيرا بزدمهء او ثابت كرد كه هر سال دويست و پنجاه هزار دينار به سنجر پرداخت كند .\r\nسلطان سنجر به برادرش سلطان محمد اين فتح و پيروزى را با نامه بشارت داد . سلطان محمد در مرضى سر مىكرد كه درد او را تراشيده و لاغر كرده بود و در مقابل اين بشارت ساكت شد و محزون ماند . بعد ازين واقعه به فاصله يك سال سلطان محمد مرد و سنجر به قدرت افزود . اطرافش را را سپاهيان فراگرفتند و دو سال بعد ازين ايام عزم سمرقند كرد . سپاهيان فايده اين لشكركشى را پس از محاصره طولانى سمرقند به دست آوردند و ميوه آن را چيدند .\r\nصاحب سمرقند احمد خان اثير السلطان مردى بلندپايه بود . او كسى بود كه دوازده هزار غلام ترك داشت . همواره به جنگ با تركان مشغول بود و از شهرهاى آنان به قدرى تصرف كرد كه براى طى متصرفاتش دو ماه مسافرت بايد كرد . او از جنگ چشم‌روشن و فاتح و ثروتمند باز مىگشت . سپس مرض فلج بر احمد خان برسيد كه از علاج آن طبيبان ناتوان شدند .\r\nسنجر شش ماه احمد خان را محاصره كرد و در تنگنا افكند . او هم شكيبائى مىنمود . سرانجام احمد خان در تخته روانى كه غلامان آن را مىكشيدند سوار شد و به سوى سنجر از شهر بيرون آمد . ساعتى در حضور سنجر بود . قدرت گفتگو نداشت . آب دهن او روان بود و سرش خم گرديده بود . سپس به علت نزديكى و خويشى كه با تركان خاتون همسر سنجر داشت . به اندرون سنجر برده شد . نصر خان جانشين احمد شد و سلطنت او را احياء كرد .\r\n\r\n","description":"","footnote":"","page_name":" 317 ","page_number":339},
  {"content":"\r\n\r\nصاحب غزنه سلطان بهرامشاه غزنوى در پيمان با سنجر عهدشكنى كرد و تعهد خود را نكول ساخت . سنجر براى بار دوم متوجه شهر غزنه شد و لجام‌هاى اسب‌هاى سپاه را به آن جانب بگرداند . سنجر به جانب غزنه حركت كرد اما هنگامى كه به بست رسيد رفتن را مشكل ديد هم بارندگى و گل‌ولاى در راه بود و هم تهيه علوفه چارپايان سخت شد . كاه كمياب‌تر و گرامىتر از طلا بود . سختى از سر حد شكيبائى گذشت ولى سنجر اعتناء به وضع موجود نكرد و جسارت ورزيد به‌طورى كه بهرامشاه از ترس متحير گرديد . نزديكى سنجر بهرامشاه را تا لاهور دور كرد .\r\nبا خشم سنجر به غزنه وارد شد و پياله حوادث را به گردش درآورد جان‌ها و مال‌ها گرفت و محله‌ها و بازارها را يغما كرد . چون زمستان تمام شد كارهاى غزنه را مرتب ساخت و به خراسان بازگشت .\r\nچون سلطان محمد برادر سنجر در سال 511 در عراق بمرد فرزندش محمود به سلطنت نشست و سنجر ناگزير به عراق توجه كرد و واقعه‌اى كه پيشتر ذكر كرديم و بد و خوبش را شرح داديم روى داد . سنجر به خراسان بازگشت و به نام او در عراق ايران و عراق عرب و شام و موصل و ديار بكر و ديار ربيعه و مكه و مدينه خطبه مىخواندند و در شرق و غرب عالم به نام وى سكه مىزدند .\r\nسنجر ملقب شد به سلطان اعظم معز الدنيا و الدين و فرزند برادر را يعنى سلطان محمود را به حكومت و ولايتعهدى در عراق منصوب كرد .\r\nسنجر محمود را به مغيث الدنيا و الدين لقب داد . آمدن سنجر را دو مرتبه در روزگار سلطان محمود به عراق و دو بار در ايام طغرل و مسعود ذكر كرده‌ايم . در زمان سلطان مسعود سنجر از رى تجاوز نكرد .\r\n\r\n","description":"","footnote":"","page_name":" 318 ","page_number":340},
  {"content":"\r\n\r\n\r\nبيان و شرح وزيران سلطان سنجر در خراسان\r\nمؤلف كه خدايش بيامرزاد گفت : ابو الفتح بن ابى الليث در روزگار كودكى سنجر از نويسندگان مخصوص وى بود . عميد ابو الفتح همراه سنجر در هشتم ماه شوال سال 489 به بغداد آمد . اتابك سنجر كج‌كلاه هم با سنجر بود و اين ايام در روزگار برادر وى سلطان بركيارق و ابتداى خلافت المستظهر بود .\r\nپس از رفتن به خراسان سلطان سنجر فخر الملك مظفر بن نظام الملك را وزير كرد . فخر الملك بخشنده و داراى خانواده و ثروتمند بود . در معاشرت و صحبت فيروز بود . تأييد خدائى و مقام داشت . كارها را ده سال اداره كرد و در روز عاشوراى سال 500 كشته شد .\r\nسنجر پس از وى پسرش صدر الدين محمد بن فخر الملك را وزارت داد . پس او در انجام مهم وزارت و جمع پراكنده‌ها و پيچيدن باز شده‌ها لياقت داشت . در صبح چهارشنبه بيست و سوم ذى حجه از سال 511 در بلخ كشته شد .\r\n\r\nبيان سبب اين واقعه\r\nمؤلف گفت : سلطان سنجر غلامى داشت كه به وى قايماز مىگفتند سنجر او را دوست داشت و وى را مخصوص خود كرد و خود به محبت به او مشهور شد . تا آن‌جا كه سلطان فريفته او و عاشق او گرديد . قايماز با كرشمه به سلطان فخر مىفروخت و سلطان چون دل به او مشغول داشت\r\n\r\n","description":"","footnote":"","page_name":" 319 ","page_number":341},
  {"content":"\r\n\r\nبه كارش اعتناء نمىكرد . اين غلام به كج‌كلاه شناخته شده بود . وزير همواره غلام را به خرد رجوع مىداد و او را از كارهايش نهى مىكرد .\r\nروزى وزير به وى گفت : « اگر عاقل و خردمند شدى بسيار خوب و گرنه تدبير كارت را خواهم كرد كه درست شوى و كجى كلاهت را راست خواهم نمود . »\r\nغلام بدون اعتناء به تهديد وزير او نيز وزير را تهديد كرد و گفت :\r\n« يا تو كلاه مرا راست مىكنى يا من عمامه ترا راست مىكنم . »\r\nاتفاقا سلطان در ميهمانى وزير بود . سه شب نزد وزير صبوحى و شراب اول شب خورده بود . روز سوم سلطان در مستى شراب صبوحى بود .\r\nحافظه و قوه تشخيص وى بر اثر مستى رفته بود . چشمش در چشم غلام خيره بود و دست وى در دست غلام بود . غلام با كرشمه خود سلطان را تسخير كرده بود پس او را غافل كرد و انگشتريش را از دست او بيرون آورد .\r\nقصد خود را از همه نهان و كتمان كرد . برخاست و با كينه‌اى كه از وزير داشت برفت . وزير در اطاق خود استراحت كرده بود .\r\nغلام گفت : « از وزير براى من اجازه ملاقات بگيريد زيرا براى كار مهمى از پيش سلطان آمده‌ام . »\r\nاصرار كرد تا در را باز كردند . هنگام ورود او هركس كه حضور داشت خارج شد . چون مجلس خلوت شد و وزير با وى اظهار انس و الفت كرد و به وى گوش فرا داد . سر وزير را بريد و سر را به دست گرفت و بر سلطان وارد شد و سر را مقابل سلطان نهاد .\r\nسنجر از مستى به هوش آمد و از جسارت و جنايت غلام بترسيد و از كارى كه با بىشرمى انجام داده بود مضطرب و هراسناك شد .\r\nسنجر امير قماج را بخواست و او در رايزنى ميان اطرافيانش\r\n\r\n","description":"","footnote":"","page_name":" 320 ","page_number":342},
  {"content":"\r\n\r\nراهى آشكار و خردى روشن داشت . سلطان پنهانى به قماج گفت :\r\n« ببين اين قلتبان‌زن به مزد با وزيرم چه كرده است . مسرت و تخت مرا مكدر ساخت . او را از نزد من بيرون ببر و بكش و قطعه‌قطعه‌اش بكن . »\r\nقماج عرضه داشت : « اين كار كارى بس زشت و ناصوابست .\r\nنگاهدارى احترام و سنت سلطانى مقتضى است كه هيچكس از رعاياى شهرستانهاى تو آگاه نشود كه بدون تحصيل اجازه تو در روزگار حكومت تو چنين ناشايستى واقع مىشود . چنين جلوه بده كه اين كار به فرمان تو شده است . مقام خود را حفظ كن و از سبكى و سستى پرهيز بنما . حالا سوار شو و به خانه و منزل خود بازگرد . »\r\nسنجر خيرخواهى قماج را پذيرفت و اين رسوائى را از همگان بپوشيد . پس از مدتى به كشتن اين غلام جسور و تكه‌تكه كردنش به زشت - ترين صورت فرمان داد .\r\nپس از فخر الملك برادرزاده نظام الملك شهاب الاسلام عبد الدوام ابن فقيه عبد اللّه بن على بن اسحاق را سنجر وزارت داد و او دانشمند بخشنده بود و مورد قبول و توجه مردم واقع گرديد . هم خشم داشت و هم بخشش در دانش دينى استاد بود و در اصل و فرع مسائل فقه گفتگو مىكرد .\r\nفقيهان در روزگار اين وزير بازارى گرم داشتند و وزير به وجود آنان حقيقت و حق‌ها را آشكار ساخت . همواره اهل دانش را مقصد بود و بر كسانى كه به وى وارد مىشدند بخشش مىكرد . فرمانش محكم بود و به درستى فرمان مىداد . كشور به وجودش زينت يافت و به نور او روشن گرديد . سرانجام وزير در روز پنجشنبه هفدهم ماه محرم از سال 515 در سرخس بمرد .\r\n« ابو طاهر سعد بن على بن عيسى قمى پس از عبد الدوام عهده‌دار وزارت\r\n\r\n","description":"","footnote":"","page_name":" 321 ","page_number":343},
  {"content":"\r\n\r\nسنجر شد و او مقام و نامى نيك داشت . وفات ابو طاهر در روز چهارشنبه بيست و پنجم محرم از سال 516 بود .\r\nكاشغرى پس از ابو طاهر به وزارت نشست و در ماه صفر از سال 518 معزول شد و پس از وى معين الدين مختص الملك ابو نصر احمد بن فضل بن محمود كه قبلا بيان بخشش و نجابت او شده عهده‌دار وزارت شد .\r\nاو بزرگوارترين بخشندگان و بخشنده‌ترين بزرگان بود .\r\nمختص الملك كسى است كه ايام عمر خود را حساب كرد و هر ستمى كه به ياد داشت مرتكب شده بود تلافى نمود . سلطان سنجر به وزارت او را دعوت كرد چون كشورش نيازمند وى بود ازين‌رو به وى اعتماد كرد و وزارتش داد .\r\nاسماعيليان در روز سه‌شنبه بيست و نهم صفر از سال 521 به‌ناگاه به وى حمله كردند و او را كشتند .\r\nپس از مختص الملك نصير الدين ابو القاسم محمود بن ابى توبه مروزى عهده‌دار وزارت شد . او بهترين وزيران فاضل بود . همواره دانشمندان را گرد هم فرا مىآورد . فرومايگان را مىكوبيد . اهل دانش او را مقصد خود قرار دادند او هم در سايه بخشش و خانه احسان خود آنان را منزل مىداد .\r\nدانشمندان تاليفاتى به وى هديه كردند .\r\nعمر بن سهلان كتاب « بصائر النصيريه » را بنام و براى او تصنيف كرد . آن كتاب كتابيست كه در فن خود مانند ندارد و كسى در نيكوئى و خوبى تاليف بر آن سبقت نگرفته است .\r\nمؤلف گفت : در اصفهان استاد ما جمال الدين عبد الرحيم بن اخوه شيبانى بغدادى از مدحهائى كه در سفر خراسان خود نسبت به نصير الدين گفته و از احسان او برخوردار شده اين قصيده را بر من بخواند . با اين قصيده\r\n\r\n","description":"","footnote":"","page_name":" 322 ","page_number":344},
  {"content":"\r\n\r\nنصير الدين را در نشابور شب عيد فطر سال 525 مدح گفته است :\r\nتاريكى در مقابل دستهاى شتران لاغر ميان گردن دراز جاى بپرداخت . و پرده‌هاى سياه گسترده آن را پاره مىكنند .\r\nشب و شتران لاغر ميان مرا سزاوارتر است اگر حوادث روزگار با آرزويم مخالفت كند . و ازين قصيده است :\r\nشمشيرهاى من لرزش و درخششى دارند كه با آنها بر فرق بزرگان و سرجنبانان علامت و نشانه مىنهند .\r\nچكاچاك شمشيرها در گوش من از آواز خواننده‌اى كه لباس نرم زنان را دربر كرده و دامنش را چين زده گواراتر و گوشنوازتر است .\r\nكارهاى مردم همه شگفت‌آور است ولى دو كار بيشتر تعجب مىآورد . اين دو كار اين است كه نادانى در زحمت باشد و آزاد مردى در غير رنج زندگى كند و خوشحال باشد .\r\nسرخوشانى كه به طبيعت خود سرمستند آنها را مستى خواب خوش مىكند نه آبهاى انگورى .\r\nاگر در زمينى ساكن شوند نيازها كه با كره شتر درازگردن بازى مىكنند آنان را دور مىافكند .\r\nروشنى برقهاى ثروت را ديدند و خبر گرفتن از جانبى كه نه خشم دارد و نه بخشش آرزويش وجود آن‌ها را پر كرده است .\r\nافسون و دعاشان بىاثر شد تنها معالجه‌كننده آن‌ها بخشش وزير نصير الدين محمود است .\r\nمرديست كه با اخلاق ملايم سختى و خشونت دارد . آرى آب و آتش در يك شاخه جا گرفته‌اند .\r\nمرد و شمشير اگر اثر و هنر نداشته باشند مرد زنده چون مرده\r\n\r\n","description":"","footnote":"","page_name":" 323 ","page_number":345},
  {"content":"\r\n\r\nاست و شمشير از نيام بيرون شده مانند شمشير غلاف شده است .\r\nآرى چنين است افق غبارآلود مضطرب تو سيراب‌كننده‌تر است طلب‌كار بخشش ترا از ابرهاى بارنده .\r\nهمان‌طور كه قلم تو هنگامى كه عفريت جنگ دندان مىنمايد از نيزه‌هاى محكم لرزان بىنياز مىكند .\r\nقلم تو چون خندان بر زين كاغذ سوار شود آثار سفيد ترا در آثار سياه خود مىنمايد .\r\nباقى بمان و به زندگى تو دشمنانت رنجور و غصه‌دار بماناد .\r\nنيك‌بختى ازين عيد تا عيد ديگر به تو برساد .\r\nمؤلف گفت : نصير الدين در سال 526 هنگام رسيدن سنجر از عراق پس از درگذشت برادرزاده‌اش محمود بن محمد و آماده كردن سلطنت عراق براى برادر او طغرل بن محمد به جايش از وزارت معزول شد .\r\nقوام الدين ابو القاسم درگزينى بر دولت چيره بود از سلطان سنجر تقاضا كرد كه وزارتش بنام وى باشد و رسوم وزارت در حق او برقرار شود و خودش در عراق تدبير كارهاى سلطان طغرل را از زياد كردن مال و جاه بكند و در حضور سنجر كسى را به نيابت بگذارد كه كارها را به لياقت بگذراند .\r\nپس با تقاضاى درگزينى پاسخ موافقت داده شد و وى به آرزويش رسيد . وزير دانشمند معزول شد و نادانى عهده‌دار وزارت شد .\r\nنصير الدين دانشمند در مقابل اين فرد ناقص برفت . سكه قلب با كساد سكه خالص رواج پيدا كرد . نيابت درگزينى را در حضور سنجر ظهير الدين عبد العزيز حامدى عهده‌دار شد . سنجر به امانت و ديانت اين ظهير الدين اعتماد داشت و خزينه خود را به وى واگذار كرده بود .\r\n\r\n","description":"","footnote":"","page_name":" 324 ","page_number":346},
  {"content":"\r\n\r\nظهير الدين در جاه و مقام شبيه به وزيران بود . درگزينى نيابت خود را به ظهير الدين تنها ازين جهت واگذار كرد كه مىدانست كه كار جز به وى با كسى نمىگذرد و لباس مملكت جز به وى زينت نمىگيرد .\r\nچون درگزينى در عراق به دار آويخته و گردنش زده شد وزارت سنجر را ناصر الدين طاهر بن فخر الملك در ماه جمادى الاولى از سال 528 عهده‌دار گرديد و وزارت او تا آخر روزگار سنجر ادامه يافت . ناصر الدين در راست كردن كجىها و به صلاح آوردن فاسدها كوشش به كار بست و پس از آمدن طايفه غز در ذى حجه سال 548 وفات يافت .\r\n\r\nبيان جمعى از خواص سنجر و غلامانى را كه دوست داشت و پس از دوستى آنان را دور كرد\r\nمؤلف كه خدايش بيامرزاد گفت :\r\nيكى از عادتهاى سنجر اين بود كه غلامى انتخاب مىكرد و او را مىخريد سپس با او عشقبازى مىنمود و به عشق وى مشهور مىشد . با نزديكى غلام پرده‌درى مىكرد و مال و جان خود را به وى مىبخشيد . شراب صبح و شراب شب را با او مىآشاميد و در اختيار و فرمان او بود . پس چون شب روز غلام را تمام شده اعلام مىكرد و بنفشه گلنار او را مىپوشاند او را از خود دور مىكرد و دل از محبت او خالى مىساخت .\r\nگاهى سنجر به حدى از غلامى متنفر و خشمگين مىشد كه به دورى او پس از وصال تنها راضى نمىشد بلكه راحت را در كشتن او مىديد .\r\n\r\n","description":"","footnote":"","page_name":" 325 ","page_number":347},
  {"content":"\r\n\r\nاز جمله اين گونه غلامان غلامى سنقر نام مىبود كه به مردى صراف تعلق داشت . قبل از ديدار غلام سنجر عاشق او شد و به هزار و دويست دينار سكه ركنى او را خريد به علاوه خلعت و بخشش بزرگى به مالك او داد .\r\nاز ظهير الدين عبد العزيز خزينه‌دار سنجر حكايت گرديده كه گفت سنجر روزى مرا احضار كرد و گفت به كارى ترا امر مىكنم كه بهترين خدمتهاى تو به من است و موجب تحكيم مقام و زيادى احترامات تست .\r\nبا پشتكار خود در انجام اين مهم برو و هرچه در امكان دارى به كار بند . پس من اظهار فرمانبردارى كردم و پاسخ دادم كه نهايت كوشش و توانائى را در اجراى فرمان به كار خواهم بست . سپس سلطان گفت :\r\n« اين بنده مخصوص من سنقر روشنى چشم و ميوه دل من است .\r\nنتيجه آرزو و گياه معطر روح من مىباشد . اين خزينه من و مال من به اختيار تو و به مهر تست . بارهاى خراج غزنه و خوارزم رسيده آن‌ها را تحويل بگير همچنين تعهدات كشورهاى ديگر بيامده آن را حساب كن . مأموريتى كه به تو درباره سنقر مىدهم بر خود واجب شمار و اهميت آن را از نظر دور مدار . در چيزى از من اجازه مخواه و منتظر امر تازه مباش . اين كار مهم را بر همه كار مقدم دار و از خدا طلب خير كن و تاخير جايز مشمار .\r\nمىخواهم سراپرده‌هائى چون سراپرده‌هاى من براى سنقر برپاسازى و اسبهائى چون اسبهاى من براى او تهيه كنى . بايد هزار بنده براى او بخرى كه در ركابش راه بروند و بر درگاهش شب هنگام شام بخورند .\r\nاقطاع هركس را كه صلاح مىدانى بگير و به نام او كن و شهر هر اميرى را كه مىخواهى بگير و به وى واگذار كن . خزينه‌اى مانند خزينه من پر از مال براى او فراهم كن . در خزينه‌اش اسباب و آلات زرين و سيمين درخشان بگذار . ديوانى كه به بزرگان نويسندگان و نايبان دانشمند زيور يافته باشد\r\n\r\n","description":"","footnote":"","page_name":" 326 ","page_number":348},
  {"content":"\r\n\r\nبرايش تهيه كن . بايد پس از دو هفته ده هزار سوار داشته باشد . »\r\nظهير الدين گفت از سلطان سه ماه مهلت خواستم ولى شتاب كرد و فرمان داد كه به كار بپرداز و درنگ منما . من همچنان در پى فرصت بودم تا يك ماه و نيم فرصت و مهلت داد . من به كار شروع كردم و در ظرف بيست روز هفتصد هزار دينار ركنى خرج كردم و اين وجه غير از دستگاه و اسباب خسروى و لباسها بود كه از خزينه سلطانى براى او جابه‌جا كردم .\r\nاقطاعات و ولايات و فرمانهاى سنقر ازين حساب بيرون بود . يك ماه نگذشته بود كه سنجر را آگاه كردم كه كار تمام شد . پس سلطان سوار شد و صفهاى سپاه سنقر و اسب‌هاى او را اطراف سراپرده‌اش ديد . سنجر آب و رنگ آشكار و روشنى ظاهر را ديد پس مرا در آغوش گرفت و سپاسگزارى كرد . نام مرا با احترام برد و كار خزينه‌اش را به من واگذار كرد و بفراهم آوردن مقاصدش مرا مأمور كرد . به سنقر و من سفارش كرد كه هريك ديگرى را در نظر داشته باشيم . ظهير الدين گفت .\r\nاز اين كار دو سال نگذشته بود كه آتش گونه سنقر خاص در دود شعله زد و سنجر نخست متعجب شد پس از وى متنفر گرديد . سنقر به ناز و كرشمه مىافزود و چيرگى و تسلط را ادامه مىداد و بر خشم اميران و تحقير بزرگان مىافزود . سنقر به تهديد و توبيخ سنجر توجه نمىكرد . پس سنجر روزى به اطاقى تنها جميع اميران را دعوت كرد . اين اميران از افراد خود به استثناى يك نفر اسلحه‌دار دور بودند . سنجر به آنان گفت هنگامى كه سنقر خاص وارد مىشود همگان كاردها را در وى گذاريد پس اميران به فرمان امتثال كردند و به سنقر درآويختند و او را تكه‌تكه كردند . اين نور به تاريكى گرائيد و اين روشنائى چون ذرات غبار در هوا نابود و پراكنده گرديد .\r\nمؤلف گفت : ازين دسته بود قايماز كج‌كلاه قاتل وزير سنجر كه\r\n\r\n","description":"","footnote":"","page_name":" 327 ","page_number":349},
  {"content":"\r\n\r\nسرانجام بزرگداشت او به كوچك شدن و نابوديش منتهى شد . از جمله كسانى كه سنجر به وى محبت كرد و به نزديكى به خود مخصوصش قرار داد امير مقرب اجل اختيار الدين جوهر تاجى بود و او بنده مادر سنجر و از خواص خدمتكاران مادرش بود .\r\nچون مادر سنجر در ماه شوال سال 517 بمرد اين خدمتكار به خدمت تخت سنجر منتقل شد . سپس دوستى او بر دل سنجر چيره شد و بر تدبير سنجر بدينواسطه مسلط گرديد . به جائى از رفعت سنجر او را رسانيد كه كسى قبل از وى به آن مقام نرسيده بود و به رتبه‌اى او را بلند كرد كه چشمى مانند آن رتبه را نديده بود . سپاه جوهر به سى هزار نفر رسيد .\r\nسپس طول مدت اقامت وى سنجر را ملول كرد در كهنه كردن دوستى او فكر كرد و مجال حيله را تنگ يافت پس اسماعيليان را به كشتن او برانگيخت . سلطان به جوهر خبر داد كه به جوهر او تعرض مىكنند و آن را به عرض تبديل مىسازند . جوهر دانست كه غرض سلطان اينستكه هدف تيرمرك مىشود . دانسته را پنهان ساخت و از همه مطلب را پوشاند . روزى سلطان به وى گفت :\r\n« اى جوهر من مىترسم اين لعنت‌شدگان به تو آسيب برسانند خود را نگاهدار و از آنان احتراز كن . به كار خود بيدار باش . » جوهر به سلطان گفت :\r\n« اگر از خود مرا امان دهى من از كسى نمىترسم . در دفع شر اين جماعت از كسى كمك نمىگيرم . »\r\nسلطان گفتار و جسارت جوهر را تحمل كرد . صبح هنگامى جوهر از خانه‌اش سوار شد و چون ماهى كه از محاق بيرون برود از خانه بيرون آمد . در ركاب او يكهزار شمشير كشيده شده بود . چون در دالان\r\n\r\n","description":"","footnote":"","page_name":" 328 ","page_number":350},
  {"content":"\r\n\r\nخانه سلطان پياده شد درحالىكه پهلوانانش در اطراف او بودند و نگهدارانش مقابل و پشت سر او را محفوظ مىداشتند يكى از اسماعيليان جهيد و با كارد - هائى كه زد به ملاقات مرگش فرستاد . چون داد و فرياد بلند شد سنجر كه در اندرون بود گفت :\r\n( اين جوهر بود كه كشته شد . )\r\nدانسته شد كه كشتن جوهر به دستور سلطان واقع شد .\r\nمؤلف گفت : جوهر مردى خردمند و فهميده و هدايت شده بود از نكته‌هاى زيباى او اين بود كه سلطان سنجر فرمان داده بود در مرو براى وى عمارتى عالى برپا كند كه قبر وى در آن باشد و سنگى عريض در آن نصب كند . سنجر به مرو رسيد و عمارت را ناتمام ديد پس گفت .\r\n( اين عمارت اى جوهر كى تمام مىشود ؟ ) جوهر گفت .\r\n« خداوند آن را تمام نكند . »\r\nجماعتى كه در آنجا بودند به گفتار جوهر گريستند و اين گفتار لطيف و پوزش وى نزد سلطان به جا و به موقع افتاد .\r\n\r\nبيان همت بلند سلطان سنجر و بخشش وى و بهره‌هاى اميران و اطرافيان از نعمتهاى او\r\nمؤلف گفت : سلطان سنجر شهريارى بردبار و ثروتمند و باحيا بود .\r\nهمتى بلند و بىمانند داشت . براى دادخواهان و احقاق حق آماده بود .\r\nبخشش مىكرد . آنچه را شمشيرها فراآورده بودند وى با قلمها پخش نمود . روايت شده كه پنج روز پىدرپى بخشيد و هر روز به نوعى بخشش كرد .\r\n\r\n","description":"","footnote":"","page_name":" 329 ","page_number":351},
  {"content":"\r\n\r\nبيشتر اموالى كه در خزينه‌ها از اسباب و نقدينه داشت بداد . پس از طلاى قرمز هفتصد هزار دينار بخشيد و آنچه از خلعت‌ها و گله‌ها ببخشيد از هفتصد هزار دينار بيشتر بود . به زياده‌روى در بخشش سرزنش كرده شد . پس گفت :\r\n« مگر نمىبينيد مرا كه اقليمى فتح مىكنم كه چند برابر آنچه بخشيده‌ام ارزش دارد و پيش از درخواست به هركه صلاح مىدانم به يك كلمه آن را مىبخشم . آن‌چه بخشيده‌ام در مقابل اين سود زياد كم است و سرزنش به من درين راه وجهى ندارد . »\r\nاز ظهير الدين عبد العزيز خزينه‌دار سنجر ذكر گرديده كه گفت دوست داشتم سلطان موجودى خزينه را ببيند تا لياقت و امانت خزينه‌دار آشكار گردد . پس به سنجر گفتم :\r\nهزار جامه اطلس تقديم مىكنم كه شما آن را ببينيد و اموال ساكت ( نقدينه و جواهر ) و گويا ( حيوانات و غلامان ) را از نظر بگذرانيد .\r\nپس سنجر سكوت كرد و گمان كردم كه به گفتهء من خشنود است .\r\nبه خزينه آمدم و هرچه در آن بود نمايان كردم . در خزينه اموالى بود كه در خزينه هيچ سلطانى پيش از سنجر نبود . اموال خزينه مشتمل بود بر تحفه‌هائى كه بسيار قيمتى و كمياب بودند . جواهرى بود كه رشته آن‌ها مىدرخشيد . كيسه‌هاى نقود فضا را از مسكوكات پر مىكرد . مدال‌ها و نشان‌هائى بود كه قيمتى براى آن‌ها از گرانى شناخته نشده بود . صندوقهائى پر از مرواريد شاهوار بود . چون اينها را چيدم و هر جنس و نوع را مشخص كردم آمدم و به سنجر گفتم :\r\n« آيا اموال خود را نمىبينى ؟ حال خود را بنگر و سپاس‌گزار خدائى را كه به اين نعمتها ترا مخصوص گرداند و اينها را به تو بخشيد . »\r\nپس سنجر گفت :\r\n\r\n","description":"","footnote":"","page_name":" 330 ","page_number":352},
  {"content":"\r\n\r\n« براى چون من كسى زشت است كه بگويند به مال مائل شد و يا به مال نگاه كرد و يا فكر مال در دل او گذشت . لباسهاى اطلس را كه براى من نگاه داشتى ميان اميران تقسيم كن و اشياء و موجودى خزينه را به آنان بنما و بگو سنجر مىگويد اينها را براى شما ذخيره كرده‌ام . اينها را جمع كردم كه در كوبيدن دشمن شما و فراهم آمدن شما پخش كنم . »\r\nظهير الدين گفت اين فرمانرا اجراء كردم . اميران خوشحال و مسرور گرديدند و سنجر را سپاس گفتند . سنجر به خزينه‌اش وارد نمىشد و نگاه به آن نمىكرد و خيال آن به خاطرش نمىگذشت و از بخشش و بزرگى به نائبان خود حسن‌ظن داشت و به نويسندگان فرمان‌خامه را تسليم مىكرد و اينان را بر ديگر اصحاب ترجيح مىداد . سنجر مىگفت :\r\n« دنيا گذرنده است آنان را رها كن با ما بچرند و آنچه از نعمتها ما را فراگرفته آنها را نيز فراگيرد . »\r\nجواهر سنجر در طبل‌هائى كه به مهر وى مختوم بود و محفوظ نگهدارى مىشد . اگر چيزى از جواهر مىخواست فرمان به آوردن مىداد مهرها و قفلها را مىشكست و از جعبه‌ها بر مىگرفت پس آن را مهر كرده به خزينه بازگشت مىداد .\r\n\r\nبيان علت خرابى كشور سنجر و بريدن رشته انتظام آن\r\nمؤلف گفت : چون مدت زندگى سنجر امتداد يافت و عمرش به درازا كشيد اميران بر وى چيره شدند و در مقابل او گردنكشى مىكردند .\r\nكوچك حق بزرگ را تحقير مىكرد و بزرگ از كوچك عقب مىماند . حسد و حقد ميان اميران جاى مساعدت و هم‌پيمانى نشست . بزرگان\r\n\r\n","description":"","footnote":"","page_name":" 331 ","page_number":353},
  {"content":"\r\n\r\nدولت درين روزگار سنقر عزيزى و يرنقش هريوه و قزل و مانند آنها بودند .\r\nقديم‌ترين اميران سنجر قماج و على چترى بودند . آراء و عقايد اميران مختلف شد و هركس از آنان به راه خود مىرفت و به زيان ديگران اقدام مىنمود . اولين اشتباه و ضعف سلطان سنجر شكست خوردن از كافر خطائى بود كه سرچشمه سلطنت او را گل‌آلود كرد .\r\n\r\nبيان علت شكست سنجر در جنگ با خطائيان\r\nمؤلف گفت : طايفه‌هاى قرلق در اطراف سمرقند مقيم بودند .\r\nاموال آن‌ها زياد شد و گله‌هاى اسب و گوسفندانشان پراكنده گرديد و اتباع و اصحابشان نمو كرد به‌طورى زياد شد و به قدرت افزودند كه هراس در دلها افكندند . اميران سنجر سلطان را متوجه تنبيه و جلوگيرى آنها نمودند .\r\nاگر اين طوايف را به حال خود رها مىكردند به شايستگى و رستگارى كه از آنان انتظار داشتند ادامه مىدادند ولى بدون جهتى موجه به آزار آنان پرداختند و بر آنان سخت گرفتند تا آنجا كه خوبيهاى اين طوايف به بدى گرائيد . در دزدى زنها و فرزندان اين قوم زياده‌روى كردند . رسولانى به حضور سلطان سنجر فرستادند و حاضر شدند پنجهزار شتر و پنجهزار اسب و پنجاه هزار سر گوسفند تقديم سلطان كنند تا از سلطان قول و تعهد بگيرند كه در حمايت و ذمه قوى شاهانه باشند و نسبت به خودشان و زنهاشان و فرزندانشان امنيت داشته باشند و كسى متعرض آنها نشود .\r\nچون تقديمى آنان قبول نگرديد و محافظت آنان حاصل نشد غيرت آنانرا وادار كرد كه از تحمل ظلم پرهيز كنند . بزرگانشان از نظر\r\n\r\n","description":"","footnote":"","page_name":" 332 ","page_number":354},
  {"content":"\r\n\r\nمهربانى به بچه‌هاشان به مسافرت پرداختند . به شهرهاى ترك وارد شدند و درگاه اوزخان پادشاه خطا و ختن را بهترين مقصد قرار دادند . در كافران خطائى كسى از اوزخان بزرگتر نبود . از همه ملك او وسيع‌تر و منظم‌تر بود . افراد سپاهى او زياد و ساز و برگ فراوان داشت تا چين فرمان اوزخان روان بود . چون جماعت قرلق به اوزخان رسيدند او را در اضطراب افكندند و علاقمند و مشتاق كشورگيريش ساختند . كفر به ايمان طمع دربست . و به وسيله ظالمان به اهل داد و دادگرى شكايت برد . قرلقىها به اوزخان گفتند .\r\n« شهرهاى خراسان و ماوراء النهر آماده است و نيك‌بختى سلطان - هاى اين شهرها را ترك گفته است . سپاهيان با سلطان سنجر مخالف شده‌اند .\r\nزشتى او نيكى وى را پوشانده است »\r\nخطائى به قدرت افزود و عقربهاى سپاهيان خود را به قصد گزيدن دين و دور كردن آن رها ساخت .\r\nاوزخان با هفتصد هزار جنگجو چون يك شب تاريك پرغبار كفر برسيد و مانند سيلى كه از بلندى به پستى سرازير شود نمايان شد . سلطان سنجر ميان هفتاد هزار سوار سپاهى بود ولى توفيق بر وى خشمگين شده و مدد خدائى از جماعت ياران و همراهانش بدرود گفته بود . خدا ناشناسان حاضر شدند و با افواج سپاهى حمله كردند .\r\nمسلمانان به شهادت رسيدند و به فيض جهاد به بهشت موعود رهسپار شدند . سنجر با چند نفر باقى مانده بود و مددكار نداشت . امير ابو الفضل صاحب سجستان به سنجر گفت : « سپاهيان دشمن گرد ما حلقه زده‌اند و بىشك حوادثى بر ما فرود خواهد آمد . خود را نجات ده تا من به جاى تو زير چتر سلطانى بايستم . »\r\nامير ابو الفضل زير چتر ايستاد و به اسارت درآمد . خاتون همسر سلطان نيز اسير گرديد و در اسارت ماند تا خود را به پانصد هزار دينار از\r\n\r\n","description":"","footnote":"","page_name":" 333 ","page_number":355},
  {"content":"\r\n\r\nخطائيان بخريد .\r\nامير قماج اسير گرديد و بهر ظلم و شدتى مبتلا شد تا خود را به صد هزار دينار خريد . اما امير ابو الفضل چون كافر از قدرت و چيرگى فرزندان او در شهرهايش آگاه شد و اموال كهنه و نو او را شناخت پيشنهادش را قبول كرد و وى را رها ساخت و گفت :\r\n« مانند چنين پهلوان بزرگوار و شجاع كارى را بايد باقى گذارد و نيز شايسته است كه به وى نكوئى كرد . » اين حادثه در سال 532 واقع شد .\r\nمؤلف گفت : اين خطائى بر شهرهاى ماوراء النهر چيره شد و مسلمانان زير ستم و خشم او واقع شدند . بر دست او امام حسام الدين بن برهان بن مازه كه خدا ازو خشنود باد در بخارا به درجه شهادت برسيد .\r\nامام حسام الدين در علم دين هيچكس را با وى ياراى همسرى و مباحثه نبود .\r\nاوزخان بمرد و خواهرش پس از وى متصدى تخت و بخت او شد . تسلط خطائيان در ماوراء النهر تا اين روزگار حاضر ادامه يافت . واليان مسلمان از طرف پادشاه كافر منصوب مىشدند .\r\nفتح بن على بن محمد بندارى اصفهانى مختصركننده اين كتاب مىگويد : مدت حكومت خطائيان درين شهر و چيرگى آنها بر بندگان خدا دراز كشيد تا خداوند به دست سلطان سعيد علاء الدنيا و الدين محمد خوارزمشاه ابن سلطان تكش بن ايل ارسلان بن آتسز بن محمد آن‌ها را بيچاره كرد .\r\nخوارزمشاه به خاتمه دادن و بريدن سلسله آزار آنها و ريشه‌كن كردنشان مصمم شد و به كرات بر سر اين ستمكاران تاخت آورد و هستى آنان را يغما كرد . از شهرهاى ماوراء النهر اين مهاجمان را بيرون ريخت و تازيانه‌هاى قدرت و فشار بر سرشان بكوبيد . پس در شهرهاى آنها وارد شد و جولان كرد تا تمامشان را از ريشه بركند . از جماعت خطائى در آن\r\n\r\n","description":"","footnote":"","page_name":" 334 ","page_number":356},
  {"content":"\r\n\r\nسرزمين‌ها هيچكس باقى نماند . اين واقعه پس از سال 600 به ظهور پيوست .\r\nخوارزمشاه طايفه ديگرى از كافران ترك را هم كه به تتار شهرت دارند و تا آخر شهرهاى چين كشورشان وسعت دارد مغلوب ساخت . همواره سپاه خوارزمشاه فاتح و نيك‌بخت بود . از خوارزم تا شهرهاى آنان پنج ماه راه است و خوارزمشاه درين راه وارد شده بود و به بنده گرفتن و يغما كردن فرزندان و زنانشان درازدستى مىكرد . مالهاى كهنه و نو جماعت تتار را ببرد . سرانجام طايفه تتار فراهم شدند و سپاهى تشكيل دادند و به عصيان دست زدند . سلطان خوارزمشاه جلوگيرى مىكرد اما آنان تمام شهرهاى ماوراء النهر را تصرف كردند به شهرهاى خراسان وارد گرديدند و آباديهاى اين سامان را ويران ساختند .\r\nقلعه‌هاى خراسان را گرفتند و زنانرا به اسارت بردند و مردان آنجا را كشتند . اموال و ذخيره‌ها را يغما كردند سلطان از مقابل آنان دور شد و به شهرهاى اقليم جبال يعنى بلاد مركزى ايران رفت . تتار دنبال سلطان را رها نكردند و تا نزديكى اصفهان او را تعقيب كردند . شهرهاى رى و قزوين و همدان را تصرف كردند هركس كه درين شهرها و سرزمينهاى پست و بلند بودند به تيغ ستم آنها كشته شد . ابتداى ورود تتار بر شهرهاى خراسان اوائل سال 617 بود . از تتار به مسلمانان به قدرى ستم شد و به حدى كشتند و اسير گرفتند و كوبيدند كه مانند آنها را كسى به ياد نداشت و در تمام روزگاران شرح نظير آنها نيامده است .\r\nاقامت تتار در شهرهاى اسلامى دراز كشيد و بر يك منوال مىگذراندند . از خون‌ريزى و يغماگرى سه سال تمام دست برنداشتند و سرانجام از راه آذربايجان با خراب كردن شهرها و خونريزى از بندگان خدا به شهرهاى لان و از آنجا به سرزمين قبچاق رفتند . پس ازين راه به شهرهاى خود بازگشتند .\r\n\r\n","description":"","footnote":"","page_name":" 335 ","page_number":357},
  {"content":"\r\n\r\nخداى بزرگ فتنه بازگشت آنها را جلوگيرى مىكند . شرح بدى اين جماعت به تمام و كمال ممكن نيست . نمىتوان زيانهاى آنانرا بر اسلام و گناهانى كه مرتكب شدند بيان كرد مگر در مجلدهاى ضخيم ولى ما بر سبيل اجمال و خلاصه اشاره كرديم . در هر حال سپاس و ستايش درخور خداست .\r\n\r\nبازگشت به گفتار\r\n\r\nبيان نشاط سنجر پس از فتور و سلامت او پس از شكست\r\nمؤلف گفت : هنگام روبرو شدن و پيكار سنجر با كافر خطائى خوارزمشاه آتسز بن محمد بن نوشتكين از مشغول بودن او فرصت پيدا كرد و فرصت را غنيمت شمرد و به مرو رفت و به زور وارد شهر شد . بزرگان اهالى مرو را بكشت و با آتش ستم ساكنان اطراف شهر را در آتش كشيد . بر تخت سنجر نشست و فرمان صادر كرد و امر و نهى نمود پس از خزينه سنجرى صندوقهاى گوهرها را جابه‌جا كرد .\r\nچون سنجر از پيكار بازگشت خوارزمشاه دانست كه تقدير با تدبير وى مساعد نيست پس به خوارزم بازگشت و يقين كرد كه با اين ناشايست خود را در كام بلا افكند . سنجر به پايتخت خود وارد شد و كوشش به كار برد و سپاهيانى فراهم كرد و متوجه خوارزم گرديد . به قلعه هزار اسب رسيد و قلعه را در حصار گرفت و اطاقهاى آن را سنگباران كرد . قلعه خندقى ژرف و پهن داشت كه لبريز از آب بود .\r\nسنجر اراده كرد كه از آن خندق بگذرد . ديوار قلعه را ميان اميران خود تقسيم كرد و آنان هم آن را خراب كردند . به فشار و زور قلعه تصرف شد .\r\n\r\n","description":"","footnote":"","page_name":" 336 ","page_number":358},
  {"content":"\r\n\r\nطرز تصرف قلعه براى فتح قلاع ديگر سرمشق شد البته پس از آنكه درين كار دماغها به خاك ماليده شد و در بيرون و درون قلعه هزارها نفر كشته گرديدند .\r\nپس حوادث و وقايعى پيش آمد سپس آشتى واقع شد . پس از شب تاريك جنگ ، صبح نورانى آشتى چهره نمود .\r\nخوارزمشاه صندوقهاى گوهرى را كه در مرو از خزينه برگرفته بود سر به مهر به سنجر برگرداند و با اين كار سلامت نفس خود را ثابت كرد .\r\nخوارزمشاه سوار شد و مقابل سنجر در طرف شرقى جيحون بايستاد درحالى كه در دريا و خشكى كشتى پر و سپاه گسترده شده داشت . در جائى كه ديده مىشد خوارزمشاه از اسب پياده شد و زمين را بوسه زد و سنت واجب را قبول كرد و خاكسارى بنمود . سنجر با خشنودى از وى در حالى كه تقدير به فتح او داورى كرده بود به خراسان بازگشت . همواره كار سنجر در رواج بود و پارچه سلطنتش از زيبائى حاشيه داشت تا آنكه خداوند به پراكندگى جمعيت او و بريدن ريسمان انتظام كشورش اراده كرد . خداوند عزت از سنجر بازگرفت و طايفهء غز را برو مسلط كرد . قواعد دولت گسسته شد . شدت حمله‌ها به سستى گرائيد . روزگار عزت به سر آمد و كار تمام شد .\r\n\r\nبيان حادثه غز در سال 548\r\nمؤلف كه خدايش بيامرزاد گفت : غز طايفه‌اى از تركمان بودند كه براى ستم فال مىزدند . در حمايت و عهده امير قماج بودند و خراج خود را براى وى مىبردند . اميران طايفه غز قرغود و طوطى بگ به درگاه سلطان خدمت مىكردند و تقديمى مىدادند . همواره وساطت آنها در كارها مورد قبول بود و نامه‌هاشان به درگاه مىرسيد . امير قماج گناهى بر آنان بست كه هرچه مىخواستند خود را تبرئه كنند قبول نشد . در پائين\r\n\r\n","description":"","footnote":"","page_name":" 337 ","page_number":359},
  {"content":"\r\n\r\nآوردن خشم قماج حيله‌ها برانگيختند اما همچنان قماج خشمگين بود .\r\nبهر راهى و بهر هديه‌اى خواستند كه او را خشنود كنند راضى نشد و دنيا را با همه طول و عرض بر آنان تنگنا كرد .\r\nامير قماج طايفه غز را ناچار كرد تا به وى زيان رساندند . با قماج دشمن شدند و با وى گلاويز گرديدند و در كوبيدن او از هيچ شدت و قوتى فروگذار نكردند و درين زدوخورد فرزند او را كشتند و ازين رو به شدت تهيج شد و آتشش افروخته گرديد . تهديد كرد و چون ابرى آتشبار رعد و برق زد و خشم وى بر شكيبائيش غلبه كرد . نادانى وى راه دانشش را بست .\r\nشايستگان و سرشناسان غز به آشتى دادنش حاضر شدند و تعهد كردند هرچه پيشنهاد كند بپردازند و كشندگان فرزند را نيز به حضورش آورند و آنانرا در اختيارش گذارند ، قماج جز پيكار و كشتن همگان را نپذيرفت و مىخواست ريشه غزان را از بيخ و بن بركند و آنها را بيچاره سازد .\r\nقماج سپاهى چون دريا تجهيز كرد و لجام‌هاى سپاهيان را به قصد آنان به حركت درآورد . غزان سوار شدند و قماج را دچار اندوه ساختند .\r\nتحريك گرديدند و آتش در قماج افكندند و او را شكست دادند . قماج با اضطراب و خشم و اندوهى خناق‌آور به حضور سنجر آمد و گفت :\r\n« كشور درهم شد و رشته انتظام گسسته گرديد . اگر همچنان بنشينى ترا برپا مىدارند و اگر قصد آنها نكنى و به سويشان تير نيفكنى آنها تيربارانت خواهند ساخت . با سپاهيانت به سوى آنها برو و با سعادت خود نحوست غزانرا رد كن . »\r\nبرانگيختن كسى را براى دفع اين حادثه هيچيك از اميران صلاح نديدند و با فتنه به دشمنى اقدام نكردند . به سنجر گفتند :\r\n« اين قماج پير و خرف شده و ترسيده و نااميد است . راه راست را\r\n\r\n","description":"","footnote":"","page_name":" 338 ","page_number":360},
  {"content":"\r\n\r\nگم كرده است . اگر او را مدد كنى خود خوار مىشوى و اگر هوس او را پيروى كنى مورد ملامت و سرزنش واقع خواهى شد . »\r\nقماج چين به پيشانى افكند و لجاج و سختى به كار آورد و همچنان در سنجر مىدميد تا سنجر به جانب او ميل كرد و اميران را به آماده شدن فرمان داد . سنجر آتش خشم خود را شعله‌ور ساخت و در سپاهى چون دريائى لبريز حركت كرد . سواد سپاه چون شب عاشق دراز و بىانتها بود . چون غزان دانستند كه سپاه سر جنگ دارد و به فتنه‌گرى مأمور است دررسيدند و وسيله و واسطه برانگيختند .\r\nغزان گفتند : پنجاه هزار سر شتر و اسب و دويست هزار دينار مسكوك به سكه ركنى و دويست هزار سر گوسفند تركى تقديم مىكنيم و قاتلان فرزند قماج را حاضر مىسازيم . خرج مطبخ و خراج سلطان را در سر هر سال خواهيم داد . فروتنى و نرمى كردند و اظهار خاكسارى نمودند .\r\nسلطان سنجر در قبول و بخشايش را بر روى اين بزرگان ببست و قفل كرد .\r\nاز قبول پيشنهاد غزان سر باز زد و خواست تنها به بدى كيفر با آنان روبرو شود .\r\nپس غزان ترسيدند و كنار رفتند و به پيكار دست زدند . ناچار سرزمينى اختيار كردند كه معبر آن زمين عرضش به حدى بود كه صد سوار مىتوانستند از آن بگذرند به رسم تركمان جنگ را بسيجيدند . نخست قرآنها را درآوردند و از اهل ايمان درخواست امان كردند سپس به كوشش در ايستادند و آماده پيكار شدند و لوازم پيكار را درست كردند . سراپرده‌ها را مانند حصارها دايره‌وار برافراشتند و از پشت آنها آتشهاى پيكانها چشمها را مىسوزاند . صبر كردند تا سپاهى كه در قلب آن سنجر بود به آنها برسيد . صحرا از كثرت سپاه چون دريائى لبريز شد و از گرد و غبار روز\r\n\r\n","description":"","footnote":"","page_name":" 339 ","page_number":361},
  {"content":"\r\n\r\nلباس تيره شب در بر كرد . در طلايه سپاه سنجرى اميران بودند كه خيرخواهى كرده بودند به خيال خود كوشش كردند و سرگردان شده بودند .\r\nسستى اميران را طايفه غز غنيمت شمرد و بر اسبان خود سوار شدند مىكشتند و اسير مىگرفتند . صدمه مىزدند و شكست مىدادند . سپاه سنجر در تنگنا افتاد و محل رهائى كم شد . بدنهاى كشتگان راه را فرش كرد . امير قماج و فرزندش را كشتند . بر سپاه سنجر تاخت آوردند و ساز و برگ و افراد سپاه را نابود ساختند . به سلطان سنجر كه در جماعتى كم از خواص خود مانده راه يافتند .\r\nاسب سلطان در رهائى وى بخل ورزيده بود . غزان اطراف سلطان را همان‌طور كه مژگانها حدقه چشم را فراگرفته‌اند بگرفتند . سلطان در وسط حلقه غزان چون مركز در سطح دايره ايستاده و در دستهاى ستمكاران گرفتار شده بود . امير غزان از اسب پياده شد و زمين را بوسيد و از كين لجام اسب سلطان را گرفت و به دعاى سلطان زبان را حركت داد و گفت :\r\n« اطرافيان و اصحاب تو در آزار و اذيت باز كردند و در نگاهدارى رعيت خوب كارى نكردند . ما تابع و پيرو تو هستيم و در اطرافت مىباشيم . فرمانت را مىشنويم و به ميل تو حرف مىزنيم . »\r\nغزان سلطان سنجر را از اطرافيانش جدا كردند . و هر چقدر به وى احترام كردند اصحابش را خوار و سبك نمودند . سلطان سنجر سه سال با غزان مانند اسير سر كرد . طعام و شراب كمى به سنجر مىدادند ولى او را بر تخت مىنشاندند غزان در مقابل سنجر مىايستادند تنها اميران قرغود و طوطى بك از آنان مىنشست . غزان در شهرها مانند ملخ منتشر شدند و تباهى آن‌ها رفته‌رفته زياد شد . مالها و مردم را بردند نعمت‌ها را نابود كردند و بدبختىها به‌وجود آوردند . شهر نشابور را خراب كردند و با شكنجه‌ها\r\n\r\n","description":"","footnote":"","page_name":" 340 ","page_number":362},
  {"content":"\r\n\r\nساكنانش را كشتند . خون دانشمندان را ريختند . پيشوايان را در محراب عبادت كشتند .\r\nسنجر در صحبت غزان بود و نمىتوانست كه آنها را ازين فجايع جلوگيرى كند . چه بسا با خشنونت با غزان صحبت كرده بود و به آنان فحش داده بود و از اقدام بكارهاشان منع نموده بود هنگامى كه كارهاشان را تقبيح مىكرد آنان به وى پاسخ نمىدادند .\r\nچون باقىمانده سپاه سنجر از رهائى وى مأيوس شدند و او را در تنگناى قفس شكار شده و محبوس ديدند دسته‌دسته شدند و پراكنده گرديدند .\r\nاز خشم و اندوه نزديك بود خود خفه شوند و ديگران را خفه كنند . سنجر در پايان عمر از ميان غزان فرار كرد و به ترمذ رفت . شمشير عزم و قصد را تيز كرد . ولى تير اجل به وى رسيد و كارگر شد .\r\nسپاهش برادرزاده او سليمان فرزند سلطان محمد را حاضر كردند كه جانشين سنجر شود . سليمان سلطنت را يافت ولى رستگار و پيروز نشد .\r\nنه خود شايسته شد و نه اصلاحى كرد . پس به رى و از آنجا به بغداد رفت .\r\nسپاهيان به اتفاق خواهرزاده سنجر محمود خان را به سلطنت برداشتند و محمود خان در نشابور جاىگزين شد . نيكو بود و در وضعى نكو جلوه كرد . اين واقعه در روزگار حكومت سلطان محمد بن محمود بن محمد بن ملكشاه در عراق بود .\r\nسلطان محمد طبق معمول از همدان عهدنامه به وى نوشت و سلطنت وى را قبول كرد . سپس امير مؤيد آىآبه بر نشابور مسلط شد و محمود خان را گرفت و كشت و خود عهده‌دار امور گرديد . جماعت غزان در بلخ و مرو و ديگر شهرها باقى بودند و از راه هدايت همچنان گمراه مىنمودند .\r\nستم را مىپرستيدند و دست ستم بر بندگان خدا گشوده بودند .\r\n\r\n","description":"","footnote":"","page_name":" 341 ","page_number":363},
  {"content":"\r\n\r\n\r\nبيان حوادث عراق پس از رها كردن سلطان محمد بن محمود بغداد را در سال 552\r\nمؤلف كه خدايش بيامرزاد گفت : شرح محاصره بغداد از طرف سلطان محمد گذشت . خداوند امير المؤمنين المقتفى را فاتح گرداند . از قوىترين علت رد شدن محاصره‌كنندگان اين بود كه خليفه به اتابك شمس الدين ايلدگز نامه نوشت كه با سپاهش به همدان برود تا سلطان محمد آگاه شود كه تخت وى را ديگرى بالا رفته و نشاط وى پايان پذيرفته است و ازين رو از بغداد كوچ كند .\r\nپس اتابك ايلدگز با سلطان ملكشاه بن محمود به همدان رفت و به ذخيره‌هاى سلطان مستولى شد و آنها را جابه‌جا كرد . ملكشاه را بر تخت نشاند و خود به تدبير كارها در مقابل او بايستاد . چون سپاهيان در بغداد فرود آمده دانستند كه منزل‌هاى آنان در همدان فرودگاه بيگانگان شد . و واليان آنان از ولايتها معزول گرديدند . خاطرشان مغشوش شد و ترسيدند .\r\nازين رو شهر بغداد و محاصره را رها كرده بيرون رفتند . تقدير جدائى آنان را از بغداد مقدر كرده بود . به همدان بازگشتند .\r\nچون ملكشاه نزديكى برادر خود سلطان محمد را حس كرد به آذربايجان بازگشت و اتابك ايلدگز نيز توقف نكرد و بدنبال ملكشاه مظفر بن سيدى زنجانى را وزارت داده بود و او مردى ريشه‌دار و بسيار دانشمند بود . شعرى شيوا و نثرى بىنظير داشت . از اشعار او ابياتيست كه به شمس الدين ابو النجيب وزير سلطان محمد خطاب كرده است :\r\n« اى ابو نجيب در حق و حقيقت‌گوئى جاى خشمگين شدن نيست .\r\n\r\n","description":"","footnote":"","page_name":" 342 ","page_number":364},
  {"content":"\r\n\r\nآيا تو مثل منى . پس دانش و نژاد كجا مىرود تو همانى كه هستى اين مال زياد هم به ديگرى منتقل خواهد شد . اين ثروت همواره در گردش است . نيز از گفتار اوست .\r\n« من به تاجهاى گذشتگانم سوگند مىخورم و اين سوگنديست راستين كه در آن دروغ نمىگوئيم . من از روى خشم پادشاهى را كه طغيان كرده نگاه مىكنم و از تفرعن و خودخواهى رو به وى نمىكنم . مردمى طلب‌كار وزارت هستند و اينمقام را دوست دارند كه چيزى زياد كنند . من در عهده‌دارى وزارت مقام و قدرم كوچك شد .\r\nمن از روى بىميلى به وزارت نشستم درحالى كه مردم مشوش بودند و حيله‌ها انگيختند كه بر پله‌هاى اين مقام بالا روند . از وزارت به ميل خود مستعفى شدم درحالى كه حكومت پريشان بود در روزگار كسى كه بعد از خدا او حمايت حكومت مىكرد . نفس من مرا در راه تقوا افكند زيرا يقين داشت كه تقوا سودمندترين مقصودها و مقاصد اوست آرزومندم كه به نيكوئى عمرم را ختم كند هنگامى كه روح من به آستان خدا صاحب خود و صاحب نيكوئىها مىرود »\r\nمؤلف گفت : سلطان محمد پس از حادثه محاصره بغداد شريك درد شد با آرزوئى دردناك باقى ماند . در اخلاق مانند نداشت اما به علت مرض مانند فردى معدوم گرديد . جسم او دردناك و رسم وى ناراست شد . نشاط او شكسته و گشادگى خاطر از وى گرفته شد . مردان نامى و بزرگان دولت در روز - گار وى و صاحبان خرد و همت عبارت بودند از عز الدين ستماز و ناصر الدين آقش و امين الدين ابو عبد اللّه امير الدوله . خدمتكاران درگاه شرف الدين گردبازو و نجم الدين رشيد بودند . اينان كسانى بودند كه در دولتهاى گذشته همواره بزرگ و مقدم محسوب مىشدند و سپاه و طايفه داشتند .\r\n\r\n","description":"","footnote":"","page_name":" 343 ","page_number":365},
  {"content":"\r\n\r\nسلطان را در شهر و هنگام مسافرت همراه بودند و با وى در راه صحبت و سلامت ثابت قدم مىنمودند . سلطان محمد حكومت خوزستان را براى برادرش ملكشاه در نظر گرفت و با وى پيمان بست . درين راه ملكشاه موفق نشد و خوشحالى او تمام نگرديد . زيرا امير ايدغدى بن كشطغان كه به شمله معروف بود بر خوزستان غلبه كرده بود و كار ملكشاه را باطل كرد .\r\nملكشاه در شهرها متحير مىگرديد و با كمال تنگى در مقابل بلا شكيبا بود .\r\nاما سلطان محمد با همه شكستگى و مرضى كه داشت در انتظار بود كه مرگ او را كى بلع كند ولى رغبت به نكاح دختر پادشاه كرمان كرد . در مرضى كه داشت دختر را نكاح كرد . مال بخشيد و به كرمان فرستاد . تحفه داد و مجلس بياراست .\r\nخاتون كرمانى بيامد و به قدوم وى كاخها زينت يافت و براى حضور او بخششها زياد شد . چون به همدان آمد سلطان به علت مرض در تخته روانى همسر خود را استقبال كرد و او را در كنار خود فرود آورد . ولى به بهره گرفتن از او توانا نبود و نمىتوانست كه در باغچه وصل او تفرج كند .\r\nبه مهر برگرفتن از خاتون قدرت نداشت . از عروسى وى عاجز و ناتوان شد .\r\nدست صحبت از درازدستى به وى كوتاه شد . خاتون در درگاه سلطان وزير خيمه باقى ماند . در زندگى سلطان زنى بىشوى شد .\r\nبه وزير شمس الدين ابو نجيب دل‌دردى عارض شد كه آفتابش غروب كرد و روح وى از تن جدا شد . از فيض بدن او گورش پر شد .\r\nفردايش بريده شد و با روز مرگ ديروز را فراموش كرد . او در اخلاق عالى محكم‌ترين فرد قوم بود و روشش بهتر از همگنان مىنمود . به فروتنى اخلاق او زيور داشت . از خودپرستى دور بود . سلطان وزارت خود را در عهده\r\n\r\n","description":"","footnote":"","page_name":" 344 ","page_number":366},
  {"content":"\r\n\r\nضياء الدين بن مجد الدين بن علجه اصفهانى گذاشت . از منصب طغرا به وزارت او را منتقل كرد . عروس مقام وزارت را به نكاح بهترين همسران درآورد .\r\nضياء الدين در رياست مردى خردمند و در نسب ريشه‌دار و با نژاد بود . ولى هنگامى به وزارت رسيد كه مشرف بر ترس و مورد اشاره مرگ واقع گرديده بود . به مسند وزارت هنگامى نزديك شد كه در گور آرميد فرمان مقام و مرتبه او هنگامى برپا شد كه سرنوشت با او مقاومت كرد و او را از پا بنشاند .\r\nپس از فوت و موت او سلطان و جماعت وى غمگين شدند . آشنائى و صحبت وى با سلطان طولانى بود . به محبت وى سلطان اطمينان داشت و به او وعده وزارت مىداد اما در عهده تأخير افتاد . هنگامى وزارت را به وى بخشيد و وى به وزارت رسيد كه اين رسيدن سود نداشت .\r\nبعد ازين ايام سلطان درحالى درنگ كرده بود كه بس سخت بود . نه زنده بود كه اميدى به وى بسته گردد و نه مرده بود كه در كفن پيچيده شود .\r\nسرانجام سلطان در روز شنبه آخر ذى قعده سال 554 وفات كرد و براى وى بسيار طلب رحمت شد و به مصيبت او درد زياد گرديد . زيرا او شكيباترين فرد خانواده سلجوقى بود . از همه دانشمندتر بود و بيشتر از همه دوستدار دادگرى و بخشش بود .\r\nپس از سلطان محمد اميران اختلاف كردند سرانجام آراء آنها به دعوت كردن امير ايناج صاحب رى قرار گرفت و محبت وى را كه نهان مىداشتند آشكار كردند . پس عقايد و آراء آنها مخالف يكديگر گرديد .\r\nبرخى از آنان به حكومت ملكشاه برادر سلطان محمد متمايل شدند و بعضى صلاح دانستند كه ملك ارسلان را كه نزد اتابك ايلدگز شوى مادرش بود\r\n\r\n","description":"","footnote":"","page_name":" 345 ","page_number":367},
  {"content":"\r\n\r\nاز نظر موقعيت اتابك بياورند . دسته‌اى به سلطنت سليمان عموى ملك ارسلان توجه كردند . امير ايناج درين هنگام از نظر كثرت سپاه و جمعيت بر ديگر اميران مقدم بود و او به سليمان مايل شد و گفت سليمان سالمتر و محكم‌تر است و راى و فكر او در آزار و اذيت رعايا كندتر از ديگرانست به علاوه خليفه او را ولايت داده و به وى نيكوئى كرده و شايسته‌اش دانسته است .\r\nاگر ما سليمان را به تخت بنشانيم خليفه به سلطنت وى خشنود مىشود و به تربيت او مىپردازد .\r\nمؤلف گفت : سليمان در موصل در زنجير على كوچك بود . امير - ايناج و ناصر الدين آقش و شرف الدين گردبازو اتفاق كردند بر فرستادن امير مظفر الدين الب ارغون صاحب قزوين به موصل به قصد رسيدن به سليمان . با صاحب موصل نسبت به درخواست سليمان مكاتبه شد . زين الدين على كوچك چون به وفات سلطان محمد آگاه شد سليمان را از بند رها كرد . پس از اطمينان يافتن به سوگندها سليمان را تجهيز كرد . سليمان آمد و در همدان بر تخت سلطنت بنشست و بزرگان ترك بفرمانبرى از وى روى آوردند و كار او به ترتيب و نظم رسيد .\r\nآتش‌زنه اقبال وى جرقه زد . مخالفانش موافق شدند . سوگندخوردگان با وى به سوگندها وفا كردند . بستن و گشودن امور و سررشته كارها در دست امير ايناج گرديد . مظفر الدين الب ارغو بن يرنقش صاحب قزوين امير حاجب امين گرديد . وزارت سلطان سليمان را شهاب الدين محمود بن ثقه عبد العزيز نشابورى به عهده گرفت و او وزير ايناج بود . پس در اقطار قلم و فرمانش روان شد . و حكم‌هاى وى با استحكام گرديد . آبروى رفته وزارت را بار ديگر بازگردانيد و در نورانى كردن آفاق وزارت راهها آشكار كرد . چون ديد كه در بزرگان روزگار بزرگتر از اتابك شمس الدين ايلدگز\r\n\r\n","description":"","footnote":"","page_name":" 346 ","page_number":368},
  {"content":"\r\n\r\nنيست و ملك ارسلان بن طغرل نيز با اوست . ازين‌رو بسا ممكنست كه وى متوجه سليمان و دفع او شود فرمان حكومت محال ارانيه را براى او فرستاد . و هرچه در آنجا پراكنده بود جمع كرد و وليعهدى سليمان را براى ملك ارسلان قرار داد . بدينواسطه كارى مشكل آسان و سهل شد . همگان گمان داشتند كه سلطان سليمان پس از حوادثى كه ديد از خواب غفلت بيدار مىشود و پياله مى را مىريزد و از مستى هشيار مىگردد برعكس تصور همه همچنان در شرب مدام حريص بود بازى را دوست مىداشت و از خرد و تدبير به دور بود ناچار احوال او دگرگون شد و سرانجام كارش بد شد .\r\nبه زودى وضع سلطان سليمان را پس از بيان حوادث روزگار سلطنت وى بيان خواهيم كرد و شروع حوادث را به ابتداى حكومت وى مربوط مىنمائيم .\r\n\r\nبيان وفات خليفه المقتفى لامر الله و نشستن فرزندش المستنجد بالله ابو المظفر يوسف بر مسند خلافت\r\nمؤلف كه خدايش بيامرزاد گفت : خليفه المقتفى لامر اللّه پس از واقعه محاصره بغداد چنين خواست كه به شهرها مسافرت كند و آنها را ببيند و به بركت مسافرت ثروتش زياد گردد . پس به جانبى حاضر نشد مگر اينكه آن جانب را به قدوم خود سرسبز ساخت و به هيچ‌جا نظر نيفكند مگر آن‌كه آنجا خرم و زيبا شد . سپاه خليفه در مسافرتهاى كوتاه و بلند وى از خليفه نانها و گوسفندان و ديگر ضروريات را مىگرفت . اين ضروريات به تعداد افراد و چهارپايان تقسيم مىشد . سپاهيان خليفه از شهريه و خرجى و بخششها به ديگران مبرت و بخشش مىكردند . خليفه اگر به كسى اسبى مىداد آن\r\n\r\n","description":"","footnote":"","page_name":" 347 ","page_number":369},
  {"content":"\r\n\r\nاسب مال‌گيرنده مىشد . هيچ استمدادكننده‌اى و دادخواهى نبود كه خليفه در برآوردن حاجت او شتاب نكند . سپاهيان خليفه آرزو داشتند كه سفر خليفه طولانى گردد . زيرا به بخششهاى وى صبح سعادت اينان دوام‌دار و آشكارتر مىگرديد .\r\nدر اواخر ماه صفر سال 554 خليفه به شهر واسط رسيد و من از طرف ابن هبيره وزير درين شهر نيابت داشتم . با اطرافيان و دوستان به استقبال از شهر بيرون رفتم . از كثرت ازدحام پيشوازكنندگان در زحمت بودم .\r\nموكب خليفه را ديدم كه با فوجهايش مىآيد . درست چون دريائى موج زن به نظر مىآمد . از اسب پياده شدم و جلو خليفه رفتم . و مقابل وى زمين را بوسيدم . خليفه از محبت بايستاد تا من سوار شوم و زحمتى در آن ازدحام نبينم . خلقت وى بر مهربانى و بخشش خلق شده بود . مخلص الدين بن كياهراسى به وى گفت :\r\nاينست كسى كه در حق امير المؤمنين قصيده‌اى گفته مثل آنست كه حالت فعلى خليفه را وصف كرده است :\r\n« عزم تو كه به تائيد خدائى مؤيد است هنگامى كه تو آن را با دور - انديشى همراه مىكنى و سفر مىنمائى بسيار آرزوها را برآورده مىكند .\r\nمانند آفتاب بر مردم آشكار مىگردى و بر مردم نور مىپاشى . كثرت نورت چشم كسى را كه به تو مىنگرد از ديدارت باز مىدارد در زير چتر سياه روى خليفه نور مىپاشد مانند ماهى كه از درون هاله مىدرخشد . »\r\nوزير گفت : اين مرد دوست من است و من با وى سابقه صحبت داشتم و شايسته‌اش ديدم و به حكومت گماشتمش در خدمت من شادمان و موفق است و بر اثر نيابت من مقام وى بالا رفته است . خليفه سفارش مرا به وزير نمود زيرا اسلوب شعر من و وظيفه و رتبه من او را به شگفتى درآورده بود .\r\nخليفه به آهستگى قدم برداشت و وارد ديوان خانه شد و ساعتى\r\n\r\n","description":"","footnote":"","page_name":" 348 ","page_number":370},
  {"content":"\r\n\r\nدر ايوان بنشست . سپس خليفه برخاست و وزير بر مسند نشست و امر داد و فرمان نوشت . وزير مقاصد خود را گفت و به گوش حاضران رساند . ناظر واسط درين هنگام امير شمس الدين ابو الفضائل فاتن بود و او از بزرگان خدمتكارانى بود كه صاحب زينتها و مزايا بودند . سپس خليفه به سراپرده‌اش رفت و همچنين وزير هم به خيمه خود شد . ارباب مقام و كارمندان درگاه برحسب مراتب خود در منازل فرود آمدند .\r\nمؤلف گفت : در ميدان شهر واسط حاضر شدم . خليفه المقتفى كه خداوند ازو خشنود باد حضور داشت و فرزندانش همراه او بودند . وليعهد خليفه المستنجد يوسف و ابو على و ابو احمد فرزندان خليفه و فرزند المستنجد ابو محمد كه بنام المستضى بعد از پدر خليفه شد گوى بازى مىكردند .\r\nخليفه در شهر واسط بيش از سه روز درنگ نكرد و به شتاب به بغداد بازگشت مىخواست به غراف پائين آيد پس آب بطورى زياد شد كه از عبور و مرور جلوگيرى كرد خليفه بازگشت . هنگام بازگشت خليفه بغداد در آب رفته بود .\r\nاينواقعه در ماه ربيع الاول سال 554 واقع شد زيرا درين سال بر خلاف عادت آب زياد شد و برج و باروى شهر بغداد را خراب كرد و در محله ظفريه بر ديوار شهر بالا رفت . درين نواحى طوفان نوح به حركت درآمد و از هر بنا شبحى بدون روح باقى گذاشت . بر اثر طوفان منظرى بسيار مخوف به وجود آمد . حادثه و بلائى بود كه فرود آمده بود . شكافى رخ داد كه بستن آن مشكل شد . وزير و صاحبان منصب سوار شدند و از نفوذ آب خواستند كه جلوگيرى كنند اتفاقا طوفان رو به آرامى گذاشت سپس ايستاد . ازين آب بيشتر بالاخانه‌ها غرق شدند .\r\nچون تابستان بپايان رسيد و گرما شكست بار ديگر خليفه المقتفى\r\n\r\n","description":"","footnote":"","page_name":" 349 ","page_number":371},
  {"content":"\r\n\r\nبه شهر واسط و به طرف ناحيه غراف پائين رفت و از حكومت غراف ظفر خادم را معزول كرد و ابو جعفر بلدى را به حكومت آنجا گماشت . على بن افلح وزير ظفر را محبوس كرد و شكنجه نمود . دفينه‌ها و ذخيره‌هاى ابن حماد را كه وى بيرون آورده بود مطالبه كرد .\r\nدر برخى جويبارها اسب خليفه سكندرى خورد و او را به زمين كوفت . سپس خليفه دردناك شد و تقدير از گناهى كه كرده بود با تندرستى خليفه ازو پوزش خواست . اين واقعه در ماه رمضان همين سال اتفاق افتاد .\r\nچون سال 555 دررسيد خليفه به شهر هيت كه اقطاع نور الدوله بن امير عميد بود رفت و شهر هيت را از وى باز ستاند و او را به طمع خود باز گذاشت .\r\nخليفه با طالع فيروز و آرزوهاى برآورده به بغداد روى آورد . بازنگشت مگر آن‌كه دردى به وى رسيد و در روز يكشنبه دوم ماه ربيع الاول در سال 555 به همسايگى خدا منتقل شد درحالىكه دامن و گريبان از معايب پاك داشت . امانت‌دار عالم غيب بود و پاكيزه از هر عيب زيست .\r\nچون فرزند و وليعهد وى خليفه المستنجد باللّه ابو مظفر يوسف دانست كه از حيات پدرش نااميدى هست ترسيد كه كار بر برادرش ابو على تمام شود و خليفه گردد درحالىكه او وليعهد نيست . ازين‌رو هجوم برد و كوچك و بزرگ حرم را محبوس كرد و زنجير نمود . نقل و انتقال صورت داد و روز درگذشت پدر به خلافت با وى بيعت شد . صاحب اموال كهنه و نو متوفى شد .\r\nعده‌اى از اميران خيليه يعنى غلامان مخصوص المقتفى متوفى را گرفت و اعدام كرد . جماعتى از غلامان خود را برگزيد و به مقام رساند .\r\nقاضى سديد الدين بن مرخم را گرفت و شكنجه شديدى به وى رساند كه روح وى از تن بيرون آمد و تن او در خاك جا گرفت . مخلص بن كياهراسى\r\n\r\n","description":"","footnote":"","page_name":" 350 ","page_number":372},
  {"content":"\r\n\r\nرا در تمام مدت خلافت در حبس داشت و او را از بهره‌ورى از مهربانى خود محروم كرد . عضد الدين بن رئيس الرؤسا را در مقام استادىدار ( خوانسار - ناظر ) مستقر كرد و مقام او را از ديگران بالاتر برد . عون الدين بن هبيره را در وزارت مستقر كرد . دولت بوجود ابن هبيره همچنان برجا ماند . غلام خليفه قايماز بر دولت مستولى شد و به استظهار خليفه با احترام تمام ظاهر گرديد .\r\n\r\nبيان نامه نوشتن خليفه به سلطان\r\nمؤلف گفت : خليفه به سلطان سليمان نامه نوشت و از وى طبق معمول اقرار به خلافت و فرمانبردارى درخواست كرد . نيز از وى خواست كه در تمام شهرها بنام وى خطبه بخوانند و اميد وى را در رسيدن به اين مقصود قوى سازند .\r\nخليفه نيكوئى و بخشش خليفه المقتفى را به ياد سلطان آورده بود .\r\nسلطان به زمين بوسيدن و اداى واجب مبادرت كرد . نامه را پذيرفت و بوسيد و به شهرها نامه نوشت و فرمان داد كه بنام خليفه خطبه بخوانند . گمان كرد كه بغداد به آرزوى خود رسيد و پس ازين در اختيار او قرار خواهد گرفت و در انتظار حركت وى مىباشد .\r\nپس قاضى نبيه الدين ابو هريره همدانى را كه مردى در كار موفق و مورد قبول همه بود به رسالت معين كرد . قاضى از بزرگان كشور و دانشمندان ملت اسلامى بود . به همراهى با قاضى امير ابن طغايرك را به سمت واليگرى بغداد بفرستاد . بدين ترتيب نفوذ و قدرت سلجوقيان را كه به فترت و سستى گرائيده بود بار ديگر مىخواست به بغداد بازگرداند . امير كه شرايط و لوازم ولايت را آماده گمان مىبرد با افرادى متوجه بغداد شد . قاضى و\r\n\r\n","description":"","footnote":"","page_name":" 351 ","page_number":373},
  {"content":"\r\n\r\nامير و همراهان با رسول خليفه كه حاجب سونج نظامى بود به جانب بغداد حركت كردند . حاجب مردى زبان‌آور و خردمند و پاكيزه و فصيح بود با قاضى و امير همراه شد و به بغداد رسيد درحالىكه گمان مىكرد كه مقصودش انجام شده است .\r\nچون نزديك شدند پذيرائى از آنان به عمل آمد و مرتب وظيفه و آذوقه براى آن‌ها مقرر شد . مدتى به انتظار نزديكى به خليفه در بغداد مقيم شدند سپس براى درخواست تسلط بر بغداد به پا خاستند . گفتند كه ما تنها براى معرفى خود و تصرف در كارهاى جارى آمده‌ايم نه براى پذيرائى و اقامت و انتظار . وزير به آنان گفت : چه فكر مىكنيد . حال شما بر چه منوال است ؟ مأموريت شما چيست ؟ چه مقصودى داريد ؟ گفتند ما نيامده‌ايم كه بازگرديم . ما تنها به اين قصد آمده‌ايم كه گفتگو كنيم و بنام سلطان خطبه بخوانيم . به آنان گفته شد شما تنها رسول هستيد كه هدايت شده‌ايد و هدايت مىكنيد . از نظر دوستى و حكومت در پناه حمايت خليفه هستيد در مسأله خطبه توجه نكنيد و اصرار ننمائيد زيرا حوادث دارد و خلاصه اگر به دوستى خليفه علاقمند هستيد در خصوص خطبه خواندن اظهارى نكنيد .\r\nگفتند رسول شما به خطبه وعده داده است . مخالفت با اين وعده را علت چيست ؟ خلاف وعده موجب از بين رفتن مال و تحريك كينه و دشمنى مىشود . به آنان گفته شد :\r\nرسول ما حق نداشته است كه به كارى دست بزند كه به وى مأموريت آن را نداده‌ايم به چه وجه از فرستنده شما ( سلطان سليمان ) ما خشنود باشيم .\r\nآيا از باده‌گسارى وى يا از اطرافيان و طايفه او ؟\r\nفردا رسول ما مىآيد و مىگويد كه ما به وى اجازه نداده بوديم و آنچه شما مىگوئيد او نگفته است . آنچه را شما پيمان به آن بسته‌ايد او نبسته و نگشوده است . پس از يكديگر جدا شدند كه طبق وعده فردا بار ديگر فراهم\r\n\r\n","description":"","footnote":"","page_name":" 352 ","page_number":374},
  {"content":"\r\n\r\nنشينند . اتفاقا رسول خليفه حاجب سونج نظامى در همين شب وفات كرد و چراغ زندگى او خاموش شد . راز وى زير خاك پنهان شد و اين قضيه از شگفت‌ترين اتفاقات و غريب‌ترين امور شگفتىانگيز بود . تا آنجا كه مردم درباره اين واقعه گفتگوها كردند و علتهاى مختلفى براى آن تراشيدند . گفته شد كه حاجب را به كشتن بعد از حبس كردن و يا سم خوردن مختار كردند .\r\nدر هر دو صورت حاجب بيچاره شد .\r\nنيز گفته شد كه مرگ حاجب به تقدير خدائى بود و به علت تمام شدن پيمانه عمرش بود . پس از وفات حاجب به پيمان وفا نشد و وعده جريان نيافت . از دو فرستاده سلطان نفرت و خلاف ظاهر شد . يكى از فرستاده‌ها يعنى قاضى ابو هريره اتفاقا هفته‌اى پس از مرگ حاجب سونج وفات كرد و از دست تقدير نجات نيافت . مردم سخنان ياوه و بىاصل گفتند و دانسته و ندانسته حكايتها كردند . رفيق ديگر قاضى يعنى امير ابن طغايرك اوضاع را دريافت و گفت در اقامت در بغداد گرفتاريست و به شتاب قدم در راه نهاد زيرا گمان كرد كه اگر بماند او هم به رفتگان ملحق خواهد شد .\r\nاين رسالت به علت فوت رسول‌ها نابود و بىنتيجه شد . از ترس وقوع نظير اين حادثه كسى به رسالت بغداد نرفت و در دل همگان ترسى از بغداد حكم‌فرما شد . از تسلط بر بغداد مأيوس شدند و هيچ سلطانى به جانب بغداد نرفت و بر آن سامان هيچ تسلطى قرار نگرفت .\r\nمؤلف گفت : درين سال كه سال 555 بود ملكشاه بن محمود بن محمد وفات كرد . چون ملكشاه دانست كه عمويش سلطان سليمان به تخت نشست و حساب‌ها با سلطنت وى خلاصه شد و او به خلوت عادت كرده و از عادت دست بردار نمىباشد . پيروى از هوس مىكند و عزم او تغييرپذير نيست .\r\nبه جانب اصفهان با افراد زياد و ساز و برگ كامل حركت كرد و بدون حادثه\r\n\r\n","description":"","footnote":"","page_name":" 353 ","page_number":375},
  {"content":"\r\n\r\nبه جى « اصفهان » آمد .\r\nبا حضور ملكشاه خوش‌حالى اصفهانيان زياد شد و به فرمان‌هاى وى همگان سر تسليم پيش آوردند و با ديدار او مأنوس گرديدند . جشن گرفتند و بوى خوش پراكندند و پاكيزه شدند . گفتند بار ديگر لطف‌هاى خداوند بازگشت و دوباره روزگار سلطان ملكشاه سلجوقى تجديد شد .\r\nملكشاه در اصفهان مقيم شد و به اطراف و جوانب نامه نوشت و مردم را دل‌جوئى و مهربانى نمود . بىتوجه از كارى بزرگ كه در پيش داشت به لهو و بىخبرى آغاز كرد و غافل گرديد كه به شتاب پژمردگى شاخه‌تر او را فرا مىگيرد . به جوانى مغرور بود و اخلاقى تند و تيز داشت . از بازى تقدير در امان بود . يك ماه برو نگذشته بود كه شهرت يافت ملكشاه روزش به سر آمد و به دنياى ديگر رفت .\r\nاين واقعه در روز دوشنبه يازدهم ربيع الاول اتفاق افتاد . مرگ ملكشاه مسبوق به مرض و عارضه‌اى نبود . بلكه او زنى خواننده را دوست مىداشت و زن وى را گم‌راه كرده بود و خردش را به يغما برده بود .\r\nملكشاه از دست اين زن مىخورد و مىنوشيد و به عشق وى مىآمد و مىرفت . گفته شد كه بناگاه ملكشاه مرد . نيز گفته شد كه سكته‌اى به وى عارض شد . باز گفتند كه به اين زن مايل بود و زن سم بخوردش داد . بهرحال تقديرى قاطع بود و تنها خداوند مىداند حقيقت آن‌را .\r\n\r\nبيان پايان كار سلطان سليمان و چگونگى ستم و خيانت روزگار به وى و كيفيت توقيف شدن وى از مجلس شاهى و انتقالش به سر منزل مرگ\r\nمؤلف گفت : چون سلطنت سليمان وسعت يافت و رشته كارش\r\n\r\n","description":"","footnote":"","page_name":" 354 ","page_number":376},
  {"content":"\r\n\r\nمنظم شد . اميران گمان كردند كه وى به شايستگى و رستگارى مقرون است .\r\nاز نيكوئى به وى كوتاهى نكردند به علت حسن ظنى كه به او داشتند . همواره در محكم كردن وسائل و شرايط كار وى كوشش مىكردند تا تغيير عقيده دادند و صلاح را در عوض كردن او ديدند .\r\nزيرا امير ايناج به شهر خود رى رفت و سلطان سليمان در گمراهى خود غرقه شد . جز امير مظفر الدين صاحب قزوين كه حاجب سلطان بود ديگر اميران بر حمله كردن به سلطان موافق بودند . اينان گفتند كه سلطان مشغول به كارهاى بيهوده است و از كار سلطنت غافل مىباشد و با نادانى و تنبلى رشته نيكبختى خود را بريده است . مصلحت در بستن و گرفتن اوست نه رها كردن وى .\r\nمدتى درنگ كردند و رايزنى نمودند درباره خلع او . با شمس الدين ايلدگز مكاتبه كردند كه فرزند همسر خود سلطان ارسلان بن طغرل را بياورد تا ويرا به تخت بنشانند .\r\nاميران رشته‌اى را قطع نمىكردند مگر آن‌كه قبلا اتصال آن را فكر مىكردند و پيمانى را بهم نمىزدند مگر آن‌كه پيش از بهم‌زدن به فكر بستن پيمانى ديگر مىبودند . اتفاقا حادثه‌اى بر سلطان سليمان وارد شد . از اسب زمين خورد و اين افتادن به تنگى نفس او منتهى گرديد . به علت درد وارد او را عيادت كردند و در رسيدن به آرزو با وى دشمنى آغاز نمودند .\r\nسلطان را در قصرى از خانه سلطنت زنجير كردند و هر اميرى جماعتى از كسانى را كه مورد اعتمادش بود به نگهبانى سلطان گماشت . همگان معتقد شدند كه بايد بيعت با سلطان را بهم زد . بنابود كردن وى همه پيمان بستند .\r\nاين واقعه در ماه شوال سال 555 اتفاق افتاد . پس سلطان سليمان را به قلعه همدان منتقل كردند و پياله‌اى مسموم وى را بخوراندند . مرگى بد و دردناك\r\n\r\n","description":"","footnote":"","page_name":" 355 ","page_number":377},
  {"content":"\r\n\r\nبه ملاقاتش فرستادند . وفات سلطان سليمان پس از جلوس برادرزاده‌اش در سيزدهم ماه ربيع الاول سال 556 اتفاق افتاد .\r\n\r\nبيان جلوس ركن الدنيا و الدين ابو المظفر ارسلان بن طغرل بن محمد بن ملكشاه\r\nمؤلف گفت : در ماه ذى قعده همين سال ارسلان پس از زنجيرى شدن عمويش به همدان آمد و پيرايه سلطنت بربست و به تخت برشد . شمس الدين ايلدگز را به اتابگ اعظم ملقب ساخت .\r\nاتابك به كار پرداخت برخى افراد را خوار و بعضى را گرامى داشت . با برادران سلطان از سفره سلطان مىخورد . زيرا فرزندان اتابك برادران مادرى سلطان بودند . درين گردن‌بند سلطان دانه درشت و گرامى بود كه به آنان ضميمه شده بود . طالع نيك اتابگ رفعت يافت و به وسعت گرائيد .\r\nبزرگان به وى كوچكى مىكردند و امر وى را پذيرفتار شدند .\r\nوزارت بر شهاب الدين محمود بن ثقه عبد العزيز قرار گرفت . منصب حاجبى سلطان به طغرلتكين اياز رسيد . دو ماه در همدان ماندند سپس سلطان از راه ساوه متوجه اصفهان شد . اتابك سلطان ايلدگز همراه سلطان بود . در ساوه امير ايناج بگ سنقر صاحب رى برسيد و به ديدار سلطان شادمان گرديد و ازو شادى ديد . در آشكار كردن راه اخلاص خود به فرمان اطاعتى كه از سلطان داشت دليل نماياند .\r\nميان امير ايناج و اتابك ايلدگز دامادى اتفاق افتاد و براى سلطان به اين اتفاق پشتيبانى تمام و كامل شد . دختر ايناج را پسر بزرگ ايلدگز يعنى نصرت الدين پهلوان محمد برادر مادرى سلطان نكاح كرد . اين برادر\r\n\r\n","description":"","footnote":"","page_name":" 356 ","page_number":378},
  {"content":"\r\n\r\nدر مهم سلطنت محكمترين افراد در مساعدت به سلطان بود . پس امير ايناج را احترام كردند و به شهر خودش روانه‌اش نمودند ولى او در سركشى و زياده‌روى باقى بود . از زيادتى ايلدگز غمگين بود و از جلو افتادن او قلبا متأثر و اندوهگين مىنمود .\r\nايناج به ظاهر اظهار رضايت مىكرد و خود را جزء دوستان مىنمود ولى نهانى با دشمنان همراه بود . سلطان و همراهان به كار ايناج مطمئن و سپاسگزار بودند و به اصفهان برسيدند . سلطان به خانه سلطنت وارد شد و تخت را تصرف كرد . در اصفهان با خوشحالى مستقر شد . واردان در اصفهان به درازدستى پرداختند و ستم خود را تازه كردند . بيگناه را به جاى گنهكار و بخشنده را عوض خسيس و نيكوكار را به جاى بدكار بازداشت كردند . براى افكندن ترس و رعب در دلها بر مردم جريمه‌ها و مالياتها سرشكن كردند و از مصادره‌ها با سرزنش بهره‌ها بردند .\r\nجويبارها را بستند كه باغها را مشروب نكنند تا آن‌كه بهاى آبها را گرفتند . چشمه‌ها را مسير برگرداندند و مانع شدند كه تشنه بر آنها لب بزند .\r\nزمانى در چنين احوال سلطان در اصفهان مقيم شد و چون قصد سفر كرد امير عز الدين ستماز از وى تخلف كرد . خود را از سلطان نگاه داشت و در اصفهان توقف كرد . قبلا به دشمنى با سلطان با امير ايناج مكاتبه كرده بود و با سرپيچى خود با همگان مخالفت نموده بود . از برادر سلطان محمد بن طغرل كه در فارس بود دعوت كرده بود . سلطان با تدبير خود برين مطالب واقف شد و در اضطراب و اندوه افتاد . زيرا اتابك ايلدگز و فرزندانش در همدان بودند و آنان گمان نمىكردند كه اينان به آزار سلطان پردازند . اتابگ بشتاب حركت كرد و براى رسيدن به جماعت سلطان بال پرنده را عاريه گرفت چون به جماعت رسيد اندوه سلطان جا بپرداخت و نور او بدرخشيد .\r\n\r\n","description":"","footnote":"","page_name":" 357 ","page_number":379},
  {"content":"\r\n\r\nامير ايناج از رى در كشيد و به شتاب براى ديدار سلطان و پيكار با او قبل از برخورد اتابك ايلدگز و ممانعت وى حركت كرد . عز الدين ستماز و الب ارغو صاحب قزوين با جمعيت و سپاه فراوان به امير ايناج ملحق شدند . سلطان محمد بن طغرل با آنان همراه بود و قلبهاى اين جماعت با وى موافق بود .\r\nفضاى وسيع در مقابل اين سپاه تنگ به نظر مىآمد . سلطان ارسلان هم در سپاه جوشان و سواران جنگجو قرار داشت .\r\nدلها به تپش درآمد . دو سپاه حركت كردند و ازدحام نمودند آتش كينه‌ها زبانه زد . برخورد دو سپاه در اطراف كرج بود و نزديك بود كه بلاى جنگ غيرقابل گشايش گردد . سلطان وزير را به ظاهرسازى و مداراى با خود متهم كرد نيز گمان كرد كه وى با امير ايناج محرمانه مكاتبه و ارتباط دارد .\r\nاطرافيان سلطان را به كشتن وزير وادار كردند و او را از مكر و حيله وزير بر حذر داشتند . سلطان گفتار اينان را ترتيب اثر نداد و زنجير كردن و گرفتن وزير را صلاح نديد . جماعتى را مأمور كرد كه به عنوان خدمت به وزير با تظاهر به حفظ احترام او نهانى وى را مواظب باشند . وزير در حمايت نصرت الدين پهلوان بود و كار او بر اين قرار گرفت كه هدايائى به نصرت الدين تقديم دارد و چهل هزار دينار بپردازد .\r\nمال را سرانجام از وزير گرفتند و قيل و قالها نسبت به وى آرام شد .\r\nمال وزير را در حوائج سپاه خرج كردند و او بار ديگر صاحب طالع نيك و روشن و بخت پيروز شد . در روز پيكار وزير نيز حمله كرد . چون دو سپاه در يك مكان مقابل يكديگر ايستادند ميمنه ايناج ميسره سلطان را شكست داد . سلطان زير لب سخن مىگفت و از هجومى كه به وى شده بود اندوهگين گرديد ولى در قلب سپاه ايستاده بود . ايلدگز كنارى رفت و با جمعيت خود و فرزندان\r\n\r\n","description":"","footnote":"","page_name":" 358 ","page_number":380},
  {"content":"\r\n\r\nقلب سپاه ايناج را مضطرب كردند . ايناج با دلى پرضربان نجات يافت درحالىكه كوشش وى با خيالش دست تعهد به هم مىدادند . از پس سر او را مىراندند و خود صلاح در فرار و رفتن ديد . در غبار ميدان و گرد اسبان لاغرميان كه چون شب پرده سياهى آويخته بودند پنهان شد . ضربت شمشيرى بر روى وزير رسيد و چشم راست وى را ببرد . وزير ندانست كه كه پس از رفتن طلايش پاكيزگى رويش با رفتن چشم راستش نيز از دست مىرود .\r\nوزير را در تخته روانى به جهت معالجه به همدان بردند . بدين صدمه دشمنان وزير را شماتت كردند و چون سگان درنده به وى پارس مىنمودند .\r\nايناج به ميدان جنگ پشت كرد و با بدبختى فرار كرد . باروبنه را رها كرد و خود تنها رفت . سلطان به عادت معهود به سلطنت بازگشت و كشورش وسعت يافت .\r\nرشته امور او منظم شد . چرخ بخت وى گردش كرد و كشتى او ريزش داشت . شوهر مادرش اتابك ايلدگز به تنهائى به امر و نهى و گشودن و بستن و خراب كردن و مقام دادن و عزل نمودن و نزديك كردن و دور نمودن و سعادتمند كردن و بدبخت ساختن پرداخت . اتابك مواظب همگنان بود . گرد نهائى را زد .\r\nدشمنان را دوستى كرد و با دوستان دشمنى نمود .\r\nچون جنگ خاتمه يافت سلطان با پرچمهاى افراشته متوجه رى شد .\r\nپيكانهايش را براى خراب كردن بريدن خانه و دربار ايناج استوار كرد . بر ايناج وارد شدند و اقطاعاتش را گرفتند و اموالش را بردند . ذخيره‌هايش را گرد كردند و اموال او را متفرق ساختند . ايناج از دست آنان نجات يافت و از زندگى به نفس كشيدن و آزادى قناعت كرد . ايناج در اطراف دامغان بود و متصل\r\n\r\n","description":"","footnote":"","page_name":" 359 ","page_number":381},
  {"content":"\r\n\r\nطلب مهربانى و عرض حاجت به اميد برآوردن آن مىكرد . وسيله و واسطه برمىانگيخت . سرانجام شرايط و مقدمات كار فراهم شد و آشتى تمام گرديد . آرزوهايش تحقق يافت ولى او را بداشتن شهر رى تنها قانع كردند .\r\nاو نيز گمراهى خود را با هدايت عوض كرد .\r\nشهرهاى گلپايگان و ساوه كه جزء اقطاع او بود ازو بازگرفته شد .\r\nبار ديگر زندگى عادى و شيرين و رخشندگى طرب به وى بازگشت .\r\nسلطان و سپاه به قزوين رفتند . صاحب قزوين در قلعه سرجهان متحصن شد . و خوارى و مشقت ديد . نايبان و كارمندان او را متفرق كردند و اموالش را فراهم ساختند . تا پايان فصل زمستان با حوادث پراكنده در قزوين مقيم شدند .\r\nسپس ريسمان ازدحام را بريدند . سلطان متوجه همدان شد و اتابك ايلدگز به آذربايجان رفت .\r\nبدينسان سلطنت ارسلان بن طغرل بن محمد بن ملكشاه مستقر شد و در نفوذ فرمان و عزت نظائر وى معدوم شدند . بر سلطان و تمام شهرها شمس - الدين ايلدگز شوهر مادر ارسلان فرمان مىداد و در برپا داشتن قواعد سلطنت سلطان سنّت و رسم معمول را جارى مىكرد .\r\nوزارت سلطان ارسلان همچنان در عهده شهاب الدين ثقه بود . مردم به علت بخشش و علو همت نسبت به او حسد و كينه داشتند . آخر در اصفهان وفات يافت و پس از وى فخر الدين بن معين الدين مختص وزير عهده‌دار وزارت شد و چون بعد از سالها در همدان مرد جلال الدين ابن قوام درگزينى وزير شد . وزارت او در سلطنت سلطان ارسلان امتداد يافت و در محكم كردن فرمانهاى سلطانى كوشش كرد .\r\n\r\n","description":"","footnote":"","page_name":" 360 ","page_number":382},
  {"content":"\r\n\r\n\r\nبيان وفات سلطان ارسلان در سال 571 و درگذشت اتابك ايلدگز پيش از وى\r\nمؤلف كه خدايش بيامرزاد گفت : سلطان ارسلان خواهر فخر الدين رئيس همدان را نكاح كرد . وفات شمس الدين ايلدگز در نخجوان اتفاق افتاد . فرزندش محمد ملقب به پهلوان كه برادر مادرى سلطان ارسلان بود جاىگزين پدر شد . پهلوان پس ازو خواست كه تنها فرمان‌روا باشد . سلطان ارسلان مريض بود و به خانه همسرش در همدان منتقل شد و در آنجا مرد .\r\nگفته شد كه پهلوان برادرش او را مسموم كرد . احتياط در باقى ماندن او بود اما او را نگذاشتند كه بماند .\r\nپهلوان فرزند كودك سلطان ارسلان را كه طغرل نام داشت بر تخت نشاند . فرمانهاى وى در شهرهاى وسيع كارگر شد و همواره كارش مستقيم بود و استقامت وى استمرار داشت . ستاره اقبال و نيكبختى به وى لبخند مىزد . پهلوان در اوائل سال 582 مرد و برادرش مظفر الدين قزل ارسلان متولى كشور شد . رشته امور را انتظام داد و در راه صحيح رهسپر شد .\r\nطغرل به خرد رسيد و جوان شد و فرمان خود را غير قابل نفوذ دريافت . احترام خود را مخفى ديد پس فرمانروائى بدون شركت ديگران را دوست داشت و خواست كه خود به تنهائى صاحب امر و نهى باشد .\r\nشبانه فرار كرد و جماعتى از اميران طايفه پهلوان به وى ملحق شدند و او را در يكتائى و بدست آوردن احترام سلطنتى تحريك كردند .\r\nطغرل در تدبير خوش‌فكر نبود به تهمتى شكنجه و قتل مىكرد و متهم را نابود مىساخت اميران طايفه پهلوان او را مساعدت كردند و\r\n\r\n","description":"","footnote":"","page_name":" 361 ","page_number":383},
  {"content":"\r\n\r\nكوشيدند كه نيكبخت شود . قزل ارسلان چندبار به مخالفت با طغرل قيام كرد ولى اميران ويرا بنشاندند و مانع شدند . طغرل روزى به سوءظن آتش خشمش افروخته شد و بر بساط خود بناگاه اميران را بكشت . دلها از وى رميده شد و پايه سلطنت وى لرزان گرديد اما قزل ارسلان به عكس صاحب مقام و تمكين شد . سلطان به وزير خود عزيز الدين بن رضى الدين بدبين شد وزير و برادرش را محبوس سپس مقتول ساخت .\r\nدر هر كارى كه موفق نمىشد يا شكست مىخورد به نزديكان حمله مىكرد .\r\nبناگاه فخر الدين رئيس همدان را سم خورانيد و گمان بد بر هركس كه نزديكش بود مسلط مىساخت و درباره‌اش تصميم بد مىگرفت . هر چقدر طغرل جاه و جلال پيدا مىكرد عمويش در افكندن و از ريشه كندن او مىكوشيد .\r\nسرانجام در سال 585 به امير حسن بن قفجاق رسيد و خواهرش را نكاح كرد .\r\nبنابر موقعيت و اقتضاى زمان با وى رفتار كرد . با وى به قصد كمك حركت كرد . مىخواست همراهى و مساعدت به وى كند . به شهر ارميه رسيدند دروازه شهر را بر وى بستند و قفل كردند . جماعت قبچاقى كه همراه وى بودند كمك كردند . پس به شهر ارميه وارد شدند و شهر را يغما كردند و ويرانش ساختند .\r\nسلطان صلاح الدين از شام رسولانش را به قصد آشتى دادن سلطان طغرل و قزل ارسلان روانه كرد . سلطان به پيشنهاد او مايل و نرم گرديد نزديك بود كه آشتى تمام شود و خبر آن منتشر گردد . اما عقايد و سليقه‌هاى بد از تحقق آرزوها جلوگيرى كرد و راه صواب را مخفى نمود .\r\nسلطان اراده كرد كه قزل ارسلان را در همدان بازداشت كند .\r\nپس قزل ارسلان پيشدستى كرد و همان روز ورود سلطان را گرفت و در بعضى\r\n\r\n","description":"","footnote":"","page_name":" 362 ","page_number":384},
  {"content":"\r\n\r\nقلعه‌ها زنجير كرد . آثار حوادث زائل شد و روزگار به آرامى گرائيد كار تمام شد . قزل ارسلان به رسم سلاطين پنج نوبت طبل مىكوفت . و به تنهائى خود را براى سلطنت آماده مىكرد و به صفائى كه دست داده بود از گل - آلودى سرچشمه بخت سرگرم و نيز از قضا و قدر غافل بود .\r\nشبى از شبها قزل ارسلان را بر رختخوابش با سر بريده يافتند و طعنه‌زن وى به قدرت زودگذر از سلامت و شادى او مأيوس شد . قاتل وى ميان نگهبانان او بود و دانسته نشد كه چه كسى بر بريدن سرش اقدام كرده است . قتل قزل ارسلان در ماه شعبان از سال 587 بود .\r\nبرادرزاده قزل ارسلان نصرت الدين ابو بكر بن پهلوان به آذربايجان رفت و آن‌جا را تصرف كرد . برادرش قتلغ ايناج بن پهلوان در راه رى رهسپر شد و اين شهر را به دست آورد . برخى از اميران در بيرون آوردن طغرل از حبس و بازگشتن او به تخت كوشش كردند .\r\nطغرل به پايتخت يعنى شهر همدان رفت . بار ديگر صاحب جلال و تمكين شد و دادگرى و نيكوكارى را تجديد كرد .\r\nسلطان خوارزمشاه در سال 589 به قصد تسخير مملكت سلجوقى بيامد .\r\nسلطان طغرل در پيكار با وى روبرو شد و با جمعيتى كم صف خوارزميان را شكافت و شجاعتى چون رستم نماياند . سپاه خوارزم طغرل را دايره‌وار در ميان گرفتند و تيربارانش كردند .\r\nسر طغرل را برگرفتند و اصحاب و اطرافيان وى ازو حمايت نكردند .\r\nسر طغرل به بغداد فرستاده شد و سلطان خوارزم شاه بر شهرها مسلط گرديد .\r\nسلسله سلجوقيان به طغرل منقرض شد و اولين پادشاه اين سلسله نيز طغرل نام داشت . مدت سلطنت اين سلسله يعنى از هنگامى كه طغرل اول به بغداد رسيد تا آخر روزگار طغرل سوم 140 سال بود كه مانند يك سال گذشت .\r\n\r\n","description":"","footnote":"","page_name":" 363 ","page_number":385},
  {"content":"\r\n\r\nپس پاك است كسى كه سلطنت او فنا نپذيرد و فرمانش دگرگون نشود .\r\n\r\nبيان وزرائى كه عهده‌دار وزارت بودند\r\nمؤلف كه خدايش بيامرزاد گفت : جلال الدين بن قوام وزير بود و پس از وفاتش برادر وى قوام الدين وزير شد . پس قوام الدين عزل شد و كمال الدين زنجانى كه به تعجيلى معروف بود وزير گرديد . چند سال وزارت كرد پس عزل شد . پس صدر الدين قاضى مراغه وزير شد و بعد از عزل وى عزيز الدين بن رضى كه صاحب اخلاق پسنديده و بخشنده بود بر وزارت مستقر گرديد . سپس حادثه قتل او پيش آمد و سلطان بپراكندن جمعيت وى فرمان داد .\r\nمؤلف گفت : در ماه‌هاى سال 565 ايناج صاحب شهر رى بر تختش كشته شده پيدا شد . علت هلاكت وى دانسته نشد . حمله به وى را به غلامانش نسبت دادند كه طبق دستور و شركت وزير وى انجام دادند . وزير ايناج سعد الدين اسعد اشل بود . اين سعد الدين را شمس الدين ايلدگز وزارت داد .\r\nسعد الدين در كار مستقل گرديد . پيش از سعد الدين مختار الدين وزير ايلدگز بود .\r\nمؤلف گفت : سلطان طغرل در خلافت المستضى به سلطنت نشست .\r\nخلافت المستضى بامر اللّه در ماه ربيع الآخر از سال 566 شروع شد و در آخر ماه شوال از سال 575 او منتقل به رحمت خداى بزرگ گرديد .\r\nپس از وى خليفه الناصر لدين اللّه ابو العباس احمد بن المستضى بامر اللّه ابو محمد حسن بن المستنجد بن المقتفى كه خدا از همه آنان خشنود باد به - خلافت رسيد .\r\n\r\n","description":"","footnote":"","page_name":" 364 ","page_number":386},
  {"content":"\r\n\r\nخلاف ناصر تا آخر ماه رمضان سال 622 امتداد يافت و در ماه رجب سال 623 وفات يافت . فرزند ناصر المستنصر باللّه ابو جعفر منصور است كه خداوند يارانش را گرامى گرداناد و قدرت وى را چند برابر كناد .\r\nعماد الدين كه خدايش بيامرزاد گفت : من دوست داشتم كه اين كتاب را با شرح حادثه هر سال و بيان هر مقصود و مرامى بپايان برسانم . ولى به علت دور بودنم از محيط و شناسائى حوادث اين ايام و اقامت در شام به بيان خلاصه‌اى از آنچه دانستم بسنده كردم و از شرح تفصيل حوادث دم دركشيدم .\r\nسلطنت در امروزه روز سبك و سست شده است . علل اغتشاش و رمزهاى سستى و سبكى آن آشكار است هيچ وزيرى به اخلاق و كارهاى نيكو توفيق نيافته تا من نام ويرا ببرم و ديگران را از كردارش آگاه نمايم آن‌چه از خوبيهاى روزگار خلافت ناصر نوشتم براى هر موفق به هدايتى مكفى است .\r\nپايان\r\n\r\n","description":"","footnote":"","page_name":" 365 ","page_number":387},
  {"content":"\r\n . \r\n","description":"","footnote":"","page_name":" 366 ","page_number":388},
  {"content":"\r\n\r\n\r\nفهرست نام‌ها و قبائل\r\nآتسز بن محمد بن نوشتكين ( خوارزمشاه ) 336\r\nآرمانوس ( امپراطور روم ) 45 - 51\r\nآغوش ( امير ) 291\r\nآق ارسلان 258\r\nآق سنقر ( فرماندار حلب ) 79 - 86\r\nآق سنقر احمد يلى 190 - 191 - 193 - 194 - 195 - 196 - 197 - 200 202 - 209\r\nآق سنقر برسقى 169 - 207\r\nآق سنقر فيروزكوهى 258\r\nآق سنقر قسيم الدوله 91\r\nآلب ارسلان بن داود بن ميكائيل 19 - 34 - 35 - 37 - 43 - 44 - 45 - 48 - 49 - 51 - 52 - 53 - 54 - 55 - 56 - 76 - 82 - 96 - 99\r\nآلب ارسلان فرزند طغرل دوم - 193 - 194 -\r\nآلب ارسلان فرزند سلطان محمود 243 - 249\r\nآلتونتاش 120\r\nآلتونتاش آمير آخور 308\r\nآيتكين 90\r\nآيتكين سليمانى 52\r\nآيتكين نظامى 313\r\nابخازى 226\r\nابراهيم بن محمد ( ص ) 89\r\nابراهيم بن ينال 9 - 15 - 18 - 19\r\nابراهيم غزنوى ( سلطان ) 311\r\nابليس 287\r\nابن بهمنيار ( عميد الدوله ) 69 - 82\r\nابن حكيم مشرف 233 - 234\r\nابن حماد 350\r\nابن دارست 27 - 28\r\nابن رضوان 27\r\nابن طلحه خزينه‌دار 211\r\nابن فورك فقيه 20\r\nابن قنان 83\r\nابن مروان 85\r\nابن مطلب 108\r\nابن منير شاعر 293\r\nابن منيع خفاجى 21\r\n\r\n","description":"","footnote":"","page_name":" 367 ","page_number":389},
  {"content":"\r\n\r\nابن موصلايا 30 - 42 - 43 - 62 - 87 - 88 - 89 - 91\r\nابن هباريه شاعر 41 - 73 - 117 - 119\r\nابن هبيره ( يحيى بن محمد وزير ) 264 - 265 266 - 281 - 284 - 285 - 287 296 - 303 - 306 - 348 - 350\r\nابن يوسف 24 - 26 - 27\r\nابو اسحاق شيرازى 40 - 84\r\nابو اسحاق فقاعى 8\r\nابو اسماعيل طغرائى كاتب 126 - 133 - 153 - 154 - 207\r\nابو بكر ( برادر مؤلف ) 216\r\nابو بكر احمد بن على بن ثابت 52\r\nابو بكر بن ايوب 4\r\nابو بكر شاشى 89\r\nابو بكر طوسى 7\r\nابو بكر مظفر بن بكران 92\r\nابو تراب اثيرى 27\r\nابو جعفر بلدى 350\r\nابو جعفر بياضى 39\r\nابو جعفر طوسى ( شيخ طوسى ) 40\r\nابو جهل 89\r\nابو الجوائز واسطى 40\r\nابو الحارث بغدادى 172\r\nابو حامد غزالى 89 - 178\r\nابو الحسن بن بيضاوى 59\r\nابو الحسن بن عبد الرحيم 42\r\nابو الحسن على بن محمد ماوردى 28\r\nابو حنيفه 36 - 39 - 230\r\nابو الرضا بن صدقه 214 - 215\r\nابو ساعد ( قاضى رى ) 22\r\nابو سعد بن هندو مستوفى ( زين الملك ) 106 - 115 - 120\r\nابو سعد قائنى 31\r\nابو سعد متولى 84\r\nابو سعد ( وزير ملك رحيم ) 12\r\nابو سهل 36\r\nابو سهل احمد بن حسن حمدوى 5 - 6\r\nابو شجاع محمد بن حسين ( وزير ) 62 - 81 - 87 - 89 - 90 - 132\r\nابو الشوك فارس بن محمد 9\r\nابو الضياء حمصى 66\r\nابو طاهر موفق خاتونى 101 - 120 - 121 - 122 - 123 - 126 - 130\r\nابو طاهر سعد بن على بن عيسى قمى 321\r\nابو طيب طاهر بن عبد الله طبرى 28\r\nابو العباس خوافى 41\r\nابو العباس ذخيرة الدين 13\r\nابو عبد الله دووى 194\r\nابو عبد الله طبرى 89\r\nابو عبد الله محمد بن حماد اسدى 59\r\nابو عبد إله محمد بن على دامغانى 12 - 41 92\r\nابو عبد الله محمد بن محمد بيضاوى 59\r\nابو العلاء محمد بن حسين ( وزير ) 52\r\nابو العلاء معرى 15\r\n\r\n","description":"","footnote":"","page_name":" 368 ","page_number":390},
  {"content":"\r\n\r\nابو على ( عميد خراسان ) 83\r\nابو على بلخى 86\r\nابو على حسن بن موسى بن سلجوق 9\r\nابو على فرزند ابو كاليجار 31\r\nابو غالب براوستانى قمى 69\r\nابو غالب بن اصباغى 88\r\nابو الغنائم 74\r\nابو الغنائم بن محلبان 26\r\nابو الفتح بن ابى الليث 84 - 119 - 319\r\nابو الفتح عيسى 4\r\nابو الفتح منصور بن احمد بن دارست ( مجد - الوزراء ) 23\r\nابو الفتوح 74\r\nابو الفتوح اسفرائنى 230\r\nابو الفتوح بن صلاح فيلسوف 293\r\nابو الفتوح وزير برسقى ( زين الكفاة ) 154\r\nابو الفضائل بن مشاط 230\r\nابو الفضل اسعد بن محمد براوستانى ( مجد الملك ) 69\r\nابو الفضل صاحب سجستان 316 - 333\r\nابو الفضل صفى قمى 113\r\nابو الفضل صردر شاعر 17 - 40 - 41 - 42\r\nابو الفوارس سعد بن محمد ( حيص بيص شاعر ) 252\r\nابو الفوارس طرادين محمد زينبى ( نقيب النقبه ) 29 - 45\r\nابو القاسم بن امام ابو المعالى جوينى 312\r\nابو القاسم بن فخر الدوله بن جهير ( عميد الروساء ) 41\r\nابو القاسم بن فضل شاعر 210\r\nابو القاسم درگزينى وزير ( زين الدين ) 135 138 - 143 - 146 - 147 - 151 159 - 160 - 164 - 165 - 167 171 - 177 - 178 - 180 - 182 189 - 197 - 199 - 201 - 324\r\nابو القاسم شريف دبوسى 89\r\nابو القاسم صفى اوحد 191\r\nابو القاسم صفى گنجه‌اى 174\r\nابو القاسم على بن حسين بن مسلمه 10\r\nابو كاليجار 32 - 154\r\nابو محمد بن تميمى 22\r\nابو محمد بن طلحه دامغانى 59\r\nابو محمد عبد الوهاب شيرازى 89\r\nابو محمد قاسم بن على حريرى صاحب مقامات 101\r\nابو محمد هبة الله بن محمد بن حسن 10\r\nابو مختار زوزنى ( كمال الملك ) 70\r\nابو مسلم رئيس رى 106\r\nابو العمالى جوينى 84\r\nابو العمالى ( حاجب ) 52\r\nابو العمالى نحاس 73\r\nابو المفاخر قمى 107\r\nابو منصور آبى 95\r\nابو منصور بن يوسف 25\r\nابو نصر صاحب بريد 88\r\nابو نصر صباغ 84\r\n\r\n","description":"","footnote":"","page_name":" 369 ","page_number":391},
  {"content":"\r\n\r\nابو نصر قشيزى 60\r\nابو نصر محمد بن احمد ( ابن جميله ) 41\r\nابو نصر بن عبد الملك بخارى 48\r\nابو نصر ملك رحيم ديلمى 12\r\nابو هاشم حسنى رئيس همدان 111 - 116\r\nاثيرابى عيسى 240\r\nاحمد بن بغراء 151\r\nاحمد بن حنبل 28\r\nاحمد بن عبد الملك بن عطاش اسماعيلى 103 105\r\nاحمد خان اثير السلطان 317\r\nاحمد فرزند ملكشاه 80\r\nاختيار الدين جوهرتاجى ( امير اجل ) 186 - 227 - 328 - 329\r\nارتق بن اكسب 85 - 86\r\nاردم 17 - 21 - 34\r\nارسلان حاجب 5\r\nارسلان خاتون ( خديجه ) 13 - 22 - 23 - 26 - 31 - 39 - 52 - 60 - 81\r\nارسلان آبه 291\r\nارسلان ارغون 55 - 307 - 309\r\nارسلان بن طغرل دوم 284 - 287 - 303 - 345 - 347 - 355 - 356 - 358 360 - 361\r\nارسعن 34\r\nارغان ( امير ) 177 - 220 - 226\r\nارغش ( امير ) 312\r\nارغو بن آلب ارسلان 96\r\nاسپهبد صباوه 313\r\nاسد الدين شيركوه 198 - 249\r\nاسماعيل كلكى 312\r\nاسماعيليان 75 - 169 - 171 - 172 - 202 211 - 214 - 227 - 228 - 231 312 - 322 - 328 - 329\r\nاسماعيليه 168\r\nاسبه 283\r\nاقبال 214\r\nاقسيس 80\r\nالب ارغو 358\r\nامير بن طغايرك 351 - 353\r\nامير اسماعيل بغانى 128\r\nامير اسماعيل ياقوتى 115\r\nامير بك ارسلان خاصبك 228\r\nامين الدين ابو الحسن گازرونى 255\r\nامين الدين ابو عبد الله 343\r\nامين الدين على مستوفى 38\r\nامين الدين فرج دووى 230\r\nاميرى قزوينى ( زكى ذوكيسه ) 106 - 112\r\nانوشروان بن خاتون 18 - 12\r\nانوشروان بن خالد وزير - 62 - 78 - 92 - 97 - 101 - 102 - 106 - 108 - 111 - 112 - 114 - 115 116 - 117 - 124 - 130 - 131 132 - 137 - 142 - 150 - 155 159 - 160 - 161 - 163 - 165 167 - 169 - 175 - 176 - 179\r\n\r\n","description":"","footnote":"","page_name":" 370 ","page_number":392},
  {"content":"\r\n\r\n196 - 208 - 209 - 216\r\nانوشتكين شيرگير 134 - 141 - 186 - 201\r\nاوحد بهروز 191\r\nاوزخان 333 - 334\r\nاياز برادر ملكشاه 54 - 55 - 56 - 57\r\nاياز ( امير اتابك ) 86 - 102 - 222 - 236 - 291 - 298 - 304 - 313\r\nايدغدى بن كشطغان 344\r\nايلرمش بن قراجه 190 - 191\r\nايناج ( امير ) 280 - 345 - 346 - 355 - 356 - 357 - 358 - 359 - 364\r\nايوانى بن ابى الليث 226\r\nباتكين 17\r\nبحترى شاعر 160\r\nبختيار غلام 213\r\nبدر بن مظفر بن حماد 299\r\nبدر بن مهلهل 20\r\nبرسق ( امير ) 79 - 159 - 185 - 209\r\nبركيارق بن ملكشاه 92 - 93 - 94 - 96 - 99 - 100 - 102 - 308 - 310 - 313 - 314 - 315 - 319\r\nبرنس پيشواى انطاكيه 269\r\nبزان ( امير ) 79 - 95\r\nبساسيرى ( ابو الحارث ) 14 - 17 - 18 - 19 21 - 42\r\nبقراط بن گيوركى 38\r\nبلاق ( امير ) 196 - 202\r\nبلنكرى 191\r\nبنجير سپاهسالار 65\r\nبنوجهير 85\r\nبنى اسد 300\r\nبنى عقيل 29\r\nبورى برس 55 - 96 - 308 - 309\r\nبوزابه ( امير ) 203 - 219 - 220 - 222 - 224 - 225 - 235 - 236 - 238 239 - 240 - 241 - 242 - 254 255 - 259 - 261 - 262\r\nبوزان 92\r\nبشار 86\r\nبهاء الدوله صدقه 116\r\nبهاء الدوله منصور بن دبيس 56 - 59 - 80\r\nبهاء الدين 215\r\nبهاء الدين ابو طالب 195\r\nبهاء الدين صندل 285\r\nبهرامشاه غزنوى 315 - 316 - 318\r\nبهروز اخته 139 - 181 - 195 - 198 - 199\r\nبيشكتين ( امير ) 196\r\nبيغو ارسلان 6\r\nتاج الدين بن دارست 255 - 259 - 294\r\nتاج الدين بن دارسس 188\r\nتاج الدين دولتشاه بن علاء الدوله 192\r\nتاج الدين يحيى بن عبد الله شهرزورى 245\r\nتاج الملك 72 - 89 - 91 - 92 - 93\r\nتاج الملك ابو الغنائم 256\r\nتاج الملك ابو الغنائم مرزبان بن خسرو 70\r\nتتار ( طايفه ) 335\r\n\r\n","description":"","footnote":"","page_name":" 371 ","page_number":393},
  {"content":"\r\n\r\nتتار ( امير حاجب ) 196 - 223 - 240 - 241 242 - 254 - 260 - 264\r\nتتش 55 - 79 - 80 - 95 - 96\r\nترشك 80 - 86 - 282 - 286\r\nتركان خاتون 81 - 93 - 317 - 333\r\nتركمان 270\r\nتكش 55 - 80\r\nتمرتاش 293\r\nجاولى جاندار ( امير ) 191 - 196 - 209 - 218 - 226 - 228 - 229 - 236 237 - 238 - 239 - 240 - 241 242 - 253\r\nجاولى سقاو 313\r\nجبق ( امير ) 85\r\nجعفرك ( دلقك ) 82\r\nجغرى بيگ داود 8 - 9 - 308\r\nجغرى بن سلطان محمود 291 - 292\r\nجلال الدين ابو على حسن بن على 179\r\nجلال الدين بن ابى القاسم درگزينى 276\r\nجلال الدين بن قوام درگزينى 294 - 360 - 364\r\nجلال الدين عميد الدوله ابو على بن صدقه 118\r\nجمال الدين اقبال جانداز 230 - 272\r\nجمال الدوله عفيف خادم 84 - 87\r\nجمال الدين عبد الرحيم بن اخوه شيبانى 322\r\nجمال الدين ايلفقشت 273\r\nجمال الدين محمد بن على بن ابى منصور وزير موصل 248 - 249 - 250 - 253 - 263 - 269\r\nجمال الدين محمود خجندى 263 - 292 - 293\r\nجمال الملك ابو منصور بن نظام الملك 82 - 83\r\nجمال بن مناره 192\r\nجمال جاجرمى 228\r\nجوسلين 270\r\nجوشبك 153 - 207\r\nحاجب سونج نظامى 352 - 353\r\nحافظ فرمانرواى مصر 269\r\nحبشى بن آلتونتاق 312\r\nحسام الدين بن برهان بن مازه 334\r\nحسان منبجى ( امير 270\r\nحسن بن قفجاق 362\r\nحسن جاندار ( امير ) 197 - 273\r\nحسن مضطرب 300\r\nحسين بن على بن ماكوله 12\r\nحيدر بن شيرگير 203 - 209\r\nخاتون ابخازى 279\r\nخاتون زبيده 99 - 209\r\nخاتون كرمانى 344\r\nخاتون سفريه 53\r\nخاتون سگمانيه 244\r\nخاصبك بن آق سنقر 277\r\nخاصبك بن بلنكرى 235 - 236 - 254 - 255 - 257 - 260 - 262 - 264\r\n\r\n","description":"","footnote":"","page_name":" 372 ","page_number":394},
  {"content":"\r\n\r\n267 - 271 - 272 - 275 - 279 283\r\nخاصبك بن كندغدى 251\r\nخان سمرقند 139\r\nخطائى 333 - 334 - 335 - 336\r\nخطائيان 332\r\nخطير الملك ابو منصور محمد بن حسين ميبدى 110 - 113 - 117 - 118 - 120 124 - 126 - 130 - 134 - 137 143 - 160\r\nخمار تاش 86\r\nخمارتكين طغرائى 21 - 25\r\nخوارزمشاه 188 - 209\r\nخوارزمشاه يوسف 238\r\nخوارزمشاه ينالتكين 278 - 279\r\nخوارزمشاه علاء الدين 363\r\nخوارزميان 363\r\nداود بن محمود ( سلطان ) 190 - 191 - 203 221 - 222 - 223 - 224 - 231 236\r\nداود بن ميكائيل 12 - 19 - 34\r\nدبيس بن صدقه اسدى 139 - 155 - 212 - 213 - 243\r\nدبيس بن على بن مزيد 21 - 80\r\nديلمان 9\r\nديلميان 9 - 289\r\nالراشد بالله خليفه 212 - 215 - 221\r\nرئيس الدين ابو تغلب بن حماد سهروردى 235\r\nرئيس الدين محمد 294\r\nرئيس الرؤسا 19\r\nرئيس ساوه 178\r\nربيب الدوله ابو منصور وزير 132 - 137 - 145\r\nرستم 363\r\nرشيد ( امير ) 209\r\nرضى الدين ابو سعد خوافى 304\r\nرضى الدين ابو سعد مستوفى 232\r\nروادى 278\r\nزبيده خاتون 93 - 311\r\nزرقان رئيس تبريز 193\r\nزعب راهزن 269\r\nزعيم الدين يحيى بن جعفر 264\r\nزعيم الملك ابو الحسن بن عبد الرحيم 58\r\nزنگى بن آق سنقر 213 - 231 - 241 - 242 246 - 247 - 251\r\nزنگى جاندار 258 - 275\r\nزين الاسلام ابو سعد محمد بن نصر هروى 168\r\nزين الدين مظفر بن سيدى 186 - 241\r\nساوتكين ( عماد الدوله ) 21 - 57 - 70 - 87\r\nسديد الدوله ابن انبارى 211 - 230\r\nسديد الدين بن مرخم 350\r\nسديد الملك ابو العمالى مفضل بن عبد الرزاق 71\r\nسرخاب بن بدر بن مهلهل 31\r\nسرخاب بن كامروا 23\r\nسرخك 299\r\n\r\n","description":"","footnote":"","page_name":" 373 ","page_number":395},
  {"content":"\r\n\r\nسعد الدوله گوهر آئين 50 - 52 - 54 - 56 57 - 61 - 75 - 79 - 86 - 311\r\nسعد الدوله يرنقش زكوى 190 - 191 - 203 229 - 242\r\nسعد الملك ابو المحاسن سعد بن محمد آبى وزير 102 - 103 - 104 - 106 - 107 - 109\r\nسعد الدين اسعد اشل 364\r\nسعد الدين اسعد منشى 204\r\nسعد الدين خراسانى 224\r\nسلجوق بن محمد 137 - 142 - 155 - 221 222 - 223 - 224\r\nسلجوقيان 289\r\nسلطان شاه بن قاورد 80\r\nسليمان بن داود 32 - 34\r\nسليمان بن عبد الملك اموى 66\r\nسليمان بن محمد ( سلطان ) 137 - 182 - 235 238 - 239 - 271 - 278 - 288 289 - 295 - 341 - 346 - 347 351 - 353 - 354\r\nسليمان تكين خان 311\r\nسنجر بن ملكشاه 92 - 138 - 142 - 144 - 145 - 146 - 147 - 148 - 149 155 - 164 - 168 - 180 - 182 183 - 185 - 186 - 187 - 188 - 189 197 - 207 - 211 - 227 - 231 267 - 290 - 292 - 306 - 310 313 - 314 - 317 - 318 - 320 321 - 322 - 324 - 325 - 327 328 - 330 - 332 - 338 - 340 341\r\nسنقر ( امير ) 95\r\nسنقر خاص غلام سنجر 326 - 327\r\nسنقر صاحب زنجان 202 - 209 - 218 - 220\r\nسنقر عزيزى 268 - 332\r\nسنقر همدانى ( امير ) 287\r\nسهيل 74\r\nسيد الرؤسا ابو المحاسن محمد 68\r\nسيف الدوله صدقة بن بهاء الدوله 86 - 311\r\nسيف الدين غازى بن زنگى 249 - 250 - 252 269\r\nشاپور بن اردشير 22\r\nشاپور خزينه‌دار 184\r\nشبانكاره 140\r\nشرف الدوله ابو المكارم مسلم بن قريش 37 - 56 - 57 - 64 - 80 - 86 - 172 186\r\nشرف الدين خراسانى 290\r\nشرف الدين گردبازو 230 - 268 - 270 - 291 - 304 - 343 - 346\r\nشرف الملك ابو سعد محمد مستوفى 38 - 39 - 68\r\nشرف الدين على بن طرادزينبى 230\r\nشرف الدين يوسف دمشقى 256\r\nشروانشاه 162 - 163\r\n\r\n","description":"","footnote":"","page_name":" 374 ","page_number":396},
  {"content":"\r\n\r\nشمس الدين ابو الفضائل فاتن 349\r\nشمس الدين احمد شاه غزنوى 302\r\nشمس الدين ايلدگز ( اتابك ) 265 - 277 - 278 - 287 - 290 - 291 - 293 303 - 341 - 346 - 355 - 356 358 - 359 - 360 - 361 - 364\r\nشمس الدين درگزينى وزير 259 - 260 - 294 304 - 342 - 344\r\nشمس الدين كافور 230\r\nشمس الملك تكين بن طفقاج 53\r\nشمس الملك بن نظام الملك 114 - 130 - 149 - 158 - 160 - 163 - 250\r\nشهاب اسعد كاتب 139 - 154 - 158 - 165 177\r\nشهاب الاسلام عبد الدوام 321\r\nشهاب الدين مالك بن عز الدين 270\r\nشهاب الدين محمود بن ثقه عبد العزيز 346 - 356 - 360\r\nشيرين بن آق سنقر ( امير ) 236 - 293\r\nصدر الدين عبد اللطيف خجندى 166 - 261 262 - 263 - 302\r\nصدر الدين قاضى مراغه 364\r\nصدر الدين محمد بن فخر الملك 319\r\nصدقة بن دبيس 220\r\nصطماز 195\r\nصفى اوحد مستوفى 204\r\nصفى الدين 181 - 204 - 215\r\nصلاح الدين ايوبى 362\r\nصلاح الدين محمد يغبسانى 249\r\nصنداق تركى 46\r\nضياء الدين ( عم مؤلف ) 181\r\nضياء الدين بن مجد الدين 345\r\nضياء الملك احمد بن نظام الملك 110 - 115 126\r\nطرطنبيل 107\r\nطغتكين 206\r\nطغرل ( ركن الدوله محمد بن ميكائيل ) 7 - 9 10 - 11 - 12 - 13 - 14 - 16 - 17 - 18 - 19 - 20 - 21 - 22 - 23 - 25 - 26 - 30 - 31 - 34 - 36\r\nطغرل بن محمد ( سلطان طغرل دوم ) 137 - 141 - 155 - 182 - 185 - 186 187 - 188 - 189 - 190 - 191 192 - 193 - 194 - 196 - 197 200 - 202 - 203 - 205 - 324\r\nطغرل سوم ( طغرل بن ارسلان ) 361 - 362\r\nطغرلتكين اياز 356\r\nطوطى بگ 340\r\nظافر 269 - 293\r\nظفر خادم 27 - 90 - 350\r\nظهير الدين بن فقيه 286\r\nظهير الدين عبد العزيز حامدى 324 - 326 - 327 - 330\r\nعادل بن سلار 293\r\nعباس ( صاحب رى ) 227 - 228 - 235 -\r\n\r\n","description":"","footnote":"","page_name":" 375 ","page_number":397},
  {"content":"\r\n\r\n238 - 254 - 255 - 257 - 258 261\r\nعبد الرحيم بن نظام الملك 94\r\nعبد الرزاق احمد بن على 19\r\nعبد الملك ابو منصور بن يوسف 40\r\nعبد الله خطيبى 103 - 104 - 105 - 108 109 - 112 - 113\r\nعبد الجليل دهستانى 101\r\nعبيد الله بن سليمان 131 - 160\r\nعدة الدين 26\r\nعز الدوله 11\r\nعز الدين ستماز بن قايماز 292 - 298 - 304 343 - 357 - 358\r\nعز الدين على بن مالك 246 - 270\r\nعز الملك ابو العز بروجردى 219 - 222 - 223 - 228 - 232 - 234\r\nعز الملك بن كافى اصفهانى 107\r\nعز الملك حسين بن نظام الملك 94\r\nعزيز الدين مستوفى عم مؤلف 127 - 143 - 149 - 157 - 158 - 164 - 166 172 - 173 - 174 - 179 - 181 184 - 191 - 194 - 195 - 197 200 - 204 - 233 - 251\r\nعزيز الدين رضى الدين - 362 - 364\r\nعضد الدوله ديلمى 12 - 40\r\nعضد الدين وزير 255\r\nعضد الدين بن رئيس الروسا 351\r\nعضد الدين محمد بن كمال الملك 157\r\nعلاء الدوله ( امير يزد ) 178\r\nعلاء الدوله ( رئيس همدان ) 178\r\nعلى ( اسپهبد ) 203\r\nعلى بن عمر ( امير حاجب بار ) 134 - 138 - 140 - 142 - 143 - 144 - 146 147 - 148 - 149 - 151 - 152\r\nعلى بن افلح 350\r\nعلى بن ابى شجاع ( ربيب الدوله ) 87\r\nعلى بن ابى على قمى ( وزير گمشتكين ) 94 - 97\r\nعلى بن ابى منصور 60\r\nعلى بن بكتكين ( على كوچك ) 246 - 249 - 250 - 269 - 290 - 297 - 298 304 - 305 - 346\r\nعلى چترى 332\r\nعلى بن دبيس 265\r\nعلى بن رجاء وزير 204\r\nعلى بن طراد زينبى 218\r\nعماد الدين مؤلف 3 - 38 - 62 - 77 - 92 - 98 - 120 - 121 - 123 - 132 - 143 - 144 - 149 - 150 156 - 157 - 164 - 199 - 234\r\nعماد الدين ابو البركات درگزينى 216 - 221\r\nعماد الدين بن دامغانى 264\r\nعماد الدين صواب 194 - 230\r\nعماد الملك ابو القاسم بن نظام الملك 308\r\nعمدة الدين ساوى 230\r\nعمر بن سهلان 322\r\n\r\n","description":"","footnote":"","page_name":" 376 ","page_number":398},
  {"content":"\r\n\r\nعمر بن قراتكين 130\r\nعميد رازى 233\r\nعميد الدوله محمد بن فخر الدوله بن جهير 43 53 - 58 - 59 - 82 - 84 - 86 - 89 - 92\r\nعميد الروساء 14\r\nعميد طغرائى 126 - 129 - 130\r\nعميد الملك كندرى وزير 11 - 12 - 13 - 16 17 - 18 - 20 - 22 - 23 - 24 25 - 26 - 28 - 30 - 31 - 33 - 34 - 35 - 36\r\nعنتر جاوانى ( امير ) 220\r\nعين الدوله خوارزمشاه 196 - 203\r\nعين القضاة ميانجى همدانى 178\r\nغز 292 - 325 - 337 - 341\r\nغزاغلى سلاحى 221 - 224\r\nغلامان خيليه 282\r\nغلامان نظاميه 93\r\nغلبك ( امير ) 229 - 240\r\nفاطمه خاتون 230\r\nفتح بن على بندارى ( منتخب كتاب ) 122 - 334\r\nفرنگيان 243 - 293\r\nفرامرز كاكويه 23 - 31 - 60\r\nفريبرز 163\r\nفخر الدوله ابو نصر محمد بن جهير 29 - 30 33 - 37 - 39 - 41 - 42 - 52 59 - 60 - 61 - 81 - 82 - 85 86 - 117 - 264\r\nفخر الدوله بن ابى هاشم حسنى 192\r\nفخر الدين قويدان 285 - 286\r\nفخر الدين عبد الرحمن بن طغايرك 203 - 228 - 229 - 236 - 241 - 242 253 - 255 - 257 - 258\r\nفخر الدين محمود بن كمال الملك 157\r\nفخر الدين بن معين الدين مختص كاشانى 278 - 360\r\nفخر الدين رئيس همدان 361 - 362\r\nفخر الملك بن نظام الملك 97 - 319\r\nفرخ شاه 243 - 244 - 245\r\nفقيه مشطب 81\r\nفلك دلقك 182\r\nفلك على بحترى 268\r\nالقائم بالله 7 - 10 - 11 - 13 - 14 - 15 18 - 25 - 32 - 35 - 57 - 58 63\r\nالقادر بالله 25\r\nقاسم بن فضل رئيس اصفهان 119\r\nقاضى ارجانى ( ابو بكر ) 150 - 170 - 172 216 - 217 - 294\r\nقاورد بن داود 19 - 37 - 55 - 56\r\nقايماز غلام خليفه 351\r\nقايماز كج‌كلاه 319 - 327\r\nقتلغ امير الحاج 80\r\nقتلغ بن پهلوان 363\r\nقتلغ رشيدى 192\r\n\r\n","description":"","footnote":"","page_name":" 377 ","page_number":399},
  {"content":"\r\n\r\nقتلمش بن اسرائيل 14 - 34\r\nقدر خان 5 - 314 - 315\r\nقراتكين قصاب 149\r\nقراجه ساقى ( اتابك ) 142 - 143 - 187 - 188 - 189 - 190 - 193\r\nقراسنقر ( اتابك ) 185 - 196 - 197 - 203 209 - 218 - 219 - 220 - 222 223 - 224 - 225 - 226\r\nقراطغان 185\r\nقرغود 340\r\nقرلق ( طايفه ) 332 - 333\r\nقريش بن بدران عقيلى 14 - 17 - 19 - 29\r\nقزل ( امير آخور ) 185 - 209 - 242 - 332\r\nقطب الدين مظفر عبادى واعظ 257 - 282\r\nقطب الدين مودود بن زنگى 269\r\nقماج ( امير ) 187 - 188 - 320 - 321 - 332 - 334 - 337 - 338 - 339 340\r\nقوام الدين بن صدقه 264\r\nقودن ( امير ) 308\r\nقيصر ( امير ) 142 - 152 - 155 - 154 - 265\r\nكاشغرى 322\r\nكافر خطائى 231\r\nكامل بن كافى اصفهانى 119 - 160\r\nكامل على 250\r\nكج‌كلاه ( اتابك ) 319\r\nكربوقا 311\r\nكشطغان شمله ( امير ) 275\r\nكمال الدوله ابو الرضا 68 - 70\r\nكمال الدين ثابت قمى 204 - 217 - 221 - 224 - 232\r\nكمال الدين ابو الريان اصفهانى 224 - 233 304\r\nكمال الدين ابو شجاع زنجانى تعجيلى 273 - 364\r\nكمال الدين بن طلحه 230\r\nكمال الدين محمد بن خازن وزير 221 - 223\r\nكمال الملك سميرمى وزير 123 - 126 - 127 129 - 133 - 137 - 143 - 145 147 - 148 - 149 - 150 - 151 152 - 154 - 156\r\nكندغدى ( امير ) 141 - 251\r\nكندكز ( امير ) 312 - 315\r\nكيا مجير الدوله ابو الفتح على 71\r\nگرجى 226\r\nگمشتكين 21 - 94 - 95\r\nگوهر خاتون 115 - 127 - 128\r\nلوط 118 - 119\r\nمتوج بن ابى سعد همدانى 111\r\nمحمد بن ابى هاشم 43 - 44\r\nمحمد بن حسين بن فراء 40\r\nمحمد بن شاه ملك 203\r\nمحمد بن عبد الله ( ص ) 252\r\nمحمد بن قراسنقر 220\r\nمحمد بن مأمون 19\r\n\r\n","description":"","footnote":"","page_name":" 378 ","page_number":400},
  {"content":"\r\n\r\nمحمد بن محمود سلجوقى ( سلطان ) 155 - 184 - 191 - 235 - 240 - 261 264 - 265 - 273 - 274 - 278 279 - 282 - 287 - 290 - 292 293 - 294 - 296 - 297 - 298 341 - 342 - 344\r\nمحمد بن ملكشاه سلجوقى ( سلطان ) 38 - 92 98 - 99 - 102 - 136 - 140 - 142 - 169 - 171 - 206 - 311 312 - 313 - 314 - 316 - 317 318\r\nمحمد بن مؤيد الملك 107\r\nمحمد جوزقانى عميد بغداد 114 - 115\r\nمحمد بن يحيى بن هيبره 289\r\nمحمود خواهرزاده سنجر 341\r\nمحمود بن صالح بن مرداس 45\r\nمحمود بن ملكشاه سلجوقى\r\nمحمود بن سلطان محمد سلجوقى ( سلطان ) 137 - 144 - 145 - 147 - 148 153 - 154 - 159 - 162 - 164 171 - 177 - 180 - 182 - 183 184 - 185 - 192 - 207 - 243 318 - 324\r\nمحمود تكين 311\r\nمحمود كاشانى ( حاجب ) 187\r\nمختار الدين 364\r\nمختص خادم 81 - 91\r\nمختص الملك ابو نصر كاشانى وزير 107 - 111 - 112 - 113 - 114 - 120 122 - 133 - 169 - 170 - 171 322\r\nمخلص الدين كياهراسى 289 - 348 - 350\r\nمزدك 143\r\nالمسترشد بالله عباسى 138 - 179 - 190 208 - 284 - 290\r\nالمستضئى بالله عباسى 349 - 364\r\nالمستظهر بالله عباسى 89 - 93 - 107 - 136 - 313 - 319\r\nالمستنجد بالله عباسى 266 - 347 - 350\r\nالمستنصر بالله عباسى 365\r\nمسعود بلالى 230 - 281 - 283 - 284 - 287 - 297 - 304\r\nمسعود بن قلج ارسلان 270\r\nمسعود بن ماجر 308\r\nمسعود بن محمد سلجوقى ( سلطان ) 137 - 153 - 154 - 182 - 187 - 188 193 - 194 - 195 - 196 - 197 200 - 202 - 204 - 206 - 207 208 - 210 - 211 - 214 - 219 220 - 223 - 227 - 230 - 231 239 - 242 - 249 - 254 - 260 261 - 262 - 264 - 266 - 267 270 - 271 - 272 - 281 - 297\r\nمسعود بن محمود بن سبكتكين غزنوى 6 - 9\r\nمسلم بن قريش 29 - 44\r\nمسيح 51\r\n\r\n","description":"","footnote":"","page_name":" 379 ","page_number":401},
  {"content":"\r\n\r\nمشيد الدين بن شاه ملك 273\r\nمظفر ابو الفتح بن رئيس الرؤسا 87\r\nمظفر بن سيدى زنجانى 342\r\nمظفر الدين الب ارغو 278 - 345\r\nمظفر الدين صاحب قزوين 355\r\nمظفر الدين قتلغ برس 284\r\nمظفر الدين قزل ارسلان 361 - 362\r\nمعتضد خليفه عباسى 131\r\nالمقتدى بامر الله عباسى 13 - 53 - 58 - 59 - 63 - 75 - 77 - 81 - 89\r\nالمقتفى لامر الله عباسى 218 - 230 - 257 264 - 266 - 280 - 284 - 285 290 - 296 - 306 - 341 - 347 349 - 350\r\nملكشاه بن آلب ارسلان سلجوقى ( سلطان ) 53 - 54 - 55 - 56 - 58 - 59 61 - 63 - 72 - 79 - 80 - 82 90 - 91 - 163 - 303 - 307\r\nملكشاه بن بركيارق 102\r\nملكشاه بن سلجوق بن محمد سلجوقى 284\r\nملكشاه بن محمود بن محمد سلجوقى ( سلطان ) 235 - 261 - 270 - 272 - 273 342 - 344 - 345 - 353 - 354\r\nملكه كرجى 38\r\nمنكلبه عباسى 285\r\nمنكوبرس ( سپهسالار ) 144 - 149 - 193 - 194 - 203 - 206 - 218 - 219\r\nمنيعه دختر وثاب 45\r\nمودود بن اسماعيل ياقوتى 314\r\nمودود سپهسالار 206\r\nموفق خادم 36 - 272\r\nمؤيد آىآبه 341\r\nمؤيد الدين مرزبان 222 - 224 - 232 - 234\r\nمؤيد الملك بن نظام الملك 57 - 59 - 60 70 - 80 - 82 - 84 - 86 - 90 - 96 - 97 - 98 - 99 - 100 - 311 - 313\r\nمؤيد يرنقش هريوه 268\r\nمهارش بن محلى 19\r\nمهذب بن ابى بدر اصفهانى 221 - 224\r\nمهرياط 80\r\nمهلب بن ابى صفره ازدى 166\r\nمهلهل بن ابى عسكر 286\r\nميكائيل سلجوقى 4\r\nناصح غندوز 74\r\nناصر الدين آقش 343 - 346\r\nناصر الدين خطليه 236\r\nناصر الدين طاهر بن فخر الملك 325\r\nناصر الدين قتلغ آبه 242\r\nناصر الدين منكوبرس 284 - 286\r\nالناصر لدين الله عباس 364\r\nنبيه الدين ابو هريره همدانى 351 - 353\r\nنجم الدين ايوب 194 - 198 - 199\r\nنجم الدين رشيد 183 - 203 - 230 - 262 - 270 - 343\r\n\r\n","description":"","footnote":"","page_name":" 380 ","page_number":402},
  {"content":"\r\n\r\nنجيب الدين عبد الجليل 232\r\nنجيب گلپايگانى 69\r\nنصر بن محمود 60\r\nنصر بن مروان 44\r\nنصر خان 317\r\nنصر الدوله ابو نصر بن مروان 29\r\nنصرت الدين پهلوان محمد 356 - 358 - 361 - 363\r\nنصير الدين محمود بن ابى توبه وزير 182 - 186 - 322 - 324\r\nنصير الدين جغر 243 - 244 - 245 - 246\r\nنصير الملك بن مؤيد الملك 101 - 106 -\r\nنصير الملك سميرمى 153\r\nنظام الدين ابو نصر جهير 231\r\nنظام الملك طوسى ( ابو على حسن بن على ) 34 - 35 - 36 - 38 - 39 - 43 - 46 - 47 - 50 - 54 - 57 - 61 - 64 - 66 - 67 - 68 - 70 - 71 - 72 - 76 - 81 - 82 - 83 - 89 - 90 - 91 - 93 - 94 - 307 - 321\r\nنور الدوله دبيس بن على مزيدى 14 - 41 - 42 - 59\r\nنور الدوله بن امير عميد 350\r\nنور الدين محمود بن زنگى 243 - 248 - 249 - 269 - 293\r\nنيست اندر جهان 206\r\nوثاب نميرى 45\r\nولى الدين سياه‌كاسه 221\r\nولى الدين مخلص ميانجى 206\r\nهارون برادر المستظهر 108\r\nهارون تكين 311\r\nهزار اسب بن بنگير بن عياض 18 - 19 31 - 41 - 43\r\nياقوتى 14 - 19\r\nيارق حاجب 84\r\nيرغش سپهسالار 315\r\nيرنقش بازدار 203 - 209 - 210 - 218\r\nيرنقش رفيق قتلغ 80\r\nيرنقش قرآن‌خوان 212\r\nيرنقش 248\r\nيرنقش زكوى 298\r\nيرنقش هريوه 332\r\nيمين الدوله محمود بن سبكتكين 5 - 8 - 315\r\nيمين الدين ابو على 229\r\nيوسف جاوش 188\r\nيوسف خوارزمى 54\r\n\r\n","description":"","footnote":"","page_name":" 381 ","page_number":403},
  {"content":"\r\n\r\n\r\nنام‌هاى جغرافيائى\r\nآبه 155\r\nآذربايجان 46 - 51 - 128 - 187 - 193 196 - 202 - 203 - 227 - 237 - 255 290 - 291 - 293 - 363\r\nآنى 38 - 314\r\nآلمان 269\r\nآمد 44 - 85 - 86\r\nابخاز 38 - 46\r\nابهر 155\r\nاخلاط 46 - 47 - 48 - 86 - 221\r\nاران 99 - 163 - 207 - 221 - 227 - 254 - 255 - 257 - 290 - 314 347\r\nاردبيل 196 - 197 - 201 - 258 - 291\r\nارمن 46 - 254\r\nاروميه 196 - 362\r\nاروند 197\r\nاستخر 37\r\nاسفرائين 312\r\nاسفيددژ 224\r\nاصفهان 44 - 53 - 64 - 80 - 82 - 93 96 - 97 - 99 - 101 - 102 - 112 - 140 - 143 - 151 - 155 166 - 178 - 181 - 196 - 201 218 - 219 - 240 - 261 - 262 263 - 270 - 293 - 314 - 356 357\r\nاقليم پارس 37\r\nالموت 134 - 141 - 171\r\nانبار 37 - 155\r\nانب شام 269\r\nانطاكيه 63\r\nاورگند 64\r\nباب الطاق 39\r\nبجمزا 285 - 288 - 294\r\nبخارا 334\r\nبردسير 37\r\nبروجرد 102 - 209 - 225 - 314\r\nبست 318\r\nبصره 101 - 155 - 281 - 286 - 297 -\r\nبطايح 155 - 299\r\nبغداد 10 - 18 - 30 - 39 - 40 - 42 -\r\n\r\n","description":"","footnote":"","page_name":" 382 ","page_number":404},
  {"content":"\r\n\r\n44 - 47 - 52 - 60 - 81 - 89 93 - 95 - 102 - 118 - 132 - 139 - 155 - 156 - 159 - 179 193 - 194 - 211 - 214 - 230 233 - 237 - 257 - 260 - 264 285 - 287 - 290 - 294 - 295 301 - 313 - 341 - 349 - 352\r\nبلاد جبل 22\r\nبلخ 82 - 308 - 319 - 341\r\nبنجنكشت 188\r\nبوازيج 86\r\nبيره ( قلعه ) 243\r\nبيلقان 163\r\nبين ( جويبار ) 11\r\nپوشنگ 9\r\nتاجيه ( مدرسه ) 256\r\nتبرير 26 - 191 - 193 - 221\r\nتبن 57\r\nتختگاه افراسياب 64\r\nتركستان 53\r\nترمذ 211 - 308 - 309 - 311 - 341\r\nتكريت 80 - 181 - 194 - 199 - 211 - 281 - 283\r\nتل باشر 270\r\nتلعفر 20\r\nجاليشيه ( محله بغداد ) 298\r\nجرجان 312\r\nجعبر 242 - 246 - 270\r\nجى 215 - 354\r\nجيحون 9 - 315\r\nچين 55 - 333\r\nحجاز 79\r\nحديثه 18 - 19 - 27\r\nحران 92\r\nحصار سلطان 289\r\nحلب 44 - 45 - 60 - 79 - 80 - 86 - 92 - 249 - 293\r\nحلوان 9 - 85 - 163 - 281\r\nحله 21 - 52 - 58 - 139 - 195 - 281 286 - 297 - 300\r\nخان لنجان 103\r\nختن 333\r\nخراسان 5 - 9 - 67 - 82 - 96 - 109 - 138 - 168 - 189 - 192 - 209 212 - 307 - 313 - 318 - 333\r\nخزر 37 - 46\r\nخطا 333\r\nخوارزم 138 - 326\r\nخوارورامين 34\r\nخوزستان 44 - 155 - 201 - 224 - 264 294 - 311\r\nخوى 314\r\nدار الخلافه 8 - 21\r\nدار الشجره 59\r\nداشلو 97\r\nدامغان 155 - 312 - 359\r\n\r\n","description":"","footnote":"","page_name":" 383 ","page_number":405},
  {"content":"\r\n\r\nداى مرگ 211\r\nدربند قرابلى 237 - 290\r\nدجله 299\r\nدماوند 155\r\nدمشق 42 - 79 - 80 - 206 - 269 - 293\r\nدندانقان 5\r\nديار بكر 14 - 44 - 85 - 86 - 153 318\r\nديار ربيعه 318\r\nديلم 155\r\nدينوز 187 - 188\r\nرحبه 14 - 155 - 289\r\nرقه 15 - 85 - 86 - 270\r\nروذراور 313\r\nروم 67 - 79\r\nرها 44 - 79 - 92 - 243\r\nرى 12 - 34 - 48 - 56 - 58 - 63 - 93 95 - 97 - 144 - 155 - 185 - 187 - 201 - 202 - 230 - 239 267 - 280 - 311 - 314 - 318 341 - 360\r\nزبيد 79\r\nزنجان 155 - 196 - 241 - 278\r\nزهره 48\r\nسارق 155\r\nسامان 155\r\nساوه 120 - 155 - 294 - 307 - 356 - 360\r\nسبيعه 79\r\nسجاس 239\r\nسرجهان ( قلعه ) 239 - 264 - 360\r\nسرخس 8\r\nسكمان 213 - 221\r\nسمرقند 64 - 311 - 317 - 332\r\nسميرم 127\r\nسن بوازيج 37\r\nسنجار 14 - 243 - 306\r\nسور الحلبه ( دروازه بغداد ) 289\r\nسيستان 9\r\nشاپور 156\r\nشاپور خواست 201\r\nشام 44 - 63 - 79 - 95 - 153 - 213 - 231 - 241 - 248 - 314 - 318\r\nشاه دژ ( قلعه ) 103\r\nشروان 161 - 162 - 163\r\nشهرزور 249 - 311\r\nشيراز 27 - 53 - 139 - 235\r\nصراة 298 - 300\r\nطالقان 155\r\nطبرستان 155 - 203 - 312\r\nطبس 312\r\nطبريه 206\r\nطوس 6\r\nظفريه ( محله بغداد ) 298 - 349\r\nعانه 156\r\n\r\n","description":"","footnote":"","page_name":" 384 ","page_number":406},
  {"content":"\r\n\r\nعبادان 281\r\nعتابين ( محله بغداد ) 158\r\nعدن 79\r\nعذيب 79\r\nعراق 9 - 10 - 64 - 86 - 109 - 138 144 - 148 - 192 - 308 - 318 324 - 341\r\nعراق عرب 12 - 318\r\nعزاز ( قلعه ) 270\r\nعسكر مكرم 225 - 294\r\nعلقمى 87\r\nعموريه ( دروازه بغداد ) 84\r\nغراف 299 - 350\r\nغزنين 50 - 81 - 138 - 315 - 318 - 326 - 361\r\nغزه 46\r\nغور 9\r\nفارس 55 - 110 - 140 - 142 - 155 - 193 - 194 - 203 - 220 - 224 241 - 254\r\nفرات 243 - 300 - 304\r\nفرزين ( قلعه ) 154\r\nفرنگستان 46 - 269\r\nفلوجه 41\r\nقبچاق 46 - 335\r\nقزوين 34 - 155 - 191 - 203 - 278 - 360\r\nقسطنطنيه 43 - 63\r\nقصر قضاعه 296\r\nقفص 30\r\nقلعه قزوين 271\r\nقمريه ( محله بغداد ) 399\r\nقومس 155\r\nقهستان 9\r\nكاشان 216\r\nكرج 46 - 358\r\nكرخ ( محله بغداد ) 42\r\nكرمان 37 - 55 - 77 - 80 - 294 - 293\r\nكرمانشاهان 9\r\nكفراش ( قلعه ) 159\r\nكوفه 281 - 297\r\nكندر 35\r\nكنگاور 187\r\nكورشنبه 189 - 219 - 312\r\nگلپايگان 95 - 360\r\nگردكوه ( قلعه ) 34 - 312\r\nگرگان 9 - 120 - 313\r\nگل و گلاب ( قلعه ) 224\r\nگنجه 98 - 225 - 311\r\nگيلان 155\r\nلان 335\r\nلاهور 318\r\nماوشان 197\r\nماوراء النهر 138 - 231 - 314 - 333\r\nماردين 293\r\nمازندران 140 - 155\r\n\r\n","description":"","footnote":"","page_name":" 385 ","page_number":407},
  {"content":"\r\n\r\nمدينه 250 - 252 - 269 - 318\r\nمراتب ( محله بغداد ) 159\r\nمراغه 193 - 203 - 211 - 237 - 258 260\r\nمرج قراتكين 202 - 261 - 279\r\nمرو 56 - 308 - 309 - 329 - 341 - 336\r\nمشكان 98\r\nمصر 79 - 95 - 199 - 269\r\nمكه 42 - 269 - 318\r\nمنا 174\r\nمنازگرد 47 - 48 - 221\r\nمنبج 43 - 60\r\nمنحنى 173\r\nموصل 14 - 17 - 86 - 92 - 156 - 169 206 - 243 - 244 - 250 - 253 260 - 263 - 269 - 290 - 303 314 - 318\r\nميافارقين 29 - 86\r\nميانه 240\r\nنخجوان 37 - 361\r\nنشابور 8 - 9 - 34 - 36 - 53 - 82 - 308 - 312 - 313 - 340\r\nنصيبين 17 - 18 - 156\r\nنظاميه 39 - 40\r\nنوبى ( محله ) 12 - 21 - 23 - 39 - 289\r\nنور بخارا 4\r\nنهاوند 98 - 187\r\nنهر عيسى 300\r\nنهروان 20 - 23 - 24\r\nواسط 21 - 27 - 87 - 281 - 284 - 297 - 299 - 311 - 348\r\nواقصه 79\r\nونج 8\r\nهرات 9\r\nهزار اسب 336\r\nهفتان بولان 19\r\nهمدان 18 - 25 - 56 - 95 - 111 - 156 169 - 179 - 182 - 187 - 191 192 - 197 - 202 - 219 - 224 236 - 260 - 261 - 267 - 278 292 - 295 - 303 - 307 - 341 344 - 346 - 356 - 360\r\nهيت 37 - 155 - 350\r\nيذبل 253\r\nيزد 154\r\nيعقوبا 26\r\nيمن 79\r\n\r\n\r\n","description":"","footnote":"","page_name":" 386 ","page_number":408}
  ]