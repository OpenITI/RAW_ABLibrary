[
  {"content":"\r\nأدله\r\nاثبات دعوى\r\nعلى أكبر محمودى دشتى\r\n","description":"","footnote":"","page_name":" 1 ","page_number":1},
  {"content":"\r\nقم - ص . پ . 3654 / 37185\r\nتلفن : 737117\r\nنام كتاب : أدله اثبات دعوى\r\nمؤلف : على أكبر محمودى دشتى\r\nناشر : مجمع الفكر الإسلامي - قم\r\nنوبت چاپ : أول\r\nحروفچينى : مجمع الفكر الإسلامي - قم\r\nليتوگرافى : مؤسسه الهادي - قم\r\nچاپ : باقرى - قم\r\nتاريخ انتشار : دى ماه 1373\r\nتيراژ : 1000 نسخه\r\nكليه حقوق براي مجمع الفكر الإسلامي محفوظ است\r\n","description":"","footnote":"","page_name":" 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" 3 ","page_number":3},
  {"content":"\r\n","description":"","footnote":"","page_name":" 4 ","page_number":4},
  {"content":"\r\n\r\nدر روزگارى كه قرآن ومعارف اسلام غريبانه به گوشه عزلت وفراموشى سپرده\r\nشده بود وفاصله فرهنگى مسلمانان از اسلام عميق تر مىشد ، ودر دورانى كه غرب\r\nگرايان أفكار الحادي را در ميان جوانان وبويژه طبقات روشنفكر وتحصيل كرده\r\nترويج مىكردند ، آرى در أوج غربت اسلام وقرآن احياگر بزرگ دين وروح وجان\r\nمسلمين حضرت امام خمينى ( قدس سره ) برخاست وبزرگترين نهضت ديني را در دوره\r\nغيبت كبرى رهبرى نمود .\r\nدر ميان ثمرات گوناگون اين نهضت مبارك بي شك بازگشت شريعت مقدسه\r\nاسلام به صحنه زندگى اجتماعي مسلمانان ، پر ارج ترين آن بود . ودر اين ميان دانش\r\nاستوار فقه حضوري ملموس تر از ساير علوم اسلامى را دارا مىباشد . چرا كه علم\r\nفقه عهده دار پاسخ گوئى به مشكلات ونيازهاى اجتماعي مسلمانان است .\r\nلذا طرح وتبيين ابعاد فقه بالنده شيعي بويژه مباحثى كه در ارتباط با اداره نظام\r\nمقدس جمهورى اسلامى است از ضرورت كامل برخوردار است .\r\nبا نظر به همين ضرورت ونياز ، جناب حجة الاسلام والمسلمين حاج شيخ\r\nعلى أكبر محمودى ، مبحث \" أدله اثبات دعوى \" را كه از موضوعات مهم نظام\r\n","description":"","footnote":"","page_name":" 5 ","page_number":5},
  {"content":"\r\nقضائي است مورد كنكاش وبحث علمي قرار داده ودر باره مسائل مختلفي كه در\r\nزمينه راهها وأدله اثبات دعوى مطرح است به تحقيق پرداخته است .\r\nدر اين رساله پس از بحث در باره كلياتى پيرامون موضوع مورد بحث از دليل\r\nسند واقرار سخن به ميان آمده است . ومبنى ومتن مباحث مزبور نيز قانون مدنى\r\nاست كه با توجه به قواعد وآراء فقهى مورد تحقيق واقع شده است . اميد كه حاصل\r\nاين تلاش قدمي در جهت تبيين نظام قضائي اسلام بوده ومقبول نظر أرباب علم\r\nوفضيلت قرار گيرد .\r\nوالحمد لله أولا وآخرا\r\nگروه فقه\r\nمجمع الفكر الإسلامي\r\n20 / 9 / 73\r\n","description":"","footnote":"","page_name":" 6 ","page_number":6},
  {"content":"\r\n\r\nالحمد لله الذي هدانا لهذا وما كنا لنهتدي لولا أن هدانا الله .\r\nالحمد لله الذي أنعمنا بالولاية وألهمنا طريق الهداية وعلمنا شرائع الإسلام عن\r\nطريق العترة الطاهرة . والصلاة على أشرف الأنبياء محمد ( صلى الله عليه وآله ) وعلى آله خير البررة .\r\nدر وقتي كه تهاجم فرهنگى از هر سو عليه اسلام وارزشهاى اسلامى وارد ميدان\r\nشده ومباني اسلام را به باد انتقاد گرفته بر علماء اسلام لازم است - به حكم لزوم\r\nدفاع از اسلام وارزشهاى اسلامى - كه از حريم اسلام دفاع نموده . واحكام مترقى\r\nاسلام را به مردم عرضه كنند .\r\nزماني كه قلم به دستهاى مزدور از هر سو وارد ميدان شده واحكام اسلام را به\r\nباد مسخره مىگيرند وآن را منافى با تمدن مىدانند وظيفة دانشمندان وعلماء اسلام\r\nاست كه از اسلام دفاع كنند ومباني فكرى اسلام را براي مردم روشن كنند .\r\nدر دورانى كه قلم به دستهاى جاهل با عنوان روشنفكرى احكام اسلام را\r\nمخالف تمدن دانسته وآن را محدود به زمان صدر اسلام مىدانند وظيفة عالمان دين\r\nآن است كه در حد توان خود از اسلام دفاع كنند واحكام نوراني اسلام وقرآن را\r\nبراي مردم بيان كنند .\r\n","description":"","footnote":"","page_name":" 7 ","page_number":7},
  {"content":"\r\nامروز كه بيدارى اسلامى فراگير شده ودر جاى جاى كشورهاى اسلامى مردم به\r\nپا خواسته اند وخواهان پياده شدن احكام اسلام هستند اين وظيفة علماى اسلام\r\nاست كه احكام ومفاهيم اسلام را از انزوا بيرون آورده وبا سبكى نو ومتناسب با\r\nمقتضيات زمان احكام نوراني اسلام را براي مردم بيان كنند .\r\nدر عصري كه مردم سرخورده از فرهنگ هاى الحادي ومادي روى به اسلام\r\nآورده وحقيقت را تنها از فرهنگ اسلام جويا مىشوند ، لازم است علماى اسلام با\r\nجديت تمام احكام مترقى اسلام را به مردم ارائه داده وآنها را با مفاهيم قرآن\r\nوسنت أهل بيت ( عليهم السلام ) آشنا سازند .\r\nبر اين أساس اينجانب وظيفة خود دانستم كه در تلاشى محدود بخشي از احكام\r\nقضاء يعنى أدله اثبات دعوى وآئين دادرسى را بر مبناى فقه اماميه مورد بحث قرار\r\nداده وآن را با قوانين نظامهاى قضائي ديگر مورد مقايسه قرار دهم .\r\nمباحث رساله حاضر بر مبناى قانون مدنى كه متخذ از متون فقهى اماميه\r\nمىباشد تدوين شده است .\r\nربنا تقبل منا إنك أنت سميع الدعاء\r\nعلى أكبر محمودى دشتى\r\nقم - مهر ماه / 1373\r\n","description":"","footnote":"","page_name":" 8 ","page_number":8},
  {"content":"\r\n\r\nفصل أول\r\nبحثهايى پيرامون أدله اثبات دعوى\r\n1 - تعريف دليل وبينه\r\n2 - محل تدوين أدله اثبات\r\n3 - حجيت واعتبار علم قاضى\r\n4 - متعلق دليل اثبات\r\n5 - مسئوليت اقامه دليل\r\n","description":"","footnote":"","page_name":" 9 ","page_number":9},
  {"content":"\r\n","description":"","footnote":"","page_name":" 10 ","page_number":10},
  {"content":"\r\n\r\n\r\n\r\n1 - تعريف دليل وبينه\r\nدر باره أدله اثبات دو واژه واصطلاح به كار رفته است يكى واژه \" دليل \" وديگرى\r\nواژه \" بينه \" . لذا اين بحث در دو مطلب خلاصه مىگردد : مطلب أول : در تعريف\r\n\" دليل \" ومطلب دوم : در تعريف \" بينه \" مىباشد .\r\n1 - تعريف دليل :\r\n\" دليل \" در لغت به معناى راهنما مىباشد . ودر اصطلاح ، حقوقدانان براي آن\r\nتعريفهاى مختلفي بيان داشته اند :\r\nتعريف أول : عبارت است از آنچه كه در قانون آيين دادرسى مدنى آمده است .\r\nقانون آيين دادرسى مدنى ، در مادة ( 353 ) ، دليل را چنين تعريف مىكند :\r\n\" دليل ، عبارت از امرى است كه أصحاب دعوى براي اثبات دعوى يا دفاع از دعوى\r\nبه آن استناد مىنمايند \" .\r\nاين تعريف ، دليل را به آنچه كه أصحاب دعوى بدان استناد مىكنند منحصر\r\nكرده . اما آنچه را كه قاضى وحاكم بدان استناد مىكند دليل ندانسته است ، واين\r\nأصل مبناى قانونگذارى در آيين دادرسى مدنى قرار گرفته وبر همين مبنا مادة\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n( 358 ) قانون آيين دادرسى مدنى ، قاضى را از تحصيل دليل منع نموده وتصريح\r\nمىكند كه :\r\n\" هيچ دادگاهى نبايد براي أصحاب دعوى ، تحصيل دليل كند بلكه فقط به\r\nدلايلى كه أصحاب دعوى تقديم يا اظهار كرده اند رسيدگى مىكند \" .\r\nودر اين مسير ، قانونگذار براي فرار از تناقض ، تحقيقات ومعاينات محلى را كه\r\nدادگاه ، خود اقدام به تحصيل آن مىنمايد أصلا دليل ندانسته . ودر ذيل مادة ( 358 )\r\nقانون آيين دادرسى مدنى تصريح مىكند كه : \" تحقيقاتى كه دادگاه براي كشف امرى\r\nدر خلال دادرسى لازم بداند از معاينه محل وتحقيقات از گواه ها ومسجلين اسناد\r\nوملاحظه پرونده مربوط به دادرسى وأمثال اينها تحصيل دليل نيست \" . وبه همين\r\nجهت تأمين دليل را كه صراحت به دليليت دارد دليل ندانسته است .\r\nودر مادة ( 322 ) قانون آيين دادرسى مدنى ، تصريح مىكند كه : \" تأمين دلايل\r\nبراي حفظ آن است وبه هيچ وجه دلالت نمىكند بر اين كه دلايلى كه تأمين شده ،\r\nمعتبر ودر دادرسى ، مدرك ادعاى صاحب آن خواهد بود \" . پس با ملاحظه مجموع\r\nمواد گذشته ، مشخص مىشود كه قانون آيين دادرسى تنها آنچه كه أصحاب دعوى\r\nبه آن استناد مىكنند \" دليل \" دانسته وغير از آن وآنچه كه قاضى وحاكم بدان\r\nتمسك مىكند ، دليل ندانسته است .\r\nنقد وبررسى :\r\nأولا : منحصر كردن دليل به آنچه كه أصحاب دعوى به آن استناد مىكنند ، مدرك\r\nفقهى وحقوقى ندارد .\r\nثانيا : مواردى هست كه فقها وحقوقدانان به طور اتفاق عقيدة دارند كه قاضى\r\nمىتواند به علم خود قضاوت كند . مثلا در مواردى كه قاضى بر أساس معلومات\r\n","description":"","footnote":"","page_name":" 12 ","page_number":12},
  {"content":"\r\nتاريخي وجغرافيايى بداند كه ملك مورد نزاع ، \" وقف \" يا از أراضي \" موات \" ويا\r\n\" مفتوحة العنوة \" ويا \" ملك دولت \" مىباشد ، قاضى مىتواند به علم خود عمل كند\r\nوملك را به جهت مربوطه مسترد كرده ويا دعوى را رد نمايد . پس اگر دليل را به\r\nآنچه كه أصحاب دعوى بدان استناد مىكنند منحصر نماييم ، بايد در اين مورد\r\nبگوييم كه قاضى بدون دليل رأى داده است ، چرا كه دليل وى مورد استناد أصحاب\r\nدعوى نبوده است .\r\nثالثا : تعريف فوق با مواد قانون مدنى منافاة دارد ، چرا كه در مادة ( 1321 )\r\nامارات قانوني را دليل دانسته وتصريح مىكند : \" ( اماره ) عبارت از أوضاع وأحوالي\r\nاست كه به حكم قانون يا در نظر قاضى ، دليل بر امرى شناخته مىشود \" .\r\nودر مادة ( 1322 ) مىگويد : امارات قانوني ، اماراتى است كه قانون آن را دليل بر\r\nامرى قرار داده مثل امارات مذكوره در اين قانون از قبيل : مواد ( 35 ) ، ( 109 ) ،\r\n( 100 ) ، ( 1158 ) و ( 1159 ) وغير آنها وساير امارات مصرحه در قوانين ديگر كه با\r\nمراجعه به آن مواد تصريح شده ملاحظه مىكنيم كه بعضي از أمور به عنوان دليل در\r\nقانون آمده است ودليليت آن مطلق است ومقيد به صورتي كه مورد استناد دعوى\r\nقرار گرفته باشد نيست . بلكه بعضي از امارات را در اختيار قاضى گذارده است كه\r\nبايد به نظر وى دليل بر امرى باشد . مثلا مواد مربوط به بحث \" يد \" و \" تصرف \"\r\nموضوع مادة ( 35 ) قانون مدنى به بعد كه \" يد \" و \" تصرف \" را اماره ودليل بر مالكيت\r\nشناخته است هر چند كه مورد استناد أصحاب دعوى قرار نگرفته باشد .\r\nتعريف دوم : تعريفى است كه دانشمند معروف عرب دكتر عبد الرزاق سنهورى\r\nدر كتاب \" الوسيط \" خود بيان داشته است ، وى دليل اثبات را چنين تعريف كرده :\r\n\" الإثبات بمعناه القانوني هو إقامة الدليل أمام القضاء بالطرق التي حددها\r\n","description":"","footnote":"","page_name":" 13 ","page_number":13},
  {"content":"\r\nالقانون على وجود واقعة قانونية ترتبت آثارها \" ( 1 ) .\r\n\" ( اثبات ) عبارت است از اقامه دليل در برابر محكمه - به كيفيتى كه قانون معين\r\nكرده - بر وجود يك واقعه قانوني كه آثاري بر أو مترتب است \" وشرح اين تعريف\r\nمستلزم بيان چهار مقدمه است :\r\nمقدمه أول : اثبات در باب قضا از جهاتى با اثبات به معناى عام فرق دارد ، زيرا :\r\nأولا - اثبات به معناى عام كلمه ، مقيد به امر خاصي نيست ، بلكه در هر علمي\r\nروش مشخص وخاصي براي اثبات وجود دارد ، مثلا : تاريخ نگار با روش معينى\r\nحقايق تاريخي را اثبات مىكند . ودر علوم تجربى نيز براي اثبات واقعيتها وقوانين\r\nطبيعت راهها وشيوه هاى ديگرى به كار مىبرند . فقيه نيز در استنباط حكم شرعي\r\nطريقه خاص خود را دنبال مىكند . اثبات در باب قضا هم كلى وعام نبوده بلكه\r\nمحدود به راه هاى خاصي است . از اين رو قاضى نمىتواند به صرف شهادت يك\r\nفرد ، قضاوت نمايد - هر چند كه وى عادل باشد - بلكه أو مىتواند تنها با شهادت دو\r\nنفر يا اقرار يا ارائه يك سند ، حكم قضايى را صادر نمايد . در حالي كه در همين زمينه\r\nمىبينيم كه مجتهد مىتواند تنها با استناد به يك خبر واحد حكم شرعي را استنباط\r\nنموده وبپذيرد .\r\nثانيا - قاضى پس از اثبات در محكمه ، موظف است كه طبق دليل اثباتى مقرر در\r\nقانون حكم نمايد وگرنه متخلف از قانون عدالت محسوب مىگردد واين بر خلاف\r\nاثبات در ساير موارد است زيرا : شخص مستنبط ملزم نيست به مؤداى أدله اثبات\r\nخود عمل نمايد .\r\n\r\n","description":"","footnote":" ( 1 ) الوسيط 2 : 12 . ","page_name":" 14 ","page_number":14},
  {"content":"\r\nثالثا - حكم صادره بر مبناى أدله اثبات در باب قضا غير قابل نقض مىباشد ولى\r\nنظريه هاى علمي در هر حدى كه بوده باشد ممكن است در قرآن با ارائه دليل\r\nمخالف ، دچار نقض شود .\r\nمقدمه دوم : از آنجايى كه متعلق دليل اثبات طبق تعريف ذكر شده عبارت از\r\nواقعه وحادثه قانوني است پس صحيح نيست كه متعلق دليل اثبات خود حق مورد\r\nنزاع باشد ، بلكه بايد متعلق دليل يكى از منابع حقوق باشد . مثلا شبه جرم ( عمل\r\nغير مشروع ) يك حادثه مادي است كه قانون اين عمل مادي را منشأ تعهد وحق\r\nدانسته يا فوت مورث يك حادثه مادي است كه به موجب قانون ، منشأ حق براي\r\nورثه مىگردد ، وهمچنين عقد ، يك تصرف قانوني است كه به موجب قانون ، منشأ\r\nحق مىگردد ودليل اثبات بايد به منشأ حق ، تعلق گيرد ، نه به خود حق .\r\nمقدمه سوم : در تعريف دليل آمده است كه أدله اثبات بايد در محكمه ودر نزد\r\nقاضى ارائه شود ، چرا كه ممكن است حادثه مورد نزاع در محكمه ، مورد انكار قرار\r\nگيرد ، مثلا در مورد اقرار ويا شهادت اگر در خارج از محكمه صورت گرفته ودر\r\nمحكمه انكار شود در اين صورت اقرار وشهادت ارزشى ندارد .\r\nمقدمه چهارم : بنابر تعريف مذكور ، اقامه دليل در محكمه به كيفيتى كه قانون\r\nتعيين كرده است بر وجود يك واقعه قانوني كه آثاري بر أو مترتب است ، ممكن\r\nاست دليل يك حقيقت قضايى را اثبات نمايد كه با واقعيت ونفس الأمر مخالف\r\nباشد چرا كه حقيقت قضايى با واقعيت فرق دارد ممكن است حاكم به موجب أدله\r\nاقامه شده ومحتويات پرونده به مالكيت ملك مورد نزاع به نفع \" خواهان \" حكم كند\r\nولى در واقع ونفس الامر ملك \" خوانده \" باشد .\r\n","description":"","footnote":"","page_name":" 15 ","page_number":15},
  {"content":"\r\n\r\nنقد وبررسى :\r\nأولا - اين تعريف ، دليل را به آنچه كه أصحاب دعوى در مقام اثبات دعوى يا\r\nدفاع از آن در محكمه اقامه مىكنند ، منحصر دانسته است وشامل آن اماراتى كه\r\nدادگاه بدان استناد مىكند نيست .\r\nثانيا - در مقدمه دوم آمده است كه : دليل اثبات بايد به منشأ حق تعلق گيرد نه به\r\nخود حق . وحال آن كه اين مسأله به طور مطلق قابل قبول نيست . مثلا در باب\r\nشهادت ، فقها بحث كرده اند كه آيا شاهد مىتواند به خود حق شهادت داده يا آن كه\r\nبايد به منشأ حق كه يك امر حسى است شهادت بدهد . در اين مورد عده اى از فقها\r\nاز جمله حضرت آية الله خوئى در \" تكملة المنهاج \" مىفرمايد :\r\n\" لا تجوز الشهادة إلا بالمشاهدة أو السماع أو ما شاكل ذلك \" ( 1 ) .\r\n\" جائز نيست شاهد ، به امرى شهادت بدهد مگر آن كه آن را ديده يا شنيده ويا\r\nبراي أو محسوس باشد \" .\r\nواستدلال كرده است به اينكه شهود به معناى حضور است ، يعنى احساس\r\nكردن واقعه مورد شهادت . واين همان معنى را مىرساند كه دليل اثبات در باب قضا\r\nبايد به منشأ حق تعلق گيرد ، نه به خود حق . البتة اين أصل مورد انتقاد قرار گرفته\r\nوجمعى از فقها آن را قبول ندارند .\r\nحضرت آية الله امام خمينى ( قدس سره ) در \" تحرير الوسيلة \" مىفرمايد :\r\n\" الضابط في ذلك العلم القطعي واليقين ، فهل يجب أن يكون العلم مستندا إلى\r\nالحواس الظاهرة فيما يمكن . . . أم يكفي العلم القطعي بأي سبب ، وجهان ، الأشبه\r\n\r\n","description":"","footnote":" ( 1 ) مباني تكملة المنهاج 1 : 111 ، المسألة 95 . ","page_name":" 16 ","page_number":16},
  {"content":"\r\nالثاني \" ( 1 ) .\r\n\" معيار در باب شهادت آن است كه از روى علم ويقين باشد وآيا واجب است\r\nكه علم ، به يكى از حواس ظاهره مستند باشد يا خير - در جواب مىفرمايد - شرط\r\nنيست بلكه شهادت كافى است كه از روى علم ويقين باشد از هر راهى كه به دست\r\nآمده باشد \" .\r\nدر باب \" اقرار \" نيز فقها اتفاق دارند كه اقرار ، ممكن است به خود حق تعلق بگيرد\r\nوشرط نيست كه حتما به منشأ حق ، اقرار شود . ودر قانون مدنى نيز شرط نشده\r\nاست كه متعلق شهادت ، منشأ حق باشد ( 2 ) .\r\nبنابر اين مبناى مقدمه دوم تعريف - يعنى اين كه اثبات ودليل بايد به منشأ حق\r\nتعلق گيرد نه به خود حق - أصل مسلمى نبوده وقابل قبول نيست .\r\nثالثا - در مقدمه سوم آمده است كه دليل واثبات بايد در محكمه صورت بگيرد .\r\nچرا كه دليل اگر خارج از محكمه مطرح شود ودر محكمه مورد انكار قرار گيرد ، آن\r\nدليل ارزشى نخواهد داشت . ولكن اين أصل نيز قابل نقد است ، زيرا دليل هر چند\r\nكه در خارج از محكمه صورت گرفته ودر محكمه انكار شود ولى صحيح نيست\r\nبگوييم اين دليل فاقد ارزش قانوني است . البتة دليل خارج از محكمه با دليلي كه در\r\nمحكمه ارائه شده فرق مىكند واقرار وشهادت در محكمه با اقرار وشهادت در\r\nخارج از محكمه تفاوت دارد ولى نه بدان معنا كه دليل در خارج از دادگاه أصلا\r\n\r\n","description":"","footnote":" ( 1 ) تحرير الوسيلة 2 : 445 ، المسألة 1 .\r\n( 2 ) در مادة ( 1315 ) قانون مدنى مىگويد : شهادت بايد از روى قطع ويقين باشد نه به طور شك\r\nوترديد . ","page_name":" 17 ","page_number":17},
  {"content":"\r\n\r\n\r\n\r\nاعتبار نداشته باشد وأو را دليل نگوييم . پس اقراري كه در خارج از محكمه صورت\r\nگرفته باشد دليل وقابل بررسى است هر چند كه در محكمه مورد انكار قرار بگيرد .\r\nهمچنين شهادتي كه در خارج از دادگاه بيان شده دليل وقابل بررسى در محكمه\r\nاست هر چند كه در محكمه انكار شود . پس اين تعريف نيز به جهت اشكالات\r\nوارده قابل قبول نيست .\r\nتعريف سوم تعريفى است كه محقق لنگرودى بيان داشته است ، ايشان در\r\nتعريف دليل اثبات ، چنين گفته است : \" در تعريف دليل اثبات دعوى . . . مىتوانيم\r\nبگوييم رهنماى انديشه به يك مجهول قضايى در مقام اثبات يا دفاع دليل اثبات\r\nدعوى است \" ( 1 ) .\r\nنقد وبررسى :\r\nأولا - مطلق رهنماى انديشه ، دليل اثبات نيست . مثلا شهادت يك نفر ممكن\r\nاست رهنماى انديشه به يك مجهول قضايى باشد وحال آن كه دليل اثبات قانوني\r\nبر آن صدق نمىكند ، زيرا دليل اثبات قانوني را \" بينه \" نيز مىگويند ولى شهادت يك\r\nنفر را بينه نمىگويند .\r\nثانيا - در تعريف ، انديشه مطلق بيان شده است وحال آن كه دليل اثبات قانوني\r\nرهنماى انديشه ، خاص است وتنها انديشه قاضى ملاك مىباشد . اما به هر حال اين\r\nتعريف با اصلاحات وتغييرات لازم بهترين تعريف است وبايد آن را بدين گونه\r\nتعريف نماييم :\r\nدليل اثبات عبارت است از راهنماى انديشه دادرس براي كشف موضوع قضايى\r\n\r\n","description":"","footnote":" ( 1 ) دائرة المعارف 1 : 39 . ","page_name":" 18 ","page_number":18},
  {"content":"\r\n\r\nبه طريق وكيفيتى كه قانون تعيين كرده است وموضوع قضايى عبارت است از\r\nحادثه وواقعه مادي كه به موجب قانون منشأ حق مىگردد ويا تصرف قانوني كه به\r\nموجب قانون منشأ حق مىگردد وشرح آن نيز در سابق گذشت .\r\nبنابر اين تعريف ، سوگند وقسم جزو مصاديق دليل اثبات نمىباشد وحق هم\r\nهمين است . چرا كه سوگند وقسم كشف از حقيقت نمىكند بلكه دعوى را فيصله\r\nوقطع مىكند . ولذا در روايات واخبار ما سوگند در مقابل دليل وبينه قرار گرفته\r\nاست وآنچه كه در قانون مدنى در مادة 1258 آمده كه قسم را در عداد أدله اثبات\r\nآورده صحيح نبوده واشتباه به نظر مىرسد .\r\n2 - تعريف بينه :\r\nكلمه \" بينه \" در قرآن وروايات ما ذكر شده وفقها ومتشرعين نيز اين كلمه را در\r\nموارد بسيارى به كار مىبرند . واين كلمه در لغت به معناى مطلق وضوح مىباشد\r\nودر اين باره \" قاموس اللغة \" در مادة \" البين \" مىگويد : \" وبان بيانا : اتضح فهو بين \" .\r\nودر \" لسان العرب \" مىگويد : \" وبان الشئ بيانا : اتضح فهو بين \" ، يعنى آنچه كه\r\nواضح شده است \" بين \" مىگويند . ودر \" فرهنگ معين \" چنين آمده است : \" بينه به\r\nمعناى دليل روشن وآشكار وبرهان واضح است \" . در قرآن نيز اين كلمه چندين بار\r\nآمده است وراغب أصفهاني در كتاب \" مفردات \" بينه را چنين معنا مىكند : \" والبينة ،\r\nالدلالة الواضحة عقلية كانت أو محسوسة \" ، بينه به معناى دلالت واضح وروشن\r\nاست عقلي باشد ويا حسى . در \" قاموس قرآن \" در باره كلمه بينه چنين مىگويد :\r\n\" بينه مؤنث بين ، دليل روشن وواضح \" . ودر روايات ما نيز به معناى حجت ودليل\r\nروشن وواضح استعمال شده است . در همين مورد حضرت آية الله خوئى در\r\n","description":"","footnote":"","page_name":" 19 ","page_number":19},
  {"content":"\r\nتقريراتش چنين مىفرمايد : براي بينه ، حقيقت شرعيه ويا متشرعى ثابت نشده\r\nاست بلكه در قرآن وروايات به همان معناى لغوى كه به معناى دليل روشن\r\nوواضح است آمده است . معناى روايت معروف از پيغمبر اسلام كه مىفرمايد :\r\n\" إنما أقضي بينكم بالبينات والأيمان \" ( 1 ) ، آن است كه بين شما مردم تنها به بينه دليل\r\nوسوگند قضاوت مىكنم . وهدف از اين گفتار آن است كه پيغمبر وأئمة ( عليهم السلام ) به\r\nاستثناى حضرت قائم در مخاصمات ومرافعات به علم وجداني خود كه از وحى يا\r\nالهام سر چشمه گرفته باشد قضاوت نمىكنند ، بلكه به دليل ، حجت وسوگند\r\nاستناد مىكنند خواه آن كه مطابق با واقع بوده ويا مخالف آن باشد . وبالأخره اين\r\nمعنا كه در ذهن فقها متداول است كه بينه را به معناى شهادت دو نفر عادل\r\nدانسته اند أصل ومنشائى ندارد بلكه در روايات ما به همان معناى لغوى استعمال\r\nشده است ( 2 ) . ومؤلف المجله - مجموعه قوانينى كه در استامبول براي دانشجويان\r\nتدوين شده است - در فصل \" بينات \" در باره اصطلاحات فقهى در مادة 1676 چنين\r\nمىگويد : \" البينة هي الحجة القوية \" ، بينه عبارت است از حجت ودليل قوى .\r\nابن القيم جوزيه مىگويد : \" البينة في كلام الله ورسوله وكلام الصحابة اسم لكل\r\nما يبين الحق ، فهي أعم من البينة في اصطلاح الفقهاء حيث خصوها بالشاهدين أو\r\nالشاهد واليمين \" ( 3 ) .\r\n\" بينه در كلام خدا ورسول وأصحاب پيغمبر به معنى هر چيزى است كه حق را\r\n\r\n","description":"","footnote":" ( 1 ) وسائل الشيعة 18 : 169 ، باب 2 از أبواب كيفية الحكم ، حديث 1 .\r\n( 2 ) تنقيح العروة الوثقى 2 : 285 .\r\n( 3 ) اعلام الموقعين 1 : 90 . ","page_name":" 20 ","page_number":20},
  {"content":"\r\nروشن مىكند . بنابر اين ، مفهوم آن أعم از مفهومي است كه فقها از اين كلمه دارند\r\nچرا كه فقها بينه را به شهادت دو نفر عادل يا شهادت يك نفر به انضمام يمين\r\nاختصاص داده اند \" .\r\nتفصيل وحق مطلب آن است كه : قاضى براي به دست آوردن مجهول قضايى\r\nگاهى به علم خود استناد كرده وگاه نمىكند ، اگر به علم خود استناد كند پس براي\r\nهر دليل ومدركى كه موجب علم شود مىتواند اعتبار قائل شود ، واما اگر علم\r\nخود را مدرك قضاوت قرار ندهد حال يا براي آن كه به علم نرسيده يا به هر سبب\r\nديگرى پس در اين مورد أدله اثبات قانوني أو را موظف مىكند كه بر طبق آن به\r\nمجهول قضايى رسيده وبه استناد آن أدله قضاوت نمايد . اما مشروط به آن كه قاضى\r\nعلم به خلاف نداشته باشد . مثلا شهادت دو نفر عادل هر چند كه موجب تحصيل\r\nعلم براي قاضى نباشد ولى چون قانون وشرع اين امر را دليل اثبات دانسته قاضى\r\nموظف است بر أساس آن قضاوت نموده ونمىتواند به بهانه عدم تحصيل علم از\r\nقضاوت شانه خالى كند بنابر اين ، در تعريف بينه ودليل مىتوان چنين گفت : بينه\r\nودليل عبارت است از راهنماى انديشه قاضى براي كشف امر مورد نزاع يا به\r\nگونه اى كه براي قاضى علم آور باشد ويا آن كه قانون آن را دليل دانسته باشد .\r\n","description":"","footnote":"","page_name":" 21 ","page_number":21},
  {"content":"\r\n","description":"","footnote":"","page_name":" 22 ","page_number":22},
  {"content":"\r\n\r\n2 - محل تدوين أدله اثبات\r\nغالبا قانون نويسان در دو مورد از أدله اثبات بحث مىكنند يكى در قانون مدنى\r\nوديگرى در آيين دادرسى مدنى ، زيرا أدله اثبات داراى دو جنبه است يكى جنبه\r\nمادي وديگرى جنبه تشريفاتى . جنبه مادي آن عبارت است از خود عناصر أدله\r\nاثبات وراه هاى آن ومقدار ارزش هر كدام . وجنبه تشريفاتى آن عبارت است از اين\r\nكه أدله اثبات به چه كيفيت وشكلى بايد ادا شود . وآيا بايد به شكل كتابت يا به\r\nشكل ديگرى عرضه شود . با ملاحظه اين دو جنبه ، حقوقدانان وقانونگذاران\r\nاختلاف نظر دارند . يك دسته معتقدند كه هر دو جنبه أدله اثبات را بايد در آيين\r\nدادرسى گنجانيد كه قانونگذاران آلمان وسوئيس از اين دسته هستند . ودسته دوم\r\nتفصيل قائل شده اند وجنبه مادي آن را در قانون مدنى تدوين ، وجنبه هاى\r\nتشريفاتى وصوري آن را در آيين دادرسى تدوين نموده اند كه قانونگذاران فرانسه\r\nوكشورهاى لاتين وبه تبع آن قانون نويسان إيران از اين دسته هستند .\r\nدكتر احمد متين دفترى در كتاب آيين دادرسى ، جلد 1 به اين دسته انتقاد كرده\r\nومىگويد : برخى از مصنفين به اين شيوه قانونگذارى خرده گرفته اند وگفته اند كه\r\nاين تفرقه ، هم از حيث نظري وهم از حيث عملي موجب زحمت مىباشد . سپس\r\n","description":"","footnote":"","page_name":" 23 ","page_number":23},
  {"content":"\r\nمىگويد : اين وضع مربوط به دوره استبداد فرانسه ومربوط به سالهاى 1667\r\nميلادي است كه پادشاه وقت فرانسه دستور داد دادگاههاى فرانسه بايد تشريفات\r\nدادرسى را رعايت نمايند وبعد از انقلاب نيز از همان فرمان اقتباس شد . بعد اضافه\r\nمىكند كه دانشمندان فرانسوى خود معترفند كه قانون آنها در قسمت أدله از همه\r\nبيشتر كهنه ومندرس شده وتشريفات زائدى در بر دارد . . . با اين حال متأسفانه ما\r\nراجع به أدله از قانونگذارى فرانسه تقليد كرده أيم .\r\nگروه سوم هر دو جنبه أدله اثبات را يك جا وبه طور مستقل تحت عنوان \" أدله\r\nاثبات \" يا \" أدله بينات \" تدوين نموده اند كه قانون نويسان انگلستان وسوريه از اين\r\nروش پيروى كرده اند .\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n\r\n3 - حجيت واعتبار علم قاضى\r\nفقها وحقوقدانان در حجيت علم قاضى اختلاف نموده ونظريه هاى مختلفي را\r\nمطرح كرده اند كه آن نظريات بدين شرح است :\r\nنظريه أول :\r\nقاضى مىتواند به علم خود از هر جا وبه هر كيفيت كه به دست آورده باشد\r\nعمل كند به شرط اينكه علم وى منشائى متعارف داشته باشد . مشهور فقهاى اماميه\r\nاين رأى را اختيار نموده وقانون كشورهاى آلمان ، سوئيس ، انگلستان وآمريكا نيز تا\r\nاندازه زيادى از اين نظريه تبعيت كرده است .\r\nنظريه دوم :\r\nقضاوت مقيد به أدله قانوني مىباشد وقضاوتى حق است كه بر طبق أدله اثباتى\r\nكه قانون آن را تعيين كرده انجام گرفته باشد وقاضى نمىتواند از حدود أدله كه قانون\r\nبراي كشف حقيقت قضايى تعيين نموده تجاوز نمايد . جمعى از فقهاى اسلام\r\nطرفدار اين نظريه مىباشند .\r\n","description":"","footnote":"","page_name":" 25 ","page_number":25},
  {"content":"\r\n\r\nمقايسه اى بين اين دو نظريه :\r\nبا دقت در كتب حقوقى به دو نكته برخورد مىكنيم كه هر كدام نتيجة اى مخالف\r\nنتيجة ديگرى دارد وآن دو نكته عبارت است از :\r\n1 - آزاد گذاشتن قاضى در مقام قضاوت تا از هر راه معمول ومتعارف وبه هر\r\nكيفيت ، تحصيل علم وباور نمايد . اين مسأله موجب آفت بزرگ استبداد وتك روى\r\nقاضى شده وگاه ممكن است منجر به تضييع حق مدعى يا متهم گردد .\r\n2 - گاه مىشود كه حقيقت قضايى با واقعيت ونفس الامر مطابقت پيدا نمىكند .\r\nمثلا أدله اى كه قانون آن را تعيين نموده ايجاب مىكند كه رأى به قاتل بودن متهم ،\r\nصادر شود در حالي كه واقعيت بر خلاف آن است در اين صورت اگر بنا باشد قاضى\r\nملزم به دليلي باشد كه قانون آن را تعيين نموده واز آن حد تخطى نكند اين امر\r\nمستلزم آن است كه قاضى بر خلاف واقعيت ، قضاوت نموده ورأى ظالمانه اى را\r\nصادر نمايد . اما اگر نظريه أول را پذيرفته وگفتيم كه قاضى در مقام قضاوت آزاد\r\nاست تا از هر طريق وبه هر كيفيت تحصيل علم نمايد در اين حال قاضى بر مبناى\r\nعلم خود ونه طريق ودليل قانوني ، رأى خواهد داد واگر دليل قانوني بر خلاف\r\nواقعيت نتيجة دهد قاضى موظف به تبعيت از آن نيست چون ملاك ومعيار در اين\r\nمورد علم قاضى است ، اما - چنانچه گذشت - اين نظريه هم قاضى را به استبداد\r\nمىكشاند . واگر طرفدار قضاوت محدود شده وگفتيم كه قاضى موظف است از\r\nدليلي كه قانون آن را براي كشف حقيقت تعيين نموده پيروى كند در اين صورت\r\nگرچه قاضى از خطر تك روى واستبداد مصون مىماند ولى مواجه با خطر\r\nمحور شدن بي چون وچراى دليل شده ونتيجتا قاضى را از واقعيتها دور خواهد\r\nساخت .\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nنظريه سوم :\r\nگروهى بين دو نظريه سابق تلفيق كرده اند بدين صورت كه در بعضي موارد\r\nمعتقد به نظريه قضاوت آزاد شده ودر بعضي موارد ديگر نظريه قضاوت محدود\r\nومقيد به طرق قانوني را پذيرفته اند . پيروان اين نظريه معتقدند كه در أمور جنايى ،\r\nقاضى آزاد است از هر راه وبه هر كيفيت تحصيل علم نمايد . ولى در أمور مدنى\r\nوتجارت ، قاضى را مقيد وملزم به تبعيت از أدله قانوني دانسته اند . قانون مصر به\r\nتبعيت از كشورهاى لاتين ، فرانسه ، ايتاليا وبلژيك اين نظريه را پذيرفته است .\r\nاما اين نظريه مشكل گذشته را حل نمىكند . چرا كه بر فرض ، قاضى در أمور\r\nجنايى آزاد باشد كه از هر راه واز هر قرينه وشهادتي تحصيل علم نمايد ولى جنايى\r\nبودن قضية ، قاضى را از استبداد باز نمىدارد ويا اگر أو را در أمور مدنى وتجارى\r\nمقيد بدانيم قاضى به حقيقت وواقعيت نزديك نمىشود چرا كه دليل قانوني براي\r\nقاضى تحصيل علم نمىنمايد بلكه تنها موجب ظن وگمان مىباشد .\r\n\" محقق لنگرودى \" در زمينه حل مشكل مزبور ، تمام أدله قانوني را علم آور\r\nمىداند ومىگويد : \" به نظرم روح مشترك أدله اثبات دعوى وپايه همگى آنها علم\r\nعادى يا قطع متعارف كه نام اطمينان هم به خود گرفته است ، علمي است كه متعارف\r\nمردم در برخورد با قضايا وحوادث پيدا مىكنند \" ( 1 ) .\r\nملاحظه مىكنيد كه جناب آقاى دكتر لنگرودى خواسته است با مبناى اين كه\r\nهمه أدله اثبات قانوني ، موجب علم عادى واطمينان مىباشد ، مشكل تضاد بين\r\nحجيت واعتبار علم قاضى وحجيت واعتبار أدله قانوني را حل كند ، ولى اين مبنا\r\n\r\n","description":"","footnote":" ( 1 ) دائرة المعارف 1 : 44 . ","page_name":" 27 ","page_number":27},
  {"content":"\r\n\r\n\r\n\r\nخود ادعايى است بدون دليل خصوصا اين كه بعضي از أدله قانوني ممكن است با\r\nقطع نظر از تنازع وخصومت ، موجب اطمينان باشد ولى با توجه به ادعاى مقابل\r\nوفرض خصومت ، موجب اطمينان نباشد . مثلا قاعده \" يد \" و \" تصرف \" را كه\r\nدانشمند محترم مىگويد : \" بر أساس غلبه موجب اطمينان مىباشد \" ممكن است با\r\nصرف نظر از خصومت وتنازع موجب اطمينان باشد ولى با توجه به فرض\r\nخصومت ، ممكن است صفت اطمينان بخش بودن خود را از دست بدهد .\r\nاما با دقت وتوجه بيشترى روشن مىشود كه بين نظريه أول ودوم هيچ گونه\r\nتضاد وتنافى وجود ندارد ومىتوان گفت كه قاضى در راه به دست آوردن مجهول\r\nقضايى مىتواند به هر وسيله اى كه ممكن است براي أو ايجاد علم كند متوسل\r\nشود . واگر تحصيل علم براي وى ميسر نشد آنگاه موظف به استفاده از أدله قانوني\r\nخواهد شد ، خواه آن كه أدله قانوني ، وى را به واقع وحقيقت به طور جزم ويقين\r\nبرساند ويا آن كه تنها مفيد ظن وگمان باشد اما در هر حال اعتبار أدله قانوني\r\nمنحصرا در مواردى است كه قاضى علم به خلاف آن نداشته باشد وگرنه آن أدله\r\nارزش واعتبار خود را از دست خواهد داد . براي توضيح اين نظريه لازم است\r\nأموري را متذكر شويم :\r\n1 - در علم أصول ، علم را به \" طريقي \" و \" موضوعي \" تقسيم كرده اند وگفته اند\r\nكه : علم طريقي عبارت است از علمي كه هيچ گونه دخالتى در ثبوت أصل حكم\r\nندارد بلكه تنها كاشف آن حكم وطريقي براي رسيدن به آن مىباشد وعلم\r\nموضوعي عبارت است از علمي كه در ثبوت حكم شرعي نقش داشته باشد ، مثلا\r\nگاه مىگويد اگر به بازگشت مسافر علم پيدا كرديد يكصد تومان صدقه بدهيد ، در\r\nاين مورد وجوب تصدق متوقف بر علم به بازگشت مسافر مىباشد وعلم در اين جا\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nموضوعي است . اما اگر گفت چنانچه مسافر بازگشت يكصد تومان به فقير صدقه\r\nدهيد ، در اين جا علم به بازگشت مسافر موضوعي نبوده بلكه طريقي است يعنى آن\r\nكه وجوب تصدق مربوط به بازگشت مسافر است وعلم به بازگشتن وى ، نقشى در\r\nثبوت حكم ندارد .\r\nبر مبناى اين توضيحات بايد گفت كه : علم قاضى در مقام قضاوت موضوعي\r\nاست ، چون در لسان دليل وشرع گفته شده است كه قاضى بايد بر أساس علم خود\r\nقضاوت كند ويا در باره شاهد گفته شده است كه وى بايد از روى قطع ويقين\r\nشهادت بدهد .\r\n2 - شكى نيست كه علم حجت است ومقصود از حجيت واعتبار علم آن است\r\nكه شخص عالم مكلف است كه بر طبق علم خود عمل كند البتة اين امر در موردى\r\nاست كه متعلق علم تكليفي ، لازم الإطاعة باشد يعنى آن تكليف از سوى مقامي\r\nصادر شده باشد كه أطاعت أو بر انسان واجب باشد وگرنه هر تكليفي از هر منبعى\r\nهر چند كه انسان بدان علم بيابد واجب الإطاعة نيست .\r\n3 - حجيت واعتبار علم منحصر به علم منطقي كه هيچ گونه احتمال خلاف در\r\nآن نباشد نيست ، بلكه علم عادى در حد اطمينان را نيز شامل مىشود . اين موضوع\r\nبا دلايلى چند قابل اثبات است :\r\nدليل أول : بناى عقلا در طول تاريخ بر آن بوده است كه به اطمينان وعلم عادى\r\nعمل كنند واگر كسى به حكم وتكليفي اطمينان پيدا كرد وبدان عمل نمايد مورد\r\nتحسين عقلا واقع مىشود وچنانچه بر طبق اطمينان خود عمل نكند مورد ملامت\r\nوسرزنش عقلا قرار مىگيرد . واگر اطمينان به نفى تكليف پيدا كرده بر آن مبنا عمل\r\nنمايد أو را ملامت نمىكنند ومنعى از طرف شرع وقانونگذارى نسبت به اين رويه\r\n","description":"","footnote":"","page_name":" 29 ","page_number":29},
  {"content":"\r\nصادر نشده است بلكه بنابر آنچه كه خواهيم گفت خود أهل شرع نيز همواره به اين\r\nرويه عمل مىكرده اند .\r\nدليل دوم : در قرآن كريم در سوره ممتحنه كلمه علم به معناى اطمينان آمده\r\nاست آن جا كه مىفرمايد : * ( فإن علمتموهن مؤمنات فلا ترجعوهن إلى الكفار ) * ( 1 ) ،\r\nجريان از اين قرار بود كه : برخى از زنان ، به پيغمبر ايمان آورده واز مكة فرار كرده به\r\nسوى مدينه هجرت نمودند ، شوهران آنها از پيغمبر درخواست كردند تا بر أساس\r\nصلحنامه حديبيه تقاضاى پناهندگى زنان مزبور را رد كرده وآنان را به مكة باز\r\nگرداند . در اين باره وحى آمد كه اين دسته از زنان را امتحان نماييد اگر معلوم شد كه\r\nآنان براي حفظ ايمان خود هجرت كرده اند آنها را به كفار باز نگردانيد . كه در اين آية\r\nعلم به معناى اطمينان است ، زيرا آزمايش آنان از طريق \" قسم \" بوده وقسم هم علم\r\nوقطع نمىآورد . پس آية فوق ، دال بر آن است كه پيامبر به \" اطمينان \" عمل مىكرده\r\nاست وعمل پيامبر هم معتبر وملاك حجيت است .\r\nبنابر اين ، تمام أدله براءت ورفع تكليف واستصحاب ، محدود به موارد جهلي\r\nاست كه خالى از اطمينان باشد ومفهوم اين قضية چنين مىشود كه علم عادى در\r\nحد اطمينان ، موضوع أصل براءت ، استصحاب وبقيه أصول را از بين مىبرد .\r\nدليل سوم : باز هم تمسك به آيات قرآن است كه علم وظن را در مقابل هم قرار\r\nداده وصريحا با اشاره به كفار اعلام مىكند كه اينها ( كفار ) علم ندارند وتنها به ظن\r\nوگمان تكيه مىكنند . اين آيات به شرح زير است :\r\n\r\n","description":"","footnote":" ( 1 ) سوره ممتحنه ، آية 9 . ","page_name":" 30 ","page_number":30},
  {"content":"\r\n1 - * ( ما لهم به من علم إلا اتباع الظن ) * ( 1 ) .\r\n2 - * ( ما لهم بذلك من علم إن هم إلا يخرصون ) * ( 2 ) .\r\n3 - * ( وما لهم بذلك من علم إن هم إلا يظنون ) * ( 3 ) .\r\n4 - * ( وما لهم به من علم إن يتبعون إلا الظن ) * ( 4 ) .\r\nمفهوم اين آيات آن است كه ظن وگمان وخرص ، حجيت نداشته وعلم ،\r\nحجيت دارد واينها ( كفار ) بايد دنبال علم باشند . ومفهوم علم اختصاص به علم\r\nمنطقي صد در صد ندارد بلكه علم عادى وعرفى را نيز شامل مىشود . اما اين سه\r\nدليل اگر در حد قطع ، قانع كننده باشند مىتوانند حجيت واعتبار اطمينان را اثبات\r\nكنند واما اگر در حد افاده علم عادى واطمينان باشند نمىتوانند اعتبار علم\r\nعادى را ثابت نمايند ، زيرا نمىتوان حجيت اطمينان را با اطمينان ثابت نمود ومثل\r\nآن است كه حجيت علم را به واسطه خود علم ثابت نماييم .\r\nدليل چهارم : حجيت واعتبار علم عادى واطمينان ، همچون اعتبار علم قطعي\r\nبديهي است مانند اذعان به واقعيت خارجي ووجود محسوسات در جهان عيني .\r\nودر مقام توضيح بايد گفت : قسمت أعظم علوم ودانستنيهاى بشر به نحو اطمينان\r\nاست . مثلا علم تاريخ ، علم تفسير ، علم اخلاق ، علم فقه ، علم أصول وعلوم تجربى\r\nو . . . كلا بر مبناى اعتبار علم عادى واطمينان استوار است واگر بنا باشد كه اطمينان\r\n\r\n","description":"","footnote":" ( 1 ) سوره نساء ، آية 157 .\r\n( 2 ) سوره زخرف ، آية 20 .\r\n( 3 ) سوره جاثيه ، آية 24 .\r\n( 4 ) سوره النجم ، آية 28 . ","page_name":" 31 ","page_number":31},
  {"content":"\r\nفاقد ارزش واعتبار باشد قسمت أعظم اين علوم بايد از مجموعه علوم وفرهنگ\r\nبشر حذف شود . چرا كه مثلا \" علم تاريخ \" كه علم به حوادث گذشته وتجزيه\r\nوتحليل آن وفهم عوامل مؤثر در آن است اكثرا بر پايه منقولات است ومنقولات\r\nهم اگر مفيد علم باشند تنها در حد علم عادى واطمينان فايده خواهند داشت .\r\nهمچنين \" علم تفسير \" كه علم به ظهورات قرآن كريم است وظهور ألفاظ هم\r\nبراي انسان علم يقيني نمىآورد بلكه نهايتا مىتواند اطمينان بخش باشد . ونيز\r\n\" علم فقه \" با استثناى ضروريات آن كه به طور قطع ويقين ثابت است بقيه احكام آن\r\nتنها در حد اطمينان ثابت است .\r\nوهمين طور \" علم أصول \" كه عبارت است از علم به قواعد خاصي كه مجتهد در\r\nمقام استنباط احكام به طور مستقيم از آن استفاده مىكند ، حجيت أكثر قواعد آن\r\nتنها در حد علم عادى معلوم مىشود . در \" علوم تجربى \" نيز بنابر تحصيل اطمينان\r\nاست . دانشمند وقتي در موردى پس از تجربه ها وبررسيهاى مكرر نظريه اى را به\r\nدست مىآورد حد أقل در آغاز كار تنها به آن نظريه اطمينان خواهد داشت ونه قطع\r\nمنطقي . پس با توجه به شمول وگسترش عمل به علم عادى در جامعه بشرى ،\r\nمىتوان بديهي بودن حجيت واعتبار اطمينان را پذيرفت . لذا محقق نراقى در كتاب\r\n\" عوائد \" چنين مىگويد :\r\n\" إعلم أن العلم الذي هو الحجة في الشرعيات من غير احتياج إلى دليل وبرهان\r\nهو العلم العادي \" ( 1 ) .\r\nيعنى : \" علمي كه در مسائل شرعي حجت ومعتبر است وحجيت واعتبار آن\r\n\r\n","description":"","footnote":" ( 1 ) عوائد الأيام : 153 . ","page_name":" 32 ","page_number":32},
  {"content":"\r\n\r\n\r\nمحتاج به دليل وبرهان نمىباشد همان \" علم عادى \" است .\r\nملاحظه مىشود كه محقق نامبرده حجيت واعتبار علم عادى را بديهي دانسته\r\nولذا آن را محتاج به دليل وبرهان نمىداند .\r\n4 - آيا علم موضوعي حجت وموجب ترتيب اثر است يا خير ؟\r\nجواب : بايد گفت كه علم موضوعي هم مثل علم طريقي ، حجت است وهمان\r\nطور كه علم طريقي محرك وباعث انسان به عمل است همچنين علم موضوعي\r\nحجت است وبايد به مقتضاى آن عمل نمود وهمان دليلي كه حجيت علم\r\nطريقي را اثبات مىكند همان دليل حجيت علم موضوعي را نيز اثبات مىنمايد . با\r\nاين فرق كه حجيت علم طريقي قابل تقييد نيست ونمىتوان گفت كه در فلان مورد ،\r\nعلم طريقي حجت است ودر جاى ديگر حجت نيست لذا در مورد علم طريقي\r\nمىگوييم كه از هر راه وكيفيتى به دست بيايد حجت است واين امر قابل تقييد\r\nنيست ولى علم موضوعي قابل تقييد است چون علم موضوعي همان طور كه\r\nگفتيم عبارت است از علمي كه در متن دليل وقانون قيد شده باشد بنابر اين ، مقام\r\nقانونگذار مىتواند علمي را كه از منشائى خاص به دست آمده باشد حجت بداند\r\nلا غير . مثلا در باب شهادت كه علم در آن موضوعيت دارد برخى معتقدند شهادتي\r\nقابل ترتيب اثر است كه علم شاهد منشائى حسى داشته باشد واين همان تقييد\r\nنمودن علم موضوعي به طريق حسى است . بعضي ديگر اعتقاد بر آن دارند كه\r\nقاضى نمىتواند به استناد علم خود حكم نمايد بلكه بايد طبق أدله قانوني قضاوت\r\nكند كه در اين جا علم قاضى نيز مقيد به طرق خاص قانوني شده است .\r\n5 - آيا قاضى مىتواند به علم خود قضاوت نمايد يا خير ؟\r\nجواب : چنانچه ياد آور شديم طبق نظر برخى از فقها قاضى موظف است بر\r\n","description":"","footnote":"","page_name":" 33 ","page_number":33},
  {"content":"\r\n\r\nأساس أدله قانوني قضاوت نموده ونمىتواند به استناد علم خود حكم نمايد . اما\r\nمشهور فقهاى اماميه بر آنند كه قاضى در قضاوت خود آزاد است واز هر طريق وبه\r\nهر كيفيت كه تحصيل علم نمود مىتواند قضاوت كند . با توجه به أدله اى كه در فقه\r\nمطرح شده است رأى مشهور صحيح وقابل قبول است . أدله نظر مشهور بدين شرح\r\nاست :\r\nالف - آية شريفه : * ( وإذا حكمتم بين الناس أن تحكموا بالعدل ) * ( 1 ) ، اگر بين مردم\r\nقضاوت مىكنيد پس بايد به عدالت قضاوت نماييد . مفاد آية آن است كه آنچه براي\r\nقاضى لازم است ، حكم به عدالت مىباشد وپر واضح است كه قاضى اگر به علم\r\nخود عمل كند حكم أو بر طبق عدالت خواهد بود . البتة تماميت اين دليل متوقف بر\r\nآن است كه دليلي مبنى بر اين كه قضاوت بايد طبق أدله قانوني باشد در دست\r\nنباشد وگرنه با وجود آن دليل ، تنها عدل در قضاوت كافى نبوده بلكه بايد بر مبناى\r\nأدله قانوني باشد .\r\nب - قاضى اگر به علم خود عمل نكند يا بايد بر خلاف علم خود وطبق أدله\r\nقانوني حكم كند كه اين خود فسق وگناه بزرگى بوده وبر خلاف عدالتى است كه\r\nپايه وأساس قضاوت بر آن استوار است ويا آن كه قضاوت را متوقف نموده واين\r\nخود نكول محسوب مىشود . در اين زمينه مرحوم سيد محمد كاظم طباطبائى\r\nمىگويد :\r\n\" مشهور فقهاى اماميه بر آنند كه حاكم وقاضى مىتواند به علم خود - حتى بدون\r\nبينه واقرار - هم در حق الناس وهم در حق الله قضاوت نمايد . وعده اى از فقها\r\n\r\n","description":"","footnote":" ( 1 ) سوره نساء ، آية 58 . ","page_name":" 34 ","page_number":34},
  {"content":"\r\n\r\nمانند شيخ طوسي ( رحمه الله ) وغيره بر اين نظر دعوى اجماع نموده اند \" . وبعد اضافه\r\nمىكند : \" أقوى همان رأى مشهور است ، زيرا اگر قاضى مقيد به بينه واقرار ( أدله\r\nقانوني ) باشد وبر خلاف علم خود قضاوت نمايد يا بايد بر خلاف عدالت قضاوت\r\nنمايد كه اين خود فسق وگناه بزرگى است ويا بايد قضاوت را متوقف نموده كه اين\r\nهم بر خلاف مصالح عامه مىباشد \" ( 1 ) .\r\nاما مخالفان با قضاوت آزاد وطرفداران تقييد قضا نيز دلايلى ارائه داده اند :\r\nدليل أول - اگر قاضى مجاز باشد تا از هر طريق وبه هر كيفيتى كه تحصيل علم\r\nنمود قضاوت نمايد طبعا در معرض اتهام قرار خواهد گرفت وبالأخره يكى از\r\nمتداعيين كه حكم بر عليه أو صادر شده قاضى را متهم به عدم رعايت بي طرفي\r\nمىكند وممكن است كه قضاوت وى زير سؤال قرار بگيرد .\r\nجواب : بايد گفت كه طبيعت قضا چنين اقتضا مىكند وغالبا قاضى حتى اگر به\r\nعدالت رفتار كند ويا به أدله قانوني عمل كند ذينفع أو را ستايش نموده ومحكوم\r\nعليه أو را متهم مىنمايد .\r\nدليل دوم - رواياتى است كه راه قضاوت را به أدله قانوني منحصر مىكند ، مثل :\r\n\" البينة على المدعي واليمين على من أنكر \" . يعنى تنها راه قضاوت ، شهادت است\r\nكه به عهده مدعى است وراه ديگر سوگند است كه به عهده منكر مىباشد .\r\nوروايت منقول از پيغمبر ( صلى الله عليه وآله ) كه مىفرمايد : \" إنما أقضي بينكم بالبينات\r\nوالأيمان \" ( 2 ) ، تنها راه قضاوت من بينه وقسم مىباشد . ويا رواياتى كه مىگويد : تنها\r\n\r\n","description":"","footnote":" ( 1 ) عروة الوثقى 3 : 31 .\r\n( 2 ) وسائل الشيعة 18 : 169 ، باب 2 از أبواب كيفية الحكم ، حديث 1 . ","page_name":" 35 ","page_number":35},
  {"content":"\r\n\r\nراه اثبات حق چهار چيز است : شهادت دو مرد عادل ويا يك مرد ودو زن ويا\r\nشهادت يك مرد به ضميمه قسم مدعى ( خواهان ) ويا سوگند مدعى عليه\r\n( خوانده ) ( 1 ) . مفهوم اين روايات آن است كه تنها راه قضاوت ، أدله قانوني است\r\nوقاضى نمىتواند به علم خود عمل كند .\r\nاما اين استدلال نيز باطل است ، چون طبق گفته فقها حصر در اين روايات حصر\r\nحقيقي نيست بلكه حصر إضافي است يعنى زماني كه قاضى به علم دسترسى\r\nندارد از ميان ظنون فقط شهادت وسوگند ( أدله قانوني ) مىتواند مدرك قضاوت\r\nقرار بگيرد . علاوة بر اين ، مقصود از بينه همان طور كه گفته شد خصوص شهادت دو\r\nنفر عادل نيست بلكه مقصود از بينه مطلق دليل مىباشد . پس بنابر اين ، بايد گفت\r\nكه قاضى مىتواند به علم خود كه از هر منشأ متعارف وبه هر كيفيت كه به دست\r\nآورده باشد قضاوت نمايد واين قاعده فقط يك استثنا دارد وآن در موارد حدود\r\nالهى است كه در بحث اقرار توضيح خواهيم داد كه قاضى در اين موارد نمىتواند به\r\nعلم خود عمل كند بلكه موظف است طبق أدله قانوني حكم نمايد .\r\n6 - آيا حجيت أدله قانوني وطرق تعيين شده به موجب قانون ودليل شرعي ،\r\nمطلق است يا مقيد ؟ يعنى حجيت واعتبار أدله قانوني مانند شهادت دو نفر عادل ،\r\nمطلق است هر چند كه قاضى بر خلاف آن علم داشته باشد يا آن كه مقيد به صورتي\r\nاست كه قاضى علم بر خلاف نداشته باشد ؟\r\nجواب : بايد گفت كه حجيت واعتبار أدله قانوني مقيد است به صورتي كه علم\r\nبر خلاف نداشته باشيم چون بنابر آنچه كه در علم أصول تحقيق شده است أصولا\r\n\r\n","description":"","footnote":" ( 1 ) عروة الوثقى 3 : 32 . ","page_name":" 36 ","page_number":36},
  {"content":"\r\nاعتبار وارزش امارات اختصاص به فرض جهل وشك دارد وآنچه كه از دليل اعتبار\r\nبينه مثلا ظاهر مىشود آن است كه چون پيغمبر ( صلى الله عليه وآله ) ويا قاضى به خود واقعه علم\r\nنداشته ودر جريان واقعه نبوده ونيست ولذا شارع وقانونگذار امارات را براي أو\r\nحجت قرار داد . پس بنابر اين ، امارات چه به نحو طريقي يا به نحو موضوعي باشند\r\nحجيت واعتبار شان منحصرا در موردى است كه علم به خلاف آن نداشته باشيم .\r\nبدين وسيله تضاد موهومى را كه حقوقدانان پنداشته اند نفى خواهد شد ، وحجيت\r\nواعتبار علم قاضى با أدله قانوني كمال سازگارى را خواهد داشت .\r\nپس از طرفي قضاوت آزاد را پذيرفته ومىگوييم كه قاضى آزاد است از هر طريق\r\nمتعارف وبه هر ترتيب ، تحصيل علم نمايد واز طرف ديگر قضاوت مقيد نيز در\r\nمورد خود قابل قبول است ، زيرا در صورتي كه قاضى موفق به تحصيل علم نشود\r\nمىتواند به أدله قانوني شناخته اعتماد نمايد . در اين زمينه مىتوان رواياتى را كه در\r\nمورد قضاوتهاى على ( عليه السلام ) نقل شده است به عنوان شاهد ياد آور شد :\r\nمثلا در موردى شخصي ادعا مىكند كه پسر فلان زن است وزن مزبور ، منكر اين\r\nادعا شده وحدود چهل نفر به نفع آن زن شهادت دادند در عين حال على ( عليه السلام ) به\r\nشهادت آن شهود اعتنا ننمود وچون علم به خلاف داشت بر أساس شهادت آنان\r\nكه از أدله قانوني است حكم ننمود . بلكه با توسل به شيوه زيركانه اى آن زن را وأدار\r\nبه اقرار نمود حضرت فرمود : حال كه چنين است بايد زن ومرد مزبور با يكديگر\r\nازدواج نمايند . آن زن به محض مواجه شدن با اين دستور ، اقرار به فرزندى آن فرد\r\nمىنمايد ( 1 ) . وقوع اين جريان شاهد صريحى بر ادعاى گذشته ماست .\r\n\r\n","description":"","footnote":" ( 1 ) وسائل الشيعة 18 : 207 ، باب 21 از أبواب كيفيت قضا ، حديث 2 . ","page_name":" 37 ","page_number":37},
  {"content":"\r\n\r\n7 - گرچه ما طرفدار قضاوت آزاد بوده وقاضى را از اين جهت در محدوده\r\nخاصي قرار ندهيم اما يك نكته را نبايد از نظر دور داشت وآن اين كه منشأ علم وى\r\nبايد عادى ومتعارف باشد . آنچه كه سبب علم قاضى بوده است بايد براي مردم\r\nمتعارف يعنى غالب انسانها علم آور باشد . بنابر اين اگر منشأ علم أو علوم غريبه يا\r\nرؤيا يا علم غيب ويا قرائن ظنيه اى بود كه براي عموم ونوع مردم تنها موجب\r\nحصول ظن مىباشد وى نمىتواند به آن علم استناد كرده وبر أساس آن قضاوت\r\nنمايد . مرحوم سيد محمد كاظم يزدى در اين باره چنين مىگويد :\r\n\" نعم يمكن أن يقال : إن الجواز مختص بالعلم الحاصل من الأسباب العادية \" ( 1 ) ،\r\nمىتوان گفت كه جواز قضاوت قاضى بر أساس علم ، منحصرا در مواردى است كه\r\nعلم وى منشائى متعارف ومعمول داشته باشد .\r\nوشايد اين كه حضرت أمير المؤمنين ( عليه السلام ) گاهى در قضاوتهاى خود حيله به كار\r\nمىبردند به همين دليل بوده است . مثلا در مورد قضية گذشته احتمالا على ( عليه السلام )\r\nخود به واقعيت امر آگاه شده ولى چون علم وى بر مبناى معمول وعادى نبوده\r\nاست آن حيله را به كار بسته وحكم به ازدواج بين آن زن ومرد مىكند وآن زن هم\r\nناچار به اقرار مىشود . نظير اين قضية در قضاوتهاى منقول از على ( عليه السلام ) به طور مكرر\r\nبه چشم مىخورد .\r\nشيوه صحيح در قضاوت نيز همين است ، زيرا گاه مىشود كه قاضى از كيفيت\r\nاقامه دعوى وبرخورد طرفين با دعوى علم به موضوع پيدا مىكند ولى منشأ آن\r\nعلم ، قابل طرح در پرونده وانعكاس آن براي ديگران نيست . اين گونه علم فاقد\r\n\r\n","description":"","footnote":" ( 1 ) عروة الوثقى 3 : 32 . ","page_name":" 38 ","page_number":38},
  {"content":"\r\n\r\nحجيت واعتبار مىباشد ، زيرا أولا اگر قاضى در قضاوت خود به مدارك غير\r\nمتعارف متوسل شود قاضى ومنصب قضاوت مورد اتهام وسؤال قرار خواهد\r\nگرفت .\r\nثانيا بر أساس حديث : \" إنما أقضي بينكم بالبينات والأيمان \" ( 1 ) ، - بنابر اين كه\r\n\" بينات \" به معناى مطلق دليل وآنچه كه موجب وضوح است باشد - ، بايد آن بينه\r\nودليل به نظر عرف موجب وضوح وعلم باشد . بنابر اين ، مفهوم حديث آن است\r\nكه بينه ودليلي در قضاوت حجت است كه در نظر عرف وعموم مردم موجب علم\r\nويقين باشد .\r\n8 - بنابر آنچه گفته شد قاضى نمىتواند به أدله اى كه به نفع يكى از أصحاب\r\nدعوى است توجه كرده وبه أدله ديگرى توجه نكند . در اين جهت حتى اگر قاضى\r\nرا در قضاوت خود آزاد دانسته وأو را مقيد به أدله قانوني ندانيم در عين حال هر\r\nدليلي را كه يكى از أصحاب دعوى اقامه مىكند بايد مورد توجه قرار گيرد وحتى\r\nدليلي كه خود دادگاه ارائه مىدهد بايد در معرض اطلاع طرف دعوى قرار داد تا اگر\r\nوى نيز مدرك مخالف يا رد آن دليل در اختيار داشته باشد ارائه نمايد در غير اين\r\nصورت دادگاه متهم به عدم رعايت بي طرفي خواهد شد . به همين جهت مادة 144\r\nقانون آيين دادرسى مدنى تصريح مىكند در صورتي كه دادخواست كامل باشد يك\r\nنسخه از دادخواست وپيوستها را با تعيين روز وساعت جلسه دادرسى براي\r\nمدعى عليه ارسال مىشود تا اگر دليل يا سندى يا ردى داشته باشد ارائه نمايد\r\nوحتى مىتواند از دادگاه تأخير جلسه را بخواهد .\r\n\r\n","description":"","footnote":" ( 1 ) وسائل الشيعة ، 18 ، باب 2 از أبواب كيفيت حكم ، حديث 1 . ","page_name":" 39 ","page_number":39},
  {"content":"\r\n\r\nقسمت أخير مادة 146 قانون آيين دادرسى مدنى نيز چنين مىگويد : در صورتي\r\nكه مدعى عليه به واسطه كمي مدت يا دلايل ديگر نتوانسته باشد اسناد خود را\r\nحاضر كند حق دارد تأخير جلسه را بخواهد . مدعى حتى مىتواند براي بررسى أدله\r\nطرف ، تجديد جلسه را بخواهد در اين رابطه مادة 147 همان قانون چنين مىگويد :\r\nمدعى نيز مىتواند تجديد جلسه را بخواهد در صورتي كه مدعى عليه اقامه دلايل\r\nكند كه دفاع از آن براي مدعى مقدور نباشد مگر با ارائه اسناد جديد ، در اين صورت\r\nبراي حاضر كردن اسناد جديد ، جلسه ديگرى معين مىشود .\r\nدر موقع تحقيقات محلى نيز تصريح شده است كه بايد با حضور أصحاب دعوى\r\nباشد . ومادة 429 قانون مزبور در اين رابطه است : دادگاهى كه تحقيقات را اجرا\r\nمىكند بايد وقت ومحل تحقيقات را معين كرده وقبلا به طرفين اطلاع دهد . مادة\r\n427 نيز مىگويد : هر گاه قرار تحقيق به درخواست يكى از طرفين صادر گردد طرف\r\nديگر نيز مىتواند در موقع تحقيقات مطلعين خود را در محل حاضر نمايد .\r\nهمچنين بر أساس مادة 438 قانون آيين دادرسى مدنى پس از معاينه محل ،\r\nصورتي از آن نوشته شده وبه امضاى مأمور دادگاه وأصحاب دعوى مىرسد . حتى\r\nدر صورت غائب بودن مدعى عليه در شرع وقانون به أو حق واخواهى داده شده\r\nوگفته شده : \" الغائب على حجته \" . با ملاحظه مواد فوق وديگر مواد چنين به نظر\r\nمىرسد كه قاضى در كيفيت قضاوت محدوديت داشته ودادگاه بايد أدله هر يك از\r\nأصحاب دعوى را به نظر ديگرى برساند .\r\n9 - هر چند كه ما طرفدار قضاوت آزاد بوده وقاضى را مجاز بدانيم كه در مقام\r\nقضاوت كه از هر راه وبه هر كيفيت متعارف تحصيل علم نموده وعلم أو حجت\r\nباشد . اما اين مسأله يك استثنا دارد وآن در مورد حدود الهى است . مثلا در باب زنا\r\n","description":"","footnote":"","page_name":" 40 ","page_number":40},
  {"content":"\r\nيا شرب خمر وغيره كه موجب حد مىباشند اجراى حدود آنها تنها تحت شرايط\r\nخاص وبا أدله خاص به خود ممكن است وقاضى در آنجا نمىتواند به علم خود\r\nعمل كند چرا كه با توجه به آنچه كه در آينده خواهيم گفت بعضي از اقسام حدود\r\nمثل زنا ولواط با چهار مرتبه اقرار يا چهار شاهد وبعضي ديگر با دو مرتبه اقرار يا دو\r\nشاهد ثابت مىشود . واين خود نشانه آن است كه قاضى نمىتواند در اجراى\r\nحدود ، به علم خود عمل كند زيرا معنا ندارد از طرفي بگوييم كه قاضى در اجراى\r\nحدود مىتواند به علم خود استناد كند واز طرفي ديگر بگوييم كه برخى حدود\r\nچهار مرتبه اقرار ودر چهار جلسه يا چهار شاهد ثابت مىشود واگر علم قاضى\r\nكافى باشد معمولا با يك مرتبه اقرار متهم ، قاضى علم پيدا مىكند . از همين رو در\r\nقضاوت حضرت على ( عليه السلام ) مىبينيم كه در موردى متهم اقرار به زنا مىكند ودر عين\r\nحال امام ( عليه السلام ) از وى رو بر مىگرداند وحد را جارى نمىكند وتنها بعد از چهار\r\nمرتبه اقرار ودر چهار جلسه ، حد زنا را جارى مىسازد . فقها نيز در فتواهاى خود به\r\nطور اتفاق تصريح مىكنند كه اقرار كمتر از حد نصاب ( چهار مرتبه يا دو مرتبه )\r\nموجب حد نيست بلكه تنها موجب تعزير است .\r\nوديگر اين كه در مورد جرم مشهود ، فقط امام معصوم ( عليه السلام ) اختيار اجراى حد را\r\nدارد وغير از امام معصوم نمىتواند حد جارى نمايد . شيخ طوسي در نهاية\r\nمىفرمايد : \" وإذا شاهد الإمام من يزني أو يشرب الخمر كان عليه أن يقيم الحد عليه\r\nولا ينتظر مع مشاهدته قيام البينة ولا الإقرار وليس ذلك لغيره بل هو مخصوص به ،\r\nوغيره وإن شاهد يحتاج أن يقوم له بينة أو إقرار من الفاعل على ما بيناه \" ( 1 ) .\r\n\r\n","description":"","footnote":" ( 1 ) النهاية ، كتاب الحدود : 691 . ","page_name":" 41 ","page_number":41},
  {"content":"\r\nيعنى : \" اگر امام معصوم ( عليه السلام ) ديد كسى را كه زنا يا شرب خمر مىكند بر اوست\r\nكه بر أو حد جارى نمايد ومنتظر قيام بينه واقرار ( أدله قانوني ) نماند ، واين حق\r\nبراي غير امام معصوم ( عليه السلام ) نيست كه غير امام ( عليه السلام ) اگر به چشم خود كسى را كه در\r\nحال زنا يا شرب خمر است ديد نمىتواند حد جارى نمايد بلكه بايد منتظر بماند تا\r\nبينه واقرار ( أدله قانوني ) به همان كيفيت مخصوص اقامه شود \" .\r\nپس با توجه به أدله فوق قاعده حجيت علم قاضى در حدود الهى استثنا داشته\r\nوقاضى در آن موارد بايد با استناد به طرق مشخص قانوني اقدام نمايد .\r\n","description":"","footnote":"","page_name":" 42 ","page_number":42},
  {"content":"\r\n\r\n4 - متعلق دليل اثبات\r\nخود حق نمىتواند متعلق دليل قرار گيرد بلكه بايد متعلق دليل را منشأ پيدايش\r\nحق ، قرار داد . منابع حق أعم از حقوق شخصي يا حقوق عيني يا يك تصرف\r\nقانوني است مانند عقود وايقاعات ، ويا يك حادثه قانوني است مانند فوت مورث\r\nواز آنجايى كه دليل به منظور اثبات دعوى اقامه مىشود پس بايد با دعوى مطابقت\r\nداشته باشد وچون در دعوى بايد نكاتى كه موجب حق شده است به طور روشن\r\nذكر شود لذا دليل اقامه شده هم بايد به سبب ومنشأ حق تعلق بگيرد نه به خود\r\nحق .\r\nقانون آيين دادرسى مدنى در مورد نكاتى كه بايد در دادخواست ذكر شود در\r\nبند 4 از مادة 72 مىگويد : تعهدات يا جهات ديگرى كه به موجب آن مدعى خود را\r\nمستحق مطالبه مىداند به طورى كه مقصود ، واضح وروشن باشد ودر صورت\r\nعدم رعايت مادة فوق چنين نيست كه دادخواست توسط مدير دفتر يا قرار ابطال\r\nتوسط دادگاه صادر شود بلكه بايد دادخواست را قبول نمود وبراي توضيحات\r\nوتكميل ، وى را به دادگاه يا به دفتر دعوت نمود وچنانچه مبناى خواسته روشن\r\nنشد قرار رد دادخواست توسط مدير دفتر صادر مىشود . ودر مادة 84 نيز چنين\r\n","description":"","footnote":"","page_name":" 43 ","page_number":43},
  {"content":"\r\nمىگويد : در موارد زير درخواست قبول مىشود ولى براي اين كه به جريان افتد بايد\r\nتكميل شود :\r\n1 - . . .\r\n2 - وقتي كه فقرات 2 ، 3 ، 4 ، 5 و 6 مادة 72 ومقررات مواد 74 ، 75 ، 76 و 77\r\nرعايت نشده باشد . پس بنابر اين ، اگر مدعى ( خواهان ) رعايت بند 4 از مادة 72 را\r\nنكرده باشد دادخواست أو رد نمىشود بلكه قبول شده ولى بايد آن را تكميل نمود\r\nوچنانچه با دعوت واخطار جهت تكميل دادخواست حاضر به تكميل نشد در آن\r\nصورت مدير دفتر دادخواست را رد مىكند .\r\nدر همين رابطه در مادة 85 قانون آيين دادرسى مدنى تصريح مىكند كه : در\r\nموارد مادة قبل ، مدير دفتر دادگاه در ظرف دو روز نقايص دادخواست را كتبا به طور\r\nتفصيل به مدعى اطلاع داده واز روز ابلاغ ، پنج روز با رعايت مسافت به أو مهلت\r\nمىدهد كه نقايص را رفع كند ودر صورتي كه در موعد ( مقرر ) رفع ننمود\r\nدادخواست به موجب قرارى كه مدير دفتر ودر غيبت مشار اليه جانشين أو صادر\r\nمىكند رد مىشود .\r\nاين مسأله در فقه نيز مطرح شده است ، مرحوم سيد محمد كاظم يزدى در اين\r\nمسأله چنين مىگويد :\r\n\" لازم نيست در استماع دعوى ، مدعى سبب استحقاق ومنشأ ، كيفيت\r\nوخصوصيات حق خود را در دادخواست بيان كند بلكه مىتواند دعوى خود را به\r\nطور مطلق وبدون ذكر سبب طرح كند أعم از اين كه مدعى به ( خواسته ) حق عيني\r\nباشد يا دين يا عقد وحتى عقد نكاح . البتة عده اى از فقها ذكر سبب را در استماع\r\nدعوى شرط دانسته اند \" .\r\n","description":"","footnote":"","page_name":" 44 ","page_number":44},
  {"content":"\r\nوبعد مىفرمايد : \" الأقوى عدم الإشتراط وكفاية الإجمال في السماع . نعم ،\r\nللحاكم . . . \" ، أقوى آن است كه در استماع دعوى ذكر سبب خواسته ، شرط نيست\r\nولى حاكم مىتواند از خواهان توضيح بخواهد واگر جزئيات امر براي دادگاه معلوم\r\nنشد دعوى أو شنيده نمىشود ( 1 ) .\r\nاز اين جا روشن مىشود كه مواد 72 ، 84 و 85 با يك تفاوت مختصر با موازين\r\nفقهى منطبق است ، البتة حكم فقهى اختيار رد دادخواست را به دادگاه وحاكم داده\r\nولى در مواد فوق به مدير دفتر يا جانشين أو سپرده شده است وبا توجه به اين كه\r\nقرار صادره از مدير دفتر قابل اعتراض در دادگاه مىباشد فرق مهمى محسوب\r\nنخواهد شد .\r\nنتيجة : از بحث گذشته استفاده شد كه بايد براي دادگاه روشن شود منشأ حق\r\nوموجب آن چيست ؟ ودليل هم بايد به همان چيزى تعلق بگيرد كه دعوى در\r\nمورد آن صورت گرفته است يعنى دليل بايد به موجب حق تعلق بگيرد نه به خود\r\nحق .\r\nتكميل : در پايان اين بحث تذكر يك نكته ضروري است وآن اين كه لازم نيست\r\nمتعلق دعوى همواره امر وجودي باشد بلكه گاهى امرى وجودي وگاهى عدمي\r\nاست وگاهى مىشود كه متعلق دعوى صفت قانوني باشد . البتة در هر سه مورد\r\nمتعلق دعوى ، خود حق نيست بلكه يا تصرف قانوني است مثل عقود وايقاعات\r\n- أعم از اين كه حق عيني باشد يا شخصي - يا يك حادثه مادي مانند فوت مورث كه\r\nدر تمام موارد ، مدعى موظف است كه آن را اثبات نمايد .\r\n\r\n","description":"","footnote":" ( 1 ) عروة الوثقى 3 : 39 . ","page_name":" 45 ","page_number":45},
  {"content":"\r\nاما مثال قسم أول روشن است مثل اين كه مدعى ادعا كند كه مبلغ معينى را از\r\nشخصي طلب دارد كه در اين مورد متعلق دعوى امر وجودي است وبايد منشأ\r\nحق را نيز بيان كند . مثال قسم دوم آن است كه مدعى عليه در مثال فوق در قبال\r\nادعاى مدعى ادعا كند كه دين وطلب أو را پرداخت نموده است كه در اين صورت\r\nدعوى مدعى عليه دعوى متقابل محسوب مىشود ونياز به اثبات دارد . ويا كسى\r\nادعاى حق شخصي مانند حق انتفاع يا حق ارتفاق بكند ودر مقابل مدعى عليه\r\nادعا كند كه اين حق به موجب عقدي از عقود زايل شده است كه در اين مورد متعلق\r\nدعوى امرى عدمي است ولى در عين حال ادعا است ومدعى آن بايد دليل اقامه\r\nكند ودر تمام صور متعلق دعوى را نمىشود خود حق قرار داد بلكه بايد منشأ آن را\r\nبيان كرد .\r\nدر موارد گذشته خواسته ( مدعى به ) گاه وجود حق وگاه زوال حق بود اما گاه\r\nمىشود كه خواسته نه وجود حق است ونه زوال حق بلكه يك صفت قانوني است\r\nكه يا به حادثه مادي ملحق مىشود ويا به تصرف قانوني . اما آن صورتي كه\r\n\" خواسته \" ملحق به حادثه مادي وقانوني است مثل آن كه مدعى عليه در مقابل\r\nمدعى قتل ادعا كند كه علت ارتكاب جرم آن بوده كه وى در مقام دفاع از نفس يا\r\nمال ويا عرض خود بوده است كه اين دعوى بر ثبوت حق است نه بر زوال آن كه به\r\nموجب قانون منشأ اثر مىگردد ، ولى ملحق به حادثه قانوني است ومسئوليت\r\nاثبات آن به عهده اوست .\r\nواما آن صورتي كه ملحق به تصرف قانوني است مثل آن كه مدعى ادعا كند\r\nوقوع عقدي را واز محكمه بخواهد كه مدعى عليه را ملتزم به آن عقد نمايد ودر\r\nمقابل مدعى عليه ادعا كند بطلان يا فسخ عقد را كه در اين مورد متعلق اين دعوى\r\n","description":"","footnote":"","page_name":" 46 ","page_number":46},
  {"content":"\r\nصفتي است قانوني وملحق به تصرف قانوني است . پس متعلق دعوى واثبات آن\r\nمنحصر در دو مورد است يكى تصرف قانوني ، مانند عقد وايقاع وآنچه كه به أو\r\nملحق مىشود نظير فسخ وابطال ، وديگرى حادثه مادي قانوني است مثل فوت\r\nمورث ويا قتل وآنچه كه به أو ملحق مىشود مانند دعوى اين كه علت ارتكاب جرم\r\nدفاع از نفس بوده است ودر هر حال مدعى بايد به تناسب دعوى ، يكى از اين دو\r\nامر را اثبات كند .\r\n","description":"","footnote":"","page_name":" 47 ","page_number":47},
  {"content":"\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n\r\n5 - مسئوليت اقامه دليل\r\nبه عهده كدام يك از طرفين دعوى مىباشد ؟\r\nقاعده فقهى : \" البينة على المدعي واليمين على من أنكر \" مىگويد : كسى كه\r\nمدعى امرى شود موظف است كه بينه ودليل اقامه كند وآن كس كه منكر است بر\r\nانكار خود سوگند ياد مىكند . مادة 1257 قانون مدنى نيز مىگويد : هر كس مدعى\r\nحقي باشد بايد آن را اثبات كند ومدعى عليه هر گاه در مقام دفاع مدعى امرى شود\r\nكه محتاج به دليل باشد اثبات امر به عهده اوست .\r\nبررسى چند امر در اين مسأله ضروري به نظر مىرسد :\r\n1 - \" سير تاريخي قاعده \" :\r\nبا مطالعه تاريخ اسلام اين نكته به دست مىآيد كه در دوران قديم ، قاضى\r\nودادگاه از مدعى مطالبه دليل نمىكرده است بلكه به صرف ادعاى مدعى ، حكم\r\nبه نفع خواهان صادر مىشد . در قرآن جريان قضاوت حضرت داوود ( عليه السلام ) را چنين\r\nبيان مىكند كه : عده اى براي قضاوت نزد حضرت داوود ( عليه السلام ) رفتند يك طرف ادعا\r\nكرد كه خصم من 99 ميش دارد ومن يك ميش دارم وأو آن را هم مىخواهد از من\r\nبگيرد . حضرت داوود ( عليه السلام ) بي درنگ حكم نمود كه بر تو ظلم شده است واز أو\r\n","description":"","footnote":"","page_name":" 49 ","page_number":49},
  {"content":"\r\nمطالبه دليل ننمود :\r\n* ( إن هذا أخي له تسع وتسعون نعجة ولي نعجة واحدة فقال أكفلنيها وعزني في\r\nالخطاب قال لقد ظلمك بسؤال نعجتك إلى نعاجه وإن كثيرا من الخلطاء ليبغي بعضهم\r\nعلى بعض . . . ) * ( 1 ) .\r\nدر اين زمينه أبو الصلت هروى از امام رضا نقل مىكند كه امام فرمود : \" حضرت\r\nداوود ( عليه السلام ) در قضاوت شتاب نمود وبدون مطالبه دليل وبينه به نفع مدعى حكم\r\nنمود واين اشتباه در رويه قضاوت بوده است \" ( 2 ) . از اين روايت چنين استنباط\r\nمىشود كه روش قضاوت در آن زمان بر آن بوده كه قاضى سخن مدعى را بدون\r\nدليل مىپذيرفته است .\r\nمؤلف \" الوسيط \" در پاورقى كتاب خود به نقل از أستاذ پيدان ويرو نقل كند\r\nكه : قاعده مزبور در تمام دورانهاى تاريخ ثابت ومسلم نبوده است بلكه اين قاعده\r\nدر فقه روم وقتي ظاهر شد كه \" پريتر \" خواست از مالكيت وتسلط افراد حمايت كند\r\nآن وقت قاعده اى تأسيس نمود مبنى بر اين كه هر كس مدعى امرى بر خلاف ظاهر\r\nشود موظف است دليل اقامه كند .\r\nدر قانون قديم فرانسه مسئوليت اثبات واقامه دليل به عهده مدعى عليه بوده\r\nاست نه مدعى . ونيز با ملاحظه سندهايى كه مربوط به قرون وسطى است چنين\r\nاستنباط مىشود كه اگر مدعى ، مدعى عليه ( خوانده ) را متهم به تجاوز واستيلاى\r\nغير مشروع نمايد مدعى عليه موظف است مشروعيت حيازت وقانوني بودن\r\n\r\n","description":"","footnote":" ( 1 ) سوره ص ، آية 23 و 24 .\r\n( 2 ) وسائل الشيعة 18 : 159 ، حديث 5 . ","page_name":" 50 ","page_number":50},
  {"content":"\r\n\r\nتصرف خود را اثبات نمايد . پس از گسترش قانون روم وبر اثر نفوذ كليسا ، قانون\r\nفرانسه نيز كاملتر شده ومدعى را موظف به اقامه دليل دانست . نويسنده مزبور\r\nاضافه مىكند كه مؤسس اين قاعده \" فقه اسلامى \" بوده است ، زيرا در زماني اسلام\r\nاين قاعده را ابتكار نمود كه در اروپا اثرى از آن نبود .\r\n2 - \" دلايل قاعده \" :\r\nبراي اثبات قاعده مزبور دلايل متعددى بيان شده است :\r\nدليل أول : \" أصل براءت \" است . يعنى أصل عدم اشتغال ذمه منكر است . بنابر\r\nاين ادعاى اشتغال ذمه طرف بر خلاف أصل است ونياز به اثبات دارد ومادة 356\r\nق آ - د - م مىگويد : أصل ، براءت است . بنابر اين اگر كسى مدعى حق يا ديني بر\r\nديگرى باشد بايد آن را اثبات كند والا مطابق اين أصل حكم به براءت مدعى عليه\r\nخواهد شد . در مقابل اين مادة ، مادة 1315 قانون مدنى فرانسه مىگويد : هر كس كه\r\nاز محكمه تنفيذ تعهدى را بخواهد موظف است كه آن را اثبات كند وآن كس كه\r\nادعاى وفاى به عهد مىكند موظف است كه وفا را اثبات كند يا آن كه اثبات كند\r\nعمل وتعهدى را كه به موجب آن تعهد قبلي منقضى شده است .\r\nاما دليل مزبور قابل ترديد ومناقشه است ، زيرا چنان كه أصل براءت در مورد\r\nمنكر جارى است . أصل صحت نيز در مورد مدعى صادق است يعنى أصل آن\r\nاست كه مدعى ، ادعايى بر خلاف واقع وحقيقت نداشته بلكه دعوى أو صحيح\r\nوصادق است . وترجيح أصل براءت بر أصل صحت ، ترجيح بلا مرجح است .\r\nدليل دوم : \" سيره عقلا \" است . با اين توضيح كه در ميان تمام أقوام وملل رسم\r\nوسنت بر اين است كه اگر شخصي ادعايى بر عليه شخص ديگرى بنمايد عقلا\r\n","description":"","footnote":"","page_name":" 51 ","page_number":51},
  {"content":"\r\nمدعى را موظف به اقامه دليل مىدانند . مثلا شخصي در خانه اى سكونت دارد\r\nوخانه در يد وتحت استيلاى اوست حال اگر كسى مدعى شود كه خانه مزبور\r\nملك وى مىباشد وطرف ، آن را به طور غير مشروع متصرف شده است . در اين\r\nمورد عقلا أو را موظف مىدانند كه دعوى خود را - چون بر خلاف وضع طبيعي\r\nاست - با دليل اثبات نمايد ، زيرا وضع طبيعي وأصل آن است كه هر كسى هر\r\nچيزى را حيازت نموده وتحت تصرف اوست از راه مشروع به دست آورده باشد .\r\nلذا وقتي كه وارد منزل كسى مىشويم با شخصي كه خانه در تصرف اوست به\r\nعنوان مالكي كه مالكيتش به نحو مشروع مىباشد برخورد مىكنيم واز وى سؤال\r\nنمىكنيم كه آيا منزل را از راه مشروع به دست آورده است ويا اين كه چگونه آن\r\nخانه را مالك شده است ؟\r\nاين دليل نيز مورد اشكال ومناقشه است چرا كه عقلائي بودن اين قاعده با توجه\r\nبه سير تاريخي آن واين كه در بعض ادوار تاريخ مدعى عليه موظف به اقامه دليل\r\nبوده است ، موجب ترديد است .\r\nدليل سوم : \" ضعف احتمال در ادعاى مدعى وقوت احتمال در انكار منكر\r\nاست \" با اين بيان كه اگر ادعاى مدعى را كه بر خلاف أصل وظاهر مىباشد در يك\r\nطرف قضية قرار داده وانكار منكر را كه موافق با أصل ويا ظاهر مىباشد در طرف\r\nديگر آن ، اين دو طرف از نظر احتمال در يك سطح ودرجه نيستند چرا كه انكار\r\nمنكر با توجه به اين كه أصل يا ظاهر أو را تأييد مىكند داراى ارزش اثباتى بيشترى\r\nاست ولى ادعايى كه بر خلاف أصل وظاهر مىباشد داراى ارزش اثباتى\r\nضعيف ترى است . مثلا اگر حسن ادعا كند خانه اى را كه محمد در آن سكونت دارد\r\nاز آن من است ودر مقابل ، محمد نيز ادعا كند كه خانه از آن من است اين دو ادعا از\r\n","description":"","footnote":"","page_name":" 52 ","page_number":52},
  {"content":"\r\n\r\nنظر اثباتى در يك درجه نيستند چرا كه ادعاى حسن بر خلاف ظاهر وأصل\r\nمىباشد واز نظر احتمال ، ضعيف تر از احتمال ادعاى محمد مىباشد لذا چون\r\nادعاى مدعى ضعيف تر است پس بايد اين ضعف با قوت بينه ودليل جبران شود ( 1 ) .\r\nدليل چهارم : روايات وارده از أئمة ( عليهم السلام ) واجماع ، مقبوليت ومسلم بودن آن\r\nنزد فقهاى اسلام در حدى است كه براي هر شخص صاحب بصيرتي موجب يقين\r\nوقطع مىشود . اما اين مطلب بدان معنا نيست كه مطالبه بينه از مدعى ، وقسم از\r\nمنكر يك حكم مولوى وتعبدي صرف باشد بلكه نكته عقلايى نيز دارد كه بر أساس\r\nآن مدعى موظف به اقامه بينه ومدعى عليه موظف به قسم ياد كردن است وشايد\r\nآن نكته همان مطلب است كه سابقا بيان شد كه چون ادعاى مدعى بر خلاف أصل\r\nوظاهر مىباشد لذا ارزش اثباتى واحتمالي آن ضعيف تر از اثبات واحتمال موجود\r\nدر مطلب مدعى عليه است از اين رو عقلا مدعى را موظف به اقامه بينه دانسته\r\nومدعى عليه را از آن معاف مىداند .\r\n3 - \" تشخيص مدعى ومنكر \" :\r\nاين بحث از مهمترين مباحث باب قضا مىباشد چرا كه تشخيص مدعى ومنكر\r\nدر تشخيص حق مؤثر است ودر بسيارى از حالات ، مسير دعوى تغيير يافته\r\nومدعى عليه مبدل به مدعى مىگردد وحكم دعوى متوقف بر تشخيص مدعى\r\nومنكر خواهد شد . فقها در تعريف مدعى ومنكر أقوال مختلفي دارند :\r\nقول أول : مدعى كسى است كه اگر دعوى خود را ترك ورها كند خود وى نيز\r\n\r\n","description":"","footnote":" ( 1 ) بلغة الفقيه 3 : 376 . ","page_name":" 53 ","page_number":53},
  {"content":"\r\nرها خواهد بود ومحكمه أو را تعقيب نخواهد كرد اين قول را محقق حلى در\r\n\" شرايع \" ( 1 ) وشهيد أول در \" لمعه \" ( 2 ) اختيار نموده اند .\r\nقول دوم : مدعى كسى است كه ادعاى وى بر خلاف أصل يا ظاهر باشد .\r\nقول سوم : تشخيص مدعى ومنكر موكول به نظر عرف مىباشد .\r\nاين قولها را صاحب جواهر اختيار نموده وچنين مىگويد : \" وعلى كل حال\r\nفالمرجع فيهما العرف على حسب غيرهما من الألفاظ التي لم تثبت لها حقيقة\r\nشرعية \" ( 3 ) .\r\nيعنى : \" مرجع تشخيص مدعى ومنكر ، عرف است مثل ساير الفاظى كه براي\r\nآنها حقيقت شرعيه ثابت نشده است \" .\r\nولى با ملاحظه أدله قاعده ، حق آن است كه بگوييم : \" مدعى \" كسى است كه\r\nسخن أو بر خلاف أصل باشد ومقصود از أصل ، اصلى است كه از نظر شرع معتبر\r\nشناخته شده است مثل استصحاب ، براءت ، أصل عدم واصالة الصحة در عقود\r\nوايقاعات واصالة الصحة در أعيان خارجي در آن مواردى كه اختلاف در عين\r\nخارجي باشد مثل اين كه آيا داراى عيب بوده است يا خير ؟ ومثل اماره مالكيت\r\nوساير قواعد مقرره در فقه .\r\nبا توجه به تطبيقات ومصاديق قاعده مشخص مىشود كه مدعى ، كسى است\r\nكه دعوى أو بر خلاف أصول فوق الذكر باشد واوست كه بايد بينه اقامه نمايد\r\n\r\n","description":"","footnote":" ( 1 ) شرايع الاسلام 4 : 106 .\r\n( 2 ) الروضة البهية 3 : 76 .\r\n( 3 ) جواهر الكلام 40 : 371 . ","page_name":" 54 ","page_number":54},
  {"content":"\r\n\r\nواوست كه اگر دعوى را رها نمايد نزاع فيصله مىيابد . وچون ادعاى وى بر خلاف\r\nأصل وظاهر مىباشد لذا ارزش اثباتى واحتمالي آن ضعيف تر از احتمال موجود در\r\nطرف منكر است .\r\nلازمه اين سخن آن نيست كه براي لفظ مدعى ومنكر معنا ومفهوم ديگرى غير\r\nاز مفهوم لغوى وعرفى آن ادعا كنيم وبراي آن حقيقت شرعيه يا متشرعيه قائل\r\nشويم ، چرا كه لفظ مدعى ومنكر همان معناى لغوى خود را دارا مىباشد ولى چون\r\nدر مورد قضا وارد شده است ودر باب فصل خصومات كسى كه ادعا مىكند\r\nمىخواهد مطلبي را به عهده طرف خود القا نمايد كه با توجه به تطبيقات ومصاديق\r\nقاعده چنين به دست مىآيد كه \" مدعى \" كسى است كه دعوى أو بر خلاف أصل\r\nباشد ، ومنكر كسى است كه سخن أو مطابق با أصل مىباشد .\r\n4 - \" موارد اشتباه وعدم تشخيص مدعى ومنكر \" :\r\nدر صورتي كه دادرس نتواند مدعى را از منكر تشخيص بدهد مىتواند يكى از\r\nاين سه راه را اختيار كند . أول آن كه : هر دو دعوى در اثر تعارض وعدم تشخيص\r\nمدعى ومنكر تساقط نموده ودر نتيجة دعوى هم ساقط شود . دوم آن كه : قاضى به\r\nصلح متوسل شود . خواه متعلق سازش وصلح ، حق مورد ادعاى طرفين باشد يا\r\nمعاف نمودن يكى از أصحاب دعوى از اقامه دليل باشد . سوم آن كه : به قرعه\r\nمتوسل شود . چرا كه در حديث است براي هر مجهولي مىتوان به قرعه تمسك\r\nنمود ( 1 ) .\r\n\r\n","description":"","footnote":" ( 1 ) وسائل الشيعة 18 : 189 ، باب 13 از أبواب كيفية الحكم ، حديث 11 . ","page_name":" 55 ","page_number":55},
  {"content":"\r\n\r\n5 - \" شرايط استماع دعوى \" :\r\nفقها وحقوقدانان براي استماع دعوى چند شرط بيان داشته اند كه بعضي از آنها\r\nمربوط به \" مدعى \" وبعضي ديگر مربوط به خود \" دعوى \" است وبرخى مربوط به\r\nمدعى ( خواسته ) وبرخى ديگر مربوط به مدعى عليه مىباشد :\r\nشرط أول : اهليت مدعى يا به تعبير فقهى آن كمال مدعى ، به بلوغ وعقل ، بنابر\r\nاين ، دعوى مجنون وغير بالغ هر چند مخير باشد قابل استماع نيست . دلايلى هم\r\nبراي اعتبار اين شرط ذكر شده است :\r\n1 - اجماع فقهاى اسلام .\r\n2 - دادگاه به علت آن كه غير بالغ ومجنون شرايط تكليف را ندارند نمىتواند\r\nآنها را ملزم كند وآنها نيز ملزم به تبعيت از احكام دادگاه نيستند .\r\n3 - رواياتى كه از أئمة أطهار ( عليهم السلام ) وارد شده است . تمام أدله فوق ، مبنى بر اين\r\nاست كه اعمال صبي وغير بالغ ، نافذ نيست .\r\nأدله فوق منحصرا در مواردى صادق است كه احكام دادگاه موجب تصرف در\r\nأموال شود كه مجنون وغير بالغ ، ممنوع از تصرف مىباشند . اما در مواردى كه آن\r\nاحكام مربوط به تصرفات ممنوعه نباشد مثلا در موردى كه مجنون يا صبي مدعى\r\nشود كه شخصي عليه أو مرتكب جنايتي شده است ويا از أو سرقت نموده است در\r\nاين گونه موارد مقتضاى عموم أدله قضاوت به قسط وعدل ، ايجاب مىكند كه به\r\nدعوى رسيدگى شود ولى أموال در اختيار آنها قرار نمىگيرد .\r\nشرط دوم : \" رشد مدعى \" . بنابر اين اگر مدعى إبله يا سفيه باشد دعوى أو قابل\r\nاستماع نيست . دليل بر اعتبار اين شرط ، اجماع فقها مىباشد . البتة اعتبار اين شرط\r\nنيز مخصوص به مواردى است كه دعوى وى مربوط به تصرفات مالي باشد اما در\r\n","description":"","footnote":"","page_name":" 56 ","page_number":56},
  {"content":"\r\nغير موارد تصرف مالي مثل قذف ، جنايت ونكاح ، دعوى وى قابل استماع خواهد\r\nبود .\r\nشرط سوم : دعوى مدعى بايد مربوط به خود وى يا موكل أو يا كسى كه بر أو\r\nولايت يا وصايت ويا قيموميت يا حكومت داشته باشد ، مثل مدير شركت وأمثال\r\nأو . پس دعوى بر مال غير ، بدون روابط فوق قابل استماع نيست ، زيرا أدله وجوب\r\nقضا مخصوص به مورد متخاصمين است ودر مورد دعوى بر مال غير مدعى عليه\r\nطرف وخصم مدعى نيست .\r\nدر همين رابطه مادة 2 قانون آيين دادرسى مدنى مىگويد : هيچ دادگاهى\r\nنمىتواند به دعوايى رسيدگى كند مگر اين كه شخص يا اشخاص ذينفع رسيدگى به\r\nدعوى را مطابق مقررات قانون درخواست نموده باشند .\r\nشرط چهارم : مدعى به ( خواسته ) بايد ممكن باشد . پس دعوى بر امر محال\r\nقابل استماع نيست . البتة مقصود از امكان ، منحصرا امكان عقلي نيست بلكه أعم از\r\nامكان عقلي ، عادى وشرعي است .\r\nدر مورد امكان عادى مىتوان گفت كه اگر مثلا شخص فقير وبي بضاعتى دعوى\r\nكاخ گرانبهايى را بنمايد چنين دعوايى به علت عدم امكان عادى آن قابل رسيدگى\r\nنيست .\r\nومقصود از امكان شرعي آن است كه خواسته از نظر شرعي وقانوني جايز\r\nوقابل تملك باشد . بنابر اين مالي كه قابل تملك نباشد أعم از اين كه بر خلاف\r\nاخلاق حسنه يا مخل نظم عمومى باشد يا نباشد ، طرح دعوى در مورد آن صحيح\r\nنيست . مثلا گاه مىشود \" خواسته \" عبارت از مالي است كه از راه قمار يا خريد\r\nوفروش مشروبات الكلى به دست آمده است كه اين خواسته بر خلاف اخلاق\r\n","description":"","footnote":"","page_name":" 57 ","page_number":57},
  {"content":"\r\nحسنه ومخل به نظم طبيعي نمىباشد ولى بر خلاف قانون است .\r\nمادة 10 قانون مدنى مىگويد : \" قراردادهاى خصوصي نسبت به كساني كه آن را\r\nمنعقد نموده اند در صورتي كه مخالف صريح قانون نباشد نافذ است \" . مفهوم اين\r\nقانون آن است كه قراردادى كه بر خلاف صريح قانون باشد نافذ نيست . وگاه\r\nمىشود كه خواسته بر خلاف اخلاق حسنه است ، مثل آن كه شخصي از محكمه\r\nتنفيذ قرارداد منزلي را بخواهد كه براي فحشا ومنكرات خريدارى شده است ، اين\r\nدعوى به علت آن كه بر خلاف اخلاق حسنه است قابل استماع نيست . وگاه\r\nمىشود كه خواسته موجب اخلال نظم عمومى است مثل آن جايى كه مدعى از\r\nمحكمه مطالبه تنفيذ قراردادى بكند كه مربوط به خريد اسلحه است وبراي بر هم\r\nزدن نظم عمومى ، خريدارى شده است چنين دعوايى نيز قابل رسيدگى نيست .\r\nمادة 6 قانون آيين دادرسى مىگويد : \" عقود وقراردادهايى كه مخل نظام\r\nعمومى يا بر خلاف اخلاق حسنه است در دادگاه قابل ترتيب اثر نيست \" .\r\nشرط پنجم : دعوى بايد به نحو قطع ويقين باشد به اين معنا كه مطلب مورد\r\nادعا بايد در نظر مدعى قطعي باشد ، پس اگر اعتقاد أو به نحو شك يا ظن باشد\r\nمصداق مدعى در اين قاعده نمىشود ، چون كلام منكر وى ، مطابق با أصل مىباشد\r\nواز اين أصل نمىتوان دست برداشت مگر آن كه يقين بر خلاف آن باشد پس بايد\r\nمدعى كه ادعاى أو مخالف با أصل است نسبت به ادعاى خود قطع داشته باشد\r\nوگرنه با أصل مىتوان ادعاى أو را نفى نمود .\r\nشرط ششم : مدعى به ( خواسته ) بايد از نظر جنس ، مقدار وكيفيت معلوم باشد\r\nوادعا بر امر مجهول پذيرفته نيست . در بند 2 مادة 72 قانون آيين دادرسى مدنى\r\nتصريح شده است كه خواسته وبهاى آن بايد معين باشد متقدمين از فقهاى اماميه\r\n","description":"","footnote":"","page_name":" 58 ","page_number":58},
  {"content":"\r\nمانند شيخ طوسي ، أبو الصلاح ، ابن زهره ، ابن حمزه ، ابن إدريس ، علامه در تذكره\r\nوشهيد أول در دروس ، بر اين عقيدة اند كه : مدعى به بايد معلوم باشد واگر به كلى\r\nمجهول باشد دعوى بر آن قابل استماع نيست . وبر اين مطلب چنين استدلال\r\nكرده اند كه دعوى بر امر مجهول بي فايده است زيرا نمىتوان حكم به مجهول صادر\r\nنمود .\r\nاما متأخرين از فقها نظر قدما را رد كرده وگفته اند در برخى موارد دعوى بر\r\nمجهول فايده دارد وآن در صورتي است كه دعوى كلا مجهول نباشد در اين صورت\r\nاگر طرف دعوى نيز اقرار به مجهول كرد نخست مىتوان أو را وأدار به تفسير\r\nوتوضيح نمود وچنانچه بيان نداشت مىتوان أو را به مقدار متيقن محكوم نمود .\r\nشرط هفتم : يكى از متداعيين بايد اثبات نموده وديگرى نفى كند ومتعلق اثبات\r\nبايد همان متعلق نفى باشد يعنى آنچه را كه مدعى اثبات مىكند همان را منكر نفى\r\nنمايد ، چون دعوى ونزاع صدق نمىكند مگر آن كه يكى اثبات وديگرى نفى كند\r\nپس اگر هر دو اثبات كرده ويا آن كه متعلق اثبات غير از متعلق نفى باشد دعوى\r\nتحقق نمىيابد . مثلا اگر يكى بگويد : صد هزار تومان از طرف طلب دارم وديگرى\r\nبگويد : من به وى گندم بدهكار نيستم . چون در اين صورت متعلق اثبات غير از\r\nمتعلق نفى است لذا دعوى تحقق نمىيابد چرا كه بين اين دو سخن تنافى وجود\r\nندارد .\r\nشرط هشتم : دعوى بايد بگونه اى باشد كه اگر مدعى عليه آن را بپذيرد \" مدعى \"\r\nسودى ببرد . اما اگر دعوى طورى باشد كه نفى واثبات در آن مساوى بوده ونفعي\r\nعايد مدعى نشود در آن صورت آن دو را مدعى ومنكر نمىنامند . مثل آن كه يكى\r\nادعا كند كه اين سنگ از آن منطقه كوه افتاده وديگرى اين ادعا را انكار كند در اين\r\n","description":"","footnote":"","page_name":" 59 ","page_number":59},
  {"content":"\r\nصورت گرچه يكى اثبات كرده وديگرى نفى مىكند واز نظر مفهوم لغوى يكى\r\nمدعى وديگرى منكر ناميده مىشود ولى با توجه به قرينه مقاميه موجود وآن اين\r\nكه : \" البينة على المدعي واليمين على من أنكر \" در باب قضاوت وارد شده است ،\r\nاين قاعده اختصاص به موضوع قضائي خواهد داشت وموضوع قضائي عبارت\r\nاست از مطلبي كه اگر منكر آن را اثبات كند به نفع مدعى خواهد بود . اما يك\r\nموضوع علمي محض ويا مطلبي كه اثرى بر أو مترتب نيست هر چند كه در آن\r\nاختلاف كنند چون موضوع قضائي نيست مطالبه بينه ويمين در آن معنا ندارد\r\nومصداق قاعده نمىباشد .\r\nشرط نهم : مدعى عليه بايد در دعوى معين باشد . بنابر اين اگر دعوى بر عليه\r\nاشخاص به نحو ترديد باشد مثلا بگويد : مبلغ صد هزار تومان از يكى از اين دو نفر\r\nطلب دارم يا زيد يا عمرو . ويا بگويد : قاتل پسر من يكى از اين دو نفر مىباشد .\r\nچنين دعوايى پذيرفته نمىشود چون فايده اى ندارد چرا كه اگر فرضا دعوى أو به\r\nبينه يا به اقرار به نحو ترديد ثابت شود اثرى بر أو بار نمىشود .\r\nاما محقق حلى مىفرمايد : \" مىتوان در دعوى قتل بر عليه دو نفر به نحو ترديد\r\nاقامه دعوى نمود وچنين دعوايى پذيرفته مىشود ، زيرا مىتوان دو متهم را قسم\r\nداد وبه وسيله آن ، قاتل مشخص مىگردد \" ( 1 ) .\r\nجماعتى نيز از جمله علامه حلى از اين قول تبعيت كرده اند . بلكه علامه حلى در\r\nمورد غصب وسرقت نيز گفته است كه دعوى بر عليه اشخاص به نحو ترديد قابل\r\n\r\n","description":"","footnote":" ( 1 ) شرايع الاسلام 4 : 217 ، كتاب القصاص . ","page_name":" 60 ","page_number":60},
  {"content":"\r\n\r\nاستماع مىباشد ولى در معاملات مثل قرض وبيع پذيرفته نمىباشد ( 1 ) .\r\n6 - \" تطبيقات قاعده \" :\r\nبراي تحقيق بيشتر در قاعده بجاست فروعى از آن كه در أبواب متفرقة فقه مطرح\r\nاست ومربوط به قاعده مىشود ذكر نماييم اين مسائل به سه دسته تقسيم مىشود :\r\nيك دسته مربوط به موارد اختلاف متداعيين در مالكيت يا حق مىباشد .\r\nدسته دوم : مربوط به مواردى است كه اختلاف در عقد يا صحت وفساد آن\r\nباشد .\r\nدسته سوم : مواردى است كه قول مدعى بدون بينه قبول مىشود .\r\nاين مسائل را ضمن سه مبحث بيان خواهيم داشت :\r\n\r\n","description":"","footnote":" ( 1 ) قواعد 2 : 292 ، كتاب القصاص ، في طريق ثبوته وكيفية استيفائه . ","page_name":" 61 ","page_number":61},
  {"content":"\r\n","description":"","footnote":"","page_name":" 62 ","page_number":62},
  {"content":"\r\n\r\n\r\n\r\n- 1 -\r\nموارد اختلاف در حق ومالكيت\r\nمسأله أول : گاهى مدعى دين در محكمه به مدعى عليه تغيير يافته وجاى\r\nمنكر را مىگيرد وآن در صورتي است كه مدعى عليه در جواب مدعى ، دين را\r\nپذيرفته ولى بگويد كه من دين را ادا نموده ومدعى وفاى به دين شود . در اين\r\nصورت مدعى وفاى به دين هر چند كه در مقام دفاع مىباشد ولى دعوى أو مبنى بر\r\nوفاى دين ، دعوى مستقلى است وبر اوست كه اين دعوى را اثبات نمايد . لذا در\r\nمادة 1257 قانون مدنى آمده است كه : مدعى عليه هر گاه در مقام دفاع ، مدعى\r\nامرى شود كه محتاج به دليل باشد اثبات امر بر عهده اوست .\r\nمسأله دوم : اگر مدعى عليه در مقام دفاع ادعا كند كه داراى حق ارتفاق يا حق\r\nرهن مىباشد بر اوست كه اين حق ادعايى را اثبات نمايد . چون حق ارتفاق يا حق\r\nرهن يك پديده جديد وبر خلاف وضع ثابت است ، زيرا أصل در مالكيت چيزى آن\r\nاست كه شخص ديگرى در آن حق نداشته باشد ووجود حق ارتفاق يا حق رهن به\r\nمعناى محدود كردن مالكيت مالك است واين تحديد بر خلاف مقتضاى مالكيت\r\nمىباشد .\r\n","description":"","footnote":"","page_name":" 63 ","page_number":63},
  {"content":"\r\n\r\nمسأله سوم : اگر مدعى عليه در مقام دفاع از خود در مقابل مدعى دين دعوى\r\n\" اعسار \" كند يعنى ادعا كند كه دارائى أو كفايت به پرداخت دين نمىكند در اين\r\nصورت نيز مدعى عليه كه مدعى اعسار است هر چند كه در مقام دفاع مىباشد\r\nموظف است كه دعوى خود را اثبات نمايد .\r\nمادة 23 قانون اعسار مصوب 20 آذر 1313 چنين مىگويد : مدعى اعسار بايد\r\nشهادت كتبي لا أقل چهار نفر از اشخاصى كه از وضع معيشت وزندگانى أو مطلع\r\nباشند به عرض حال خود ضميمه نمايد .\r\nشهيد أول مىفرمايد : \" ويحبس لو ادعى الإعسار حتى يثبته \" ( 1 ) ، يعنى : \" شخص\r\nمديون در صورت دعوى اعسار دعوى أو پذيرفته نمىشود وأو را در زندان\r\nبازداشت مىكنند تا آن كه دعوى خود را اثبات نمايد \" .\r\nشهيد ثاني نيز در شرح عبارت فوق مىفرمايد : بينه كه شهادت بر اعسار مىدهد\r\nبايد از باطن امر مطلع باشد وشهود معرفى شده بايد با مدعى معاشرت داشته\r\nباشند وبايد شهادت آنها متضمن اثبات باشد . مثلا بگويند كه : مدعى معسر است\r\nوتنها قوت روزانه وپوشاك مخصوص خود را دارا مىباشد .\r\nروايتي در اين زمينه از حضرت أمير المؤمنين على ( عليه السلام ) نقل مىكنند كه :\r\nحضرت در مورد دين ، مدعى اعسار را بازداشت مىكرد تا آن كه اعسار أو ثابت\r\nشود . مادة 3 قانون نحوه اجراى محكوميتهاى مالي مصوب 11 تير ماه 1351 نيز\r\nچنين مىگويد : \" جز در موارد مذكور در مادة 1 و 2 در هر مورد ديگرى كه بازداشت\r\nاشخاص در قبال عدم پرداخت دين ، مستند به حكم يا سند لازم الاجراء تجويز\r\n\r\n","description":"","footnote":" ( 1 ) لمعه 1 : 301 ، طبع قديم ، كتاب الدين . ","page_name":" 64 ","page_number":64},
  {"content":"\r\nشده مديون به نسبت هر 500 ريال يك روز بازداشت ، ودر هر حال مدت\r\nبازداشت از دو سال تجاوز نخواهد كرد ومديون نسبت به مجموع بدهى هاى خود\r\nتا قبل از بازداشت در حكم معسر تلقى وآزاد خواهد شد ، ولى هر موقع مالي از\r\nمديون به دست آيد طلبكاران حق استيفاى طلب خود را از آن خواهند داشت \" .\r\nولى اين مادة با تصويب مادة واحده به عنوان قانون منع توقيف اشخاص در قبال\r\nتخلف از انجام تعهدات والزامات مالي مصوب 22 آبانماه 1352 لغو شد . مادة\r\nواحده چنين مىگويد : \" از تاريخ اجراى اين قانون جز در مورد جزاى نقدي ، هيچ\r\nكس در قبال عدم پرداخت دين ومحكوم به تخلف از انجام ساير تعهدات والزامات\r\nمالي توقيف نخواهد شد وكساني كه به اين جهات در توقيف مىباشند آزاد\r\nمىشوند \" .\r\nلازم به ذكر است كه حكم فقها بر حبس مدعى اعسار مخصوص به موارد\r\nمحكوميتهاى مالي وعدم پرداخت دين است . در اين زمينه شهيد ثاني مىفرمايد :\r\n\" وإنما يحبس مع دعوى الإعسار قبل إثباته لو كان أصل الدين مالا كالقرض ، أو\r\nعوضا عن مال كثمن المبيع ، فلو انتفى الأمران كالجناية والإتلاف قبل قوله في\r\nالإعسار بيمينه لأصالة عدم المال \" ( 1 ) .\r\nيعنى : \" حبس مدعى اعسار منحصرا در مواردى است كه دين مورد ادعا ، قرض\r\nيا ثمن مبيع باشد . واما اگر دعوى اعسار در موارد كيفرى باشد مثل جنايت\r\nواتلاف ، دعوى أو با قسم پذيرفته مىشود ، زيرا أصل ، نداشتن مال است ومالكيت\r\nودارا بودن همچون ساير صفات عارضه از صفاتى است كه بر انسان حادث\r\n\r\n","description":"","footnote":" ( 1 ) لمعه 1 : 302 . ","page_name":" 65 ","page_number":65},
  {"content":"\r\nمىشود وسابقه عدم دارد لذا أصل ، با دعوى اعسار ، مطابقت دارد .\r\nتحقيق در اين مسأله توضيح بيشترى را طلب مىكند . در اين زمينه بايد گفت كه :\r\nدر صورتي كه حال مدعى اعسار معلوم نباشد وضعيت وى به سه صورت مىتواند\r\nباشد :\r\nصورت أول : آن كه سابقا معسر بوده است پس به استصحاب ، حكم به\r\nاعسار وى مىشود وطبق آية شريفه : * ( فنظرة إلى ميسرة ) * ( 1 ) به أو تا وقت تمكن\r\nمهلت داده مىشود وبر مدعى است كه موسر بودن مدعى اعسار را اثبات كند .\r\nصورت دوم : آن كه سابقا موسر ومتمكن بوده است كه در اين صورت با\r\nاستصحاب ، به موسر بودن أو حكم مىشود وبر اوست كه معسر بودن خود را\r\nاثبات كند ودر اين صورت مىتوان أو را به جرم عدم پرداخت دين خود ، محكوم به\r\nزندان نمود ، زيرا پيامبر ( صلى الله عليه وآله ) مىفرمايد : \" الواجد بالدين يحل عرضه وعقوبته \" ( 2 ) ،\r\nشخص متمكن وموسر در صورت امتناع از پرداخت دين خود ، سزاوار عقوبت\r\nمىباشد .\r\nصورت سوم : آن كه حالت سابقه أو مشخص نباشد كه آيا معسر يا موسر\r\nبوده است . در اين صورت حكم به حبس أو بر خلاف عدالت مىباشد چون\r\nمجازات بدون سبب مشخص ظلم محسوب مىگردد ، ودر اين فرض جرم مدعى\r\nاعسار محرز نگرديده است ، در اين زمينه روايتي است از زرارة از امام محمد\r\nباقر ( عليه السلام ) كه مىفرمايد : \" أمير المؤمنين على ( عليه السلام ) در مورد دين فقط سه دسته را\r\n\r\n","description":"","footnote":" ( 1 ) سوره بقره ، آية 280 .\r\n( 2 ) وسائل الشيعة 13 : 90 ، باب 8 از أبواب دين وقرض ، حديث 4 . ","page_name":" 66 ","page_number":66},
  {"content":"\r\nزندانى مىنمود : دسته أول غاصبين . دسته دوم كساني كه مال يتيم را ظالمانه\r\nمىخوردند . دسته سوم كساني كه در امانت خيانت مىورزيدند . وباقي را زندانى\r\nنمىنمود \" ( 1 ) .\r\nاما در مقابل اين روايت ، رواياتى ديگر با مضمونى مغاير مطرح است . در روايت\r\nاز امام باقر ( عليه السلام ) است كه مىفرمايد : \" حضرت على ( عليه السلام ) مطلقا در دين ، حكم به\r\nزندانى شدن مديون مىداد واگر معلوم مىشد كه معسر است أو را رها\r\nمىساخت \" ( 2 ) . يك روايت نيز از \" اصبغ بن نباته \" است كه : \" على ( عليه السلام ) شخص\r\nمديون را حبس مىنمود واگر معلوم مىشد كه مفلس است أو را رها مىساخت \" ( 3 ) .\r\nولى نسبت روايات دسته دوم به روايت فوق ، عموم وخصوص مطلق مىباشد چرا\r\nكه روايات دال بر حبس مديون مطلق است وشامل تمام اقسام دين مىباشد . ولى\r\nروايت زراره از امام باقر ( عليه السلام ) مخصوص به سه دسته از اقسام دين است پس روايت\r\nزرارة روايات دسته دوم را تخصيص مىزند وجواز حبس ، منحصرا در همان سه\r\nدسته خواهد بود وبنابر اين حكم حبس نسبت به شخص مدعى اعسار با فرض\r\nجهل به حال أو صحيح به نظر نمىرسد .\r\nولى سؤال قابل بررسى در اين مورد آن است كه آيا دعوى اعسار از چنان كسى\r\nپذيرفته مىشود يا خير ؟\r\nجواب : بايد گفت كه اين دعوى مقبول نخواهد بود ، زيرا أولا اعسار ، يك امر\r\n\r\n","description":"","footnote":" ( 1 ) وسائل الشيعة 18 : 181 ، باب 11 از أبواب كيفية الحكم ، حديث 2 .\r\n( 2 ) وسائل الشيعة 13 : 148 ، باب 7 از أبواب احكام الحجر ، حديث 1 و 3 .\r\n( 3 ) وسائل الشيعة 18 : 180 ، باب 11 از أبواب كيفية الحكم ، حديث 1 . ","page_name":" 67 ","page_number":67},
  {"content":"\r\nوجودي است چون اعسار عبارت است از ضيق وتنگدستى وآن حالتي است كه بر\r\nانسان عارض مىشود وصرف نداشتن مال نيست .\r\nمادة يك قانون اعسار مصوب 20 آذر 1313 چنين مىگويد : \" معسر كسى است\r\nكه به واسطه عدم كفايت دارايى يا عدم دسترسى به مال خود قادر به تأديه مخارج\r\nمحاكمه يا ديون خود نباشد \" .\r\nشيخ طوسي نيز در تفسير آية : * ( وإن كان ذو عسرة فنظرة إلى ميسرة ) * ( 1 )\r\nمىفرمايد : \" والإعسار الذي يجب فيه الإنظار . قال الجبائي ( رحمه الله ) التعذر بالإعدام أو\r\nبكساد المتاع ونحوه . وروي عن أبي عبد الله ( عليه السلام ) هو إذا لم يقدر على ما يفضل عن\r\nقوته وقوت عياله على الإقتصاد \" ( 2 ) . پس ملاحظه مىشود كه اعسار ، صفتي است كه\r\nدر اثر عدم دارايى ونداشتن درآمدى زايد بر قوت روزانه فرد وعيال أو پيش مىآيد\r\nواين حالت يك امر وجودي است وبا أصل عدم مال نمىتوان امر وجودي را\r\nاثبات نمود چرا كه اين \" أصل مثبت \" است وأصل مثبت در علم أصول مورد انكار\r\nمحققين مىباشد .\r\nثانيا به فرض اين كه اعسار يك امر عدمي باشد ولى با استصحاب عدم مال در\r\nابتداى تولد يا در دوران كودكى نمىتوان اعسار مدعى را ثابت نمود زيرا قطعا\r\nزماني كه مدعى به سن رشد رسيده ووارد معامله وداد وستد گرديده وداراى مال\r\nشده از آن اعسار أول خارج شده است . بنابر اين ، دعوى اعسار به هر حال احتياج\r\nبه اثبات دارد ومسئوليت اثبات به عهده مدعى عليه مىباشد هر چند كه وى در\r\n\r\n","description":"","footnote":" ( 1 ) سوره بقره ، آية 280 .\r\n( 2 ) تفسير التبيان 2 : 369 . ","page_name":" 68 ","page_number":68},
  {"content":"\r\n\r\n\r\n\r\nمقام دفاع باشد .\r\nمسأله چهارم : اگر موجر با مستأجر اختلاف نموده وموجر ادعا كند كه مستأجر\r\nوجه اجرت را نپرداخته است در اين فرض مسئوليت اثبات پرداخت اجرت ، به\r\nعهده مستأجر است هر چند كه خود وى مدعى عليه ودر مقام دفاع مىباشد . چرا\r\nكه دعوى عدم پرداخت اجرت مطابق با أصل است وأصل عدم ، اقتضا مىكند كه\r\nمستأجر وجه را نپرداخته باشد ، پس چون سخن مدعى مطابق با أصل است لذا از\r\nمسئوليت اثبات آن معاف مىباشد بلكه وى در موضع مدعى عليه قرار گرفته\r\nومىتواند به واسطه قسم در صورت عدم اقامه بينه توسط مستأجر به خواسته خود\r\nنايل گردد .\r\nمسأله پنجم : اگر بايع ومشترى اختلاف كنند وبايع ادعا كند كه مشترى \" ثمن \" را\r\nپرداخت نكرده است در اين فرض همچون مسأله سابق مدعى عليه در موضع\r\nمدعى قرار گرفته واثبات پرداخت ثمن به عهده اوست چرا كه مسأله پرداخت ثمن\r\nحادثه وپديده اى است كه مسبوق به عدم مىباشد ، وبا أصل عدم پرداخت ثمن\r\nبايع به منكر مبدل گشته وفقط بر اوست كه أصل تحقق بيع وكيفيت وصحت آن را\r\nاثبات نمايد اما اثبات پرداخت ثمن به عهده مشترى است .\r\nمسأله ششم : اگر مدعى عليه اقرار كند كه ملك تحت تصرف واستيلاى أو ،\r\nسابقا ملك مدعى بوده است در اين فرض مدعى عليه در موضع مدعى قرار گرفته\r\nومسؤوليت اثبات واقامه دليل به عهده اوست . وبر اوست كه اثبات كند ملك به\r\n","description":"","footnote":"","page_name":" 69 ","page_number":69},
  {"content":"\r\nسبب ناقل صحيح به أو منتقل شده است . به همين جهت مادة 37 قانون مدنى\r\nمىگويد : اگر متصرف فعلى اقرار كند كه ملك سابقا ، ملك مدعى أو بوده است در\r\nاين صورت مشار اليه نمىتواند براي رد ادعاى مالكيت شخص مزبور به تصرف\r\nخود استناد كند مگر اين كه ثابت نمايند ملك به ناقل صحيح به أو منتقل شده\r\nاست .\r\nاين مسأله مورد بحث فقها قرار گرفته وآن را مورد نقد وبررسى قرار داده اند\r\nوفقهايى مانند محقق اردبيلى ومحقق سبزوارى بر اين نظر اشكال كرده اند كه اقرار\r\nبه ملكيت سابق چه تأثيرى در ملكيت فعلى مىتواند داشته باشد وچگونه آن را\r\nخدشه دار نموده واز دليليت واماره بودن ساقط نمايد ؟ چرا كه تصرف فعلى دليل\r\nملكيت فعلى مىباشد وملكيت فعلى با ملكيت سابق مدعى تعارضى ندارد ، لذا آن\r\nدو بزرگوار گفته اند كه اقرار به ملكيت سابق نافذ ومعتبر نيست .\r\nهمچنين در صورت اقامه بينه توسط مدعى بر ملكيت سابق خود اشكال ،\r\nمستحكمتر وقويتر مىشود . بعضي از فقها مانند شيخ طوسي در مبسوط وخلاف\r\nونيز إسكافي گفته اند كه اين بينه نمىتواند تصرف فعلى مدعى عليه را متزلزل\r\nسازد ، چرا كه أولا تصرف فعلى دليل ملكيت فعلى است واين دلالت به صرف\r\nاحتمال ناشى از بقاى ملكيت سابق كه با بينه ثابت شده از بين نمىرود . ثانيا\r\nشهادت وبينه با مورد دعوى تطابق ندارد چون شهادت مربوط به ملكيت سابق\r\nاست ودعوى مربوط به ملكيت حال مىباشد واستصحاب ملكيت سابق به\r\nواسطه تصرف فعلى كه اماره ملكيت فعلى است ، نقض وقطع مىشود .\r\nولى أكثر فقها ورأى مشهور ميان آنها وحتى خود شيخ طوسي در يكى از دو قول\r\nخود بر آنند كه بينه همچون اقرار به ملكيت سابق ، مدعى تصرف فعلى را متزلزل\r\n","description":"","footnote":"","page_name":" 70 ","page_number":70},
  {"content":"\r\n\r\nمىكند . چرا كه تصرف در صورتي دليل مالكيت مىباشد كه معارض با استصحاب\r\nوبينه وشهادت شهود نباشد . ولى صحيح آن است كه به پيروى از محقق اردبيلى\r\nوسبزوارى بگوييم : اقرار به ملكيت سابق همچون بينه نمىتواند ملكيت فعلى را\r\nخدشه دار نمايد ، چرا كه تصرف فعلى طبق مادة 35 قانون مدنى اماره است\r\nودلالت بر ملكيت فعلى دارد واستصحاب نمىتواند آن را نقض كند چون اماره\r\nمقدم بر استصحاب است . اما اگر مدعى عليه ادعا كند كه مال تحت يد وى به عقد\r\nخاصي به أو منتقل شده است ومدعى منكر آن عقد شود در اين صورت مدعى\r\nعليه در موضع مدعى جاى مىگيرد ومسئوليت اثبات عقد ناقل به عهده اوست .\r\nمسأله هفتم : اگر مالك زمين با شخص ديگرى در مورد بنا يا درختى كه در زمين\r\nوى واقع است اختلاف كنند ومالك زمين ادعا كند كه بنا يا درخت از آن اوست\r\nوآن شخص ، متقابلا ادعا كند كه بنا يا درخت ملك وى مىباشد ، در اين صورت\r\nاگر آن شخص بنا را در تصرف خود نداشته باشد پس قول مالك زمين مقدم است ،\r\nچون بنا يا درخت در زمين تابع زمين مىباشد . مادة 39 قانون مدنى در همين رابطه\r\nمىگويد : هر بنا ودرخت كه در روى زمين است وهمچنين هر بنا وحفرى كه در زير\r\nزمين است ملك مالك آن زمين محسوب مىشود مگر اين كه خلاف آن ثابت شود .\r\nاما اگر وى بنا را در تصرف خود داشته باشد پس قول أو نسبت به بنا مقدم بر\r\nادعاى مالك زمين است وقاعده يد اقتضا مىكند كه قول صاحب يد را مقدم\r\nبداريم .\r\nمادة 35 قانون مدنى نيز مىگويد : تصرف به عنوان مالكيت ، دليل مالكيت است\r\nمگر اين كه خلاف آن ثابت شود . وبدين جهت مفاد مادة 39 قانون مدنى مقيد به\r\n","description":"","footnote":"","page_name":" 71 ","page_number":71},
  {"content":"\r\n\r\nصورتي است كه مدعى ، درخت يا بنا يا حفر را در تصرف خود نداشته باشد .\r\nمسأله هشتم : اگر دو نفر در مورد مالي نزاع كنند وهر كدام دعوى مالكيت آن را\r\nبنمايد اين مسأله واين نزاع داراى چند فرض است :\r\nفرض أول - هيچ كدام بينه ودليلي بر مالكيت خود ندارند ومال هم در تصرف\r\nيكى از دو مىباشد .\r\nفرض دوم - هيچ كدام بينه ودليلي بر مالكيت ندارند ومال هم در دست هيچ\r\nكدام نيست .\r\nفرض سوم - همان فرض سابق است به اضافه آن كه مال در دست شخص ثالث\r\nباشد .\r\nفرض چهارم - همان فرض أول با تغيير اين كه مدعى بر مالكيت خود دليل وبينه\r\nاقامه كند .\r\nفرض پنجم - همان فرض أول با تغيير اين كه هر دو طرف بر دعوى خود بينه\r\nاقامه نمايند .\r\nفرض ششم - عين فرض دوم با تغيير اين كه هر دو طرف دعوى ، بر دعوى خود\r\nبينه اقامه نمايند .\r\nفرض هفتم - آن كه مال در دست شخص ثالث باشد وهر دو طرف دعوى ، بر\r\nدعوى خود بينه ودليل اقامه نمايند .\r\nفرض هشتم - آن كه مال در تحت تصرف واستيلاى هر دو بوده وهر دو بر دعوى\r\nخود دليل اقامه نمايند .\r\nفرض نهم - آن كه مال در دست هر دو بوده وهيچ كدام بر مالكيت خود دليلي\r\n","description":"","footnote":"","page_name":" 72 ","page_number":72},
  {"content":"\r\nندارند .\r\nاما فرض أول ، از مصاديق قاعده مدعى ومنكر مىباشد وآن كه مال در دست\r\nدارد منكر محسوب مىشود ، زيرا ادعاى أو مطابق با اماره - تصرف مالكانه - است\r\nوطرف ديگر ، مدعى خواهد بود ، زيرا فاقد بينه است وبنابر اين ، دعوى أو قابل\r\nاستماع نيست .\r\nاما در فرض دوم كه مال در تصرف هيچ كدام نبوده وهيچيك هم دليلي بر دعوى\r\nخود ندارند ، دو دعوى با هم تعارض وتساقط نموده ودر نتيجة دعوى هيچ كدام\r\nمقبول نخواهد بود .\r\nاما در فرض سوم كه مال در دست شخص ثالث بوده وهيچيك از طرفين دليلي\r\nبر ادعاى خود ندارند . در اين صورت اگر شخص ثالث قول يكى از دو طرف را\r\nتصديق نمايد ، قول أو مقدم خواهد بود اما اگر هيچ كدام را تصديق ننمايد در اين\r\nصورت نيز دو دعوى تعارض وتساقط مىكند ودر نتيجة سخن هيچ كدام حجت\r\nنخواهد بود .\r\nواما در فرض چهارم كه مال در تصرف يكى از متداعيين بوده وطرف ديگر بينه\r\nودليل بر مالكيت خود اقامه نمايد . در اين فرض قاعده مدعى ومنكر تطبيق\r\nمىشود .\r\nاما در فرض پنجم كه مال در تصرف يكى بوده وهر دو بر مالكيت خود دليل\r\nاقامه نمايند . اين فرض مورد اختلاف فقها قرار گرفته است ، برخى معتقدند كه اين\r\nمورد از مصاديق قاعده مدعى ومنكر مىباشد وبينه خارج يعنى بينه آن كس كه\r\nمال در تصرف أو نيست ومدعى است مقدم است . برخى ديگر معتقدند بينه داخل\r\nيعنى آن كس كه مال در تصرف اوست مقدم است .\r\n","description":"","footnote":"","page_name":" 73 ","page_number":73},
  {"content":"\r\nنظر برخى از اساتيد آن است كه : در اين صورت بينه داخل مقدم است وأو پس\r\nاز اداى سوگند ، صاحب مال شناخته مىشود ، ايشان بر اين رأى خود به روايت\r\nمعتبره إسحاق بن عمار از امام صادق ( عليه السلام ) استدلال نموده است : \" قيل فإن كانت\r\nفي يد أحدهما وأقاما جميعا البينة ؟ قال : أقضي بها للحالف الذي في يده \" ( 1 ) . راوي\r\nاز امام در مورد مالي سؤال مىكند كه در دست يكى از متنازعين بوده وهر دو بينه\r\nاقامه نموده اند امام مىفرمايد : \" حكم به سود كسى مىشود كه مال در تصرف\r\nاوست وأو پس از اداى سوگند مالك مال خواهد بود \" .\r\nاما روايتي كه مىگويد : بينه بر مدعى وقسم بر مدعى عليه است مخالف مفاد\r\nروايت فوق نيست ، زيرا استنباط برخى از فقها از روايت أخير صحيح نيست كه\r\nگفته اند اين روايت دال بر آن است كه از مدعى تنها بينه پذيرفته مىشود واز مدعى\r\nعليه بينه مقبول نيست بلكه فقط قسم از أو پذيرفتنى است لذا در مورد تعارض\r\nبينات به تقديم بينه خارج حكم داده اند ولى شايد اين روايت تنها در صدد بيان اين\r\nمطلب است كه از مدعى بايد مطالبه بينه نمود واز مدعى عليه مطالبه قسم ، نه آن\r\nكه بينه مدعى عليه مقبول نيست .\r\nولى روايت ديگرى وجود دارد كه مفاد آن با معتبره إسحاق بن عمار منافاة\r\nدارد . وآن روايتي است كه إبراهيم بن هاشم از محمد بن حفص از منصور از امام\r\nصادق ( عليه السلام ) نقل مىكند كه در آن مورد امام صادق ( عليه السلام ) مىفرمايد : \" بينه مدعى را\r\nقبول مىكنم وبينه صاحب يد را نمىپذيرم \" ( 2 ) .\r\n\r\n","description":"","footnote":" ( 1 ) وسائل الشيعة 18 : 182 ، باب 12 از أبواب كيفية الحكم ، حديث 2 .\r\n( 2 ) وسائل الشيعة 18 : 186 ، باب 12 از أبواب كيفية الحكم ، حديث 14 . ","page_name":" 74 ","page_number":74},
  {"content":"\r\nولى اين روايت ، ضعيف به نظر مىرسد چرا كه محمد بن حفص كه در سند اين\r\nروايت آمده مجهول است وآن \" محمد بن حفص \" كه وكيل ناحية مقدسه واز\r\nأصحاب امام حسن عسكرى ( عليه السلام ) است اين شخص نمىباشد ، زيرا آن محمد بن\r\nحفص از أصحاب امام حسن عسكرى ( عليه السلام ) است وإبراهيم بن هاشم كه از أصحاب\r\nامام رضا وامام جواد ( عليهما السلام ) مىباشد نمىتواند از أو روايت كند وهمچنين أو كه از\r\nأصحاب امام عسكرى ( عليه السلام ) است نمىتواند از \" منصور \" كه از أصحاب امام\r\nصادق ( عليه السلام ) است روايت نقل كند . وبدين جهت روايت قابل استناد نبوده وفاقد\r\nحجيت است .\r\nوجه ديگر آن است كه با صرف نظر از روايات وارده در مورد تعارض بينات\r\nبگوئيم : بينه ها با يكديگر تعارض نموده ودر نتيجة تساقط مىكنند وبعد به قاعده\r\nيد واماره بودن آن رجوع مىكنيم ودعوى آن كس كه مال در دست اوست مقدم\r\nخواهد بود . چرا كه تصرف واستيلاى أو دليل بر مالكيت است ودعوى معارض\r\nندارد .\r\nممكن است اين سؤال به ذهن بيايد كه وقتي بينه هاى طرفين واماره يد با\r\nيكديگر تعارض كردند ، هر سه تساقط مىكنند وجايى براي رجوع به اماره يد\r\nنخواهد ماند .\r\nدر پاسخ بايد گفت كه : أصولا دلالت اماره يد نسبت به دلالت بينه ضعيف تر\r\nاست وبينه قوى با اماره ضعيف تعارض نخواهد كرد ، بنابر اين فقط دو بينه تعارض\r\nوتساقط كرده ولى اماره يد به عنوان مرجع نهايى باقي خواهد ماند .\r\nاما در فرض ششم كه مال در تصرف هيچيك از متنازعين نبوده وهر دو مدعى\r\nمال باشند وهر دو نيز بر مالكيت خود نسبت به آن مال ، دليل وبينه اقامه نمايند . در\r\n","description":"","footnote":"","page_name":" 75 ","page_number":75},
  {"content":"\r\nاين مورد نيز بينه ها تعارض وتساقط مىكنند وبه مقتضاى قاعده عدل وانصاف به\r\nتنصيف مال ميان آن دو حكم مىشود .\r\nروايت معتبره \" غياث بن إبراهيم \" نيز بر اين مطلب دلالت دارد . در ضمن اين\r\nروايت آمده است كه : \" وقال لو لم تكن في يده جعلتها بينهما نصفين \" ( 1 ) يعنى از\r\nامام ( عليه السلام ) پرسيدم كه اگر مال در دست متنازعين نبوده وهر دو نيز بينه ودليل اقامه\r\nكرده باشند . امام ( عليه السلام ) در جواب مىفرمايد : مال را ميان آن دو نصف مىكنم .\r\nاما در فرض هفتم كه مال در اختيار شخص ثالث بوده وهر دو نفر نيز بر مالكيت\r\nخود بينه اقامه نمايند . در اين صورت بينه ها تعارض وتساقط مىكنند واگر ذو اليد\r\nاقرار كند كه مال متعلق به يكى از دو مدعى مىباشد مقر له نيز تصديق كند پس به\r\nاستناد اين اقرار ، حكم به نفع مقر له خواهد بود ومال از آن أو مىشود . از شهيد أول\r\nدر دروس نقل شده است كه ايشان مىفرمايد : ذو اليد كسى است كه شخص ثالث\r\nأو را تصديق كند .\r\nدر اينجا لازم است كه به نقص قانون مدنى اشاره كنيم چرا كه در قانون مدنى\r\nنسبت به حكم اقرار ذو اليد ذكرى نيامده است مگر آن كه به عموم مادة 1275\r\nقانون مزبور استناد كنيم كه مىگويد : هر كس اقرار به حقي براي غير كند ملزم به\r\nاقرار خود خواهد بود . اما اگر ذو اليد اقرار به ملكيت يكى از آن دو نكند ، حال يا به\r\nعلت آن كه مالك را نمىشناسد يا آن كه ادعا كند كه مال متعلق به هر دو مىباشد در\r\nاين صورت بينه ها تعارض وتساقط مىكنند ومال مورد نزاع ميان آن دو نفر تقسيم\r\nمىشود .\r\n\r\n","description":"","footnote":" ( 1 ) وسائل الشيعة 18 : 182 ، باب 12 از أبواب كيفية الحكم ، حديث 3 . ","page_name":" 76 ","page_number":76},
  {"content":"\r\n\r\nاما در فرض هشتم كه مال در تصرف واستيلاى هر دو باشد وهر دو نفر نيز بر\r\nمالكيت خود بينه بياورند . در اين مورد نيز بينه ها تعارض وتساقط مىكنند وبه\r\nقاعده يد رجوع مىكنيم . وچون تصرف واستيلاى آنها عملا در نصف مال\r\nمىباشد ، زيرا مال در اختيار هر دو مىباشد على هذا دلالت آن نيز بر مالكيت در\r\nهمان حد خواهد بود يعنى تصرف هر يك ، دليل بر مالكيت نسبت به نصف مال\r\nمىباشد .\r\nاما اين مطلب در صورتي صحيح است كه علم به استقلال مالكيت هر كدام\r\nنداشته باشيم . اما اگر بدانيم كه مال تماما ملك يكى از دو نفر مىباشد در اين\r\nصورت دليل فوق نمىتواند مرجع قرار گيرد بلكه بايد به قرعه عمل نمود ، زيرا از\r\nطرفي علم داريم كه مال تماما ملك يكى از دو نفر مىباشد واز طرف ديگر دليلي بر\r\nتعيين مالك نداريم لذا چاره اى جز مراجعه به قرعه نيست .\r\nاما در فرض نهم : كه مال در تصرف هر دو بوده وهر دو دعوى مالكيت تمام\r\nآن را بنمايند ودليل هم بر دعوى خود نداشته باشند در اين صورت دو دعوى با\r\nهم تعارض وتساقط نموده وتنها دليل يد مىماند كه آن هم فقط دليل بر مالكيت\r\nنصف مىباشد ودر نتيجة حكم به اشتراك آن دو در آن مال مىشود .\r\nاين حكم هم مخصوص به موردى است كه علم به استقلال در مالكيت نداشته\r\nباشيم وگرنه باز هم مورد قرعه خواهد بود .\r\nمسأله نهم : اگر شخصي مدعى مالي شود كه در تصرف واستيلاى كسى نباشد ،\r\nمشهور بين فقها آن است كه در اين حال مال اختصاص به مدعى خواهد داشت .\r\nالبتة مقصود از قاعده فوق آن است كه در وقت ادعاى مال ، در تصرف كسى نباشد\r\n","description":"","footnote":"","page_name":" 77 ","page_number":77},
  {"content":"\r\nهر چند كه قبلا در تصرف شخص معين يا مجهولي باشد .\r\nقاعده فوق مصداق يك قاعده كلى تر مىباشد وآن قاعده عبارت است از قبول\r\nدعوايى كه معارض نداشته باشد خواه موضوع دعوى حق مالي يا غير آن باشد .\r\nفقها براي اثبات اين قاعده به روايت \" منصور بن حازم \" از امام صادق ( عليه السلام ) استدلال\r\nكرده اند : در اين روايت امام ( عليه السلام ) در مورد كيسه اى كه حاوي هزار درهم ودر ميان ده\r\nنفر بوده وهمه بجز يك نفر منكر مالكيت آن كيسه شدند مىفرمايد : كيسه از آن\r\nكسى است كه آن را ادعا نمود ( 1 ) .\r\nلازم به ذكر است كه اين مسأله خارج از مبحث قضا مىباشد ، زيرا أولا قضا\r\nعبارت از فصل خصومت است كه طبعا اختصاص به ترافع وتنازع دارد ومفروض\r\nمسأله آن است كه دعوى منازع ومعارضي ندارد . ثانيا : اگر حكم به مالكيت در\r\nمسأله مزبور قضاوت باشد بايد از اعتبار امر مختوم وتمام شده برخوردار باشد واگر\r\nكسى بعدا آن مال را براي خود ادعا كرد وبراي دعوى خود بينه ودليل بياورد ، بايد\r\nاين دعوى چون در مورد امر مختوم وتمام شده است قابل استماع نباشد در حالي\r\nكه چنين نيست واين دعوى مسموع است . بنابر اين ، بايد گفت كه مقصود از كلمه\r\n\" قضى \" در روايت ، قضاى اصطلاحى نيست بلكه مقصود آن است كه دعوى أو\r\nپذيرفته ومورد قبول است وآثار ملكيت بر آن مترتب مىگردد . واگر كسى بعدا آن\r\nمال را ادعا كند دعوى أو با دعوى مدعى سابق معارضه مىكند واگر دعوى أو\r\nهمراه با دليل وبينه باشد حكم مىشود كه مال متعلق به اوست وچنانچه فاقد بينه\r\nودليل باشد پس مدعى سابق كه ذو اليد است وبه اصطلاح منكر مىباشد پس از\r\n\r\n","description":"","footnote":" ( 1 ) وسائل الشيعة 18 : 200 ، باب 17 از أبواب كيفية الحكم ، حديث 1 . ","page_name":" 78 ","page_number":78},
  {"content":"\r\n\r\nاداى سوگند صاحب مال خواهد بود . اين مسأله در قانون مدنى بيان نشده است .\r\nمسأله دهم : اگر دو نفر بر سر ديوارى كه بين ملكشان قرار گرفته است اختلاف\r\nنمودند وهر كدام دعوى مالكيت آن را بنمايند در اين مورد فقهاى اماميه وبه تبع\r\nايشان قانون مدنى گفته اند كه اگر قرينه اى يا اماره اى بر اختصاص آن ديوار به يكى از\r\nدو نفر وجود داشته باشد پس از اداى سوگند حكم مىشود كه ديوار از آن اوست .\r\nمثلا اگر ديوار مورد نزاع به نحو ترصيف ( 1 ) داخل در بناى يكى از دو نفر باشد يا اين كه\r\nديوار روى پايه اى كه اختصاص به يكى از آن دو دارد بنا شده باشد ويا پنجره يا\r\nطاقچه اى كه اختصاص به يكى از آن دو دارد در آن ديوار بنا شده باشد در اين\r\nصورت ديوار از آن همان شخص خواهد بود . مادة 110 قانون مدنى چنين\r\nمىگويد : \" بنا به طور ترصيف ووضع سر تير از جمله قرائن است كه دلالت بر\r\nتصرف واختصاص مىكنند \" .\r\nودليل اين اختصاص ، قاعده يد وتصرف مالكانه - موضوع مادة 35 قانون\r\nمدنى - مىباشد : وروايتي نيز به سند صحيح از \" منصور بن حازم \" در اين مورد\r\nمىباشد كه مىگويد : از امام صادق ( عليه السلام ) سؤال كردم در خانه هايى كه از \" نى \"\r\nدرست شده ، ديوارى كه بين دو خانه واقع است متعلق به چه كسى است . امام ( عليه السلام )\r\nفرمود : \" ديوار اختصاص دارد به صاحب طنابى كه ديوار را گره زده است \" ( 2 ) .\r\n\r\n","description":"","footnote":" ( 1 ) \" ترصيف \" در بنا عبارت است از : پيوست بودن قسمتى از بنا به قسمت ديگر چنانچه آجرها\r\nبا يكديگر به صورت قفل وبست قرار بگيرند .\r\n( 2 ) وسائل الشيعة 13 : 172 ، باب 14 از أبواب احكام الصلح ، حديث 1 . ","page_name":" 79 ","page_number":79},
  {"content":"\r\nوبديهي است كه امام ( عليه السلام ) به مالكيت صاحب گره از آن جهت حكم نموده است\r\nكه طناب ، قرينه است بر اختصاص آن ديوار به آن گره وچون آن گره تحت يد\r\nواستيلا مىباشد پس ديوار نيز به تبعيت آن گره در تحت استيلا ويد مىباشد . ولذا\r\nصاحب طناب ، مالك آن ديوار شناخته مىشود . البتة اين در صورتي است كه آن\r\nقرينه معارض با قرينه ديگرى نباشد . مثلا اگر روى آن ديوار سقفي بنا شده باشد كه\r\nمربوط به منزل ديگرى غير از صاحب طناب است در اين صورت اين دو قرينه با\r\nهم تعارض مىكنند . قرينه سقف اقتضا مىكند كه ديوار اختصاص به صاحب سقف\r\nداشته باشد وقرينه طناب وگره اقتضا مىكند كه ديوار اختصاص به صاحب طناب\r\nداشته باشد وبا تعارض اين دو قرينه ، حكم به اشتراك ديوار ميان دو نفر داده\r\nخواهد شد . لذا مادة 109 قانون مدنى مىگويد :\r\n\" ديوارى كه ما بين دو ملك واقع است مشترك ما بين صاحب آن دو ملك\r\nمحسوب مىشود مگر اين كه قرينه يا دليلي بر خلاف آن موجود باشد \" .\r\nالبتة اين حكم اختصاص به ديوار ندارد بلكه در همه موارد جارى است مانند\r\nدرخت ، چاه وغير آن . لذا مادة 135 قانون مدنى چنين مىگويد : \" درخت وحفيره\r\nونحو آنها كه فاصل ما بين املاك باشد در حكم ديوار ما بين خواهد بود \" . همچنين\r\nدر مورد سقفهاى آپارتمانى وغيره أصل آن است كه سقف منصوب بر ديوار از آن\r\nكسى است كه در زير آن سكونت داشته وبر آن يد دارد مگر آن كه روى آن سقف\r\nغرفه يا طبقه ديگرى ساخته شده باشد وشخص ديگرى بر آن تصرف واستيلا\r\nداشته باشد كه در اين صورت تصرف مالكانه صاحب طبقه تحتانى وصاحب طبقه\r\nفوقانى نسبت به سقف ، تعارض كرده ودر نتيجة سقف ما بين ، مشترك بين آن دو نفر\r\nمحسوب مىشود .\r\n","description":"","footnote":"","page_name":" 80 ","page_number":80},
  {"content":"\r\n\r\nمادة 126 قانون مدنى مىگويد : \" صاحب أطاق تحتانى نسبت به ديوارهاى\r\nأطاق وصاحب فوقانى نسبت به ديوارهاى غرفه بالا اختصاص وهر دو نسبت به\r\nسقف ما بين أطاق وغرفه بالاشتراك متصرف شناخته مىشوند \" .\r\nمسأله يازدهم : اگر موجر با مستأجر بر سر مالي كه در خانه است اختلاف كرده\r\nوهر كدام مدعى مالكيت آن بشوند ، در اين مورد مرحوم علامه در قواعد فرموده\r\nاست كه : \" اگر مال مورد نزاع منقول باشد ، دعوى مستأجر پذيرفته مىشود واگر غير\r\nمنقول باشد دعوى مالك ( موجر ) مقدم است \" ( 1 ) .\r\nاين تفصيل را مرحوم سيد يزدى در عروه مورد انتقاد قرار داده ومىفرمايد كه :\r\n\" در اين گونه موارد دو استيلا ودو يد وجود دارد يكى استيلا ويد مالك وموجر .\r\nوديگرى استيلا ويد مستأجر مىباشد واز آن جايى كه استيلاى مستأجر بالفعل\r\nمىباشد لذا دلالتش بر اختصاص وملكيت قويتر از دلالت استيلاى مالك است .\r\nبنابر اين ، در هر مورد كه شك كنيم وندانيم كه آيا مال متعلق به مستأجر يا موجر\r\nاست حكم مىكنيم كه مال مورد نزاع متعلق به مستأجر است . خواه آن مال ، منقول\r\nيا غير منقول باشد مثل درب يا ناودان مخصوص ، اگر مورد اجاره طي مدتي\r\nطولانى در دست مستأجر باشد \" ( 2 ) .\r\nاما صحيح آن است كه در اين گونه موارد \" عرف \" حكم قرار گيرد چرا كه در\r\nبعضي موارد خانه را با اثاثيه آن اجاره مىدهند مثل بعضي از خانه هاى سازمانى كه\r\n\r\n","description":"","footnote":" ( 1 ) قواعد 2 : 223 .\r\n( 2 ) عروة الوثقى 3 : 164 . ","page_name":" 81 ","page_number":81},
  {"content":"\r\nدر اختيار كاركنان دولت وغيره قرار مىدهند . در اين گونه موارد قرينه اختصاص\r\nايجاب مىكند كه أموال منقول هم ملك موجر باشد . اما در بعضي موارد منزل\r\nمسكونى به مدت يكسال اجاره داده مىشود كه در اين گونه موارد بعيد است\r\nمستأجر با هزينه خود اقدام به تعمير ونصب لوازم خانه بنمايد . در اين حال بعيد\r\nنيست كه رأى مرحوم علامه وتفصيل وى بين أموال منقول وأموال غير منقول\r\nصحيح باشد .\r\nاما در بعضي از موارد عرف وعادت بر آن است كه مورد اجاره به مدت طولانى\r\nدر اختيار مستأجر قرار مىگيرد مانند محلهاى كسب وتجارت كه در اين گونه موارد\r\nرويه بر آن است كه خود مستأجر اقدام به تعمير ونصب لوازم مربوط به محل اجاره\r\nمىنمايد . اگر در چنين مواردى بين موجر ومستأجر اختلاف شود طبق كلام سيد\r\nيزدى حكم مىشود كه مال مورد نزاع متعلق به مستأجر است أعم از اين كه مال\r\nمنقول باشد يا غير منقول .\r\nدر بعضي از موارد هم ، عرف ورويه بر وضع خاصي نيست كه در اين موارد\r\nقرينه اختصاص به نفع هيچ يك نخواهد بود . وجان كلام آن است كه در بعضي از\r\nموارد عرف قرينه اختصاص را به نفع موجر ودر بعضي موارد آن قرينه را به نفع\r\nمستأجر مىبيند . ودر برخى موارد ديگر قرينه اختصاص را در أموال منقول به نفع\r\nمستأجر ودر أموال غير منقول به نفع موجر مىيابد .\r\nاما اگر در جايى عرف وعادت بر وضع معينى نبود ودر نتيجة قرينه اختصاص\r\nتحقق نيافت در اين حال يد مستأجر وموجر با هم تعارض وتساقط مىكنند ومال\r\nمورد نزاع آن دو ، مشترك خواهد بود . چون هر دو بر آن مال يد دارند ويد مستأجر\r\nهر چند فعلى است ولى اين امر موجب ترجيح نمىباشد .\r\n","description":"","footnote":"","page_name":" 82 ","page_number":82},
  {"content":"\r\n\r\nمسأله دوازدهم : اگر زن وشوهر بر سر مالي كه در خانه مشترك آنها مىباشد\r\nاختلاف نموده وهر كدام مدعى مالكيت آن مال شوند ، مرحوم سيد كاظم يزدى در\r\nعروة الوثقى اقوالى را در باره اين مسأله نقل فرموده است :\r\nقول أول : اموالى كه مخصوص استفاده مردان است مانند سلاح ، مال شوهر\r\nمىباشد وآنچه كه مخصوص استفاده زنان است مانند وسائل آرايش ، مال زن\r\nمىباشد وآنچه كه مورد استفاده مشترك زنان ومردان مىباشد مال مشترك بين آن\r\nدو محسوب مىگردد مگر آن كه خلاف آن ثابت شود .\r\nمادة 63 قانون اجراى احكام مدنى مصوب سال 1356 نيز به تبعيت از اين رأى\r\nچنين مىگويد : \" از أموال منقول موجود در محل سكونت زوجين آنچه معمولا\r\nوعادتا مورد استفاده اختصاصى زن باشد متعلق به زن وآنچه مورد استفاده\r\nاختصاصى مرد باشد متعلق به شوهر وبقيه از نظر مقررات اين قانون مشترك بين\r\nآنان محسوب مىشود مگر اين كه خلاف آن ثابت شود \" .\r\nشيخ طوسي ( رحمه الله ) در كتاب نهاية وخلاف وإسكافي وعلامه حلى نيز اين قول را\r\nپذيرفته اند وبعضي از فقها اين قول را به مشهور ، وابن إدريس وشيخ در خلاف\r\nآن را به اجماع نسبت داده اند ( 1 ) . مدرك اين قول هم روايات است از جمله صحيحه\r\nرفاعه كه در آن آمده است : \" اگر زن ادعا كند كه أثاث خانه متعلق به من مىباشد\r\nومرد در مقابل أو ادعا كند كه مال من است آنچه كه مخصوص استفاده مردان\r\nمىباشد مال مرد ، وآنچه كه مخصوص استفاده زنان مىباشد مال زن ، وآنچه كه\r\nمورد استفاده مشترك هر دو است مال مشترك محسوب شده وبين آن دو تقسيم\r\n\r\n","description":"","footnote":" ( 1 ) عروة الوثقى 3 : 141 . ","page_name":" 83 ","page_number":83},
  {"content":"\r\nمىشود \" ( 1 ) .\r\nقول دوم : تمام أثاث موجود در منزل مال زن است مگر آن كه شوهر خلاف آن را\r\nثابت نمايد . واين قول را شيخ طوسي در كتاب استبصار وتهذيب وكلينى در كافى\r\nوبرخى ديگر از فقها اختيار كرده اند ( 2 ) . وبه روايت عبد الرحمان بن حجاج بجلى\r\nاستدلال كرده اند كه ضمن آن امام على ( عليه السلام ) از كيفيت قضاوت ابن أبي ليلى سؤال\r\nمىكند وأو در جواب مىگويد كه : وى در يك مسأله به چهار شكل قضاوت نمود\r\nوآن در مورد زنى كه شوهر أو مرده باشد وخويشان مرد يا خويشان زن در أموال\r\nموجود در منزل اختلاف كنند . ابن أبي ليلى نخست بر طبق رأى إبراهيم نخعى حكم\r\nداد كه آنچه مخصوص استفاده مردان مىباشد مال مرد وآنچه كه مخصوص\r\nاستفاده زنان مىباشد مال زن وآنچه كه مورد استفاده هر دو است بالاشتراك بين آن\r\nدو تقسيم شود . پس از آن رأى ديگرى را اختيار كرده وگفت كه : زن حكم ميهمان را\r\nدارد وتمام أموال موجود مال مرد است مگر آن كه زن خلاف آن را ثابت نمايد .\r\nبعدا رأى ديگرى اظهار نمود وگفت كه : تمام أموال موجود در خانه مال زن است\r\nمگر آن كه شوهر خلاف آن را ثابت نمايد . ودر مرحله چهارم از تمام آراء سابق\r\nعدول نمود وفقط رأى أول كه همان رأى إبراهيم نخعى است اختيار نمود .\r\nامام ( عليه السلام ) در پايان اين حديث رأى سوم را اختيار نموده وفرمود : تمام أموال مال\r\nزن است مگر آن كه مرد خلاف آن را ثابت نمايد ( 3 ) .\r\n\r\n","description":"","footnote":" ( 1 ) وسائل الشيعة 17 : 525 ، باب 8 از أبواب ميراث الأزواج ، حديث 4 .\r\n( 2 ) عروة الوثقى 3 : 141 .\r\n( 3 ) وسائل الشيعة 17 : 523 ، باب 8 از أبواب ميراث الأزواج ، حديث 1 . ","page_name":" 84 ","page_number":84},
  {"content":"\r\nقول سوم : هر چه مورد استفاده مخصوص مردان است مال مرد وآنچه كه\r\nمخصوص استفاده زنان يا مشترك مىباشد مال زن خواهد بود مگر آن كه مرد\r\nخلاف آن را اثبات نمايد . اين قول به شيخ صدوق نسبت داده شده است ( 1 ) .\r\nقول چهارم : هر دو تمام أثاث منزل أموال مختص ومشترك را بالاشتراك مالك\r\nمىباشند اين قول را علامه در قواعد اختيار نموده است ( 2 ) .\r\nقول پنچم : نسبت به أموال مختص ، طبق قرينه اختصاص ، حكم نماييم به دين\r\nترتيب كه اگر مالي مخصوص استفاده مردان است مال مرد خواهد بود مگر آن كه\r\nزن خلاف آن را ثابت نمايد . واگر مخصوص استفاده زنان مىباشد از آن زن خواهد\r\nبود مگر آن مرد خلاف آن را ثابت نمايد . ونسبت به أموال مشترك ، اگر زن دليل\r\nبياورد كه خود ، اقدام به بردن أثاث به منزل شوهر نموده ، أموال مشترك از آن زن\r\nخواهد بود وبر مرد است كه اثبات كند كه تمام أموال موجود مال زن نيست بلكه\r\nخود نيز براي خانه ، أثاث خريده است . اين قول را بعضي از اساتيد فرموده اند\r\nوبراي اثبات آن به روايت عبد الرحمن بن حجاج استدلال كرده اند ( 3 ) .\r\nقول ششم : امر را به عرف وعادت موكول نماييم اگر در جايى عرف وعادت بر\r\nآن باشد كه مال معينى مخصوص به مرد مىباشد ، آن مال مختص مرد خواهد بود\r\nواگر عرف وعادت بر آن باشد كه مال مخصوص زنان مىباشد پس مال اختصاص\r\nبه زن پيدا مىكند . اين قول را به علامه در مختلف وبه تبع وى شهيدين وعده اى از\r\n\r\n","description":"","footnote":" ( 1 ) عروة الوثقى 3 : 143 .\r\n( 2 ) قواعد 2 : 223 .\r\n( 3 ) مباني تكملة المنهاج 1 : 70 . ","page_name":" 85 ","page_number":85},
  {"content":"\r\nمتأخرين نسبت داده اند ( 1 ) .\r\nحق آن است كه رأى أخير را انتخاب نماييم چرا كه مال تحت تصرف مرد وزن\r\nيك وضع استثنايى ندارد بلكه حكم ساير أموال مورد نزاع را دارد خواه أطراف نزاع\r\nهر دو مرد يا هر دو زن يا يكى مرد ويكى زن باشد . پس اگر عرف وعادت ايجاب\r\nكند كه مال موجود در خانه را زن به منزل شوهر بياورد پس تمام أموال موجود در\r\nخانه ملك زن خواهد بود مگر آن كه مرد خلاف آن را ثابت نمايد ، واما اگر عرف\r\nوعادت ايجاب كرد كه زن مالي به منزل شوهر نمىبرد بلكه اين مرد است كه أموال\r\nوأثاث منزل را تهيه مىنمايد پس أموال موجود در خانه از آن مرد است وزن حكم\r\nميهمان را دارد ، مگر آن كه زن خلاف آن را ثابت نمايد . لذا مىبينيم امام صادق ( عليه السلام )\r\nدر روايت عبد الرحمان بن حجاج استدلال مىكند ومىفرمايد : اگر از أهل مكة\r\nجويا شويد به شما خواهند گفت كه أثاث منزل را علنا زن به خانه شوهر مىبرد ،\r\nپس امام ( عليه السلام ) به عادت ورويه أهل مكة استناد مىنمايد .\r\nبنابر آنچه گفته شد فرقى بين أموال مخصوص استفاده مردان يا أموال مخصوص\r\nاستفاده زنان نخواهد بود ، زيرا چه بسا بنا به اقتضاى عرف گاهى تمام أثاث حتى\r\nأموال مخصوص استفاده مرد را زن تهيه وبه منزل شوهر مىبرد در چنين مواردى\r\nبايد همه أموال را به زن اختصاص دهيم . واما اگر عرف وعادت بر آن باشد كه زن\r\nتنها قسمتى از أموال را به خانه شوهر مىبرد واموالى كه مختص مردان است از\r\nمسئوليت زن خارج است . در اين صورت اين قسم از أموال ملك مرد خواهد بود\r\nمگر آنكه زن خلاف آن را ثابت نمايد .\r\n\r\n","description":"","footnote":" ( 1 ) عروة الوثقى 3 : 143 . ","page_name":" 86 ","page_number":86},
  {"content":"\r\n\r\nاما اگر عرف وعادت بر وضع خاصي نباشد يا آن كه عرف وعادت تنها مختص\r\nوقت ازدواج باشد ، اما بعد از گذشت ساليانى چند از ازدواج ، زن بنا به اقتضاى\r\nعرف ملزم به خريد لوازمى براي خانه نيست در اين صورت اگر احتمال تملك زن را\r\nبدهيم أموال موجود در خانه ، مشترك خواهد بود مگر آن كه خلاف آن ثابت شود .\r\nاما اگر احتمال تملك زن را بدهيم در اين صورت أموال موجود حتى أموال\r\nمخصوص استفاده زنان ، مال مرد بوده وزن به منزله ميهمان مىباشد .\r\nاما اگر زن ومردى بر سر مالي اختلاف كردند بدون آن كه ميان آنها رابطه زوجيت\r\nبر قرار باشد در اين صورت مىتوان گفت كه آنچه مخصوص استفاده مردان\r\nمىباشد به علت قرينه اختصاص مال مرد محسوب وآنچه كه مخصوص استفاده\r\nزنان مىباشد مال زن خواهد بود . وآنچه كه مشترك بين زن ومرد است مال مشترك\r\nآن دو مىباشد .\r\nمسأله سيزدهم : اگر ميهمان وميزبان بر سر مالي كه در خانه است اختلاف كنند\r\nپس قول صاحب خانه مقدم است چون أو بر خانه استيلا ويد دارد ومال هم به تبع\r\nخانه ، مال صاحب خانه مىباشد ولى ميهمان هيچ گونه سلطه وتصرفى نسبت به\r\nخانه ندارد لذا مسئوليت اثبات به عهده ميهمان مىباشد وهيچيك از فقها در اين\r\nمسأله مخالفت ننموده است .\r\n","description":"","footnote":"","page_name":" 87 ","page_number":87},
  {"content":"\r\n","description":"","footnote":"","page_name":" 88 ","page_number":88},
  {"content":"\r\n\r\n\r\n- 2 -\r\nاختلاف متداعيين در عقود\r\nاختلاف متداعيين در عقود داراى صور مختلفي مىباشد وآن صور در ضمن\r\nمسائلي چند بيان مىشود .\r\nمسأله أول : اگر موجر ومستأجر در زيادى ونقصان اجرت يا ملك مورد اجاره\r\nاختلاف كنند مثلا موجر بگويد كه اجاره منزل ده هزار تومان است ومستأجر بگويد\r\nكه اجاره وقرارداد بر پنج هزار تومان بوده است هيچ كدام هم بينه بر دعوى خود\r\nنداشته باشند اين مسأله مورد اختلاف فقها واقع شده است . شيخ طوسي در\r\nمبسوط مىفرمايد كه : \" هر دو مدعى بوده وبنابر اين ، از مصاديق قاعده مدعى\r\nومنكر نمىباشد . چرا كه عقد مثلا بر ده هزار تومان غير از عقد بر پنج هزار تومان\r\nمىباشد وبا هم تباين داشته وقدر مشتركى در بين نيست در اين صورت اگر بينه\r\nودليلي در دست نباشد هر دو سوگند ياد كرده وعقد به حكم حاكم منفسخ\r\nمىگردد ودر صورت استيفاى منفعت توسط مستأجر حكم به پرداخت أجرة المثل\r\n","description":"","footnote":"","page_name":" 89 ","page_number":89},
  {"content":"\r\nمىشود \" ( 1 ) . وعده اى از متأخرين نيز از رأى شيخ تبعيت نموده اند .\r\nاما مشهور فقها بر آنند كه در صورت عدم وجود بينه ودليل ، قول مدعى كمتر\r\nمقدم است چون دعوى أو مطابق با أصل است وأصل عدم زيادة كلام أو را تأييد\r\nمىكند . صاحب جواهر مىفرمايد : اگر مورد دعوى ، خود عقد باشد كه آيا عقد مثلا\r\nبر ده هزار تومان واقع شده يا بر پنج هزار تومان در اين صورت قول صحيح آن است\r\nكه مورد از مصاديق تداعى بوده وهر دو مدعى مىباشند ( 2 ) .\r\nولى حق آن است كه حتى در صورت مزبور نظر مشهور فقها صحيح است چرا\r\nكه بالأخره اختلاف موجر ومستأجر در حقيقت در مقدار ثمن مىباشد وترديد در\r\nثمن به نحو أقل وأكثر بوده واز موارد جريان أصل عدم زيادة مىباشد . همچنين اگر\r\nاختلاف آنها در مقدار عين مستأجره باشد مثلا موجر بگويد كه اجاره بر يك أطاق\r\nبوده است ومستأجر بگويد كه بر تمام خانه بوده است . در اين حال قول موجر كه\r\nمدعى أقل مىباشد مقدم است چرا كه أكثر ، با أصل عدم زيادة منتفى مىگردد .\r\nاما اگر در صورت اختلاف در ثمن متداعيين هر كدام بر دعوى خود بينه اقامه\r\nكند در اين صورت از موارد تعارض بينات خواهد بود واگر گفتيم كه بينه خارج\r\nمقدم است پس بينه موجر مقدم است واگر گفتيم بينه داخل مقدم است پس قول\r\nمستأجر مقدم است . اما مرحوم سيد محمد كاظم يزدى بر آن است كه : \" بايد به\r\nقرعه تمسك جست \" ( 3 ) .\r\n\r\n","description":"","footnote":" ( 1 ) المبسوط 8 : 263 .\r\n( 2 ) جواهر الكلام 40 : 458 .\r\n( 3 ) عروة الوثقى 3 : 168 . ","page_name":" 90 ","page_number":90},
  {"content":"\r\n\r\n\r\nولى حق آن است كه مورد از موارد تعارض بينتين است ودر آن جا گفتيم كه\r\nبينه ها با هم تعارض وتساقط مىكنند پس از تعارض بينه ها نوبت به \" أصل \" مىرسد\r\nوأصل عدم زيادة ايجاب مىكند تقديم قول مدعى أقل را واين أصل در تمام عقود\r\nوايقاعات - به استثناى بيع در صورت اختلاف در ثمن - جارى است ويك اماره\r\nقانوني محسوب مىگردد .\r\nمسأله دوم : اگر موجر با مستأجر بر سر تعيين مال الاجاره يا عين مستأجره\r\nاختلاف كنند . مثلا موجر بگويد كه كرايه مورد عقد عبارت از صد دلار است\r\nومستأجر ادعا كند كه كرايه مورد عقد عبارت از هشتصد تومان است يا آن كه موجر\r\nبگويد كه اجاره بر فلان واحد مسكونى واقع شده ومستأجر بگويد كه واحد ديگرى\r\nمورد اجاره واقع شده است . در اين حال عده اى از فقها گفته اند كه در صورت عدم\r\nوجود بينه طرفين دعوى ، قسم ياد مىكنند وپس از تحالف حكم به تنصيف دو مال\r\nمىشود ، بدين ترتيب كه هر دو مال بالمناصفة بين آن دو تقسيم مىشود . اما اگر\r\nموجر ومستأجر هر دو بينه اقامه نمايند در اين صورت بينه ها با هم تعارض كرده\r\nوبعضي فرموده اند كه حكم به تنصيف دو مال مورد نزاع مىشود .\r\nولى حق آن است كه در اين صورت به قرعه عمل شود چون بينه ها با هم\r\nتعارض كرده ووجه جمعى در بين نيست واز طرفي هم طرفين بر وقوع عقد اتفاق\r\nنظر دارند واختلافشان فقط در تعيين مال الإجارة يا عين مستأجره است وبنابر اين\r\nراهى جز توسل به قرعه نمىماند .\r\nمسأله سوم : اگر بايع ومشترى در مقدار ثمن اختلاف كنند مثلا بايع بگويد كه\r\n","description":"","footnote":"","page_name":" 91 ","page_number":91},
  {"content":"\r\nمبلغ ثمن ده هزار ريال ومشترى بگويد پنج هزار ريال مىباشد پس مشهور فقها بر\r\nآنند كه در صورتي كه مبيع به عينه در دست مشترى يا بايع باقي باشد وتلف يا\r\nتصرفى در آن نشده باشد قول مالك كه مدعى بيشتر است ، مقدم است وصاحب\r\n\" غنيه \" بر آن دعوى اجماع نموده است ( 1 ) .\r\nاز ابن أبي نصر بزنطى نيز در اين زمينه روايت شده است كه امام ( عليه السلام ) مىفرمايد :\r\n\" اگر مشترى يا بايع در مقدار ثمن اختلاف كنند ومشترى مبلغى كمتر از مبلغ مورد\r\nادعاى بايع تعيين نمايد امام مىفرمايد : قول بايع مقدم است در صورتي كه مبيع\r\nباقي باشد \" ( 2 ) . بنابر اين در اين مورد قاعده : \" البينة على المدعي واليمين على من\r\nأنكر \" استثنا مىخورد چون قول بايع كه بر خلاف أصل است مقدم مىشود . اما اين\r\nقول قابل اعتماد نيست چرا كه روايت از نظر سند مرسله مىباشد وشهرت اين فتوا\r\nدر ميان فقها با توجه به اين كه احتمال دارد كه از روايت سر چشمه گرفته باشد قابل\r\nاعتماد نيست وضعف سند را جبران نمىكند . لذا شهيد ثاني در كتاب روضه\r\nمىفرمايد كه : \" قول قوى آن است كه حرف مشترى را مقدم بداريم اگر اجماع بر\r\nخلاف آن ثابت نشود \" ( 3 ) ، وعلامه حلى نيز در تذكره فرموده است كه : \" قول به تقديم\r\nمشترى قوى است \" .\r\nدر هر حال أصول وقواعد معتبره ايجاب مىكند كه قول مدعى كمتر را به جهت\r\nأصل عدم زيادة مقدم بداريم وأصل براءت ذمه مشترى از مبلغ بيشتر مورد ادعاى\r\n\r\n","description":"","footnote":" ( 1 ) عروة الوثقى 3 : 171 .\r\n( 2 ) وسائل الشيعة 12 : 383 ، باب 11 از أبواب احكام عقود ، حديث 1 .\r\n( 3 ) الروضة البهية 1 : 395 ، كتاب المتاجر . ","page_name":" 92 ","page_number":92},
  {"content":"\r\n\r\n\r\nبايع ، جارى است . بنابر اين ، أصل عدم زيادة يك اماره قانوني است ودر تمام عقود\r\nوايقاعات جارى است واستثناى بيع از اين اماره غير صحيح به نظر مىرسد .\r\nمسأله چهارم : اگر متعاملين در نوع عقد اختلاف كنند بدين ترتيب كه : مثلا ناقل\r\nبگويد به نحو \" بيع \" بوده ومنقول اليه بگويد به نحو \" هبه \" بوده است . در اين حال\r\nاگر غرض آنان اثبات نوع عقد باشد وهر دو بينه داشته يا هيچ كدام بينه نداشته\r\nباشند بنابر اين از موارد تداعى مىباشد وهر كدام نسبت به ديگرى مدعى مىشود\r\nوپس از تساقط دو دعوى وقسم هر دو ، مال به صاحب قبلي آن بر مىگردد . اما اگر\r\nمورد دعوى اشتغال ذمه به ثمن باشد وناقل مدعى شود كه مال را فروخته\r\nودرخواست ثمن آن را بنمايد ومنقول اليه بگويد كه مال به طور هبه به وى منتقل\r\nشده است ومشغول الذمة ثمن نيست ، پس در اين صورت قول منقول اليه ( مدعى\r\nهبه ) مقدم است چرا كه أو منكر اشتغال ذمه بوده وگفته أو مطابق با أصل است .\r\nمسأله پنجم : اگر طرفين دعوى نسبت به اذن در تصرف ، توافق داشته باشند\r\nولى اختلاف كنند در اين كه اذن صادره آيا به طور مجانى يا با عوض بوده است .\r\nمثلا مالك ، خانه را در اختيار شخص ديگرى قرار داده وبه أو اذن تصرف مىدهد\r\nوبعدا طرفين اختلاف كنند كه آيا اذن صادره به طور مجانى يا با عوض بوده است ،\r\nصاحب خانه بگويد كه اذن داده شده بر أساس عوض بوده ، متصرف بگويد كه\r\nبدون عوض بوده است ، در اين صورت مرحوم سيد محمد كاظم يزدى مىفرمايد\r\nكه :\r\n\" اين مسأله مبنى بر آن است كه أصل در تصرف را بر ضمان بدانيم يا بر عدم\r\n","description":"","footnote":"","page_name":" 93 ","page_number":93},
  {"content":"\r\nضمان اگر أصل آن باشد كه شخص متصرف ضامن است مگر آن كه ثابت نمايد كه\r\nاذن صادره بلا عوض بوده است پس شخص متصرف ضامن منافع مىباشد اما اگر\r\nاين أصل را نپذيريم پس شخص متصرف ، ضامن نيست مگر آن كه ثابت شود كه\r\nاذن صادره در مقابل ، عوض بوده است ، وظاهرا أصل ضمان در تصرف ثابت\r\nمىباشد ، زيرا مال مسلمان محترم است وبنابر اين ، شخص متصرف ضامن است\r\nمگر آن كه ثابت شود كه اذن صادره به نحو مجانى بوده است \" ( 1 ) .\r\nمادة 337 قانون مدنى نيز به تبعيت از اين أصل چنين مىگويد : \" هر گاه كسى بر\r\nحسب اذن صريح يا ضمني از مال غير ، استيفاى منفعت كند صاحب مال مستحق\r\nاجرت المثل خواهد بود مگر اين كه معلوم شود اذن در انتفاع مجانى بوده است \" .\r\nبنابر اين ، أصل عدم تبرع ومجانى بودن از امارات قانوني به حساب خواهد آمد .\r\nولى با ملاحظه ودقت در أدله فقهى ، منشائى براي أصل ثبوت ضمان وعدم تبرع به\r\nنظر نمىرسد وقاعده احترام مال مسلم ، ناظر به موارد اختلاف وتعيين اماره\r\nقضايى نمىباشد . لذا در مورد فرع سابق نيز سيد يزدى پس از اشاره به دليل قاعده\r\nاحترام مال مسلم ، آن را مورد انتقاد قرار داده ومىفرمايد :\r\n\" تمليك مجانى منافاة با احترام مال مسلم ندارد چرا كه تصرف در مال غير به\r\nحساب نمىآيد بلكه تصرف در مال خود مىباشد \" .\r\nولى حق مطلب آن است كه در بعضي از موارد مىتوان به علت غلبه وعرف\r\nوعادت ادعا نمود كه أصل عدم تبرع ثابت است . مثلا در فرض مزبور اگر ميان\r\nمالك خانه وشخص متصرف هيچ گونه رابطه نسبى يا سببي نبوده وجهتي كه\r\n\r\n","description":"","footnote":" ( 1 ) عروة الوثقى 3 : 173 . ","page_name":" 94 ","page_number":94},
  {"content":"\r\n\r\nموجب مجانيت باشد در بين نباشد ، در اين حال با استناد به عرف وعادت مىتوان\r\nعدم تبرع ومجانيت را به عنوان يك أصل پذيرفته وقول مدعى عوض را مقدم\r\nداشت . واگر چنين عرف وعادتي نباشد هر دو دعوى با هم تعارض كرده وتساقط\r\nمىكنند وهيچ يك از دو دعوى ثابت نمىشود ومال به صاحب آن بر مىگردد ،\r\nونسبت به ضمان متصرف چون اختلاف در اشتغال ذمه متصرف است پس به\r\nاستناد أصل براءت ذمه ، قول متصرف ، مطابق با أصل مىباشد وبه همين جهت\r\nقول أو مقدم است .\r\nمسألة ششم : اگر متعاملين در اين مورد اختلاف كنند كه نقل وانتقال به نحو\r\nاجاره يا عارية بوده است پس اگر عرف وعادت وقرينه اى بر تعيين نوع عقد نباشد\r\nومنظور اثبات نوع عقد باشد مورد از موارد تداعى بوده وهر كدام نسبت به ديگرى\r\nمدعى مىباشد وهر كدام كه بينه اقامه نمايد گفته أو مقدم است ، واگر هر دو بينه\r\nداشته باشند ويا هيچ كدام بينه نداشته باشند دعوى ساقط مىشود ومال به مالك\r\nبر مىگردد چه قبل از استيفا يا در اثناى آن باشد .\r\nاما اگر مورد دعوى ، مطالبه اجرة المسمى باشد مثلا مالك مدعى شود كه :\r\nمنزل را به عقد اجاره در اختيار متصرف گذاشته أم وبدين جهت مطالبه اجرة\r\nالمسمى را بكند ، ولى متصرف مدعى شود كه : منزل به عقد عارية در اختيار وى\r\nگذاشته شده است ولذا موظف به پرداخت اجرة المسمى نيست ، در اين صورت\r\nبعضي از فقها فرموده اند كه : قول متصرف مقدم است ، زيرا أو ذو اليد است وقول\r\nذو اليد مقدم است . اما اين سخن مورد اشكال است چرا كه قول ذو اليد در صورتي\r\nمقدم است كه معارض نداشته باشد ودر اين جا قول أو با قول ذو اليد ديگر يعنى\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nمالك ، معارض مىباشد ووجهي بر تقدم وترجيح قول يكى از دو ذو اليد بر ديگرى\r\nنيست وتنها وجهي كه موجب تقديم قول متصرف مىباشد أصل برائت است\r\nوبدين جهت قول أو مقدم است . پس در حدود مطالبه اجرة المسمى مطابق قاعده\r\nمدعى ومنكر عمل مىشود وقول متصرف از امارات قانوني محسوب مىگردد .\r\nمسأله هفتم : اگر متعاملين در مال تلف شده اختلاف نمايند ومالك بگويد :\r\nمعامله به نحو \" بيع \" بوده ودر نتيجة مطالبه عوض كند ومتصرف بگويد كه : معامله\r\nبه عنوان \" وديعه \" بوده است ودر نتيجة وى ضامن عوض نمىباشد . در اين صورت\r\nاگر مقصود اثبات بيع يا وديعه بودن عقد است مسأله از موارد تداعى مىشود وهر\r\nكدام نسبت به ديگرى مدعى خواهد بود وپس از سوگند هر دو ، بيع بودن معامله\r\nووديعه بودن آن نيز منتفى مىگردد . اما اگر منظور اثبات ضمان نسبت به عين تلف\r\nشده باشد در اين صورت قول متصرف مبنى بر عدم اشتغال ذمه به عوض ، مطابق با\r\nأصل بوده وقول أو مقدم است وجز امارات قانوني خواهد بود .\r\nمسأله هشتم : اگر مالك وقابض در مال تلف شده اختلاف كنند ومالك ادعا كند\r\nكه مال را به عنوان قرض واگذار نموده ودر نتيجة قابض موظف است عوض مال\r\nتلف شده را بپردازد ، ودر مقابل ، قابض مدعى شود كه مال تلف شده را به طور\r\nوديعه تحويل گرفته است ولذا موظف به پرداخت عوض نيست . مقتضاى قاعده\r\nآن است كه بگوييم قول قابض مبنى بر عدم اشتغال ذمه به عوض مقدم است . اما با\r\nتوجه به روايت إسحاق بن عمار كه از نظر سند معتبر مىباشد قابض ضامن بوده\r\nوقول مالك مقدم است .\r\n","description":"","footnote":"","page_name":" 96 ","page_number":96},
  {"content":"\r\n\r\nروايت بدين مضمون است كه شخصي از امام رضا ( عليه السلام ) سؤال مىكند كه : هزار\r\nدرهم به عنوان \" وديعه \" در اختيار شخصي مىباشد وبعدا آن مبلغ تلف مىشود\r\nوبين مالك وقابض اختلاف مىشود مالك مىگويد كه : به نحو قرض واگذار نمودم\r\nوقابض بگويد كه به نحو وديعه در اختيار داشته أم . امام ( عليه السلام ) در جواب مىفرمايد\r\nكه : \" قابض ضامن است مگر آن كه ثابت نمايد كه مال را به نحو \" وديعه \" در اختيار\r\nداشته است \" ( 1 ) . بنابر اين در مورد اختلاف مالك وقابض در خصوص عقد قرض\r\nووديعه ، قول مالك از امارات قانوني است واين يك استثنا به حساب مىآيد . البتة\r\nجمعى از فقها اين حكم را به ساير موارد نيز سرايت داده ودر هر جا كه بين مالك\r\nوقابض اختلاف باشد به تقديم قول مالك نظر داده اند ولى از آن جا كه مورد روايت\r\nبر خلاف قاعده مىباشد - زيرا قاعده اقتضا مىكند كه قول قابض ومتصرف كه\r\nمطابق با أصل است مقدم باشد - لذا روايت در خصوص مورد مذكور محدود\r\nمىشود .\r\nمسأله نهم : اگر مالك وقابض در رهن بودن يا وديعه بودن مال اختلاف كنند\r\nومالك بگويد كه : مال را به طور وديعه واگذار نموده وقابض ومتصرف بگويد كه :\r\nمالك مال را به عنوان رهن ودر قبال دين واگذار نموده است . پس اگر يكى از آن دو\r\nبينه داشته باشد گفته أو مقدم است واما اگر هيچ كدام بينه نداشته يا هر دو بينه\r\nاقامه نمايند . در اين صورت مشهور فقهاى اماميه بر آنند كه قول مالك مقدم است\r\nوحق هم همين است چون قول أو مطابق با أصل است چرا كه مدعى رهن دعوى\r\n\r\n","description":"","footnote":" ( 1 ) وسائل الشيعة 13 : 232 ، باب 7 از احكام الوديعة ، حديث 1 . ","page_name":" 97 ","page_number":97},
  {"content":"\r\n\r\nاضافه بر دعوى وديعه دارد چون مدعى رهن ، مدعى دين هم مىباشد وأصل ،\r\nعدم اشتغال ذمه مالك نسبت به دين است . روايت صحيحه محمد بن مسلم نيز بر\r\nآن دلالت دارد . در اين روايت آمده است اگر متعاملين در مال سپرده شده اختلاف\r\nنمايند ومالك بگويد كه به نحو \" وديعه \" بوده است وقابض بگويد : به نحو \" رهن \"\r\nبوده است امام ( عليه السلام ) مىفرمايد : كلام مالك مقدم است ( 1 ) .\r\nبعضي ديگر از فقها قول قابض را مقدم دانسته اند وبه دو روايت استدلال\r\nكرده اند ، يكى روايت ابن أبي يعفور از امام صادق ( عليه السلام ) كه مىفرمايد : بايد مدعى\r\nوديعه بينه اقامه نمايد واگر بينه نياورد قول مدعى رهن مقدم است . وروايت ديگر\r\nاز عباد بن صهيب ( 2 ) است كه مضمون آن مطابق با روايت ابن أبي يعفور است . در هر\r\nحال چنانچه روايت صحيحه محمد بن مسلم به علت قوت سند ومطابقت آن با\r\nقواعد ، مقدم بر دو روايت فوق نباشد بايد حكم به تعارض وتساقط نموده وبه\r\nأصول وقواعد أولية مراجعه نمود . ومقتضاى أصول أولية آن است كه كلام مالك\r\nمقدم است ، زيرا وى منكر دين مورد ادعا است ومقتضاى أصل هم برائت ذمه وى\r\nاز آن دين است .\r\nمسأله دهم : اگر زن وشوهر در نوع عقد اختلاف نمايند . شوهر ادعا نمايد كه\r\nعقد ازدواج به نحو انقطاع بوده ودر نتيجة خود را ملزم به پرداخت نفقه نمىبيند\r\nودر مقابل زن ادعا كند كه عقد نكاح به نحو دائم بوده وشوهر مكلف به اداى نفقه\r\n\r\n","description":"","footnote":" ( 1 ) وسائل الشيعة 13 : 136 .\r\n( 2 ) وسائل الشيعة 13 : 136 . ","page_name":" 98 ","page_number":98},
  {"content":"\r\nمىباشد . ويا آن كه در همين مورد اختلاف بين ورثه زوجين باشد ، در اين مسأله\r\nمختار مشهور فقها بر آنند كه در صورت اختلاف ، قول مدعى دوام مقدم است . چرا\r\nكه نزاع واختلاف در حقيقت بر سر آن است كه آيا مدت در عقد ذكر شده يا خير ؟\r\nأصل آن است كه مدت در عقد ذكر شده است ودر نتيجة قول مدعى دوام مقدم\r\nمىشود چون قول أو مطابق با أصل است ولى عده اى از فقها از جمله آيت الله\r\nخوئى بر اين عقيدة اند كه گفته مدعى انقطاع ، مقدم است ( 1 ) .\r\nاختلاف در اين مسأله ناشى از اختلافى است كه در عقد نكاح مطرح است . به\r\nاين ترتيب كه اگر در اجراى عقد متعه . ذكر مدت معين فراموش شود مشهور فقها بر\r\nآنند كه اين عقد به عقد دائم مبدل مىشود . وبرخى ديگر از فقها فتوى به بطلان\r\nعقد مزبور داده اند . مشهور فقها براي اثبات نظر خود به روايت معتبره ابن بكير از\r\nامام صادق ( عليه السلام ) استناد كرده اند كه امام ( عليه السلام ) مىفرمايد : \" هر عقد نكاحي كه مدت\r\nواجل در آن ذكر شده باشد آن نكاح موقت وانقطاعى مىباشد واگر اجل ومدت\r\nدر آن ذكر نشده باشد آن عقد دائم خواهد بود \" ( 2 ) .\r\nاما فقهاى ديگر از جمله شهيد ثاني وفاضل هندى كه نظر بر بطلان عقد داده اند\r\nاستدلال به اين روايت را رد نموده ومىگويند كه اين روايت در مقام بيان قانون\r\nنكاح است ومىخواهد بگويد : عقد دائم آن است كه مدت در آن ذكر نشده باشد\r\nوعقد متعه آن است كه مدت در آن ذكر شده باشد . اما اگر كسى قصد اجراى عقد\r\nمتعه را داشته واتفاقا ذكر مدت را فراموش كند ، اين روايت متصدى بيان آن نيست .\r\n\r\n","description":"","footnote":" ( 1 ) مباني تكملة المنهاج 1 : 58 .\r\n( 2 ) وسائل الشيعة 14 : 469 ، باب 20 از أبواب متعه ، حديث 1 . ","page_name":" 99 ","page_number":99},
  {"content":"\r\nبنابر اين اگر در اين مسأله قول مشهور را بپذيريم وقول به انقلاب را اختيار نماييم\r\nبايد در فرض اختلاف قول مدعى دوام را مقدم بداريم ، چون دعوى أو مطابق با\r\nأصل است واين أصل به ضميمه قول به انقلاب نكاح از صورت منقطع به دائم\r\nايجاب مىكند كه عقد به صورت دائم واقع شده باشد . اما اگر قول به انقلاب عقد را\r\nرد نموديم ، نمىتوان قول مدعى دوام را مقدم داشت . چرا كه عقد منقطع ودائم دو\r\nحقيقت متضاد مىباشند وهر كدام داراى قصد وأنشأ واثر مخصوص مىباشد\r\nومسأله از موارد تداعى خواهد بود نه از مصاديق مدعى ومنكر .\r\nبنابر اين ، در صورتي كه هيچ كدام بينه نداشته باشند يا هر دو بينه داشته باشند\r\nومتعارض باشند دو دعوى تعارض كرده وتساقط مىكنند ودر نتيجة شك مىكنيم\r\nكه آيا زن از زوج ارث مىبرد يا خير . ويا آن كه نفقه زن بر زوج واجب است يا خير ؟\r\nوبه مقتضاى أصل عدم ارث وأصل عدم وجوب انفاق نتيجتا دعوى مدعى انقطاع\r\nثابت مىشود پس اگر در مسأله نكاح قائل به انقلاب شديم قول مدعى دوام ، اماره\r\nقانوني است . واگر قائل به انقلاب نشديم قول مدعى انقطاع ، اماره قانوني مىباشد .\r\nولى استصحاب بقاى زوجيت مقتضى بقاى عقد است ودر نتيجة مقتضى دوام\r\nعقد مىباشد ، زيرا در ابتداى عقد ، أصل زوجيت ولو به مقدار انقطاع متيقن ومورد\r\nتوافق طرفين مىباشد وزائد بر آن مشكوك است وبا استصحاب بقاى زوجيت\r\nاستمرار وادامه آن اثبات مىشود ودر نتيجة قول مدعى دوام مطابق با أصل خواهد\r\nبود . اما اين أصل مورد مناقشه بعض اساتيد قرار گرفته ومىگويند استصحاب بقاى\r\nزوجيت از جمله موارد استصحاب در شبهات حكميه است كه استصحاب بقاى\r\nمجعول با استصحاب عدم جعل زايد ، تعارض وتساقط مىكنند . ودر مسأله مورد\r\nبحث نيز استصحاب بقاى زوجيت با استصحاب عدم اعتبار زوجيت نسبت به زمان\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nزايد ومشكوك ، تعارض وتساقط مىكنند ودر نتيجة قول مدعى انقطاع چون يقيني\r\nومورد توافق طرفين است مقدم مىباشد ( 1 ) .\r\nولى با همه اين بيانات ممكن است كسى ادعا نمايد كه عقد منقطع ودوام دو\r\nحقيقت نيستند بلكه يك حقيقت مىباشند ومرجع اختلاف در ذكر مدت وعدم\r\nآن مىباشد . وأصل عدم ذكر مدت ، ايجاب مىكند كه قول مدعى دوام مقدم شود .\r\nمسأله يازدهم : اگر خريدار وفروشنده در مورد نحوه پرداخت ثمن اختلاف كنند\r\nوخريدار مدعى شود كه بايد ثمن را در اجل معين پرداخت كند وفروشنده ادعا\r\nكند كه بايد آن را فورا پرداخت كند . در اين حال قول فروشنده كه مطابق با أصل\r\nاست مقدم مىباشد . چرا كه أصل عدم شرط تأخير ثمن ، مؤيد قول فروشنده\r\nمىباشد . پس دعوى بايع ، اماره قانوني محسوب مىگردد .\r\nمسأله دوازدهم : اگر متعاملين در صحت وفساد معامله اختلاف كنند يكى\r\nبگويد كه معامله به نحو صحيح انجام گرفته وديگرى بگويد كه به نحو باطل صورت\r\nگرفته است . در اين مورد مشهور فقهاى اماميه از جمله شيخ انصارى ( قدس سره ) بر آن است\r\nكه قول مدعى صحت در تمام موارد مقدم است . مادة 223 قانون مدنى در اين\r\nزمينه تصريح مىكند : \" هر معامله اى كه واقع شده باشد محمول بر صحت است\r\nمگر آن كه فساد آن معلوم شود \" .\r\nولى عده اى از فقها از جمله علامه حلى ومحقق كركى شمول واطلاق اين\r\n\r\n","description":"","footnote":" ( 1 ) مباني تكملة المنهاج 1 : 58 . ","page_name":" 101 ","page_number":101},
  {"content":"\r\nأصل را نپذيرفته اند ، زيرا دليل اين أصل اجماع وسيره عقلا مىباشد وبنابر آنچه كه\r\nدر جاى خود ثابت ومقرر شده است ، اجماع وسيره دليل غير لفظي است ودليل\r\nغير لفظي ( لبى ) اطلاق ندارد وممكن است در بعضي از موارد أصل مزبور تطبيق\r\nنشود . مثلا اگر يكى از متعاملين ادعا كند كه در موقع معامله اهليت نداشته است ، در\r\nاين مورد نمىتوان با أصل صحت ، دعوى وى را رد نموده وأو را مدعى تلقى نمود .\r\nويا اگر يكى از متبايعين ادعا كند كه ثمن يا مثمن در معامله معين نشده است در\r\nحالي كه طبق مادة 342 قانون مدنى ، مقدار ، جنس ووصف مبيع بايد معلوم باشد .\r\nوبر اين أساس ، وى مدعى فساد معامله باشد . در اين صورت هم با \" أصالة الصحة \"\r\nنمىتوان قول مدعى صحت را مقدم داشته وقول مدعى فساد را رد نموده وأو را\r\nمدعى تلقى نماييم .\r\nبعضي از فقهاى اماميه جريان أصل صحت را به صورتي اختصاص داده اند كه\r\nأصل موضوعي مخالف در مورد دعوى نباشد . مثلا اگر مدعى فساد ادعا كند كه در\r\nوقت معامله بالغ نبوده وبه اين جهت مدعى بطلان معامله بشود . در اين صورت\r\nنمىتوان با أصل صحت ، ادعاى أو را رد نمود چرا كه دعوى أو مطابق با أصل\r\nموضوعي عدم بلوغ واستصحاب آن مىباشد . بنابر اين مىتوان أو را منكر تلقى\r\nنمود . ويا اگر ادعا كند كه معامله به طور مبهم وبدون تعيين ثمن ومثمن صورت\r\nگرفته است . در اين مورد هم نمىتوان با أصل صحت ، أو را مدعى دانسته ومخالف\r\nأو را منكر تلقى نمود . چرا كه قول مدعى فساد مطابق با أصل عدم تعيين مىباشد .\r\nتحقيق آن است كه با ملاحظه سيره ورويه عقلا - كه مهمترين دليل أصل صحت\r\nمىباشد - وبا توجه به روح وملاك آن ، قول به تعميم قاعده به تبعيت از شيخ\r\nانصارى ( قدس سره ) أقرب به صواب است . چرا كه مبناى أصل صحت آن است كه غالبا\r\n","description":"","footnote":"","page_name":" 102 ","page_number":102},
  {"content":"\r\n\r\nشخص عاقل وبالغ ، اعمال جدى خود را صحيح انجام مىدهد واحتمال غفلت يا\r\nاشتباه در شرط ويا جز عمل را عقلا منتفى مىدانند واين نكته در تمام موارد شك\r\nدر صحت وفساد جارى است . توضيح بيشتر اين بحث در كتب مفصل فقهى آمده\r\nاست .\r\nمسأله سيزدهم : اگر راهن با اجازه مرتهن عين مرهونه را بفروشد . پس از آن\r\nاختلاف كنند ومرتهن ادعا كند كه از اذن خود رجوع كرده ودر نتيجة معامله به نحو\r\nفضولي وبدون اذن صورت گرفته است وراهن منكر آن باشد در اين صورت با\r\nفرض عدم بينه ، قول راهن كه منكر رجوع است مقدم مىباشد چون أصل آن است\r\nكه مرتهن بر اذن خود باقي بوده واز آن عدول ننموده است .\r\nاما اگر طرفين ، أصل رجوع مرتهن را از اذن خود قبول داشته وبين طرفين مسلم\r\nباشد ، ولى اختلاف در تقدم وتأخر آن داشته باشند كه مرتهن مدعى است رجوع\r\nقبل از بيع صورت گرفته ودر نتيجة بيع راهن محكوم به بطلان است . ودر مقابل\r\nراهن ادعا دارد كه رجوع بعد از بيع صورت گرفته ودر نتيجة معامله أو صحيح\r\nمىباشد .\r\nدر اين صورت مشهور فقهاى اماميه بر آنند كه قول مرتهن مقدم است چون أصل\r\nعدم تقدم بيع با أصل عدم رجوع تعارض نموده وتساقط مىكنند واستصحاب\r\nبقاى حق رهن بدون معارض باقي خواهد بود .\r\nبرخى ديگر از فقها ، با استناد به أصل صحت در رجوع ، حكم به فساد معامله\r\nنموده اند . ولى حق آن است كه أصل صحت در اين مورد نمىتواند ثابت كند كه\r\nمعامله بعد از اذن يا بعد از رجوع واقع شده است . چون أصل صحت ، صحت\r\n","description":"","footnote":"","page_name":" 103 ","page_number":103},
  {"content":"\r\n\r\nموضوع خود را اثبات كرده وموضوع مركب را اثبات نمىكند مگر بنابر أصل مثبت .\r\nبه همين دليل مىگوييم كه اگر بين مالك وعاقد در اذن وفضولي بودن معامله\r\nاختلاف شد ، نمىتوان با أصل صحت ، صحت معامله را اثبات نمود چون أصل\r\nصحت اذن يا عقد ثابت نمىكند كه عقد با اذن مالك ، واقع شده است . چرا كه اين\r\nامر موضوعي مركب است . لذا اگر شخصي به عنوان وكالت اقدام به عقدي مانند\r\nبيع يا ازدواج نمود وبعدا مالك يا دختر ، منكر وكالت شود واعلام نمايد كه عقد\r\nفضولي بوده است ، در اين صورت نمىتوان با أصل صحت ، عقد را صحيح دانست\r\nچرا كه أصل صحت عقد يا اذن ، ثابت نمىكند كه بيع با اذن مالك وازدواج با اذن\r\nدختر صورت گرفته است .\r\nمسأله چهاردهم : اگر شخصي با ارائه سندى مدعى ديني عليه شخص ديگرى\r\nشود وشخص مديون در مقابل با ارائه سند ديگرى مدعى پرداخت آن شود .\r\nومدعى اصلى اظهار بدارد كه اين پرداخت مربوط به دين ديگرى بوده است ودين\r\nمورد مطالبه ، ادا نشده است وشخص مديون بگويد : سند پرداخت مربوط به\r\nهمين دين مورد مطالبه است . در اين مورد مادة 282 قانون مدنى مىگويد : \" اگر\r\nكسى به يك نفر ديون متعددة داشته باشد ، تشخيص اين كه تأديه از بابت كدام دين\r\nاست با مديون مىباشد \" .\r\nدكتر سيد حسن امامي در شرح مادة مزبور مىگويد : \" اين مادة در صورتي\r\nصحيح است كه ديون متعددة از جنس واحد بوده باشد . اما اگر از أجناس مختلفه\r\nباشد مثلا : هر گاه كسى يكصد ليره ، يك مرتبه از ديگرى استقراض نموده ومرتبه\r\nدوم ، پانصد ريال . پس هر گاه پانصد ريال به دائن خود بدهد ناچار دين ريالى\r\n","description":"","footnote":"","page_name":" 104 ","page_number":104},
  {"content":"\r\n\r\nخود را پرداخته است ومديون نمىتواند آن را از بابت دين ليره اى خود احتساب\r\nنمايد \" ( 1 ) .\r\nفقهاى اماميه در اين مسأله ، اتفاق نظر داشته واستدلال مىكنند به اين كه\r\nاحتساب دين ، يك امر قلبي است واز أمور مخفيه مىباشد وبا استدلال وبينه\r\nنمىتوان آن را اثبات نمود وتنها از طريق گفتار مديون مىتوان تحصيل علم نمود .\r\nلذا پس از اداى سوگند ، دعوى أو پذيرفته مىشود چنانچه دعوى بلوغ وحيض نيز\r\nاز اين قبيل است . واين امر هم يكى از امارات قانوني بشمار مىآيد .\r\nمسأله پانزدهم : عقدي كه با نامه يا تلگراف ، يا تلكس صورت گرفته است وبعد\r\nاز عقد ، موجب ادعا كند كه قبل از رسيدن جواب قبول از طرف قابل ، از ايجاب\r\nخود عدول نموده است . وقابل ، منكر عدول وى شود . در اين صورت ممكن است\r\nبه استناد أصل صحت ، حكم به تقديم قول قابل نمود . وآن كس كه مدعى عدول\r\nاست موظف به اثبات واقامه بينه مىباشد .\r\nاما اين استدلال صحيح نيست چرا كه جريان أصل صحت ، منوط به فراغ از\r\nعمل است يعنى بايد أصل عمل تحقق يافته باشد وشك يا اختلاف در صحت\r\nوفساد آن باشد . اما اگر أصل تحقق عمل مشكوك باشد ، در اين حال جايى براي\r\nأصل صحت نيست . ودر فرض مسأله با دعوى عدول از ايجاب توسط موجب در\r\nفاصله بين ايجاب وقبول ، أصل تحقق عقد - كه عبارت از همان ترتب قبول بر\r\nايجاب است - مورد ترديد ومشكوك به نظر مىرسد وأصل صحت نمىتواند\r\n\r\n","description":"","footnote":" ( 1 ) حقوق مدنى 1 : 326 . ","page_name":" 105 ","page_number":105},
  {"content":"\r\nصحت اين عقد را به ثبوت برساند .\r\nدر مقابل ممكن است كسى بگويد كه : در مورد اين اختلاف بايد به أصل عدم\r\nعدول ، تمسك نمود چون دعوى عدول از ايجاب توسط موجب مسبوق به عدم\r\nمىباشد وبا أصل عدم عدول ، قول قابل ، مبنى بر انكار عدول مقدم مىشود .\r\nواماره قانوني به نفع أو مىباشد وشخص موجب موظف است كه با بينه ودليل ،\r\nدعوى خود را مبنى بر عدول ، ثابت كند .\r\nولى جريان اين أصل در اين فرض صحيح نيست ، زيرا اين أصل ، مثبت است\r\nوأصل مثبت در علم أصول مورد انكار قرار گرفت وحجت نمىباشد . چرا كه عقد\r\nعبارت است از ترتب قبول بر ايجاب ونه صرفا ايجاب به ضميمه قبول . بنابر اين با\r\nأصل عدم عدول واستصحاب ، بقاى موجب بر حالت ايجابي خود ، ترتب قبول بر\r\nايجاب را نمىتوان ثابت كرد مگر به نحو أصل مثبت كه آن هم حجت ومعتبر\r\nنيست .\r\nبه عبارتى روشن تر بايد گفت : مدعى عدول در واقع منكر تحقق عقد است چرا\r\nكه حقيقت عقد عبارتست از ايجاب وقبول مترتب بر ايجاب وبا ادعاى عدول در\r\nفاصله زماني بين ايجاب وقبول ، ترتب قبول بر ايجاب تحقق نيافته است وكسى كه\r\nمنكر وقوع عقد است از مسئوليت اثبات واقامه بينه معاف وبر مدعى عدم عدول\r\nاست كه صحت وتماميت عقد را اثبات نمايد .\r\nولى بهتر آن است كه بگوييم : مسأله عدول مثل رجوع در باب طلاق از أمور\r\nقلبي است كه اثبات آن ممكن نيست مگر از طريق صاحب آن واين گونه أمور به\r\nصرف ادعا پس از اداى سوگند پذيرفته مىشود .\r\n","description":"","footnote":"","page_name":" 106 ","page_number":106},
  {"content":"\r\n\r\nمسأله شانزدهم : اگر زن وشوهر در وقوع طلاق اختلاف كنند ، يا زن مدعى\r\nطلاق شده ومرد منكر آن باشد ويا بالعكس ، پس اگر زن مدعى طلاق بوده ومرد\r\nمنكر آن باشد وبينه اى در بين نباشد طبق قاعده ، گفته مرد كه منكر طلاق است\r\nمقدم خواهد بود چون ادعاى زن مبنى بر وقوع طلاق بر خلاف أصل استصحاب\r\nمىباشد وبر اوست كه دليل وبينه اقامه نمايد . اما اگر مرد مدعى طلاق وزن منكر\r\nآن شد در اين حال نيز به تقديم مرد فتوا داده شده است . ومحقق قمى در كتاب\r\nجامع الشتات اين قول را به جمعى از علماى معاصر خود نسبت داده است وعمده\r\nدليل اين قول قاعده \" من ملك شيئا ملك الإقرار به \" مىباشد . يعنى كسى كه بر امرى\r\nسلطنت ونفوذ داشته باشد . پس اقرار واخبار أو بر آن امر نيز حجت ونافذ است\r\nودر مورد بحث ، امر طلاق از نظر قانون وشرع دست مرد است پس اخبار ودعوى\r\nأو بر طلاق پذيرفته مىشود ولى خود محقق قمى اين قول را رد كرده وشمول\r\nقاعده را نسبت به مسأله مورد بحث ، مورد نقض واشكال قرار مىدهد ومىگويد :\r\nقاعده \" من ملك شيئا \" در قاعده \" يد \" ظهور دارد ومعناى قاعده آن است كه اگر\r\nكسى مالك شيئى باشد پس اخبار واقرار أو بر ضرر خودش نافذ مىباشد . وحق هم\r\nهمين است . چرا كه أولا :\r\nأصل مفاد قاعده كه آيا خود ، قاعده مستقلى است يا آن كه مفاد آن همان قاعده\r\n\" إقرار العقلاء على أنفسهم جائز \" است ، مورد خدشه وانتقاد مىباشد .\r\nوثانيا : اگر قاعده را به عنوان قاعده مستقل بپذيريم شمول آن نسبت به فرض\r\nمورد بحث واطلاق آن مورد ترديد است چون عمده دليل قاعده ، اجماع است\r\nواجماع دليل غير لفظي است ( لبى ) از اين رو اطلاق نداشته ومحدود به مقدار\r\nمتيقن است وشامل فرض مزبور نمىشود .\r\n","description":"","footnote":"","page_name":" 107 ","page_number":107},
  {"content":"\r\n\r\n\r\n\r\nمسأله هفدهم : اگر زن وشوهر در مواقعه وعدم آن ودر نتيجة در نوع طلاق\r\nاختلاف نمايند مثلا : زن مدعى شود كه نزديكى ومواقعه انجام گرفته ، ومرد منكر\r\nآن باشد ودر نتيجة مرد مدعى شود كه طلاق به طور \" بائن \" صورت گرفته وزن\r\nمستحق نصف \" مهر \" مىباشد . ونيز عده نداشته وحق مطالبه نفقه در أيام عده را\r\nندارد ومىتواند با لعان ، فرزند را از خود نفى كند . در اين حال اگر خلوت آن دو با\r\nهم در يك جا مسلم باشد پس قول زن كه مدعى نزديكى است مقدم مىباشد . چون\r\nظاهر حال صورت خلوت زن ومرد ايجاب مىكند كه دخول ونزديكى واقع شده\r\nباشد ودر اين صورت قول زن از امارات قانوني مىباشد . اما اگر خلوت آن دو مسلم\r\nنباشد ، پس قول مرد كه منكر است مقدم مىباشد . چرا كه قول أو مطابق با أصل\r\nبوده ومورد از مصاديق مدعى ومنكر مىباشد وگفته مرد ، از امارات قانوني\r\nمحسوب مىگردد .\r\nمسأله هيجدهم : اگر زن وشوهر در نوع طلاق اختلاف كنند يكى ادعا نمايد كه\r\nطلاق به نحو \" رجعي \" بوده وديگرى مدعى شود كه به نحو \" بائن \" بوده وشوهر حق\r\nرجوع ندارد . اين نوع اختلاف از نوع تداعى است وهر كس نسبت به ديگرى هم\r\nمدعى وهم منكر است . اما اگر اختلاف آنان در عدد طلاق باشد . يكى بگويد : دو\r\nمرتبه طلاق واقع شده وديگرى بگويد : سه مرتبه طلاق واقع شده ودر نتيجة طلاق\r\nبائن است . در اين حال قول مدعى عدد كمتر مقدم است . چرا كه عدد أقل مقدار\r\nمتيقن بوده وطلاق زائد مورد شك است وأصل ، عدم وقوع آن مىباشد .\r\nمسأله نوزدهم : اگر شوهر ادعا كند كه پس از طلاق رجوع نموده ولى زن منكر آن\r\n","description":"","footnote":"","page_name":" 108 ","page_number":108},
  {"content":"\r\n\r\nباشد . اگر منازعه واختلاف آنان بعد از انقضاى عده باشد مسلما گفته زن كه منكر\r\nرجوع است مقدم خواهد بود . چرا كه أصل عدم رجوع ، قول وى را تأييد مىكند .\r\nواما اگر نزاع آنان در اثناى عده باشد بعضي از فقها فرموده اند كه با استناد به قاعده\r\n\" من ملك شيئا ملك الإقرار به \" دعوى مرد مقدم است ، زيرا أو در وقت عده قدرت\r\nبه إنشاء رجوع داشته است پس اقرار أو به رجوع پذيرفته مىشود .\r\nاما اين نظر صحيح نيست ، زيرا اطلاق قاعده ، مورد خدشه ومناقشه است\r\nوقاعده \" البينة على المدعي واليمين على من أنكر \" ايجاب مىنمايد كه قول زن چون\r\nمنكر رجوع است مقدم باشد .\r\nمسأله بيستم : اگر مرد ادعا كند كه عده زن تمام شده وزن منكر آن باشد يا\r\nبالعكس زن ادعا كند كه عده منقضى شده ومرد منكر آن باشد . در اين صورت\r\nقاعده وأصل استصحاب ، اقتضا مىكند كه قول مدعى بقاى عده مقدم باشد . ولى\r\nبه دليل اخبارى كه در خصوص اين مسأله وارد شده است بايد قول زن را مطلقا\r\nمقدم داشت ، خواه زن دعوى خود متهم باشد يا نه وخواه وضعيت حيض أو\r\nطبيعي ومستقيم باشد ويا نباشد .\r\nدر اين مورد به ذكر يك روايت بسنده مىكنيم : زراره در روايت صحيح از امام\r\nباقر ( عليه السلام ) روايت مىكند كه قول زن در عده وحيض تصديق مىشود ( 1 ) . پس به استناد\r\nاين روايت وديگر روايات ، قول زن مطلقا در عده ، حيض وحمل از امارات قانوني\r\nبه حساب مىآيد . وقول أو پذيرفته مىشود .\r\n\r\n","description":"","footnote":" ( 1 ) وسائل الشيعة ، باب 24 از أبواب العدد ، حديث 1 . ","page_name":" 109 ","page_number":109},
  {"content":"\r\n\r\nمسأله بيست ويكم : شخصي عليه همسايه خود طرح دعوى نموده وادعا\r\nمىكند كه همسايه وى پنجره اى به خانه أو باز كرده است . در اين مورد مؤلف كتاب\r\nالوسيط مىگويد : شخص مدعى ( خواهان ) تنها موظف است اثبات كند كه همسايه\r\nأو پنجره خود را به منزل أو باز كرده است . واثبات حق ارتفاق به عهده مدعى عليه\r\n( خوانده ) مىباشد چون أصل وطبيعت زمين اقتضا مىكند كه حق ارتفاق نداشته\r\nباشد ( 1 ) .\r\nمادة 130 قانون مدنى نيز مىگويد : \" كسى حق ندارد خانه خود را به فضاى\r\nهمسايه بدون اذن أو خروجي بدهد واگر بدون اذن ، خروجي بدهد ملزم به رفع آن\r\nخواهد بود \" .\r\nتوضيح كامل اين موضوع ايجاب مىكند كه در دو جهت بحث كنيم أولا : در\r\nأصل ادعاى مؤلف الوسيط مبنى بر اين كه أصل در زمين آن است كه خالى از حقوق\r\nارتفاقيه باشد . وثانيا : در مورد درب خروجي باز كردن به فضاى همسايه .\r\nاما جهت أول : بايد گفت اين أصل ادعائى را نمىتوان پذيرفت ، زيرا طبق قاعده\r\n\" الناس مسلطون على أموالهم \" هر كس مىتواند در ملك خود هر نوع تصرفى بنمايد\r\nمگر آن كه موجب ضرر ديگرى بشود . مادة 30 قانون مىگويد : \" هر مالكي نسبت به\r\nما يملك خود حق همه گونه تصرف وانتفاع دارد مگر در مواردى كه قانون استثنا\r\nكرده باشد \" پس آنچه كه ممنوع است اضرار به ديگران است ، واما تصرف در ملك\r\nخود طبق قانون مالكيت مجاز وبلا مانع مىباشد .\r\nاما جهت دوم : در مورد احداث درب خروجي يا پنجره كه موجب اشراف به\r\n\r\n","description":"","footnote":" ( 1 ) الوسيط 2 : 70 . ","page_name":" 110 ","page_number":110},
  {"content":"\r\nملك ديگرى بشود في حد نفسه حرام ومنعى ندارد ، زيرا طبق أصل كلى ، شخص\r\nمالك مىتواند در ملك خود هر نوع تصرفى انجام دهد وفقهاى اماميه در جواز\r\nاحداث پنجره به ملك ديگرى اتفاق نظر دارند ومىگويند : آنچه كه حرام است\r\nچشم دوختن ونگاه كردن به داخل منزل ديگرى است واما احداث پنجره به منزل\r\nديگرى اگر موجب اضرار به همسايه نباشد مانعى ندارد وشايد مقصود از مادة\r\n130 ق - م - منع خروجي دادن خانه به فضاى همسايه - آن است كه احداث درب\r\nخروجي به ملك ديگرى ، موجب اضرار به وى مىباشد . ومادة 132 ق - م آن را\r\nمنع كرده ومىگويد :\r\n\" كسى نمىتواند در ملك خود تصرفى كند كه مستلزم تضرر همسايه شود ، مگر\r\nتصرفى كه به قدر متعارف وبراي رفع حاجت يا رفع ضرر از خود باشد \" واحداث\r\nدرب خروجي موجب تضرر همسايه وتنزل قيمت خانه مىباشد . ودر نتيجة\r\nممنوع است . البتة تعيين وتشخيص اضرار به عهده كارشناسان ومتخصصين فن\r\nمىباشد .\r\nبنابر اين ، در فرض مورد بحث بر مدعى است كه اثبات كند كه همسايه حق\r\nاحداث درب يا پنجره به خانه أو را نداشته است واين كه اقدام همسايه موجب\r\nاضرار به أو است ، زيرا چنانچه گفتيم مالك حق هر گونه تصرف در ملك خود را\r\nدارد . مگر آن كه تصرف أو موجب اضرار همسايه باشد . واثبات اين كه تصرفات\r\nهمسايه موجب اضرار است بر عهده مدعى است . البتة قانون مىتواند به لحاظ\r\nمصالح اجتماعي ترتيبي وضع كند كه به موجب آن بعضي از تصرفات مالك از قبيل\r\nاحداث درب بر ملك ديگرى ممنوع باشد . ودر اين صورت مدعى از مسئوليت\r\nاثبات معاف مىباشد .\r\n","description":"","footnote":"","page_name":" 111 ","page_number":111},
  {"content":"\r\n\r\nمسأله بيست ودوم : يكى از امارات قانوني ، الحاق طفل به شوهر است . طفل\r\nتولد يافته تا آن جا كه امكان دارد به شوهر ملحق مىشود چه آن كه تولد در زمان\r\nزوجيت باشد يا بعد از طلاق به شرط آن كه از زمان مواقعه تا زمان تولد از شش ماه\r\nكمتر واز بيشترين مدت حمل تجاوز نكرده باشد هر چند كه احتمال يا ظن به\r\nخلاف داشته باشيم وهر چند كه زن مرتكب زنا شده باشد وفرزند شبيه مرد زانى\r\nباشد وهيچ گونه شباهتى به شوهر نداشته باشد .\r\nمدرك اين قاعده حديثي است كه از پيغمبر أكرم ( صلى الله عليه وآله ) روايت شده است كه\r\nمىگويد : \" الولد للفراش وللعاهر الحجر \" يعنى فرزند از آن شوهر است نه زانى .\r\nوشوهر تنها مىتواند به وسيله \" لعان \" فرزند را از خود نفى كند .\r\nمادة 1158 ق - م چنين مىگويد : \" طفل متولد در زمان زوجيت ملحق به شوهر\r\nاست . مشروط بر اين كه از تاريخ نزديكى تا زمان تولد كمتر از شش ماه وبيشتر از ده\r\nماه نگذشته باشد \" .\r\nومادة 1159 ق - م مىگويد : \" هر طفلى كه بعد از انحلال نكاح متولد شود ملحق\r\nبه شوهر است مشروط بر اين كه از تاريخ نزديكى تا زمان تولد كمتر از شش ماه\r\nوبيشتر از ده ماه نگذشته باشد \" .\r\nدر مقام مقايسه بين اين دو مادة بايد گفت كه : مادة 1158 مخصوص به موردى\r\nاست كه طفل در زمان زوجيت متولد شده كه در اين مورد براي اثبات نسب ، لازم\r\nاست أولا : أصل زوجيت دائم ثابت شود . وثانيا : نزديكى ومواقعه ثابت شود .\r\nوثالثا : آن كه از زمان مواقعه تا زمان ولادت كمتر از شش ماه وبيشتر از ده ماه\r\nنگذشته باشد .\r\nالبتة اين شرط كه از زمان مواقعه تا زمان ولادت كمتر از شش ماه وبيشتر از ده ماه\r\n","description":"","footnote":"","page_name":" 112 ","page_number":112},
  {"content":"\r\nنگذشته باشد ، مبنى بر آن است كه حد أقل زمان حمل وأكثر آن همين مقدار باشد\r\nوفقها به اتفاق آرا حد أقل زمان حمل را شش ماه دانسته اند . اما نسبت به حد أكثر\r\nآن اختلاف نظر دارند . مشهور فقهاى اماميه نه ماه را حد أكثر مدت حمل دانسته اند\r\nوشيخ طوسي در خلاف ومبسوط وإسكافي بر آن دعوى اجماع نموده اند\r\nورواياتى نيز مؤيد همين نظر است ( 1 ) .\r\nاما از شيخ طوسي قول ديگرى نقل شده كه بيشترين مدت حمل ده ماه\r\nمىباشد . محقق حلى نيز در شرايع همين رأى را اختيار نموده ومىگويد : همين\r\nنظر مطابق با وجدان بوده وقول يكسال ، متروك وغير قابل قبول است .\r\nولى شهيد ثاني در مسالك مىگويد : بيشترين مدت حمل يكسال مىباشد .\r\nوفقهاى متأخرين ومعاصرين قول يكسال را به عنوان آخرين مدت حمل ، اظهر\r\nدانسته اند . وسيد مرتضى در انتصار هم اين رأى را اختيار كرده وبر آن دعوى اجماع\r\nنموده است .\r\nاما در مورد شرط دخول كافى است كه احتمال آن را بدهيم ولازم نيست به آن\r\nعلم داشته باشيم ، زيرا طبق قاعده : \" الولد للفراش \" فرزند تا آن جا كه ممكن است\r\nملحق به شوهر خواهد بود . ودر صورت شك در تحقق دخول ، فرزند از شوهر نفى\r\nنخواهد شد . حال اگر مرد منكر دخول شد وزن مدعى آن شد پس طبق مباحث\r\nگذشته ، چنانچه خلوت آن دو ثابت شود اين خلوت اماره بر تحقق مقاربت مىباشد\r\nودر نتيجة قول زن مقدم مىشود . اما اگر خلوت آن دو ثابت نشود پس قول مرد كه\r\nمنكر است مقدم مىشود . ودر نتيجة شرط الحاق كه دخول است تحقق نمىيابد .\r\n\r\n","description":"","footnote":" ( 1 ) وسائل الشيعة 15 : 115 ، باب 17 از احكام الأولاد ، حديث 2 و 3 . ","page_name":" 113 ","page_number":113},
  {"content":"\r\nبنابر اين ، گفته بعضي از حقوقدانان مبنى بر اين كه نكاح اماره بر دخول بوده\r\nواين امر از امارات قضائي است وبه دستور مادة 1323 ق - م كه مىگويد : \" ما دام\r\nكه خلاف آن ثابت نشده معتبر است \" ( 1 ) غير صحيح به نظر مىرسد . چون فرض نكاح\r\nملازمه اى با نزديكى ومقاربت ندارد مگر آن كه خلوت آن دو با هم ثابت بشود .\r\nوهمچنين لازم است كه تولد طفل از زن محرز ومسلم بين طرفين باشد . پس اگر\r\nمرد منكر ولادت فرزند از زن بشود قول أو مقدم خواهد بود چرا كه وى منكر است\r\nوأصل عدم تولد طفل از زن ، گفته مرد را تأييد مىكند وموضوع تولد از أموري\r\nنيست كه در خفا واقع بشود بلكه قابل اشهاد واثبات است .\r\nاما اگر زن وشوهر در مدت حمل اختلاف كردند مثلا : مرد ادعا كند كه از تاريخ\r\nنزديكى خود با زن تا زمان وضع حمل كمتر از شش ماه مىگذرد ، يا ادعا كند كه\r\nبيشتر از ده ماه يا يكسال مىگذرد . ودر نتيجة مدعى است كه طفل متولد شده از أو\r\nنيست . ودر مقابل زن ادعا كند كه از زمان نزديكى تا زمان تولد كمتر از شش ماه يا\r\nبيشتر از ده ماه يا يكسال نگذشته است . اين اختلاف به دو صورت فرض مىشود :\r\nصورت أول : آن است كه منشأ اختلاف مبدأ احتساب مدت حمل يعنى تاريخ\r\nمواقعه باشد . مثلا ، زن ادعا كند كه مواقعه در تاريخي بوده است كه از آن تاريخ تا\r\nزمان تولد شش ماه مىگذرد ودر نتيجة طفل ملحق به شوهر مىباشد . ودر مقابل\r\nمرد ادعا كند كه مواقعه در زمانهاى بعد صورت گرفته ودر نتيجة از آن تاريخ تا روز\r\nتولد زماني كمتر از شش ماه مىگذرد واز اين جهت طفل را از خود نفى مىكند .\r\nصورت دوم : آن است كه منشأ اختلاف تاريخ ولادت باشد ونسبت به مبدأ\r\n\r\n","description":"","footnote":" ( 1 ) دكتر سيد حسن امامي ، حقوق مدنى ، 5 : 163 . ","page_name":" 114 ","page_number":114},
  {"content":"\r\nاحتساب مدت حمل ومواقعه ، اختلافى نداشته باشند مثلا مرد مدعى باشد كه\r\nطفل در كمتر از شش ماه متولد شده وزن ادعا كند كه در شش ماه متولد شده است .\r\nاما در صورت أول : اگر زن بتواند به وسيله اجتماع وخلوت خود با شوهر كه\r\nاماره مواقعه ونزديكى است دعوى خود را اثبات كند پس قول أو مقدم است . ولى\r\nاگر نتواند خلوت خود با شوهر را ثابت كند در اين حال بايد ديد اختلاف آنان در چه\r\nمورد است ، اگر اختلاف در مورد كمترين مدت حمل باشد بدين معنا خواهد بود كه\r\nآيا در تاريخ شش ماه قبل دخول تحقق يافته يا خير زن مدعى مىشود كه دخول\r\nتحقق يافته ومرد منكر آن است . قهرا قول مرد كه منكر دخول است مقدم مىباشد .\r\nاما اگر اختلاف آنان در مورد بيشترين مدت حمل باشد پس بازگشت اختلاف به آن\r\nاست كه آيا قبل از ده ماه ( بيشترين مدت حمل ) دخول تحقق يافته يا خير ؟ مثلا مرد\r\nمدعى مىشود كه يازده ماه قبل از ولادت دخول تحقق يافته ودر نتيجة از تاريخ\r\nدخول تا تاريخ ولادت بيشتر از ده ماه گذشته است پس فرزند ملحق به أو نيست .\r\nودر مقابل زن ادعا مىكند در آن تاريخ دخول تحقق نيافته است پس قول زن كه\r\nمنكر دخول ومقاربت است مقدم مىباشد ودر نتيجة فرزند ملحق به شوهر\r\nمىشود .\r\nاما صورت دوم : كه اختلاف آنان در تاريخ ولادت است . اگر مرد مدعى شود كه\r\nطفل در كمتر از شش ماه تولد يافته ودر نتيجة فرزند ملحق به أو نيست وزن منكر\r\nآن باشد پس قول زن مطابق با أصل است واستصحاب عدم ولادت طفل در كمتر از\r\nشش ماه ، قول أو را تأييد مىكند ودر نتيجة فرزند به شوهر ملحق مىشود . واما اگر\r\nمرد مدعى شود كه طفل در تاريخي بيش از ده ماه تولد يافته پس قول أو مطابق با\r\nأصل خواهد بود . چرا كه أو ادعا مىكند در مدت ده ماه ، ولادت صورت نگرفته\r\n","description":"","footnote":"","page_name":" 115 ","page_number":115},
  {"content":"\r\nواستصحاب عدم ولادت تا آن تاريخ قول مرد را تأييد مىكند ودر نتيجة فرزند به\r\nشوهر ملحق نمىشود .\r\nولى شهيد أول در كتاب لمعه مىگويد : \" اگر زن ومرد در تاريخ دخول تا تاريخ\r\nولادت اختلاف كردند ، در هر دو صورت قول زن مقدم مىباشد \" ( 1 ) . وشهيد ثاني در\r\nشرح ، اين حكم را با قاعده فراش توجيه نموده ومىگويد : چون احتمال مىرود كه\r\nفرزند از آن شوهر باشد لذا ملحق به أو مىشود ودر نتيجة قول زن مقدم است .\r\nاما مادة 1159 ق - م مخصوص به موردى است كه طفل بعد از انحلال زوجيت\r\nدر اثر فسخ يا طلاق يا فوت شوهر متولد شده باشد . در اين صورت مبدأ احتساب\r\nكمترين مدت حمل وبيشترين مدت آن ، تاريخ انحلال زوجيت مىباشد واين\r\nصورت داراى يكى از اين دو وضعيت خواهد بود .\r\nوضعيت أول : آن كه زن هنوز شوهر دوم اختيار نكرده است . وطبق مادة\r\n1159 ق - م چنانچه از زمان انحلال زوجيت تا زمان تولد كمتر از شش ماه وبيشتر\r\nاز ده ماه نگذشته باشد ، طفل ملحق به شوهر مىشود ومقصود از زمان انحلال نكاح\r\nيعنى از زمان دخولي كه قبل از انحلال واقع شده است .\r\nوضعيت دوم : آن كه زن بعد از انحلال زوجيت وانقضاى عده ، شوهر دوم\r\nاختيار كرده ودر زمان ازدواج دوم ، فرزند متولد شده باشد . طبق مادة 1160 ق - م\r\nكه مىگويد : \" در صورتي كه عقد نكاح پس از نزديكى منحل شود وزن مجددا\r\nشوهر كند وطفلى از أو متولد گردد طفل به شوهرى ملحق مىشود كه مطابق مواد\r\nقبل الحاق أو به آن شوهر ممكن است . در صورتي كه مطابق مواد قبل الحاق طفل به\r\n\r\n","description":"","footnote":" ( 1 ) اللمعة الدمشقية 5 : 436 . ","page_name":" 116 ","page_number":116},
  {"content":"\r\nهر دو شوهر ممكن باشد طفل ملحق به شوهر دوم است مگر آن كه امارات قطعيه\r\nبر خلاف آن دلالت كند \" . پس در صورتي كه زن بعد از انحلال نكاح مجددا اقدام به\r\nازدواج كند وبعد از ازدواج دوم فرزندى از أو متولد شود ، مطابق مادة فوق يكى از\r\nسه فرض را دارد :\r\nفرض أول : آن كه فرزند فقط ممكن است از شوهر أول باشد . مثل آن كه بعد از\r\nانحلال نكاح وانقضاى عده وگذشت چهار ماه از ازدواج دوم طفل متولد شود كه\r\nدر اين صورت ممكن نيست طفل به شوهر دوم ملحق شود . چرا كه از ازدواج دوم\r\nكمتر از شش ماه گذشته است پس در اين فرض فرزند فقط ملحق به شوهر أول\r\nمىشود .\r\nفرض دوم : آن كه طبق محاسبات كمترين مدت حمل يا بيشترين آن فقط ممكن\r\nاست فرزند به شوهر دوم ملحق شود . مثل آن كه فرزند پس از گذشت ده ماه يا\r\nيكسال از ازدواج دوم متولد شود . در اين صورت فرزند ملحق به شوهر دوم\r\nمىشود .\r\nفرض سوم : آن كه از نظر محاسبات كمترين مدت حمل يا بيشترين آن ، امكان\r\nالحاق طفل به هر دو شوهر باشد . مثل آن كه فرزند پس از گذشت شش ماه از\r\nازدواج دوم متولد شود كه در اين صورت ممكن است فرزند از شوهر دوم باشد ،\r\nزيرا شش ماه از تاريخ ازدواج دوم گذشته است . وهم ممكن است به شوهر أول\r\nملحق شود در صورتي كه از زمان انحلال زوجيت تا زمان تولد بيشتر از ده ماه يا\r\nيكسال نگذشته باشد كه در اين فرض مطابق مادة 1160 ق - م طفل ملحق به شوهر\r\nدوم مىشود .\r\nزراره از امام باقر ( عليه السلام ) روايت مىكند كه اگر زنى بعد از طلاق وانقضاى عده\r\n","description":"","footnote":"","page_name":" 117 ","page_number":117},
  {"content":"\r\n\r\n- 1 - اقدام به ازدواج نمود ودر مدت پنج ماه فرزندى از أو متولد شد پس فرزند ملحق به\r\nشوهر أول مىشود . واما اگر در مدت شش ماه متولد شود پس فرزند به شوهر دوم\r\nملحق مىشود ( 1 ) .\r\nاثبات خلاف اماره فراش :\r\nبنا به صريح مادة 1322 ق - م اماره فراش مذكور در مادة 158 و 159 ق - م از\r\nامارات قانوني محسوب مىگردد چرا كه مادة 1322 ق - م مىگويد :\r\n\" امارات قانوني اماراتى است كه قانون آن را دليل بر امرى قرار داده مثل امارات\r\nمذكوره در اين قانون از قبيل مواد : 35 و 109 و 1100 و 1158 و 1159 وغير آنها\r\nوساير امارات مصرحه در قوانين ديگر \" .\r\nاما اماره فراش به استناد مادة 1323 مادامى معتبر است كه دليلي بر خلاف آن\r\nنباشد . پس اگر دليلي بر خلاف آن بود كه موجب علم به خلاف بشود اماره فراش از\r\nاعتبار ساقط مىشود . مثلا اگر شوهر با دليل اثبات كند كه دخول تحقق نيافته يا آن\r\nكه به وسيله گواهى پزشك يا گواهان ديگر به نحوى كه موجب اطمينان شود ثابت\r\nكند كه مرد \" خصى \" است وامكان مجامعت ومقاربت از أو منتفى است . در اين\r\nمورد اماره فراش جارى نمىشود . چون هم چنين شرط اماره فراش علاوة بر دخول ،\r\nآن است كه نطفه شوهر داراى مواد حياتي لازم باشد .\r\nبنابر اين ، گفتار سيد حسن امامي در كتاب شرح قانون مدنى مبنى بر اين كه :\r\n\" آنچه از كتب فقهاى اماميه معلوم مىگردد در موردى كه اماره فراش جارى شود\r\n\r\n","description":"","footnote":" ( 1 ) وسائل الشيعة 15 : 117 ، باب 17 از احكام الأولاد ، حديث 11 . ","page_name":" 118 ","page_number":118},
  {"content":"\r\n\r\nفقط به وسيله \" لعان \" مىتوان نفى ولد نمود . ودليل ديگرى پذيرفته نمىشود \" ( 1 ) .\r\nصحيح نيست چرا كه فقها اماره فراش را تا حد شك وظن معتبر شناخته اند\r\nوچنانچه از گفتار پزشك يا شاهدان عيني به نحو اطمينان ثابت شود كه امكان تولد\r\nطفل از شوهر منتفى است اماره فراش فاقد اعتبار خواهد بود ولذا صاحب جواهر\r\nدر كتاب خود در شرح عبارت متن شرايع كه مىگويد :\r\n\" اگر شوهر فرزند را از خود نفى كند فرزند از أو منتفى نمىشود مگر به وسيله\r\nلعان . صاحب جواهر در تعليل گفته فوق مىگويد : \" چون فرض آن است كه تولد\r\nطفل از شوهر ممكن مىباشد . ومقصود از امكان احتمال مىباشد واين امر در تمام\r\nامارات جارى است . چرا كه طبق مباحث گذشته مشخص نموديم حجيت امارات\r\nدر صورتي است كه علم به خلاف نداشته باشيم \" .\r\nتوافق بر خلاف اماره فراش :\r\nبنا به گفته مؤلف الوسيط بعضي از امارات قانوني بر طبق قانون يكى از طرفين\r\nدعوى را بر ديگرى ترجيح داده وأو را از مسئوليت اثبات معاف دانسته ومنكر\r\nتلقى نموده است . ولى مىتوان با توافق طرفين وقرار داد ، مسئوليت اثبات را از\r\nيكى از متخاصمين به ديگرى منتقل نمود ، مگر قانون يا نصى آن را منع كند مثلا اگر\r\nضررى كه از ناحية حيوان به انسان وارد مىشود . طبق أصل كلى شخص زيان ديده\r\nعليه نگهبان حيوان اقامه دعوى مىكند ونگهبان بايد اثبات كند كه ضرر از ناحية\r\nغير حيوان بوده وسبب ديگرى داشته است . ولى با توافق وقرارداد مىتوان\r\n\r\n","description":"","footnote":" ( 1 ) دكتر سيد حسن امامي ، حقوق مدنى 5 : 165 . ","page_name":" 119 ","page_number":119},
  {"content":"\r\n\r\nنگهبان را از مسئوليت اثبات ، معاف دانست .\r\nدر جاى ديگر مىگويد : حقوق فرانسه معتقد به بطلان تمام قراردادهايى است\r\nكه موجب جابجائى مسئوليت اثبات مىشود ، بدين دليل كه متخاصمين نمىتوانند\r\nقوانين مربوط به حسن رويه قضا را نقض نمايند . جمعى ديگر از حقوقدانان فرانسه\r\nبر آنند كه : مطلق قواعد اثبات وآنچه كه مربوط به دليل مىباشد حتى آنچه كه\r\nمربوط به حسن تنظيم قضا نمىباشد ، مانند مثال سابق نمىتوان بر خلاف آن عمل\r\nنمود . ولى قضاى فرانسه در عمل ، بر آن است كه آنچه مربوط به نظام عام قضا\r\nمىباشد نمىتوان بر خلاف آن قرارداد وتوافق نمود . مانند قواعد مربوط به اثبات\r\nولادت ، وفات ، زوجيت واثبات نسب . واما در مواردى كه خارج از نظام عام قضا\r\nاست - مانند مثال سابق - مىتوان بر خلاف آن توافق نمود ( 1 ) . جنبه فقهى اين بحث را\r\nدر مسأله آينده مورد بررسى قرار خواهيم داد .\r\nمسأله بيست وسوم : اگر حيوان خسارتي به انسان وارد كرد ومزرعه اى را تلف\r\nكرد آيا مالك حيوان مسؤول خسارت وارده است يا خير ؟ بنا به صريح مادة\r\n334 ق - م : \" مالك يا متصرف حيوان مسؤول خساراتى نيست كه از ناحية آن\r\nحيوان وارد مىشود . مگر اين كه در حفظ حيوان تقصير كرده باشد . لكن در هر حال\r\nاگر حيوان به واسطه عمل كسى منشأ ضرر گردد فاعل آن عمل مسؤول خسارت\r\nوارده خواهد بود \" .\r\nبحث از مسئوليت تقصيري خارج از اين مبحث است ونياز به بحث مستقلى\r\n\r\n","description":"","footnote":" ( 1 ) الوسيط 2 : 94 . ","page_name":" 120 ","page_number":120},
  {"content":"\r\nدارد . ولى آنچه كه مربوط به بحث ما مىشود آن است كه أولا : آيا خسارات وارده به\r\nعهده متضرر ويا به عهده مالك مىباشد ؟ ثانيا : بنابر اين كه مالك در اين مورد\r\nمسؤول نباشد آيا از مسئوليت اثبات تقصيري معاف مىشود يا خير ؟\r\nدر پاسخ به سؤال أول بايد گفت طبق قانون ، موجبات ضمان قهري چند امر\r\nاست أولا : غصب وآنچه كه در حكم غصب است . ثانيا : اتلاف . ثالثا : تسبيب .\r\nورابعا : استيفاء . اما عنوان غصب : پس بر اين مورد منطبق نيست ، چرا كه غصب\r\nعبارت است از استيلاى عدوانى بر مال يا حق غير . ودر اين فرض مالك حيوان\r\nقصد تعدى ندارد . واما اتلاف : چون مباشرت شرط است ودر اين مورد مالك\r\nمباشرت ندارد لذا عنوان اتلاف نيز بر آن منطبق نيست . وهمچنين عنوان استيفاء\r\nهم منتفى است ، زيرا مالك حيوان ، منافع مزرعه را استيفاء ننموده است . اما عنوان\r\nتسبيب : پس انطباق آن بر مسأله مورد بحث متوقف است بر تقصير ، وتقصير\r\nعبارت است از : اهمال ومسامحه در نگهدارى حيوان . مثلا حيواني را كه بايد در\r\nجائى معين نگهدارى كرد بر خلاف معمول آن را رها كرده ودر نتيجة به مزرعه\r\nهمسايه خساراتى وارد نمايد . در اين مورد مالك مسؤول خسارات وارده مىباشد .\r\nچون در حفظ ونگهدارى حيوان تقصير وكوتاهى نموده است .\r\nواما در پاسخ به سؤال دوم بايد گفت : مسئوليت اثبات تقصير به عهده متضرر\r\nاست ، زيرا تقصير در حفظ حيوان عبارت است از تجاوز از حدود معمول ومتعارف\r\nبين مردم در حفظ ونگهدارى حيوان وتجاوز از حدود معمول ومتعارف بين مردم\r\nچون بر خلاف متعارف مىباشد لذا نياز به اثبات دارد ومسئوليت آن به عهده\r\nمتضرر مىباشد .\r\nمطلب ديگر در جابجائى مسئوليت اثبات در مخالفتهاى تقصيري مىباشد . ودر\r\n","description":"","footnote":"","page_name":" 121 ","page_number":121},
  {"content":"\r\nاين مورد صاحب الوسيط مىگويد : مىتوان با توافق وقرارداد ، مسئوليت اثبات\r\nتقصير را از متضرر به شخص مسبب منتقل نمود . اين مسأله در كتب فقهى تحت\r\nعنوان مستقلى مورد بحث قرار نگرفته وبراي تحقيق در اين مسأله بايد در دو\r\nقسمت بحث كنيم ، أولا : آيا مىتوان با عقد وقرارداد مسئوليت اثبات را از مدعى به\r\nمنكر محول نمود يا خير ؟ وثانيا : در صورت امكان حدود اين واگذارى وجابجائى\r\nتا كجاست وچه مقدار است ؟\r\nاما در قسمت أول بايد دليل مسئوليت اثبات را بررسى نمود . اگر از دليل \" البينة\r\nعلى المدعي واليمين على من أنكر \" چنين استنباط شود كه تنها مدعى است كه بايد\r\nبينه ودليل اقامه نمايد واز منكر هيچ بينه اى پذيرفته نمىشود در اين صورت\r\nنمىتوان با عقد وقرارداد مسئوليت اثبات را از مدعى به منكر محول نمود ، اما اگر\r\nمفهوم اين دليل چنين مطلبي نباشد بلكه مفاد قاعده چنين باشد كه : منكر در\r\nمحكمه ، مسئوليت اثبات نداشته واين حق اوست كه از آوردن دليل معاف باشد\r\nواين مدعى است كه به حسب طبع بايد دليل ارائه كند . بنابر اين طرفين مىتوانند با\r\nتوافق وقرارداد ، مسئوليت اثبات را از مدعى به منكر واگذار نمايند .\r\nاما در قسمت دوم ودر حدود جابجائى مسئوليت اثبات بايد گفت كه اين\r\nتحويل وجابجائى مطلق نيست ودر همه جا نمىتوان به وسيله توافق وقرارداد ،\r\nمسئوليت اثبات را جابجا نمود . ودر نتيجة اگر در مواردى منكر ، دليل وبينه نياورد\r\nقول مدعى بدون بينه پذيرفته شود . مثلا در مورد اماره فراش اگر شوهر فرزند را از\r\nخود نفى كند نمىتوان با توافق وقرارداد ، مسئوليت اثبات را از شوهر كه مدعى\r\nاست - طبق اماره فراش - به زن كه منكر است منتقل نمود . چرا كه اين شرط\r\nوقرارداد بر خلاف كتاب وسنت مىباشد . چون طبق قاعده \" الولد للفراش \" فرزند\r\n","description":"","footnote":"","page_name":" 122 ","page_number":122},
  {"content":"\r\nاز آن شوهر مىباشد واين اماره شرعي است وشرط بر خلاف آن نافذ نمىباشد .\r\nوهمچنين در موارد \" قاعده يد \" وساير موارد امارات شرعيه .\r\nوتنها در موارد اجاره مىتوان جابجائى مسئوليت اثبات را به وسيله توافق\r\nوشرط پذيرفت . در اين زمينه روايتي است از امام صادق ( عليه السلام ) كه مىگويد :\r\nحضرت على ( عليه السلام ) به انگيزه احتياط در حفظ أموال مردم حكم به ضمان لباسشو\r\nوزرگر مىنمود ( 1 ) . در حالي كه مىدانيم هر اجيرى مانند زرگر وأمثال أو طبق قواعد\r\nأولية امين است وضامن أموال تلف شده نيست . مگر آن كه صاحب مال تقصير\r\nأجير را اثبات كند ولى حضرت على ( عليه السلام ) به جهت احتياط در حفظ أموال مردم\r\nأصل را بر ضمان أجير دانست مگر آن كه أو ثابت كند كه مال به سببي غير اختياري\r\nتلف شده . واين حكم از طرف أمير المؤمنين ( عليه السلام ) حكم ولايتي ومصلحتى بوده\r\nواز احكام متغير است .\r\nبنابر اين مىتوان طبق قواعد فقه اسلامى در موارد اجاره وموارد اثبات تقصير\r\nمسئوليت اثبات را از مدعى به منكر محول نمود . چنانچه توافق بر ضمان سبب نيز\r\nاز همين قبيل است . با اين توضيح كه اگر مالك حيوان با صاحب مزرعه در ضمن\r\nعقد لازم شرط كند كه چنانچه حيوان بر مزرعه خساراتى وارد كرد مالك حيوان\r\nضامن خسارات وارده باشد مگر آن كه ثابت كند كه تقصير وكوتاهى از ناحية وى\r\nنبوده است . ودر اين فرض اگر اين شرط به نحو شرط نتيجة باشد نزد عده اى از\r\nعلماى اماميه مقبول مىباشد وجمعى ديگر آن را بر خلاف مقتضاى عقد دانسته\r\nوباطل شمرده اند .\r\n\r\n","description":"","footnote":" ( 1 ) وسائل الشيعة 13 : 272 . ","page_name":" 123 ","page_number":123},
  {"content":"\r\n\r\nاما اگر شرط به نحو شرط فعل باشد پس مورد قبول تمام فقها مىباشد\r\nودر نتيجة مالك حيوان با اين شرط ضامن خسارات وارده است مگر آن كه ثابت\r\nكند كه تقصير از ناحية متضرر است .\r\nمسأله بيست وچهارم : شخصي مال خود را توسط شركت حمل ونقل براي\r\nجايى ارسال مىدارد وآن مال قبل از آن كه به مقصد برسد تلف مىشود . آيا\r\nمتصدى حمل ونقل مسؤول خسارات مىباشد يا خير ؟ مادة 516 ق - م مىگويد :\r\n\" تعهدات متصديان حمل ونقل أعم از اين كه از راه خشكى يا آب يا هوا باشد\r\nبراي حفاظت ونگاهدارى اشيائى كه به آنها سپرده مىشود همان است كه براي\r\nامانت داران مقرر است . بنابر اين در صورت تفريط يا تعدى مسؤول تلف يا ضايع\r\nشدن اشيائى خواهند بود كه براي حمل به آنها داده مىشود . واين مسئوليت از\r\nتاريخ تحويل أشياء به آنان خواهد بود \" .\r\nپس طبق قانون مدنى متصديان حمل ونقل مسؤول خسارات وارده نيستند مگر\r\nدر صورت تعدى وتفريط ويا آن كه در ضمن عقد لازم ضمان آن مال شرط شود .\r\nوطبق قاعده شخص زيان ديده موظف است كه تقصير ومسامحه كارى متصدى\r\nحمل ونقل را اثبات نمايد .\r\nاما بعضي از فقها مىگويند : در صورتي كه متصدى حمل ونقل متهم\r\nبه عدم رعايت مقررات مربوط به امانت دارى باشد مىتوان وى را ضامن دانست\r\nوبر اوست كه اثبات كند مقررات مربوط به امانت دارى را رعايت نموده است .\r\nبنابر اين ، شخص أجير در صورتي كه متهم باشد ضامن است مگر آن كه ثابت كند كه\r\nتمام مقررات مربوط به امانت دارى را رعايت نموده است .\r\n","description":"","footnote":"","page_name":" 124 ","page_number":124},
  {"content":"\r\n\r\nولى قانون تجارت ، مادة 516 ق - م را نقض نموده ومادة 386 قانون مزبور\r\nمىگويد : \" اگر مال التجارة تلف يا گم شود متصدى حمل ونقل مسؤول قيمت آن\r\nخواهد بود . مگر اين كه ثابت نمايد تلف يا گم شدن مربوط به جنس خود مال\r\nالتجارة ، يا مستند به تقصير ارسال كننده يا مرسل اليه ويا ناشى از تعليماتى بوده كه\r\nيكى از آنها داده اند ويا مربوط به حوادثى بوده كه هيج متصدى مواظبى نيز\r\nنمىتوانست از آن جلوگيرى نمايد . قرارداد طرفين مىتواند براي ميزان خسارت\r\nمبلغى كمتر يا زيادتر از قيمت كامل مال التجارة معين نمايد \" .\r\nپس طبق قانون تجارت متصدى حمل ونقل ضامن هر گونه نقص وعيبى است\r\nكه بر كالا وارد مىشود وصاحب كالا موظف نيست كه تقصير متصدى حمل\r\nونقل را اثبات نمايد بلكه متصدى حمل ونقل ، خود موظف است كه ثابت كند\r\nتلف يا گم شدن مربوط به جنس خود مال التجارة يا مستند به تقصير ارسال كننده\r\nمىباشد . وصاحب كالا تنها بايد اثبات كند كه مال التجارة را به موجب بارنامه\r\nتحويل شركت متصدى حمل ونقل داده است وبه موجب صورت مجلس تخليه ،\r\nمحموله مورد نظر تلف يا گم شده است .\r\nمسأله بيست وپنجم : اگر اتومبيلى كه در پاركينگ نگهدارى شده به سرقت برود\r\nآيا مدير ومسؤول پاركينگ ضامن است يا خير ؟\r\nدر قانون مدنى مصر مدير پاركينگ را مسؤول شناخته وشخص زيان ديده فقط\r\nموظف است كه أصل زيان وخسارت را اثبات كند . واما اثبات تقصير به عهده أو\r\nنمىباشد بلكه مدير پاركينگ بايد اثبات كند كه خسارت وارده به نحوى بوده است\r\nكه قدرت رفع آن را نداشته ويا آن كه خسارت ، مربوط به عدم رعايت مقررات\r\n","description":"","footnote":"","page_name":" 125 ","page_number":125},
  {"content":"\r\n\r\nتوسط مالك اتومبيل مىباشد . اما در فقه اماميه شخص أجير چون در حكم امين\r\nاست ضامن تلف يا گم شدن مال موجر نمىباشد مگر در صورت تعدى وتفريط يا\r\nآن كه مالك در ضمن عقد لازم ، ضمان را شرط كند .\r\nلازم به ذكر است كه : قانون مدنى إيران در باب اجاره اشخاص ، تنها متعرض\r\nمسأله ضمان متصديان حمل ونقل شده است . اما ضمان خدمه وكارگر را متعرض\r\nنشده است تنها در مبحث دوم در تعددات امين مادة 614 ق - م مىگويد : \" امين\r\nضامن تلف يا نقصان مالي كه به أو سپرده شده است نمىباشد مگر در صورت\r\nتعدى يا تفريط \" . ومادة 630 ق - م مسأله مورد بحث را از موارد امانت به شمار\r\nآورده ومىگويد :\r\n\" هر گاه كسى مال غير را به عنواني غير از مستودع متصرف باشد ومقررات اين\r\nقانون أو را نسبت به آن مال امين قرار داده باشد مثل مستودع است . بنابر اين\r\nمستأجر نسبت به عين مستأجره ، قيم يا ولى نسبت به مال صغير يا مولى عليه\r\nوأمثال آنها ضامن نمىباشد مگر در صورت تعدى وتفريط \" .\r\nمسأله بيست وششم : اگر شخص صنعتگر يا هنرمند مال مورد اجاره را در اثر\r\nانجام كار مورد اجاره تلف يا عيبى در آن وارد نمود . آيا ضامن است يا خير ؟ مثلا :\r\nشخصي پارچه اى را نزد خياط مىبرد تا براي أو لباس معينى بدوزد ولى خياط\r\nاشتباها آن را به شكل ديگرى در مىآورد . در اين فرض طبق قواعد عمومى باب\r\nاتلاف ، شخص خياط ضامن است . چرا كه أو مال را تلف نموده وطبق مادة\r\n328 ق - م هر كس مال ديگرى را تلف كند ، ضامن است أعم از اين كه تقصيري از\r\nأو سر زده باشد يا خير . وروايتي نيز به سند صحيح از امام صادق ( عليه السلام ) بر اين دلالت\r\n","description":"","footnote":"","page_name":" 126 ","page_number":126},
  {"content":"\r\nمىكند امام مىفرمايد : هر كارگرى كه به أو مزد مىدهى تا عملي را انجام داده\r\nوآن را اصلاح نمايد پس اگر آن را فاسد نمود ضامن است ( 1 ) . اين مسأله در قانون\r\nمدنى إيران گنجانده نشده است . وبرخى از حقوقدانان بر ضمان كارگر وصنعتگر\r\nخرده گرفته وگفته اند كه : أجير به موجب قرارداد امين محسوب مىشود وطبق\r\nأصول حاكم بر قراردادها ، أجير در صورتي ضامن است كه تعدى وتفريط كرده\r\nباشد . پس چگونه مىتوان در اين فرض مسئوليت مطلق أو را توجيه كرد ؟ ( 2 ) .\r\nدر جواب بايد گفت كه : مبناى انتقاد فوق خلط بين باب تلف واتلاف مىباشد\r\nوبراي توضيح فرق بين اين دو بايد گفت كه : تلف فقط در باب غصب به طور مطلق\r\nموجب ضمان است . ومقصود آن است كه اگر شخصي بدون مجوز ، مال كسى را\r\nدر دست داشته باشد وبعدا توسط حوادث قهرية از قبيل زلزله آن مال تلف شود يا\r\nخود به اختيار ، آن مال را تلف كند پس شخص غاصب مطلقا ودر هر دو صورت\r\nضامن است . اما اگر بين صاحب مال وآن كس كه مال نزد أو تلف شده عقد امانت\r\nبرقرار شود مثل اجاره يا وكالت يا امانت در اين صورت اگر مال به واسطه حوادث\r\nقهرية تلف شود شخص امين ضامن نيست ، زيرا حكم به ضمان مال در صورت\r\nتلف قهري مخصوص به باب غصب است . وبنا به گفته بعضي از فقها قاعده \" على\r\nاليد ما أخذت حتى تؤدي \" اختصاص دارد به باب غصب وشامل باب امانت\r\nنمىشود . واما در مورد امانت ، تلف در صورتي موجب ضمان است كه ناشى از\r\nتعدى وتفريط باشد . مثل آن كه مال در جاى غير مناسب نگهدارى شود ودر اثر آن\r\n\r\n","description":"","footnote":" ( 1 ) وسائل الشيعة 13 : 271 ، باب 29 از احكام اجاره ، حديث 19 .\r\n( 2 ) ناصر كاتوزيان ، عقود معين 1 : 466 . ","page_name":" 127 ","page_number":127},
  {"content":"\r\nتلف شده يا به سرقت برود .\r\nاما اتلاف : مطلقا موجب ضمان است وحكم به ضمان صنعتگر وهنرمند مثل\r\nخياط به علت آن است كه أو پارچه را تلف كرده وقاعده اتلاف بر آن منطبق است\r\nومثل آن است كه شخص خياط سهوا وبدون اختيار مثلا ته سيگار خود را روى\r\nپارچه مستأجر ( مالك ) بيندازد ودر نتيجة پارچه دچار حريق وسوختگى شود\r\nمسلما خياط به موجب قاعده اتلاف ضامن است . وهمچنين اگر خياط اشتباها\r\nپارچه مورد اجاره را به جاى اين كه پيراهن به اندازه معينى درست كند به اندازه\r\nكوچكتر ويا به شكل ديگرى بدوزد اين مورد هم اتلاف محسوب شده وحكم به\r\nضمان أجير مىشود . أعم از اين كه مقصر باشد يا نباشد . از همين رو اگر مريضى در\r\nاثر عمل جراحى فوت كند حكم به ضمان طبيب مىشود هر چند كه وى حاذق\r\nوماهر بوده وتمام مقررات پزشكى را نيز رعايت كرده باشد مگر آن كه در ابتدأ\r\nشرط عدم ضمان كند .\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n- 3 - مواردى كه قول مدعى بدون دليل پذيرفته مىشود\r\nاين مطلب در حقيقت استثنايى است از قاعده عمومى \" البينة على المدعي\r\nواليمين على من أنكر \" .\r\nمسأله أول : اگر شخصي مال خود را نزد كسى به عنوان وديعه بسپرد وپس از\r\nمطالبه مالك ، شخص مستودع ( امين ) ادعا كند كه آن را مسترد نموده آيا دعوى رد از\r\nوى پذيرفته مىشود يا خير ؟\r\nمؤلف جواهر الكلام مىگويد : \" ولذا يصدق لو ادعى الرد إلى المالك أو وكيله \" ( 1 ) .\r\nيعنى اگر امين ادعا كند كه مال مورد وديعه را به مالك يا وكيل أو مسترد داشته است .\r\nقول أو تصديق مىشود واين رأى مشهور فقهاى اماميه است بلكه بعضي آن را از\r\nمسلمات فقه دانسته اند .\r\nاما طبق قاعده مدعى ومنكر شخص امين كه مدعى رد امانت است موظف\r\nاست بر دعوى خود بينه اقامه نمايد . از همين رو حضرت آيت الله خوئى در كتاب\r\n\r\n","description":"","footnote":" ( 1 ) جواهر الكلام 27 : 147 . ","page_name":" 129 ","page_number":129},
  {"content":"\r\nمنهاج الصالحين بر طبق همين قاعده فتوى به عدم قبول قول مدعى رد داده وأو را\r\nموظف به اقامه بينه دانسته است ( 1 ) . ولى مشهور فقها بر خلاف قاعده مدعى ومنكر\r\nفتوا به قبول قول مدعى رد داده ودر اين مورد به دو دليل استدلال شده است :\r\nدليل أول : آية * ( ما على المحسنين من سبيل ) * ( 2 ) ( قاعده نفى ضمان از\r\nشخص محسن ونيكوكار ) با اين توضيح كه : شخص امين ومستودع مال را به انگيزه\r\nمصلحت مالك حفظ ونگهدارى مىكند پس أو محسن ونيكوكار است ومطالبه\r\nدليل وبينه از أو تكليفي است بر أو كه قاعده احسان آن را نفى مىكند ونفى سبيل\r\nومطالبه حجت از محسن ونيكوكار حكمي است كه عقل بر آن دلالت دارد وبه\r\nهمين جهت آية شريفه مىگويد : * ( هل جزاء الإحسان إلا الإحسان ) * ( 3 ) ، جزاى\r\nشخص محسن ونيكوكار جز احسان نيست .\r\nولى علامه وحيد بهبهانى به نقل مؤلف كتاب عناوين ، قاعده احسان را\r\nمخصوص به موارد دفع ضرر دانسته ومىگويد : قاعده شامل موارد جلب منفعت\r\nنمىشود ( 4 ) . وچون وديعه طبق مادة 87 ق - م \" عقدي است كه به موجب آن يك نفر\r\nمال خود را به ديگرى مىسپارد براي آن كه آن را مجانا نگاه دارد . . . \" احسانى است\r\nكه براي جلب منفعت مىباشد ونه دفع ضرر . لذا قاعده احسان بر أو منطبق نيست .\r\nاما اين نظر مورد انتقاد قرار گرفته وگفته شده است كه لفظ احسان موجود در آية\r\n\r\n","description":"","footnote":" ( 1 ) منهاج الصالحين ، 2 ، كتاب الوديعة ، مسأله 619 .\r\n( 2 ) سوره توبه ، آية 92 .\r\n( 3 ) سوره الرحمن ، آية 60 .\r\n( 4 ) عناوين ، سيد مير فتاح : 332 . ","page_name":" 130 ","page_number":130},
  {"content":"\r\n\r\nاختصاص به دفع ضرر ندارد بلكه جلب منفعت هم از مصاديق احسان به شمار\r\nمىآيد ، بنابر اين مىتوان شخص امين كه به جهت احسان مال ديگرى را نزد خود به\r\nامانت نگهدارى مىكند از مسئوليت اثبات معاف دانست .\r\nدليل دوم : دو روايت از قرب الإسناد به يك مضمون كه امام مىفرمايد : شخص\r\nامين را نبايد متهم نمود ( 1 ) ومطالبه دليل از مدعى رد در باب وديعه مستلزم اتهام\r\nاوست . پس بايد ادعاى وى را بدون مطالبه دليل پذيرفت ولى جمعى از فقها چنين\r\nاستظهارى را از اين دو روايت مورد تأمل قرار داده اند .\r\nمسأله دوم : اگر متعاقدين در مورد مال تلف شده اختلاف كنند وصاحب مال\r\nمدعى شود كه : مال نزد طرف به عنوان دين وقرض بوده ومتصرف ادعا كند كه\r\nمال به عنوان وديعه نزد أو بوده ولذا وى ضامن نيست . در اين مورد بر خلاف قاعده\r\nباب تداعى ، فقها حكم كرده اند به تقديم قول صاحب مال وقول مالك را اماره\r\nقانوني دانسته اند . ودليل آن روايتي است معتبر از إسحاق بن عمار از امام\r\nكاظم ( عليه السلام ) در مورد مال تلف شده اگر صاحب مال با آن كس كه مال نزد أو تلف شده\r\nاختلاف كنند ومتصرف بگويد كه مال به رسم وديعه نزد أو بوده وصاحب مال\r\nبگويد كه : قرض بوده وأو ضامن است . در جواب امام ( عليه السلام ) مىفرمايد كه : قول\r\nصاحب مال مقدم است مگر آن كس كه مال نزد أو تلف شده بينه اقامه نمايد\r\nواثبات كند كه مال نزد أو وديعه بوده است ( 2 ) .\r\n\r\n","description":"","footnote":" ( 1 ) وسائل الشيعة 13 : 229 ، باب 4 از أبواب احكام الوديعة ، حديث 9 و 10 .\r\n( 2 ) وسائل الشيعة 13 : 232 ، باب 7 از أبواب احكام الوديعة ، حديث 1 . ","page_name":" 131 ","page_number":131},
  {"content":"\r\n\r\nمسأله سوم : اگر مودع ومستودع در تلف مال اختلاف نمايند امين مدعى شود\r\nكه مال مورد وديعه تلف شده وصاحب مال منكر تلف شود طبق قاعده مدعى\r\nومنكر ، صاحب مال منكر تلقى مىشود وامين ، مدعى است . چون أصل عدم تلف\r\nواستصحاب بقاى مال مؤيد قول صاحب مال مىباشد وقول امين مبنى بر تلف بر\r\nخلاف أصل مىباشد وموظف است كه بينه اقامه نمايد .\r\nولى مشهور فقهاى اماميه بر خلاف قاعده مدعى ومنكر بر آنند كه قول امين\r\nمقدم است . در اين مورد أولا : به قاعده احسان استدلال شده است با اين توضيح\r\nكه شخص مودع چون مال را به خاطر مصلحت مالك نگاه داشته است پس محسن\r\nونيكوكار محسوب مىگردد . پس ادعاى أو هر چند كه بر خلاف أصل باشد بدون\r\nدليل پذيرفته مىشود .\r\nثانيا : به رواياتى كه مىگويد شخص امين را نبايد متهم نمود ( 1 ) . مفاد اين روايات\r\nآن است كه اگر طرف عقد در موقع عقد به نظر مالك امين بوده پس قول أو بدون\r\nدليل مقدم است ونبايد أو را متهم نمود . اما اگر در موقع عقد در نظر مالك امين\r\nنبوده ومتهم بوده است پس قول أو بدون بينه پذيرفته نيست وچنين استنباط\r\nمىشود كه تفصيل مزبور در روايات فوق ، مخصوص به باب \" وديعه \" مىباشد .\r\nبدين جهت نمىتوان قول امين را در ساير موارد باب امانت مثل عارية ، وكالت ،\r\nاجاره ، مضاربه ، شركت ، وصيت ورهن ، بدون دليل وبينه پذيرفت .\r\nوهمچنين در مسأله أول از فصل سوم در مورد ادعاى رد امانت توسط امين فقط\r\nدر مورد وديعه قابل قبول است واما در ساير امانات ، ادعاى رد توسط امين بدون\r\n\r\n","description":"","footnote":" ( 1 ) وسائل الشيعة 13 : 229 ، باب 4 از أبواب احكام الوديعة ، حديث 9 و 10 . ","page_name":" 132 ","page_number":132},
  {"content":"\r\nدليل پذيرفته نمىشود . در اين زمينه صاحب جواهر مىگويد : اگر مرتهن با راهن\r\nاختلاف كنند ومرتهن ادعا كند كه عين مرهونه را مسترد داشته وراهن منكر آن شود\r\nپس قول مالك مقدم است ونمىتوان آن را به باب وديعه قياس نمود . چرا كه أولا :\r\nقياس در مذهب اماميه باطل است وثانيا : فرق است بين باب وديعه وساير امانات .\r\nچون كه در باب وديعه شخص امين مال را به خاطر مصلحت مالك قبض مىكند\r\nولذا أو محسن است به خلاف ساير امانات ( 1 ) .\r\nيكى ديگر از موارد استثناى قاعده مدعى ومنكر ، مورد \" قتل \" مىباشد\r\nكه مىتوان مدعى قتل را در صورت احتمال صحت ادعاى وى - مورد لوث - از\r\nمسئوليت اثبات معاف دانسته وفقط به قسم اكتفا كند . ومتهم به قتل موظف است\r\nبراي تبرئه خود بينه ودليل اقامه نمايد . مادة 38 قانون حدود وقصاص مىگويد :\r\n\" در موارد لوث ابتدأ از \" مدعى عليه \" شهود معتبر مطالبه مىشود واگر شهود نداشته\r\nباشد مدعى مىتواند براي اثبات مطلب خود 49 نفر از خويشان وبستگان خود را\r\nكه از وقوع قتل آگاهى داشته باشند دعوت كند تا به اتفاق أو جهت اثبات دعوى\r\nقسم ياد كنند . . . \" .\r\nدر اين مورد أبو بصير از امام صادق ( عليه السلام ) روايت مىكند كه : \" خداوند در مورد\r\nقتل احكامى مقرر نمود غير آنچه كه در أموال مقرر داشته است . در مورد أموال مقرر\r\nنمود كه مسئوليت اقامه بينه به عهده مدعى وقسم بر عهده منكر مىباشد ولى در\r\nباب قتل مقرر نمود كه بينه بر عهده مدعى عليه ( متهم ) وقسم بر عهده مدعى\r\n\r\n","description":"","footnote":" ( 1 ) جواهر الكلام 25 : 276 . ","page_name":" 133 ","page_number":133},
  {"content":"\r\n( شاكي ) باشد براي آن كه خون مسلمانى هدر نرود \" ( 1 ) . اين حكم از مختصات نظام\r\nقضائي اسلام مىباشد ودر قانون قضائي غرب اشاره اى به آن نشده است .\r\n\r\n","description":"","footnote":" ( 1 ) وسائل الشيعة 18 : 171 ، باب 3 از أبواب كيفية الحكم ، حديث 3 . ","page_name":" 134 ","page_number":134},
  {"content":"\r\n\r\nفصل دوم\r\nعناصر وأدله اثبات دعوى\r\n1 - مقدمه\r\n2 - اقرار\r\n3 - سند\r\n","description":"","footnote":"","page_name":" 135 ","page_number":135},
  {"content":"\r\n","description":"","footnote":"","page_name":" 136 ","page_number":136},
  {"content":"\r\n\r\nعناصر وأدله اثبات دعوى - 1\r\nمقدمه\r\n1 - معاينات وتحقيقات محلى\r\nمعاينات فنى\r\n2 - قرعه\r\n","description":"","footnote":"","page_name":" 137 ","page_number":137},
  {"content":"\r\n","description":"","footnote":"","page_name":" 138 ","page_number":138},
  {"content":"\r\n\r\nمقدمه\r\nقبل از شروع در أصل بحث براي تحديد وتوضيح موضوع بحث ، مقدمتا\r\nمطالبى را متذكر مىشويم :\r\nمطلب أول : معاينات وتحقيق محلى ومعاينات فنى در قانون مدنى از أدله\r\nاثبات به حساب نيامده است .\r\nمعاينات محلى عبارت است از : ديدن محل ومشاهده وضعيت وقراين موجود\r\nبه وسيله دادگاه كه در كشف قراين وامارات ومآلا در اثبات يا نفى دعوى مؤثر\r\nاست . مثلا در مورد دعوى ديوار مشترك ، مىتوان با معاينه محلى قراين واماراتى از\r\nقبيل : ترصيف يا وضع سر تير را مشاهده نمود وبه وسيله آن دليل دعوى را كشف\r\nنمود ودر مقابل مادة 358 قانون آيين دادرسى مدنى مىگويد : \" تحقيقاتى كه دادگاه\r\nبراي كشف امرى در خلال دادرسى لازم بداند از معاينه محل وتحقيق از گواه ها\r\nومسجلين اسناد وملاحظه پرونده مربوط به دادرسى وأمثال اينها تحصيل دليل\r\nنيست \" . كه اين مادة معاينات وتحقيقات انجام شده توسط دادگاه را تحصيل دليل\r\nندانسته با اين كه در مثال فوق دستور دادگاه وجدانا تحصيل دليل مىباشد .\r\n","description":"","footnote":"","page_name":" 139 ","page_number":139},
  {"content":"\r\nواما تحقيقات محلى عبارت است از : اطلاعات أهل محل در مورد دعوى واين\r\nامر محدود به مواردى است كه مطابق قانون ، بدان استناد شده ، مادة 426 قانون\r\nآيين دادرسى مدنى مىگويد : \" در مواردى كه مطابق قانون به گواهى گواه ها مىتوان\r\nاستناد نمود هر گاه يك طرف يا طرفين به اطلاع أهل محل متمسك شوند . اگر چه به\r\nطور كلى ذكر كنند وأسامي مطلعين را نبرند ، دادگاه تحقيق محلى مىنمايد \" .\r\nبا ملاحظه مجموع مواد مربوط به شهادت وتحقيق محلى چنين به نظر مىرسد\r\nكه تحقيق محلى واطلاع مطلعين ، غير از شهادت مىباشد چون شهادت شرايط\r\nويژه دارد كه در تحقيق محلى رعايت آن لازم نيست . مثلا شرايط مربوط به شخص\r\nشاهد از قبيل : وثاقت يا عدالت ورابطه وى با صاحب دعوى ومجازاتها تعييني در\r\nصورتي كه بر خلاف واقع شهادت دهد وهمچنين شرايط مربوط به أصل شهادت\r\nاز قبيل آن كه شهادت بايد مستند به حس باشد ونه حدس . واين كه اگر شهادت در\r\nمحدوده قانوني خود مورد جرح قرار نگيرد ، دادگاه موظف است آن را مورد استناد\r\nقرار داده وبر طبق آن حكم نمايد . مراعاة هيچ يك از اين شرايط در تحقيق محلى\r\nلازم نيست . بر اين مبنا تحقيق محلى با شهادت فرق پيدا مىكند ودر شهادت\r\nرعايت شرايط خاصي لازم است كه در تحقيق محلى لازم نيست .\r\nبنابر اين ، گفته دكتر سيد حسن امامي مبنى بر اين كه : \" اطلاعات أهل محلى\r\nمانند شهادت است \" وبر اين أساس بر قانون مدنى خرده گرفته وگفته است : \" قانون\r\nمدنى اطلاعات أهل محل را در رديف أدله اثبات دعوى به شمار نياورده است\r\nوحال آن كه مناسب بود اطلاعات أهل محل را در كتاب شهادت يا جداگانه متذكر\r\n","description":"","footnote":"","page_name":" 140 ","page_number":140},
  {"content":"\r\nمىگرديد \" ( 1 ) . صحيح به نظر نمىرسد چرا كه اطلاعات أهل محل با شهادت فرق\r\nدارد .\r\nدر هر حال اگر دليل را به معناى خاص آن يعنى آنچه كه مورد استناد أصحاب\r\nدعوى در مقام اثبات يا دفاع قرار مىگيرد دانسته وآن را مقيد به قانون بدانيم يعنى\r\nآنچه كه قانون آن را دليل بداند ، تحقيق محلى از عداد أدله اثبات قانوني خارج\r\nخواهد بود . واما اگر دليل را به معناى عام آن تفسير كنيم يعنى آنچه كه در كشف\r\nمجهول قضائي مؤثر است بنابر اين تحقيق محلى \" اطلاع مطلعين \" جزء أدله اثبات\r\nمحسوب مىگردد .\r\nاما معاينات فنى ونظر كارشناس را نيز قانون مدنى از أدله اثبات ندانسته\r\nوهمچنين قانون آيين دادرسى مدنى ، به دليل بودن نظر كارشناس صراحت ندارد\r\nچنين به نظر مىرسد كه حقوقدانان آن را به عنوان دليل مستقل تلقى ننموده اند ولى\r\nفقه اسلامى آن را دليل دانسته است گرچه در مبناى اعتبار آن ميان فقها اختلاف نظر\r\nمىباشد . عده اى آن را از مصاديق شهادت به شمار آورده اند لذا عدالت تعدد ،\r\nذكوريت وعدم اتهام را در أهل خبره شرط دانسته اند ، در اين زمينه محقق ثاني\r\nصاحب جامع المقاصد مىگويد : در مقوم ( كارشناس تعيين قيمت ) تعدد ،\r\nذكوريت ، عدالت ومعرفت به قيمت شرط است . وشهيد أول عدم اتهام را نيز شرط\r\nدانسته است . محقق ثاني نيز نظر وى را تأييد كرده ومىگويد : \" وهو ظاهر فإنه شاهد\r\nفيعتبر لقبول شهادته عدم التهمة ، يعنى شخص مقوم چون شاهد است بايد متهم\r\n\r\n","description":"","footnote":" ( 1 ) دكتر سيد حسن امامي ، شرح حقوق مدنى 4 : 243 . ","page_name":" 141 ","page_number":141},
  {"content":"\r\nنباشد \" ( 1 ) .\r\nهمچنين صاحب جواهر مىگويد : شرط است در مقوم ، عدالت ، معرفت به\r\nقيمت ، تعدد ، ذكوريت وعدم اتهام ( 2 ) .\r\nعلامه شيخ انصارى نيز در كتاب مكاسب مىگويد : \" چنانچه أهل خبره از نظر\r\nوحدس خود اخبار كند ، لازم است ، عدالت ، زيادتى معرفت ودانش در موضوع\r\nمورد اظهار نظر نسبت به وى مورد ملاحظه قرار گيرد وبر آن أساس بر أو وصف أهل\r\nخبره اطلاق مىشود \" ( 3 ) .\r\nبر اين أساس مادة 260 قانون اصلاح موادى از قوانين آيين دادرسى كيفرى\r\nمصوب سال 1361 مىگويد : \" به طور كلى در أمور كيفرى وجرايم گزارش كتبي\r\nضابطين دادگسترى واشخاصى كه براي تحقيق در أمور كيفرى مأمور شده اند\r\nوهمچنين اظهارات گواهان وكارشناسان معتبر است . به شرط آن كه ضابطين ،\r\nكارشناسان وگواهان لا أقل دو نفر وعادل باشند . . . \" بنابر اين مادة مزبور در مورد نظر\r\nكارشناس ، طبق رأى مشهور بين فقها تعدد را شرط نموده است .\r\nدر مقابل ، علامه أصفهاني در تعليقه خود بر مكاسب مىگويد كه : اعتبار نظر\r\nكارشناس وأهل خبره مبنائى مستقل دارد وربطى به شهادت ندارد ومبناى اعتبار\r\nآن رويه وسيره عقلا مىباشد چرا كه عقلا در موارد احتياج به نظر ورأى أهل خبره\r\n\r\n","description":"","footnote":" ( 1 ) جامع المقاصد ، كتاب المتاجر 1 : 249 ، طبع قديم .\r\n( 2 ) جواهر الكلام 23 : 390 .\r\n( 3 ) كتاب المكاسب : 273 . ","page_name":" 142 ","page_number":142},
  {"content":"\r\nمراجعه مىكنند ( 1 ) .\r\nتحقيق وافى ايجاب مىكند كه موضوع را در سه مبحث مورد نظر ودقت قرار\r\nدهيم :\r\nمبحث أول : در أصل دليل بودن نظر كارشناس .\r\nمبحث دوم : در مبناى دليليت واستقلال يا عدم آن .\r\nمبحث سوم : در كيفيت دليل بودن آن ، واين كه آيا حجيت ذاتي دارد يا تنها\r\nحجيت قضائي دارد .\r\nمبحث أول : نظر كارشناس ، خود دليل قانوني به معنى أخص مىباشد چرا كه اگر\r\nآن را تنها در موارد حصول اطمينان دليل بدانيم قاضى نخواهد توانست با استناد به\r\nنظر كارشناس رأى بدهد مگر آن كه خود اطمينان پيدا كند ، واين براي قاضى در\r\nبسيارى از موارد ، غير ممكن است چرا كه نظر ورأى كارشناس بر مبناى حرفه\r\nوتخصص است ، وچه بسا قاضى در آن حرفه تخصص ندارد پس نمىتواند به\r\nاطمينان برسد . مثلا : اگر مدعى در دادخواستى ادعا كند كه مدعى عليه به زمين\r\nملكي وى تجاوز نموده وحاكم نيز مسأله را به كارشناس واگذار كند وكارشناس أمور\r\nثبتى پس از معاينه محل وملاحظه پرونده ثبتى ، رأى به تجاوز مدعى عليه\r\n( خوانده ) بدهد . پس در اين صورت اگر قاضى در رشته أمور ثبتى تخصصى نداشته\r\nباشد چطور مىتواند به نظر كارشناس اطمينان پيدا كند ؟ !\r\nواگر نظر كارشناس را دليل قانوني ندانيم ، قاضى چه وظيفة اى خواهد داشت ؟\r\n\r\n","description":"","footnote":" ( 1 ) حاشية مكاسب 2 : 136 . ","page_name":" 143 ","page_number":143},
  {"content":"\r\nبنابر اين نظر كارشناس را بايد از أدله اثبات دانست ، يا از باب حجيت شهادت\r\n- چنانچه عده اى از فقها همچون محقق ثاني آن را اختيار نموده اند - يا از باب سيره\r\nورويه عقلا بر رجوع جاهل به عالم در أموري كه احتياج به رأى ونظر كارشناس\r\nدارد .\r\nمبحث دوم : مبناى حجيت واعتبار نظر كارشناس غير از مبناى حجيت واعتبار\r\nشهادت مىباشد . بلكه نظر كارشناس موضوعا غير از شهادت مىباشد . چرا كه گاه\r\nشخص در مقام تعيين قيمت مثلا خبر مىدهد كه قيمت جنس معين در بازار اين\r\nمقدار معين است ، چنين اخبارى شهادت محسوب مىشود ، چون از يك واقع\r\nمعينى خبر مىدهد . ولى گاه مىشود كه شخص در مقام تعيين قيمت در اثر كثرت\r\nممارست ودانش مربوط به آن ، طبق نظر خود تعيين قيمت مىكند ، چنين اخبارى\r\nشهادت نبوده ، بلكه اظهار نظر مىباشد ومبناى اعتبار آن نيز همان سيره ورويه\r\nعقلا بر رجوع جاهل در موارد احتياج به أهل خبره مىباشد .\r\nپس نظر أهل خبره وكارشناس ، خود عنواني مستقل ومبناى اعتبارش نيز\r\nمستقل مىباشد . بنابر اين شرايط مربوط به باب شهادت از قبيل تعدد ، ذكوريت ،\r\nعدالت وعدم اتهام در كارشناسى معتبر نيست وتنها وثاقت كارشناس معتبر\r\nمىباشد ، چون سيره ورويه عقلا بر آن است كه شخص جاهل در أموري كه احتياج\r\nبه نظر وكارشناسى دارد به أهل خبره مورد وثوق واطمينان مراجعه كند . وشايد\r\nبتوان از مفهوم مادة 460 قانون آيين دادرسى مدنى استنباط نمود كه اگر قاضى\r\nاحتمال بدهد كه نظر كارشناس با أوضاع وأحوال قضية مطابقت دارد تبعيت از آن بر\r\nقاضى لازم باشد . مادة 460 قانون مزبور مىگويد : \" در صورتي كه عقيدة كارشناس\r\n","description":"","footnote":"","page_name":" 144 ","page_number":144},
  {"content":"\r\n\r\nبا أوضاع وأحوال محقق ومعلوم مسأله موافقت نداشته باشد ، دادگاه متابعت آن\r\nعقيدة را نمىنمايد \" ومفهوم آن چنين است كه اگر قاضى دادگاه احتمال بدهد\r\nعقيدة كارشناس با أوضاع وأحوال مطابقت دارد پس لازم است كه از آن عقيدة\r\nتبعيت نمايد .\r\nمبحث سوم : كيفيت دليل بودن نظر كارشناس . مقدمة بايد گفت كه حجت\r\nودليل بر دو قسم است : أول : أموري كه حجيت آن ذاتي است وبا قطع نظر از باب\r\nقضا وفصل خصومت ، خود اعتبار ذاتي دارد . مثل بينه وشهادت كه اعتبار أو\r\nمخصوص به باب قضا نيست . دوم : أموري كه حجيت واعتبار آن تنها در باب قضا\r\nاست مثل قسم وقرعه كه حجيت واعتبارشان اختصاص به باب قضا دارد وتنها\r\nبراي فصل خصومت وضع شده اند . در مورد بحث بايد بگوئيم كه نظر كارشناس\r\nوأهل خبره حجيتش از قسم أول وذاتي است . ودليل اعتبار آن - يعنى رويه عقلا بر\r\nرجوع جاهل به عالم - اقتضا مىكند كه حجيتش از باب كاشفيت باشد نه براي فصل\r\nخصومت .\r\nمطلب دوم : قرعه .\r\n\" قرعه \" نيز از نظر قانون مدنى وهمچنين قانون آيين دادرسى دليل شناخته نشده\r\nاست ولى فقه اسلامى در موارد مشكل آن را بعنوان دليل به معناى فصل خصومت\r\nشناخته است . در اين زمينه بايد در دو قسمت بحث شود .\r\nنخست : در حدود حجيت قرعه واين كه قرعه در تمام موارد مشكل ومجهول\r\nجارى مىشود يا خير ؟\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nدوم : معناى دليل بودن وكيفيت آن .\r\n1 - حدود حجيت قرعه : بايد گفت كه قرعه تنها در موارد خاص جارى مىشود\r\nمثلا در موارد تعارض بينات واختلاف چند مرد بر سر فرزند متولد شده از كنيز .\r\nوموارد ديگرى كه شخص متتبع در فقه با آن برخورد مىكند ، پس به طور مطلق\r\nوعموم نمىتوان آن را دليل دانست هر چند كه حديث شريف مىگويد : \" كل\r\nمجهول ففيه القرعة \" ( 1 ) چرا كه فقها به چنين مضمونى فتوى نداده اند وحكم به دليل\r\nبودن قرعه در تمام مجهولات ، نا تمام است وفقط دليل بودن آن مخصوص به\r\nموارد خاصي است كه فقها متعرض شده اند وروايات خاصي نيز در آن موارد وارد\r\nشده است .\r\n2 - معناى دليل بودن قرعه : آيا معناى دليل بودن قرعه آن است كه كشف از\r\nواقع معين مىكند يا خير ؟ سيد مير فتاح در عناوين مىگويد : از روايات چنين ظاهر\r\nمىشود كه قرعه همچنان كه كاشف است مثبت هم مىباشد ودر اين مورد به\r\nروايت محمد بن حكيم استدلال مىكند . وى به امام عرض مىكند كه : قرعه هم\r\nخطا دارد وهم به صواب مىرود . امام ( عليه السلام ) در جواب مىفرمايد : آنچه كه خدا\r\nحكم كند خطا ندارد ( 2 ) . ومقصود از كاشفيت آن است كه آنچه خدا حكم مىكند\r\nقطعا مبين واقع است ومخالف واقع نيست ومقصود از اثبات آن است كه آنچه خدا\r\n\r\n","description":"","footnote":" ( 1 ) وسائل الشيعة 18 : 189 ، باب 13 از أبواب كيفية الحكم ، حديث 11 .\r\n( 2 ) همان مدرك ، حديث 11 . ","page_name":" 146 ","page_number":146},
  {"content":"\r\nحكم مىكند پس همان صواب است . خلاصه آن كه در صورتي كه واقع معين در\r\nافراد مورد قرعه وجود داشته باشد قرعه كاشف از واقع است اما اگر واقع معين بين\r\nافراد مورد قرعه نباشد دليل قرعه ابتداءا جعل حكم مىكند ( 1 ) .\r\nاين مبنى غير صحيح به نظر مىرسد چرا كه با دقت در حقيقت قرعه وأدله آن\r\nچنين استنباط مىشود كه قرعه تنها براي فصل خصومت تشريع شده است\r\nوروايت محمد بن حكيم كه مىگويد : قرعه خطا نمىكند براي تأكيد بر حجيت\r\nقرعه مىباشد ، چون عمل به قرعه بر خلاف رويه معمول بين عقلا مىباشد ولذا\r\nسائل در مقام رد عمل به قرعه وحجيت آن مىگويد كه : چگونه مىتوان براي قرعه\r\nاعتباري قائل شد وحال آن كه گاه به خطا مىرود وگاه به صواب . امام ( عليه السلام ) در\r\nجواب اين طرز تفكر مىفرمايد : چيزى را كه خدا حجت دانسته به خطا نمىرود .\r\nواين همان تأكيد بر حجيت قرعه مىباشد والا پر واضح است كه قرعه چيزى\r\nنيست كه در آن خطا نباشد مگر آن را \" وحى \" بدانيم واين غير معقول به نظر مىرسد\r\nچرا كه لازمه اش آن است كه قرعه از امارات هم قويتر باشد ! . پس از ذكر اين\r\nمقدمات اكنون به بحث در أدله اثبات مىپردازيم .\r\n\r\n","description":"","footnote":" ( 1 ) عناوين ( العنوان الحادي عشر ) : 116 . ","page_name":" 147 ","page_number":147},
  {"content":"\r\n","description":"","footnote":"","page_name":" 148 ","page_number":148},
  {"content":"\r\n\r\nعناصر وأدله اثبات دعوى - 2\r\nإقرار\r\n","description":"","footnote":"","page_name":" 149 ","page_number":149},
  {"content":"\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nتعريف وعناصر اقرار\r\n\" اقرار \" در لغت به گفته صاحب أقرب الموارد در مادة \" قرر \" عبارت از : اذعان ،\r\nتصديق واعتراف به حق ديگرى وضد آن است . وصاحب مصباح المنير مىگويد :\r\nاقرار به معناى اعتراف مىباشد . وتعريف اصطلاحى آن در مادة 1259 قانون مدنى\r\nچنين آمده است : \" اقرار عبارت از اخبار به حقي است براي غير ، بر ضرر خود \" .\r\nصاحب جواهر از كتاب وسيله نقل مىكند : اقرار عبارت است از اخبار به حقي بر\r\nضرر خود . واز ديگر فقها نيز قريب به همين مضمون را نقل مىكند . وبعد مىگويد\r\nأولى آن است كه تعريف اصطلاحى آن را در مفهوم ومصداق ، به عرف موكول\r\nكنيم ( 1 ) .\r\nپس اقرار به حسب تعريف قانون مدنى داراى چند جزء است : الف - اخبار به\r\nحق . ب - به نفع ديگرى بودن . ج - بر ضرر خود بودن . كه با خلل در هر كدام از اين\r\nاجزاء صدق اقرار قانوني ( آنچه كه منشأ اثر مىباشد ) مختل مىشود .\r\nالف - شرط اخبارى بودن اقرار مورد اتفاق فقها مىباشد به استثناى بعضي از\r\n\r\n","description":"","footnote":" ( 1 ) جواهر الكلام 35 : 26 . ","page_name":" 151 ","page_number":151},
  {"content":"\r\nحنفي ها كه قائل شده اند به اينكه اقرار \" انشاء \" است . وبعض ديگر گفته اند كه اقرار\r\nدو حيثيت دارد يك حيثيت اخبارى وديگرى حيثيت انشائى ( 1 ) . مؤلف كتاب\r\nالوسيط نيز مىگويد : اقرار از نظر مضمون ومحتوى يك عمل مادي است مثل\r\nشهادت وسوگند وساير اعمال ارادى انسان واز جهتي ديگر چون اقرار مستلزم آن\r\nاست كه شخص \" مقر \" خود را از مخاصمه كنار زده وطرف خود را از اقامه دليل\r\nمعاف بدارد كه اين عمل يك تصرف قانوني است وانشاء محسوب مىگردد . مثل\r\nابراء وعتق كه يك عمل ارادى است وقائم به يك طرف مىباشد ( 2 ) . ومقصود از\r\nاخبار در تعريف تنها اخبار به لفظ صريح نيست . بلكه هر لفظي كه دلالت بر مدعى\r\nنمايد بلكه حتى اگر به اشاره باشد . مادة 1260 قانون مدنى مىگويد : \" اقرار واقع\r\nمىشود به هر لفظي كه دلالت بر آن نمايد \" چرا كه گاه مىشود شخص مقر در مقام\r\nجواب مىباشد وتنها با يك كلمه \" بله \" يا \" آرى \" از أو ، اقرار محسوب مىشود .\r\nومادة 1261 قانون مدنى نيز مىگويد : \" اشاره شخص لآل كه صريحا حاكى از اقرار\r\nباشد صحيح است \" از قيد \" لآل \" معلوم مىشود كه اشاره در صورتي اقرار محسوب\r\nمىگردد كه شخص \" مقر \" عاجز از كلام صريح باشد واگر شخص قادر به تكلم باشد\r\nنمىتوان اشاره أو را اقرار تلقى نمود .\r\nاما چنين تقييدى وجهي ندارد چرا كه انسان قادر به تكلم چنانچه با سر تكان\r\nدادن ، مطلبي را اثبات نمود ولفظي به كار نبرد ، عرف چنين اشاره اى را اقرار تلقى\r\nمىنمايد . پس اشاره شخص \" مقر \" در دلالت بر اقرار مقيد به عجز از تكلم نيست .\r\n\r\n","description":"","footnote":" ( 1 ) الموسوعة الفقهية : 6 ، مادة اقرار .\r\n( 2 ) الوسيط 2 : 484 . ","page_name":" 152 ","page_number":152},
  {"content":"\r\nوهمچنين صدق اقرار واخبار مقيد به لفظ نيست بلكه اخبار در ضمن كتابت هم در\r\nحكم اقرار محسوب مىشود . ومادة 1280 قانون مدنى نيز مىگويد : \" اقرار كتبي در\r\nحكم اقرار شفاهى است \" وصاحب جواهر مىگويد : ظاهر كلمات أصحاب در\r\nتعريف اقرار آن است كه اقرار از مقولة لفظ مىباشد وبا تأمل در كلمات فقها چنين\r\nظاهر مىشود كه حتى اشاره عملي مثل سر تكان دادن اقرار تلقى نمىشود هر چند\r\nحكم اقرار را دارد ( 1 ) .\r\nاما حق را بعضي از حقوقدانان چنين تعريف كرده اند : حق عبارت از اختياري\r\nاست كه قانون براي كسى شناخته تا بتواند امرى را انجام يا ترك نمايد ( 2 ) .\r\nلازم به توضيح است كه مقصود از \" حق \" در تعريف اقرار ، أعم از حق اصطلاحى\r\nاست كه در مقابل ملك استعمال مىشود . چرا كه حق موجود در تعريف ، معناى\r\nعامي است كه شامل ملك ، حق ، حكم ، نسب وغيره مىشود . وبدين وسيله اقرار\r\nبه ملك در أعيان اقرار به حق خيار ، اقرار به اسبقيت حق طرف در أوقاف عامه\r\nومسجد واقرار به نسب ، كلا اقرار ناميده مىشود . به عبارت ديگر : \" حق \" در\r\nتعريف شامل حق عيني وشخصي هر دو مىشود چرا كه \" مقر به \" گاه مال است\r\nوگاه حق وگاه نسب وگاه مىشود كه عين شخصي خارجي است وگاه مىشود كه\r\nبه نحو كلى في الذمة مىباشد .\r\nهمچنين لازم نيست كه اقرار به خود حق تعلق بگيرد بلكه اگر به منشأ حق هم\r\nتعلق بگيرد اقرار بر أو صدق مىكند ، چون شخص مقر ، گاه مستقيما به خود حق ،\r\n\r\n","description":"","footnote":" ( 1 ) جواهر الكلام 35 : 5 .\r\n( 2 ) دكتر سيد حسن امامي ، حقوق مدنى 6 : 23 . ","page_name":" 153 ","page_number":153},
  {"content":"\r\n\r\n\r\nاقرار مىكند . مثلا اقرار مىكند به دين مورد ادعا وگاه به منشأ آن اقرار مىكند . مثلا\r\nاخبار مىدهد به خسارت وارده كه در اثر تصادف يا تلف به وجود آمده است . پس\r\nاقرار يا بايد به خود حق تعلق بگيرد يا به منشأ آن بنابر اين اگر اقرار به امر لغوى تعلق\r\nبگيرد ، تعريف بر آن صدق نمىكند . مثلا اگر دو نفر در يك مطلب علمي محض نزاع\r\nكنند وبعد يكى از متنازعين حرف طرف خود را تصديق كند تعريف اقرار بر آن\r\nصدق نمىكند . يا اگر دو نفر بر سر صخره اى دعوا كنند يك نفر بگويد : وزن آن يك\r\nتن مىباشد وديگرى بگويد : بيشتر از يك تن مىباشد . چنين نزاعي چون منشأ حق\r\nنيست پس اگر يك طرف به نفع ديگرى كنار رود وحرف طرف مقابل را تصديق كند\r\nچنين اخبارى اقرار محسوب نمىشود .\r\nب - \" به نفع ديگرى بودن \" : در تحقق اقرار شرط است كه شخص مقر ، به حقي\r\nبه نفع ديگرى اخبار دهد واگر اخبار به حق به نفع خود مقر باشد چنين اخبارى\r\nاصطلاحا اقرار محسوب نمىشود ، بلكه اين اخبار را دعوى حق مىنامند .\r\nج - \" بر ضرر خود بودن \" : در صدق اقرار بر اخبار مقر ، شرط است كه اخبار بر\r\nضرر مقر باشد چرا كه نكته حجيت اقرار - چنانچه در آينده خواهيم گفت - همان\r\nاست كه اخبار بر ضرر خود مىباشد واگر اخبار بر ضرر مقر نبوده ، وبر ضرر ديگرى\r\nباشد چنين اخبارى را شهادت مىنامند .\r\nگاه مىشود كه اخبار شخص به ظاهر ، اقرار است ولى در باطن اقرار نيست . مثلا\r\nاگر شخص دائن در عمليات اجرائي ، أموال شخص مديون را بازداشت نمايد\r\nوبعدا زن به طرفيت شوهر وشخص دائن اقامه دعوا كند مبنى بر اين كه أموال\r\nبازداشتى از آن اوست . در اين فرض اگر شوهر دعوى زن خود را تصديق كند چنين\r\nتصديقي اقرار محسوب نمىشود ، چرا كه اين تصديق به ضرر أو نمىباشد بلكه به\r\n","description":"","footnote":"","page_name":" 154 ","page_number":154},
  {"content":"\r\nضرر غير كه شخص دائن است مىباشد وچنين اقراري نسبت به شخص طلبكار\r\nاثرى ندارد .\r\n","description":"","footnote":"","page_name":" 155 ","page_number":155},
  {"content":"\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nاقسام اقرار\r\nبا توجه به مباحث گذشته روشن مىشود كه ، اقرار يا شفاهى صورت مىگيرد يا\r\nكتبي وهر كدام يا در محكمه ودادگاه مىباشد ويا خارج از دادگاه . هر يك از اين\r\nاقسام را توضيح مىدهيم :\r\n1 - اقرار شفاهى : عبارت از اقراري است كه شفاها صادر مىگردد . پس اگر در\r\nمحكمه صورت گرفته باشد داراى اعتبار مىباشد .\r\n2 - اقرار كتبي : عبارت از اقراري است كه به وسيله نوشته صورت مىگيرد .\r\n3 - اقرار در خارج از دادگاه : عبارت از اقراري است كه در جلسه رسمي دادگاه\r\nيا در يكى از لوايحى كه به دادگاه تقديم مىشود به عمل نيامده باشد .\r\n4 - اقرار در دادگاه : عبارت از اقراري است كه در حين مذاكره يكى از أصحاب\r\nدعوى در دادگاه ، يا در يكى از لوايحى كه آنها به دادگاه داده اند به عمل آمده باشد .\r\nطبق مادة 366 قانون آئين دادرسى مدنى ، اقرار در حين مذاكره در دادگاه ، اقراري\r\nاست كه به وسيله يكى از أصحاب دعوى در جلسه رسمي مقام قضائي به عمل\r\nآمده است . ومقصود از مقام قضائي أعم از دادگاه وبازپرسى مىباشد . چرا كه\r\nبازپرس هم از نظر تحصيلات وهم از نظر تقوى بايد تمام شرايط قاضى را دارا باشد\r\n","description":"","footnote":"","page_name":" 157 ","page_number":157},
  {"content":"\r\nوابلاغ أو توسط شوراى عالي قضائي صادر شده باشد . بنابر اين ، نظر شوراى\r\nنگهبان مبنى بر يك مرحله بودن قضا وغير شرعي بودن تشكيلات دادسرا غير\r\nصحيح به نظر مىرسد . چرا كه اگر بازپرس وداديار در حد يك قاضى باشد ، نصب\r\nأو به عنوان داديار وبازپرس اشكال ندارد . ودر هر حال اقرار در دادگاه چه كتبي\r\nباشد وچه شفاهى داراى اعتبار يكسان خواهد بود .\r\nاما اگر اقرار در خارج از دادگاه صورت گرفته باشد در حدود وتعزيرات كلا فاقد\r\nاعتبار مىباشد . چرا كه شرط حجيت اقرار در حدود وتعزيرات آن است كه در\r\nدادگاه صورت گرفته باشد ، اما اگر در خارج از دادگاه صورت گرفته باشد حتى اگر به\r\nوسيله شهادت شهود وبينه وقرائن ، اقرار مقر به ثبوت برسد ، چنين اقراري اعتبار\r\nندارد .\r\nاما در غير حدود وتعزيرات مىتوان اين تقسيم را توجيه نمود . چرا كه اقرار در\r\nخارج از دادگاه بايد به وسايل اثبات نزد دادگاه به ثبوت برسد وچنانچه آن وسايل\r\nاثبات داراى شرايط خاصي باشد پس در حدود آن شرايط اقرار ثابت خواهد شد .\r\nمثلا اگر اقرار در خارج از دادگاه به وسيله شهادت به اثبات برسد لازم است حدود\r\nومقررات شهادت رعايت شود واگر شهودي را كه براي اثبات اقرار مدعى عليه\r\nاقامه شده غير عادل باشند يا مورد جرح دادگاه واقع شده باشند . آن اقرار به وسيله\r\nشهادت به اثبات نمىرسد لذا مادة 1279 قانون مدنى مىگويد :\r\n\" اقرار شفاهى واقع در خارج از محكمه را در صورتي مىتوان به شهادت شهود\r\nاثبات كرد كه أصل دعوى به شهادت شهود قابل اثبات باشد ويا أدله وقرائنى بر\r\nوقوع اقرار ، موجود باشد \" . زيرا نهايتا اثبات دعوى به وسيله شهادت شده است .\r\nمثلا اگر شخصي براي احقاق حق نسبت به منزل مورد ادعاى خود در محكمه اقامه\r\n","description":"","footnote":"","page_name":" 158 ","page_number":158},
  {"content":"\r\nدعوى نمايد وطرف وى ساكن منزل باشد وسند رسمي هم در دست دارد\r\nوشخص مدعى در دعواي خود به اقرار طرف تمسك كند واتفاقا اقرار هم در\r\nخارج از دادگاه صورت گرفته باشد . چنين اقراري را نمىتوان به وسيله شهادت\r\nشهود به اثبات رساند . چرا كه أصل دعوى با شهادت شهود قابل اثبات نيست چون\r\nمادة 1309 قانون مدنى مىگويد : \" در مقابل سند رسمي يا سندى كه اعتبار آن در\r\nمحكمه محرز شده دعوى كه مخالف با مندرجات آن باشد به شهادت اثبات\r\nنمىگردد \" .\r\nتقسيم مزبور از حقوق فرانسه گرفته شده است چرا كه مادة 1354 قانون مدنى\r\nفرانسه مىگويد :\r\n\" اقراري كه دليل بر عليه خصم مىباشد ، يا در دادگاه واقع مىشود ويا در خارج\r\nاز دادگاه \" . بعدا در مادة 1355 مىگويد : \" اقرار شفاهى خارج از دادگاه را در صورتي\r\nمىتوان به وسيله شهادت اثبات نمود كه أصل دعوى به وسيله شهادت قابل اثبات\r\nباشد ( 1 ) \" 1 .\r\n\r\nأغلب قوانين كشورهاى عربى ، اقرار را به اقرار قضائي تعريف كرده اند . مادة 408 قانون مدنى مصر\r\nمىگويد : \" اقرار عبارت از اعتراف خصم در محكمه به يك عمل مادي در اثناى رسيدگى به دعوى\r\nاست \" . همچنين مادة 93 قانون بينات سوريه اقرار را مقيد كرده به آنچه كه در دادگاه صورت مىگيرد .\r\nمادة 461 قانون مدنى عراق نيز مىگويد : \" اقرار عبارت است از اعتراف خصم در محكمه به حقي بر\r\nضرر خود وبه نفع غير \" . ومادة 210 قانون مدنى لبنان مىگويد : \" اقرار عبارت از اعتراف خصم به\r\nامرى كه بر عليه أو ادعا شده است واقرار يا قضائي است ويا غير قضائي \" . در هر حال آنچه كه از قانون\r\nكشورهاى عربى ظاهر مىشود آن است كه اقرار را به اقرار قضائي تعريف كرده اند واين مطلب از قانون\r\nمدنى فرانسه گرفته شده است . چون مادة 1354 قانون مدنى فرانسه مىگويد : \" اقراري كه به آن مىتوان\r\nبر عليه خصم احتجاج نمود يا قضائي است ويا غير قضائي \" ودر مادة 1356 مىگويد : اقرار قضائي\r\nعبارت از اعترافي است كه خصم يا آن كس كه از طرف أو در اقرار نيابت گرفته ، در دادگاه انجام\r\nمىدهد * وشايد علت اين امر آن باشد كه اقرار اگر در خارج از دادگاه صورت بگيرد احتياج به اثبات\r\nدارد واگر به وسيله قرائن يا شهادت اقرار ثابت شود لازم است كه شرايط شهادت مثلا در آن رعايت\r\nشود . ( * )\r\n\r\n","description":"","footnote":" ( 1 ) الوسيط 2 : 476 .  ( * ) الوسيط 2 : 482 . ","page_name":" 159 ","page_number":159},
  {"content":"\r\n","description":"","footnote":"","page_name":" 160 ","page_number":160},
  {"content":"\r\nشرايط اقرار\r\nبا توجه به تعريف اقرار ، اعتبار اقرار منوط به شرايط زير مىباشد :\r\nالف - اقرار بايد به طور جزم ومنجز باشد وطبق مادة 1268 قانون مدنى : \" اقرار\r\nمعلق مؤثر نيست \" . علامه حلى نيز مىگويد : \" ويشترط تنجيزه فلو علقه به شرط . . . لم\r\nيصح \" ( 1 ) . به طور مثال اگر شخص مدعى عليه \" خوانده \" در محكمه بگويد كه : دعوى\r\nمدعى را قبول دارم به شرط آن كه محمد شهادت بدهد . چنين گفتارى اقرار\r\nمحسوب نمىشود . چون اخبار تحقق نيافته است . صاحب جواهر مىگويد : همه\r\nفقها در اين مورد كه اقرار بايد به نحو منجز باشد اتفاق نظر دارند براي آن كه اقرار به\r\nمعناى اخبار به حقي است واخبار با تعليق منافاة دارد چون اخبار ، متضمن وقوع\r\nمخبر به در خارج مىباشد وتعليق خلاف آن است ( 2 ) .\r\nب - اقرار بايد به نفع غير وبر ضرر مقر باشد . بنابر اين ، اقرار به نسب چون به نفع\r\nغير وبر ضرر مقر نيست ، اقرار محسوب نمىشود . لذا در اقرار به نسب در مورد\r\n\r\n","description":"","footnote":" ( 1 ) قواعد الأحكام 1 : 276 .\r\n( 2 ) جواهر الكلام 35 : 8 . ","page_name":" 161 ","page_number":161},
  {"content":"\r\n\r\nكبير ، لازم است كه \" مقر له \" نيز تصديق كند . مادة 1273 ق - م مىگويد : \" اقرار به\r\nنسب در صورتي صحيح است كه أولا : تحقق نسب بر حسب عادت ممكن باشد .\r\nثانيا : كسى كه به نسب أو اقرار شده تصديق كند ، مگر در مورد صغيرى كه اقرار بر\r\nفرزندى أو شده ، به شرط آن كه منازعى در بين نباشد \" . روشن است كه اگر اقرار به\r\nنسب حقيقتا اقرار باشد نبايد تصديق مقر له در آن شرط شود . لذا مادة 1272 قانون\r\nمدنى مىگويد : \" در صحت اقرار تصديق مقر له شرط نيست . . . \" در حالي كه بر\r\nأساس مادة 1273 تنها در صورتي كه مقر له صغير وتحت يد ومجهول النسب بوده\r\nومنازعى در بين نباشد . ودر خصوص اقرار به فرزندى ، اقرار مىتواند نسب را\r\nاثبات كند . زيرا در روايت آمده است كه بنوت وفرزندى صغير تحت يد مقر ، با\r\nاقرار ثابت مىشود ( 1 ) . اما اثبات نسب در غير فرزندى به وسيله اقرار متوقف بر\r\nتصديق مقر له مىباشد . پس در اقرار به نسب فقط آثاري ثابت مىشود كه بر ضرر\r\nمقر باشد ، از قبيل : وجوب نفقه . ونسب به طور مطلق به اقرار ثابت نمىشود .\r\n\r\n","description":"","footnote":" ( 1 ) وسائل الشيعة 18 : 569 و 570 ، باب 9 از أبواب ميراث ولد ، حديث 1 . ","page_name":" 162 ","page_number":162},
  {"content":"\r\nمبناى اعتبار اقرار\r\nمادة 1275 قانون مدنى مىگويد : \" هر كس اقرار به حقي براي غير كند ملزم به\r\nاقرار خود خواهد بود \" براي حجيت واعتبار اقرار ، به أدله أربعة استدلال شده\r\nاست : قرآن ، سنت ، اجماع وعقل .\r\n1 - \" قرآن \" : مثل آية شريفه : * ( كونوا قوامين بالقسط شهداء لله ولو على\r\nأنفسكم ) * ( 1 ) ، يعنى شهادت به قسط وعدل بدهيد هر چند بر عليه نفس خودتان\r\nباشد . وشهادت بر عليه نفس همان اقرار مىباشد .\r\nآية ديگرى كه بدان استدلال شده است آية شريفه : * ( وليملل الذي عليه\r\nالحق ) * ( 2 ) يعنى كسى كه حق بر عليه اوست اقرار كند .\r\n2 - \" سنت وحديث \" : روايات در باب حجيت واعتبار اقرار زياد است ، از جمله\r\nحديث نبوي كه مىفرمايد : \" قل الحق ولو على نفسك \" ( 3 ) .\r\n\r\n","description":"","footnote":" ( 1 ) سوره نساء ، آية 134 .\r\n( 2 ) سوره بقره ، آية 282 .\r\n( 3 ) تذكره علامه حلى 2 : أول بحث اقرار . ","page_name":" 163 ","page_number":163},
  {"content":"\r\nآيات فوق وحديث نبوي به حسب منطوق امر است بر عدم كتمان حق\r\nووجوب اظهار آن . بنابر اين حجيت ونفوذ اقرار احتياج به متمم ومكمل دارد وآن\r\nعبارت است از : اين كه دستور به اقرار ملازم است با حجيت آن . چرا كه نمىشود\r\nشارع دستور اداى شهادت واقرار بدهد در حالي كه حجيت آن مشكوك باشد . پس\r\nبين امر به اقرار وحجيت واعتبار آن ملازمه هست .\r\nاز جمله احاديثى كه براي اعتبار اقرار بدان استدلال شده است حديث نبوي\r\nمعروف است كه همه فقها آن را ذكر كرده اند : \" إقرار العقلاء على أنفسهم جائز \" ( 1 ) ،\r\nيعنى اقرار شخص عاقل بر عليه خود نافذ است .\r\n3 - \" اجماع \" : اقرار در ميان تمام أقوام وملل معتبر شناخته شده وكسى يا\r\nگروهى از مسلمين وغير مسلمين مخالفت نكرده است .\r\n4 - \" عقل \" : از آنجا كه شخص عاقل بر ضرر خود دروغ نمىگويد . پس اگر\r\nاخبارى بر ضرر خود بدهد احتمال خلاف واقع در أو راه نمىيابد وادعاى أو حتما\r\nمحقق است .\r\nاين نكته سبب مىشود كه اقرار در مقايسه با ديگر أدله مثل شهادت وبينه قويتر\r\nومحكمتر باشد لذا خود به تنهايى موضوع را ثابت مىكند ، ودر مقام اثبات نياز به\r\nدليل ديگرى نيست ودر حقيقت مدعى ( خواهان ) از اقامه دليل معاف مىشود .\r\nلذا مادة 395 قانون آيين دادرسى مدنى مىگويد : \" هر گاه كسى اقرار به امرى نمايد\r\nكه دليل حقانيت طرف است ، خواستن دليل ديگر براي ثبوت آن لازم نيست \" .\r\nولى اين مطلب در باب حدود استثنا شده است ، واقرار در آنجا به تنهايى كافى\r\n\r\n","description":"","footnote":" ( 1 ) وسائل الشيعة 6 : 111 ، باب 3 از أبواب اقرار ، حديث 2 . ","page_name":" 164 ","page_number":164},
  {"content":"\r\nنيست بلكه لازم است در بعضي موارد چهار مرتبه ودر بعضي موارد دو مرتبه اقرار\r\nكند . مشهور بين فقها آن است كه اقرار در حدود به منزله شهادت است . مثلا در \" حد\r\nزنا \" لازم است زانى يا زانية چهار مرتبه اقرار كند تا بتوان بر أو حد جارى نمود . مثل\r\nشهادت بر زنا كه بايد چهار مرد عادل شهادت بدهند تا بتوان بر أو حد جارى نمود .\r\nدر اين زمينه روايتي است از امام باقر ( عليه السلام ) به سند صحيح در باره مردى كه به زن\r\nخود نسبت زنا مىدهد . امام ( عليه السلام ) مىفرمايد : فقط حد قذف بر أو جارى مىشود\r\nواما در مورد اقرار مبنى بر وقوع زنا مىگويد : حدى بر زن نيست مگر آن كه چهار\r\nمرتبه اقرار كرده وبر عليه خود شهادت بدهد ( 1 ) .\r\nمادة 85 قانون حدود وقصاص مىگويد : \" هر گاه مرد يا زنى در چهار جلسه اقرار\r\nبه زنا كند محكوم به حد زنا خواهد شد واگر كمتر از چهار بار اقرار نمايد تعزير\r\nمىشود \" . وهمچنين در مورد حد لواط بايد شخص چهار مرتبه اقرار كند تا بتوان بر\r\nأو حد جارى نمود . در اين زمينه روايتي است از امام صادق ( عليه السلام ) به سند صحيح كه\r\nمىگويد :\r\n\" وقتي كه حضرت على در ميان انبوه أصحاب وياران خود نشسته بود ناگهان\r\nشخصي آمد وگفت : يا أمير المؤمنين ! من با جوانى لواط كرده أم مرا پاكيزه كن . أمير\r\nالمؤمنين ( عليه السلام ) به أو مىگويد : بر گرد به منزل خود شايد كه هذيان مىگويى . مرد\r\nرفت وروز بعد آمد ودو باره سخن ديروز را تكرار كرد وگفت : يا أمير المؤمنين ! مرا\r\nپاكيزه كن وبر من حد جارى كن ، به درستى كه من لواط كرده أم . باز أمير\r\nالمؤمنين ( عليه السلام ) به أو مىگويد : بر گرد به منزل خود شايد كه هذيان مىگويى تا سه\r\n\r\n","description":"","footnote":" ( 1 ) وسائل الشيعة 18 : 446 ، باب 13 از أبواب الحدود ، حديث 1 . ","page_name":" 165 ","page_number":165},
  {"content":"\r\nمرتبه ودر مرتبه چهارم حضرت على ( عليه السلام ) حد را بر أو جارى نمود \" ( 1 ) .\r\nمادة 145 قانون حدود وقصاص مىگويد : \" با چهار بار اقرار به لواط \" حد \"\r\nنسبت به اقرار كننده ثابت مىشود \" .\r\nدر مادة 147 همان قانون مىگويد : \" اقرار كمتر از چهار بار موجب حد نيست\r\nواقرار كننده تعزير مىشود \" .\r\nدر مورد حد \" قوادى \" نيز مشهور فقهاى اماميه مىگويند كه : اقرار يك مرتبه براي\r\nاجراى حد كافى نيست . بلكه بايد دو مرتبه اقرار كند تا بتوان حد بر أو جارى نمود .\r\nوبر اين فتوى چنين استدلال كرده اند كه اقرار ، در باب حدود به منزله شهادت\r\nاست . وچنانچه در باب شهادت براي اثبات \" قوادى \" بايد دو نفر شهادت بدهند لذا\r\nدر باب اقرار نيز بايد دو مرتبه صورت بگيرد تا موجب حد بشود .\r\nمادة 166 قانون حدود وقصاص از مجازات اسلامى مىگويد : \" قوادى با دو بار\r\nاقرار در صورتي كه اقرار كننده بالغ ، عاقل ، مختار وداراى قصد باشد ثابت\r\nمىشود \" . وهمچنين است امر در مورد حد قذف ، سرقت ومساحقه كه با شهادت\r\nدو نفر عادل يا دو بار اقرار مىتوان حد را جارى نمود .\r\nمادة 184 قانون حدود وقصاص مىگويد : \" قذف با دو بار اقرار ثابت مىشود \" .\r\nمادة 216 همان قانون مىگويد : \" سرقتى كه موجب حد است با يكى از راه هاى\r\nزير ثابت مىشود : . . . دو مرتبه اقرار سارق نزد قاضى \" .\r\nمادة 158 مىگويد : \" راه هاى ثبوت مساحقه در دادگاه همان راه هاى ثبوت لواط\r\nاست \" . يعنى يا با شهادت چهار نفر ويا چهار مرتبه اقرار .\r\n\r\n","description":"","footnote":" ( 1 ) وسائل الشيعة 18 : 423 ، باب 5 از أبواب حد لواط ، حديث 1 . ","page_name":" 166 ","page_number":166},
  {"content":"\r\nبا توجه به مطالب فوق ، نتايج زير به دست مىآيد :\r\nالف - قاضى وحاكم نمىتواند در \" حدود \" به علم خود استناد كند . بلكه بايد به\r\nطرق وراه هاى اثبات قانوني استناد كند . چرا كه معقول نيست علم قاضى حجت\r\nباشد واز راه هاى اثبات قانوني حد ، باشد ودر عين حال گفته شود كه راه اثبات\r\nقانوني حد ، چهار مرتبه اقرار ودر چهار جلسه مىباشد . چون اگر علم قاضى براي\r\nاجراى حد كافى باشد چه بسا دادرس وحاكم با يك مرتبه اقرار متهم ، علم پيدا\r\nمىكند . در حالي كه در جريان حضرت على ( عليه السلام ) با اين كه متهم اقرار مىكند\r\nحضرت از وى روى برگردانده وحد را جارى نمىكند مگر بعد از چهار مرتبه اقرار .\r\nودر فتاوى فقها نيز تصريح شده است كه اقرار كمتر از چهار بار ، يا دو بار ، موجب\r\nحد نيست بلكه موجب تعزير است . لذا حجيت علم قاضى در حدود ، بعيد به نظر\r\nمىرسد .\r\nمؤيد اين مطلب جرم مشهود است كه موجب علم مىباشد . شيخ طوسي\r\nمىگويد : در جرم مشهود كه موجب حد مىباشد فقط امام معصوم ( عليه السلام ) مىتواند\r\nحد را جارى نمايد ومنتظر بينه واقرار نمىشود . واما غير امام معصوم ، نمىتواند\r\nبه مجرد مشاهده جرم حد را جارى كند بلكه لازم است به بينه واقرار ، استناد كند ( 1 ) .\r\nفقهاى ديگر نيز همين نظر را دارند . ودر روايتي نيز به همين مضمون از امام\r\nصادق ( عليه السلام ) نقل شده است ( 2 ) .\r\nبنابر اين آنچه كه جمعى از فقها وبه تبع آن مادة 151 قانون حدود وقصاص كه\r\n\r\n","description":"","footnote":" ( 1 ) النهاية ، كتاب الحدود : 691 .\r\n( 2 ) وسائل الشيعة 18 : 344 ، باب 32 از أبواب مقدمات الحدود ، حديث 3 . ","page_name":" 167 ","page_number":167},
  {"content":"\r\nمىگويد : \" حاكم شرع مىتواند به علم خود در \" حق الله \" و \" حق الناس \" عمل كند\r\nوحد الهى را جارى نمايد \" غير صحيح به نظر مىرسد .\r\nب - ارزش واعتبار اقرار ، در موارد حدود تخصيص يافته است . وقاعده \" إقرار\r\nالعقلاء على أنفسهم جائز \" وتنفيذ اقرار به طور مطلق در موارد حدود جارى نيست\r\nبلكه اقرار ، بايد به كيفيت مخصوص ودر چند نوبت صورت بگيرد ، تا ارزش قانوني\r\nومنشأ اثر باشد . البتة اين مطلب به طور مطلق مسلم بين فقها نيست وعده اى از فقها\r\nآن را به حد زنا ولواط اختصاص داده اند ودر غير آن حكم به نفوذ اقرار نموده اند هر\r\nچند يك مرتبه صورت بگيرد .\r\nج - از روايات مربوط به اقرار در حدود ، چنين استنباط مىشود كه اقرار در\r\nحدود بايد در دادگاه صورت بگيرد تا موجب حد بشود واقرار در خارج از دادگاه\r\nمؤثر نمىباشد .\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nشرايط صحت اقرار به حسب اجزاى آن\r\nاقرار داراى چند ركن مىباشد : 1 - مقر . 2 - مقر له . 3 - مقر به .\r\n1 - \" مقر \" :\r\nمقر آن كسى است كه به ضرر خود وبه نفع ديگرى اخبار بدهد . مادة 1262\r\nقانون مدنى در شرايط مقر مىگويد : \" اقرار كننده بايد بالغ ، عاقل ، قاصد ومختار\r\nباشد . بنابر اين ، اقرار صغير ومجنون در حال ديوانگى وغير قاصد ومكره مؤثر\r\nنيست \" با توجه به مادة بالا شرايط مقر به شرح زير مىباشد .\r\nالف - \" بلوغ \" : دليل بر اعتبار بلوغ در مقر أولا : اجماع است . علامه حلى در\r\nتذكره مىگويد : اقرار صغير أعم از مراهق وغير مراهق وأعم از مميز وغير مميز ،\r\nحتى اگر با اذن ولى باشد نزد علماى ما مقبول نيست . هم چنين فقهاء عبارت\r\n\" صبي \" را فاقد ارزش واثر شرعي مىدانند خواه اقرار باشد يا انشاء . ثانيا : مىتوان\r\nگفت : دليل نفوذ واعتبار اقرار ، اطلاق نداشته ، وشامل اقرار صغير نمىشود . وثالثا :\r\nمىتوان به حديث رفع قلم از صبي تمسك نمود كه مفاد آن اين است كه گفته ها\r\nواعمال صغير ، الزام آور نيست در نتيجة اقرار صغير نافذ نمىباشد .\r\n","description":"","footnote":"","page_name":" 169 ","page_number":169},
  {"content":"\r\nولى أحمد بن حنبل وأبو حنيفة گفته اند كه : اقرار صغير مميز ، نسبت به تصرفاتى\r\nكه ولى اذن داده است ، نافذ مىباشد ( 1 ) .\r\nاما عده اى از فقها گفته اند : در موردى كه صغير مميز ، مىتواند تصرف كند ودر\r\nآن استقلال تصرف دارد مثل مورد وصيت ، قبول هبه وصلح بلا عوض مىتواند\r\nاقرار كند واقرار أو نافذ است . وبه قاعده : \" من ملك شيئا ملك الإقرار به \" استدلال\r\nشده است يعنى : كسى كه مالك تصرف باشد پس اقرار أو در آن مورد نافذ است .\r\nولى مرحوم صاحب جواهر مىگويد : چون قاعده : \" من ملك شيئا ملك الإقرار\r\nبه \" مستقل وجدا از قاعده نفوذ اقرار \" إقرار العقلاء على أنفسهم جائز \" نمىباشد ،\r\nبنابر اين على رغم جواز تصرف صبي مميز ، در موارد فوق مىتوان گفت اقرار در آن\r\nموارد نافذ نيست ومىتوان بين قدرت وجواز تصرف در آن موارد وبين نفوذ اقرار\r\nتفكيك قائل شد ( 2 ) .\r\nبعضي از حقوقدانان أمور مربوط به كار يا پيشه كه ولى يا قيم ، اجازه آن را به\r\nمحجور داده باشد ( موضوع مادة 85 ق أمور حسبي ) به موارد فوق ملحق نموده\r\nودر خاتمه بحث اضافه مىكند ومىگويد : صغيرى كه ولى يا قيم ، به أو اجازه داده\r\nاست تا حدود سه هزار ريال \" سيگار \" از كارخانه بخرد وبفروشد وكارخانه دعوى\r\nاقامه كند واز صغير هزار ريال مطالبه ثمن خريد سيگار بنمايد وصغير اقرار به دين\r\nخود كند اقرار مزبور عليه صغير معتبر است ( 3 ) .\r\n\r\n","description":"","footnote":" ( 1 ) تذكره علامه حلى ، 2 ، بحث اقرار .\r\n( 2 ) جواهر الكلام 35 : 104 .\r\n( 3 ) دكتر سيد حسن امامي ، حقوق مدنى 6 : 30 . ","page_name":" 170 ","page_number":170},
  {"content":"\r\nاين الحاق غير صحيح به نظر مىرسد چرا كه مقصود از قاعده آن است كه : كسى\r\nكه قدرت تصرف به نحو استقلال دارد مىتواند اقرار كند واقرار أو نافذ است . ودر\r\nمورد صغير مميز در مواردى كه مستقلا قدرت تصرف ندارد مثل أمور مربوط به كار\r\nوپيشه هر چند كه با اذن ولى باشد اقرار أو نافذ نبوده ومشمول قاعده نمىشود ،\r\nچون قدرت تصرف وى به نحو استقلال نيست . آرى ، اين الحاق بنابر رأى أبو حنيفة\r\nوأحمد بن حنبل كه قائل به نفوذ اقرار صبي مميز در تصرفاتى كه با اذن ولى\r\nمىباشند قابل قبول است .\r\nومنظور از بلوغ در پسر ، اكمال سن پانزده سالگى ونه سال در دختر مىباشد . در\r\nتبصره يك مادة 1210 قانون مدنى مىگويد : \" سن بلوغ در پسر پانزده سال تمام\r\nقمري ودر دختر نه سال تمام قمري است \" . وتحديد بلوغ تنها به سن ، غير شرعي\r\nوبر خلاف ضرورت اسلام مىباشد چرا كه بلوغ از نظر شرع به يكى از سه راه ثابت\r\nمىشود يا به اكمال سن پانزده سال در پسر ونه سال در دختر ويا به احتلام ويا به\r\nظهور مو بر روى عانه ، پس اگر در موردى ، يكى از علامتهاى سه گانه تحقق پيدا كرد\r\nبلوغ ثابت مىشود ومتوقف بر اتمام سن پانزده سال يا نه سال نيست .\r\nب - \" عقل \" : شرط ديگر اقرار كننده آن است كه عاقل باشد ، بنابر اين اقرار\r\nمجنون اعتبار ندارد ودليل اعتبار عقل در مقر ، أولا : اجماع مسلم فقها مىباشد .\r\nثانيا : دليل نفوذ اقرار مخصوص عقلا مىباشد وحديث \" إقرار العقلاء على أنفسهم\r\nجائز \" خاص شخص عاقل مىباشد . در نتيجة اقرار شخص مجنون در حال جنون\r\nمؤثر نيست چه جنون أو فراگير ويا ادوارى باشد .\r\nج - \" قصد \" : يكى ديگر از شرايط شخص اقرار كننده آن است كه در حال اقرار ،\r\nقصد اقرار را داشته باشد . پس اگر شخص مست ، بيهوش ، خواب وغافل ، به ثبوت\r\n","description":"","footnote":"","page_name":" 171 ","page_number":171},
  {"content":"\r\nدين در ذمه خود اقرار كند اقرار أو مؤثر نمىباشد . مدرك اعتبار شرط فوق أولا :\r\nاجماع مسلم فقها مىباشد . ثانيا : مىتوان گفت اقرار بدون قصد ، اقرار نيست چرا كه\r\nطبق تعريف ، اقرار عبارت از اخبار به حقي است به نفع غير وبه ضرر خود . پس بايد\r\nگفتار شخص مقر حالت اخبار وكاشفيت داشته باشد واقرار شخص خواب يا\r\nبيهوش يا مست يا غافل چون فاقد قصد است دلالت بر اثبات مدعاى طرف ندارد\r\nچون كاشفيت ندارد .\r\nد - \" اختيار \" : شرط ديگر اقرار كننده آن است كه در حال اقرار مختار باشد ، بنابر\r\nاين اقرار شخص مكره كه در اثر اعمال شكنجه يا زور يا تهديد به اعمال مخالف\r\nشؤون وحيثيت اشخاص صورت مىگيرد فاقد ارزش واعتبار است . أصل 38 قانون\r\nاساسى مىگويد : \" هر گونه شكنجه براي گرفتن اقرار ويا كسب اطلاع ، ممنوع است ،\r\nاجبار شخص به شهادت ، اقرار يا سوگند مجاز نيست . وچنين شهادت واقرار\r\nوسوگندى فاقد ارزش واعتبار است . . . \" .\r\nمادة 1262 قانون مدنى نيز مىگويد : \" اقرار مكره ، مؤثر نيست \" دليل عدم نفوذ\r\nاقرار شخص مكره ، أولا : اجماع مسلم فقها مىباشد . وثانيا : حديث رفع قلم از نه\r\nچيز ، از جمله اكراه دلالت دارد بر اين كه : آنچه كه از روى اكراه سر زده باشد ، الزام\r\nآور نيست . اما اكراهى كه موجب مىشود تا اقرار ومعاملات بي اثر بشود در مادة\r\n202 قانون مدنى ، چنين تعريف شده است : \" اكراه به اعمالي حاصل مىشود كه\r\nمؤثر در شخص با شعوري بوده وأو را نسبت به جان ، يا مال ، يا آبروى خود ، تهديد\r\nكند به نحوى كه عادتا قابل تحمل نباشد ودر مورد اعمال اكراه آميز ، سن ،\r\nشخصيت ، اخلاق ، ومرد ، يا زن بودن بايد در نظر گرفته شود \" .\r\nشهيد ثاني نيز در بحث اقرار مىگويد : \" در شخص مكره ، فرق نمىكند كه اقرار\r\n","description":"","footnote":"","page_name":" 172 ","page_number":172},
  {"content":"\r\nأو در اثر ضرب وشكنجه باشد يا در اثر تهديد به اعمال مخالف حيثيت وشؤون أو\r\nباشد \" .\r\nه‍ - \" آزاد بودن \" : يكى ديگر از شرايط مقر آن است كه بايد آزاد باشد واقرار\r\nشخص برده وكنيز چه در أمور مالي يا جنايى يا حدود ، مؤثر نيست ودليل اعتبار\r\nحريت در اقرار أولا : اجماع است ، چون فقها در اعتبار آن ، اتفاق نظر دارند وثانيا :\r\nتعريف اقرار ، بر اقرار شخص برده وكنيز ، منطبق نيست ، چون اقرار شخص برده ، در\r\nأمور مالي بر ضرر خود نمىباشد بلكه اقرار أو ، بر ضرر مولا وآقاى خود مىباشد .\r\nولذا اگر مولا اقرار عبد را تصديق كند اقرار وى ، نسبت به أمور جنايى وكيفرى\r\nوحد الهى تنفيذ مىشود . واما نسبت به أمور مالي نمىتوان عبد را محكوم نمود\r\nزيرا عبد هر چه كسب كند مالك نمىشود . واز آن مولا خواهد بود . مولا را هم\r\nنمىتوان محكوم نمود چون اقرار عبد نسبت به غير نافذ نيست . پس بايد شخص\r\nطلبكار منتظر بماند تا آن كه عبد از رقيت خارج وپس از آزادى أو را ملزم به اقرار\r\nنمايد .\r\nو - \" رشد \" : يكى ديگر از شرايط اقرار كننده آن است كه رشيد باشد . دليل بر\r\nاعتبار آن أولا : اجماع فقها مىباشد . ثانيا : شخص غير رشيد محجور است ومستقلا\r\nنمىتواند تصرف كند . پس اقرار أو الزام آور نيست . وثالثا : مىتوان گفت : مفهوم\r\n\" إقرار العقلاء على أنفسهم جائز \" بر شخص سفيه . وغير رشيد منطبق نيست .\r\nابن أثير در مادة عقل ، عاقل را در مقابل أحمق قرار داده وبه حديث زبرقان\r\nاستشهاد مىكند كه مىگويد : \" أحب صبياننا الأبله العقول \" يعنى از ميان فرزندان\r\nخويش ، فرزندى را بيشتر دوست دارم كه ظاهرش إبله وأحمق ، ودر باطن عاقل\r\n","description":"","footnote":"","page_name":" 173 ","page_number":173},
  {"content":"\r\nباشد ( 1 ) .\r\nصاحب مجمع البيان نيز در تفسير آية : * ( فإن آنستم منهم رشدا ) * ( 2 ) مىگويد :\r\nأقوى آن است كه رشد به معناى عقل واصلاح در مال مىباشد . چون موضوع دليل\r\nنفوذ اقرار \" إقرار العقلاء على أنفسهم جائز \" شخص عاقل مىباشد وسفيه ، غير\r\nعاقل است پس دليل نفوذ اقرار ، بر وى منطبق نيست واگر در انطباق عاقل بر\r\nشخص سفيه شك كنيم باز هم نمىتوان به دليل نفوذ اقرار تمسك نمود چون\r\nتمسك به عام در شبهه مصداقيه جايز نيست .\r\nمفهوم \" رشد \" عبارت است از كيفيت نفساني يا ملكه اى در انسان كه أو را از\r\nافساد در صرف مال باز مىدارد ومانع مىشود از صرف مال در أموري كه لايق به\r\nشؤون عقلا نيست واتصاف شخص به آن ملكه به نحوى بايد باشد كه به زحمت از\r\nوى سلب شود . پس اگر شخصي تصادفا در يك معامله مغبون شد ويا در مورد\r\nخاصي أكثر أموال خود را صرف در أمور خيرية نمود ، چنين شخصي را \" سفيه \"\r\nنگويند چرا كه ملاك در سفاهت ، همان ملكه نفساني است كه موجب مىشود\r\nشخص سود وزيان خود را تشخيص ندهد وتصرفاتش در أموال وحقوق مالي\r\nخود ، عقلايى نباشد . ( مادة 1208 قانون مدنى ) .\r\nبنابر اين اقرار شخص غير رشيد نافذ نيست واما اقرار يا معاملات أو در مرحله\r\nاختبار وآزمايش بعد از بلوغ ( مرحله شك در رشد مقر يا معامل ) پس اگر رشد يا\r\nعدم آن در آن معامله يا اقرار معلوم شود حكم آن معامله يا اقرار واضح است . واما\r\n\r\n","description":"","footnote":" ( 1 ) نهاية ابن أثير ، 3 ، مادة عقل .\r\n( 2 ) سوره نساء ، آية 6 . ","page_name":" 174 ","page_number":174},
  {"content":"\r\nاگر معلوم نشد در اين صورت به نظر علامه حلى حكم به صحت معامله محل\r\nاشكال است . اما صاحب جواهر مىگويد : در صورتي كه اختبار وامتحان با اذن ولى\r\nباشد قول به صحت قوى است ( 1 ) .\r\nودر اين جا مناسب است به مشكلى كه در فهم مادة 1210 قانون مدنى\r\nوتناقضى كه با تبصره 2 آن احساس مىشود اشاره كنيم . چرا كه مادة 1210 قانون\r\nمدنى مىگويد : \" هيچ كس را نمىتوان بعد از رسيدن به سن بلوغ به عنوان جنون يا\r\nعدم رشد ، محجور نمود ، مگر آن كه عدم رشد يا جنون أو ثابت شده باشد \" . كه مفاد\r\nآن عبارت است از اين كه اقرار ومعاملات پسر 15 سأله وبعد از رسيدن به سن بلوغ\r\nنافذ است . ونمىتوان أو را محجور نمود . مگر آن كه عدم رشد أو ثابت شده باشد .\r\nپس اگر شك كنيم در رشد پسر 15 سأله نمىتوان أو را محجور نمود .\r\nاز طرفي تبصره 2 مىگويد : \" أموال صغيرى را كه بالغ شده است در صورتي\r\nمىتوان به أو داد كه رشد أو ثابت شده باشد \" كه مفاد آن عبارت است از اين كه در\r\nصورت شك در رشد پسر 15 سأله نمىتوان أموال وى را به أو داد چرا كه أصل ،\r\nعدم رشد وى مىباشد . پس مفاد تبصره 2 با مفاد مادة 1210 منافاة دارد . ودر\r\nمورد صغيرى كه تحت قيمومت قرار گرفته وقهرا محجور مىباشد پس از رسيدن به\r\nسن بلوغ به استناد تبصره 2 بايد حكم به حجر أو ادامه يابد مگر آن كه رشد أو ثابت\r\nشود . وبه استناد مادة 1210 مدنى شخص پس از رسيدن به سن بلوغ نمىتوان أو را\r\nمحجور نمود مگر آن كه عدم رشد أو ثابت شود .\r\nوهمين تعارض وتناقض بين مادة 1210 قانون مدنى ومادة 1254 قانون مدنى\r\n\r\n","description":"","footnote":" ( 1 ) جواهر الكلام 26 : 112 . ","page_name":" 175 ","page_number":175},
  {"content":"\r\nاحساس مىشود . چرا كه مادة 1254 ق - م مىگويد : خروج از تحت قيمومت را\r\nممكن است خود مولى عليه ، يا هر شخص ذي نفع ديگرى تقاضا نمايد . كه مفاد آن\r\nعبارت است از اين كه خروج صغير بعد از بلوغ از تحت قيمومت احتياج به اثبات\r\nرشد در دادگاه دارد . واين با مفاد مادة 1210 ق - م منافاة دارد . چرا كه مادة\r\n1210 ق - م أصل را بر رشد اشخاص بعد از بلوغ قرار داده وخلاف آن احتياج به\r\nاثبات در دادگاه دارد .\r\nبراي توضيح در مورد رفع اين تناقض وهمى لازم است به ذكر دو مقدمه\r\nبپردازيم .\r\nمقدمه أول : شخص بالغ معمولى كه داراى سن 18 يا 20 سال مىباشد به\r\nمغازه اى براي خريد مراجعه مىكند چنانچه صاحب مغازه بدون سابقه قبلي در\r\nجنون يا رشد خريدار شك كند آيا مىتوان گفت به مجرد شك در رشد خريدار ،\r\nفروشنده بايد از فروش به وى امتناع كند يا خير ؟\r\nدر جواب بايد گفت : فروشنده مىتواند با شخص مراجعه كننده مجهول الحال\r\nمعامله كند مگر آن كه عدم رشد وى ثابت بشود ، فقها در اين مورد به سيره قطعيه\r\nبازار ، عرف مردم ، ظاهر حال وأصل صحت در افعال غير استناد مىكنند ( 1 ) . واين\r\nهمان مفاد مادة 1210 ق - م است .\r\nمقدمه دوم : در دو صورت براي غير رشيد قيم نصب مىشود :\r\nالف - در صورتي كه عدم رشد وى متصل به زمان صغر نباشد .\r\nب - در صورتي كه عدم رشد ، متصل به زمان صغر باشد به شرط اين كه ولى\r\n\r\n","description":"","footnote":" ( 1 ) جواهر الكلام 26 : 52 و 53 . ","page_name":" 176 ","page_number":176},
  {"content":"\r\nخاص نداشته باشد . مادة 1218 ق - م مىگويد : \" بر اشخاص ذيل ، نصب قيم\r\nمىشود : . . . 2 - براي مجانين واشخاص غير رشيد كه جنون يا عدم رشد آنها\r\nمتصل به زمان صغر آنها بوده وولى خاص نداشته باشند . 3 - براي مجانين\r\nواشخاص غير رشيد كه جنون يا عدم رشد آنها متصل به زمان صغر آنها نباشد .\r\nونصب قيم توسط دادگاه صورت مىگيرد \" .\r\nومادة 1223 ق - م مىگويد : \" . . . در مورد اشخاص غير رشيد نيز دادستان مكلف\r\nاست كه قبلا به وسيله مطلعين ، اطلاعات كافى در باب سفاهت أو به دست آورده\r\nودر صورتي كه سفاهت را مسلم ديد در دادگاه مدنى خاص ، اقامه دعوى نمايد\r\nوپس از صدور حكم عدم رشد ، براي نصب قيم به دادگاه رجوع نمايد \" وهمچنين\r\nمادة 1225 ق - م مىگويد : \" همين كه حكم جنون يا عدم رشد يك نفر صادر وبه\r\nتوسط محكمه شرع براي أو قيم معين گرديد مدعى العموم مىتواند حجر آن را\r\nاعلان نمايد . . . \" بنابر اين از قانون مدنى چنين استنباط مىشود كه شخص غير رشيد\r\nدر هر دو صورت فوق بايد از طريق دادگاه حكم حجر أو صادر شود . اين مسأله در\r\nفقه نيز مطرح شده است .\r\nدر اين زمينه عده اى از فقها ومشهور معاصرين در مورد سفاهت متصل به زمان\r\nصغر مىگويند : ولايت براي پدر وجد مىباشد واگر پدر وجد نداشته باشد\r\n\" وصى \" عهده دار ولايت مىشود واگر وصى نبود حاكم ولى أو مىشود . شهيد أول\r\nودوم نيز با اين رأى موافقت كرده به استصحاب استدلال مىكنند چون پدر وجد ،\r\nقبل از بلوغ فرزند ، ولايت داشتند وبعد از بلوغ ودر زمان سفاهت شك مىكنيم كه\r\nآيا ولايت آنان باقي است يا خير ؟ دليل استصحاب مىگويد كه ولايت آنان باقي\r\nاست . ولى أكثر فقها با اين رأى مخالفت كرده وگفته اند : كه حجر سفيه متوقف بر\r\n","description":"","footnote":"","page_name":" 177 ","page_number":177},
  {"content":"\r\nحكم حاكم است . صاحب جواهر ( رحمه الله ) از محقق كركى نقل مىكند كه مشهور فقها بر\r\nآنند كه حجر سفيه متوقف بر حكم حاكم است ( 1 ) .\r\nولى با ملاحظه أدله اشتراط رشد ، چنين به نظر مىرسد كه ثبوت حجر بر سفيهى\r\nكه سفاهت أو متصل به زمان صغر مىباشد متوقف بر حكم حاكم نيست ، چون\r\nأدله ، حجر را منوط به خود سفاهت دانسته وحكم حاكم را در اين مورد دخيل\r\nندانسته است . پس دليلي بر توقف حجر بر حكم حاكم نداريم . واز طرفي هم\r\nاستصحاب بقاى ولايت پدر وجد ، ولايت آنان را ابقا مىكند .\r\nاما نسبت به سفاهت متجدد بعد از زمان بلوغ وبا سابقه رشد ، صاحب\r\nجواهر ( رحمه الله ) مىگويد كه : ولايت آن تنها براي حاكم است وحجر در اين مورد از\r\nطريق دادگاه بايد ثابت شود . وى ادعا مىكند كه خلافي در اين مسأله نيست ونيز\r\nچنين استدلال مىكند كه : ولايت پدر وجد با تحقق رشد بعد از بلوغ منتفى شد\r\nواستصحاب ولايت آنان ديگر جارى نيست . واز طرفي چون حاكم بر كسى كه ولى\r\nلازم دارد وولى نداشته باشد ولايت دارد . پس ولايت حاكم بر سفيهى كه سفاهت\r\nأو متصل به زمان بلوغ نباشد ثابت ومطابق با قواعد مىباشد . فقهاى معاصر نيز\r\nهمين رأى را پذيرفته اند .\r\nولى صاحب رياض در اين زمينه مخالفت كرده وگفته است كه : اگر ولايت حاكم\r\nبر سفيهى كه سفاهت أو متصل به زمان بلوغ نباشد اجماعى باشد ، از آن رأى تبعيت\r\nمىكنيم . واما اگر اجماعى نباشد پس در اين صورت ولايت پدر وجد مقدم است .\r\nوچنين استدلال كرده است كه موضوع \" حجر \" خود \" سفاهت \" است وبس . وچيز\r\n\r\n","description":"","footnote":" ( 1 ) جواهر الكلام 26 : 94 . ","page_name":" 178 ","page_number":178},
  {"content":"\r\nديگرى دخالت ندارد وهر جا كه سفاهت تحقق يافت ، حجر هم تحقق مىيابد چه\r\nآن كه متصل به زمان بلوغ باشد ويا نباشد ( 1 ) .\r\nدر هر حال آنچه كه از أدله ظاهر مىشود آن است كه \" سفاهت \" موجب \" حجر \"\r\nاست واما حجر توسط چه كسى صورت مىگيرد ، أدله در مقام بيان آن نيست . ودر\r\nمورد سفاهت متصل به زمان صغر ، چون ولايت پدر يا جد در زمان صغر بوده است\r\nبعد از صغر هم با استصحاب استمرار پيدا مىكند . وحكم حجر ، متوقف بر حكم\r\nحاكم نيست وسيره قطعيه نيز مؤيد اين مطلب است ، چرا كه اگر حجر آنها متوقف بر\r\nحكم حاكم باشد بايد تمام پدران فرزندان خود را نزد حاكم برده تا حكم حجر\r\nجارى نمايد ، در حالي كه سيره عقلا بر اين ترتيب نيست . اما سفيهى كه سفاهت أو\r\nمتصل به زمان صغر نباشد . پس ولايت پدر وجد با تحقق رشد بعد از بلوغ زايل\r\nومنتفى شده وتجديد ولايت احتياج به دليل دارد . ودليلي بر تجديد ولايت آنها\r\nنيست وچون حاكم ولى كسى است كه ولى ندارد بنابر اين ولى أو خود خواهد بود .\r\nبا روشن شدن اين دو مقدمه ، مفاد تبصره 2 واضح مىگردد چرا كه أموال شخص\r\nغير رشيد ومحكوم به حجر را نمىتوان به وى داد مگر آن كه رشد أو ثابت شود .\r\nواين امر با مادة 1210 قانون مدنى تضادى ندارد چرا كه مادة مزبور چنانچه پيش از\r\nاين گفتيم ناظر به افراد مجهول الحالي مىباشد كه سابقه حجر نداشته باشند اما\r\nتبصره 20 ناظر به افرادى است كه سابقه حجر داشته وحكم حجر در باره آنها صادر\r\nشده است وروشن است كه حكم حجر ، در باره آنها ادامه دارد مگر آن كه رشد آنها\r\nتوسط دادگاه ثابت شود .\r\n\r\n","description":"","footnote":" ( 1 ) رياض المسائل 1 : 593 . ","page_name":" 179 ","page_number":179},
  {"content":"\r\nبنابر اين ، رأى هيأت عمومى شماره 30 مؤرخ 3 / 10 / 64 مبنى بر اين كه مادة\r\n1210 ( ناظر به دخالت آنان در هر نوع أمور مربوط به خود مىباشد نه به أمور مالي )\r\nغير صحيح به نظر مىرسد چرا كه أولا : در مادة مزبور كلمه محجور به كار برده شده\r\nاست ومحجور طبق تعريف فقها ومادة 1207 ق - م عبارت است از : \" كسى كه از\r\nتصرف در أموال وحقوق مالي خود ممنوع مىباشد \" پس تفسير كردن \" محجور \" به\r\nعنوان كسى كه قانونا نمىتواند در أمور مربوط به خود تصرف كند ، تأويلى بيش\r\nنبوده وبر خلاف ظاهر است . ثانيا : شخص بالغ مجهول الحال ، ممنوع از تصرف\r\nنيست ومىتوان با أو معامله نمود وسيره قطعيه بر اين امر ثابت است .\r\nز - \" عدم إفلاس \" : يكى ديگر از شرايط مقر آن است كه مفلس وورشكسته\r\nنباشد . مادة 1224 قانون مدنى مىگويد : \" اقرار مفلس وورشكسته نسبت به أموال\r\nخود بر ضرر ديان ، نافذ نيست \" فقها اين شرط را مورد نقد وبررسى قرار داده اند .\r\nفقهاى معاصر قائل به نفوذ اقرار مفلس نسبت به دين سابق يا عين موجود\r\nمىباشند . محقق حلى مىگويد : \" اگر شخص مفلس وورشكسته اقرار به دين سابق\r\nنمايد اقرار أو قبول مىشود \" . صاحب جواهر به عموم حديث \" إقرار العقلاء على\r\nأنفسهم جائز \" استدلال نموده كه مفاد آن شامل اقرار مفلس نيز مىگردد ، چون اقرار\r\nمانند عقد نيست كه توليد حق كند بلكه كاشف از حق مىباشد وكاشفيت اقرار\r\nمشروط به دارا بودن شخص مقر نيست ( 1 ) . شيخ طوسي نيز در مبسوط مىگويد : \" اگر\r\nشخص مفلس محجور ، اقرار كند اقرار أو پذيرفته مىشود ، خواه اقرار أو به عين ويا\r\n\r\n","description":"","footnote":" ( 1 ) جواهر الكلام 25 : 287 . ","page_name":" 180 ","page_number":180},
  {"content":"\r\nبه دين باشد ( 1 ) . صاحب حدائق أصل حجر مفلس را به علت عدم وجود روايتي در\r\nاين زمينه قبول ندارد ( 2 ) .\r\nبه هر حال آنچه كه از أدله اقرار استظهار مىشود آن است كه اقرار مفلس پذيرفته\r\nمىشود ومفلس بودن ، مانع نفوذ اقرار نمىشود . مشكلى كه ممكن است پيش آيد\r\nآن است كه آيا \" مقر له \" با غرماء شريك مىشود يا خير ؟ محقق حلى در كتاب اقرار\r\nمىگويد : \" وفيه تردد \" ( 3 ) يعنى مشاركت \" مقر له \" با غرماء معلوم نيست . ودر نتيجة\r\nوى متوقف است . ولى در كتاب مفلس به طور جزم مىگويد : \" مقر له \" با غرماء در\r\nأموال موجود شريك مىشود . وشهيد ثاني مىگويد : \" الأقوى عدم المشاركة \" ( 4 ) .\r\nمشكل ديگرى كه ممكن است نفوذ اقرار را خدشه دار كند آن است كه : از أدله\r\nاقرار ونفوذ آن چنين استنباط مىشود كه اقرار در حدودي معتبر است كه اخبار\r\nمقر ، به ضرر خود وبه نفع ديگرى باشد اما اگر اقرار به ضرر ديگرى باشد چنين\r\nاقراري حجت نيست ودر مورد مفلس چنانچه اخبار مقر ، به ضرر غرماء وديان\r\nباشد ، اقرار وى حجت نخواهد بود . بنابر اين حجيت اقرار مفلس محدود به\r\nمواردى است كه اقرار بر ضرر شخص مقر باشد واگر به ضرر ديان باشد حجيتى\r\nندارد .\r\n\r\n","description":"","footnote":" ( 1 ) مبسوط 3 : 4 .\r\n( 2 ) حدائق الناضرة 20 : 383 .\r\n( 3 ) جواهر الكلام 35 : 116 .\r\n( 4 ) المسالك 1 : 190 . ","page_name":" 181 ","page_number":181},
  {"content":"\r\n\r\n2 - \" مقر له \" :\r\nركن دوم اقرار \" مقر له \" است ، ومقر له كسى است كه اقرار به نفع اوست ، واعتبار\r\nاقرار نسبت به مقر له منوط به شرايط زير مىباشد :\r\nالف - \" در حين اقرار مقر له بايد موجود باشد \" . مادة 1266 ق - م مىگويد :\r\n\" مقر له بر حسب قانون بايد بتواند داراى آنچه به نفع أو اقرار شده است بشود \" بنابر\r\nاين ، چنانچه اقرار در باره حملى است كه مرده به دنيا آمده است ، چنين اقراري\r\nاعتبار ندارد . مادة 1270 ق - م مىگويد : \" اقرار براي حمل ، در صورتي مؤثر است\r\nكه زنده متولد شود \" كه مفهوم آن عبارت است از آن كه اقرار ، براي حمل در صورتي\r\nكه مرده متولد شود مؤثر نمىباشد .\r\nب - \" مقر له اهليت تملك وتمتع از حق خود را داشته باشد \" . پس اقرار براي\r\nجماد يا حيوان مؤثر نيست . مگر آن كه مقصود اقرار كننده از اقرار به نفع حيوان يا\r\nجماد ، صاحب حيوان وصاحب جماد باشد كه در اين صورت اقرار أو مؤثر خواهد\r\nبود . ممكن است اشكال شود كه اين شرط با صدر مادة 1266 ق - م منافاة دارد كه\r\nمىگويد : \" در مقر له اهليت شرط نيست \" براي رفع تنافى بايد گفت كه : مقصود از\r\nصدر مادة 1266 اهليت تصرف مىباشد چرا كه اقرار به نفع صغير وحملى كه زنده\r\nمتولد مىشود وسفيه ومفلس با آن كه اهليت تصرف ندارند مؤثر مىباشد ، چون\r\nمىتوانند بر حسب قانون داراى آنچه كه به نفع آنان اقرار شده بشوند ( ذيل مادة\r\n1266 ) ومقصود از اشتراط اهليت تملك وتمتع در مقر له آن است كه مقر له مانند\r\nجماد يا حيوان نباشد . در هر حال اقرار به نفع ساختمان مؤثر نيست مگر در أعيان\r\nموقوفه مانند مسجد ، مدرسه ، مشاهد مشرفه وعتبات مقدسه ، كه اقرار به نفع آنها\r\n","description":"","footnote":"","page_name":" 182 ","page_number":182},
  {"content":"\r\nمؤثر مىباشد ولى نه به آن معنا كه ساختمان مالك بشود چون ساختمان اهليت\r\nتملك ندارد بلكه جهت وشخصيت مالك مىشود ، چون وقف ، گاه مىشود كه\r\nداراى موقوف عليه است كه منافع آن به موقوف عليه اختصاص پيدا مىكند وگاه\r\nمىشود كه داراى موقوف عليه نيست . قسم دوم مثل وقف مسجد كه واقف در آن\r\nمنفعت خاصي را ملاحظه نمىكند بلكه مىخواهد عنوان مسجد محفوظ باشد\r\nواما قسم أول كه وقف داراى موقوف عليه مىباشد ومنافع ، اختصاص به آن پيدا\r\nمىكند واين مستلزم آن است كه موقوف عليه مالك عين موقوفه بشود . واين\r\nملكيت به يكى از سه شكل زير تصور مىشود :\r\n1 - موقوف عليه اشخاص حقيقي باشند .\r\n2 - موقوف عليه عنوان كلى باشد .\r\n3 - موقوف عليه حيثيت وجهت باشد .\r\nاما شكل أول كه موقوف عليه \" شخص \" باشد مثل آن كه واقف مزرعه\r\nمشخصى را براي عالم معينى وقف كند . در اين صورت شخص عالم مالك عين\r\nومنافع مىشود وورثه وى آن را به ارث مىبرند ومىتواند آن را بفروشد وزكات\r\nآن بر أو واجب مىشود .\r\nواما شكل دوم كه موقوف عليه عنوان كلى وعام است . مثل آن كه واقف مزرعه\r\nخود را وقف بر عنوان كلى علما ويا فقرا بنمايد . در اين صورت نيز عنوان عام مالك\r\nعين ومنافع آن مىشود . ومتولى آن جهت مىتواند منفعت عين موقوفه را\r\nبفروشد ، اما افراد مالك آن عين نمىشوند مگر بعد از قبض ونيز به ارث منتقل\r\nنمىشود وبه آن زكات تعلق نمىگيرد مگر بعد از قبض .\r\nواما شكل سوم كه حيثيت ، موقوف عليه ومالك باشد مثل وقف منزل براي\r\n","description":"","footnote":"","page_name":" 183 ","page_number":183},
  {"content":"\r\nاسكان طبقه معينى ويا وقف مزرعه براي اطعام فقرا ويا صرف در تعزيه دارى . در\r\nاين صورت حيثيت اسكان واطعام فقرا ، مالك آن عين مىشود . ولى از آنجايى كه\r\nاين حيثيت از نظر عقلا مالكيتش محدود ومضيق مىباشد لذا به ارث منتقل نشده\r\nونمىتواند منافع آن را بفروشد . پس مالكيت آن محدود مىشود به جواز انتفاع به\r\nعين مثل اسكان واطعام واگر كسى آن را غصب نموده ومانع از انتفاع موقوف\r\nعليهم شد ضامن منافع مفوته خواهد بود .\r\nج - \" منع قانوني وشرعي نسبت به تملك آنچه كه به نفع أو اقرار شده است\r\nنباشد \" . مادة 1266 ق - م مىگويد : \" . . . ليكن بر حسب قانون بايد بتواند داراى آنچه\r\nبه نفع أو اقرار شده است بشود \" پس اگر شخص \" مقر \" اقرار كند كه صد هزار تومان\r\nبه فلان شخص از بابت ربا ( غير مشروع ) بدهكار مىباشم . چنين اقراري مؤثر نيست\r\nچرا كه مقر له نمىتواند به حسب قانون وشرع مالك اين مبلغ كه به نفع أو اقرار شده\r\nاست بشود .\r\nد - \" مقر له به كلى مجهول نباشد \" . مادة 1271 ق - م مىگويد : \" مقر له اگر به كلى\r\nمجهول باشد اقرار اثرى ندارد . واگر في الجملة معلوم باشد مثل اقرار براي يكى از\r\nدو نفر معين صحيح است \" .\r\nصاحب جواهر از شهيد أول در دروس وعلامه در تذكره و . . . نقل كرده است كه\r\nتعيين مقر له در صحت اقرار شرط است واگر مقر له به كلى مجهول باشد ، اقرار اثرى\r\nندارد وباطل مىباشد . پس از آن صاحب جواهر اشكال مىكند كه : شخص مقر با\r\nاقرار خود به نفع شخص مجهول ، مال را از ملك خود خارج ساخت ، وآن مال حكم\r\n","description":"","footnote":"","page_name":" 184 ","page_number":184},
  {"content":"\r\nمال مجهول المالك را پيدا مىكند ( 1 ) .\r\nاما علامه ( رحمه الله ) در كتاب تذكره ابتدأ احتمال بطلان اقرار را مطرح نموده ولى بعدا\r\nمىگويد : \" والأقرب الصحة \" يعنى حكم به صحت اقرار در صورتي كه مقر له\r\nمجهول باشد به صحت نزديكتر است . وحاكم مىتواند مال را از دست \" مقر \" گرفته\r\nونزد خود به عنوان امانت نگه دارد تا مالك آن مشخص گردد .\r\nولى با دقت در حقيقت اقرار وأدله آن بايد گفت : چنين اقراري اعتبار ندارد ، زيرا\r\nأولا حجيت واعتبار اقرار از باب كاشفيت است . واگر مقر له به كلى مجهول باشد\r\nچنين اقراري ، كاشفيت ندارد . البتة مىتوان چنين اقراري را در محاكم ثبت نمود\r\nوآن را در صورت جلسه دادگاه منعكس نمود وبه مقدارى كه دلالت دارد براي\r\nآينده به آن به عنوان قرينه استدلال نمود . اما اين اقرار به تنهايى دليل بر ادعاى\r\nمدعى نمىباشد .\r\nثانيا : چنين اقراري عملا در محاكم كشور قابل اعتنا نيست ، چون محاكم وظيفة\r\nدارند حق را به صاحب حق برسانند . اما آنكه مالي را از كسى گرفته ونزد خود به\r\nامانت بگذارند از وظايف محاكم نمىباشد وشرعا نيز چنين وظيفة اى براي محكمه\r\nثابت نيست . چرا كه معلوم نيست صاحب واقعي مال به بودن مال تحت يد مقر\r\nراضى باشد . وموجبى براي انتزاع مال از دست مقر در بين نيست .\r\nواما اگر شخص مقر ، اقرار كند كه اين مالي كه در دست من است از آن يكى از دو\r\nنفر معين مىباشد . پس طبق مادة 1271 ق - م چنين اقراري صحيح است . ودر\r\nصورت جلسه دادگاه ثبت مىگردد وچنانچه يكى از دو نفر معين توانست حقانيت\r\n\r\n","description":"","footnote":" ( 1 ) جواهر الكلام 35 : 120 . ","page_name":" 185 ","page_number":185},
  {"content":"\r\nخود را در مقابل ديگرى اثبات كند أو ، صاحب حق شناخته مىشود . والا اقرار\r\nمزبور در تشخيص دعوى مؤثر نخواهد بود . هم چنين اگر كسى مثلا ادعا كند فرشى\r\nكه در خانه زيد است مال من مىباشد ودادخواستى به محكمه بدهد . وبعد\r\nشخص ديگرى وارد دعوى شده وأو نيز ادعا كند كه فرش مال من است ،\r\nو \" خوانده \" در محكمه اقرار كند كه اين فرش را ، پدرم به عنوان امانت از يكى از اين\r\nدو نفر گرفته است . چنين اقراري مؤثر واقع مىشود ودر صورت اختلاف بين\r\nمدعى ( خواهان ) وشخص ثالث ، دادگاه بايد به اختلافشان رسيدگى نموده وهر\r\nكدام را كه مالك تشخيص داد به نفع وى حكم صادر نمايد .\r\nه‍ - \" عدم تكذيب مقر له \" . يكى ديگر از شرايط آن است كه مقر له ، مقر را\r\nتكذيب نكند واگر مقر له مفاد اظهارات مقر را تكذيب كند چنين اقراري مؤثر نبوده .\r\nومقر ملزم به اقرار خود نيست . علامه حلى ( رحمه الله ) در تذكره مىگويد : تصديق مقر له\r\nشرط نيست ولى عدم تكذيب مقر توسط مقر له شرط است . مادة 1272 ق - م نيز\r\nمىگويد : \" در صحت اقرار ، تصديق مقر له شرط نيست ، ليكن اگر مفاد اقرار را\r\nتكذيب كند اقرار مزبور در حق أو اثرى نخواهد داشت \" مىتوان چنين استدلال كرد\r\nكه اگر اقرار مورد تكذيب قرار گيرد كاشفيت وحكايت وى از واقع سلب مىشود\r\nومانند دو شهادت متعارض تساقط مىكند . پس تكذيب مقر له يا اقرار واخبار\r\nشخص مقر تعارض كرده ، وتساقط مىكنند .\r\nولى اين اقرار به كلى از اعتبار ساقط نمىشود بلكه دلالت آن بر اين كه مال موجود\r\nتحت يد مقر از آن أو نيست پا بر جا وباقي است . بعضي از فقها گفته اند كه محكمه\r\nبه اين دلالت توجه كرده ومال موجود را از شخص مقر مىگيرد ونزد خود به امانت\r\nنگه مىدارد . . . كه اين قول مورد قبول نيست ودليلي بر انتزاع مال از دست مقر\r\n","description":"","footnote":"","page_name":" 186 ","page_number":186},
  {"content":"\r\nنداريم . مگر احراز شود كه صاحب واقعي مال راضى نيست كه مال در دست\r\nشخص مقر بوده باشد .\r\n","description":"","footnote":"","page_name":" 187 ","page_number":187},
  {"content":"\r\n\r\n3 - \" مقر به \" :\r\nمقر به عبارت است از : اخبار شخص مقر ، به حقي به نفع غير وبر ضرر خود .\r\nومقر به گاه مستقيما اخبار به خود حق مىباشد مثل اقرار به دين كه مورد ادعاى\r\nمدعى است وگاه اخبار به خود حق نيست بلكه به منشأ حق مىباشد مثل اخبار به\r\nموضوع خسارت يا تلف كه در اثر تصادف به وجود آمده است كه اين مستقيما\r\nاخبار به حق نيست بلكه اخبار به منشأ حق مىباشد واقرار به حق يا به منشأ حق در\r\nصورتي معتبر است كه داراى شرايط زير باشد .\r\nالف - \" مقر به عقلا يا عادتا ممكن باشد \" چون حجيت واعتبار اقرار از باب\r\nكاشفيت مىباشد ودر صورتي كه مقر به عقلا يا عادتا غير ممكن باشد دلالت\r\nوحكايت وى از واقع خدشه دار واز اعتبار ساقط مىگردد . مثلا هر گاه كسى كه سى\r\nسال عمر دارد اقرار كند بر فرزندى شخص مجهولي براي خود كه داراى 25 سال\r\nعمر مىباشد ، چنين اقراري به علت عدم امكان تولد فرزند 25 سأله از شخص سى\r\nسأله اعتبار ندارد وآثاري كه در باب اقرار به نسب بر عليه شخص مقر ثابت مىشود\r\nدر چنين اقراري ثابت نيست .\r\nهمچنين اگر مقر به عادتا ممكن نباشد مثلا شخص دست فروش عليه دست\r\nفروش ديگر مطالبه يك ميليون دلار نمايد ودست فروش خوانده ( مدعى عليه ) به\r\nصحت ادعاى دست فروش خواهان ( مدعى ) اقرار كند پس چون عادتا تحقق چنين\r\nادعايى غير معقول به نظر مىرسد لذا چنين اقراري كاشفيت خود را از دست داده .\r\nودر نتيجة بي اثر مىباشد .\r\nب - \" بر حسب قانون صحيح باشد \" اگر مقر به عقلا يا عادتا ممكن باشد ولى بر\r\n","description":"","footnote":"","page_name":" 188 ","page_number":188},
  {"content":"\r\nحسب قانون صحيح نباشد چنين اقراري اثر ندارد . مثلا اگر شخص مقر اقرار كند به\r\nاين كه زيد مبلغ صد هزار تومان از أو طلب دارد واين طلب از بابت خريد خمر يا\r\nبازى قمار ويا گروبندى ويا ربا كه طبق قوانين موضوعه كشورى وشرع اسلام چنين\r\nمعاملاتى باطل است وطرف ، مستحق چنين مبلغى نمىشود . پس چنين اقراري اثر\r\nندارد .\r\nدر اين زمينه علامه حلى ( رحمه الله ) در تذكره مىگويد : در مقر به شرط است كه يا مال\r\nقابل تملك باشد ويا اين كه حقي قابل مطالبه باشد مثل حق شفعه ، حد قذف ، حد\r\nقصاص ، يا به حقوق شرعي مثل حقوق ارتفاقى از قبيل حق عبور از درب خانه\r\nديگرى وجارى نمودن آب از نهر وناودان به ملك ديگرى ويا حق گذاشتن سر تير\r\nبر ديوار ديگرى . پس اگر اقرار كند به آنچه كه قابل تملك نيست مثل بول ، غائط\r\nوحشرات ، چنين اقراري لغو وبي اثر مىباشد ويا اگر اقرار كند به آنچه كه از نظر\r\nقانون وشرع قابل تملك نبوده وفاقد ماليت باشد مثل خمر وخنزير . پس چنين\r\nاقراري براي مسلمان صحيح نيست وفاقد اعتبار مىباشد ولى براي كساني كه از\r\nنظر مذهبي مىتوانند مالك بشوند مثل أهل كتاب اقرار أو صحيح مىباشد .\r\nمادة 1269 ق - م نيز به مطالب فوق اشاره كرده ومىگويد : \" اقرار به امرى كه\r\nعقلا يا عادتا ممكن نباشد ويا بر حسب قانون صحيح نيست اثرى ندارد \" وآنچه كه\r\nدر ذيل اين مادة آمده است \" يا بر حسب قانون صحيح نيست \" تكرار مطلبي است\r\nكه در مادة 1266 ق - م آمده است كه مىگويد : \" در مقر له اهليت شرط نيست ليكن\r\nبر حسب قانون بايد بتواند داراى آنچه كه به نفع أو اقرار شده است بشود \" .\r\nج - \" به كلى مجهول نباشد \" بعضي از حقوقدانان گفته اند كه مقر به نبايد به كلى\r\nمجهول باشد وچنين استدلال كرده اند . كه اگر مقر به به كلى مجهول باشد نمىتوان\r\n","description":"","footnote":"","page_name":" 189 ","page_number":189},
  {"content":"\r\nأو را به امر مجهول محكوم نمود وبه موقع به اجرا گذاشت مثلا هر گاه كسى ادعا\r\nكند كه يكصد هزار ريال از ديگرى طلبكار مىباشد وخوانده ( مدعى عليه ) اقرار كند\r\nمبلغى كه مقدار آن را نمىداند به أو مديون است . دادگاه نمىتواند به مقدار خواسته\r\nخواهان ( مدعى ) حكم نمايد ، زيرا به آن مقدار اقرار نشده ونمىتواند أو را محكوم\r\nبه مقدار غير معين كند ويا أو را ملزم به توضيح اقرار نمايد ، زيرا طريقي را قانون\r\nپيش بيني ننموده است . ولى هر گاه مورد اقرار في الجملة مجهول باشد وبتوان قدر\r\nمتيقن به دست آورد اقرار نسبت به آن مقدار ، معتبر خواهد بود مثلا هر گاه كسى\r\nيكصد هزار ريال از ديگرى در دادگاه مطالبه مىنمايد وخوانده بگويد كه : محاسباتى\r\nبا خواهان داشته أم وفقط چند هزار تومان آن باقي مانده است . در اين صورت به دو\r\nهزار تومان كه حد أقل جمع در زبان فارسي است اقرار ، معتبر خواهد بود ( 1 ) .\r\nمرحوم آية الله حكيم ( رحمه الله ) در منهاج الصالحين مىگويد : \" ولو قال له علي مال\r\nالزم به \" ( 2 ) يعنى اگر شخص مقر بگويد مبلغى از مقر له در عهده من مىباشد اقرار أو\r\nمؤثر خواهد بود ، فقها نيز در اين مسأله اتفاق نظر دارند شيخ طوسي در مبسوط\r\nمىگويد : اگر شخص به نحو مبهم به نفع شخص ديگرى به مبلغى از مال اقرار كند ،\r\nاقرار وى صحيح مىباشد وخلافي در اين مسأله نيست سپس مىگويد : از أو\r\nخواسته مىشود كه گفته خود را تفسير كند وچنانچه توضيح داد وتوضيح أو قابل\r\nقبول بود . بر طبق آن قضاوت مىشود اما اگر توضيح نداد به أو گفته مىشود چنانچه\r\nتفسير نكنى حكم به نكول صادر شده ، وقسم به مدعى ( خواهان ) كه مقر له\r\n\r\n","description":"","footnote":" ( 1 ) دكتر سيد حسن امامي ، شرح حقوق مدنى ، 6 : 36 .\r\n( 2 ) منهاج الصالحين 2 : 200 . ","page_name":" 190 ","page_number":190},
  {"content":"\r\nمىباشد محول خواهد شد واگر مدعى ( خواهان ) قسم ياد كرده ومبلغ را معين\r\nنمود حكم به پرداخت مبلغ ياد شده به نفع خواهان ( مدعى ) خواهد شد واگر قسم\r\nياد نكرد دعوى باطل ، وحكم به انصراف هر دو صادر مىشود ( 1 ) .\r\nبنابر نقل صاحب جواهر ( رحمه الله ) مشهور فقهاى اماميه بر آنند كه در صورت عدم\r\nتفسير وامكان آن امر به حبس مقر صادر مىشود ( 2 ) .\r\nلازم به ذكر است كه حكم به الزام شخص مقر ، به تفسير اقرار خود مبنى بر آن\r\nاست كه شخص مقر با علم وآگاهى از مقدار ومبلغ مورد اقرار ، آن را مجهول بيان\r\nكند والا اگر خود علم به مقدار ومبلغ نداشته باشد ومدعى شده كه مبلغ مورد\r\nاقرار را نمىداند . پس نمىتوان وى را ملزم به تفسير نمود بلكه با اداى سوگند بر\r\nعدم علم به مقدار دين ، دادگاه وى را به مقدار متيقن ملزم به ادا مىنمايد .\r\nوبه عبارتى مختصر دليل اعتبار اقرار شامل اقرار به مقدار مجهول مىشود ، چون\r\nاقرار أو اخبار از حقي است به نفع غير وبر ضرر خود . وجهل به مقدار آن خللى به\r\nاعتبار اقرار وارد نمىكند . ومثل آن است كه أصل دين محرز شده ومقدار آن معلوم\r\nنباشد .\r\nد - \" اقرار به زيان شخص مقر باشد \" پس اگر اقرار به دين كند بايد مقر به در ذمه\r\nمقر باشد . واگر به عين خارجي اقرار كند ، مثلا بگويد : اين منزل معين از آن شخص\r\nمعين ، مىباشد . پس لازمه شرط مزبور در عين خارجي آن است كه بايد عين\r\nخارجي تحت تصرف واستيلاى مقر باشد ، واما اگر تحت تصرف وى نبوده وتحت\r\n\r\n","description":"","footnote":" ( 1 ) المبسوط 3 : 4 .\r\n( 2 ) جواهر الكلام 35 : 33 . ","page_name":" 191 ","page_number":191},
  {"content":"\r\nتصرف شخص ثالث باشد . چنين اقراري بر ضرر مقر نبوده بلكه بر ضرر شخص\r\nثالث مىباشد . لذا چنين گفتارى اقرار شناخته نشده بلكه يك ادعا يا شهادت\r\nمحسوب مىگردد . در اين مورد علامه حلى در تذكره مىگويد : اگر قضاوت بر\r\nأساس اقرار به ملكيت مقر به براي مقر له باشد . پس لازم است كه مقر به تحت يد\r\nوتصرف مقر باشد . واما اگر اقرار كند به آنچه كه تحت تصرف واستيلاى شخص\r\nديگرى است پس حكم نمىشود به ملكيت مقر به براي شخص مقر له به محض\r\nاقرار بلكه اين اخبار يك ادعا يا شهادت محسوب مىگردد . وبعد اضافه مىكند كه\r\nاين اقرار لغو نبوده بلكه در بعضي موارد فايده اقرار بر آن مترتب خواهد شد . وآن در\r\nصورتي است كه شخص مقر بعد از اقرار اقدام به خريد مال مقر به بنمايد وآن را به\r\nملك خود در آورد پس به استناد اقرار سابق حكم به نفع مقر له صادر مىشود ،\r\nشهيد ثاني نيز از اين رأى تبعيت كرده است .\r\nتحقيق آن است كه قسمت أول اين كلام صحيح است ، چرا كه در تعريف اقرار\r\nقيد شده است كه مقر به بايد بر ضرر شخص مقر باشد ، واين مستلزم آن است كه\r\nاگر مقر به عين خارجي است ، بايد تحت تصرف واستيلاى شخص مقر باشد چرا\r\nكه اگر مال تحت تصرف شخص ثالث بوده وتصرف أو دليل بر مالكيت وى باشد\r\nپس اقرار به آن مال به زيان شخص مقر نيست .\r\nواما قسمت دوم اين كلام مبنى بر اين كه اگر \" مقر \" اقدام به خريد آن مال از\r\nشخص ثالث نمود ، اقرار سابق مؤثر واقع مىشود غير صحيح به نظر مىرسد ، زيرا\r\nاگر گفتار شخص در موقع اقرار ، اقرار تلقى نشده وادعا يا شهادت شناخته شود بنابر\r\nاين بعد از خريد نيز واقعيت از آنچه كه هست تغيير نكرده وگفتار أو اقرار تلقى\r\nنمىشود .\r\n","description":"","footnote":"","page_name":" 192 ","page_number":192},
  {"content":"\r\n\r\nاحكام اقرار\r\nمادة 1275 ق - م مىگويد : \" هر كس اقرار به حقي براي غير كند ملزم به اقرار\r\nخود خواهد بود \" واين مطلب در أوايل بحث اقرار گذشت وگفتيم كه اقرار ، حجت\r\nاست وشخص \" مقر \" ملزم به اقرار خود خواهد بود . اما آنچه كه در اين جا بايد بدان\r\nمتعرض شويم آن است كه حجيت واعتبار اقرار آيا از باب كاشفيت وى مىباشد يا\r\nاز باب الزام . چون بعضي از فقها گفته اند كه حجيت واعتبار اقرار به معناى الزام\r\nشخص مقر ، به گفتار خود مىباشد واين مطلب صحيح نيست ، زيرا معناى حجيت\r\nواعتبار اقرار همچون بينه عبارت است از : كاشفيت وحكايت وى از واقع ، چون\r\nحقيقت اقرار كاشفيت دارد ، واگر كاشفيت وى ناقص باشد پس با أدله اعتبار آن ،\r\nنقص در كاشفيت جبران مىشود . لذا اگر در محكمه معلوم شد كه اقرار صادره بر\r\nخلاف واقع مىباشد پس آن اقرار اثرى ندارد وچنانچه حجيت واعتبار اقرار از باب\r\nالزام بود بايد گفت كه آن اقرار هم مؤثر است . وبه همين جهت مادة 1276 ق - م\r\nمىگويد : \" اگر كذب اقرار نزد حاكم ثابت شود آن اقرار اثرى نخواهد داشت \" .\r\nاما فقهايى كه حجيت واعتبار اقرار را از باب \" الزام \" مىدانند چنين استدلال\r\nكرده اند كه اگر شخص مقر بعد از اقرار انكار نمود ، انكار وى مسموع نيست . مادة\r\n","description":"","footnote":"","page_name":" 193 ","page_number":193},
  {"content":"\r\n1277 ق - م مىگويد : \" انكار بعد از اقرار مسموع نيست \" واين حكم با حجيت\r\nواعتبار اقرار از باب الزام مناسب است . واگر از باب كاشفيت باشد پس بايد انكار با\r\nاقرار سابق وى معارضه كرده . ودر نتيجة تساقط كنند واقرار از دليليت ساقط شود ،\r\nپس غير مسموع بودن انكار بعد از اقرار دليل آن است كه اقرار صادره از باب الزام\r\nمقر به گفتار خويش مىباشد ولذا انكار بعدى مؤثر واقع نمىشود .\r\nدر جواب از اين استدلال مىگوييم كه حجيت واعتبار اقرار از باب كاشفيت\r\nمىباشد وانكار بعد از اقرار توان معارضه با اقرار قبلي را ندارد . چون اقرار\r\nمستحكمترين دليل به شمار مىآيد چرا كه شخص عاقل بر ضرر خود دروغ\r\nنمىگويد واين نكته در انكار وجود ندارد بلكه شخص مقر ، در انكار خود بعد از\r\nاقرار متهم است . همچنين اگر انكار قبل از اقرار صادر شده باشد . اقرار بعدى بر انكار\r\nقبلي مقدم مىشود .\r\nواما اگر شخص مقر بتواند اثبات كند كه اقرار أو مبنى بر اشتباه يا غلط يا اكراه\r\nبوده ديگر نمىتوان به اقرار وى تمسك نمود . لذا مادة 1277 ق - م مىگويد :\r\n\" . . . ليكن اگر مقر ادعا كند اقرار أو فاسد يا مبنى بر اشتباه يا غلط بوده شنيده مىشود .\r\nهمچنين است در صورتي كه براي اقرار خود عذرى ذكر كند كه قابل قبول باشد مثل\r\nاين كه بگويد : اقرار به گرفتن وجه در مقابل سند يا حواله بوده كه وصول نشده ليكن\r\nدعاوى مذكوره مادامى كه اثبات نشده ، مضر به اقرار نيست \" .\r\n","description":"","footnote":"","page_name":" 194 ","page_number":194},
  {"content":"\r\n\r\nحدود اعتبار اقرار\r\nدر اين جا دو مطلب قابل بحث وبررسى است ، مطلب أول آن كه : چه كسى\r\nمىتواند اقرار كند وگفتار أو اقرار تلقى مىشود . مطلب دوم آن كه : پس از صدور\r\nاقرار از شخص واجد صلاحيت ، اقرار وى تا چه حد نافذ ومعتبر مىباشد وآيا\r\nمطلق است يا نسبى ؟\r\nاما مطلب أول : بعضي از فقها نفوذ اقرار را منحصر به حدود قاعده \" إقرار العقلاء\r\nعلى أنفسهم جائز \" ندانسته وپا را فراتر نهاده واقرار وكيل ووصى وولى را نيز در\r\nبعضي از موارد نافذ دانسته واستدلال كرده اند به قاعده \" من ملك شيئا ملك الإقرار\r\nبه \" يعنى هر كس كه حق انجام كارى را داشته باشد ومالك تصرف در شيئى باشد\r\nاقرار أو نسبت به آن كار نافذ خواهد بود وبه استناد اين قاعده ، حجيت واعتبار\r\nاقرار را توسعه داده واقرار صغير مميز ، نسبت به صدقه ، وصيت ووقف ، نافذ\r\nدانسته اند ، زيرا وى بر تصرفات مزبور قدرت دارد لذا اقرار أو نافذ مىباشد . بنابر اين\r\nشخص وكيل ، ولى ووصى چون مجاز در تصرف مىباشند لذا اقرار آنها در آنچه كه\r\nمىتوانند تصرف كنند هر چند كه به زيان آنها نبوده ، بلكه به زيان ديگرى است نافذ\r\nمىباشد .\r\n","description":"","footnote":"","page_name":" 195 ","page_number":195},
  {"content":"\r\nصاحب جواهر ( رحمه الله ) در بحث اقرار ، قاعده \" من ملك شيئا . . . \" را تنها به موارد\r\nقاعده \" إقرار العقلاء على أنفسهم جائز \" محدود كرده ، واز آن موارد تعدى ننموده\r\nاست ، لذا اقرار وكيل ، ولى ووصى را نافذ ندانسته است ( 1 ) .\r\nحق آن است كه قاعده \" من ملك شيئا . . . \" به عنوان مستقل به ثبوت نرسيده\r\nودليل خاصي بر آن نداريم واجماع بر اين عنوان نيز نداريم وتنها فقها در كتب\r\nخود در بعضي از فروع به آن قاعده استدلال كرده اند همان فروع نيز مورد اختلاف\r\nفقها مىباشد . براي تفصيل بيشتر به كتب فقهى مفصل مراجعه شود .\r\nبنابر اين ، اقرار فقط براي شخص مقر وبه مقدارى كه به ضرر أو وبه نفع ديگرى\r\nاست مؤثر خواهد بود واقرار غير أصيل مؤثر نمىباشد . ومادة 1278 ق - م نيز\r\nمىگويد : \" اقرار هر كس فقط نسبت به خود آن شخص وقائم مقام أو نافذ است ودر\r\nحق ديگرى نافذ نيست . مگر در موردى كه قانون آن را ملزم قرار داده باشد \" . پس\r\nحجيت واعتبار اقرار محدود است به قاعده \" إقرار العقلاء على أنفسهم جائز \"\r\n( موضوع مادة 1259 ق - م ) واقرار وكيل ، ولى ووصى در حق موكل ومولى عليه\r\nنافذ نيست وبا بررسى قوانين موجود موردى كه از حدود قاعده \" إقرار العقلاء . . . \"\r\nتجاوز نمايد ملاحظه نمىشود .\r\nصاحب الوسيط در اين مورد چنين استدلال مىكند كه : اقرار داراى دو بعد\r\nمىباشد يك بعد مادي ويك بعد حقوقى ، اگر بعد مادي آن را ملاحظه كنيم پس\r\nاقرار همچون كتابت ، شهادت وقسم يك عمل مادي محسوب مىگردد . واگر بعد\r\nحقوقى آن را ملاحظه كنيم پس چون مقر شخص مقر له را از اقامه دليل معاف\r\n\r\n","description":"","footnote":" ( 1 ) جواهر الكلام 35 : 102 . ","page_name":" 196 ","page_number":196},
  {"content":"\r\nمىكند بنابر اين يك تصرف قانوني محسوب مىگردد . پس اقرار در واقع يك عمل\r\nمادي است كه محتوى تصرف قانوني مىباشد ومانند حيازت ، استيلاء واداى دين\r\nمىباشد . وى سپس مىافزايد كه : چون اقرار داراى اين دو بعد مىباشد بنابر اين\r\nبراي هر يك از اين دو ، آثار قانوني مترتب مىشود وچون عمل مادي است پس\r\nاحتياج به قبول ندارد . وبالاتر از آن ، انكار بعد از اقرار أو نيز مسموع نخواهد بود هر\r\nچند مقر له اقرار أو را تصديق نكرده باشد . وچون اقرار أو محتوى تصرف قانوني\r\nاست اين امر سبب مىشود كه شخص مقر نسبت به موضوعي كه به آن اقرار نموده\r\nملتزم شود وبه همين جهت شرط مىشود كه مقر بايد اهليت داشته باشد ودر اراده\r\nوى خللى از قبيل اشتباه واكراه وارد نشود ولازم است شخص مقر بالغ ورشيد\r\nباشد .\r\nوى همچنين مىگويد : چون اقرار داراى تصرف قانوني است لذا اقرار وكيل\r\nدادگسترى بدون تصريح به وكالت در اقرار در وكالتنامه أو اعتبار ندارد ( 1 ) مادة 368\r\nوبند 9 از مادة 62 قانون آيين دادرسى مدنى نيز به همين مطلب تصريح دارد . البتة\r\nاين نحو از توكيل در أموري صحيح است كه مباشرت در آن شرط نشده باشد . اما\r\nأموري كه مباشرت در آن شرط شده است ، مثل حدود وتعزيرات ، در اين موارد\r\nاقرار شخص مباشر نافذ است ، واقرار وكيل مؤثر نيست هر چند كه در وكالتنامه وى\r\nتصريح به وكالت در اقرار شده باشد .\r\nمطلب دوم : آيا حجيت اقرار مطلق است يا نسبى ؟ به اين معنا كه آيا اعتبار اقرار\r\nمحدود به آن مقدارى است كه به زيان شخص مقر باشد وتعدى به شخص ثالث\r\n\r\n","description":"","footnote":" ( 1 ) الوسيط 2 : 486 . ","page_name":" 197 ","page_number":197},
  {"content":"\r\nمىكند يا نمىكند ؟\r\nدر جواب مىگوييم كه : طبق مادة 1278 ق - م وفقه اسلامى ، اقرار هر كس فقط\r\nنسبت به خود آن شخص وقائم مقام أو نافذ است ودر حق ديگرى نافذ نيست ،\r\nپس اگر شخص مدعى عليه ( خوانده ) در دعوايى نسبت به منزل مسكونى خود\r\nاقرار كند كه منزل از آن مدعى ( خواهان ) است پس اين اقرار در حدود شخص مقر\r\nنافذ ومعتبر مىباشد ونسبت به شخص ثالث مؤثر نمىباشد . مثلا اگر دائنى وارد\r\nدعوى بشود ومنزل را از بابت دين خود مطالبه كند نمىتوان أو را نسبت به اين اقرار\r\nملزم دانست بلكه أو مىتواند به عنوان شخص ثالث وارد دعوى بشود وادعا كند\r\nكه اين اقرار \" صوري \" است وبراي فرار از دين به عمل آمده است . ويا در دعوايى\r\nكه عليه شركا اقامه شده باشد يك نفر از شركا اقرار كند كه در ملك مشترك به نحو\r\nاشاعه تصرف مىنمايد ، پس اقرار أو تنها در حدود شخص مقر نافذ ومؤثر مىباشد\r\nوبه ساير شركا تعدى نمىكند . ويا اگر يكى از ورثه به حقي در تركه موجود اقرار\r\nكند ، پس اقرار وى نسبت به خود أو معتبر مىباشد وبه ساير ورثه سرايت نمىكند .\r\nبنابر اين حجيت واعتبار اقرار نسبى است ومحدود به خود مقر وقائم مقام اوست\r\nوبه اشخاص ديگرى سرايت نمىكند . - 1\r\n","description":"","footnote":"","page_name":" 198 ","page_number":198},
  {"content":"\r\n\r\nتجزيه اقرار\r\n\" اقرار \" از نظر قيود وملحقات به سه قسم تقسيم مىشود :\r\nبر أساس تقسيمى كه از حقوق فرانسه گرفته شده ،\r\n1 - اقرار ساده وبسيط .\r\n2 - اقرار مقيد وموصوف .\r\n3 - اقرار مركب .\r\n1 - \" اقرار ساده وبسيط \" : مقصود از آن اقراري است كه تمام مطلب مورد\r\nادعاى مدعى را ، مدعى عليه ( خوانده ) بپذيرد ، مثل آن كه مدعى ( خواهان )\r\nبگويد : \" من مبلغ يك ميليون ريال بابت قرض الحسنة از مدعى عليه ( خوانده )\r\nطلب دارم \" ومدعى عليه در جواب ، تمام ادعاى خواهان را بپذيرد . ويا آن كه\r\nمدعى ادعا كند كه نصف مبلغ فوق را پرداخته ونصف ديگر آن باقي مانده است كه\r\nبايد بپردازد ومدعى عليه در جواب ، تمام ادعاى مدعى را بپذيرد ويا آن كه\r\nمدعى ، بگويد : مبلغ يك ميليون ريال از مدعى عليه طلب دارد كه به مدت دو سال\r\nبايد آن را بپردازد ومدعى عليه تصديق كند . پس در تمام اين موارد اقرار صادره از\r\nمدعى عليه بسيط وساده است وقابل تجزيه وتفكيك نيست .\r\n","description":"","footnote":"","page_name":" 199 ","page_number":199},
  {"content":"\r\n2 - \" اقرار مقيد وموصوف \" : مقصود از اقرار موصوف آن است كه وصف وقيد\r\nمندرج در اقرار مربوط به همان قرارداد منشأ حق مورد مطالبه مدعى باشد . مثلا اگر\r\nمدعى ادعا كند كه مبلغ يك ميليون ريال از مدعى عليه طلب دارد ومدعى عليه در\r\nجواب ، مبلغ مورد ادعا را بپذيرد ولى بگويد كه مقيد به مدت بوده است كه بايد\r\nبعد از دو سال آن را بپردازد . در واقع اقرار أو مقيد است به مدت واين قيد مربوط به\r\nهمان قراردادى است كه منشأ حق مىباشد ، ويا آن كه اقرار كند سر رسيد دين\r\nمشروط به شرطي بوده است مثل فروختن خانه كه اگر خانه خود را فروخت دين\r\nمورد ادعا را بپردازد . در اين دو مثال اقرار مقيد به قيد ووصفى است كه مربوط به\r\nهمان قرارداد مىباشد ، وامرى است كه همزمان با خود قرارداد صورت گرفته\r\nاست نه قبل ونه بعد آن ومطلب مستقل وجداى از قرارداد نمىباشد .\r\nعلما وفقهاى اماميه در اقرار مقيد وموصوف اختلاف كرده اند ، جمعى بر آنند\r\nكه اقرار مقيد ، قابل تجزيه است . علامه حلى در تذكره اين رأى را به أبو حنيفة وأكثر\r\nعلماى اماميه نسبت مىدهد ، آنان استدلال مىكنند به اينكه قيد مدت واجل\r\n- مثلا - به منزله دعوى جديد مىباشد ومىگويند : اقرار مقيد به مدت تجزيه\r\nمىشود كه نسبت به أصل دين اقرار است ونافذ ونسبت به مدت واجل ادعائى\r\nاست كه مدعى عليه ( خوانده ) موظف به اثبات آن مىباشد .\r\nصاحب جواهر رأى فوق را از أبو على وشيخ طوسي در مبسوط وابن إدريس در\r\nسرائر وصاحب جامع الشرائع وارشاد وشرح آن وايضاح نقل نموده كه : اقرار ، به\r\nدين مؤجل تجزيه مىشود وأصل دين قبول ، ولى دعوى مدت تنها با اثبات\r\n","description":"","footnote":"","page_name":" 200 ","page_number":200},
  {"content":"\r\nپذيرفته مىشود ( 1 ) .\r\nصاحب رياض المسائل نيز به تبعيت از ماتن ، همين رأى را پذيرفته است ( 2 ) .\r\nشهيد ثاني نيز نظر محقق حلى را چنين استنباط كرده كه وى هم معتقد به رأى فوق\r\nمىباشد ومىگويد كه اين رأى أكثر فقها مىباشد ( 3 ) .\r\nجمعى ديگر از فقها مىگويند : اقرار مقيد وموصوف تجزيه نمىشود ودر نتيجة\r\nاگر شخص خوانده ( مدعى عليه ) اقرار به دين مؤجل كند تمام گفتار أو به نحو تقييد\r\nپذيرفته وتفكيك نمىشود .\r\nشيخ طوسي در مبسوط رأى مذكور را اختيار نموده ومىگويد : \" اگر اقرار كننده\r\nبگويد : هزار درهم به فلان شخص به نحو مؤجل بدهكارم پس أصل دين ثابت\r\nمىشود ، ولى مدت واجل مورد اختلاف است . بعضي مىگويند كه : تأجيل وقيد\r\nهم ثابت مىشود وصحيح نيز همين است \" ( 4 ) .\r\nوصاحب جواهر نيز رأى دوم را به عده اى از فقها نسبت مىدهد ( 5 ) .\r\nعلامه حلى در تذكره مىگويد : \" ذكر اجل ومدت ، مانند آن است كه شخص\r\nمقر بگويد : هزار درهم طبري يا موصلى به مدعى ( خواهان ) بدهكارم \" .\r\nخلاصه متأخرين از فقهاى اماميه رأى دوم را اختيار نموده اند وگفته اند : اقرار\r\nمقيد ، قابل تفكيك نيست واگر بنا باشد فقط به قسمت أول كلام شخص مقر استناد\r\n\r\n","description":"","footnote":" ( 1 ) جواهر الكلام 35 : 28 .\r\n( 2 ) رياض المسائل 2 : 240 .\r\n( 3 ) مسالك الأفهام 2 : 132 .\r\n( 4 ) المبسوط 3 : 35 .\r\n( 5 ) جواهر الكلام 35 : 28 . ","page_name":" 201 ","page_number":201},
  {"content":"\r\nنمود وكلام أو تجزيه شود به شخص مقر ضرر وارد خواهد شد چرا كه گاه مىشود\r\nمدت واجل در اقرار ، طولانى است . واگر آن را ناديده بگيريم زيان زيادى به مقر\r\nوارد وموجب مىشود كه شخص از ذكر حقيقت خوددارى نمايد .\r\nدر كتب حديث روايتي است از امام صادق ( عليه السلام ) در كيفيت قضاوت حضرت\r\nعلى ( عليه السلام ) كه مىگويد : \" حضرت على ( عليه السلام ) در قضاوت خود گفته هاى\r\nمتخاصمين را تجزيه نمىنمود واين طور نبود كه أول گفتار شخص را قبول\r\nوآخرش را قبول نكند \" ( 1 ) .\r\nحقوقدانان نيز كلا معتقد به عدم تجزيه اقرار موصوف مىباشند ومىگويند :\r\nشخص دائن يا تمام گفتارهاى شخص \" مقر \" را مىپذيرد پس اقرار آن را تجزيه\r\nنمىكند ويا آن كه أصلا اقرار أو را قبول نمىكند پس بايد براي اثبات دين خود\r\nدليلي غير از اقرار بياورد ومسؤوليت اثبات به عهده مدعى است .\r\nمادة ( 1282 ق - م ) مىگويد : \" اگر موضوع اقرار در محكمه مقيد به قيد يا\r\nوصفى باشد ، مقر له نمىتواند آن را تجزيه كرده ، از قسمتى از آن كه به نفع اوست\r\nبر ضرر مقر استفاده نمايد واز جزء ديگر آن صرفنظر كند \" .\r\nلازم به ذكر است كه آنچه گفتيم مخصوص موردى است كه قيد ووصف متصل\r\nبه مقر به بوده باشد واما اگر منفصل باشد وبين قيد يا وصف ومقر به به سكوت يا\r\nغير سكوت فاصله بيفتد . پس بين قيد ومقر به تجزيه شده وقول به تجزيه اقرار ،\r\nصحيح مىباشد .\r\n\r\n","description":"","footnote":" ( 1 ) \" كان أمير المؤمنين لا يأخذ بأول الكلام دون آخره \" ، ( وسائل الشيعة 18 : 158 ، باب 4 از أبواب\r\nآداب القاضي ، حديث 3 ) . ","page_name":" 202 ","page_number":202},
  {"content":"\r\n3 - \" اقرار مركب \" : مقصود از اقرار مركب آن است كه قيد يا وصف مندرج در\r\nاقرار ، در واقع ونفس الامر يك أمر مستقل وجديد از قرارداد ، موجب حق\r\nمىباشد هر چند كه مربوط به همان قرارداد بوده باشد . مثل اين كه شخص مدعى ،\r\nادعا كند كه مبلغ يك ميليون ريال از محمد طلب دارم ومحمد در جواب بگويد\r\nصحيح است وطلب مورد ادعا را تصديق كند ولى بگويد : آن مبلغ را در تاريخ\r\nمعين ادا نموده ، كه در اين مثال قيد ووصف - اداى دين - يك مطلب مستقل\r\nوجداى از قرارداد ، موجب دين است هر چند كه مربوط به همان قرارداد مىباشد\r\nچرا كه اداى دين به خود دين مرتبط مىباشد . چون اگر ديني نباشد اداى دين\r\nمفهومي نخواهد داشت .\r\nفقهاى اماميه كلا قائل به تجزيه اقرار مركب هستند . ودر اين زمينه شهيد ثاني\r\nمىگويد : \" اگر كسى اقرار كند كه در زمان گذشته مديون بوده است وبه نحو ماضي ،\r\nبعدا تصريح كند به سقوط دين ، پس أصل دين ثابت مىشود ولى ادعاى سقوط\r\nدين از أو پذيرفته نمىشود ، چون اقرار به چيزى نموده كه با كلام سابق منافاة\r\nدارد \" ( 1 ) .\r\nصاحب جواهر مىگويد : اگر مدعى عليه ( خوانده ) بگويد : \" ادا كردم يا رد\r\nكردم \" پس اين گفتار مشتمل است بر اقرار وادعا واقرار أو پذيرفته مىشود ولى\r\nادعاى أو مبنى بر رد يا ادا پذيرفته نمىشود . ومىگويد : اين گفتار مانند آن است كه\r\nمدعى عليه بگويد : هزار درهم بدهكار بودم وپانصد درهم آن را ادا نمودم كه\r\nادعاى پرداخت از أو پذيرفته نمىشود وخلافي در اين مسأله نيست . واز علامه\r\n\r\n","description":"","footnote":" ( 1 ) مسالك الأفهام 2 : 132 . ","page_name":" 203 ","page_number":203},
  {"content":"\r\nحلى اتفاق فقها را نقل مىكند واز محقق سبزوارى نقل مىكند كه أصحاب ، به\r\nتجزيه اقرار قطع دارند ( 1 ) .\r\nبه هر حال آنچه كه از أقوال فقها بر مىآيد تجزيه اقرار مركب است ولذا در اقرار\r\nمقيد وموصوف ، آن دسته اى كه قول به تجزيه را پذيرفته اند استدلال به اقرار مركب\r\nنموده ومىگويند : همچنان كه اقرار مركب تجزيه مىشود در موارد تقييد وتوصيف\r\nنيز تجزيه مىشود واستدلال آنها به اقرار مركب خود دليل آن است كه تجزيه نسبت\r\nبه اقرار مركب مورد اتفاق أصحاب مىباشد . محقق سبزوارى نيز در مورد اقرار مقيد\r\nبه اجل ومدت ومركب مىگويد : \" اگر اجماع بر تجزيه اقرار مقيد ومركب قطعي\r\nباشد ، پس لازم است قول به تجزيه را پذيرفت وگرنه ، مىتوان بر آن اشكال\r\nنمود \" ( 2 ) . بنابر اين فقهاى اماميه كلا معتقد به تجزيه اقرار مركب هستند .\r\nاما فقه فرانسه تفصيل قائل شده ودر بعضي از موارد اقرار مركب ، تجزيه را قبول\r\nودر بعض موارد ديگر ، نپذيرفته است ، چون اقرار مركب بر دو قسم است :\r\nالف - قسم أول آن است كه : ملحقات اقرار مربوط به واقعه مورد نزاع بوده\r\nباشد ، مثل اقرار به أصل دين ووفاى آن كه وفاى دين مرتبط ولازمه دين مىباشد ،\r\nچون اگر دين نباشد وفاى دين تحقق نمىيابد ، وديگر آن كه اداى دين به حسب\r\nواقع ونفس الامر مربوط به همان دين وقرارداد مىباشد .\r\nب - قسم دوم آن است كه : ملحقات وضمائم اقرار ، مرتبط ولازمه واقعه مورد\r\nنزاع نمىباشد ، مثل آن كه شخص مدعى عليه اقرار به دين كند واضافه كند كه به\r\n\r\n","description":"","footnote":" ( 1 ) جواهر الكلام 35 : 79 .\r\n( 2 ) كفاية الأحكام سبزوارى : 23 . ","page_name":" 204 ","page_number":204},
  {"content":"\r\nنحو تقاص ادا شده ويا ادعا كند كه در مقابل دين جديدى تهاتر شده است كه\r\nدعوى تقاص وتهاتر ، يك دعوى مستقل وغير مرتبط مىباشد چرا كه تقاص\r\nوتهاتر ملازم با أصل دين نمىباشد ، چون ممكن است كه دين از غير طريق تقاص\r\nوتهاتر هم ادا شود .\r\nدر حقوق فرانسه نسبت به قسم دوم قائل به تجزيه اقرار شده وگفته اند كه :\r\nممكن است مدعى ( خواهان ) أصل دين را بپذيرد وآن را از مدعى عليه به عنوان\r\nدليل تلقى نمايد ولى دعوى تقاص وتهاتر را نپذيرد واز مدعى عليه ( خوانده )\r\nمطالبه دليل بكند ، چون دين مورد ادعاى مدعى ، غير از دين مورد ادعاى مدعى\r\nعليه ( خوانده ) مىباشد .\r\nمادة ( 409 ق - م ) مصر نيز مىگويد : \" اقرار مقر ، تجزيه نمىشود مگر آن كه\r\nاقرار أو بر وقايع متعدد باشد وهر يك از واقعه ها مستلزم وجود واقعه ديگرى\r\nنباشد \" وهمين مادة معيارى براي تجزيه اقرار در قانون مصر شناخته شده است .\r\nاما اين مسأله در حقوق فرانسه هم چنان مورد اختلاف مىباشد ودر تشخيص\r\nمعيار تجزيه اقرار به نتيجة نهايى نرسيده است ( 1 ) .\r\nولى مادة 1283 قانون مدنى إيران به تبعيت از فقه اسلامى قائل به تجزيه اقرار\r\nمركب شده ومىگويد : \" اگر اقرار داراى دو جزء مختلف الأثر باشد كه ارتباط تامى\r\nبا يكديگر داشته باشند مثل اين كه مدعى عليه اقرار به اخذ وجه از مدعى نموده\r\nومدعى رد شود مطابق با مادة 1334 اقدام خواهد شد \" . ومادة 1334 ق - م\r\nمىگويد : \" در مورد مادة 1283 كسى كه اقرار كرده است مىتواند نسبت به آنچه كه\r\n\r\n","description":"","footnote":" ( 1 ) الوسيط 2 : 509 . ","page_name":" 205 ","page_number":205},
  {"content":"\r\n\r\nمورد ادعاى اوست از طرف مقابل ، تقاضاى قسم كند مگر اين كه مدرك دعوى\r\nسند رسمي يا سندى باشد كه اعتبار آن در محكمه محرز شده است \" .\r\nپس مادة 1334 مىگويد : در اقرار مركب ، شخص مقر نسبت به دعوى جديد\r\nمىتواند از مدعى مطالبه قسم كند واين همان تجزيه اقرار مىباشد يعنى قول أو\r\nنسبت به اخذ وجه ، پذيرفته مىشود ولى نسبت به ادعاى أو چنانچه با قسم مدعى\r\nروبرو شود از أو پذيرفته نمىشود واين همان تجزيه اقرار است . البتة عبارت مادة\r\n1283 ق - م صراحت در تجزيه ندارد وبهتر آن بود كه اين مطلب با صراحت بيان\r\nمىشد .\r\nتحقيق آن است كه در اقرار مركب چون شخص مقر نسبت به ثبوت حقي بر ذمه\r\nخود در زمان سابق اخبار مىدهد ، پس تعريف اقرار بر اين جزء از كلام منطبق\r\nمىباشد واما دعوى رد - مثلا - چون دعوى مستقلى است لذا احتياج به اثبات\r\nدارد ودر حقيقت يك جزء از كلام اقرار محسوب مىگردد وجزء ديگر ادعا است\r\nوبر اين أساس قول به تجزيه صحيح است .\r\nفقها براي اقرار ، قسم چهارمى ذكر كرده وآن را مورد بحث قرار داده اند وآن\r\nعبارت از صورتي است كه شخص اقرار كننده در پى اقرار خود كلامي بيافزايد كه با\r\nاقرار أو منافاة دارد واين سؤال مطرح شده است كه آيا اقرار وى تجزيه مىشود يا\r\nخير ؟ ودر زمينه بررسى اين قسم ، مسائل وفروعى را نيز متعرض شده اند ، وما هم\r\nبه تبعيت از فقها آن مسائل را ذكر مىكنيم :\r\nمسأله أول : اگر شخص مقر بگويد : فلان مال را كه خواهان نزد من به وديعه\r\nگذاشته بود نزد من مىباشد وبلا فاصله بگويد : ولى آن مال تلف شده است ، در\r\n","description":"","footnote":"","page_name":" 206 ","page_number":206},
  {"content":"\r\nاين مورد صاحب جواهر ( رحمه الله ) به تبعيت از محقق حلى مىگويد : \" دعوى منافى\r\nصدمه اى به اقرار نمىزند وخلافي بين فقهاى اماميه در اين رأى نيست . همچنين\r\nاگر بگويد : ولى آن را مسترد داشتم : پس اقرار تجزيه مىشود چون دعوى منافى در\r\nحكم انكار بعد از اقرار مىباشد . اما اگر بگويد : مال ودعى نزد من بود ( به نحو\r\nصيغه ماضي ) والآن تلف شده است يا آن را مسترد داشتم . در اين صورت چون\r\nدعوى دومى با دعوى قبلي منافاة ندارد لذا دعوى رد وتلف از أو پذيرفته مىشود\r\nودر نتيجة اقرار أو تجزيه نمىشود وخلافي در اين رأى هم نمىبينم \" ( 1 ) .\r\nمادة 1924 قانون مدنى فرانسه نيز در اين زمينه مىگويد : \" در مورد وديعه\r\nچنانچه خوانده اقرار به اخذ وديعه ونيز مدعى رد آن گردد ، اقرار أو قابل تجزيه\r\nنيست وهر دو جزء را خواهان يا مىپذيرد ويا رد مىكند \" ( 2 ) .\r\nولى مبناى مادة 1924 قانون مدنى فرانسه با مبناى فقه اماميه فرق مىكند چرا\r\nكه مبناى مادة مذكور - چنانچه گذشت - عدم تجزيه اقرار مركب مرتبط مىباشد .\r\nاما مبناى نظر فقهاى اماميه قبول قول امين در باب وديعه مىباشد وچون وى امين\r\nاست پس گفتار أو مبنى بر رد يا تلف بدون دليل تصديق مىگردد واز مسؤوليت\r\nاثبات معاف مىباشد وبه گفته صاحب جواهر اين مسأله اجماعى است . وعلامه\r\nحلى در تذكره آن را به علماى اماميه نسبت داده است .\r\nاما بعضي از فقهاى معاصر بين دو صورت مسأله قائل به فرق شده اند ، صورت\r\nأول اتهام مستودع است كه در اين فرض وى موظف است كه بر دعوى خود - مبنى\r\n\r\n","description":"","footnote":" ( 1 ) جواهر الكلام 35 : 142 .\r\n( 2 ) سيد حسن امامي ، حقوق مدنى 6 : 63 . ","page_name":" 207 ","page_number":207},
  {"content":"\r\nبر رد ، يا تلف - اقامه بينه كند . صورت دوم فرض عدم اتهام وى مىباشد ، كه قول\r\nأو بدون بينه پذيرفته مىشود ( 1 ) .\r\nدر هر حال ، ملاك فتواى فقهاى اماميه در مورد اقرار به وديعه وتلف يا رد آن در\r\nصورت عدم منافاة ، تجزيه يا عدم تجزيه اقرار مركب نمىباشد بلكه ملاك آن ،\r\nقبول گفتار شخص مستودع راجع به رد يا تلف مىباشد ، كه بحث آن پيش از اين\r\nگذشت .\r\nاما حقوقدانان جديد مىگويند : قول مستودع - امين - مبنى بر رد يا تلف ، بر\r\nخلاف أصل مىباشد ولذا أو را موظف به اقامه دليل دانسته اند ، ونيز اگر مستودع ،\r\nمال ودعى را تلف نمود ضامن است مگر ثابت كند كه تمام احتياطات واقدامات\r\nلازم مربوط به نگهدارى مال را انجام داده است يا آن كه ثابت كند كه تلف ، مربوط\r\nبه سبب ديگرى غير از وى بوده است . آنان همچنين ابراز مىدارند كه : اگر شخص\r\nمستودع مال را گم كرد ، در اين صورت كافى نيست اثبات كند كه تمام احتياطات\r\nواقدامات لازم مربوط به نگهدارى مال را انجام داده است بلكه بايد اثبات كند كه\r\nتلف به سببي أجنبي از وى بوده است وگرنه ضامن مال گم شده خواهد بود . آنان\r\nچنين استدلال مىكنند كه تعهد در وديعه مانند تعهد به رد عين مىباشد . پس تعهد\r\nمستودع تعهد به نتيجة مىباشد يعنى تا زماني كه نتيجة مطلوب يعنى رد عين به\r\nدست نيامده باشد نمىتوان امين را برى دانست . اما اگر تعهد أو تنها در حفظ\r\nونگهدارى باشد پس كافى است اثبات كند كه تمام اقدامات لازم مربوط به\r\n\r\n","description":"","footnote":" ( 1 ) آية الله خوئى ، منهاج الصالحين 2 : 1401 . ","page_name":" 208 ","page_number":208},
  {"content":"\r\n\r\nنگهدارى مال را انجام داده است ( 1 ) .\r\nولى اين مطلب صحيح نيست چرا كه تعهد به رد عين از أركان عقد وديعه\r\nنمىباشد وتعهد مستودع تعهد به نتيجة نيست چون تعريف عقد وديعه طبق مادة\r\n\" 607 \" قانون مدنى عبارت است از : آن كه مال را به ديگرى بسپارد براي آن كه\r\nمجانا آن را نگهدارد . پس تعهد به رد عين در عقد وديعه وجود ندارد وتنها وى\r\nمتعهد است كه مال را حفظ ونگهدارى نمايد .\r\nمسأله دوم : اگر شخص ، بدهكارى خود را با مبلغ معينى اقرار كرده وبعد بگويد\r\nكه : اين مبلغ از بابت خريد خمر يا خوك يا قمار بوده است . در اين فرض اگر گفتار\r\nبعدى متصل به كلام قبلي باشد بعضي از فقها گفته اند كه گفتار دوم لطمه اى به اقرار\r\nوى نمىزند ودر نتيجة اقرار وى تجزيه مىشود وبرخى اين نظر را به علماى اماميه\r\nنسبت داده اند .\r\nدر مقابل ، بعضي ديگر از فقها از جمله شهيد أول ، ومحقق اردبيلى در مسأله\r\nاظهار نظر جزمى نكرده اند . صاحب جواهر نيز از علامه حلى نقل مىكند كه مبناى\r\nاقرار ، يقين است واحتمال خلاف هر چند كه ضعيف باشد بايد مورد توجه قرار\r\nگيرد ( 2 ) .\r\nدر هر حال به نظر مىرسد كه اگر در گفتار دوم احتمال صحت وجود داشته\r\nباشد ، در اين صورت اقرار وى تجزيه نمىشود وآن گفتار همه اقرار را بي اثر خواهد\r\n\r\n","description":"","footnote":" ( 1 ) الوسيط 7 : 72 . وحقوق مدنى ، دكتر ناصر كاتوزيان 3 : 63 .\r\n( 2 ) جواهر الكلام 35 : 143 . ","page_name":" 209 ","page_number":209},
  {"content":"\r\n\r\n\r\nكرد . اما اگر احتمال صحت در آن راه نيابد وبدانيم كه گفتار بعدى براي فرار از دين\r\nواقرار مىباشد ، در اين فرض اقرار أو تجزيه مىشود وگفتار بعدى صدمه اى به\r\nاقرار وى نمىزند ودر حكم انكار بعد از اقرار مىباشد .\r\nمسأله سوم : اگر شخصي به مديون بودن خود به مبلغ ده هزار تومان اقرار كرده\r\nوبعد بلا فاصله بگويد : نه خير بلكه نه هزار تومان . محقق حلى در اين مورد\r\nمىگويد كه : أو ملزم به پرداخت ده هزار تومان مىباشد به خلاف آن صورتي كه\r\nبگويد : ده هزار تومان الا هزار تومان بدهكارم كه در فرض دوم استثنا وهر دو كلام\r\nيك كلام محسوب مىشود ( 1 ) . پس در گفتار أول ، اقرار تجزيه مىشود ودر گفتار\r\nدوم ، تجزيه نمىشود .\r\nحق آن است كه فرقى بين كلام أول وكلام دوم به نظر نمىرسد وملاك در تجزيه\r\nوعدم تجزيه آن است كه كلام أول با كلام دوم منافاة داشته باشد ويا آنكه كلام\r\nدوم پس از فاصله غير متعارف از متكلم صادر شده باشد ، چون استثنا در باب\r\nمحاورات يك امر طبيعي وعادى مىباشد .\r\nمسأله چهارم : اگر شخص مقر ابتدأ بگويد : اين مال تحت تصرف از آن محمد\r\nمىباشد وبعدا بگويد : خير بلكه از آن على است . در اين صورت تمام فقها\r\nمىگويند : مال از آن شخص أول مىباشد وبراي شخص دوم بايد \" قيمت \"\r\nپرداخت كند . تنها أبو على در اين مسأله مخالفت كرده وگفته است كه اگر شخص\r\n\r\n","description":"","footnote":" ( 1 ) شرايع الاسلام 3 : 156 . ","page_name":" 210 ","page_number":210},
  {"content":"\r\nمقر زنده است پس از أو استفسار مىشود وبر طبق تفسيرش عمل مىشود واما اگر\r\nمرده باشد اين اقرار به منزله تنازع دو نفر بر سر يك مال كه در دست غير است\r\nمىباشد وآن كس كه صاحب بينه است مال را اخذ مىكند . ودر صورت عدم بينه\r\nآن كس كه قسم مىخورد مال را تصاحب مىكند واگر هر دو قسم بخورند مال بين\r\nآن دو تقسيم مىشود .\r\nشهيد أول مىگويد : اين سخن دور از صواب نيست . وبعض متأخري\r\nالمتأخرين نيز نظريه أبو على را تأييد كرده اند ، بدين دليل كه انسان گاهى اشتباه كرده\r\nودچار سهو ونسيان مىشود ( 1 ) . فقها براي اثبات نظر خود چنين استدلال كرده اند كه\r\nشخص در اقرار أول خود ، ملزم به پرداخت عين ، براي شخص مقر له أول\r\nمىشود ، اما در اقرار دوم چون با اقرار أول سبب شده است كه بين مال ومالك\r\nحيلوله حاصل شود وسبب آن هم خود مقر مىباشد ، لذا براي مقر له دوم نيز\r\nضامن قيمت مال مىشود . مانند آن كه شخص مقر مال را تلف كرده وبعدا بگويد\r\nكه مال از آن فلان شخص مىباشد ، در اين صورت هم حكم به ضمان وى به\r\nپرداخت قيمت مىشود .\r\nاين نظر مورد انتقاد قرار گرفته است ، زيرا أولا : اين فتوا مستلزم آن است كه مال\r\nواحد دو مالك داشته باشد ، كه عين آن به شخص أول تعلق بگيرد وقيمت آن براي\r\nشخص دوم باشد واين بر خلاف قواعد عامه باب ملكيت مىباشد .\r\nثانيا : يقين داريم كه شخص مقر تنها به يك نفر از اين دو ذمه اش مشغول است\r\nوحكم به پرداخت عين مال به شخص أول وقيمت آن براي شخص دوم بر خلاف\r\n\r\n","description":"","footnote":" ( 1 ) جواهر الكلام 35 : 130 . ","page_name":" 211 ","page_number":211},
  {"content":"\r\nعدالت بوده وموجب ظلم مىباشد .\r\nمرحوم محقق همداني ( رحمه الله ) براي دفع اشكال فوق مىگويد كه : حجيت اقرار از\r\nباب كاشفيت وطريقيت نبوده بلكه به معنى الزام شخص مقر به گفتارش مىباشد\r\nوتنها مفاد حجيت اقرار ، الزام شخص مقر مىباشد وچون وى در اقرار خود گفته\r\nاست كه مال از آن محمد است ، بنابر اين طبق اين گفتار وى ملزم است كه عين\r\nمنزل را به محمد واگذار نمايد وچون پس از آن مال را از آن على دانسته وبه آن\r\nاقرار كرده است لذا وى ملزم است قيمت مال را به على پرداخت نمايد ومتعلق\r\nعلم اجمالي هم دو واقعه مستقل مىباشد ، ومنافاة با يكديگر ندارد ( 1 ) .\r\nتحقيق آن است كه اگر بر حكم فوق اجماعى باشد ، تخطى از آن غير ممكن\r\nاست واما اگر اجماعى در ميان نباشد - وحق هم آن است كه در اين گونه مسائل ،\r\nتحقق اجماع تعبدي به معناى مصطلح آن مشكل است - پس چنانچه شخص در\r\nكلام واحد ودر يك جلسه وبدون فاصله أولا بگويد كه : اين مال از آن محمد\r\nمىباشد وبعدا بلا فاصله بگويد : خير بلكه از آن على است ، در اين صورت اين\r\nگفتار ، قابل تجزيه نبوده ويك كلام محسوب مىگردد واين كلام مانند استثنا وبدل\r\nغلط مىباشد چون ظهور كلام بعد از اتمام كلام استقرار پيدا مىكند بنابر اين بايد\r\nحكم كرد كه مال از آن شخص دوم است . وروايتي كه در كيفيت قضاوت حضرت\r\nأمير المؤمنين على ( عليه السلام ) نقل شده است مؤيد همين مطلب است ، در اين روايت\r\nآمده است كه : حضرت على ( عليه السلام ) كلام متداعيين را تجزيه نمىكرد واين طور نبود\r\n\r\n","description":"","footnote":" ( 1 ) مصباح الفقيه ، كتاب الرهن : 212 . ","page_name":" 212 ","page_number":212},
  {"content":"\r\nكه أول كلام را قبول كرده وآخر آن را نپذيرد ( 1 ) .\r\nشايد قول فقها مبنى بر پرداخت عين مال به شخص أول وقيمت آن به شخص\r\nدوم مخصوص صورتي باشد كه گفتار دوم شخص مقر با فاصله زماني وبعد از عمل\r\nبه اقرار أول صورت گرفته باشد به اين معنى كه شخص مقر ابتدأ اقرار كرد كه مال از\r\nآن محمد است وبر طبق اين اقرار عمل شد ومال را به محمد پرداخت وبعد از آن\r\nوبا فاصله زماني اقرار كرد كه خير ، مال از آن على مىباشد در اين صورت حكم به\r\nپرداخت عين مال براي شخص أول وپرداخت غرامت وقيمت براي شخص دوم\r\nقابل قبول مىباشد .\r\nقرائنى چند مؤيد اين توجيه مىباشد أولا آن كه : فقها تصريح مىكنند به اين كه\r\nشخص مقر ، ضامن قيمت مال ، براي شخص دوم مىباشد . أعم از آن كه مال را\r\nخود شخص مقر ، به شخص أول تسليم نموده يا آن كه به حكم حاكم تسليم شده\r\nباشد .\r\nثانيا : اين مسأله به باب شهادت تشبيه شده است وپس از مراجعه به باب\r\nشهادت معلوم مىگردد كه در باب شهادت ، شاهد ، در صورتي ضامن قيمت براي\r\nشخص دوم مىباشد كه مال به حكم حاكم ، به شخص أول تحويل داده شده باشد .\r\nثالثا : فقها در مقام استدلال به ضمان قيمت براي شخص دوم به قاعده اتلاف\r\nاستناد مىكنند كه أو ( مقر ) در اقرار أول سبب شده است كه مال به شخص أول\r\nتعلق بگيرد . وشيخ طوسي ( رحمه الله ) در مبسوط قضية را تشبيه مىكند به موردى كه\r\n\r\n","description":"","footnote":" ( 1 ) \" كان أمير المؤمنين لا يأخذ بأول الكلام دون آخره \" ، وسائل الشيعة 18 : 158 ، باب 14 از أبواب\r\nآداب القاضي ، حديث 3 . ","page_name":" 213 ","page_number":213},
  {"content":"\r\nشخص مقر گوسفندى را ذبح كند وبخورد وبعد از آن اقرار كند كه گوسفند از آن زيد\r\nمىباشد يا آن كه مالي را تلف كند وبعدا اقرار كند كه مال تلف شده از آن زيد\r\nمىباشد ( 1 ) .\r\n\r\n","description":"","footnote":" ( 1 ) المبسوط 3 : 17 . ","page_name":" 214 ","page_number":214},
  {"content":"\r\n\r\nعناصر وأدله اثبات دعوى - 3\r\nسند\r\n","description":"","footnote":"","page_name":" 215 ","page_number":215},
  {"content":"\r\n","description":"","footnote":"","page_name":" 216 ","page_number":216},
  {"content":"\r\n\r\nتعريف سند\r\n\" سند \" در لغت عبارت است از آنچه كه مىتوان آن را مدرك قرار داد مصباح\r\nالمنير در باره سند مىگويد : به معناى تكيه دادن به ديوار يا غير آن مىباشد . وابن\r\nأثير در النهاية در مادة سند مىگويد : سند به منطقه مرتفع از زمين گفته مىشود\r\nوتساند به معناى تعاون است . ودر أقرب الموارد مىگويد : سند اليه يعنى اعتمد\r\nعليه ودر فرهنگ معين مىگويد : سند آنچه كه بدان اعتماد كنند ومدرك\r\nومستند را نيز سند گويند .\r\nاما در اصطلاح حقوقى ، قانون مدنى در مادة ( 1284 ) آن را چنين تعريف كرده\r\nاست : \" سند عبارت است از هر نوشته كه در مقام دعوى يا دفاع ، قابل استناد\r\nباشد \" پس سند در معناى اصطلاحى داراى دو ركن مىباشد أولا : بايد نوشته باشد\r\nوثانيا : بايد قابل استناد باشد . پس اگر نوشته نباشد ويا نوشته اى باشد كه در مقام\r\nدعوى يا دفاع قابل استناد نباشد از نظر اصطلاحى سند نيست .\r\nاز اين تعريف چنين استظهار مىشود كه سند وسيله اثبات حق است وعامه\r\nمردم سند را با عقد اشتباه كرده وبه سند كه دليل است عقد مىگويند . اين اشتباه از\r\nفرهنگ قانون فرانسه نشأت گرفته است چرا كه در اين قانون بين تصرف قانوني\r\n","description":"","footnote":"","page_name":" 217 ","page_number":217},
  {"content":"\r\n\r\n( اعمال حقوقى ) ووسيله اثبات آن خلط شده است وهر دو را به نام عقد ( acte )\r\nنامگذارى نموده اند واين اشتباه به عامه مردم مشرق زمين سرايت كرده است\r\nوبراي اسناد كتبي ، كلمه \" عقد \" را نام گذاشته اند وعقد را به عقدنامه رسمي\r\nوغير رسمي تقسيم كرده اند ، بنابر اين معلوم مىشود كه سند وسيله اثبات عقد\r\nاست نه خود عقد ، چرا كه عقد عبارت است از تصرف قانوني يا اعمال حقوقى كه\r\nيك نوع عمل ارادى محسوب مىگردد وألفاظ مبرز آن مىباشند .\r\nمادة 183 ق - م عقد را چنين تعريف كرده است : \" عقد عبارت است از اين كه\r\nيك يا چند نفر در مقابل يك يا چند نفر ديگر تعهدى بر امرى نمايند ومورد قبول\r\nآنها باشد \" . پس معلوم مىشود كه عقد عبارت است از همان تعهد كه يك عمل\r\nارادى محسوب مىشود ولفظ يا كتابت مبرز آن مىباشد . لذا اگر در محكمه مثلا\r\nثابت شود كه مقصود متكلم از لفظ \" بعت \" اجاره بوده است يا بالعكس واشتباها\r\nلفظ بيع يا اجاره را به كار برده است معامله به همان معناى مقصود تفسير مىشود .\r\nالبتة تعريف فوق از قانون فرانسه گرفته شده است . در مادة 1101 قانون مدنى\r\nفرانسه آمده است كه : \" عقد عبارت است از توافق وتعهد شخص يا اشخاصى به\r\nدادن شيئى يا انجام عملي ويا آنكه از عملي امتناع ورزند \" . أحاديث ما نيز عقد را\r\nبه معناى عهد گرفته است در اين زمينه روايتي است به سند صحيح از عبد الله بن\r\nسنان از امام صادق ( عليه السلام ) در تفسير آية : * ( أوفوا بالعقود ) * كه عقد را به معناى عهد\r\nگرفته است !\r\nاقسام نوشتار :\r\n1 - نوشتار رسمي كه از طرف مأموران دولتي در حدود صلاحيت خود ، نوشته\r\n","description":"","footnote":"","page_name":" 218 ","page_number":218},
  {"content":"\r\nمىشود مثل سند رسمي مدنى كه عقود وايقاعات را ثبت مىكند يا مثل نوشته هاى\r\nقضائي مانند دادخواست ونوشته هاى محاضر وثبت اسناد واملاك كشور ،\r\nوصورتجلسه محاكم ، واحكام صادره از آن ، مانند مقررات ادارى وقوانين صادره\r\nاز مجلس وفرمانهاى صادره از مقام رهبرى ، وقراردادهاى دولتي .\r\n2 - نوشتار غير رسمي يا عرفى كه توسط افراد نوشته مىشود واين بر دو قسم\r\nاست :\r\nالف : نوشته هايى كه معد براي اثبات تصرف قانوني است ، مثل بيع واجاره\r\nواين نوع نوشته را \" دليل معد \" مىنامند كه افراد بين خود در هنگام عقد براي\r\nاثبات معامله وقرارداد در موقع مخاصمه ، آن را تنظيم مىكنند .\r\nب : نوشته هايى كه معد براي اثبات نمىباشد مثل نامه ، تلگراف ، تلكس ،\r\nفاكتور ودفاتر تجارى كه هدف افراد در اين نوشتارها اثبات معامله در موقع\r\nمخاصمه نمىباشد لذا آن را \" دليل غير معد \" مىنامند .\r\nدر مورد اصطلاح حقوقى سند ( نوشته ) لازم نيست كه هدف از آن در موقع\r\nنوشتن اثبات تصرف قانوني در موقع مخاصمه باشد بنابر اين اگر دو برادر يا دو\r\nدوست ورفيق صميمى با هم معامله اى را انجام داده واحتمال هيچ گونه\r\nخصومتى را بين خود نمىدهند ودر عين حال اقدام به نوشتن سند نمودند پس آن\r\nنوشته چون در مقام دعوى يا دفاع ، قابل استناد مىباشد اصطلاحا آن را سند\r\nمىگويند .\r\nمنظور از نوشته در تعريف سند ، مطلق خط يا علامتي است كه در روى صفحه\r\nنمايان مىشود أعم از آن كه خط نقش بسته از خطوط متداول يا غير متداول باشد\r\nوصفحه اى كه بر آن نقش بسته نيز أعم از اين كه كاغذ يا غير كاغذ باشد ، مانند\r\n","description":"","footnote":"","page_name":" 219 ","page_number":219},
  {"content":"\r\nپارچه ، چوب ، سنگ ، چرم ، آجر ، فلز و . . . ونيز خطى كه نقش بسته أعم از اين كه\r\nبه وسيله مادة رنگى يا دست نوشته شده باشد يا با ماشين كپى يا چاپ باشد .\r\nوهمچنين فرق نمىكند كه بر صفحه حك شده باشد يا آن كه به وسيله آلتى\r\nبرجستگى بر صفحه ايجاد كرده باشد چون همه اين اقسام در مقام دعوى يا دفاع ،\r\nقابل استناد مىباشد .\r\nسند غالبا در اعمال حقوقى ( تصرف قانوني ) مانند عقود وايقاعات از قبيل\r\nبيع ، اجاره ، نكاح ، طلاق ، فسخ ورجوع نوشته مىشود واستثناءا در اعمال مادي\r\nووقايع خارجي مانند تولد ووفات سند تنظيم مىگردد وتوسط اداره آمار وثبت\r\nأحوال ، ثبت مىگردد .\r\n","description":"","footnote":"","page_name":" 220 ","page_number":220},
  {"content":"\r\n\r\nاعتبار سند وحجيت آن\r\nمادة 1258 ق - م اسناد كتبي را از أدله اثبات دانسته وبه سند حجيت داده است\r\nولى معروف ومشهور بين فقها آن است كه سند في حد نفسه اعتبار ندارد ودر اين\r\nزمينه ميرزاى قمى ( رحمه الله ) در كتاب جامع الشتات در بحث وقف مىگويد : \" واما\r\nادعاى صاحب وقف نامچه پس أولا بايد در صورت جزم باشد نه به مجرد ملاحظه\r\nكاغذ . پس هر گاه بخواهد دعوى خود را از حكم حاكم پيدا كند ظاهرا صورتي\r\nندارد وبر فرض ادعا بر سبيل جزم ، مجرد همين كاغذ موصوف ، حجت شرعيه\r\nنمىشود بدون شاهد حي واما حصول علم از براي حاكم از اين كاغذ بر صدق\r\nدعوى موقوف است بر اين كه علم به همرساند آن آب كه در وقف نامه است همين\r\nآب است واين كه كاغذ ، ساختگى نيست به جهت آن كه مجرد بلاغت وفصاحت\r\nكلام وعبارات خوش اندام ، باعث جزم به صدق مطلب نيست \" ( 1 ) .\r\nاز اين عبارت چنين ظاهر مىشود كه نظر محقق قمى بر عدم اعتبار سند ونوشته\r\nمىباشد مگر آن كه حاكم علم به صحت مندرجات نوشته پيدا كند ويا آن كه\r\n\r\n","description":"","footnote":" ( 1 ) جامع الشتات 1 : 314 . ","page_name":" 221 ","page_number":221},
  {"content":"\r\n\r\nشاهدي زنده بر صحت آن شهادت بدهد . همچنين در كتاب القضاء مىگويد :\r\n\" محض كاغذ وتمسك ، حجت شرعيه نيست \" ( 1 ) . ودر كتاب التجارة مىگويد :\r\n\" مجرد كاغذ وخط ، حجت شرعيه نمىشود \" ( 2 ) .\r\nودر منهاج الصالحين بين نوشته اى كه به عنوان وقف كه بر روى كتاب يا ظرف ،\r\nنقش شده باشد وبين نوشته مستقل فرق قائل شده وگفته است : در صورت أول آن\r\nنوشته دليل \" وقف \" است ولى اگر سند ونوشته مستقلى در أموال ميت پيدا شود كه\r\nدر آن سند نوشته شده باشد كه فلان منزل وقف است پس آن سند ، دليل وقف\r\nنمىباشد مگر آن كه انتساب آن سند به ميت محرز گردد ( 3 ) .\r\nفتواى امام خمينى ( قدس سره ) در تحرير الوسيلة نيز قريب به همين مضمون است ( 4 ) .\r\nبراي تحقيق در اعتبار سند لازم است به نقاط قوت وضعف سند در مقايسه با\r\nبينه وشهادت بپردازيم .\r\nنقاط قوت سند :\r\n1 - سند مكتوب دليل اثبات مطلق وقايع است چه آن كه واقعه مادي يا حقوقى\r\nباشد ، لذا سند در صدر عناصر اثبات قرار دارد در حالي كه پيش از اين شهادت\r\nوبينه در صدر أدله اثبات قرار داشت ، چون در قديم كتابت رواج نداشت وغالبا\r\n\r\n","description":"","footnote":" ( 1 ) جامع الشتات ، 2 : 652 .\r\n( 2 ) همان مدرك 1 : 141 .\r\n( 3 ) منهاج الصالحين 2 : 274 .\r\n( 4 ) تحرير الوسيلة 2 : 86 . ","page_name":" 222 ","page_number":222},
  {"content":"\r\n\r\nمردم بىسواد بودند وبيشتر اعتماد مردم بر روايت ونقل بود نه بر كتابت . پس از\r\nرشد سواد وخواندن ونوشتن در ميان مردم ، واختراع وسائل چاپ و . . . كتابت در\r\nصدر أدله اثبات قرار گرفت وبر شهادت تقدم پيدا كرد .\r\n2 - نقطه قوت ديگر سند آن است كه مىتوان آن را قبل از اثبات ودر حين تولد\r\nحق براي اثبات حق آماده ومعد نمود بدون آن كه منتظر وقت مخاصمه شد لذا\r\nآن را دليل \" معد \" مىنامند . به همين دليل در بسيارى از عقود كه ممكن است قبل\r\nاز مخاصمه ودر حين معامله ، اقدام به كتابت نمود قانون آن را واجب دانسته\r\nوحكم به لزوم ثبت معامله به نحو كتابت مىكند . البتة اين امر در خصوص اعمال\r\nحقوقى ممكن است مانند معامله مستغلات كه در حين معامله ممكن است اقدام به\r\nثبت وكتابت آن نمود ، به خلاف عمل مادي مثل تصادف منجر به خسارت كه گاه\r\nاقدام به ثبت آن واقعه غير ممكن است .\r\n3 - نقطه قوت ديگر سند آن است كه احتمال دروغ يا خلاف واقع در شهادت\r\nممكن است چون انسان در معرض دروغ ونسيان مىباشد ، اما اين احتمال در مورد\r\nسند راه ندارد .\r\nنقاط ضعف سند :\r\n1 - نقطه ضعف أول سند آن است كه صحت صدور آن از شخص منتسب اليه\r\nقابل ترديد است واحتمال جعل در سند امكان پذير مىباشد ، چون نوشته زبان\r\nندارد وبه مجرد ارائه سند نمىتوان حكم به صحت انتساب آن نمود ، واين بر\r\nخلاف شهادت ، اقرار وقرائن قانوني يا قضايى كه در آن موارد انتساب آن به منتسب\r\nاليه واضح است مثلا در شهادت وقتي كه شاهد در محكمه اقدام به اداى شهادت\r\n","description":"","footnote":"","page_name":" 223 ","page_number":223},
  {"content":"\r\nمىنمايد واضح است كه اين شهادت از زبان شاهد برخواسته واحتمال عدم\r\nانتساب وجعل در آن راه نمىيابد واين درجه از قطعيت انتساب در كتابت وجود\r\nندارد . لذا در مورد سند عادى به مجرد آن كه منتسب اليه در آن ترديد يا انكار كند از\r\nاعتبار ساقط مىشود واعتبار آن منوط به اقرار واعتراف منتسب اليه يا سكوت وى\r\nمىباشد .\r\nاما در مورد سند رسمي چون با تشريفات خاصي واز طرف يك مقام دولتي\r\nتنظيم مىشود احتمال جعل در آن ناچيز است لذا به مجرد ترديد وانكار صدور آن\r\nاز منتسب اليه خللى به آن وارد نمىشود وتنها به ادعاى جعلى بودن سند مىتوان\r\nتوجه نمود ومدعى جعل مىتواند با اثبات آن سند رسمي را از اعتبار ساقط نمايد .\r\n( موضوع مادة 1292 ق - م ) اما در مورد سند عادى اگر طرفي كه سند بر عليه\r\nاوست صدور آن را از منتسب اليه تصديق كند آن سند ، اعتبار سند رسمي پيدا\r\nمىكند ( بند يك مادة 1291 ق - م ) .\r\nلذا در مورد سند عادى هر قدر قرائن صحت بيشتر باشد اطمينان به آن سند\r\nبيشتر خواهد بود . به همين جهت مردم وعقلا نسبت به سندى كه توسط علما\r\nواشخاص موجه صادر مىشود در صورتي كه خط يا امضاى آن شخص معروف\r\nباشد ارج واعتبار بيشترى قائل هستند وبه مجرد ملاحظه سند چنانچه خط براي\r\nبيننده آشنا باشد به صحت مندرجات آن اطمينان پيدا مىكند .\r\nوباز به همين جهت است كه بعضي از فقها در باب وقف مىگويند : اگر بر روى\r\nكتاب يا ظرف نوشته شده باشد كه اين كتاب يا ظرف وقف است آن نوشته بر وقف\r\nبودن آن كتاب يا ظرف دلالت دارد ومنشأ آن اطمينان به صحت نوشته مىباشد\r\nوالا اين نوشته با نوشته بر روى كاغذ ويا ورقه جداگانه فرقى ندارد . پس منشأ حكم\r\n","description":"","footnote":"","page_name":" 224 ","page_number":224},
  {"content":"\r\nبه وقفيت ودلالت نوشته بر روى كتاب يا ظرف وعدم دلالت نوشته جداگانه ،\r\nهمانا اطمينان وعدم اطمينان مىباشد كه در فرض أول انسان به صحت نوشته\r\nاطمينان مىيابد ودر فرض دوم چنين اطمينانى نيست . لذا مرحوم أستاذ شهيد\r\nسيد محمد باقر صدر در حاشية خود بر منهاج الصالحين تصريح مىكند كه : اگر از\r\nنوشته بر روى كتاب يا ظرف ، اطمينان حاصل شود كه غالبا هم چنين است پس\r\nحكم به وقفيت آن كتاب يا ظرف مىشود ( 1 ) .\r\n2 - يكى ديگر از نقاط ضعف سند آن است كه : احتمال مىرود نويسنده سند در\r\nمقام عبث يا تمرين مشق يا امتحان قلم خود بوده است . ودر نتيجة در صدد اخبار\r\nاز واقع نبوده است ، ولذا دلالت سند بر واقع متزلزل مىشود .\r\n3 - يكى ديگر از نقاط ضعف سند آن است كه : ممكن است شخص نويسنده\r\nسند را به نحو أنشأ نوشته باشد ومعامله را به نحو كتابت أنشأ كرده باشد كه چنين\r\nسندى فاقد صفت دلالت مىباشد . در اين زمينه مؤلف الوسيط مىگويد :\r\n\" خيلى از أوقات اتفاق مىافتد كه متعاملين ، عقد را با كتابت ابرام مىكنند\r\nوعقد را به وسيله امضا تمام مىكنند ومحكمه استيناف شهر اسيوط حكمي در اين\r\nزمينه صادر نموده مبنى بر اين كه عقد به مجرد تدوين وكتابت هر چند كه امضا\r\nشده باشد حاصل نمىشود بلكه بايد دليل اثبات كند كه متعاملين با هم تعهد بر\r\nامرى نموده واراده كرده اند كه تعهد معينى را تنفيذ نمايند \" ( 2 ) .\r\nاين مسأله در فقه نيز مطرح بوده وفقها به نقد وبررسى آن پرداخته اند . عده اى از\r\n\r\n","description":"","footnote":" ( 1 ) منهاج الصالحين 2 : 264 .\r\n( 2 ) الوسيط 2 : 107 . ","page_name":" 225 ","page_number":225},
  {"content":"\r\nفقها بر عدم صحت عقد بدون لفظ دعوى اجماع نموده اند . محقق ثاني به نقل\r\nعلامه شيخ انصارى ( رحمه الله ) گفته است : در عقد لازم لفظ معتبر است بالاجماع .\r\nوبعضي بر عدم صحت عقد بدون لفظ دعوى شهرت نموده اند . علامه شيخ\r\nانصارى نيز به صحت عقد بدون لفظ تنها در صورت ضرورت رأى داده است كه اگر\r\nشخص عاجز از نطق وتكلم باشد مثل شخص لآل مىتواند با اشاره يا كتابت عقد را\r\nانجام دهد ( 1 ) .\r\nمرحوم آية الله خوئى مىگويد : \" انشاء \" عبارت است از اعتبار معامله در أفق\r\nنفس ، وهر امرى كه صلاحيت ابراز داشته باشد مىتواند مبرز آن باشد ، أعم از اين\r\nكه آن مبرز لفظ يا فعل باشد ، مثل قبض واقباض در معاطاة يا كتابت ( 2 ) .\r\nمرحوم آية الله حكيم در منهاج الصالحين جواز عقد بيع به نحو كتابت را به نحو\r\nاحتمال تأييد كرده است ( 3 ) .\r\nمرحوم أستاذ شهيد صدر نيز در تعليقه خود بر منهاج الصالحين مىگويد : أقرب\r\nآن است كه انشاء عقد بيع به نحو كتابت جايز است حتى در صورت تمكن از\r\nتلفظ ( 4 ) .\r\nقانون مدنى در اين خصوص صراحت ندارد ولى مىتوان از اطلاق مادة 183\r\nومواد 191 و 193 و 194 قانون مدنى استظهار نمود كه عقد به وسيله كتابت هم\r\n\r\n","description":"","footnote":" ( 1 ) مكاسب : 93 .\r\n( 2 ) مصباح الفقاهة 3 : 14 .\r\n( 3 ) منهاج الصالحين 2 : 15 .\r\n( 4 ) همان مدرك : 22 . ","page_name":" 226 ","page_number":226},
  {"content":"\r\nصحيح است چرا كه مادة 183 ق - م مىگويد : \" عقد محقق مىشود به قصد انشاء\r\nبه شرط مقرون بودن به چيزى كه دلالت بر قصد كند \" .\r\nومادة 193 ق - م مىگويد : انشاء معامله ممكن است به وسيله عملي كه مبين\r\nقصد ورضا باشد مثل قبض واقباض حاصل گردد ، مگر در مواردى كه قانون استثنا\r\nكرده باشد پس مىتوان از مجموع مواد فوق الذكر چنين استنباط نمود كه انشاء\r\nمعامله به هر وسيله اى كه ابراز شود صحيح بوده وموجب ترتيب اثر مىباشد\r\nوعقد ، أعم از اين كه به وسيله لفظ صورت بگيرد يا به وسيله كتابت ، تحقق\r\nمىيابد ، چون عقد به معناى تعهد ، وتطابق دو اراده مىباشد ولفظ وكتابت مبرز\r\nآن مىباشد . پس اشكالى در تحقق عقد وابرام آن به وسيله كتابت به نظر نمىرسد .\r\nاما نقاط ضعف ياد شده به استثناى مورد أول ، اختصاص به كتابت ندارد بلكه\r\nدر ألفاظ هم جريان دارد ، زيرا احتمال عبث وتمرين وعدم أنشأ در تلفظ هم مىآيد\r\nوممكن است متكلم در موقع اجراى عقد ، قصد استهزا ويا قصد اخبار داشته باشد\r\nودر مقام انشاء نباشد . پس اين دو نقطه ضعف در تلفظ هم هست وبه همان بيان كه\r\nاين دو نقطه ضعف در تلفظ قابل دفع است در كتابت هم قابل جواب است . بدين\r\nترتيب كه با ملاحظه متن كلام وكتابت وبه ضميمه أصل عقلائي \" اصالة الجد \"\r\nنقطه ضعف دوم را دفع مىكنيم وهمچنين در متن نوشته بايد دقت كرد وچنانچه\r\nاحتمال انشاء وعدم اخبار واحتمال اين كه انشاى عقد با همين كتابت ابرام شده ،\r\nاحتمالي عقلائي باشد ودر حدى كه ظهور كتابت در اخبار را از بين ببرد پس آن\r\nاحتمال ظهور را از بين مىبرد ونوشته ، از اعتبار ساقط مىشود . اما اگر آن احتمال\r\nضعيف بوده وقابل اعتنا نزد عقلا نباشد پس ظهور نوشتار در اخبار حجت است ،\r\nودر نتيجة دلالتش بر مندرجات صحيح وفاقد هر گونه نقطه ضعف مىباشد .\r\n","description":"","footnote":"","page_name":" 227 ","page_number":227},
  {"content":"\r\nاما مورد أول يعنى احتمال عدم صدور نوشته از منتسب اليه واحتمال جعل\r\nوتزوير كه نقطه ضعف عمده نيز همين امر مىباشد باز هم قابل دفع است چرا كه\r\nاگر احتمال جعل وتزوير در حدى باشد كه عقلا به آن توجه مىكنند ودر نتيجة به\r\nظهور كتابت ونوشته در اقرار يا اخبار به وقوع عقد ، لطمه وخلل وارد مىكند در اين\r\nصورت نوشته وسند از اعتبار ساقط مىشود . واما اگر احتمال جعل در ميان نباشد\r\nويا اگر احتمالي ضعيف باشد كه عقلا بدان توجه نمىكنند پس آن احتمال مانع\r\nتحقق ظهور نمىشود .\r\nاما در مورد أصل ظهور \" كتابت \" و \" حجيت \" آن مىتوان به دو دليل تمسك\r\nنمود :\r\nدليل أول : سيره مستمره وروش عقلا بر عمل به مفاد نوشتار ، چرا كه بناى عقلا\r\nبر عمل به نوشتار بوده وبسيارى از كارهاى خود را به وسيله كتابت ونوشته انجام\r\nمىدهند وهيچ عاقلى وقتي كه نامه اى از دوست خود مبنى بر فروش منزل يا\r\nازدواج ، دريافت مىكند ، در آن نامه تشكيك نمىكند مگر آن كه احتمال جعل\r\nوتزوير بدهد پس اگر احتمال جعل وتزوير ندهد به مفاد نامه عمل كرده وبدان\r\nاعتبار مىدهد . همچنين عمل أصحاب أئمة ( عليهم السلام ) در نوشتن حديث واستفتا از\r\nامام معصوم ( عليه السلام ) نشان دهنده حجيت نوشتار ، در ميان آنان مىباشد .\r\nپس با توجه به روش عقلا وگستردگى واعتبار آن در بين أصحاب أئمة ( عليهم السلام )\r\nروشن مىشود كه نوشتار حجت است .\r\nدليل دوم : آية شريفه : * ( يا أيها الذين آمنوا إذا تداينتم بدين إلى أجل مسمى\r\n","description":"","footnote":"","page_name":" 228 ","page_number":228},
  {"content":"\r\nفاكتبوه ) * ( 1 ) .\r\nپس امر به كتابت دين ، دليل اعتبار كتابت مىباشد چرا كه اگر كتابت وسند\r\nحجت نباشد دستور كتابت لغو خواهد بود . همچنين دستوراتى كه پيغمبر ( صلى الله عليه وآله وسلم )\r\nيا أئمة ( عليهم السلام ) به أصحاب خود مىدادند مبنى بر كتابت حديث كه اگر كتابت حجت\r\nنباشد چنين دستوراتى لغو وبي ارزش مىباشد .\r\nبا توجه به مطالب گذشته ، انسان قطع به حجيت واعتبار سند ونوشته\r\nوحجيت ظهور آن پيدا مىكند ، مثل ظهور ألفاظ ، مگر در صورتي كه احتمال جعل\r\nوتزوير در بين باشد كه در اين صورت مانع انعقاد ظهور كتابت مىشود .\r\n\r\n","description":"","footnote":" ( 1 ) \" اى أهل ايمان ! چون به قرض ونسيه معامله مىكنيد تا زماني معين ، سند ونوشته در ميان باشد .\r\n( سوره بقره ، آية 282 ) . ","page_name":" 229 ","page_number":229},
  {"content":"\r\n\r\nدلالت سند به طور مستقيم\r\n\" سند \" در مقايسه با أدله ديگر دلالتش بر تصرف قانوني ( اعمال حقوقى ) يا\r\nوقايع خارجي مستقيم نيست به اين معنا كه سند خود به طور مستقيم دلالت بر\r\nتصرف قانوني واعمال مادي نمىكند بلكه آنچه كه سند بر آن به طور مستقيم\r\nدلالت مىكند يا اقرار متعاملين بر وقوع معامله ويا شهادت مأمور رسمي دولت ويا\r\nشخص عادى بر وقوع معامله مىباشد كه در واقع آن اقرار وآن شهادت ، دليل بر\r\nوقوع معامله مىباشد وخود سند دليل بر دليل مىباشد لذا اگر شخص مدعى عليه\r\nكه سند بر ضرر اوست اثبات كند كه اقرار صادره از أو وامضاى منتسب به وى از\r\nروى اكراه بوده است پس سند صادره از اعتبار ساقط مىشود واين دليل آن است\r\nكه سند خود به طور مستقيم دليل بر تصرف قانوني ( اعمال حقوقى ) نيست .\r\n","description":"","footnote":"","page_name":" 230 ","page_number":230},
  {"content":"\r\n\r\n\r\n\r\nاقسام سند\r\nبنابر مباحث گذشته مشخص شد كه سند بر دو قسم است :\r\n1 - سند رسمي .\r\n2 - سند غير رسمي .\r\nدر اين مبحث لازم است كه فرق بين اين دو سند را روشن نماييم . سند رسمي با\r\nغير رسمي در سه جهت با هم فرق دارند .\r\nالف - در شكل ومضمون .\r\nب - در حجيت .\r\nج - در قدرت اجرائي .\r\nاما از نظر شكل ومضمون : در سند رسمي شرط است كه توسط مأمور رسمي\r\nودر حدود صلاحيت وبا رعايت مقررات تنظيم شود واما در سند عادى ، تنها\r\nكافى است كه شخص مديون آن را امضا كرده باشد ، آن هم در صورتي كه سند دليل\r\nمعد باشد اما اگر دليل معد نباشد امضاء هم شرط نيست .\r\nاما در حجيت : پس طبق مباحث گذشته سند رسمي وعادى هر دو حجت\r\nودليل مىباشند با اين فرق كه در سند عادى كافى است كه شخص منتسب اليه\r\n","description":"","footnote":"","page_name":" 231 ","page_number":231},
  {"content":"\r\nصدور خط يا امضاى ذيل را از خود مورد ترديد يا انكار قرار دهد ، ويا صحت\r\nمندرجات در سند را مورد اشكال قرار دهد ، اما در سند رسمي تنها با دعوى جعل\r\nواثبات آن مىتوان خللى در حجيت واعتبار آن سند وارد كرد ، وبا ترديد وانكار ،\r\nويا تشكيك در مندرجات سند نمىتوان سند رسمي را از اعتبار ساقط نمود بلكه\r\nبايد اثبات كرد كه مثلا مأمور رسمي آن را از پيش خود نوشته است .\r\nاما در قدرت اجرائي : پس سند رسمي را مىتوان به اجرا گذاشت واحتياجى به\r\nحكم حاكم ندارد . ولى سند عادى پس اجراى آن متوقف بر حكم حاكم است .\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nبرخى از مصاديق سند رسمي\r\n1 - حكم حاكمى كه توسط كتابت به حاكم ديگرى ابلاغ مىشود :\r\nاز جمله مصاديق سند رسمي ، حكم حاكم مىباشد ، ودر دليل بودن آن فقها\r\nاختلاف كرده اند بعضي از فقها مىگويند : اگر قاضى به قاضى ديگر حكمي را نسبت\r\nبه فرد معينى به وسيله كتابت اعلام نمود ، چنين نوشته اى دليل نبوده ونمىتوان بر\r\nآن ترتيب اثر نمود . وبعضي از فقها دعوى اجماع بر اين مسأله نموده اند وبعضي\r\nگفته اند حتى اگر قاضى دوم از كتابت قاضى أول علم پيدا كند باز هم نمىتواند به\r\nاين كتابت وبه اين علم ترتيب اثر دهد ( 1 ) . محقق حلى در شرايع مىگويد : رساندن\r\nحكم از حاكمى به حاكم ديگر به وسيله كتابت قابل اعتنا نيست چون مىتوان مثل\r\nآن نوشته را جعل نمود ( 2 ) . صاحب جواهر ( رحمه الله ) دعوى اجماع بر عدم اعتبار كتابت\r\nنموده است ( 3 ) . سكونى وطلحة بن زيد از امام صادق ( عليه السلام ) از پدر بزرگوار خود\r\n\r\n","description":"","footnote":" ( 1 ) تحرير الوسيلة 2 : 433 .\r\n( 2 ) شرايع الاسلام 4 : 95 .\r\n( 3 ) جواهر الكلام 40 : 303 . ","page_name":" 233 ","page_number":233},
  {"content":"\r\nروايت مىكند كه مىگويد :\r\n\" حضرت على ( عليه السلام ) حكم حاكمى را كه به وسيله كتابت ابلاغ شده بود تنفيذ\r\nنمىكرد نه در حدود ونه در غير حدود واين وضع استمرار داشت تا اين كه بنى أمية\r\nحكومت را به دست گرفتند پس با بينه حكم را تنفيذ مىكردند \" ( 1 ) .\r\nبراي تحقيق وبررسى اين مسأله لازم است كه نقاط ضعف ابلاغ حكم به وسيله\r\nكتابت را بيان كنيم :\r\nدر اين زمينه مقدمتا بايد به كيفيت صدور حكم وابلاغ آن اشاره كنيم .\r\nآنچه كه بين فقها در باب كيفيت صدور حكم مسلم است آن است كه حكم بايد\r\nبه صورت لفظ انشاء شود ، چون حكم از مقولة انشاء است ، وانشاء بايد به صورت\r\nلفظ أداء شود . بنابر اين در ابلاغ حكم به وسيله كتابت چند نقطهء ضعف وجود\r\nدارد :\r\n1 - احتمال عدم جديت در كتابت واحتمال آن كه كتابت براي منظور ديگرى\r\nبوده است .\r\n2 - احتمال جعل وتزوير .\r\n3 - احتمال صدور حكم وانشاى آن به صورت كتابت نه به صورت لفظ .\r\nشكى نيست كه در فرض يكى از اين سه احتمال ، حكم نامه ( دادنامه ) معتبر\r\nنبوده ونمىتوان بر آن ترتيب اثر داد وآن را به عنوان دليل پذيرفت اما اگر هيچ يك\r\nاز اين احتمالات در بين نبود وطرف از نوشته وحكم نامه علم به صحت مندرجات\r\nآن پيدا كرد ، پس معلوم نيست كه معقد اجماع اين صورت را شامل شود . به همين\r\n\r\n","description":"","footnote":" ( 1 ) وسائل الشيعة ، 18 : 218 ، باب 28 از أبواب كيفية الحكم . ","page_name":" 234 ","page_number":234},
  {"content":"\r\nجهت أبو على ( ابن جنيد ) بين موارد \" حق الناس \" وموارد \" حق الله \" تفصيل داده\r\nاست ، ودر موارد \" حق الله \" قائل به عدم تنفيذ حكم به وسيله كتابت شده ودر\r\nموارد \" حق الناس \" تنفيذ را پذيرفته است . محقق اردبيلى هم به نقل صاحب\r\nجواهر قائل به جواز تنفيذ شده است در صورتي كه طرف علم به صدور نوشته از\r\nقاضى پيدا كرده وقصد جدى معنا را هم احراز كند . وى آنگاه اضافه مىكند : ولذا\r\nعمل به مكاتبه در روايت واخذ فتوا از مجتهد وحديث از كتاب جايز است .\r\nاز طرفي ديگر گاه ظن وگمان حاصل از كتابت بيشتر از ظن وگمان حاصل از\r\nشهادت دو نفر عادل مىباشد بلكه در صورتي كه انسان احتمال جعل وتزوير ندهد\r\nعلم به مفاد نوشته پيدا مىكند وشايد مقصود \" ابن جنيد \" هم همين صورت باشد\r\nوشايد كسى از فقها هم مخالف اين نظر نباشد ومقصود فقهاى مخالف با حجيت\r\nكتابت ، آن صورت است كه احتمال جعل وتزوير در كتابت داده شود .\r\nصاحب جواهر نيز به تبعيت از محقق اردبيلى ( رحمه الله ) مىگويد : در صورتي كه انسان\r\nاز \" كتابت \" علم به صحت مندرجات پيدا كند وهمچنين علم پيدا كند كه قاضى\r\nقبلا حكم را صادر كرده واين كتابت اخبار از صدور حكم مىباشد در اين صورت\r\nعمل به آن كتابت ونوشته جايز است . به سيره مستمره در تمام زمانها ومكانها\r\nوعمل علما در نقل اجماع وخلاف بين فقها كه به وسيله كتابت ومراجعه به كتاب\r\nتحقق مىيابد ، استناد نموده است .\r\nاما در مورد روايت منقول از امام صادق كه حضرت على ( عليه السلام ) حكم با كتابت را\r\nتنفيذ نمىكرد مىتوان گفت : شايد عدم تنفيذ حكم با كتابت مخصوص آن صورتي\r\nاست كه احتمال جعل وتزوير مىرفته است ، ويا شايد مقصود عدم تنفيذ حكمي\r\n","description":"","footnote":"","page_name":" 235 ","page_number":235},
  {"content":"\r\n\r\nاست كه به وسيله كتابت أنشأ شده باشد ( 1 ) .\r\nسيد محمد كاظم يزدى مىگويد : در تنفيذ حكم حاكم أول توسط حاكم ثاني\r\nلازم است كه حاكم ثاني علم به صدور حكم از حاكم أول پيدا كند ، وتحصيل علم\r\nيا به حضور وى در مجلس حكم مىباشد يا به خبر متواتر ويا خبر واحد متضمن\r\nقرائن قطعيه . واضافه مىكند : اقرار مدعى عليه بر صدور حكم در حصول علم\r\nكفايت مىكند . وظن به صدور حكم حتى با رؤيت خط ، كفايت نمىكند ( 2 ) . در هر\r\nحال آنچه كه مسلم است آن است كه : اگر حاكم دوم علم به صدور حكم از حاكم\r\nقبلي پيدا كند بر أو لازم است كه حكم حاكم قبلي را تنفيذ كند وكلمات مخالفين اين\r\nنظر بر صورتي حمل مىشود كه آن حكم موجب علم نشود وتنها ظن وگمان پيدا\r\nكند ، چرا كه ظن وگمان حجت نيست . وبر اين أساس فتواى موجود در تحرير\r\nالوسيلة مبنى بر عدم جواز تنفيذ حكم حاكم قبلي توسط حاكم دوم حتى اگر علم\r\nپيدا كند به صدور آن ( 3 ) ، غير صحيح به نظر مىرسد .\r\n2 - نامه ها وفرمانهاى مقام رهبرى :\r\nيكى ديگر از مصاديق سند رسمي ، نامه ها ونوشته ها وفرمانهاى مقام رهبرى\r\nاست . وبراي اثبات حجيت ودليل بودن چنين نوشته هايى مىتوان به نامه هاى\r\nپيغمبر ( صلى الله عليه وآله وسلم ) به رؤسا وپادشاهان زمان خود استدلال نمود كه اگر نوشته وسند ،\r\n\r\n","description":"","footnote":" ( 1 ) جواهر الكلام 40 : 303 .\r\n( 2 ) عروة الوثقى 3 : 27 .\r\n( 3 ) تحرير الوسيلة 2 : 433 ، مسأله 2 . ","page_name":" 236 ","page_number":236},
  {"content":"\r\nدليل وحجت نبود حضرت مبادرت به ارسال نامه نمىنمود وهمچنين مىتوان\r\nاستدلال نمود به جريان دستور حضرت در مرض وفات به أصحاب خود كه دوات\r\nوبياض براي أو بياورند تا در آن ، آنچه كه موجب رستگارى أمت مىباشد ثبت كند ( 1 )\r\nواگر كتابت حجت نمىبود چنين دستوري از پيغمبر لغو بود وهمچنين مىتوان به\r\nاين داستان بر حجيت كتابت در وصيت استدلال نمود چرا كه حضرت بر آن بود كه\r\nوصيت نامه سياسي خود را بنويسد . ولى به حسب نقل صاحب مستمسك مشهور\r\nفقها بر آنند كه نوشته در باب وصيت اعتبار ندارد . اما در اين زمينه صاحب جواهر\r\nمىگويد : نوشته در باب اقرار ووصيت در صورتي كه ظهور در وصيت واقرار داشته\r\nباشد ، حجت است ، تا چه رسد به صورتي كه انسان از نوشته علم پيدا كند\r\nواستدلال مىكند به اين كه نوشته مانند لفظ است ودر مرتبه دوم از وضع\r\nمىباشد ( 2 ) .\r\nهم چنين مىتوان به رواياتى استدلال كرد كه انسان را از خوابيدن در شب نهى\r\nمىكند مگر آن كه وصيت خود را زير سر خود بگذارد ( 3 ) . ووصيتي كه زير سر بايد\r\nگذاشت عبارت است از وصيت نامه مكتوب واگر سند ونوشته اعتبار نداشت پس\r\nدستور به نوشتن آن وزير سر گذاشتن لغو بود .\r\nدر هر حال آنچه كه به نظر مىرسد آن است كه كتابت ونوشته در باب وصيت\r\nواقرار معتبر مىباشد . در اين مورد بايد به اين سؤال پاسخ گفت كه : آيا مىتوان\r\n\r\n","description":"","footnote":" ( 1 ) الكامل في التاريخ ، ابن الأثير 2 : 320 .\r\n( 2 ) جواهر الكلام 28 : 249 .\r\n( 3 ) وسايل الشيعة 13 : 352 . ","page_name":" 237 ","page_number":237},
  {"content":"\r\n\r\nاين حكم را از وصيت واقرار ، به موارد ديگر از جمله نوشتن نامه از قاضى به قاضى\r\nديگر تعميم داد يا خير ؟\r\nدر جواب بايد گفت كه موارد عقود وحكم قاضى با موارد وصيت واقرار ، فرق\r\nدارد . عقود وحكم قاضى از موارد انشاء است وانشاء بنابر مبناى مشهور متوقف بر\r\nلفظ است ونمىتوان به وسيله نوشته وكتابت آن را انجام داد .\r\nاما وصيت واقرار لازم نيست به نحو انشاء صورت بگيرد فقها در وصيت واقرار\r\nمىگويند : \" وصيت واقرار به آنچه كه بر آن دلالت كند ثابت مىشود أعم از آن كه\r\nلفظ يا اشاره يا كتابت باشد \" .\r\nحال اگر توانستيم ملاك حجيت واعتبار كتابت را در باب وصيت واقرار كشف\r\nكنيم مىتوان به وسيله آن ملاك قطع پيدا كنيم كه فرقى بين موارد كتابت وجود ندارد\r\nاما اگر نكته اعتبار كتابت را كشف نكرديم نمىتوان حكم را به موارد ديگر سرايت\r\nداد .\r\nدر مقام كشف نكته اعتبار كتابت در باب وصيت واقرار چنين به نظر مىرسد كه\r\nنكته اعتبار كتابت همان سيره وروش عقلا مىباشد واز نظر عقلا هر جا كه كتابت\r\nدلالت بر مقصود داشته باشد معتبر شناخته مىشود وهر جا كه دلالت وظهور\r\nنداشته باشد ، معتبر نيست . بنابر اين كتابت در صورتي كه دلالت بر مقصود داشته\r\nباشد واحتمال جعل وتزوير در آن نرود معتبر مىباشد .\r\n3 - قولنامه :\r\nيكى ديگر از مصاديق سند \" قولنامه \" مىباشد وآن عبارت است از اين كه :\r\nمتعاملين در مواردى قصد معامله دارند ولى مقدمات آن از قبيل مقررات ادارى\r\n","description":"","footnote":"","page_name":" 238 ","page_number":238},
  {"content":"\r\nوپرداخت ماليات هنوز فرآهم نشده ، وبدين جهت طرفين ، قرار داد منعقد كرده\r\nوتعهد مىكنند كه معامله را با شرايط معين وظرف مهلت خاصي انجام دهند . به\r\nسندى كه در اين باب تنظيم مىشود \" قولنامه \" مىگويند كه از مفهوم كلمه قولنامه\r\nپيداست اين قرارداد وعده قول به بيع است نه خود بيع . اما در حقوق فرانسه\r\nقولنامه اثر عقد بيع را دارد ( بند يك مادة 1389 ق - م ) ودر محاكم إيران به تبعيت\r\nاز رأى هيأت عمومى آن را تعهد به بيع دانسته اند ( 1 ) .\r\nمؤلف الوسيط معاملات را اين گونه تقسيم كرده ومىگويد : گاه مىشود كه انسان\r\nبه نحو بت وقطع ودر يك مرحله معامله را تمام مىكند ، وگاه مىشود كه متعاملين\r\nمعامله را در دو مرحله به انجام مىرسانند ، يك مرحله ابتدائي ويك مرحله نهائي .\r\nدر مرحله ابتدائي نيز گاه مىشود كه متعاملين يا يكى از آنها فقط به وعده بيع اكتفا\r\nمىكنند وگاه مىشود كه پا را از وعده فراتر گذاشته واقدام به بيع ابتدائي مىكنند\r\nوچه بسا كه بيع ابتدائي همراه با پرداخت بيعانه صورت مىگيرد بنابر اين بيع دو\r\nمرحله اى به سه قسم تقسيم مىشود هر كدام حكم مخصوص به خود دارد .\r\n1 - وعده بيع .\r\n2 - بيع ابتدائي همراه با پرداخت بيعانه .\r\n3 - بيع نهائي . ووعده بيع گاه از يك طرف لازم واز طرف ديگر الزامي نيست\r\nوگاه از دو طرف لازم مىشود . واين گونه معاملات در زندگى روزمره مردم زياد\r\nانجام مىگيرد مثلا شخصي در آينده احتياج به زمينى در همسايگى منزل يا كارخانه\r\nخود پيدا مىكند يا الآن بدان محتاج مىباشد ولى فعلا امكان خريد آن را ندارد ،\r\n\r\n","description":"","footnote":" ( 1 ) دكتر ناصر كاتوزيان ، حقوق مدنى ، دوره عقود معين : 53 . ","page_name":" 239 ","page_number":239},
  {"content":"\r\nولذا قراردادى با صاحب زمين منعقد مىكند مبنى بر اين كه هر زمان كه مشترى\r\nخواست ، صاحب زمين اقدام به فروش زمين بنمايد كه در اين صورت صاحب\r\nزمين مقيد وملتزم به فروش مىباشد نه مشترى .\r\nمثال ديگر : مستأجرى اقدام به تعميرات اساسى در عين مستأجره مىكند وقبل\r\nاز اقدام به تعمير صاحب ملك به أو وعده مىدهد كه هر وقت مستأجر خواست\r\nملك را بخرد أو اقدام به فروش ملك نمايد ، كه در اين صورت عقد يا وعده از يك\r\nطرف لازم مىباشد وآن از طرف صاحب ملك است .\r\nوگاه مىشود كه وعده به بيع از دو طرف لازم مىشود . مثلا اگر متعاملين\r\nخواستند ملكي را معامله كنند ولى موانعى براي عقد نهايى در بين مىباشد ، از\r\nقبيل مشكلات سندى يا تخلف ساختمانى ويا عوارض نوسازى ودر عين حال\r\nطرفين مايلند كه معامله را انجام دهند . در اين صورت اقدام به قرارداد ابتدائي\r\nمىكنند ، ودر آن هر كدام وعده مىدهند كه عقد نهايى را در زمان معين تنفيذ كنند ،\r\nواين وعده نسبت به طرفين لازم مىباشد واين گونه وعده وقرارداد ابتدائي ، تنها\r\nايجاب نيست بلكه عقد كامل وايجاب همراه با قبول مىباشد ولى واقع اين عقد\r\nوعده به بيع بوده ومقدمه عقد نهائي مىباشد . نويسنده الوسيط در ادامه بحث\r\nخود مىگويد :\r\nطبق بند أول مادة 101 قانون مدنى جديد مصر چنين قراردادى كه طرفين يا\r\nيكى از متعاملين وعده به ابرام عقد معينى در آينده بدهد لازم الاجرا نيست مگر\r\nآن كه تمام شرايط عقد مورد وعده ومسائل اساسى آن در اين قرارداد منظور گردد ،\r\nاز جمله آن مسائل ، تعيين مدتي است كه در خلال آن عقد نهائي صورت مىگيرد .\r\nورعايت آن مسائل وجوانب ، شرط اساسى اين قرارداد مىباشد . مثلا اگر وعده به\r\n","description":"","footnote":"","page_name":" 240 ","page_number":240},
  {"content":"\r\nبيع داده شد ، لازم است كه طرفين بر مقدار ثمن ومثمن توافق بنمايند واگر وعده به\r\nشركت مىباشد بايد بر مقدار مال مورد شركت توافق شود واگر وعده به معامله\r\nپاياپا ( مقايضه ) باشد بايد بر سر دو جنس مورد تبادل توافق بنمايند ( 1 ) . بنابر اين\r\nمؤلف الوسيط هم به تبعيت از قانون مصر ، قولنامه را وعده به عقد يا عقد ابتدائي\r\nدانسته وآن را لازم شمرده است .\r\nاما از نظر فقهى ، مىتوان قولنامه را تحت دو عنوان مورد بحث قرارداد . عنوان\r\nأول عنوان وعده ووجوب وفاى به آن وعنوان دوم عنوان شرط ابتدائي .\r\nاما در انطباق عنوان أول بايد در دو جهت بحث نمود :\r\nنخست : در حقيقت وعده .\r\nدوم : در حكم خلف وعده ووفاى به آن .\r\nاما در مورد أول بايد گفت كه وعده ممكن است به سه صورت انجام بگيرد :\r\nصورت أول : آن است كه شخص از ما في الضمير خود خبر مىدهد كه در آينده\r\nفلان عمل را انجام خواهد داد مثلا بگويد كه : فردا به منزل شما مىآيم . كه در اين\r\nصورت صدق وكذب چنين اخبارى بستگى به نيت وعزم طرف دارد اگر در موقع\r\nوعده ، نيت انجام آن عمل را دارد آن اخبار صادق وگرنه كاذب است .\r\nصورت دوم : آن است كه شخص ، متعهد وملتزم مىشود كه در آينده فلان\r\nعمل را انجام دهد كه چنين تعهدى متصف به صدق وكذب نمىشود ، چون تعهد\r\nاز مقولة انشاء است وانشاء متصف به صدق وكذب نمىشود ، نظير نذر . وصدق\r\nوكذب در آن ، تنها منوط به انجام ووفاى به تعهد مىباشد .\r\n\r\n","description":"","footnote":" ( 1 ) الوسيط 1 : 249 . ","page_name":" 241 ","page_number":241},
  {"content":"\r\nصورت سوم : آن است كه شخص ، تنها از عملي در آينده خبر مىدهد بدون آن\r\nكه تعهد والتزامى در بين باشد . مثلا بگويد كه فردا به منزل شما مىآيم بدون آن كه\r\nاخبار از عزم ونيت خويش كرده باشد بلكه تنها اخبار از آينده مىباشد ونظرش به\r\nآينده است لا غير .\r\nدر اين صورت صدق وكذب خبر منوط به تحقق آن امر در آينده بوده واين نوع\r\nوعده متصف به صدق وكذب مىشود وحرمت آن منوط به آن است كه شخص در\r\nحين اخبار به نحو جزم از وقوع امرى در آينده خبر بدهد واگر در آن موقع جزم\r\nنداشته باشد يا جزم به عدم داشته باشد چنين اخبارى حرام است .\r\nاما اگر در موقع اخبار ، جزم به انجام آن امر داشته باشد ولى بعدا به عللى از آن\r\nامر منصرف شد در اين صورت مرتكب حرام وگناه نشده است ، چون مفاد أدله\r\nحرمت كذب ، حدوث وايجاد كلام مخالف واقع مىباشد . اما اگر كلام قبلا صادر\r\nشده باشد در اين فرض لازم نيست در مرحله بقاء نيز آن كلام را صادق نگهدارد ( 1 ) .\r\nاما حكم خلف وعد تحت دو عنوان قابل بررسى است :\r\nالف - عنوان كذب بدين بيان كه كذب ودروغ حرام است وخلف وعد هم\r\nمستلزم كذب مىباشد پس خلف وعد حرام است .\r\nب - عنوان خلف وعد مستقلا .\r\nاما عنوان كذب تنها در صورتي بر خلف وعد منطبق است كه شخص در موقع\r\nوعده قصد داشته باشد كه آن امر را در آينده انجام ندهد . لذا مرحوم آيت الله\r\nحكيم ( رحمه الله ) در منهاج الصالحين مىگويد : \" اگر شخص در موقع وعده قصد خلاف\r\n\r\n","description":"","footnote":" ( 1 ) مصباح الفقاهة 1 : 392 . ","page_name":" 242 ","page_number":242},
  {"content":"\r\nآن را داشته باشد ، پس مرتكب حرام وگناه شده است \" ( 1 ) .\r\nاما عنوان خلف وعد با قطع نظر از انطباق عنوان كذب يا عدم انطباق آن ،\r\nمشهور فقها بر آنند كه اين عمل مكروه است وحرام نيست . بعضي از فقها بر اين\r\nمطلب ادعاى اجماع كرده . وبعضي پا را فراتر گذاشته وعدم حرمت آن را مطابق با\r\nسيره قطعيه متشرعه يعنى روش وبناى متدينين بر عدم حرمت آن دانسته اند ( 2 ) .\r\nحتى صاحب وسائل الشيعة شيخ حر عاملي اين باب را تحت عنوان باب\r\n\" استحباب صدق وعد \" قرار داده است .\r\nولى با ملاحظه روايات صحيح در اين زمينه كه صراحت در وجوب وفاى به\r\nوعد وحرمت مخالفت آن دارد حكم به كراهت خلفت وعد مشكل است . در اين\r\nزمينه روايتي است با سند صحيح از امام صادق ( عليه السلام ) از پيغمبر أكرم ( صلى الله عليه وآله وسلم ) كه\r\nمىفرمايد : \" كسى كه ايمان به خدا وروز جزا دارد ، پس بايد به وعده خويش وفا\r\nكند \" ( 3 ) .\r\nروايت ديگر از هشام بن سالم از امام صادق ( عليه السلام ) مىگويد : وعده مؤمن به برادر\r\nايمانى خويش به منزله نذرى است كه كفاره ندارد واگر تخلف كند به غضب خدا\r\nدچار مىشود . واستشهاد به آية شريفه مىكند : * ( يا أيها الذين آمنوا لم تقولون\r\nمالا تفعلون ) * ( 4 ) .\r\n\r\n","description":"","footnote":" ( 1 ) منهاج الصالحين 2 : 15 .\r\n( 2 ) مصباح الفقاهة 1 : 393 .\r\n( 3 ) وسائل الشيعة 8 : 515 ، باب 109 از أبواب احكام العشرة ، حديث 2 .\r\n( 4 ) وسائل الشيعة 8 : 515 ، باب 109 از أبواب احكام العشرة ، حديث 3 . ","page_name":" 243 ","page_number":243},
  {"content":"\r\nدر عهدنامه حضرت على ( عليه السلام ) به مالك اشتر آمده است : مبادا مرتكب خلف\r\nوعد شوى كه خلف وعد موجب غضب خدا ومردم مىشود وخداوند تبارك\r\nوتعالى در قرآن مىگويد : * ( كبر مقتا عند الله أن تقولوا ما لا تفعلون ) * ( 1 ) .\r\nمحقق نراقى در كتاب عوائد مىگويد : \" جماعتى از فقها بر وجوب وفاى به\r\nوعده مطلقا تصريح نموده وگفته اند كه خلف وعد ، معصيت وگناه مىباشد \" ( 2 ) .\r\nاما با توجه به اين كه مسأله از مسائل عام البلوى ومحل ابتلاى عموم مردم\r\nمىباشد وبرخورد متدينين با آن به صورت وعنوان ترك واجب نيست ومشهور\r\nفقها هم فتوا به وجوب وفاى به وعد نداده اند وحتى فقهاى أهل سنت نيز غالبا فتوا\r\nبه استحباب آن داده اند لذا قول به وجوب هم بعيد به نظر مىرسد . وقول به\r\nكراهت مطابق با احتياط مىباشد .\r\nحتى اگر چنانچه فتوا به وجوب وفاى به وعده هم بدهيم نمىتوان حكم\r\nوضعي را اثبات نمود چون أدله وروايات مربوط به وفاى به وعده اگر فرضا\r\nوجوب را اثبات كند ، وجوب تكليفي را اثبات مىكند وآنچه كه مورد بحث است\r\n\" حكم وضعي \" است به اين معنا كه وعده بيع ، حكم خود بيع را داشته ، ومال از\r\nوعده دهنده به موعود له منتقل شود كه اين معنا با أدله فوق قابل اثبات نيست .\r\nعنوان ديگرى كه ممكن است بر قولنامه منطبق باشد عنوان شرط ابتدائي است\r\nوفقها به بررسى آن پرداخته اند وتحقيق در اين عنوان ايجاب مىكند كه در دو زمينه\r\nبحث شود . نخست حقيقت شرط از نظر أهل لغت ، وديگر حكم آن .\r\n\r\n","description":"","footnote":" ( 1 ) نهج البلاغة ، كتاب 53 ، عهدنامه مالك اشتر .\r\n( 2 ) عوائد الأيام : 46 . ","page_name":" 244 ","page_number":244},
  {"content":"\r\nحقيقت شرط : در قاموس اللغة وأقرب الموارد در مادة شرط آمده است :\r\n\" الشرط إلزام الشئ والتزامه في البيع ونحوه \" يعنى شرط عبارت است از تعهد به\r\nشئ در بيع ونحو آن . وبر همين أساس علامه شيخ انصارى مىگويد : \" شرط\r\nبه معنى التزام وتعهد تبعي است كه در ضمن عقد مىباشد \" ( 1 ) .\r\nبعضي از محققين نيز شرط را به معنى ربط بين دو شئ دانسته . وگفته صاحب\r\nقاموس وأقرب الموارد را تأييد كرده اند ( 2 ) .\r\nمحقق ايروانى ( رحمه الله ) نيز مىگويد : \" شرط از نظر عرف عبارت است از تقيد امرى\r\nبه امر ديگر يا تكوينا يا به جعل جاعل \" ( 3 ) . بنابر اين أقوال ، شرط عبارت است از\r\nامرى كه متعاقدين در ضمن عقد بدان متعهد وملتزم مىشوند . از اين جهت التزام\r\nوتعهد ابتدائي را شرط نمىگويند : در مقابل ، بعضي ديگر از لغويين \" شرط \" را به\r\nمعنى مطلق التزام وتعهد دانسته اند . در المنجد مىگويد : \" الشرط \" مصدر است به\r\nمعنى مطلق تعهد والتزام مىباشد . فرهنگ معين \" شرط \" را به معنى قرار ، پيمان ،\r\nعهد ، تعلق امرى به امر ديگر دانسته است .\r\nعلامه شيخ انصارى در مبحث شروط مىگويد : \" شرط در عرف به دو معنى\r\nآمده است :\r\nالف - به معنى حدثى ، يعنى مطلق تعهد والتزام .\r\n\r\n","description":"","footnote":" ( 1 ) مكاسب : 216 .\r\n( 2 ) مصباح الفقاهة 2 : 142 .\r\n( 3 ) حاشية مكاسب ، بحث خيارات : 61 . ","page_name":" 245 ","page_number":245},
  {"content":"\r\nب - به معنى چيزى كه از عدم آن ، عدم مشروط لازم مىآيد \" ( 1 ) .\r\nسيد محمد كاظم يزدى نيز در تعليقه خود بر مكاسب در بحث شروط مىگويد :\r\n\" أولى آن است كه شرط را به معنى قرار ، پيمان وعهد دانست . واز الصراح نقل\r\nمىكند كه شرط به معنى مطلق عهد ، جعل وقرار مىباشد . ومقصود از قرار\r\nوپيمان ، مطلق پيمان نيست بلكه پيمانى كه موجب التزام وتكليفي بر مشروط\r\nعليه بشود به طورى كه عرفا خود را ملزم به آن تعهد ووفاى به آن بداند \" ( 2 ) . بنابر اين\r\nآنچه كه از گفتار لغويين به دست مىآيد آن است كه شرط ، هم به معنى التزام وتعهد\r\nدر ضمن عقد وهم به معنى مطلق التزام وتعهد مىباشد .\r\nحكم شرط ابتدائي : براي انطباق عنوان شرط ابتدائي بر قولنامه مىتوان به دو\r\nدليل تمسك نمود :\r\nدليل أول : رواياتى با اين تعبير كه : \" المؤمنون عند شروطهم \" ( 3 ) يعنى مؤمن به\r\nشرط خود وفا نموده وبه تعهد خود عمل مىكند . بنابر اين اگر در بحث سابق شرط\r\nرا به معنى تعهد والتزامى كه در ضمن عقد مىباشد بدانيم پس اين حديث شامل\r\nشرط ابتدائي نمىشود . واما اگر گفتيم كه شرط به معنى مطلق تعهد مىباشد . اين\r\nدليل شامل شرط ابتدائي مىشود . اما پيش از اين گفتيم كه كلمه شرط به هر دو\r\nمعنى مطلق ومقيد آمده است ، لذا كلمه شرط در حديث مجمل به نظر مىرسد ،\r\nلكن چون قدر متيقن بين مطلق ومقيد ، مقيد مىباشد ، پس حديث ، شامل شرط\r\n\r\n","description":"","footnote":" ( 1 ) المكاسب ، بحث خيارات : 275 .\r\n( 2 ) حاشية مكاسب : 105 .\r\n( 3 ) تهذيب الأحكام ، ط قديم 2 : 219 . ","page_name":" 246 ","page_number":246},
  {"content":"\r\nابتدائي نمىشود .\r\nبه فرض آن كه كلمه شرط شامل شرط ابتدائي هم بشود وبگوئيم شرط در\r\nحديث عبارت است از : مطلق جعل وعهد ، ولى نمىتوان از اين حديث حكم\r\nوضعي را استفاده نمود زيرا حديث در صدد بيان وصف مؤمن مىباشد ومىگويد :\r\nمؤمن به شرط خود پايبند مىباشد ، وممكن است اين جمله به معنى آن باشد كه\r\nمؤمن بايد به شرط وتعهد عمل كند ودر مقام بيان حكم تكليفي يعنى وجوب\r\nوفاى به شرط باشد وناظر به جهت وضعي - حصول نقل وانتقال - نباشد . وآنچه\r\nكه مهم ومؤثر است اثبات جنبه وضعي مسأله است .\r\nدليل دوم : آية شريفه : * ( أوفوا بالعقود ) * ( 1 ) خداوند در اين آية شريفه مؤمنين را\r\nامر مىكند كه به تعهدات خود وفا كنند وعقد بنابر تفسير أهل لغت به معنى تعهد\r\nوالتزام مىباشد ورواياتى كه در تفسير آية مباركه وارد شده است نيز عقد را به\r\nمعنى تعهد ذكر كرده اند وچون كلمه \" العقود \" جمع وداراى الف ولام است لذا\r\nمفيد عموم وشمول مىباشد ومعنى آن اين است كه هرگونه تعهد وقراردادى لازم\r\nالوفا مىباشد . پس آية شريفه مطلق تعهدات را لازم الوفا دانسته وشرط ابتدائي هم\r\nبه حسب لغت به معنى تعهد مىباشد . بنابر اين به مفاد آية شريفه ، شرط ابتدائي\r\nهم لازم الوفا مىباشد . در نتيجة تنها دليلي كه مىتواند شرط ابتدائي را لازم الوفا\r\nبداند همان آية شريفه : * ( أوفوا بالعقود ) * مىباشد . ودر نتيجة شرط ابتدائي اگر به\r\nنحو تعهد والتزام باشد لازم الوفا است . لذا مادة 10 قانون مدنى مىگويد :\r\n\" قراردادهاى خصوصي نسبت به كساني كه آن را منعقد نموده اند در صورتي كه\r\n\r\n","description":"","footnote":" ( 1 ) سوره مائده ، آية 1 . ","page_name":" 247 ","page_number":247},
  {"content":"\r\nمخالف صريح قانون نباشد نافذ است \" .\r\nشايد منشأ توجيه محاكم كشور نيز در مورد قولنامه مبنى بر تعهد به انتقال - به\r\nتبعيت از رأى هيأت عمومى شماره 5 / 4 / 47931 ديوان كشور - بر همين مبنا باشد كه\r\nقولنامه را شرط ابتدائي به شكل تعهد دانسته ومشمول آية * ( أوفوا بالعقود ) *\r\nدانسته است .\r\nنتيجة مهم اين بحث آن است كه صريح مواد 22 ، 47 و 48 قانون ثبت اسناد\r\nواملاك كشور عبارت است از اين كه قولنامه اگر خود ، سند انتقال باشد - چنان كه\r\nقانون فرانسه مىگويد - بنابر اين لازم است طبق مواد فوق الذكر سند انتقال را به\r\nشكل رسمي ودر محاضر ثبت نمود وسند عادى انتقال به شكل قولنامه به عنوان\r\nسند انتقال پذيرفته نمىشود . واما اگر قولنامه را سند انتقال ندانسته بلكه تعهد به\r\nانتقال وآن را تعهد به بيع به نحو شرط ابتدائي بدانيم پس لازم نيست كه در محضر\r\nوبطور رسمي ثبت گردد .\r\nبنابر اين ، قول صاحب الوسيط مبنى بر توجيه قولنامه به وعده بيع يا بيع ابتدائي\r\nغير صحيح به نظر مىرسد ، چون اگر قولنامه وعده باشد به نظر مشهور فقهاى\r\nاماميه وفقهاى أهل سنت ، لازم الوفا نيست ، اما بيع ابتدائي أساسا غير مفهوم به\r\nنظر مىرسد ، چون بيع عبارت است از تملك عين به عوض معلوم ، ( مادة 338\r\nقانون مدنى ) واگر تملك عين حاصل شده ديگر مسأله تمام است وبيع به حد\r\nنهائي خود رسيده است . واگر تملك عين حاصل نشده پس بيع حاصل نشده است\r\nوتقسيم بيع به ابتدائي ونهائي غير صحيح به نظر مىرسد بلكه امر بيع بين وجود\r\nوعدم مىباشد يا بيع تحقق يافته ويا تحقق نيافته است براي توضيح بيشتر به عقد\r\nنكاح مثال مىزنيم .\r\n","description":"","footnote":"","page_name":" 248 ","page_number":248},
  {"content":"\r\nشخصي مثلا دختر عموى خود را خواستگارى مىكند پس از توافق طرفين بنا را\r\nبر ازدواج قرار مىدهند ولى طبق قانون ازدواج ، عقد بايد در محضر رسمي صورت\r\nبگيرد وقانون هم براي حفظ نظم اجتماع وحمايت از خانواده ، مقرراتى از قبيل :\r\nبلوغ سنى يا توافق گروه خونى وضع نموده كه رعايت اين مقررات غالبا در موقع\r\nازدواج ميسر نيست لذا غالبا مردم در ابتدأ عقد را به طور شرعي انجام مىدهند\r\nوبعدا آن را به ثبت مىرسانند . پس در اينجا صحيح نيست بگوييم دو عقد\r\nصورت گرفته يك عقد ابتدائي ويك عقد نهائي وهمچنين در باب قولنامه وبيع\r\nمنزل كه بايد گفت يك بيع صورت گرفته است نه دو بيع .\r\nولى با اين توجيه وتحليل كه قولنامه تعهد به انتقال است ، اين امر منوط به اراده\r\nمتعاملين مىشود پس اگر نيت متعاملين در تنظيم قولنامه تعهد به انتقال باشد كه\r\nبعد از آماده شدن مقدمات انتقال سند ، اقدام به انتقال كنند اين قولنامه تعهد به\r\nانتقال مىباشد . اما اگر نيت مشترك متعاملين آن باشد كه بيع با امضاى همين\r\nقولنامه ( سند ) تحقق بيابد كه شايد غالبا هم همين طور باشد پس اين قولنامه سند\r\nبيع محسوب مىگردد نه تعهد به انتقال وبنابر اين تشخيص طبيعت حقوقى\r\nقولنامه ، به تميز اراده وقصد مشترك متعاملين بستگى دارد .\r\nپايان\r\n\r\n","description":"","footnote":"","page_name":" 249 ","page_number":249}
  ]