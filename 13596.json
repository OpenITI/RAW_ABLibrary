[
  {"content":"\r\n\r\nصيغ العقود والايقاعات\r\nو سه رسالهء\r\nرضاعيه - زكات فطره - زكات مال\r\n\r\n","description":"","footnote":"","page_name":" صيغ العقود 1 ","page_number":1},
  {"content":"\r\n . \r\n","description":"","footnote":"","page_name":" صيغ العقود 2 ","page_number":2},
  {"content":"\r\n\r\nصيغ العقود والايقاعات\r\nو سه رسالهء\r\nرضاعيه - زكات فطره - زكات مال\r\nمطابق با فتاوى شيخ اعظم انصارى قدس سره\r\nتأليف\r\nشيخ محمد يوسف استرآبادى رحمه الله\r\nتحقيق\r\nگروه تحقيق كتب شيخ اعظم انصارى قدس سره\r\n\r\n","description":"","footnote":"","page_name":" صيغ العقود 3 ","page_number":3},
  {"content":"\r\n\r\nانصارى ، مرتضى بن محمد أمين ، 1214 - 1281 ق .\r\nرساله صيغ العقود والايقاعات . و سه رساله ديگر ( رضاعيه - زكات فطره - زكات مال ) گردآورى محمد يوسف استرآبادى ؛ تحقيق گروه تحقيق كتب و آثار شيخ اعظم . - مجمع الفكر الاسلامى ، 1379 .\r\n248 ص .\r\nISBN 964 - 5662 - 09 - 5\r\nفهرستنويسى بر اساس اطلاعات فيپا .\r\nفارسى .\r\nكتاب حاضر مجموعه اى از فتواهاى شيخ انصارى است .\r\n1 . عقود و ايقاعات . 2 . زكات . 3 . فطريه . 4 . شير مادر ( فقه ) .\r\n5 . فتواهاى شيعه - قرن 13 ق .\r\nالف . استرآبادى ، يوسف ، - 1286 ق . گردآورنده . ب . كنگره جهانى بزرگداشت دويستمين سالگرد تولد شيخ انصارى ( 1374 : قم و دزفول ) . گروه پژوهش آثار شيخ اعظم . ج . عنوان . د . عنوان : رضاعيه . ه‍ . عنوان : زكات فطره . و . عنوان : زكات مال .\r\n5 / 8 الف / 93 / 188 BP\r\n342 / 297\r\nكتابخانه ملى ايران 12951 - 78 م\r\nقم - ص . پ 3654 / 37185 - ت : 744810\r\nصيغ العقود والايقاعات\r\nمؤلف : شيخ مرتضى انصارى قدس سره\r\nگردآورنده : شيخ محمد يوسف استرآبادى\r\nناشر : مجمع الفكر الاسلامى - قم\r\nچاپ اول / محرم الحرام 1421 ه‍ . ق\r\nحروفچينى : مجمع الفكر الاسلامى - قم\r\nچاپخانه : شريعت - قم\r\nتيراژ : 1000 جلد\r\nكليه حقوق براى مجمع الفكر الاسلامى محفوظ است\r\n\r\n","description":"","footnote":"","page_name":" صيغ العقود 4 ","page_number":4},
  {"content":"\r\n\r\n\r\nمقدمه\r\nبسم الله الرحمن الرحيم\r\n\r\n","description":"","footnote":"","page_name":" صيغ العقود 5 ","page_number":5},
  {"content":"\r\n . \r\n","description":"","footnote":"","page_name":" صيغ العقود 6 ","page_number":6},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nبىشك پيروزى انقلاب اسلامى به رهبرى امام عظيم الشأن راحل قدس الله نفسه الزكيه و برپائى حكومت اسلامى بر مبناى ولايت فقيه بزرگ‌ترين رويداد تاريخ اسلام در دوران غيبت كبراى حضرت ولى عصر عجل اللّه تعالى فرجه الشريف است ، و نيز روشن‌ترين دليل و برهان عينى و عملى بر حقانيّت مبانى اعتقادى - فكرى مكتب تشيع ، و برپائى و توانائى فقه امام جعفر صادق صلوات اللّه عليه بر حل معضلات جامعهء بشر ، و ادارهء امور انسانها در پيشرفته‌ترين دورانهاى علمى و پيچيده‌ترين شرايط و روابط اجتماعى ، فرهنگى ، اقتصادى ، سياسى حاكم بر جامعه انسانى است .\r\nبخشى از اين توانائى و پويائى فقه جعفرى محصول تلاشهاى طاقت فرسا و مخلصانه‌اى است كه توسط فقيهان وارسته و عالمان زاهد و خدا ترس در دورانهاى سياه اختناق و تحت فشار شكنندهء محروميت‌هاى مضاعفى كه از هر سو بر جامعهء تشيّع و به ويژه روحانيت فداكار شيعه تحميل مىشد انجام گرفته است .\r\nبدون ترديد از جمله فقيهان وارسته‌اى كه در اين مجاهدت توانفرسا در مقدم‌ترين صفوف كاروان فقاهت قرار دارد ، بلكه از بنيانگذاران تفكر فقهى معاصر شيعه به شمار مىآيد ، استاد فقهاى قرن اخير و تالى رتبه معصوم - در علم و عمل - شيخ مرتضى انصارى دزفولى رضوان اللّه عليه است .\r\n\r\n","description":"","footnote":"","page_name":" صيغ العقود 7 ","page_number":7},
  {"content":"\r\n\r\nابتكار علمى ، نبوغ فكرى ، وارستگى معنوى ، و تبلور كمالات و فضائل اخلاقى ، از ويژگيهاى برجستهء اين شخصيت كم نظير است .\r\nاكنون كه انقلاب اسلامى ملّت بزرگ ايران به رهبرى خلف صالح امام راحل قدس سرّه حضرت آية الله خامنه‌اى دوران سازندگى و سازماندهى جامعهء نوين و مترقى اسلامى را طى مىكند ، آنچه بيش از هر چيز ديگر شرط اصلى موفقيّت و سلامت در اين مرحلهء حسّاس است ، ارائه راه حلهاى رهگشا ، و طرحهاى چاره‌ساز فقهى است كه علاوه بر ويژگى اصالت فقهى و اسلامى از ويژگى همپائى با شرايط و روابط پيچيده جهان حاضر نيز برخوردار باشد .\r\nكاوش‌هاى محققانه و مجتهدانهء صاحب نظران با ديدگاههاى گوناگون در ابعاد مختلف انديشهء فقهى شخصيتى چون شيخ اعظم انصارى قدس سرّه كه تبلور قوىترين تفكر فقاهتى عصر اخير است مىتواند گامى مؤثر در جهت تحقق اين هدف بزرگ باشد .\r\nبدين جهت ، و نيز به منظور آشنايى هر چه بيشتر مجامع علمى و تحقيقى جهان با گوشه‌اى از دستاوردهاى عظيم حوزه‌هاى علميه شيعه ، و نيز با هدف آشنايى هر چه بهتر و بيشتر نسل نوخاستهء انقلاب با مفاخر تاريخ پرافتخار جامعهء اسلامى كه در عرصهء انديشه و عمل عالىترين تبلور فضيلت و كمال انسانىاند ، تصميم به برپائى كنگره جهانى شيخ انصارى قدس سرّه گرفته شد .\r\nمقدمات اجراى تصميم - على رغم همه دشواريهائى كه بر سر راهش بود - در پرتو عنايات و توجّهات مقام معظم رهبرى و ولى امر مسلمين جهان حضرت آية الله خامنه‌اى ، فراهم شد ، و هم اكنون در آستانهء برپائى اين همايش عظيم اسلامى و علمى قرار داريم .\r\n\r\n","description":"","footnote":"","page_name":" صيغ العقود 8 ","page_number":8},
  {"content":"\r\n\r\nاز جمله برنامه‌هاى كنگره بزرگ شيخ انصارى رحمة اللّه عليه احياى آثار علمى و عرضهء آراء و نظريات فقهى اين فقيه بزرگوار است آنچه اكنون پيش روى شماست كتاب صيغ عقود و ايقاعات و برخى احكام ضروريه آنها است كه به نظر شيخ اعظم انصارى قدس سرّه رسيده ، و مورد تأييد ايشان قرار گرفته است .\r\nو بدين لحاظ مىتواند منبع معتبرى جهت دستيابى به نظريات و فتاواى شيخ اعظم در بخشى از مسائل عقود و ايقاعات بشمار آيد .\r\nاز گروه محترم تحقيق كتب و آثار شيخ اعظم كه زحمت تحقيق و تصحيح اين رساله را به عهده گرفتند صميمانه سپاسگزارم .\r\nدبير كل كنگره شيخ اعظم انصارى ( ره ) محسن اراكى .\r\n\r\n","description":"","footnote":"","page_name":" صيغ العقود 9 ","page_number":9},
  {"content":"\r\n . \r\n","description":"","footnote":"","page_name":" صيغ العقود 10 ","page_number":10},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nكتابى كه پيش روى داريم مجموعه‌اى است گرانبها كه از چهار رساله مستقل تشكيل شده است .\r\nرساله أوّل در « عقود و ايقاعات » و احكام آن است ، كه مرحوم ملا محمد يوسف استرآبادى از كلمات و عبارات فقها جمع‌آورى كرده و به نظر مبارك مرحوم شيخ رسانده و ايشان عمل به آن را تجويز فرموده‌اند .\r\nدر اين رساله علاوه بر آنكه نحوهء اجراى صيغه‌هاى عقود و ايقاعات به طور مبسوط بيان شده است ، احكام عقود و اقسام حلال و حرام از بيع و غير آن نيز بيان گرديده است ، به عنوان مثال در عقد بيع ، در مورد بيع ربوى و تجارت حرام و مكروه نيز بحث شده است .\r\nرسالهء دوّم درباره « رضاع » و احكام مربوط به آن است ، كه در اين رساله به طور مفصّل دربارهء احكام شير دادن و شرائط رضاع محرّم و فروع مختلفهء مربوط به آن بحث شده است ، و طبق آنچه مرحوم استرآبادى در مقدّمهء اين رساله مرقوم فرموده‌اند ، بنابر امر و دستور\r\n\r\n","description":"","footnote":"","page_name":" صيغ العقود 11 ","page_number":11},
  {"content":"\r\n\r\nمرحوم شيخ قدس سرّه مسائل رضاع را از نظرات و آراء ايشان جمع‌آورى و مرتب نموده‌اند .\r\nرساله سوم مربوط به « زكات فطره » و احكام آن است ، كه طبق اظهار مرحوم استرآبادى در مقدّمهء رساله ، مرحوم شيخ در پاسخ در خواست ايشان ، اين رساله را به خط خويش مرقوم فرموده‌اند .\r\nو رسالهء چهارم دربارهء « زكات مال » و احكام آن است كه در آخر نسخه‌اى كه ما در اختيار داشتيم چاپ شده بود ، ولى در نسخهء موجود در كتابخانهء مرحوم آية الله مرعشى به طبع نرسيده بود .\r\nو براى تنظيم اين مجموعه از دو نسخه استفاده شده است :\r\n1 - نسخه‌اى كه در سال ( 1370 ه‍ . ق . ) در زمان خود شيخ قدس سرّه چاپ شده ، و ظاهرا اولين چاپ آن مىباشد چنانچه علّامهء تهرانى در كتاب ارزشمند الذّريعة ( 15 : 110 ) بدان اشاره فرموده‌اند .\r\nاين نسخه را يكى از فضلاى حوزه علميّه قم جهت چاپ در اختيار ما گذاشتند .\r\n2 - نسخهء كتابخانهء مرحوم آيت اللّه مرعشى كه به خط آقاى سيد على خوانسارى نوشته شده و در تاريخ ( 1273 ه‍ . ق . ) به چاپ رسيده است ، و اين نسخه به شمارهء مسلسل ( 70521 ) ، قفسهء ( 224 ) ، رديف ( 3 ) ، شمارهء ( 14 ) ، در آن كتابخانه موجود است .\r\nدر اوّل اين نسخه ، نامهء مرحوم شيخ به چاپ رسيده است ، كه در آن به مرحوم سيد محمد على گلپايگانى سفارش اكيد كرده‌اند ، تا نسبت به تصحيح اغلاط و چاپ اين كتاب ، دقت كافى مبذول نمايند .\r\nبه هر حال كتاب حاضر به آن جهت كه فارسى است نفع عام دارد ، و از آن جهت كه حاوى مطالب علمى است براى فضلاء و علماء مفيد است .\r\n\r\n","description":"","footnote":"","page_name":" صيغ العقود 12 ","page_number":12},
  {"content":"\r\n\r\nدر خاتمه از آقايان محترم جناب حجة الاسلام و المسلمين سيد محمّد جواد جلالى و حجة الاسلام و المسلمين شيخ مرتضى واعظى ، و حجة الاسلام سيد هادى عظيمى ، كه در تحقيق و تصحيح اين كتاب زحمات زيادى متحمل شده‌اند تشكر مىشود .\r\n\r\n","description":"","footnote":"","page_name":" صيغ العقود 13 ","page_number":13},
  {"content":"\r\n . \r\n","description":"","footnote":"","page_name":" صيغ العقود 14 ","page_number":14},
  {"content":"\r\n\r\nتصوير صفحه اول كتاب صيغ العقود و الإيقاعات ، چاپ ( 1270 ه‍ . ق . )\r\n\r\n","description":"","footnote":"","page_name":" صيغ العقود 15 ","page_number":15},
  {"content":"\r\n\r\nتصوير نامه شيخ اعظم به آقا مير سيّد محمد على گلپايگانى مبنى بر عنايت و دقت در صحيح ، چاپ شدن اين مجموعه .\r\n\r\n","description":"","footnote":"","page_name":" صيغ العقود 16 ","page_number":16},
  {"content":"\r\n\r\n\r\nهذه صورة ما كتبه الشيخ أدام اللّه بقاءه الى السيّد السند آقا مير محمّد على سلّمه اللّه تعالى\r\nبِسْمِ اللَّهِ الرَّحْمنِ الرَّحِيمِ\r\nبه عرض مىرساند كه چنانچه در مقام استفسار حال داعى باشند به حمد الله المتعال به نعمت صحت متنعم ، پيوسته به دعا گويى اخوان دين مشغولم ، ضمنا عرض مىشود كه : بعد از روانگى سركار از عتبات عاليات ، چون مطلع شدم كه رسائل صحيحة معتبره كه به نظر اين خادم شريعت مطهره رسيده ، يعنى رسائل وجيزه مرحوم مبرور سيد سند اعلى الله مقامه ، و رساله سؤال و جواب ، و رساله معاملات و صيغ العقود ، به انضمام رساله رضاعت و زكات فطره ، كه اين رسائل را عالىجناب ، قدسى القاب ، فضائل و كمالات انتساب ، عمدة العلماء العظام ، و زبدة الفضلاء الكرام ، الأخ الأوثق الألمعى جناب آخوند ملا محمد يوسف الأسترآبادي سلّمه اللّه تعالى زحمت كشيده جهت انتفاع مؤمنين جمع و تأليف فرمودند ، كه تماما به نظر داعى رسيده ، تجويز نمودم عمل به آنها را ، رسائل معروضة را از جناب آخوند معظم له ، گرفته‌ايد به همراه خود به طهران برده‌ايد جهت چاپ نمودن ؛ لهذا لازم شد كه به اين مختصر مصدع شود : احتياطا كه مؤكد باشد در سعى و اهتمام در تصحيح نسخه چاپ آنها ، تا مثل ساير نسخ رسائل چاپيه غلط چاپ نشود ، كه موجب جسارت در دين و حيرت در\r\n\r\n","description":"","footnote":"","page_name":" صيغ العقود 17 ","page_number":17},
  {"content":"\r\n\r\nمؤمنين خواهد بود .\r\nپس استدعا از جناب عالى آنكه اين فقره را مهم و عظيم شمرده ، زياده اهتمام فرمايند ، بلكه خود آن جناب زحمت كشيده مباشر طلب مقابله واقع شوند با كمال دقت كه ان شاء الله عند اللّه مأجور خواهند بود .\r\nو همچنين توقع از مباشرين و متصدين چاپ آنكه نهايت سعى را در اين فقره مرعى دارند كه صحيح و خوب چاپ شود رسائل مذكوره ، كه موجب أجر و ثواب ، بلكه از اعظم قربات خواهد [ بود 
  ] چون مبناى عمل مؤمنين و مسلمين است ، اهتمام در آن از لوازم ايمان است .\r\nزياده چه تأكيد عرض شود ، التماس دعا از سركار و ساير مؤمنين دارم .\r\nثم السلام عليكم و رحمة اللّه و بركاته .\r\nحرّره الأحقر مرتضى الانصارى\r\nهو اللّه\r\nبسم اللّه تعالى شأنه\r\nهذه صورة ما كتبه الشيخ بخطه الشريف الى السيّد السند الآقا مير محمّد علي الگلپايگاني : « متوقع آنكه در فقره معروضه سهل نشمارند و سعى بليغ نمايند »\r\nحرّره الأحقر مرتضى الأنصاري\r\nمحل مهر ايشان\r\n\r\n","description":"","footnote":"","page_name":" صيغ العقود 18 ","page_number":18},
  {"content":"\r\n\r\nتصوير صفحه اول كتاب صيغ العقود و الإيقاعات ، چاپ ( 1273 ه‍ . ق . )\r\n\r\n","description":"","footnote":"","page_name":" صيغ العقود 19 ","page_number":19},
  {"content":"\r\n\r\nهذه صورة ما كتبه جناب الشيخ علم الهدى دام ظلّه العالى\r\nبِسْمِ اللَّهِ الرَّحْمنِ الرَّحِيمِ\r\nقرئت هذه الرسالة عليّ فلم أجد فيها ما يخالف نظري القاصر ، فلا بأس بالعمل بها ، بل أرجو أن يكون العامل بها مأجورا و الحقير المقصّر معذورا .\r\nحرّره مرتضى الانصاري\r\nمحل مهر شريف\r\nعبارت بالا در صفحهء اوّل نسخهء چاپ سال ( 1270 ه‍ . ق . ) آمده است .\r\n\r\n","description":"","footnote":"","page_name":" صيغ العقود 20 ","page_number":20},
  {"content":"\r\n\r\nصيغ العقود و الإيقاعات\r\nو سه رسالهء\r\nرضاعيّه - زكات فطره - زكات مال\r\nمطابق با فتاوى شيخ اعظم انصارى قدس سرّه\r\nتأليف\r\nشيخ محمّد يوسف استرآبادى رحمه اللّه\r\nتحقيق\r\nگروه تحقيق كتب و شيخ اعظم انصارى قدس سرّه\r\n\r\n","description":"","footnote":"","page_name":" صيغ العقود 21 ","page_number":21},
  {"content":"\r\n . \r\n","description":"","footnote":"","page_name":" صيغ العقود 22 ","page_number":22},
  {"content":"\r\n\r\n\r\n[ مقدمهء مرحوم استرآبادى 
  ]\r\nبِسْمِ اللَّهِ الرَّحْمنِ الرَّحِيمِ الحمد للّه ربّ العالمين و الصّلاة و السّلام على محمّد و آله الطّاهرين و لعنة اللّه على اعدائهم أجمعين أبد الآبدين و دهر الدّاهرين .\r\nو بعد ، چنين گويد احقر عباد اللّه منقطع از نيل ايادى محمد يوسف الأسترآبادي عفى اللّه عنه و عن والديه : كه اين جمله‌اى است در بيان صيغ عقود و ايقاعات با برخى از احكام ضروريّه و آداب مهمّه هر يك كه جمع نمودم از كلمات و عبارات فقهاء رضوان اللّه عليهم اجابة لجماعة من اخواننا المؤمنين ، و پس از جمع و ضبط آن به نظر انور سركار شريعتمدار اعلم العلماء و المجتهدين و افضلهم و اوثقهم شيخ المشايخ العظام ثقة الاسلام و حجة الانام جناب مستطاب شيخ مرتضى الانصارى مدّ اللّه ظله العالى رسانيده ، و حكم به امضاء و تجويز عمل به آن فرموده‌اند .\r\nاستدعاى از منتفعين به اين رساله آنكه اين عاصى كثير المعاصى را به دعاى خير و طلب مغفرت ياد و شاد فرمايند ، و ترتيب دادم اين مختصر را بر يك مقدّمه و چند مقصد و خاتمه .\r\n\r\n","description":"","footnote":"","page_name":" صيغ العقود 23 ","page_number":23},
  {"content":"\r\n\r\n\r\nمقدّمه كتاب\r\nدر بيان حقيقت و معنى عقد و ايقاع است ، پس بدان كه عقد عبارت است در اصطلاح فقهاء و متشرّعين از صيغهء شرعيّه كه لا بدّ است از براى آن صيغه از وجود متخاطبين - و لو حكما - كه يكى در طرف ايجاب و ديگرى در طرف قبول واقع شده باشد ، تا اينكه مترتّب شود بر آن صيغه نقل ملكى يا سقوط حقّى ، يا حلال و مباح شدن فرجى ، يا تسلّط بر تصرّفى ، مثل عقد بيع و قرض و رهن و صلح و ضمان و حواله و كفالت و وديعه و عاريه و وكالت و سبق و رمايه و جعاله و شركت و مضاربه و اجاره و مزارعه و مساقات و هبه و نكاح و صدقه و عمرى و حبس و وقف و وصيّت و كتابت و ضمان جريره ، و در حكم آن است خلع و مبارات .\r\nو بايد دانسته شود كه عقد بر سه صنف است .\r\nصنفى از آنان است كه لازم باشد از طرفين نظر به اصلش ، پس تسلّطى نيست از براى هيچ يك بر فسخ مگر به سبب اجنبى و امر خارجى ، مثل بيع و صلح و ضمان و حواله و كفالت و اجاره و مزارعه و مساقات و صدقه و عمرى و حبس و وقف و نكاح .\r\nو صنف دوّم : آن است كه لازم باشد از يك طرف و جايز باشد از طرف ديگر ، پس از طرف لزوم سلطنت بر فسخى نيست مگر اينكه به\r\n\r\n","description":"","footnote":"","page_name":" صيغ العقود 24 ","page_number":24},
  {"content":"\r\n\r\nسبب امر خارجى سلطنت بر فسخ از برايش پيدا شود ، و اين مثل رهن است ؛ زيرا كه آن از طرف راهن لازم است و از طرف مرتهن جايز و در حكم اين است خلع و مبارات ؛ زيرا كه زوجه مىتواند رجوع كند به بذل ، پس از براى زوج نيز رجوع ثابت است بعد از رجوع زوجه و اين در قوّه فسخ است ، پس لازم است از طرف زوج و جايز است از طرف زوجه .\r\nو صنف سوم : آن است كه جايز است از طرفين بالاصل ، و حكم آن تسلّط بر فسخ است از براى هر يك از طرفين ، و اين در باقى عقود است .\r\nو امّا ايقاع ، پس آن عبارت است از صيغهء شرعيّه كه كفايت مىكند در آن ايجاب فقط ، و مترتّب مىشود بر آن صيغهء قطع وصلتى يا نقل ملكى يا استحقاق حقى يا استحقاق عقوبتى يا سقوط عقوبت و حقّى ، مثل طلاق و رجعت و ظهار و ايلاء و لعان و عتق و تدبير و أيمان و نذر و عهود و شفعه و حكم حاكم و حجر سفيه و مفلّس قسمى از حكم است .\r\nو امّا اقرار از ايقاعات نيست ؛ زيرا كه اقرار إخبار است و مفهوم ايقاع انشاء است .\r\n\r\n","description":"","footnote":"","page_name":" صيغ العقود 25 ","page_number":25},
  {"content":"\r\n . \r\n","description":"","footnote":"","page_name":" صيغ العقود 26 ","page_number":26},
  {"content":"\r\n\r\n\r\nمقصد اوّل در بيع است\r\nو در آن چند فصل است .\r\nبدان كه اقسام بيع به اعتبار نقد و نسيه در ثمن و مثمن چهار است ، و آن نقد و نسيه و سلف و بيع كالى به كالى است ، و به اعتبار إخبار به رأس المال و عدم إخبار به آن نيز چهار قسم است ، كه بيع مرابحه و مواضعه و توليه و مساومه بوده باشد .\r\nو به اعتبار وجوب مساوات ثمن مر مثمن را و عدم وجوب آن دو قسم است ، يكى بيع ربوى ، و يكى ديگر غير ربوى .\r\nو نيز منقسم مىشود بيع به اعتبارات ديگر بر چند قسم كه از آن جمله است : بيع غرر ، چون بيع ملاقيح و بيع مضامين ، و بيع معلّق بر شرط يا صفت ، و بيع شرط ، و بيع ثمره قبل از ظهور آن به يك سال يا زيادتر با ضميمه يا بدون ضميمه ، و بيع ثمره بعد از ظهور قبل از بدوّ صلاح ، و بيع مزابنه و محاقله ، و بيع عرية ، و بيع رطبة و القبالة للشريك .\r\nو تفسير هر يك از اين اقسام با كيفيّت صيغهء هر يك در ضمن چند فصل بيان مىشود .\r\n\r\n","description":"","footnote":"","page_name":" صيغ العقود 27 ","page_number":27},
  {"content":"\r\n\r\n\r\nفصل 1 در بيان دو مطلب است\r\n\r\nمطلب اوّل : آنكه لا بدّ است در هر عقدى از عقود لازمه اگر چه لزومش از يك طرف باشد مثل رهن ، از وقوع آن عقد به لفظ صحيح با قصد انشاء ، نه إخبار ،\r\nخواه به عربى بوده باشد و خواه به غير عربى ، لكن بهتر اين است كه با امكان به عربى بوده باشد ، بلى در عقد نكاح و متعه احوط بلكه اقوى رعايت عربى است با امكان ، و جايز نيست به غير عربى مگر در صورت تعذّر ، و معنى إنشاء در صيغ نكاح خواهد آمد إن شاء اللّه .\r\nو نيز لا بدّ است در جميع عقود لازمه از وقوع ايجاب و قبول به لفظ ماضى ، بلكه احوط تقديم ايجاب است بر قبول ، و نيز لازم است فوريّت قبول به نحوى كه متخلّل نشود به كلام اجنبى و نه به سكوت طويل عادى ، بلى تنفّس و سرفه و نحو آن ضرر ندارد ، به خلاف عقود جايزة كه معتبر نيست در آن هيچ يك از امور مذكوره غير انشاء .\r\nو همچنين شرط است در هر يك از عقود لازمه ايقاع آن به الفاظى كه صريح باشد ، پس واقع نمىشود بيع به لفظ اجاره ، و همچنين معتبر و شرط است در اكثر ايقاعات ، - چنان كه خواهد آمد - نيز وقوع آن به لفظ صحيح\r\n\r\n","description":"","footnote":"","page_name":" صيغ العقود 28 ","page_number":28},
  {"content":"\r\n\r\nعربى با امكان ، با قصد انشاء ، و لازم است آن لفظ نيز صريح باشد در بابش .\r\nپس اگر واقع بسازد بيع را نه به طريق مذكور و معلوم شود تراضى طرفين ، آن بيع معاطات خواهد بود ، كه لازم نمىشود مگر به رفتن و تلف شدن يكى از عينين يا بعضى از عينين كه عبارت از ثمن و مثمن بوده باشد ، و همچنين است اجاره و نحو آن ، به خلاف نكاح و طلاق و نحو آن كه اگر به غير آنچه ذكر شد عقد واقع شود صحيح نخواهد بود ، بلكه فاسد است اگر چه طرفين راضى باشند .\r\nاينها همه در غير اخرس بوده ، امّا در حق او پس كفايت مىكند چه در عقودش و چه در ايقاعاتش مجرد اشاره كه دلالت كند بر صيغ عقود و ايقاعات در صورت عدم قدرت بر توكيل على الاحوط ، پس مترتّب مىشود بر آن اثر ، و همچنين است كسى كه عاجز از نطق بوده باشد به جهت مرض و نحو آن ، و قادر بر توكيل نيز نبوده باشد على الأحوط .\r\n\r\nمطلب دوّم : بيع نقد ،\r\nو آن عبارت است از بيع حالّ به حالّ ، يعنى ثمن و مثمن هر دو به تعجيل باشد ، خواه با اين بيع شرطى قرار داده باشند يا نه ، و خواه آن شرط خيار بوده باشد يا سقوط خيار .\r\n\r\nبدان كه بيع نقد بر چهار قسم است .\r\n\r\nاوّل : بيع كلّى به كلّى\r\nكه هر دو معلوم بوده باشند به وصف لكن فرد خاصّى منظور نباشد ، مثل اينكه بايع بفروشد يك خروار گندم موصوف به وصف معيّنى را به يك دينار موصوف به وصف معيّن ، و مشترى قبول كند .\r\nو صيغهء آن به اين نحو است كه بايع بگويد : « بعتك » يا بگويد :\r\n« شريتك » يا بگويد : « ملّكتك المتاع المعلوم بالمبلغ المعلوم » يا بگويد :\r\n\r\n","description":"","footnote":"","page_name":" صيغ العقود 29 ","page_number":29},
  {"content":"\r\n\r\n« بعتك ما علم بالشيء المعلوم » يا « بما علم » و نحو آن ، پس مشترى مىگويد : « قبلت » يا مىگويد : « ابتعت » يا « اشتريت » يا « تملّكت هكذا » .\r\nو اگر احد متعاقدين وكيل باشد جايز است در ايجاب و قبول تصريح به موكّل نه لازم ، پس وكيل بايع مىگويد : « بعتك بالوكالة عن فلان ما علم بما علم » ، و مشترى مىگويد : « قبلت » .\r\nو اگر مشترى نيز وكيل كند كسى را ، پس وكيل بايع مىگويد : « وكالة عن موكّلي فلان ، بعت موكّلك ما علم بما علم » ، و وكيل مشترى مىگويد :\r\n« قبلت لموكّلي فلان هكذا » .\r\nو جايز است كه تصريح به وكالت اصلا ننمايند بلكه قصد وكالت كافى است ، لكن معلوم نمىشود در ظاهر كه اين معامله از براى خودش است يا از براى غير مگر به إخبار قاصد ، و فايده ندارد تحمّل شاهد بر اين معنى مگر بر اصل اقرار مقرّ .\r\nو اگر بايع يا مشترى زن باشد پس به جاى « موكّلي » ، « موكّلتي » بگويد و به جاى « موكّلك » ، « موكّلتك » بگويد .\r\nبدان كه لفظ بيع بنابر ظاهر قاموس متعدّى است به مفعول واحد بنفسه نسبت به اصل مبيع ، و امّا نسبت به مشترى متعدّى است به كلمهء « من » ، لكن ظاهر بعض علماء مثل محقق رحمه اللّه تعديه آن است بنفسه به سوى دو مفعول .\r\nبنابراين ، جمع ميان دو صيغه اولى خواهد بود ؛ زيرا كه مستفاد از بعض اخبار يك مرتبه تعديه آن است بنفسه به سوى دو مفعول ، و يك‌دفعه تعديه آن است بنفسه به سوى مفعول واحد كه مبيع باشد ، و نسبت به مشترى به كلمهء من ، لهذا رعايت جمع اولى خواهد بود .\r\n\r\n","description":"","footnote":"","page_name":" صيغ العقود 30 ","page_number":30},
  {"content":"\r\n\r\n\r\nدوّم : بيع جزئى به جزئى است ،\r\nو اين در صورتى است كه ثمن و مثمن هر دو مشخّص و جزئى باشند خواه هر دو حاضر باشند ، پس بايع مىگويد در اين وقت : « بعتك هذا المتاع المعيّن بهذه العشرة دراهم » مثلا ، و مشترى مىگويد به لفظ « قبلت » يا مانند آن ، و يا اينكه هر دو غايب باشند و لكن معهود ميان بايع و مشترى باشد ، پس بايع مثلا مىگويد :\r\n« بعتك ما علم بالشّيء المعلوم » ، يا اينكه مبيع حاضر است و ثمن آن غايب است و معهود ، پس بايع مثلا مىگويد : « بعتك هذا بالشّيء المعلوم » يا « بما علم » و نحو آن ، و مشترى مىگويد : « قبلت » و نحو آن .\r\nو يا اينكه ثمن حاضر است و مبيع غايب است و معهود ، پس بايع گويد : « بعتك ما علم بهذا » و مشترى گويد : « قبلت البيع لنفسي » .\r\nو بالجمله ، اگر عين غايب باشد كه مشترى مثلا آن را نديده باشد لازم است ذكر اوصاف به نحوى كه رفع جهالت از آن بشود ، و در صورت وكالت حال آن از سابق معلوم است .\r\n\r\nسوّم : بيع كلّى به جزئى است ،\r\nو اين در وقتى است كه مثمن يعنى مبيع شيء خاصّى نباشد ، لكن معلوم به وصف كلّى و مانند آن باشد ، و ثمن بايد شيء خاص حاضر يا غايب معهود باشد ، پس بايع مىگويد : « بعتك ما علم بهذا » ، يا ، « بالشيء المعلوم » يا « بما علم » ، و مشترى گويد : « قبلت البيع لنفسي » ، و اگر مشترى زن باشد در جميع صور بايع مىگويد : « بعتك » - به كسر كاف - .\r\n\r\nچهارم : بيع جزئى به كلّى است ،\r\nو اين در صورتى است كه ثمن كلّى و معهود و معلوم به وصف كلّى و مانند آن باشد ، لكن مبيع و مثمن شيء خاص معيّن باشد خواه حاضر و خواه غايب معلوم ، پس بايع مىگويد :\r\n« بعتك هذا بالمبلغ المعلوم » ، يا « بما علم » ، و مشترى مىگويد : « قبلت\r\n\r\n","description":"","footnote":"","page_name":" صيغ العقود 31 ","page_number":31},
  {"content":"\r\n\r\nالبيع » .\r\nبدان كه اگر در بيع خواسته باشند شرط كنند چيزى را مثل تأجيل دين حالى يا قرار دادن رهنى بدين ديگر ، يا ضمانت از دينى و نحو آن جايز است ، پس بايع مىگويد در صورت شرط تاجيل دين حال بر او : « بعتك هذا بكذا و شرطت عليك تأجيل دينك الفلاني إلى سنة » .\r\nو در صورت شرط تاجيل دين حال بر مشترى مىگويد : « شرطت لك تأجيل دينى الفلاني إلى سنة » .\r\nو در صورت شرط رهن به دين ديگر مىگويد : « شرطت رهن كذا بدين كذا » .\r\nو در صورت شرط تضمين مىگويد : « شرطت ضمان فلان كذا » .\r\nو در صورت شرط سقوط خيار مجلس از طرفين بايع مىگويد :\r\n« شرطت سقوط خيار المجلس من الجانبين » ، و اگر شرط كند سقوط خيار غبن را مىگويد « شرطت خيار الغبن من الطّرفين » .\r\nو در صورت شرط خيار فسخ تا يك سال از براى خود ، بايع مىگويد : « شرطت لنفسي الخيار مدّة سنة » .\r\nو اگر از براى مشترى شرط كند خيار را بايع مىگويد : « شرطت لك » ، و اگر از براى هر دو باشد مىگويد : « لي و لك الخيار مدّة سنة » .\r\nو اگر شرط كند استرجاع مبيع را به شرط ردّ ثمن يا مثلش مىگويد :\r\n« و شرطت أنّك متى رددت الثّمن أو مثله فسخت البيع » ، و نحو اينها .\r\nو در صورت شرط برائت از عيب مخصوص بگويد : « بعتك هذا به شرط البراءة من عيب كذا و كذا » ، يا مىگويد « به شرط البراءة من جميع العيوب » اگر شرط برائت از جميع عيوب نمايد بنابر اصح .\r\nو در بيع ثمرهء بستان بايع مىگويد : « بعتك ثمرة البستان الفلاني بكذا » ،\r\n\r\n","description":"","footnote":"","page_name":" صيغ العقود 32 ","page_number":32},
  {"content":"\r\n\r\nو در صورت انضمام به ثمره دو سال ديگر مثلا يا به شيء ديگر مىگويد :\r\n« بعتك ثمرة البستان المعلوم منضمّة إلى ثمرة سنتين بكذا » ، يا بگويد :\r\n« منضمّة إلى الشّيء الفلاني بكذا » .\r\nو بيع ثمرهء درخت پيش از نمايان شدن آن در يك سال بدون ضمّ چيزى كه جايز است خريد و فروخت آن ، جايز نيست بلكه فاسد است .\r\nو اگر خواسته باشد بفروشد اشجار معيّنهء موجود را با ثمره‌اش كه موجود است - لكن قبل از بدوّ صلاح و به تنهايى جايز نيست - فروختن آن ثمره جايز است ، پس مىگويد بايع : « بعتك هذه الأشجار و ثمرتها بكذا » .\r\nو اگر تخمين كند در بيع عريّه خرماى نخله را به يك تغار مثلا و بفروشد ، مىگويد : « بعتك ثمرة هذه النّخلة بتغار ثمرة موصوفة بصفات كذا » ، و بايد ذكر كند صفات سلم را در وقتى كه آن تغار خرما در ذمّه باشد ، و الّا بايد اشاره كند به سوى موجود معيّن .\r\nو جميع آنچه در سابق ذكر شد از شروط و اصالت و وكالت در جميع جارى است .\r\n\r\n","description":"","footnote":"","page_name":" صيغ العقود 33 ","page_number":33},
  {"content":"\r\n\r\n\r\nفصل 2 [ بيع نسيه 
  ]\r\nبيع نسيه عبارت است از فروختن چيزى را كه موجود باشد - و بر بايع اداء آن به تعجيل لازم باشد - به ثمن مؤجّل كه زمان لزوم اداء آن مؤخّر باشد ، و شرط است در صحّت نسيه كه زمان لزوم اداء ثمن آن معيّن باشد ، به نحوى كه محفوظ باشد از احتمال زياده و نقصان ، پس اگر معيّن نباشد مثل اينكه بگويد : « اين چيز را به تو فروختم و تن خواه را هر وقتى كه مىخواهى بده » باطل خواهد بود .\r\nو اگر بگويد : « هر وقتى كه توانستى بدهى بده » ، اين از بيع نسيه نخواهد بود ، بلكه داخل بيع نقد خواهد بود ، كه اداء ثمن موقوف بر تمكّن است ، و همچنين اگر بگويد : « فروختم اين چيز را به تو به اين طريق كه اگر نقد تن خواه آن را بدهى يك تومان ، و اگر نسيه بدهى تا فلان وقت دو تومان » ، باطل است ، و همچنين باطل است اگر بگويد : « فروختم تا فلان زمان به فلان مقدار ، و تا فلان زمان ديگر به فلان مقدار » .\r\nو امّا معاملات متعارفه ميان غالب مردمان كه در پيش بقّال يا بزّاز مىروند و جنس مىخرند به قصد اينكه تن خواه را بعد در وقت تمكّن يا نحو آن بدهند جايز است با تراضى طرفين ؛ زيرا كه داخل در بيع نقد\r\n\r\n","description":"","footnote":"","page_name":" صيغ العقود 34 ","page_number":34},
  {"content":"\r\n\r\nاست ، و اگر بخرند به نسيه كه هر وقت خواسته باشند بدهند باطل خواهد بود ، پس لازم است كه تعيين زمان را بكند ، و به قصد تسلّط بر مطالبه در آن زمان جنس بخرند ، و اگر تمكّن بهم نرسانند مثل ساير ديون مهلت دهند .\r\nو همچنين باطل است اگر بگويد : « فروختم اين چيز را به تو كه تن خواه آن را تا زمان ادراك غلّات » يا « تا زمان قدوم حاج » و مانند اينها بدهى ، بلكه بهتر اين است كه تعيين مدّت به نحوى كند كه قابل هيچ زياده و كم نباشد مثل اينكه بگويد : « در اوّل مغرب شب جمعهء اوّل فلان ماه » ، يا « اوّل طلوع آفتاب از روز جمعهء اوّل فلان ماه از فلان سال » و نحو اينها ، و لكن ظاهر اين است كه تعيين روز ، مثل « روز اوّل فلان ماه » كافى است ، هر چند تعيين اجزاء روز نشود .\r\nو امّا كيفيت صيغهء اين بيع به اين نحو است كه بايع بگويد : « بعتك هذا المتاع بعشرة دراهم و أجّلتك في الثّمن إلى شهر » ، يا اينكه بگويد : « بعتك هذا المتاع و شرطت أن تعطيني الثّمن بعد شهر » ، و مشترى بگويد :\r\n« قبلت » ، و رعايت امور سابقه از شروط و اصالت و وكالت به نحوى است كه گذشت ، و واجب نيست بر مشترى دفع ثمن به بايع قبل از رسيدن زمان اگر چه بايع مطالبه نمايد .\r\n\r\n","description":"","footnote":"","page_name":" صيغ العقود 35 ","page_number":35},
  {"content":"\r\n\r\n\r\nفصل 3 [ بيع سلف و سلم 
  ]\r\nبيع سلف و سلم - كه در فارسى آن را فروختن يا خريدن پيشكى مىگويند - عبارت است از فروختن مالى را كه بر ذمّهء فروشنده باشد تا زمان مشخّص به ثمن و بهائى كه حاضر باشد يا مثل حاضر باشد ، مثل اينكه به وصف مشخص كرده باشد ، و اداء آن ثمن به تعجيل لازم باشد - به عكس بيع نسيه - و بعد از اجراء صيغه حاضر كنند ، يا حاضر كرده را بدهند ، مقصود اين است كه قبل از تفرّق تسليم ثمن بشود .\r\nو قدر متيقّن از اين بيع اين است كه مبيع جنس باشد و بهاء آن نقد باشد نه جنس ، پس اگر هر دو نقد باشد جايز نيست ، بلى اگر هر دو جنس باشند جايز است در صورت اختلاف على الاقوى ، لكن رعايت احتياط خوب است .\r\nو جايز است در اين بيع كه ايجاب از هر يك از بايع و مشترى صادر شود چنان كه در صلح نيز جايز است ، پس اگر بايع صيغه ايجاب را بخواند جايز است كه بگويد : « فروختم يك خروار گندم را مثلا كه به فلان وصف باشد به اين طريق كه در اوّل فلان ماه در فلان موضع مثلا من يا قائم مقام شرعى من به تو يا قائم مقام شرعى تو لازم باشد كه بدهيم به\r\n\r\n","description":"","footnote":"","page_name":" صيغ العقود 36 ","page_number":36},
  {"content":"\r\n\r\nفلان مبلغ كه حاضر است ، يا فلان مبلغ موصوف به وصف معيّن كه الان دادنى باشى » ، پس مشترى مىگويد : « قبول كردم و خريدم به همين نهج » .\r\nو صيغهء آن در صورتى كه بايع ابتدا به ايجاب نمايد به اين نحو است كه بايع بگويد : « بعتك » يا « بعت منك ما علم علي الوجه المعلوم بالمبلغ المعلوم » .\r\nو اگر خواسته باشد ذكر وصف در اصل صيغه بر وجه صراحت نمايد - چنان كه در صيغ عقود محقّق كركى رحمه اللّه مذكور است - مثلا بگويد :\r\n« بعتك تغار حنطة يوسفيّة عراقيّة حمراء كبيرة الحبّ جديدة جيّدة مؤجّلة إلى شهرين مسلّمة في موضع كذا » ، و مشترى مىگويد : « قبلت » .\r\nو در صورتى كه مشترى ابتدا به ايجاب نمايد بگويد : « أسلفتك » يا « سلّفتك » يا « أسلمت إليك المبلغ المعلوم فيما علم من الحنطة الموصوفة مؤجّلة إلى الوقت المعلوم مسلّمة في الموضع المعلوم » ، پس بايع مىگويد :\r\n« قبلت » .\r\nمخفى نماند كه ظاهر اتّفاق فقهاء است قديما و حديثا مثل شيخين و فاضلين و شهيدين و محقّق كركى رحمهم اللّه و غير ايشان چنانچه از كلمات ايشان مستفاد مىشود بر آنكه مشترى را مسلّم و مسلّف گويند ، و بايع را مسلّم اليه و ثمن را مسلّم - به فتح لام - و مبيع را مسلّم فيه .\r\nپس بايد مشترى بگويد : « أسلمت إليك دينارا في قفيز حنطة » ، بلكه از كتب لغت مثل صحاح و قاموس نيز چنين ظاهر مىشود ، بلى از عبارت ارشاد توهّم مىرود گفتن بايع : « أسلمت و أسلفت » ، و لكن محقّق ثانى در حاشيهء ارشاد دفع اين توهّم و توضيح مراد علامه قدّس سرّه نموده .\r\n\r\n","description":"","footnote":"","page_name":" صيغ العقود 37 ","page_number":37},
  {"content":"\r\n\r\n\r\nبدان كه در بيع سلف شش چيز شرط است :\r\n\r\nاوّل : آنكه ذكر جنس كند با وصفى كه رفع جهالت كند به حيثيّتى كه نزاع عقلائى واقع نشود ،\r\nپس بدون ذكر وصف يا با وصفى كه رفع جهالت نكند - چنان كه در گوشت و نان بلكه پوست حيوان كه ضبط به وصف ممكن نيست - بيع سلف صحيح نيست .\r\nبلكه اگر ذكر وصفى كنند كه قلّت وجود داشته باشد ، يا به نحوى كه باعث نزاع شود مثل اينكه بگويد : « بهترين افراد فلان جنس » ، نيز صحيح نيست ، بلى بيع حيوان با وصف رافع جهالت چون سن فلان ، و متاع و غلّه و ميوه و مانند اينها كه ضبط آنها به وصف رافع جهالت و نزاع ممكن است صحيح است .\r\nو بالجمله ، مرجع در ذكر اوصاف به سوى عرف است پس هر وصفى كه مختلف شود اغراض به سبب آن و زياد و كم شود به اعتبار آن به زياد و نقيصهء معتدّ بها ، واجب است تعرّض آن ، و إلّا فلا .\r\n\r\nدوّم : آن است كه قبض كند بايع ثمن را پيش از آنكه از هم جدا شوند ،\r\nبلى بودن ثمن بر ذمّهء مشترى در حكم قبض است على الأظهر .\r\n\r\nسوّم : آن است كه ذكر موضع تسليم نمايند در صورتى كه متعاقدان در صدد مفارقت از موضع عقد قبل از حلول بوده باشند ،\r\nمثل اينكه هر دو يا يكى از ايشان غريب و مسافر و عبوركننده بوده باشند ، و احوط ذكر موضع تسليم است مطلقا .\r\n\r\nچهارم : آن است كه تعيين كنند مبيع را به وزن يا كيل\r\nهر چند چيزى باشد كه در بيع نقدى وزن وكيل در آنها معتبر نباشد ، بلكه به مشاهده اكتفا مىكنند چون بار هيزم و مانند آن ، بلى هرگاه تفاوت ميان افراد آن كم باشد و باعث نزاع نشود بلكه در عرف تسامح مىكنند و سهل مىشمارند - چنان كه در بعضى از اقسام گردو و تخم‌مرغ و مانند اينها -\r\n\r\n","description":"","footnote":"","page_name":" صيغ العقود 38 ","page_number":38},
  {"content":"\r\n\r\nظاهر اين است كه تعيين به وزن يا كيل معتبر نباشد .\r\n\r\nپنجم : شرط است كه تعيين زمان تسلط بر مطالبه نمايند\r\nبه قسمى كه احتمال زياده و نقصان در نزد بايع و مشترى نداشته باشد .\r\n\r\nششم : آنكه وجود آن جنس غالبا در وقت حلول اجل ممكن باشد\r\nاگر چه وقت عقد مثلا موجود نباشد .\r\nبدان كه جميع ما سبق از شروط و خيارات در اينجا نيز جارى است ، و نيز\r\n\r\nچند أمر باقى ماند در مقام كه ذكر آنها مناسب است .\r\n\r\nاوّل : آنكه جايز نيست فروختن مبيع به سلم را پيش از رسيدن وقت تسلّط بر مطالبه ،\r\nبلى بعد از رسيدن زمان تسلّط بر مطالبه جايز است فروختن آن اگر چه قبض نكرده باشد و لكن در غلّه كراهت دارد فروختن آن قبل از قبض .\r\n\r\nدوّم : آنكه بايع هرگاه بعد از رسيدن زمان تسلّط بر مطالبه ادا كند جنس مسلّم فيه را كه به وصف مشخّص كرده بودند ،\r\nواجب است بر مشترى كه قبول كند يا ابراء ذمّهء بايع كند ، و اگر امتناع كند حاكم شرع قبض كند ، و اگر دستش به حاكم شرع نرسد واگذارد جنس را به مشترى و تخليه كند ، و هرگاه پست‌تر از آن چيزى كه قرارداد شد ادا كند قبول واجب نيست ، و در وجوب قبول بالاتر خلاف است ، احوط وجوب قبول است ، اگر چه قول به عدم وجوب خالى از قوّت نيست ، چنان كه اگر زياده از قدر مبيع را ادا كند قبول آن واجب نيست .\r\n\r\nسوّم : آنكه اگر بعد از رسيدن وقت تسلّط بر مطالبهء مبيع اداء آن متعذّر شود مشترى مختار است كه فسخ كند و مطالبهء ثمن يا مثل آن كند ،\r\nيا آنكه صبر كند تا زمان قدرت بايع ، و به محض تعذّر عقد بيع منفسخ نمىشود و بر هم نمىخورد .\r\n\r\n","description":"","footnote":"","page_name":" صيغ العقود 39 ","page_number":39},
  {"content":"\r\n\r\n\r\nچهارم : اگر بايع مديون غير جنس را به مشترى بدهد با رضاى او\r\nبايد آن غير جنس را به قيمت جنس در روز قبض حساب نمايد .\r\n\r\nپنجم : آنكه در بيع سلف نيز جايز است شرط كردن چيزى كه باعث جهالت نشود\r\nو محلّل حرام و محرّم حلال نباشد ، مثل اشتراط عمل مباح و هبه كردن چيزى و امثال اينها .\r\n\r\n","description":"","footnote":"","page_name":" صيغ العقود 40 ","page_number":40},
  {"content":"\r\n\r\n\r\nفصل 4 [ بيع كالى به كالى 
  ]\r\nبيع كالى به كالى عبارت است از بيع دين به دين كه زمان هر دو مؤخر باشد ، و اين قسم از بيع در شريعت مطهره محرّم و باطل است ، و صيغهء اين بيع آن است كه بايع مىگويد : « بعتك ديني الفلاني بدينك الفلاني » يا مىگويد : « بعتك ديني الفلاني بعشرة دراهم مؤجّلة إلى شهر » ، و مشترى مىگويد : « قبلت » .\r\nو از قبيل بيع كالى به كالى است در عدم صحّت بيع چيزى كه سلف در آن جايز است به دينى كه بر ذمّهء بايع است با وصف دين بودن يا به عكس اين على الاصح ، مثل اينكه مشترى بگويد : « أسلفتك العشرة الّتي في ذمّتك في تغار حنطة معلومة مؤجّلا إلى شهرين مسلّما في موضع كذا » ، و بايع بگويد : « قبلت » ، يا اينكه بايع بگويد : « بعتك تغار حنطة موصوفة بالعشرة الّتي في ذمّتي مؤجّلة إلى شهرين مسلمة في موضع كذا » ، و مشترى بگويد : « قبلت » .\r\nپس اگر احتياج شود به مثل اين بيع به اين قسم ننمايند ، بلكه بخرد مشترى تغار گندم را به عشره مضمونه بدون تقييد آن به بودن دين ، و بعد از اجراء صيغه و ثبوت عشره در ذمّه مشترى قبل از تفرّق احتساب يا\r\n\r\n","description":"","footnote":"","page_name":" صيغ العقود 41 ","page_number":41},
  {"content":"\r\n\r\nتقاصّ به آن نمايند ، پس اگر مشترى بگويد : « أسلفتك عشرة في تغار حنطة معلومة . . . إلخ » و بايع بگويد : « قبلت » جايز و صحيح است ، چنان كه جايز است بيع دين مؤجّل را به مضمون حال ؛ زيرا كه مضمون حال دين محسوب نيست ، پس ظاهر صحت آن است كه اگر هر دو مؤجّل باشند جايز نيست .\r\n\r\n","description":"","footnote":"","page_name":" صيغ العقود 42 ","page_number":42},
  {"content":"\r\n\r\n\r\nفصل 5 [ بيع مرابحه 
  ]\r\nبيع مرابحه بيعى است كه بايع خبر بدهد به سرمايهء ، و زياده از آن نيز بگيرد ، پس مرابحهء آن بيع به رأس المال است با زياده ، و إخبار به رأس المال لازم است اگر مشترى عالم به آن نباشد .\r\nو اگر جارى شود اين بيع بر چيزى كه واقع شده است به آن چيز شراء از براى بايع پس صيغهء آن به اين نحو است كه بايع بگويد بعد از إخبار به ثمن : « بعتك ما علم بما اشتريته به و ربح درهم » ، يا بگويد : « بعتك ما علم بما بذلت من الثّمن فيه » ، و مشترى مىگويد : « قبلت » ، و جايز است در محلّ « بعتك » « شريتك » يا « ملّكتك » ، و امثال آن بگويد چنانچه سابقا ذكر شد .\r\nو از براى مرابحه دو صيغه ديگر است يكى اين است كه بايع بگويد :\r\n« بعتك ما علم بما قام علي و ربح كذا » .\r\nو يكى ديگر اين است كه بگويد : « بعتك ما علم بما هو عليّ و ربح كذا » .\r\nو فرق ميان اين سه صيغه اين است ، كه صيغهء اولى شامل نمىشود مگر ثمن به تنهائى را ، و ساير اخراجات مثل اجرت حمّالى و كيّالى و دلّالى و\r\n\r\n","description":"","footnote":"","page_name":" صيغ العقود 43 ","page_number":43},
  {"content":"\r\n\r\nمانند اينها داخل نيست اگر چه قبل از صيغه إخبار به آن نموده باشد .\r\nو همچنين است مفاد صيغهء ثالثه على الأظهر .\r\nو امّا صيغهء ثانيه ، پس در آن مندرج است جميع مؤن و اخراجاتى كه مقصود آن استرباح بوده ، مثل اجرت دلّالى و كيّالى و حمّالى و حراست و سفيدگرى و خيّاطى و قيمت رنگ و اجرت ختان مملوك و گچ‌كارى و گل‌مالى خانه و امثال اينها كه بذل اجرت همه را اختيار نموده باشد به قصد استرباح ، به شرطى كه قبل از صيغه إخبار نمايد به آن يا مشترى عالم باشد به آن .\r\nبه خلاف اخراجات و مؤنى كه مقصود از آن استرباح و منفعت يافتن نباشد بلكه غرضش مجرّد بقاء ملك بوده باشد ، مثل نفقهء عبد كه عاده بقاء عبد به آن است ، و مثل اجرت مسكنش و كسوت ضروريّه‌اش كه لا بدّ منها است .\r\nو از اين قبيل است علف دابّه ، و اجرت اصطبل كه طويله و جاى آخور حيوان و جاى ايستادن آن باشد ، و جل حيوان و امثال آن ، و فرق ميان اجرت خانه به جهت حفظ متاع و اجرت مسكن عبد و اصطبل حيوان غير ظاهر است ، خصوصا در وقتى كه استبقاء عبد و حيوان به جهت تجارت فقط باشد ، بلى اگر زياده بر قدر معتاد علف دهد حيوان را ، آن قدر زايد مندرج در صيغه خواهد بود .\r\nو همچنين اجرت طبيب را اگر مشترى بدهد در صورتى كه مرض از آن بر طرف شده و در دستش حادث نشده باشد ، و اگر عملى از اعمال مذكوره را خود به جا آورده باشد ، يا اينكه متبرعى تبرعا به عمل آورده باشد و اراده دارد شخص بايع كه همه را داخل در صيغه كند پس اوّل إخبار مىكند به اصل ثمن و به اعمال و مصارفى كه مقصود از آن استرباح\r\n\r\n","description":"","footnote":"","page_name":" صيغ العقود 44 ","page_number":44},
  {"content":"\r\n\r\nاست ، بعد از آن مىفروشد و مىگويد : « بعتك ما علم بما قام عليّ و ربح كذا » ، و مشترى مىگويد : « قبلت » .\r\nبدان كه فرق ديگر نيز ميان سه صيغه مزبوره هست ، و آن اين است كه صيغه اولى صحيح نيست مگر در جايى كه متاع را بايع به صيغهء بيع خريده باشد ، پس اگر آن متاع به صلح يا به هبهء مشروطه به عوض و نحو آن منتقل به او شده باشد پس بيع مرابحه به اين صيغه صحيح نيست بلكه فاسد است ، و امّا به صيغهء ثانيه صحيح است ، و امّا در صيغهء ثالثه پس بعيد نيست جواز در صورتى كه متاع منتقل به بايع شده باشد به صيغهء صلح ، و امّا اگر به صيغهء قرض يا هبهء مشروطه به عوض منتقل به او شده پس جواز بيع مرابحه در محل فرض خالى از اشكال نيست .\r\nو اگر بايع إخبار كند كه رأس المال صد درهم است و بگويد : « بعتك هذا بمائة و ربح كلّ عشرة درهم » و مشترى بگويد : « قبلت » ، پس ثمن صد و ده درهم خواهد بود .\r\n\r\n","description":"","footnote":"","page_name":" صيغ العقود 45 ","page_number":45},
  {"content":"\r\n\r\n\r\nفصل 6 [ بيع توليه 
  ]\r\nبيع توليه عبارت است از بيع به رأس المال بدون زياده و نقصان ، پس لا بدّ است از إخبار به سرمايه در صورتى كه مشترى عالم به آن نباشد ، و الّا إخبار لازم نيست ، پس مىفروشد به همان أصل سرمايه بدون كم و زياد و صيغه آن به اين نحو است كه بايع به مشترى بگويد : « بعتك ما علم بما اشتريت » ، يا بگويد : « ولّيتك هذا العقد » و امثال اين ، و مشترى گويد :\r\n« قبلت » يا بگويد : « تولّيت هكذا » ، و بايد كه ثمن ثانى مثل ثمن اوّل باشد جنسا و قدرا و وصفا .\r\nو شرط است در بيع توليه كه ثمن مثلى باشد نه قيمى تا اينكه متمكّن باشد مشترى ثانى از اداء مثل ثمن ، و نه از عرض - كه عبارت است از متاع غير مكيل و موزون و غير حيوان و عقار - بلكه بايد از اثمان باشد مانند دراهم و دنانير و نحو آن تا اينكه بايع مولّى مثل آن چيزى را كه داده بود بگيرد از مشترى ، پس جايز نيست بيع توليت در چيزى كه بخرد آن را به عرض و بگويد : براى من اين قدر تمام شد و بعد از إخبار بگويد :\r\n« ولّيتك هذا العقد بما قام عليّ » .\r\nو همچنين جايز نيست توليه در صداق مرأة و عوض خلع به لفظ قيام ،\r\n\r\n","description":"","footnote":"","page_name":" صيغ العقود 46 ","page_number":46},
  {"content":"\r\n\r\nكه زن بگويد : « بعتك ما علم بما قام علىّ » ، و مرد بگويد در عوض خلع مأخوذ : « بعتك ما علم بما قام عليّ » .\r\nو جايز است بيع بعض مبيع به طريق توليت به لفظ « بعت » و « ولّيت » و نحو آن به شرط تعيين آن بعض پس بايد قسط آن از اصل ثمن داده شود .\r\n\r\n","description":"","footnote":"","page_name":" صيغ العقود 47 ","page_number":47},
  {"content":"\r\n\r\n\r\nفصل 7 [ بيع مواضعه 
  ]\r\nبيع مواضعه عبارت است از بيعى كه بايع خبر دهد به سرمايه و كمتر بفروشد ، و مواضعه مثل مرابحه است در احكام و صيغه ، بلى در مواضعه بايد اضافه كند لفظ : « و وضيعة كذا » را ، و در مرابحه بايد اضافه كند لفظ :\r\n« و ربح كذا » را پس بايع مىگويد : « بعتك هذا بما اشتريته و وضعت درهما » ، يا بگويد : « بعتك هذا بما اشتريته و وضيعة كذا » ، و مشترى گويد : « قبلت » ، و مكروه است در مرابحه و مواضعه نسبت دادن ربح و وضيعه را به سوى مال به اين طريق كه بگويد : « بعتك هذا برأس المال و ربح كلّ عشرة درهم يا وضيعة درهم من كلّ عشرة » .\r\nفرع : اگر بايع خبر دهد كه ثمن صد درهم است مثلا ، و در مقام صيغهء مواضعه بگويد : « بعتك برأس المال و وضيعة درهم من كلّ عشرة » ، پس ثمن كه مشترى بايد بدهد نود درهم خواهد بود ، و وضيعة يعنى انداخته شده ده درهم خواهد بود ، و اگر بگويد : « بعتك برأس المال و وضيعة درهم لكلّ عشرة » ، پس وضيعه آن نه درهم و يك جزء از درهم خواهد بود ، و ثمن نود درهم و ده جزء از يازده جزء از درهم خواهد بود ، و همچنين است اگر بگويد : « بعتك بمائة و وضيعة درهم من كلّ أحد عشر » ، پس ثمن باز\r\n\r\n","description":"","footnote":"","page_name":" صيغ العقود 48 ","page_number":48},
  {"content":"\r\n\r\nهمان نود درهم و ده جزء از يازده جزء از درهم است ، و وضيعه نه درهم و يك جزء از يازده جزء از درهم است .\r\nو اگر بگويد : « بعتك بمائة و وضيعة العشرة درهم » ، دو احتمال دارد :\r\nيكى اينكه اضافه وضيعه به سوى عشره به معنى من باشد ، كه تقدير كلام چنين مىشود : « بعتك بمائة و وضيعة درهم من العشرة » پس در اين صورت وضيعه ده درهم ، و ثمن نود درهم خواهد بود .\r\nو احتمال دوّم : آن است كه اضافه به معنى لام ، باشد كه تقدير چنين شود : « بعتك بمائة و وضيعة درهم للعشرة » پس وضيعه نه درهم و يك جزء از يازده جزء از درهم ، و ثمن نود درهم و ده جزء از يازده جزء از درهم خواهد بود .\r\n\r\n","description":"","footnote":"","page_name":" صيغ العقود 49 ","page_number":49},
  {"content":"\r\n\r\n\r\nفصل 8 [ بيع مساومه 
  ]\r\nبيع مساومه عبارت است از بيعى كه بايع ذكر سرمايه نكند و بفروشد ، و اين بهترين اقسام است به جهة تحرّز از كذب عمدا يا غلطا ، و صيغه اين بيع از ما سبق ظاهر است ، پس همين قدر كه بايع بگويد : « بعتك المتاع المعلوم بالمبلغ المعلوم » و مشترى بگويد : « قبلت » كافى است .\r\n\r\n","description":"","footnote":"","page_name":" صيغ العقود 50 ","page_number":50},
  {"content":"\r\n\r\n\r\nفصل 9 [ بيع ربوى 
  ]\r\nبدان كه حرام است مبايعه ، بلكه مطلق معاوضه حتى صلح و نحو آن على الأظهر ، كه مشتمل بر ربا باشد ، و در حديث وارد است كه يك درهم آن اعظم و بزرگتر است از هفتاد زنا كه با محرم خود چون مادر و خواهر خود بكند .\r\nو ربا در معامله عبارت است از زيادتى يكى از دو عوض كه از يك جنس باشد و موزون يا مكيل باشند در زمان صاحب شريعت ، اگر چه در زمان مبايعه چنين نباشد .\r\nو اگر حال آن در زمان صاحب شريعت معلوم نباشد پس اگر در زمان مبايعه در جميع بلاد موزون يا مكيل باشد همين حكم را دارد ، و اگر در بعضى از بلاد موزون يا مكيل باشد و در بعضى نباشد ، در آن بلدى كه موزون يا مكيل هست أخذ زياده ربا است ، و در بلد ديگر خلاف است ، احوط آن است كه در آن بلد نيز بر وجه معاوضه أخذ زياده ننمايند .\r\nمخفى نماند كه چون جو و گندم در ربا از يك جنس محسوب است ، و همچنين است گندم و آرد و نان و نشاسته و امثال اينها ، و همچنين است خرما و شيرهء آن و مثل آن ، و همچنين است انگور و دوشاب و مانند آن ،\r\n\r\n","description":"","footnote":"","page_name":" صيغ العقود 51 ","page_number":51},
  {"content":"\r\n\r\nپس بايد كه در وقت مبايعهء اينها أخذ زياده ننمايند ، بلكه مساوى أخذ نمايند ، اگر چه مثل معاوضه انگور به مويز يا معاوضه خرما به رطب باشد بنابر احوط ، بلكه احوط اجتناب است از معاوضهء مطلق تر و خشك كه وزنى يا مكيلى باشد چنانچه جمعى منع فرموده‌اند .\r\nو همچنين كشك و شير از يك جنس محسوب است ، چنانچه شير و پنير و روغن نيز چنين است ، بلى روغن گاو مثلا با روغن گوسفند دو جنس محسوب است .\r\nو همچنين است گوشت آنها و ساير چيزهائى كه از حيوان به عمل مىآيد . پس آنها تابع اصل خود مىباشند ، مگر بز و گوسفند كه يك جنس محسوب است چنان كه گاو و گاوميش از يك جنس محسوب مىشوند .\r\nپس هرگاه حاصل حيوانى را يا گوشت آن را معاوضه كنند با حاصل ، يا گوشت حيوان ديگر كه شرعا از جنس آن حيوان نباشد - چون گاو و گوسفند - جايز است كه زيادتى در عوض أخذ نمايند اگر چه نسيه باشد على الأقوى ، لكن با كراهت در نسيه .\r\nو همچنين ربا نيست در معاوضه غير موزون و مكيل و معدود مثل قماش و حيوان و مانند آنكه أخذ زياده در اينها نقدا جايز است بدون كراهت ، و در نسيه خلاف است ، قول به جواز مع الكراهة خالى از قوّت نيست .\r\nو امّا در معدودات چون تخم‌مرغ و گردو پس در آن نيز خلاف است ، اقوى جواز آن است ، لكن احوط اجتناب است از أخذ زياده در معاوضه امثال اينها ، مگر بر وجهى كه ذكر خواهد شد .\r\nو همچنين احوط اين است كه أخذ زياده نكند در معاوضه حيوان به\r\n\r\n","description":"","footnote":"","page_name":" صيغ العقود 52 ","page_number":52},
  {"content":"\r\n\r\nگوشت خصوصا اگر كشته باشد ، و هرگاه دو جنس در حكم جنس واحد باشد لكن يكى مكيل است و ديگرى موزون مثل گندم و آرد مثلا پس بيع احدهما به ديگرى جايز است با مساوات در وزن ، و در كيل اشكال است ، احوط سنجيدن و برابر نمودن هر دو است به وزن .\r\n\r\nبدان كه در اين مقام مناسب است بيان چند أمر .\r\n\r\nامر اوّل : آنكه ربا حرام نيست در ميان پدر و پسر ، و ميان زن و شوهر و ميان مملوك مختص و مولاى او ، و ميان مسلمان و كافر حربى ،\r\nو لكن كافر حربى از مسلمان نمىتواند أخذ زياده نمايد .\r\nو امّا ميان جدّ و نواده و ميان پدر و دختر و ميان مالك و مملوك أحوط بلكه اصح عدم جواز است ، بلكه احوط اين است كه شوهر و زوجه منقطعه نيز از يكديگر أخذ زياده ننمايند ، و احوط بلكه اقوى عدم جواز أخذ ربا است از كافر ذمّى چون يهود و نصارى كه جزيه مىدهند .\r\n\r\nامر دوّم : اگر در معامله أخذ ربا نموده باشد عمدا يا سهوا و عالم به حرمت بوده باشد در زمان معامله واجب است ردّ زياده به مالك آن ،\r\nپس اگر در اين صورت صاحب مال را بشناسد بايد به او رد كند ، و اگر مشتبه باشد مالك آن ميان جمع محصورى و تعيين آن ممكن نباشد با همه مصالحه كند يا حليّت أخذ كند .\r\nو اگر مالك را نشناسد و قدر مال ربا را بداند - مثل مال مجهول المالك - به آن عمل كند به اين طريق كه اگر آن مالك مجهول معلوم باشد كه ظالم بوده است در آن مال ردّ مظالم بدهد ، و اگر علم دارد كه آن مال مال حلال او بوده و ليكن بر ذمّهء او مظلمه مىباشد اولى اين است كه حاكم شرع به عنوان نقاص از جانب فقراء أخذ نموده و ردّ مظلمه بدهد .\r\nو اگر معلوم است كه آن مالك مجهول ظالم نيست به هيچ وجه يا مجهول\r\n\r\n","description":"","footnote":"","page_name":" صيغ العقود 53 ","page_number":53},
  {"content":"\r\n\r\nالحال باشد تصدّق بدهد ، و اگر قدر مال ربا و مالك آن هر دو مجهول بالمرّه باشد خمس آن مال را بدهد به سادات .\r\nو اگر در زمان معامله حرام بودن ربا را نمىدانست پس كفايت توبه كردن در حق جاهل مقصّر بلكه مطلقا محل تأمل است .\r\n\r\nامر سوّم : آنكه خلاص شدن و فرار نمودن از ربا در زمان معامله به چند طريق ممكن است .\r\nاوّل : آنكه جنس را تغيير بدهند مثل اينكه ريال را به اشرفى معاوضه نمايند ، پس از آن اشرفى را بدهند و ريال ديگر كه منظور بود أخذ نمايند ، و يا اينكه جنس را به نقد معاوضه نمايند ، پس از آن آن نقد را بدهند و آن جنس كه مقصود بود أخذ نمايند و ليكن بايد قصد معاوضهء واقعيّه داشته باشند .\r\nدوّم : آنكه آن عوض را معاوضه نمايند بر وجه قرار دادن به ذمّه به صيغهء مبايعه يا مصالحه به جنس ديگر و پس از آن آن مثل را معاوضهء به ما فى الذّمة نمايند .\r\nسوّم : آنكه به آن عوض ناقص يا با هر دو در صورت اشتباه ناقص از غير جنس چيزى را منضم نمايند ، مثل اينكه با ريال ناقص دستمالى را يا چيزى ديگر را منضم نمايند و معاوضه كنند .\r\nچهارم : آنكه هر يك مال خود را به ديگرى قرض بدهند و پس از آن همديگر را برئ الذّمة كنند اگر از خلوص قلب باشد ، يا آنكه به قدر مال ناقص را معاوضه نمايند و زائد را برئ الذّمة كنند .\r\nپنجم : آنكه هر يك مال خود را به ديگرى هبه نمايند و بايد در ضمن عقد شرط هبهء ديگرى را ننمايند .\r\n\r\n","description":"","footnote":"","page_name":" صيغ العقود 54 ","page_number":54},
  {"content":"\r\n\r\n\r\nامر چهارم : اين است كه در بيع ربويّين صيغهء على حدّه از براى آن نيست\r\nبلكه كيفيّت صيغهء آن بلكه صيغهء بيع صرف و بيع ثمار و بيع حيوان و بيع مزابنه و محاقله و بيع غرر اگر چه فاسد باشد مثل بيع ملاقيح و بيع مضامين و بيع حصاة همگى معلوم مىشود از ما سبق ، و صيغهء خاصّى غير آن چه ذكر شد در ساير اقسام ، نيست از براى اينها .\r\n\r\n","description":"","footnote":"","page_name":" صيغ العقود 55 ","page_number":55},
  {"content":"\r\n\r\n\r\nفصل 10 [ بيع صرف 
  ]\r\nبيع صرف عبارت است از بيع هر يك از طلا و نقره به ديگرى ، و همچنين است على الظاهر بيع طلا و نقره به طلا يا به نقره يا به هر دو ، خواه مسكوك باشد يا غير مسكوك ، و خواه سكّه اسلام باشد يا غير آن ، بلى بيع طلا يا نقره يا هر دو به پول سياه داخل در بيع صرف نيست ، و همچنين مصالحهء طلا به طلا يا به نقره يا عكس اين ، حكم صرف را ندارد على الاصح .\r\nو شرط است در صحّت بيع صرف علاوه بر ساير شروط بيع كه ذكر خواهد شد ، قبض نمودن هر يك از عوض و معوّض را پيش از متفرّق شدن . خواه در مجلس عقد باشد و خواه در مكان ديگر ، به اين طريق كه بايع و مشترى با هم حركت كنند و مفارقت نكنند تا اينكه قبض ثمن و مثمن نمايند .\r\nو وكيل گرفتن جهة قبض كافى نيست على الأقوى ، بلى اگر وكيل در صرف نمايند مفارقت موكّل ضرر ندارد .\r\nو در حكم صرف است فروختن چيزى كه طلاكوب يا نقره‌كوب باشد ، چون شمشير يا لجام و امثال اينها كه مفضّض يا مذهّب باشد ، پس\r\n\r\n","description":"","footnote":"","page_name":" صيغ العقود 56 ","page_number":56},
  {"content":"\r\n\r\nاگر مقدار طلا و نقره معلوم باشد و بيع به جنس آن زيور باشد بايد در ثمن زيادتى قرار دهند كه در مقابل غير جنس واقع شود تا اينكه ربا متحقّق نشود ، و بايد به قدر طلا يا نقره را نقد قرار بدهد و پيش از مفارقت دادوستد به عمل بيايد تا اينكه شرط بيع صرف متحقّق شود ، و اگر قدر آنها مجهول باشد مبايعه به جنس صورت ندارد مگر آنكه علم به زيادتى عوض از مقدار مجهول طلا يا نقره داشته باشد و مبايعه به جنس مخالف بىاشكال است .\r\n\r\n","description":"","footnote":"","page_name":" صيغ العقود 57 ","page_number":57},
  {"content":"\r\n\r\n\r\nفصل 11 [ بيع ثمار 
  ]\r\nبيع ثمار عبارت است از فروختن ميوهء درخت و ثمرهء نخيل و خضراوات .\r\nبدان كه جايز نيست فروختن ميوهء درخت و ثمرهء نخيل را پيش از نمايان شدن آن در يك سال ، خواه ضمّ شود به آن چيزى كه خريد و فروخت آن جايز باشد لكن مقصود از بيع آن ضميمه نباشد ، و خواه ضميمه مطلقا نداشته باشد ، و اگر ضميمه داشته باشد و آن ضميمه مقصود از بيع بوده باشد صحّت آن بيع خالى از قوّت نيست ، اگر چه ترك آن احوط است .\r\nو امّا اگر ميوهء زايد بر يك سال را چون دو سال يا زيادتر را به فروشد پس در آن خلاف است ، بلكه احوط بلكه اقوى چنانچه قول مشهور است اين است كه اين قسم نيز جايز نيست .\r\nو همچنين جايز نيست فروختن حاصل درخت را بعد از نمايان شدن آن و پيش از دانه بستن و يا رسيدن و يا سرخ شدن و زرد شدن آن على الاصحّ الاشهر ، بلى هرگاه به آن ضمّ كنند چيزى را كه به تنهائى فروختن آن جايز است يا اينكه شرط كنند كه فى الحال قطع كنند ، اگر چه به رضا بعد از بيع قطع نكنند آن بيع صحيح است .\r\n\r\n","description":"","footnote":"","page_name":" صيغ العقود 58 ","page_number":58},
  {"content":"\r\n\r\nچنانچه جايز است كه ميوه را با اصل درخت بفروشند ، بعد از نمايان شدن اگر چه پيش از دانه بستن يا زرد و سرخ شدن باشد .\r\nو همچنين اگر بعضى از ميوهء بستان رسيده باشد جايز است كه جميع ميوهء آن بستان را بفروشند ، و هرگاه ميوهء يك بستان رسيده باشد و بستان ديگر نرسيده باشد در جواز فروختن هر دو را با هم خلاف است ، قول به جواز خالى از قوّت نيست ، اگر چه ترك احوط است .\r\nو امّا زرع ، پس فروختن آن جايز است مطلقا خواه سبز باشد و ايستاده ، و خواه درو كرده باشند ، و خواه در حالت سبز بودن قصد قصيل كردن داشته باشد و خواه قصد حاصل به عمل آمدن ، لكن احوط اين است كه مصالحه كنند نه مبايعه .\r\nو همچنين جايز است فروختن خيار و بادنجان و خربزه و مانند اينها از خضراوات بعد از نمايان شدن آنها يك چيدن يا بيشتر كه معلوم العدد باشد ، پس آن چيزى كه در عرف گويند كه صلاحيّت قطع دارد قطع مىكند ، و آن چيزى كه معلوم نيست اگر چه مشكوك باشد از جهة كوچكى آن داخل نيست .\r\nو همچنين جايز است بيع برگ چيزى كه برگ او را به رنديدن و از بالا به پائين دست كشيدن جدا مىكنند مثل برگ درخت توت و حنا ، به يك رنديدن يا بيشتر كه معلوم باشد ، و هرگاه اصل درخت را بفروشند ميوهء آن مال مشترى نخواهد بود مگر در صورتى كه شرط كنند على المشهور ، و واجب است بر مشترى كه تمكين كند كه ميوه بر درخت بماند تا اينكه وقت چيدن آن به حسب عرف و عادت برسد .\r\n\r\n","description":"","footnote":"","page_name":" صيغ العقود 59 ","page_number":59},
  {"content":"\r\n\r\n\r\nفصل 12 [ بيع حيوان 
  ]\r\nبدان كه هرگاه كسى حيوانى را بفروشد و آن حيوان در ظرف سه روز كه ايّام خيار است بميرد مال بايع محسوب مىشود و مشترى تن خواه را پس مىگيرد ، و هرگاه آن حيوان حمل داشته باشد حمل مال بايع است نه مشترى مگر در صورتى كه شرط كرده باشد على الأصحّ ، و جايز است نگاه كردن روى كنيزى كه ارادهء خريدن او را دارند ، بلكه جايز است نگاه كردن ساير مواضع حسن او سواى عورت .\r\nو مستحب است تغيير دادن اسم غلام و كنيز بعد از خريدن و قدرى شيرينى دادن به او كه بخورد ، و تصدّق دادن به قدر چهار درهم شرعى كه هر درهم به قدر دوازده نخود و نيم و يك عشر نخود مىباشد ، و مملوك على الأقوى مالك چيزى نمىشود .\r\nو نيز بدان كه هرگاه كسى كنيزى بالغه غير يائسه را بخواهد بفروشد پس اگر او را تصرّف و جماع نكرده باشد چيزى بر او لازم نيست ، و اگر با او مقاربت كرد بايد استبراء بكند به اين طريق كه يك حيض ببيند ، و اگر در ميان حيض باشد تمام شدن همان حيض كافى است على الأصحّ .\r\nو اگر در سن زنان حيض بين باشد و حيض نبيند ، چهل و پنج روز\r\n\r\n","description":"","footnote":"","page_name":" صيغ العقود 60 ","page_number":60},
  {"content":"\r\n\r\nصبر كند ، و اگر بايع استبراء نكند مشترى استبراء بكند بر وجه مذكور ، بلى هرگاه علم داشته باشد كه بايع مقاربت نكرد ، استبراء لازم نيست ، چنان كه استبراء در صورت صغيره بودن كنيز و يائسه بودن كنيز نيز لازم نيست ، و اگر بايع استبراء كرد بر مشترى نيز استبراء لازم نيست .\r\nبلكه ظاهر اين است كه هرگاه زنى كنيز داشته باشد و بفروشد و معلوم نباشد كه به تحليل او كسى او را وطى كرد يا نه استبراء بر مشترى لازم نيست ، اگر چه احوط است در صورتى كه إخبار نكند به اينكه كسى او را وطى نكرد ،\r\nو هرگاه كسى كنيز حامله‌اى را بخرد پس اگر چهار ماه از حمل او نگذشته باشد جايز نيست كه مشترى در قبل او جماع كند ، و بعد از ظاهر شدن حمل و گذشتن چهار ماه هرگاه مقاربت كند مستحب است كه منى را بيرون بريزد ، و اگر بيرون نريزد فروختن حمل او بعد از وضع در نزد بعضى مكروه است ، و در نزد جمعى حرام است . قول ثانى احوط و قول اول ارجح است .\r\nو جدا كردن ميان مادر و فرزندش پيش از بازداشتن از شير يا هفت سال در نزد بعضى مكروه است ، و در نزد بعضى حرام است ، و قول ثانى ظاهر بعضى از اخبار است .\r\nو جماع كنيز مشترك حرام است اگر چه به اذن شريك بوده باشد ، پس هرگاه جماع كند به قدر حصهء غير خود حد بايد زده شود ، و بعد اگر حمل بردارد بايد قيمت آن كنيز را به قدر حصهء شريك رد نمايد اگر مأذون نباشد از آن شريك ، و اما با اذن مشكل است ردّ قيمت ، و بعضى به مجرد مقاربت ردّ قيمت را لازم دانسته‌اند . و اللّه العالم .\r\n\r\n","description":"","footnote":"","page_name":" صيغ العقود 61 ","page_number":61},
  {"content":"\r\n\r\n\r\nفصل 13 [ بيع مزابنه 
  ]\r\nبيع مزابنه فاسد است در شريعت مطهره ، و آن عبارت است از بيع ثمرهء نخل بعد از حدس و تخمين آن به قدر همان تخمين خرما ، به اين طريق كه اول تخمين نمايند ثمرهء موجود بر بالاى نخل را به يك وزنه خرما مثلا ، و بعد از آن بفروشد مالك آن را به يك وزنه خرما ، خواه آن خرمايى كه ثمن واقع شده شرط كرده باشند بودن آن را از همان ثمرهء مخروصهء درخت يا نه ، و از اين قبيل است بيع ثمرهء باقى اشجار مثمره .\r\n\r\n","description":"","footnote":"","page_name":" صيغ العقود 62 ","page_number":62},
  {"content":"\r\n\r\n\r\nفصل 14 [ بيع محاقله 
  ]\r\nبيع محاقله عبارت است از بيع زراعت و حاصل و دانه‌اى كه از جنس آن زراعت بوده باشد اگر چه تخمين شود آن زراعت و فروخته شود به قدر همان مخروص ، چنانچه در مزابنه گذشت ، خواه شرط كرده باشند بودن ثمن را از حبّ همان زرع مبيع يا نه بلكه فروخته باشند به حبّ ديگر از آن جنس على الاصحّ ، و به هر تقدير اين بيع نيز مثل مزابنه فاسد است .\r\n\r\n","description":"","footnote":"","page_name":" صيغ العقود 63 ","page_number":63},
  {"content":"\r\n\r\n\r\nفصل 15 [ بيع عريّه 
  ]\r\nبدان كه جايز است بيع عريّه به اينكه تخمين كنند خرماى آن را به وزن معينى ، و بعد بفروشد صاحب آن نخله آن خرما را به صاحب خانه و بستان ، يا به مستأجر و مستعير آن دار و بستان به قدر همان مخروص از خرماى ديگر ، و عريّه آن نخله‌اى است كه در خانه شخص غير باشد ، و بعضى از اهل لغت تصريح نموده‌اند به اينكه : يا در بستان شخص غير باشد .\r\nو جايز نيست بيع ثمرهء مخروصهء آن درخت به خرماى همان درخت على الأظهر و نيز جايز نيست بيع مخروص زياده بر نخلهء واحده ، بلى اگر از براى كسى در خانه‌هاى متعدّده هر خانه يك نخله باشد جايز است .\r\nو شرط نيست در اين بيع تقابض قبل از تفرّق ، بلكه تعجيل در آن ثمن شرط است تا اينكه جايز نشود اسلاف احدهما در ديگر ، و واجب نيست كه مماثلت باشد در خرص و تخمين ميان ثمره آن نخله در وقت جفاف و ميان ثمن آن ، و بايد دانست كه جواز عريّه در نخل ثابت است و در غير نخل عريّه نيست ، پس در بيع عريّه چند چيز شرط است .\r\nاول : اينكه آن ثمرى كه ثمن آن واقع مىشود از غير آن نخله بوده باشد .\r\n\r\n","description":"","footnote":"","page_name":" صيغ العقود 64 ","page_number":64},
  {"content":"\r\n\r\nدوم : آنكه معلوم القدر بوده باشد كيلا و و زنا .\r\nسوّم : آنكه موصوف يا مشاهده بوده باشد .\r\nچهارم : اينكه حال بوده باشد نه مؤجّل .\r\nپنجم : عدم مفاضله و زيادتى در حين عقد .\r\nششم : اينكه بايد آن نخله يكى باشد ، نه متعدّد ، مگر به آن نحوى كه ذكر شد كه از براى شخص واحد در خانه‌هاى متعدده هر خانه يك نخله باشد جايز است .\r\nبدان كه هرگاه مالك بفروشد صبره از گندم يا تمر را مثلا به صبرهء ديگر از آن جنس كه مساوى باشد به اين صيغه : « بعتك هذه الصّبرة من التّمر أو الغلّة بهذه الصّبرة من جنسها سواء بسواء » صحيح نيست اگر چه هر دو مساوى باشند عند الاعتبار و الملاحظه ، مگر در صورتى كه هر دو عارف و عالم باشند به قدر آن دو صبره در وقت ابتياع .\r\n\r\n","description":"","footnote":"","page_name":" صيغ العقود 65 ","page_number":65},
  {"content":"\r\n\r\n\r\nفصل 16 [ تقبيل بين دو شريك 
  ]\r\nبدان كه صحيح است تقبيل ميان دو شريك در ثمرهء درخت يا زروع ، و آن به اين قسم است كه تخمين نمايند حصهء احد شريكين را از ثمره يا زرع كه در وقت رسيدن و خشك شدن آن چه قدر خواهد بود ، بعد از آن متقبّل و متكفل شود آن شريك ديگر حصهء اين شريك را كه مخروص شده به وزن معلومى ، و آن شريك نيز قبول نمايد .\r\nمثلا اگر نخلى ميان دو نفر باشد پس متقبل مىشود احدهما از ثمرهء آن نخل حصهء ديگرى را بعد از خرص به وزن معلومى ، و اين قباله عقدى است صحيح به جهت و رود نص ، و از عقود لازمه است .\r\nو صيغه آن به اين نحو است كه احد شريكين بگويد : « قبّلتك نصيبى في هذه الثمرة بكذا » ، و شريك ديگر بگويد : « قبلت هكذا » ، يا بگويد :\r\n« تقبّلت هكذا » ، و جماعتى تصريح فرموده‌اند كه حكم قباله اين است كه عوض لازم است مشروط به اينكه ثمره سالم بماند از آفت الهيه ، پس اگر تلف شود تمام ثمره به آفت الهيه عوض لازم نيست و معامله راسا فاسد مىشود .\r\nو اگر بعض از ثمره تلف شود پس اگر باقى وفا نمايد به مال القباله فبها ،\r\n\r\n","description":"","footnote":"","page_name":" صيغ العقود 66 ","page_number":66},
  {"content":"\r\n\r\nو الّا ساقط مىشود از مال القباله مقدار نقص ، و اين حكم كه عبارت از وجوب عوض به شرط سلامت ثمره از آفت الهيه به وده باشد مسلم است در صورتى كه شرط كرده باشند كه عوض از اصل اين ثمره بوده باشد به نحوى كه منزّل بر اشاعه بوده باشد ، و اما اگر شرط نكرده باشند كه عوض از اصل ثمره باشد ، يا شرط كرده باشند لكن نه به نحوى كه منزّل بر اشاعه شود ثبوت حكم مزبور محل اشكال است .\r\nو هرگاه نقص در ثمره نه به سبب آفت باشد ، بلكه به سبب خلل در خرص و تخمين باشد چيزى از مال القباله كم نمىشود ، بلكه بايد تمام آن را بدهد خصوصا اگر به تفريط متقبّل بوده باشد نقص در ثمره ، بلكه ظاهر اين است كه در اين صورت بىاشكال باشد ، چنانچه اگر مخروص زياد بيايد از قدر مال القباله پس آن زائد مباح است از براى متقبّل .\r\nپس از آنچه ذكر شد ظاهر شد كه مال القباله لازم نيست از نفس ثمره باشد يا از غير آن ، بلى بايد از جنس آن باشد .\r\nباقى ماند در مقام اينكه قباله عقدى است برأسه ، يا اينكه قسمى است از صلح ؟ شهيد اول رحمه اللّه در دروس تصريح فرموده كه از قسم صلح است ، پس بنابراين به لفظ صلح نيز ممكن است ايقاع اين معامله ، لكن نظر به اينكه در صلح نيز بنابر اصح ربا جايز نيست - چنانچه گذشت - و به اينكه صلح باطل نمىشود به تلف شدن معوّض قبل از قبض به خلاف قباله ، پس بعيد نيست كه عقد برأسه بوده باشد ، به هر تقدير احوط در وقوع اين معامله به لفظ صلح است ، و اللّه العالم .\r\n\r\n","description":"","footnote":"","page_name":" صيغ العقود 67 ","page_number":67},
  {"content":"\r\n\r\n\r\nفصل 17 [ بيع غرر 
  ]\r\nبيع غرر فاسد است اجماعا ، و آن عبارت است از چيزى كه مجهول باشد و به سبب جهالت گول و فريب خورد مشترى ، مثل بيع ملاقيح كه عبارت است از بيع ما فى بطون الامهات ، و بيع مضامين كه عبارت است از بيع ما فى أصلاب الفحول ، و بيع حصاة به اينكه بگويد به فارسى :\r\n« بينداز اين سنگ ريزه را پس بر هر ثوبى كه واقع شود آن ثوب براى تو باشد به يك درهم مثلا » ، و به لفظ عربى : « إرم هذه الحصاة فعلى أيّ ثوب وقعت فهو لك بكذا » .\r\nو مثل بيع ملامسه ، كه بفروشد متاع غير مشاهدى را مثلا به قرار اينكه هر زمانى كه لمس آن نمايد واقع شود بيع ، و مثل بيع منابذه كه به فارسى بگويد : « اگر دفع نمودى تو آن شيء معلوم را به سوى من هرآينه خريدم آن را به فلان مبلغ » يا به عربى بگويد : « إن نبذته إليّ فقد اشتريته بكذا » ، و مثل بيع سمك در آب ، و مرغ در هوا و امثال اينها كلا از باب غرر باطل است .\r\nو نيز بيع معلق بر شرط مثل اينكه بگويد : « بعتك إن دخل زيد الدّار » ، يا معلق بر صفتى كه معلوم الحصول است به حسب عادت مثل اينكه بگويد : « بعتك إن طلعت الشّمس » و امثال اينها كلا باطل است .\r\n\r\n","description":"","footnote":"","page_name":" صيغ العقود 68 ","page_number":68},
  {"content":"\r\n\r\n\r\nفصل 18 در بيان اقسام تجارت و آداب مهمه آن است\r\nو در آن چند أمر است .\r\n\r\nامر اول آنكه تجارت منقسم مىشود به سوى اقسام پنج‌گانه .\r\n\r\nاول : تجارت واجبه است ،\r\nو آن تجارتى است كه از براى حفظ نفس خود و عيال بجا مىآورد و به غير از تجارت حفظ آن ممكن نشود ، و احوط وجوب تجارت است به جهت اداء ديون نيز .\r\n\r\nدوم : تجارت مستحبّه است ،\r\nو آن تجارتى است كه مقصود از آن وسعت دادن بر عيال و احسان به فقراء و بناء خيرات باشد .\r\n\r\nسوّم : تجارت مباح است ،\r\nو آن تجارتى است كه مقصود از آن زياد كردن مال باشد و مايه گذران داشته باشد و قصدهاى خير از زياد كردن مال نداشته باشد .\r\n\r\nچهارم : تجارت مكروه است ،\r\nو آن تجارتى است كه منهى عنها باشد به نهى تنزيهى ، چون صرّافى كردن ، و كفن‌فروشى ، و غلّه فروختن ، و حجامت كردن با شرط اجرت ، و بنده فروختن ، و قصّابى كردن ، و\r\n\r\n","description":"","footnote":"","page_name":" صيغ العقود 69 ","page_number":69},
  {"content":"\r\n\r\nشعربافى كردن ، و قابله شدن با شرط اجرت ، و زرگرى ، و اجرت جهانيدن حيوان نر را بر حيوان ماده ، و كسب كسانى كه اجتناب از حرام در اموال مردم نمىكنند ، و اجرت تعليم قرآن ، و تجارت كردن در دريا ، و اجرت كشيدن خصيه حيوانات ، و معامله كردن با ظلمه و با كسانى كه پست طبيعت‌اند به حيثيتى كه باك نداشته باشند به آنچه در حق ايشان مىگويند يا ايشان در حق ديگران مىگويند ، و با كسانى كه صاحب عيب در بدن مىباشند از قبيل خوره و پيسى و مانند اينها ، و با طايفهء كردها و اهل ذمه چون يهود و نصارى .\r\n\r\nپنجم : تجارت حرام است ،\r\nو اين چند نوع است :\r\n\r\nاول : مبايعهء چيزهائى كه نجس العين باشد ،\r\nچون بول و غايط انسان و ساير حيواناتى كه حرام گوشت باشند ، و اما بول و غايط حيواناتى كه حلال گوشت باشند غير بول شتر از براى استشفاء پس در آن خلاف است ، اقوى اين است كه خريدن و فروختن همه اينها جايز است ، لكن احوط آن است كه به هبه معوّضه منتقل سازند .\r\nو همچنين حرام است مبايعهء ساير نجاسات عينيه چون شراب و خون و خوك و سگ ، مگر سگ شكارى كه تعليم داده شده باشد ، و در سگى كه پاسبان حيوانات و بوستان و خانه باشد خلاف است ، احوط اجتناب است ، و مگر عصير عنبى قبل از ذهاب ثلثين كه حكم آن همان حكم بعد از ذهاب دو ثلث است .\r\nو همچنين حرام است مبايعهء چيزهائى كه نجس شده باشد به ملاقات نجاست و قابل پاك شدن نباشد چون دوشاب نجس و مانند آن مگر روغن نجس كه نجاست آن عارضى باشد نه ذاتى از قبيل دنبهء مردار و مانند آن ؛ زيرا كه مبايعهء اين مشكل است بلكه جايز نيست ، و اما روغنى\r\n\r\n","description":"","footnote":"","page_name":" صيغ العقود 70 ","page_number":70},
  {"content":"\r\n\r\nكه نجاست آن عارضى باشد پس جايز است فروختن آن با إعلام كردن به نجاست آن از براى روشن كردن ، و احوط آن است كه از براى روشن كردن در تحت السماء و غير مسقف مبايعه نمايند .\r\n\r\nدوّم : مبايعهء آلات اعمال حرام است ،\r\nچون طبل و نى و صرنا و نرد و شطرنج و تب و مانند اينها ، و در حكم اينها است اجاره دادن خانه و يا مال بار كش را از براى چيزهائى كه حرام است از قبيل شراب ، و يا سوار شدن ظالم از براى ظلم و مانند اينها .\r\nو همچنين است مبايعهء چيزهائى كه موجب اعانت بر معصيت باشد از قبيل فروختن شمشير و نيزه و مانند اينها را به دشمنان دين در حال جنگ .\r\n\r\nسوّم : مبايعه چيزهائى كه در آنها هيچ نفعى نباشد يا نفع معتدّ به نباشد\r\nچون خرس و عقرب و موش و مانند آنكه بىنفع باشند .\r\n\r\nچهارم : عملى است كه نهى از شارع در خصوص آن وارد شده باشد\r\nمثل عمل صورتى كه جسم دار و صاحب روح باشد ، بلكه حرمت تصوير ذى روح مطلقا خالى از قوّت نيست ، و همچنين است قمار بازى كردن به نرد يا شطرنج و يا انگشتر بازى كردن ، و يا گردو بازى كردن ، و يا تخم‌مرغ بازى كردن و مانند اينها .\r\nو همچنين است غنا كردن ، و آن عبارت است از صوت لهوى يعنى آوازى كه از روى لهو و التذاذ قوّه شهوية بيرون آيد ، اعم از اينكه در عرف عجم آن را سرود و خوانندگى بگويند يا نگويند به واسطهء آنكه كلمات آن آواز قرآن يا مرثيه باشد اگر چه مشتمل بر طرب نباشد ، پس فرق نيست در تحقق غنا ميان اشعار و قرائت قرآن و مراثى و مانند اينها چون اذان ، بلكه حرمت غنا در قرآن و مراثى آكد است و معصيت آن بيشتر و عقاب آن مضاعف است .\r\n\r\n","description":"","footnote":"","page_name":" صيغ العقود 71 ","page_number":71},
  {"content":"\r\n\r\nبلى غناء زن مغنّيه در عروسى از براى زنان در مجلسى كه خالى از مردان باشد و به آلات لهو نباشد و مشتمل بر باطل نباشد استثنا كرده‌اند ، و احوط اين است كه از مطلق صداى خوش آورنده در خواندن شعر بلكه مطلقا اجتناب كنند .\r\nو همچنين حرام است اجرت گرفتن از براى نوحه كردن به نوحه باطل ، به اينكه وصف كند نوحه‌كننده ميّت را به چيزهائى كه در او موجود نباشد .\r\nو همچنين حرام است اجرت گرفتن از براى هجو كردن مؤمنين ، به اين طريق كه عيبهاى ايشان را ذكر كند به شعر يا به غير آن .\r\nو همچنين حرام است اجرت گرفتن از براى غيبت كردن مؤمنين ، به اين طريق كه در عقب برادر ايمانى اعلام نمايند به چيزى كه در او موجود باشد و او را از اظهار كردن آن ناخوش آيد .\r\nو همچنين دروغ بستن و سخن‌چينى كردن و دشنام دادن و مذمت كردن كسى كه مستحق مدح است يا به عكس .\r\nو همچنين حرام است اجرت گرفتن از براى تعليم دادن و تعليم گرفتن سحر كه عبارت است از كلامى يا كتابتى كه باعث حدوث ضررى در بدن يا عقل مسحور شود .\r\nو ملحق كرده‌اند به اين بستن مرد را كه به حلال خود مقاربت نتواند بكند ، و همچنين تسخير ملائكه و جن و مانند اينها از اعمال محرمه .\r\n\r\nپنجم : حرام است اجرت گرفتن از براى چيزى كه واجب است بجا آوردن آن بر انسان بالذات ،\r\nخواه واجب عينى باشد چون نماز كردن ، و خواه واجب كفائى باشد چون غسل دادن اموات و كفن كردن و دفن كردن ايشان .\r\n\r\n","description":"","footnote":"","page_name":" صيغ العقود 72 ","page_number":72},
  {"content":"\r\n\r\nو همچنين شهادت دادن به أمرى كه شاهد است در آن و مانند آنها از واجبات شرعيه ، نه از قبيل بسيارى از صناعات كه نظام أمر معاش بسته است به آنها .\r\n\r\nامر دوّم [ بيع جزمى ، و بيع معلق بر شرط 
  ]\r\nآنكه بيع بر دو قسم است .\r\nاول : بيع قطعى جزمى مطلق كه در آن بيع هيچ شرط ذكر كرده نمىشود ، چون غالب از اقسام بيع .\r\nدوّم : بيع مع الشرط ، و اين قسم ايضا بر دو قسم است .\r\nاول : آنكه بيع معلّق بر شرط باشد مثل اينكه بگويد : « فروختم اگر زيد بيايد » ، يا « هرگاه آفتاب طلوع كند » .\r\nثانى : آنكه بيع مقرون باشد به شرطى ، يعنى التزام به چيزى على حده در ضمن عقد مثل شرط خيار و غير آن از شروط در ضمن عقد ، پس اشكالى نيست در صحت قسم اول ، و نه در بطلان قسم ثانى .\r\nامّا قسم ثالث : پس آن صحيح است به سه شرط :\r\nاول : آنكه شرط مخالف مقتضاى عقد نباشد .\r\nدوم : آنكه موجب جهالت احد عوضين نباشد .\r\nسوّم : آنكه مخالف شرع يعنى كتاب و سنت نباشد ، پس اگر آن شرط موجب جهالت يا مخالف مقتضاى عقد باشد شرط مذكور فاسد و مفسد عقد است ، و اگر مخالف شرع باشد اشكالى نيز در فساد شرط نيست ، و امّا اينكه آن شرط مفسد عقد نيز هست يا نه ؟ پس در آن خلاف عظيم است ، و غايت احتياط در موارد طريق سداد و نجات است .\r\nو همچنين است رعايت احتياط در صورتى كه شرط را قبل از عقد ذكر\r\n\r\n","description":"","footnote":"","page_name":" صيغ العقود 73 ","page_number":73},
  {"content":"\r\n\r\nكنند و عقد را واقع سازند بدون ذكر آن شرط در ضمن آن عقد عمدا يا نسيانا .\r\n\r\nامر سوّم [ شروط بيع و شراء 
  ]\r\nدر بيان شروط بيع و خريدن و فروختن است .\r\nبدان كه در بيع و شراء چند چيز شرط است :\r\n\r\nاول : آنكه بايد فروشنده و مشترى هر دو بالغ باشند ،\r\nو معامله اطفال صحيح نيست هر چند ده سال داشته باشند . بلى هرگاه اطفال به منزلهء آلت باشند از براى فروشنده يا آن كس كه مىخرد كه شرط صحت مبايعه در ايشان موجود باشد - و اين أمر به قرينه و مانند آن معلوم باشد - ظاهرا اين نوع از معامله فى الحقيقة معاملهء با صاحب مال كه بالغ است مىباشد و صحيح مىباشد ، چنانچه متعارف است ، به شرط آنكه عوضى كه به طفل مىدهد يقين كند كه به صاحب مال كه در دست طفل است رسيده تا آنكه معاطاتى ما بين دو بالغ واقع شود .\r\nو بهتر اين است كه صاحب مال بعضى از اهل تجارت را كه معامله با ايشان مىكند وكيل كند ، به اين طريق كه : هر وقت كه طفل من مثلا بيايد براى خريدن فلان چيز ، تو وكيل مىباشى از جانب من كه قبول مبايعه كنى در وقتى كه از جانب خود بناى مبايعه و فروختن داشته باشى .\r\n\r\nدوم : آنكه بايع و مشترى عاقل باشند ،\r\nو مرجع در ثبوت عقل و عدم آن عرف است نه ادراك خوبى و بدى .\r\n\r\nسوم : آنكه بايع و مشترى رشيد باشند .\r\nيعنى ملكهء اصلاح مال داشته باشند .\r\n\r\nچهارم : آنكه بايع و مشترى مختار و با قصد و شعور باشند ،\r\nو شايبهء\r\n\r\n","description":"","footnote":"","page_name":" صيغ العقود 74 ","page_number":74},
  {"content":"\r\n\r\nإكراه و إجبار و غفلت بر وجه غلط يا خواب و مانند اينها نباشد . مگر إكراه به حق مثل إكراه و إجبار حاكم شرع بر فروختن كسى را كه احتكار بكند ، يعنى غلّه را حبس كند و نفروشد به طمع گران شدن و مردمان محتاج باشند .\r\nبلى هرگاه آن كسى كه او را جبر كرده‌اند بر مبايعه بعد از مبايعه اجازه بكند از ظاهر علماء صحّت آن مستفاد مىشود ، لكن احوط اعادهء صيغه است .\r\n\r\nپنجم : آن است كه بايع و مشترى هر يك مالك مالى باشند كه خريد و فروخت مىكنند ،\r\nيا در حكم مالك باشند از قبيل پدر و يا جدّ پدرى يا وصىّ يا حاكم شرع كه ولىّ صغار و مجانين و غايبين و مانند اينها است يا وكيل يكى از اينها .\r\nپس هرگاه شخصى مال غير را بدون اذن او و بدون ولايت شرعيه و بدون وكالت از جانب ولىّ شرعى و بدون ملاحظهء حسبه - در صورتى كه حسبه للّه راهى داشته باشد - بفروشد ، يا اينكه چيزى از براى غير بخرد به اين قسم اين معامله لزوم بهم نمىرساند هر چند از جانب مالك بفروشد ، و اگر از جانب خود بفروشد صحّت آن و توقفش بر اجازهء مالك خالى از قوّت نيست .\r\nچنانچه اگر از جانب مالك بر وجه فضولى بفروشد ، پس اقوى صحّت آن بيع است كه به عنوان فضولى واقع شده ، چنانچه مشهور در ميان متأخرين اين است كه بيع فضولى صحيح است و موقوف است بر اجازهء مالك كه اگر مالك اجازه كرد لازم مىشود و الا منفسخ مىشود .\r\nو ظاهر اين است كه اجازهء مالك كاشف است از صحّت عقد نه اينكه باعث انتقال ملك شود ، پس نمائى كه بعد از عقد و قبل از اجازه حاصل\r\n\r\n","description":"","footnote":"","page_name":" صيغ العقود 75 ","page_number":75},
  {"content":"\r\n\r\nمىشود مال مشترى است لكن احتياط اقرب به سداد و صواب است .\r\n\r\nششم : آنكه مبيع و ثمن آن معلوم باشند به وزن يا كيل يا شمارش يا مانند اينها كه رفع جهالت كند ،\r\nو به سبب آن فريب نخورند در صورت امكان ، و با تعذر وزن يا مانند آن و يا تعسر آنها على الظاهر جايز است كه يك وزن يا كيل يا نحو آن اعتبار كنند و باقى را به حساب آن أخذ كنند تا آنكه به تخمين و جزاف نشود ، و بهتر آن است كه در امثال اين صورت مصالحه كنند اگر چه از امثال اين إبهام مسامحه كنند .\r\nبلى هرگاه مثمن يا ثمن از جمله چيزهائى باشد كه مبايعهء آنها به وزن و مانند آن نباشد كافى است مشاهدهء آنها ، يا ذكر وصفى كه رفع جهالت و فريب بكند .\r\n\r\nهفتم : آن است كه جنس ثمن معين باشد\r\nو مفوض به خواهش هر يك يا ديگرى نباشد .\r\n\r\nهشتم : آن است كه مالك هر يك از ثمن و مثمن قادر باشند بر تسليم آنها\r\nيا تسلّم آنها يا ضميمهء آنها .\r\n\r\nامر چهارم [ استحباب تعلم مسائل تجارت 
  ]\r\nمستحب است كه تجارت‌كننده مسائل تجارت را تعليم بگيرد پس از آن تجارت كند ، لكن استحباب تعلّم مسائل تجارت قبل از اشتغال به تجارت در وقتى است كه علم اجمالى به وقوع در حرام نداشته باشد ، اما بعد از اشتغال به تجارت هرگاه شك نمايد در جواز قبض عوض كه به آن معامله به او منتقل شده واجب است كه مسأله همان معامله را تعلّم نمايد اگر صحيح است قبض عوض نمايد و الّا فلا ، لكن تعلّم مسأله شرط\r\n\r\n","description":"","footnote":"","page_name":" صيغ العقود 76 ","page_number":76},
  {"content":"\r\n\r\nصحت معامله نيست ، پس اگر بعد از معامله و قبض عوض تعلم نمايد و صحت آن معلوم شود كافى است .\r\nو مستحب است كه ميان مشترى پست و بلند - كه زيادتى دينى به سبب علم و عمل و نحو اينها نداشته باشد - تفاوت قرار ندهد ، بلكه اگر چنين كند مكروه است كه مشترى قبول كند ، و نيز مستحب است كه اگر مشترى يا بايع خواهش اقاله و فسخ معامله كنند اقاله كنند .\r\nو نيز مستحب است كه بعد از مبايعه تكبير و شهادتين بگويند ، و نيز مستحب است كه گيرنده قدرى سبك بگيرد و دهنده قدرى سنگين بدهد ، بر وجهى كه وزن به سبب آن در عرف و عادت مجهول نشود .\r\nو مكروه است كه بايع مال مبايعه را مدح كند ، و مشترى مذمّت كند .\r\nو همچنين مكروه است قسم خوردن و پنهان كردن عيبى كه عادة مشترى بر آن مطلع مىشود ، و امّا در عيب خفى احوط اظهار آن است .\r\nو همچنين مكروه است نفع گرفتن از شيعهء اثنى عشرى بدون ضرورت در معامله كه بيشتر نباشد از صد درهم ، كه اين زمان به مقدار چهل و پنج ريال ناصر الدين شاهى كه وزن هر يك مقدار بيست و هشت نخود است .\r\nو همچنين مكروه است معاملهء ما بين الطلوعين ، و داخل شدن در معاملهء برادران ايمانى ، و زياد كردن در قيمت در وقت نداء دلال ، يا زياد كردن از براى ميل دادن مشترى ، و وكيل شدن از براى غريب كه از خارج جنس مىآورد از براى اهل بلد ، و حبس آذوقه يعنى گندم و جو و خرما و مويز و روغن ، و بعضى نمك را نيز گفته‌اند كه آن را احتكار گويند ، قول به حرمت آن در صورتى كه انحصار داشته باشد كه كسى ديگر نباشد بفروشد احوط بلكه خالى از قوّت نيست .\r\nو بعضى گفته‌اند كه در زمان قحط بعد از سه روز احتكار حاصل\r\n\r\n","description":"","footnote":"","page_name":" صيغ العقود 77 ","page_number":77},
  {"content":"\r\n\r\nمىشود ، و در زمان فراوانى بعد از چهل روز .\r\n\r\nامر پنجم [ تصرف در مبيع فاسد 
  ]\r\nآنكه مقبوض به بيع فاسد جايز نيست تصرف در آن از براى شخص قابض و ضامن خواهد بود ، به اين معنى كه اگر تلف شود يا نقصى در آن مقبوض حاصل شود بر اوست ضمانش ، و در قيمى قيمت آن بر ذمه‌اش قرار مىگيرد در حين تلف .\r\n\r\nامر ششم [ شرط ضمن عقد 
  ]\r\nشروط در ضمن عقد لازم نيز لازم است ، پس اگر امتناع نمايد مشروط عليه از عمل به شرط مىرسد شارط را كه رجوع به حاكم نمايد تا اينكه اجبار نمايد مشروط عليه را بر عمل به شرط ، و فائده شرط اين است كه اگر مشروط عليه مخالفت شرط كند مىرسد شارط را كه فسخ عقد نمايد .\r\n\r\nامر هفتم [ شرط بر غير 
  ]\r\nجايز و صحيح نيست شرط كردن بودن چيزى از ثمن بر غير مشترى ، پس هرگاه بگويد : عبد خودت را به فلان كس به فروش كه بر من باشد پانصد درهم و او نيز بفروشد به اين نحو صحيح نيست ؛ زيرا كه خلاف مقتضاى بيع است ، مگر اينكه به طريق ضمانت بوده باشد پس در اين صورت داخل در بيع به شرط خواهد بود .\r\n\r\n","description":"","footnote":"","page_name":" صيغ العقود 78 ","page_number":78},
  {"content":"\r\n\r\n\r\nفصل 19 [ إقاله 
  ]\r\nبدان كه اقاله عبارت از فسخ معامله است نه بيع در حق متبايعين يا غير آن ، پس خيار مجلس و شفعه هيچ يك در آن ثابت نيست ، و جايز است اقاله در تمام مبيع يا بعض آن با بقاء عين مبتاعه يا با تلف آن ، غاية الأمر در صورت تلف رجوع مىكند به مثل در مثلى و به قيمت در قيمى .\r\nو صيغهء آن به اين نحو است كه هر يك بگويند : « تقايلنا في هذا البيع » ، يا بگويند : « تفاسخنا » يا بگويد احدهما : « أقلتك » ، و ديگرى قبول كند .\r\nو اگر يكى از متبايعين التماس نمايد در اقاله و آن ديگر قبول كند و بگويد : « أقلتك » ، پس در اكتفاء به التماس از قبول ملتمس اشكال است ، احوط رعايت قبول است .\r\n\r\n","description":"","footnote":"","page_name":" صيغ العقود 79 ","page_number":79},
  {"content":"\r\n . \r\n","description":"","footnote":"","page_name":" صيغ العقود 80 ","page_number":80},
  {"content":"\r\n\r\n\r\nمقصد دوّم در بيان احكام ضروريه قرض و دين\r\nو در اين مقصد چند امر بايد ذكر شود :\r\n\r\nامر اول : آنكه در قرض دادن ثوابى است عظيم\r\nچنانچه در حديث است كه ثواب تصدق دادن يك درهم ده برابر آن است ، و ثواب قرض دادن يك درهم برابر هيجده درهم است و اخبار در ثواب قرض دادن بسيار است .\r\n\r\nامر دوّم : اينكه عقد قرض جايز است از طرفين ،\r\nيعنى داين هر وقتى كه خواسته باشد مطالبهء بدل نمايد مىتواند و لو به مجرّد فراغ از صيغهء قرض باشد ، و همچنين مديون نيز هر زمانى كه خواسته باشد اداء آن نمايد مىتواند اگر چه بعد از فراغ از صيغه بلافاصله بوده باشد ، و ثمرهء قرض تمليك عين است با ردّ عوض ، پس در مثلى ردّ مثل لازم است و در قيمى ردّ قيمت روز قرض .\r\nو قرضى كه بر وجه يقين باعث مالك شدن قرض‌گيرنده مىشود آن قرضى است كه مشتمل باشد بر ايجاب و قبول لفظى و قبض به اين طريق كه صاحب مال بگويد : « أقرضتك هذا » ، و قرض‌گيرنده بگويد : « قبلت » و بعد به تصرف او بدهد .\r\n\r\n","description":"","footnote":"","page_name":" صيغ العقود 81 ","page_number":81},
  {"content":"\r\n\r\nو همچنين اگر ترجمه اين را بگويد مثل اينكه مالك بگويد : « قرض الحسنه دادم اين مال را به تو قربة الى اللّه » و قرض‌گيرنده بگويد :\r\n« قبول كردم » صحيح است .\r\nبلى اگر بدون صيغهء مالك بدهد مالى را به غير به قصد قرض ، تصرف در آن از براى آن غير ، مباح و جايز است ، از قبيل معاطات در بيع .\r\n\r\nامر سوّم : آنكه بايد قرض دهنده شرط نفع نكند ،\r\nزيرا كه نفع در قرض حرام است ، و با شرط كردن انتقال به قرض‌گيرنده حاصل نمىشود ، هر چند نفع به سبب زيادتى در وصف باشد على الاصحّ ، مثل اينكه در عوض شكسته صحيح را أخذ كند ، بلى هرگاه قرض‌گيرنده تبرعا چيزى به قرض دهنده بدهد ضرر ندارد .\r\n\r\nامر چهارم : آنكه هر چيزى كه ممكن است تعيين كردن آن به حسب قدر و وصف جايز است قرض دادن آن ،\r\nپس جايز است قرض دادن طلا و نقره كه به وزن و وصف مشخص شده باشد .\r\nو همچنين جايز است قرض دادن گندم و جو و مانند اينها خواه به وزن مشخص شده باشد يا به كيل ، و همچنين جايز است قرض دادن نان كه به وزن مشخص شده باشد ، و اگر نان را به عدد و شمارش مشخص كنند قرض دادن آن جايز است على الأصح ، و احوط اين است كه تفاوت ميان عوض و معوّض نباشد بلكه مساوى در وزن باشد ، و اعتبارى به تفاوت در قيمت نيست .\r\n\r\nامر پنجم : آنكه مالى را كه قرض مىدهند يا مثلى است يا قيمى است ،\r\nو مثلى آن است كه اجزاء آن مال متساوى باشد در قيمت و منفعت و در صفات با هم نزديك باشند ، مثل جو و گندم و روغن ، و قيمى آن\r\n\r\n","description":"","footnote":"","page_name":" صيغ العقود 82 ","page_number":82},
  {"content":"\r\n\r\nاست كه تفاوت داشته باشد مثل حيوانات ، پس اگر آن مال مثلى باشد در صورت ارادهء ردّ عوض اگر مثل ممكن باشد بايد ردّ مثل بكند ، و الّا بايد ردّ قيمت آن بكند .\r\nو اگر قيمت زمان قرض گرفتن و زمان تعذّر مثل زمان مطالبهء بدل تفاوت داشته باشد ، ظاهر اين است كه قيمت زمان و فاء را بدهد ، و اگر قيمى باشد قيمت آن در روز قرض بر ذمّهء قرض‌گيرنده قرار مىگيرد ، چنانچه قول مشهور است ، و احوط آن است كه با امكان مثل به ملاحظهء قيمت اصل ردّ مثل كند يا مصالحه كنند به آن مثل يا قيمت .\r\nو همچنين است در قرض دادن لؤلؤ و مرجان ، بلى احوط اين است كه آنها را قرض نگيرند .\r\n\r\nامر ششم : آنكه بنابر اصح نمىتواند كه قرض دهنده بعد از اجراء صيغهء قرض و تصرف دادن رجوع كند به عين مال ،\r\nبلى مىتواند مطالبهء حق خود بكند ، چنانچه گذشت در معنى جواز عقد قرض .\r\nپس قرض‌گيرنده اگر همان مال را رد كند جايز است ، چنانچه اگر بدل آن را رد كند نيز جايز است ، اگر چه احوط در صورت مطالبهء عين ردّ عين است ، چنانچه احوط در صورت دادن عين قبول آن است هر چند قيمى باشد .\r\n\r\nامر هفتم : آن است كه هرگاه مالى را قرض بدهند و شرط كنند كه تا زمان معيّن قرض باشد احوط آن است كه پيش از آن زمان مطالبه نكند\r\nبا زنده بودن قرض‌گيرنده ، اگر چه جواز مطالبه خالى از قوت نيست .\r\n\r\nامر هشتم : آنكه اگر از براى مديون آثار موت ظاهر شود واجب است كه وصيّت كند ،\r\nبلكه احوط اين است كه مقدار دين را جدا كند .\r\n\r\n","description":"","footnote":"","page_name":" صيغ العقود 83 ","page_number":83},
  {"content":"\r\n\r\n\r\nامر نهم : آنكه ديون مؤجله كه زمان تسلط آنها نرسيده باشد به سبب مفلس شدن معجّل نمىشود ،\r\nلكن به سبب موت مديون معجّل مىشود ، به اين معنى كه بعد از مردن مديون طلبكار مىتواند مطالبه كند طلبى را كه زمان تسلّط بر مطالبهء آن مؤخر باشد ، و به موت طلبكار معجّل نمىشود .\r\nپس اگر تركه كمتر از قرض ميّت باشد تمام طلبكاران مساوى مىباشند در استحقاق مطالبهء از آن تركه به حساب حق خود ، هر چند عين مالى كه از بعضى از ايشان أخذ نموده بوده موجود باشد ، بلى هرگاه كمتر نباشد صاحب مال احق و اولى خواهد بود على الأقوى ، چنانچه در صورت مفلّس شدن نيز چنين است .\r\n\r\nامر دهم : آنكه هرگاه مديون بىچيز باشد و قادر نباشد بر كسب لايق به حال ، كه به آن بتواند اداء دين كند ، بايد او را مهلت داد ،\r\nو اگر بىچيز نباشد ، و يا قادر بر كسب لايق به حال باشد و طلبكار مطالبهء حق خود كند و او مماطله كند ، جايز است حبس او ، و همچنين است در صورت جهل به حال او ، مگر اينكه ثابت شود بىچيز بودن او .\r\n\r\nامر يازدهم : آنكه خانهء لايق به حال ، و خادم لايق به حال ، و لباس لايق به حال ، و مانند اينها را لازم نيست كه به طلبكار مديون زنده بدهند على الأقوى ،\r\nو همچنين نفقهء روز قسمت او و عيال واجب النّفقهء او .\r\n\r\nامر دوازدهم : آنكه هرگاه طلبكار دين را به غير بفروشد و منتقل كند به عوض كه كمتر از اصل طلب باشد بر وجهى كه ربا و مانند آن لازم نيايد صحيح است ،\r\nپس مشترى مىتواند مطالبهء تمام طلب را نمايد على الاصحّ ، و بعضى گفته‌اند كه بيشتر از آن مقدار كه به بايع داد نمىتواند طلب كند ، و اين احوط است .\r\n\r\n","description":"","footnote":"","page_name":" صيغ العقود 84 ","page_number":84},
  {"content":"\r\n\r\n\r\nامر سيزدهم : آنكه جايز است شرط كردن وفاء به قرض را در بلد ديگر ،\r\nو اگر مطالبه كند مقرض در غير بلد شرط ، يا در غير بلد قرض با عدم شرط ، واجب است بر مقترض وفاء به آن با عدم ضرر ، و متحقّق مىشود ضرر به اينكه قيمت مثلى در موضع مطالبه زيادتر باشد .\r\n\r\n","description":"","footnote":"","page_name":" صيغ العقود 85 ","page_number":85},
  {"content":"\r\n . \r\n","description":"","footnote":"","page_name":" صيغ العقود 86 ","page_number":86},
  {"content":"\r\n\r\n\r\nمقصد سوّم در رهن است\r\nبدان كه رهن عبارت است از وثيقه‌اى كه در صورت تعذّر و أخذ دين از مديون استيفاء حق از آن نمايند ، و رهن عقدى است لازم از طرف راهن .\r\nو لا بدّ است در آن از ايجاب و قبول مثل اينكه مالك بگويد : « رهنتك هذا » يا « أرهنتك هذا على الدّين المعلوم و على كلّ جزء منه ، و شرطت لك انّ ما يتجدّد من نمائه يكون رهنا ، أو أن يوضع على يد العدل الفلاني ، أو أن يكون بيدك أو بيدي ، أو أن يكون الفلاني وكيلا في بيعه بعد شهر » ، و امثال اينها ، پس صاحب طلب بگويد : « قبلت يا ارتهنت » يا چيزى كه جارى مجراى آن بوده باشد .\r\nچنانچه مجزى است در ايجاب گفتن « هذا وثيقة عندك » يا به گفتن « هذا رهن عندك » كفايت نمىكند شرط رهن در ضمن عقد بيع از قبول رهن هرگاه ايجاب به عمل آيد بعد از بيع ، و شرط است كه آن وثيقه عين مملوك باشد ، بلكه بنابر اصح قبض نيز شرط است و بايد هر يك از راهن و مرتهن جائز التّصرّف باشند در مال خود ، و جايز نيست از براى مالك تصرّف در رهن به فروختن و وقف كردن و اجاره دادن و نحو اينها .\r\nو همچنين جايز نيست از براى مالك و طى جاريهء مرهونه ، و مرتهن\r\n\r\n","description":"","footnote":"","page_name":" صيغ العقود 87 ","page_number":87},
  {"content":"\r\n\r\nاولى است از ساير طلبكاران در استيفاء حقّ خود از رهن ، هر چند مالك مرده باشد پس اگر مأذون باشد كه به خود نيز بفروشد مىتواند از براى خود بخرد .\r\nو عقد رهن قابل شروط است اگر آن شروط از جملهء شروطى نباشد كه منافى مقصود عقد رهن باشد ، پس اگر شرط كند در ضمن رهن كه اصلا عين مرهونه فروخته نشود صحيح نخواهد بود ، به جهت اينكه اين شرط منافى مقصود از رهن است ، و همچنين صحيح نيست اگر شرط كنند كه عبد مسلم را به كافر بفروشند .\r\nو اگر شرط كنند دخول نماء متجدد را در رهن ، صحيح است ، و بدون شرط نماء متجدد داخل در رهن نمىشود بنابر اقوى ، چنانچه نماء موجود داخل در عين مرهونه نمىشود بدون شرط .\r\nو هرگاه عينى را به رهن بگذارند نزد كسى به اين نحوه كه تا فلان مدت رهن باشد ، اگر در سر آن مدت اداء آن دين ننمايد مديون ، آن عين مرهونه مبيع بوده باشد ، فاسد خواهد بود هر يك از رهن و بيع ، پس در آن مدت اگر تلف شود آن رهن بدون تعدى و تفريط ضمانتى نيست بر قابض به جهت فساد رهن ؛ زيرا كه از اصول مقرره است هر عقدى كه به صحيح آن عقد مرتب نمىشود ضمان بر قابض هرگاه تلف شود عين مقبوضه بدون تعدى و تفريط به فاسد آن عقد نيز چنين است و رهن نيز از اين قبيل است .\r\nبه خلاف اينكه اگر آن عين مقبوضه مرهونه بعد از آن مدّت مشخصه تلف شود ، پس در محل فرض قابض ضامن است به جهت فساد بيع ؛ زيرا كه هر عقدى كه به صحيح آن مترتب مىشود ضمان به فاسد آن نيز مترتب مىشود ضمان ، و بيع از اين قبيل است .\r\n\r\n","description":"","footnote":"","page_name":" صيغ العقود 88 ","page_number":88},
  {"content":"\r\n\r\nو جايز نيست از براى مرتهن تصرف در رهن به بيع و نحو آن قبل از رسيدن زمان طلب ، مگر به اذن مالك ، بلى در صورت حلول اجل و تعذر مديون از اداء دين مىتواند رهن را به غير بفروشد و استيفاء حق خود نمايد اگر چه مأذون نباشد از مالك يا ورثه مالك يا حاكم شرع ، و هرگاه راهن اعتراف به رهن نكرده باشد و مرتهن خوف داشته باشد كه راهن يا وارث انكار كنند و او متمكن نباشد از ثبوت آن در نزد حاكم شرع ، مىتواند استيفاء حق خود را از رهن نمايد بعد از رسيدن زمان مطالبه با امتناع مديون ، و اما قبل از حلول اجل جايز نيست استيفاء ، و هو العالم .\r\n\r\n","description":"","footnote":"","page_name":" صيغ العقود 89 ","page_number":89},
  {"content":"\r\n . \r\n","description":"","footnote":"","page_name":" صيغ العقود 90 ","page_number":90},
  {"content":"\r\n\r\n\r\nمقصد چهارم در صلح است\r\nآن عبارت است از سازش دو شخص يا بيشتر ، و آن عقدى است لازم از طرفين كه مشروع شده از براى قطع نزاع واقعى يا امكانى ، و جايز است واقع ساختن مصالحه را با اقرار مدعى عليه و با انكار او .\r\nو همچنين جايز است مصالحهء عين به عين ، و دين به دين ، و عين به دين ، و دين به عين ، و نيز جايز است با علم متصالحين به مقدار مالى كه نزاع در آن واقع شد و با جهل ايشان ، و باطل نمىشود مصالحه مگر به فسخ و اقاله .\r\nو جايز نيست مصالحه‌اى كه حرام كند حلال خدا را يا حلال كند حرام خدا را ، و هرگاه مال المصالحه يا عوض آن مال غير برآيد ، يا اينكه قابليت مملوكيت نداشته باشد - مثل خوك - صلح باطل خواهد بود ، بلى هرگاه صلح تعلق بگيرد به چيزى كه در ذمه باشد و قابليت مملوكيت داشته باشد و آن چيزى كه اداء شد چنين نباشد صلح صحيح است ، پس مطالبه بدل خواهد كرد ، و اگر معيب برآيد خيار فسخ دارد .\r\nو لا بد است در تحقق صلح از ايجاب و قبول ، پس مصالح بعد از تعيين مال المصالحه بگويد : « صالحتك هكذا » ، و متصالح بگويد : « قبلت هكذا » يا اينكه مصالح بگويد : « صالحتك على ما أستحقه في ذمّتك من جميع الحقوق\r\n\r\n","description":"","footnote":"","page_name":" صيغ العقود 91 ","page_number":91},
  {"content":"\r\n\r\nالشرعيّة بالمبلغ المعلوم » ، و متصالح بگويد : « قبلت هكذا » ، و هرگاه همين مصالح خواسته باشد بگويد : « صالحتك على ما تستحقّه في ذمتى من جميع الحقوق الشرعيّة بالمبلغ المعلوم » ، و آن ديگرى كه مدعى است بگويد :\r\n« قبلت » ، نيز صحيح است ، و اين كفايت مىكند در تحقق صلح .\r\nو اگر اراده صلح نمايند جهت قطع خصومت و نزاع ظاهرى فقط پس مصالح گويد : « صالحتك على قطع المنازعة بينى و بينك من جهة الأمر المعلوم بالمبلغ المعلوم » ، ديگرى بگويد : « قبلت » جايز و صحيح است .\r\n\r\nبدان كه صلح عقدى است مستقل نه تابع عقدى از عقود ، بلى افاده مىكند فائده عقود پنج‌گانه را .\r\n\r\nاول : بيع است كه فائده صلح بر آن مترتب مىشود ،\r\nو اين در وقتى است كه متضمن نقل عينى به عوض معلومى باشد ، مثل اينكه مالى در يد كسى باشد و شخص ديگر ادعا كند كه آن عين مال من است ، يا آنكه ادعا كند دينى را بر ذمه او ، و آن شخص مدعى عليه نيز معترف شود ، پس تراضى نمايند بر مصالحهء آن عين يا دين به مبلغ معينى ، و صيغهء صلح را نيز به اين قسم جارى نمايند ، پس صلح در اين صورت به منزله بيع است در نقل ملك ، و همچنين است در صورتى كه ابتداء مصالحه واقع شود بر عينى يا دينى بدون سبق خصومت به مبلغ معينى .\r\n\r\nدوم : فايده اجاره است ،\r\nو اين در صورتى است كه مصالح عليه يعنى مال المصالحه منفعت بوده باشد ، مثل اينكه دينى را يا عينى را يا منفعتى را كه نزد ديگر دارد آن را مصالحه مىكند بر منفعت معلومه در مدت مشخصه ، پس صلح در اين صورت مفيد فايده اجاره است .\r\n\r\nسوّم : فائدهء ابراء و حطيطه است ،\r\nو اين در صورتى است كه طلبى داشته باشد بر ذمه كسى كه بعد از اقرار و اعتراف مديون مصالحه نمايند بر\r\n\r\n","description":"","footnote":"","page_name":" صيغ العقود 92 ","page_number":92},
  {"content":"\r\n\r\nاسقاط بعض معين آن دين و دادن بعض ديگر را به شخص داين ، و مصالحه بر اين وجه جارى نمايند ، پس صلح در اين صورت افاده مىكند فائدهء ، ابراء را در اسقاط حق .\r\n\r\nچهارم : فائدهء هبه است ،\r\nدر وقتى كه ادعا كند مدعى دو عبد يا دو خانه را مثلا و مدعى عليه نيز معترف شود ، بعد از آن مصالحه نمايد مدعى آن دو عبد يا آن دو خانه را به يك عبد يا به يك خانه مثلا ، و مدعى عليه نيز قبول كند ، پس صلح در اين صورت افاده مىكند ثمره هبه را .\r\n\r\nپنجم : فائدهء عاريه است ،\r\nو اين در وقتى است كه ادعا كند خانه را مثلا كه در يد عمرو است و عمرو نيز اقرار و اعتراف نمايد ، پس از اين مصالحه نمايد شخص مدعى دعواى خود را به ساكن شدن عمرو در آن خانه تا مدت يك سال ؛ زيرا كه صلح در اين صورت افاده مىكند ثمره عاريه را ، لكن اصح لزوم اين مصالحه است ، پس صاحب خانه را نمىرسد كه رجوع نمايد .\r\nبدان كه چنانچه واجب است فرار از ربا در بيع ، همچنين واجب است فرار از ربا در صلح نيز على الاحوط و الاصح ، و ظاهر جواز صلح است بر مثل حق شفعه به جهت اسقاط آن ، و بر حق تحجير و اولويت سكناى در مدرسه و امثال آن ، و همچنين جايز است صلح بر اسقاط يمين و خيار ، و بر جارى ساختن آب را بر بام غير در مدت معلومه ، و نيز ظاهر جواز اشتراط است در ضمن عقد صلح چنانچه جايز بود در بيع ، و اللّه العالم .\r\n\r\n","description":"","footnote":"","page_name":" صيغ العقود 93 ","page_number":93},
  {"content":"\r\n . \r\n","description":"","footnote":"","page_name":" صيغ العقود 94 ","page_number":94},
  {"content":"\r\n\r\n\r\nمقصد پنجم در عقد ضمان است\r\nبدان كه ضمانت عبارت است از اينكه كسى بر ذمه بگيرد مالى را كه بر ذمه ديگرى باشد اگر چه آن ديگرى راضى نباشد ، و شرط است كه ضامن مكلف باشد و تصرف او در مالش نافذ و جايز باشد ، به اين معنى كه سفيه و امثال آن نباشد .\r\nو نيز شرط است در لزوم ضمانت كه مضمون له - يعنى طلبكار - راضى باشد به ضمانت آن شخص ضامن ، چنانچه لزوم ضمان مشروط است به اينكه آن ضامن مالدار باشد ، يا اينكه طلبكار عالم باشد به فقر ضامن هنگام ضمانت .\r\nو بايد دانسته شود كه به محض ضامن شدن او مال از ذمه مديون منتقل مىشود ، و به ذمّهء ضامن تعلق مىگيرد و مديون برىء الذمه مىشود از آن دين ، بلى هرگاه ضمانت به خواهش مديون واقع شود ضامن مىتواند به آن مديون رجوع نمايد ، و الّا فلا .\r\nو در ضمن ضمانت نيز جايز است كه شرط كنند چيزى را كه منافى مقتضاى عقد نباشد و شرعا نيز ممنوع نباشد ، مثل اشتراط خيار با تعيين مدت ، و مثل اشتراط و فاء دين از مال مخصوصى ، و امثال اينها كه جايز است ، پس در اين صورت لزوم مىيابد آن شرط .\r\n\r\n","description":"","footnote":"","page_name":" صيغ العقود 95 ","page_number":95},
  {"content":"\r\n\r\nو نيز بايد دانست كه ضمانت حالّه و مؤجّله هر دو صحيح و جايز است ، پس اگر شرط كند اجل را واجب است كه آن اجل مضبوط باشد مثل يك ماه و نحو آن ، نه مثل تا زمان ادراك غلات و قدوم حاج ، زيرا كه اين به جهت عدم ضبط آن فاسد است .\r\nو لا بد است در تحقق ضمانت از اجراء صيغه خواه به عربى بوده باشد يا به غير آن ، اگر چه اولى و افضل عربيّت است با امكان ، و صيغهء ضمان بدين نحو است كه ضامن بگويد به طلبكار : « ضمنت لك ما تستحقّه في ذمّة زيد » ، يا بگويد : « تحمّلت لك » ، يا بگويد : « تكفّلت » ، يا بگويد :\r\n« التزمت » ، يا بگويد : « أنا ضمين » يا بگويد : « أنا ضامن » ، يا بگويد : « أنا زعيم » ، و نحو اينها از الفاظى كه برساند اين معنى را ، و در قبول كفايت مىكند لفظ « قبلت » .\r\nپس ماضويّت در ايجاب شرط نيست ، چنانچه شرط است در بيع و امثال آن ، و ظاهر اين است كه در صيغه كفايت نكنند به نحو كتابت و اشاره با قدرت بر نطق ، و صيغه ضمان مؤجل و ضمانى كه شرط خيار در آن شده باشد نيز به نحوى است كه ذكر شد لكن با إضافهء تأجيل و اشتراط ، مثل اينكه در صورت اجل : « ضمنت لك إلى شهر » بگويد ، و در صورت اشتراط خيار بگويد : « ضمنت لك و شرطت لنفسي الخيار شهرا مثلا » .\r\nاين در وقتى است كه خيار از براى ضامن باشد و اما اگر از براى مضمون له يعنى طلبكار باشد پس به جاى « لنفسى » بگويد : « لك » و در صورت اشتراط و فاء به دين از مال مخصوص بگويد : « ضمنت لك ما تستحقه في ذمّه الفلاني و شرطت الأداء من المال الفلاني » و امثال اينها .\r\nبدان كه چنانچه بايع ضامن درك است از براى مشترى نسبت به مبيع ، همچنين مشترى نيز ضامن بايع است نسبت به ثمنى كه دفع به بايع نموده ،\r\n\r\n","description":"","footnote":"","page_name":" صيغ العقود 96 ","page_number":96},
  {"content":"\r\n\r\n\r\nمقصد ششم در حواله است\r\nو آن عبارت است از نقل كردن مالى را از ذمه شخصى به ذمّه شخصى ديگر كه مشغول الذمه باشد به مثل آن مال به حسب جنس و وصف اگر چه غير نقد باشد ، و حواله بر كسى كه برىء الذمه باشد در آن خلاف است ، اصح جواز آن است ، پس نقل مىشود مال از ذمه آن شخص به ذمه آن شخص ديگر كه برىء الذمه است ، و شرط است در حواله رضايت حواله‌كننده و حواله كرده شده و شخص محال عليه ، هر سه .\r\nبلى واجب نيست قبول حواله كردن بر شخص محتال اگر چه محال عليه مالدار باشد ، و بايد كه محال عليه در وقت حواله مالدار باشد ، و اگر مالدار نباشد بايد بداند شخص محتال اينكه محال عليه مالدار نيست .\r\nو اگر در وقت حواله عالم به اعسار او نباشد و بعد از حواله ظاهر شود إعسار او ، از براى محتال اختيار فسخ است ، پس اگر بخواهد فسخ حواله كند مىتواند .\r\nبلى اگر ظاهر شود كه در وقت حواله مالدار بوده بعد بىچيز شد ، اختيار فسخ ندارد ، پس نمىتواند كه رجوع نمايد به محيل ، و در هر صورت همين كه حواله شرعيه به عمل آمد شخص محيل كه مديون محتال است برىء الذمه مىشود ، پس محتال نمىتواند ديگر رجوع به او نمايد مگر\r\n\r\n","description":"","footnote":"","page_name":" صيغ العقود 97 ","page_number":97},
  {"content":"\r\n\r\nبه فسخ در جايى كه از براى او ثابت باشد ، چنانچه ذكر شد .\r\nو چون حواله عقدى است لازم پس لا بد است در آن از ايجاب محيل و قبول محتال ، پس محيل يعنى حواله‌كننده مىگويد : « أحلتك على فلان بالمبلغ المعلوم » ، و محتال بگويد : « قبلت » يا بگويد « احتلت » .\r\nو جايز است اجراء صيغه حواله به فارسى نيز ، اگر چه عربى اولى و احوط است با امكان ، چنانچه در ساير عقود لازمه غير نكاح گذشت ، و رضاء محال عليه به هر نحوى كه اتفاق افتد كفايت مىكند ، خواه قبل از حواله باشد يا بعد از آن و خواه مقارن باشد يا نه ، و شروطى كه اعتبار شده در ساير عقود لازمه از قبيل بلوغ و عقل نحو آن در حواله نيز معتبر است ، پس بايد هر يك از محيل و محال عليه بالغ و عاقل و جايز التصرف باشند ، و مسلوب القول و الفعل نباشند ، و اللّه العالم .\r\n\r\n","description":"","footnote":"","page_name":" صيغ العقود 98 ","page_number":98},
  {"content":"\r\n\r\n\r\nمقصد هفتم در كفالت است\r\nو آن عبارت است از تعهد به نفس كسى كه بر او حقى باشد ، اگر چه آن حق مجرد حضور به مجلس حاكم شرع باشد .\r\nو به عبارت اخرى كفالت عبارت است از ملتزم شدن كسى به حاضر ساختن شخصى را در هر وقتى كه طلبكار بخواهد ، و شرط است در آن رضاى كفيل و طلب‌كار ، و رضاى مديون ضرور نيست ، و تعيين زمان اگر چه لازم نيست لكن احوط است ، و تعليق به شرط متوقع با به صفت مترقبه در كفالت منشأ بطلان آن است ، چنانچه باطل است حواله و ضمان و ساير عقود لازمه به تعليق .\r\nبلى ظاهر مشهور بلكه اتفاق اصحاب است بر اينكه هرگاه كفيل بگويد : « أنا به كفيل على أنّ عليّ دينارا مثلا إن لم أحضره إلى شهر » مثلا ، لازم مىشود بر او كه دينار را بدهد اگر مديون را حاضر نكرده باشد در آن مدت ، به خلاف اينكه اگر بگويد : « إن لم احضره إلى شهر كان عليّ دينار » ؛ زيرا كه در اين صورت كفالت صحيح و لكن مال مشروط غير لازم است ، و مستند حكمين در دو صورت نص است .\r\nصيغه كفالت قريب به صيغه ضمانت است ؛ زيرا كه در ضمانت تعهد و التزام به مال است و در اينجا تعهد و التزام به نفس است ، پس اگر بگويد\r\n\r\n","description":"","footnote":"","page_name":" صيغ العقود 99 ","page_number":99},
  {"content":"\r\n\r\nكفيل : « ضمنت لك إحضاره » به نحو اطلاق يا تقييد كند به ذكر « إلى شهر » و نحو آن ، يا بگويد : « تكفّلت » يا بگويد « التزمت بإحضاره » يا بگويد : « أنا كفيل » ، چه حال باشد و چه مؤجّل كفايت مىكند هر يك از اين صيغه‌ها ، لكن در مؤجّل لازم است ضبط أجل ، چنانچه در ضمانت گذشت .\r\nو شروط واقعه در كفالت در وقتى كه جايزه يعنى غير ممنوعه باشد لزوم مىيابد چنانچه در ساير عقود لازمه اگر شرطى واقع شود لزوم مىيابد .\r\nو اگر مديون مكفول بميرد قبل از احضارش باطل مىشود كفالت به سبب فوت شدن متعلق كفالت كه عبارت از نفس باشد و اگر مكفول غايب شود پس اگر كفيل بداند موضع او را ، و بعد از مطالبهء طلب‌كار مهلت بايد داده شود تا احضار كند او را ، اگر موضع او را نداند و متمكن از احضارش نباشد پس تكليفى بر كفيل در اين صورت نخواهد بود ؛ زيرا كه تعهد و ضمانت مال را نكرده تا از عهده بر آيد ، و تقصيرى هم در احضار او نكرده ، پس بر او به هيچ وجه در محل فرض چيزى نيست .\r\n\r\n","description":"","footnote":"","page_name":" صيغ العقود 100 ","page_number":100},
  {"content":"\r\n\r\n\r\nمقصد هشتم در وديعه است\r\nو آن عقود جايزه است از طرفين ، و فايده‌اش استنابهء در حفظ است ، و لا بد است در تحقق اين عقد از ايجاب و قبول ، لكن چون عقدى است جايز كفايت مىكند در ايجاب هر چيزى كه دلالت بر وديعه نمايد اگر چه به تلويح و اشاره باشد ، چنانچه شأن عقود جايزه است پس متعين نيست از براى آن لفظ خاصى و نه عبارت مخصوصه ، و كفايت مىكند در قبول نيز هر چيزى كه دلالت بر رضا كند ، خواه قول باشد يا فعل ، و فوريت در آن شرط نيست .\r\nو اگر شرط كند در ضمن عقد حفظ آن وديعه را بر وجه مخصوص جايز نيست از براى مستودع مگر حفظ بر همان وجه مخصوص ، و ضامن نمىشود مستودع مگر به تعدى و به تفريط و به إهمال در رد بعد از مطالبهء مالك .\r\nو باطل مىشود وديعه به موت هر يك از مودع و مستودع ، و همچنين باطل مىشود به جنون و اغماء هر يك اگر چه مدت جنون و اغماءكم بوده باشد ، پس مال الوديعه كه قبل از جنون و اغماء امانت مالكيه بوده و واجب نبوده دفعش به سوى مالك الّا بعد از مطالبهء مالك ، اكنون كه باطل شد به سبب موت و نحو آن بر مىگردد و امانت شرعيه مىشود در\r\n\r\n","description":"","footnote":"","page_name":" صيغ العقود 101 ","page_number":101},
  {"content":"\r\n\r\nيد مستودع يا ورّاثش ، پس واجب است بر او حفظ آن از قبل شارع مقدس نه از طرف مالك .\r\nو همچنين لازم است در اين صورت مبادرت به سوى ردّ آن به مالكش اگر چه مطالبه ننمايد .\r\nو هرگاه شخص مستودع طلب وديعة و أخذ و قبول آن از طفل و مجنون نمايد ضامن خواهد بود ، و برائت از ضمانت حاصل نمىشود مگر بعد از ردّ به وليّ آنها ، چه وليّ خاص باشد يا وليّ عام در صورت تعذر از خاص ؛ به سبب اينكه طفل و مجنون اهليّت اذن ندارند در اموال خودشان تا بتوانند آن را وديعه گذارند نزد كسى .\r\nمگر در صورتى كه خوف تلف آن در يد مجنون و طفل حاصل شود از براى مستودع ، پس در اين صورت قبض مىكند آن را به قصد حسبه ، و ظاهر اين است كه در اين صورت چون مأذون است از قبل شارع در قبض آن حسبة ، ضمانى بر او نباشد مگر به تعدى و تفريط ، لكن اين در صورتى است كه مراجعه به سوى وليّ ايشان ممكن نباشد ، و اما در صورت امكان احوط رجوع به وليّ است .\r\n\r\n","description":"","footnote":"","page_name":" صيغ العقود 102 ","page_number":102},
  {"content":"\r\n\r\n\r\nمقصد نهم در عاريه است\r\nو آن نيز مثل وديعه عقدى است جايز از طرفين ، ثمره‌اش جو از تصرّف در عين است به منتفع شدن از آن مطلقا ، يا در مدت معيّنه با بقاء عين ، پس متعين نيست از براى اين عقد لفظى ، بلكه كفايت مىكند هر چيزى كه دلالت مىكند بر آن در ايجاب و قبول .\r\nو هر شرطى كه از شروط سائغه در ضمن آن نمايند نافذ است ، و ضامن نمىشود مستعير هرگاه نقصى حاصل شود در عين معارة به سبب استعمالى كه مأذون در آن بوده ، بلكه اگر اذن در استعمال متلف داشته باشد و تلف شود به آن ، ضمانى بر او نخواهد بود مثل صورت نقص ، بلى اگر شرط كند معير - يعنى عاريه دهنده - ضمان را بر مستعير پس به مقتضاى شرط ضامن است .\r\n\r\n","description":"","footnote":"","page_name":" صيغ العقود 103 ","page_number":103},
  {"content":"\r\n . \r\n","description":"","footnote":"","page_name":" صيغ العقود 104 ","page_number":104},
  {"content":"\r\n\r\n\r\nمقصد دهم در جعاله است\r\nو آن در لغت مالى است كه قرار داده مىشود در مقابل عملى ، و شرعا عقدى است جايز الطرفين ، ثمره‌اش مستحق شدن عامل است در مقابل عمل محلّل مقصود مال مجعول را يا مقدر شرعى يا عرفى از مال را در وقتى كه تعيين و تشخيص مقدار نشده باشد ، پس در اين صورت اجرت المثل شرعى يا عرفى را در مقابل عمل محلل مقصود كه بجا آورده است مستحق مىشود به شرطى كه آن عمل واجب نباشد بر عامل از قبيل نماز و نحو آن .\r\nپس جايز نيست جعاله در مقابل اعمال محرمه مثل زنا و نحو آن ، و در مقابل اعمال واجبه از قبيل صلاة يوميه و امثال آن ، و جايز است فسخ هر يك از جاعل و عامل قبل از شروع در عمل و بعد از شروع در آن ، بلى اگر بعد از شروع در عمل جاعل فسخ نمايد پس به قدر عمل گذشته واجب است اجرت ، و به نسبت ما بقى از عمل چيزى بر او نخواهد بود .\r\nو اگر عامل اقدام بر فسخ نمايد پس مستحق نمىشود چيزى از مال مجعول را مگر بعد از اتمام عمل ، پس اگر قليلى از عمل باقى مانده فسخ كند چيزى را مستحق نخواهد بود .\r\nو شرط است در جاعل كه عاقل و بالغ باشند و محجور عليه نباشد ، به\r\n\r\n","description":"","footnote":"","page_name":" صيغ العقود 105 ","page_number":105},
  {"content":"\r\n\r\nخلاف عامل كه او مستحق جعاله مىشود اگر چه طفل مميّز بوده باشد ، و در غير مميّز و مجنون خلاف است ، قول به اجرة المثل خالى از قوت نيست ، لكن طريق سداد رعايت احتياط است به دادن اكثر أمرين مسمّى يا اجرة المثل .\r\nو كفايت مىكند در ايجاب هر چيزى كه دلالت بر عمل مخصوص به عوض نمايد ، مثل اينكه بگويد : « من ردّ عبدي فله درهم » مثلا ، و مثل « من دخل داري فله درهم » ، و مثل « من بنى جداري فله دينار أو عوض » ، و امثال اينها ، و در قبول كفايت مىكند مجرد فعل عامل ، پس قبول لفظى معتبر نيست ، بلكه در ايجاب مخاطبه به شخص معيّن نيز معتبر نيست چنانچه در صيغه‌هاى مذكوره خطاب به صيغه عموم شده .\r\nچنانچه شرط نيست در آن علم به عمل ، بلكه علم به عوض نيز ، پس هرگاه بگويد : « من ردّ عبدي فله نصفه » با جهل به نصف و به مكان آن عبد مثلا جايز و صحيح است .\r\nبلى در صورت ارادهء تشخيص و تعيين عوض لا بد است از ذكر جنس و قدر ، و اگر ذكر ننمايد در اين صورت اجرت المثل ثابت است و عقد فاسد نمىشود .\r\n\r\n","description":"","footnote":"","page_name":" صيغ العقود 106 ","page_number":106},
  {"content":"\r\n\r\n\r\nمقصد يازدهم در اجاره است\r\nو آن عبارت است از تمليك منفعت معلومه به عوض معلوم ، و اين عقدى است لازم از طرفين ، و باطل مىشود به سبب اقاله ، و اما به سبب بيع باطل نمىشود ، و همچنين باطل نمىشود به عتق و به ارتداد ، بلكه اقوى عدم بطلان است به موت هر يك از موجر و مستأجر خصوصا اگر موجر بميرد و مستأجر زنده باشد ، بلى در چند صورت باطل مىشود اجاره .\r\nاول : آنكه عين موجره پيش از قبض يا بعد از قبض بلافاصله تلف شود پس در اين صورت اجاره باطل مىشود .\r\nدوّم : آنكه شرط كرده باشند كه مستأجر به نفسه استيفاء منفعت كند ، پس باطل مىشود به موت مستأجر قبل از استيفاء منفعت .\r\nسوّم : آنكه عين موجرة وقف باشد و موقوف عليه آن را اجاره دهد از براى صلاح خود نه مصلحت بطون لا حقه ، پس در اين صورت به موت موجر باطل مىشود اجاره .\r\nچهارم : آنكه موجر مالك منفعت مدت حيات خود به سبب وصيت مالك عين بوده باشد پس به موت اين موجر أجاره باطل مىشود .\r\nبدان كه اجاره دادن مثل باغ را از براى مالك شدن مستأجر حاصل آن\r\n\r\n","description":"","footnote":"","page_name":" صيغ العقود 107 ","page_number":107},
  {"content":"\r\n\r\nچون خرما و انگور و انار و خربزه مانند اينها را ، و اجاره دادن گاو و گوسفند و امثال اينها را جهت مالك شدن شير و روغن و مانند اينها جايز و صحيح نيست ؛ زيرا كه در اجاره شرط است بقاء عين و مفروض اين است كه امثال خرما و انگور و شير و روغن از اعيان محسوبند نه از منافع .\r\nپس بايد چيزى كه قابل اجاره است براى منفعت غير عين باشد مثل نماز كردن و نشستن در زمين ، و مالك شدن حاصل درخت‌ها يا مانند آنها موقوف است بر مصالحه يا اينكه شرط كنند كه حاصل آنها در سال اجاره با مستأجر باشد ، و يا اينكه بيع كنند به اخيار فسخ از طرفين و مانند اينها .\r\nو شرط است در صحت اجاره كمال متعاقدين به بلوغ و عقل او اينكه جايز التصرف باشند ، و اينكه منفعت و اجرت و مدت معلوم باشند و بايد منفعت ملك موجر باشد خواه عين موجره ملك او باشد و خواه نباشد ، چون مستأجر كه جايز است از براى او بعد از اجاره از مالك به غير اجاره دهد ، مگر در صورتى كه شرط كرده باشند كه استيفاء منفعت را مستأجر به نفسه نمايد ، و مالك مىشود موجر اجرت را بنفس عقد .\r\nو واجب است تسليم آن به تسليم عين موجره ، مگر اينكه شرط كرده باشند تأجيل در اجرت را به اجل مشخصى ، پس در اين صورت به مقتضاى شرط بايد عمل نمايند .\r\nو بالجمله ، چون اجاره عقدى است از عقود لازمه از طرفين پس معتبر است در آن هر چيزى كه معتبر است در ساير عقود لازمه از حيثيّت لزوم عقد مثل فوريّت قبول بعد از ايجاب و نحو آن .\r\nو در اجراء صيغه شخص موجر مىگويد مثلا : « آجرتك الدار المعلومة\r\n\r\n","description":"","footnote":"","page_name":" صيغ العقود 108 ","page_number":108},
  {"content":"\r\n\r\nسنة بالمبلغ المعلوم » ، مستأجر مىگويد : « قبلت » ، و اگر موجر به جاى لفظ « اجرتك أكريتك » بگويد يا آنكه بگويد : « ملّكتك سكنى هذه الدّار شهرا بالمبلغ المعلوم » ، كفايت مىكند ، چنانچه در قبول نيز كفايت مىكند هر لفظى كه دلالت بر قبول نمايد ، مثل : « قبلت » و « استأجرت » و مانند آن .\r\nو منعقد نمىشود اجاره به لفظ بيع و عاريه ، و صحيح است اشتراط چيزى كه منافى مقصود از عقد اجاره نباشد در ضمن آن از شروط سايغه ، و نيز لازم است وفاء به شرط در ضمن آن و اللّه العالم .\r\n\r\n","description":"","footnote":"","page_name":" صيغ العقود 109 ","page_number":109},
  {"content":"\r\n . \r\n","description":"","footnote":"","page_name":" صيغ العقود 110 ","page_number":110},
  {"content":"\r\n\r\n\r\nمقصد دوازدهم در مزارعه است\r\nو آن معامله‌اى است كه بر زمين تعلق بگيرد ، به اين طريق كه زراعت كند شخص عامل و حصّهء معينى از آن حاصل مال او باشد ، هر چند زمين و بذر و مانند آنها مشترك باشد ميان عامل و معامله‌كننده .\r\nو شرط است كه حاصل مشاع باشد اگر چه با تفاوت باشد ، و نيز شرط است كه زمان آن معلوم باشد ، و زمين قابليت آن زراعت داشته باشد .\r\nو اين عقدى است لازم از طرفين كه به موت و بيع باطل نمىشود ، بلى ، به سبب اقاله باطل مىشود .\r\nو جايز است از براى عامل كه خود مباشر شود در عمل زراعت ، و نيز جايز است كه نايب بگيرد و به غير بدهد ، مگر در صورتى كه شرط كند كه خود عامل مباشر باشد ، يا آنكه بذر از مال مالك باشد ، پس در صورت اول جايز نيست كه نايب بگيرد على المشهور ، و در صورت دوّم نيز جايز نيست على الاحوط .\r\nو هرگاه تعيين زراعت معينى نكرده باشند عامل مختار است و الّا فلا ، و خراج زمين كه حق سلطان است بر مالك است نه بر عامل مگر در صورتى كه شرط كرده باشد كه بر عامل باشد كلّا يا بعضا .\r\n\r\n","description":"","footnote":"","page_name":" صيغ العقود 111 ","page_number":111},
  {"content":"\r\n\r\nو جايز است كه مالك حصّهء عامل را تخمين كند و از او قبول نمايد به شرط سالم ماندن زراعت و حاصل از آفت الهى ، و مكروه است اجارهء زمين را به گندم و جو ، بلكه بعضى حرام دانسته‌اند در صورتى كه از حاصل همان زمين اجاره بدهند ، و نيز مكروه است اجاره دادن به مال الاجاره كه بيشتر از مال الاجارهء موجر ثانى باشد يا غير جنس مال الاجارهء ثانى باشد .\r\nو صيغهء مزارعه به اين نحو است كه مالك در ايجاب بگويد : « زارعتك على هذه الأرض مدّة نصف سنة على أنّ لكل منّا نصف حاصلها » مثلا ، يا به جاى « زارعتك » : « عاملتك » بگويد ، يا آنكه به جاى آن بگويد : « سلّمت إليك الزّرع . . . الخ » و امثال آن ، و زارع قبول نمايد به لفظ « قبلت » يا به مثل آن از چيزى كه دلالت بر قبول نمايد ، و اگر شرط كند كه با آن حصّه چيزى از ذهب و فضّه ضم شود جايز است بر سبيل كراهت ، و معتبر است در اين عقد نيز جمع آن چيزى كه معتبر است در ساير عقود لازمه چنانچه گذشت .\r\n\r\n","description":"","footnote":"","page_name":" صيغ العقود 112 ","page_number":112},
  {"content":"\r\n\r\n\r\nمقصد سيزدهم در مساقات است\r\nو آن معامله‌اى است بر درخت كه در عوض عمل عامل حصّهء از حاصل آن از براى عامل باشد ، و اين عقدى است لازم از طرفين ، باطل مىشود به اقاله ، و به موت باطل نمىشود مگر در صورتى كه شرط كرده باشند خصوص مباشرت همان عامل بنفسه را لا غير ، و صحت اين عقد قبل از ظاهر شدن ثمره بلا اشكال است ، و همچنين است بعد از ظهور ثمره به شرطى كه از براى عامل عملى باقى مانده باشد .\r\nو در اجراء صيغه لا بدّ است از ايجاب مالك به گفتن : « ساقيتك هذا البستان لتعمل فيه مدّة سنة على أنّ لك ثمرته » يا به گفتن : « عاملتك على هذا البستان لتعمل فيه مدّة سنة على انّ لك نصف ثمرته » يا به گفتن :\r\n« سلّمت إليك هذا البستان لتعمل فيه مدّة سنة على أنّ لك نصف ثمرته » مثلا » ، و امثال اينها و از قبول عامل به گفتن : « قبلت المساقاة هكذا » و امثال آن از چيزى كه دلالت بر قبول نمايد .\r\nو در صورت وكالت از عامل اگر لفظ موكل را خواسته باشد ذكر كند ، پس در ايجاب لفظ موكل را قبل از كاف خطاب اضافه نمايد ، و همچنين لفظ « عن قبل موكّلي » يا « وكالة عن موكّلي » را پيش از « ساقيتك » ذكر كند ، و در صورت وكالت از مالك و صورت و وكالت از طرفى و اصالة از\r\n\r\n","description":"","footnote":"","page_name":" صيغ العقود 113 ","page_number":113},
  {"content":"\r\n\r\nطرف ديگر حال آن ظاهر است ، و شروط معتبرهء در عقود لازمه در آن نيز معتبر است ، و صحيح است اشتراط در اين عقد به چيزى كه منافى مقصود از آن نباشد ، و بايد از شروط جايزه باشد ، نه محرّمه و لزوم شرط در اين مثل لزوم شرط در ضمن ساير عقود لازمه است .\r\n\r\n","description":"","footnote":"","page_name":" صيغ العقود 114 ","page_number":114},
  {"content":"\r\n\r\n\r\nمقصد چهاردهم در شركت است\r\nو در آن چند مطلب است :\r\n\r\nمطلب اول : آنكه در شركت عقدى است جايز از طرفين\r\nو آن عبارت است از اجتماع حق دو مالك يا بيشتر در مالى يا منفعتى بر سبيل اشاعه .\r\nو حاصل مىشود ايجاب به گفتن : « أشركتك في مالي الذي هنا » پس ديگرى مىگويد : « قبلت الشركة لنفسي » ، و بايد هر يك به طريق تعاكس اجراء صيغه نمايند ، پس موجب دفعهء ديگر بايد قابل شود نسبت به مال شريك ديگر و بالعكس ، مگر در وقتى كه هر دو بگويند : « تشاركنا في هذا المال » ، و متحقق مىشود شركت با امتزاج دو مالى كه از يك جنس باشد بر وجهى كه امتياز داده نشود از همديگر .\r\nو جايز نيست از براى احدى از شركاء تصرف در آن مگر به إذن سائر شركاء ، و مقصور است مقدار تصرف بر مقدار إذن و زياده جايز نيست ، پس هرگاه تعدى نمايد از مقدار إذن ضامن خواهد بود ، و اگر شرط كنند كه تصرف به اجتماع همديگر باشد يا به مشورت شخصى باشد بايد به استقلال تصرف نكنند بلكه به مقتضاى شرط عمل نمايند .\r\n\r\n","description":"","footnote":"","page_name":" صيغ العقود 115 ","page_number":115},
  {"content":"\r\n\r\n\r\nمطلب دوم : اينكه اشتراك گاهى اختيارى مىشود ، و گاهى اضطرارى .\r\nاما اختيارى پس در صورتى است كه به اختيار خود مخلوط كنند مال همديگر را بر وجهى كه از هم امتيازى نداشته باشند ، يا آنكه مالى به شراكت بخرند .\r\nو اضطرارى آن است كه حاصل شود به سبب ارث و نحو آن ، پس هرگاه شخصى بميرد و از او تركهء باقى بماند و وارث متعدد باشد ، آن وارث‌ها در تركهء آن ميّت شريك خواهند بود قهرا و اضطرارا .\r\nو شركت اختياريّه كه به قصد تجارت باشد آن را شركت عنانيّه گويند ، و اين شراكت با كافر مكروه است و ليكن صحيح است .\r\nو در اين شراكت اگر حق‌ها مساوى باشند در نفع نيز همگى شركاء مساوى خواهند بود ، و اگر تفاوت در استحقاق اصل مال داشته باشند در نفع نيز به حسب آن تفاوت خواهند داشت .\r\nو همچنين است در ضرر ، بلكه اگر شرط كنند كه يك نفر از ايشان در نفع زيادتى داشته باشد با عدم تفاوت در اصل مال آن شرط اعتبارى نخواهد داشت على الاصحّ .\r\n\r\nمطلب سوّم : آنكه شركت بدنى و عملى باطل است ،\r\nبه اين معنى كه هرگاه دو نفر يا بيشتر با هم قرار دهند كه هر يك كارى كنند و در حاصل و اجرت عمل با هم شريك باشند اين قسم از شركت در شرع شريف باطل است ، بلكه حاصل عمل هر يك مخصوص به آن عمل‌كننده است .\r\nو همچنين شركت وجوه نيز باطل است ، به اين معنى كه هرگاه دو نفر صاحب اعتبار و آبرو و بىمال باشند و قرار دهند كه بر ذمهء هر يك مال\r\n\r\n","description":"","footnote":"","page_name":" صيغ العقود 116 ","page_number":116},
  {"content":"\r\n\r\nبخرند و بفروشند و تن‌خواه صاحب مال را بدهند و در نفع آنكه باقى ماند با هم شريك باشند .\r\nيا اينكه صاحب اعتبار مالى را ابتياع نمايد و به كسى كه بىاعتبار است واگذارد كه معامله كند و در نفع آن با هم شريك باشند .\r\nيا اينكه صاحب اعتبارى كه بىمال باشد ، و بىاعتبارى كه مالدار باشد قرار دهند كه مال شخص بىاعتبار را آن معتبر بفروشد بدون آنكه مال را به دست او بدهد و در نفع آن با هم شريك باشند .\r\nيا اينكه آن معتبر مال گمنامى را به نفع زائد بفروشد تا اينكه بعضى از نفع مال او باشد .\r\nپس در اين صور مذكورة شركت حاصل نخواهد شد شرعا ، و همچنين است شركت مفاوضه نيز باطل است به اين معنى كه هرگاه دو نفر يا بيشتر قرار دهند كه آنچه كسب مىكنند و نفع مىكنند با هم شريك باشند .\r\n\r\nمطلب چهارم : آنكه اگر بعضى از شركاء خواهش كنند كه مال مشترك را قسمت كنند واجب است بر ديگرى كه اجابت كند\r\nدر صورتى كه قسمت باعث ضرر نشود و مشتمل بر رد نباشد ، يعنى هرگاه حصّهء بعضى اعلا باشد و حصّهء ديگرى پست باشد در صورت قسمت كردن لازم باشد كه صاحب حصّهء اعلا چيزى به صاحب حصّهء پست رد نمايد كه تلافى پستى را كند اجابت لازم نيست ، بلكه قسمت كردن موقوف است بر رضاى شركاء ، و اين را قسمت اختيارى گويند ، و در غير اين دو صورت اجابت لازم است اگر چه سرمايه جمع‌آورى نشده باشد .\r\nو همچنين لازم نيست اجابت در صورتى كه شرط كرده باشند از براى شراكت زمان معين را و هنوز آن زمان نرسيده باشد ، اگر چنين شرط\r\n\r\n","description":"","footnote":"","page_name":" صيغ العقود 117 ","page_number":117},
  {"content":"\r\n\r\nفاسد نباشد و باعث فساد عقد شركت نشود .\r\nو بالجمله در مواردى كه اجابت لازم است هرگاه اجابت نكند حاكم شرع اجبار مىنمايد بر قسمت ، و اين را قسمت اجبارى گويند .\r\n\r\nمطلب پنجم : آنكه شريكى كه مأذون در تصرف باشد ضامن نيست در تلف مال\r\nمگر در صورت تقصير به تعدى يا تفريط .\r\n\r\n","description":"","footnote":"","page_name":" صيغ العقود 118 ","page_number":118},
  {"content":"\r\n\r\n\r\nمقصد پانزدهم در قراض و مضاربه است\r\nو در آن نيز چند مطلب است :\r\n\r\nاوّل : آنكه مضاربه عبارت است از اينكه شخصى مالى را بدهد به غير ، كه معامله كند به اين طريق كه در نفع با هم شريك باشند به حصّهء معينى\r\nمثل نصف ربح يا ثلث آن يا مانند اينها ، خواه مطلق باشد و خواه مقيد باشد به زمان معينى ، و شرط است كه آن مال عين طلاى مسكوك يا نقرهء مسكوك باشد پس صحيح نيست در دين و در غير نقدين .\r\nو اين عقدى است جايز پس كفايت مىكند هر چيزى كه بر آن دلالت نمايد ، اگر چه احوط و اولى اين است كه ايجاب و قبول لفظى واقع بسازند و با هم متصل باشند ، پس صاحب مال بگويد : « اين مال را به تو دادم كه معامله بكنى به اين طريق كه نصف نفع آن - مثلا - مال تو باشد و نصف ديگر مال من باشد » ، پس شخص عامل بگويد : « قبول كردم » ، و هرگاه بخواهند به عربى جارى نمايند پس مالك گويد : « ضاربتك هكذا » ، و عامل گويد : « قبلت هكذا » .\r\nيا اينكه مالك به جاى ضاربتك بگويد : « قارضتك » يا بگويد :\r\n« عاملتك على هذا المال على أنّ الرّبح بيننا نصفين » مثلا ، و در قبول نيز هر چيزى كه دلالت بر رضا نمايد اگر چه به ايماء و إشاره باشد كافى است .\r\n\r\n","description":"","footnote":"","page_name":" صيغ العقود 119 ","page_number":119},
  {"content":"\r\n\r\n\r\nمطلب دوّم : چون مضاربه چنانچه گذشت عقدى است از عقود جايزه\r\nپس جايز است از براى هر يك از طرفين مضاربه فسخ كردن و بر هم زدن آن هر چند مال نقد نشده باشد ، بلى هرگاه فسخ از عامل باشد و هيچ نفعى ظاهر نشده باشد از براى او چيزى نخواهد بود ، و اگر از مالك باشد اجرت المثل تا زمان فسخ از براى عامل هست على الأقوى ، و اگر نفعى ظاهر شده باشد به طور قرارداد عمل بايد كرد ، و اگر فسخ نكنند بايد عامل به نوعى كه مالك تعيين كرده عمل كند .\r\nپس اگر مالك تعيين سفر به سمتى كرد باشد و عامل به سمت ديگر رفته باشد ضامن مال خواهد بود اگر تلف شود ، و اگر منفعت يابد به مقتضاى قرارداد عامل با مالك شريك است ، و همچنين اگر تعيين جنسى كرده باشد و عامل جنس ديگر خريده باشد و ضرر بكند ضامن است ، و در ربح به مقتضاى شرط با هم شريكند .\r\nو اگر تعيين نكرده باشد و مطلق گفته باشد به هر نحوى كه مصلحت مىداند عمل كند ، و لكن به عين مال المضاربه جنس را بخرد نه به ما فى الذمه ، و جايز است از براى عامل كه اخراجات سفر خود را كه متعلق به معامله كردن در آن مال است از اصل مال بردارد مثل سائر ضروريات معامله از قبيل كرايه و اجرت كاروانسرا و اسباب حمل و نقل به حسب عادت و لايق به حال .\r\n\r\nمطلب سوّم : آنكه باطل مىشود مضاربه به موت هر يك از عامل و مالك ، و همچنين به جنون و سفاهت .\r\nو در صورت موت ، پس اگر مالك بميرد و مال نقد شده باشد و نفع نكرده باشد آن مال بالتمام مال وارث مالك است ، و اگر نفع كرده باشد به حسب قرارداد نفع آن را قسمت مىكنند و حصّهء عامل را بر طلب جميع\r\n\r\n","description":"","footnote":"","page_name":" صيغ العقود 120 ","page_number":120},
  {"content":"\r\n\r\nطلبكاران مقدم بايد داشت ، و اگر مال نقد نشده باشد در جواز تصرف عامل در آن مال اگر چه با رجاء نفع و ظهور ربح باشد اشكال است ، احوط اين است كه بدون اذن وارث يا قائم مقام شرعى ايشان تصرف نكند .\r\nو اگر عامل بميرد ، پس اگر مال نقد شده باشد بدون ربح تمام مال مال مالك است ، و اگر نفع كرده باشد به حسب قرارداد در نفع ورثهء او شريك مىباشند .\r\nو هرگاه نقد نشده باشد و محتاج باشند به معامله كردن تا اينكه نقد بشود ، پس اگر ورثهء مالك ورثهء عامل را اذن دهند جايز است ، و إلّا حاكم شرع اذن دهد امينى را كه معامله كند كه اگر نفع كند حصهء وارث را تسليم او كند ، و إلّا فلا .\r\n\r\nمطلب چهارم : آنكه بايد دانست كه عامل به مجرد ظاهر شدن نفع مالك حصهء خود مىشود اگر چه مال نقد نشود ،\r\nو اگر ضرر كند بدون تقصير بر او چيزى نيست .\r\n\r\nمطلب پنجم : آنكه هرگاه عامل پدر خود را بخرد و نفع كند ، پدر او به قدر حصهء او آزاد مىشود\r\nو باقى قيمت خود را به كسب به مالك رد مىكند و بالتمام آزاد مىشود .\r\n\r\nمطلب ششم : هرگاه در نزد عامل مال مضاربهء چند نفر باشد و بميرد\r\nپس اگر مالك هر مال يا بعضى از آنها معلوم باشد آن مال مختص به آن مالك خواهد بود ، و إلّا همهء آنها در آن به حساب رأس المال خود شريك مىباشند هر چند آن مال كمتر از تمام اموال صاحبان مال باشد ، پس بالنسبة به مال هر يك قسمت بايد شود .\r\n\r\n","description":"","footnote":"","page_name":" صيغ العقود 121 ","page_number":121},
  {"content":"\r\n . \r\n","description":"","footnote":"","page_name":" صيغ العقود 122 ","page_number":122},
  {"content":"\r\n\r\n\r\nمقصد شانزدهم در وكالت است\r\nو آن عبارت است از نائب كردن شخصى ديگرى را در مال يا حال كه تسلط بر آن دارد در حال حيات در تصرف كردن در آن .\r\nو شرط است كه وكالت منجّز باشد و معلق به چيزى نباشد ، مثل قدوم مسافر و طلوع شمس و امثال اينها ، و لكن در صحّت تصرّف بعد از حصول اين شرط متوقّع و صفت مترقّبه اشكال است ، احوط عدم اكتفاء به آن وكالت اول است به اعتبار اشتمال آن بر اذن ، بلكه رعايت اذن جديد بايد نمايد ، بلى جايز است مقيد كردن تسلّط و تصرّف را به زمانى و مكانى و حال و صورتى از صور اگر چه اينها نيز مثل تعليق باشند .\r\nو وكالت عقدى است جايز نه لازم ، و از اين جهت است كه هر لفظى كه دلالت بكند بر نائب كردن شخصى را در حال حيات در أمرى از امور مزبوره كفايت مىكند خواه بگويد « تو را وكيل كردم » ، و خواه بگويد :\r\n« تو وكيلى » و خواه بگويد « چنين بكن » و مانند اينها ، و اختصاص به اول ندارد ، چنانچه عربيت در آن شرط نيست ، اگر چه اولويت دارد .\r\nپس اگر موكّل در هر وقتى از اوقات بخواهد عزل كند جايز است ، و وكيل نيز هرگاه خواسته باشد عزل نمايد خود را از وكالت مىتواند .\r\nو باطل مىشود وكالت به موت هر يك از وكيل و موكل ، و همچنين\r\n\r\n","description":"","footnote":"","page_name":" صيغ العقود 123 ","page_number":123},
  {"content":"\r\n\r\nباطل مىشود به جنون و اغماء هر يك ، خواه جنون ادوارى باشد يا اطباقى ، و همچنين باطل مىشود به حجر موكل در آن چيزى كه وكيل كرده است ، چنانچه اگر تلف شود متعلق وكالت پس باطل مىشود وكالت .\r\nو فوريت قبول نيز شرط نيست ، و أما به نوم باطل نمىشود وكالت هر چند بسيار طول كشد مادامىكه منجر به اغماء نشود ، و اللّه العالم .\r\n\r\n","description":"","footnote":"","page_name":" صيغ العقود 124 ","page_number":124},
  {"content":"\r\n\r\n\r\nمقصد هفدهم در سبق و رمايه است\r\nو آن بنابر اصح عقدى است لازم كه مشروع شده جهت استعداد از براى ممارست و مهارت در قتال در وقت جهاد ، پس معتبر است در آن هر چيزى كه اعتبار شده در ساير عقود لازمه ، از كمال متسابقين به بلوغ و عقل و عدم حجر ، و از ايجاب لفظى مثل اينكه بگويد : « عاملتك على المسابقة على هذين الفرسين مثلا في المسافة المعلومة على أنّ من سبق منّا كان له هذه العشرة المبذولة » و امثال اين از الفاظى كه دلالت بر ايجاب نمايد ، پس قابل بايد قبول نمايد ، و كفايت مىكند در قبول هر چيزى كه دلالت بر رضا كند .\r\nو شرط است تعيين مركوب و تعيين مسافت ابتداء و انتهاء ، و تعيين مال گرو ، و جايز است كه مال مبذول از بيت المال بوده باشد يا از اجنبى باشد يا از احد متراهنين .\r\nو صيغهء رمايه كه تيراندازى باشد به اين قسم است كه موجب بگويد :\r\n« عاملتك على المراماة من الموضع المعلوم إلى الموضع المعلوم بعشرين رمية - مثلا - عن القوس المعلوم ، بالسهم المعلوم على أنّ من بادر منّا إلى إصابة خمس من عشرين - مثلا - كان له كذا » .\r\nو اگر ترجمه آن را بگويد به اين طريق : « كه با تو معامله و گرو بستم\r\n\r\n","description":"","footnote":"","page_name":" صيغ العقود 125 ","page_number":125},
  {"content":"\r\n\r\nبر انداختن تير موصوف از كمان عربى - مثلا - در بيست دفعه - مثلا - از اين موضع تا فلان نشان كه هر يك از ما مبادرت كند به رسيدن به آن نشانه تا پنج دفعه از آن بيست انداختن ، پس براى او باشد فلان مبلغ » و امثال آن ، كفايت مىكند ، و تعيين تير و كمان به حسب جنس و مكان رمى ابتداء و انتهاء نيز شرط است .\r\nو در قبول نيز كفايت مىكند هر چيزى كه دلالت بر رضا كند و در عربى اين قدر كه بگويد : « عاملتك على المراماة هكذا » و آن ديگرى بگويد : « قبلت » نيز مجزى و كافى است .\r\nبدان كه جايز نيست مسابقه و گرو بستن مگر در اسب و شتر و قاطر و خر و تيراندازى به جهت حكمتى كه ذكر شد .\r\n\r\n","description":"","footnote":"","page_name":" صيغ العقود 126 ","page_number":126},
  {"content":"\r\n\r\n\r\nمقصد هجدهم در وقف است\r\nو آن عبارت است از تحبيس عين و تسبيل منفعت ، و لا بدّ است در تحقّق آن از اجراء صيغه به لفظ صريح مثل « وقفت » ، و اگر به غير اين لفظ خواسته باشد صيغهء وقف را جارى نمايد مثل « حبّست » و « سبّلت » ، پس بايد مقترن بسازد به چيزى كه دلالت كند بر وقفيّت ، مثل « بحيث لا يباع و لا يوهب و لا يورث » .\r\nپس اگر كتابى مثلا خواسته باشد وقف كند بر عامه مؤمنين و مؤمنات و توليت را مادام الحيات براى خود و بعد به اولاد خود واگذارد نسلا بعد نسل ، صيغه را چنين جارى كند : « وقفت هذا الكتاب على جميع المؤمنين قربة إلى اللّه تعالى و جعلت التولية لنفسى ما دمت حيّا ثمّ لأولادى الذكور - مثلا - نسلا بعد نسل إلى أن يرث اللّه الأرض و من عليها » ، پس حاكم شرع از جانب موقوف عليهم چون ولايت دارد ، يا وكيل حاكم قبول مىكند به لفظ : « قبلت » و امثال آن ، و لفظ مؤمنين شامل مؤمنات نيز هست از باب تغليب .\r\nو اما در وقف بر شخص خاص كه به جاى « جميع المؤمنين » بايد گفته شود ، پس آن موقوف عليه خاص خود بايد قبول كند كه آن شرط است .\r\nو اگر بقعه‌اى را خواسته باشد وقف نمايد تا مسجد باشد از براى هر\r\n\r\n","description":"","footnote":"","page_name":" صيغ العقود 127 ","page_number":127},
  {"content":"\r\n\r\nنمازگزارى و بگويد : « جعلت هذه البقعة مسجدا » ظاهر اين است كه كفايت كند در صيغه ، پس اگر كسى يك نماز صحيحى در آن به عمل آورد به قصد قبض يعنى به قصد مسجد بودن لزوم مىيابد .\r\nبدان كه وقف لازم نمىشود مگر بعد از تحقق قبض هر كسى كه قبول او معتبر است در صحّت وقف ، و بايد كه آن قبض به اذن واقف باشد ، بلى شرط نيست فوريت قبض در صحت وقف چنانچه شرط است فوريّت قبول در صحّت وقف ، و همين كه صيغهء وقف جارى گرديد و شرائط صحّت و لزوم آن به عمل آمد پس هرگز باطل نمىشود به اقاله و فسخ .\r\nو جايز است اشتراط وقف در ضمن صيغه به شروط سايغهء محلّله كه منافى مقصود از وقف نباشد ، پس رعايت آن شرط لازم است .\r\n\r\n","description":"","footnote":"","page_name":" صيغ العقود 128 ","page_number":128},
  {"content":"\r\n\r\n\r\nمقصد نوزدهم در سكنى و رقبى و عمرى است\r\nو مقصود از اين سه عبارت يكى است ، پس ثمرهء هر يك تسليط مالك است شخص را بر استيفاء منفعت از عين تبرّعا در مدتى كه شرط و قرارداد نمايد در ضمن صيغه با بقاء عين در ملك مالك .\r\nپس اگر منفعت را مقرون بسازد به عمر ، خواه مقيد شود به عمر ساكن يا به عمر مالك ، آن را عمرى گويند .\r\nو اگر مقيد بسازد منفعت را به سكنى نمودن در آن مسكن ، آن را « سكنى » گويند .\r\nو اگر مقيد بسازد استيفاء منفعت را به مدت معينه ، آن را رقبى گويند .\r\nبلى در رقبى و عمرى اسكان معتبر نيست بلكه استيفاء منفعت در آن معتبر است ، خواه متعلق آن مسكن باشد يا غير آن ، و اما در سكنى پس متعلق آن نمىشود مگر مسكن ، و فرق ميانهء رقبى و عمرى اقتران به مدت معينه است در رقبى و به عمرى است در عمرى اگر چه هر يك اطلاق بر يكديگر نيز مىشوند ظاهرا .\r\nو بالجمله ، موقوف است تحقق هر يك بر اجراء صيغه كه مشتمل باشد بر ايجاب و قبول ، پس مالك كه موجب است در سكنى مىگويد :\r\n« أسكنتك هذه الدار مثلا مدّة عمرك أو عمرى أو شهرا » ، و ساكن\r\n\r\n","description":"","footnote":"","page_name":" صيغ العقود 129 ","page_number":129},
  {"content":"\r\n\r\nمىگويد : « قبلت » يا چيزى كه دلالت بر قبول و رضا نمايد ، و در عمرى به جاى « أسكنتك » ، « أعمرتك » بگويد ، و در رقبى به جاى آن « أرقبتك » بگويد هم جايز است .\r\nو على اىّ حال همين كه تعيين مدت در هر يك شد پس لزوم مىيابد اين عقد بعد از تحقق شرائط از طرفين در ظرف آن مدت .\r\nو شروط آن چند چيز است ، من جمله قبض است ، پس مادامىكه قبض نشود لزوم نمىيابد ، و از جملهء شروط تقييد است به مدت عمر احدهما ، يا تقييد است به اجل مضبوطى مثل شهر و سنة و يوم مثلا ، پس اگر سكنى مطلقه باشد يعنى مقيد به مدت نشود لزوم نمىيابد ، اگر چه صحيح است سكنى لكن به نحو جواز و اباحهء منفعت ، پس مالك هر زمان بخواهد رجوع كند به مال خود مىتواند .\r\nو بعضى شرط كرده‌اند قصد تقرب را لكن عدم اشتراط آن در صحت و لزوم اين عقد خالى از قوّت نيست ، بلى تحصيل ثواب در اين عقد موقوف است بر قصد تقرب .\r\nو بالجمله ، در صورت تعيين اجل به مدت مضبوطه از قبيل شهر و سنة در ضمن صيغه اگر قبض واقع شود پس در آن مدت لازم مىشود عقد اگر چه در اثناى مدت مالك يا قابض بميرد ، پس اگر قابض بميرد در آن مدت مابقى از منفعت مدت باقيه به ارث منتقل مىشود به ورثهء او .\r\nو اما اگر مقيد به عمر احدهما باشد پس به موت باطل مىشود عقد به اين تفصيل كه اگر مقيّد شده باشد به عمر مالك پس به موت مالك باطل مىشود ، و لكن به موت قابض باطل نمىشود بلكه تتمّهء منفعت منتقل به وارث او مىشود .\r\nو اگر مقيّد شود به عمر قابض پس به موت مالك باطل نمىشود بلكه\r\n\r\n","description":"","footnote":"","page_name":" صيغ العقود 130 ","page_number":130},
  {"content":"\r\n\r\nبه موت قابض باطل مىشود .\r\nو أمّا در صورت عدم تقييد به مدّت چون عقد جايز است پس به موت هر يك باطل مىشود .\r\nبدان كه جايز نيست از براى ساكن اينكه ديگرى را در آن خانه جا دهد مگر به اذن مالك ، بلى كسانى كه با او مىباشند مثل اولاد و زوجه و خادم و مهمان و دابه و مانند اينها كه عادت ساكن است به اسكان آن ، جايز است كه با او باشند اگر چه مالك اذن ندهد ، و اگر مالك بفروشد مسكن را در اثناء مدت باطل نمىشود سكنى ، پس مشترى مالك منفعت آن مدت نخواهد بود .\r\n\r\n[ تحبيس 
  ]\r\nبدان كه از جمله عقود لازمه تحبيس است ، و حكم آن نيز مثل سكنى است در اعتبار عقد و قبض و تقييد به مدت و عدم تقييد به آن ، و مثل وقف است در اعتبار قصد قربت و در خروج از ملكيّت مالك در صورت تقييد به دوام .\r\nپس اگر حبس كند كسى اسب يا عبد خودش را فى سبيل اللّه به جهت حمل و نقل حاج و زائرين ، يا جهت نقل آب به سوى مسجد و امثال اينها ، يا حبس كند آنها را بر زيد به جهت خدماتش و صيغه را جارى نمايد به اين طريق : « حبّست عبدى مثلا عليك مدّة حياتك قربة إلى اللّه » ، و زيد نيز قبول كند فورا به لفظ : « قبلت » و نحو آن ، و قبض نيز متحقق شود پس لازم مىشود اين عقد مادامىكه عين باقى است ، و همچنين است حكم هرگاه حبس كند عبد يا كنيزش را در خدمت كعبهء معظمه ، يا در خدمت مشهدى از مشاهد مشرفه يا مسجدى مثلا .\r\n\r\n","description":"","footnote":"","page_name":" صيغ العقود 131 ","page_number":131},
  {"content":"\r\n\r\nو ظاهر اين است كه در صورت اطلاق حبس و عدم تقييد آن به مدت لازم نشود عقد ، پس اگر حبس كند بر زيد و تعيين مدت نكند وقتى را و بميرد شخص حابس ، عين محبوسه برمىگردد و ميراث مىشود ، يعنى لزومى نخواهد داشت مثل سكناى مطلقه ، پس حابس هر وقت بخواهد مىتواند رجوع كند .\r\n\r\n[ عقد صدقه 
  ]\r\nو از جمله عقود لازمه صدقه است ، و آن عبارت است از تمليك عين به غير بدون عوض دنيوى و تبرعا ، و اين عقد نيز محتاج است به ايجاب و قبول ، پس شخص تصدّق دهنده در ايجاب لفظى بگويد به شخص گيرنده :\r\n« تصدّقت عليك أو على موكّلك بهذا قربة إلى اللّه » ، و گيرنده بگويد :\r\n« قبلت » و ايجاب و قبول فعلى نيز كافى است .\r\nبدان كه اين عقد لزوم و صحت نمىيابد مگر بعد از قبض به اذن و اقباض صدقه دهنده ، و قصد قربت نيز در آن معتبر است چنانچه در وقف گذشت ، و نيز بايد دانست كه حرام است صدقهء واجبه بر سادات مگر اينكه آن صدقه از امثال ايشان باشد ، يا اينكه ضرورت و اضطرار اقتضا نمايد گرفتن و خوردن آن را ، پس در اين صورت جايز است تصدق بر ايشان از باب اكل ميتة در حال مخمصه .\r\n\r\n[ عقد هبه 
  ]\r\nو از جمله عقود هبه است ، و آن عبارت است از هر لفظى كه دلالت كند بر تمليك عين تبرّعا كه خالى از قصد قربت باشد ، و لا بد است از ايجاب و قبول و قبض ، و در قبض اذن واهب شرط است مثل وقف ، و\r\n\r\n","description":"","footnote":"","page_name":" صيغ العقود 132 ","page_number":132},
  {"content":"\r\n\r\nاگر پدر و جد به ولد صغير خود چيزى هبه نمايد لزوم مىيابد ؛ به جهت اينكه مال موهوب كه در يد ايشان است مقبوض است احتياج به قبض جديد ندارد ، و قبول را از جانب خود اب و جد مىنمايند .\r\nو عقد هبه بعضى از اقسام آن لازم است ، و بعضى از آن جايز ، و جايز نيز در بعضى از احوال لزوم مىيابد ، كه نمىرسد واهب را كه رجوع نمايد .\r\nاما لازم ، پس آن در هبهء ذى رحم است كه بعد از قبض رجوع نمىتواند نمايد به عين ، و همچنين است هبهء معوّضه كه در مقابل عوض هبه واقع شود ، پس آن نيز بعد از قبض لازم مىشود مطلقا اگر چه هبهء به اجنبى بوده باشد .\r\nو اما هبهء جايزه كه جايز است از براى واهب رجوع ، پس آن در هبهء به اجنبى است كه بلا عوض باشد و بعد از قبض آن عين موهوبه نيز در يد متهب باقى باشد اگر چه تصرف در آن كرده باشد على الأقوى ، مثل اينكه ثوب را پوشيده يا اينكه جامه را شست و مانند اينها از تصرّفاتى كه منشأ تلف يا تغيير آن نشده باشد ، پس در اين صورت جايز است از براى واهب كه رجوع نمايد .\r\nو اما اگر عين باقى نباشد در يد متهب و تلف نموده باشد پس جايز نيست رجوع در اين صورت ، و اين است مراد از هبهء جايزه كه به تلف لزوم يافته .\r\nاما صيغهء هبه ، پس واهب مىگويد : « وهبتك هذا » ، و متهب مىگويد :\r\n« قبلت » و نحو آن ، و اگر قبول به نحو ايماء و اشاره باشد ، يا اينكه واهب به جاى « وهبتك » ، « ملّكتك » بگويد يا « أهديت إليك » يا « أعطيتك » يا اينكه هذا « لك » بگويد ، جايز است اكتفاء به هر يك از اينها .\r\nو شرط است در واهب اهليّت تصرف .\r\n\r\n","description":"","footnote":"","page_name":" صيغ العقود 133 ","page_number":133},
  {"content":"\r\n\r\nو از جملهء هبهء لازمه اين است كه هبه واقع شود از شخص واهب به قصد قربت ، پس در اين صورت نيز بعد از قبض لزوم مىيابد ، و اللّه العالم .\r\n\r\n","description":"","footnote":"","page_name":" صيغ العقود 134 ","page_number":134},
  {"content":"\r\n\r\n\r\nمقصد بيستم در وصيّت است\r\nو در آن چند امر است :\r\n\r\nاول : آنكه وصيت عبارت است از تمليك عين يا منفعت به غير بعد از وفات موصى ،\r\nيا مسلط كردن كسى را بر تصرف در حال يا مال عينا يا منفعة بعد از وفات موصى ، چنانچه وكالت عبارت از تسليط غير بود در حال يا مال لكن در حال حيات .\r\nو به هر تقدير اخبار در فضيلت وصيّت بسيار است ، بلكه در بعضى از اخبار وارد شده كه « اگر كسى بدون وصيت بميرد مثل اهل جاهليت مرده است » .\r\nو نيز در حديث است كه « سزاوار نيست از براى مسلمان كه در شب بخوابد مگر اينكه وصيّت‌نامه او در زير سر او باشد » .\r\nو نيز وارد شده است كه « وصيت حق است بر هر مسلمان » ، و اخبار و احاديث از اين قبيل بسيار است .\r\nبدان كه لا بد است در وصيت از ايجاب و قبول ، اما ايجاب پس به اين طريق است كه شخص موصى بگويد كه : « وصيت كردم كه بعد از من فلان عمل را از مال من بكنند » ، يا آنكه بگويد كه : « بعد از وفات من چنين عمل بكند » و مانند اينها از هر چيزى كه دلالت كند بر قصد\r\n\r\n","description":"","footnote":"","page_name":" صيغ العقود 135 ","page_number":135},
  {"content":"\r\n\r\nوصيت ، خواه به لفظ باشد يا به اشاره و كتابت با تعذر نطق ، در صورتى كه معلوم باشد به قرينه كه مقصودش وصيت است .\r\nچنانچه در اين صورت اگر خواسته باشد به عربى تلفظ كند وصيّت را پس در ايجاب بگويد : « أوصيت بكذا » ، يا بگويد : « افعلوا كذا » ، يا بگويد : « اعطوا فلانا بعد وفاتي كذا » ، يا بگويد : « لفلان كذا بعد وفاتي » ، يا بگويد : « جعلت لفلان كذا بعد وفاتي » و امثال اينها از الفاظى كه دلالت بر وصيت كند ، خواه به عربى باشد يا به غير آن .\r\nو اما قبول ، پس آن معتبر است بعد از موت موصى اگر وصى خاص باشد .\r\nو لفظ خاصى شرط نيست در قبول بلكه كفايت مىكند هر چيزى كه دلالت كند بر رضا ، بلكه همان عمل به مقتضاى وصيّت نيز كافى است .\r\nو اگر آن وصى خاص متعذر يا متعسر شود از عمل به وصيت كه جايز شود از برايش رد وصيت ، لازم است كه حاكم شرع يا قائم مقام شرعى او قبول نمايد و مباشر أمر وصيت شود .\r\nپس قبول وصى خاص سبب تعيّن است نه سبب تحقق و صحّت وصيّت ، مثل قبول بيع و هبه و اجاره و نحو اينها كه سبب تحقق عقد و صحت آن است .\r\nپس جايز است از براى وصى كه در حال حيات موصى رد وصيت كند ، و اما بعد از ممات پس جايز نيست رد بلكه واجب است قبول ، مگر در صورت تعذر و يا تعسر او از عمل به وصيّت .\r\nو همچنين اگر وصى در حال حيات موصى رد كند و پيش از رسيدن خبر رد به موصى آن موصى وفات كند ، پس در اين صورت نيز لازم مىشود قبول ، چنانچه اگر وصىّ به هيچ وجه مطلع نشود بر وصى بودن\r\n\r\n","description":"","footnote":"","page_name":" صيغ العقود 136 ","page_number":136},
  {"content":"\r\n\r\nمگر بعد از وفات موصى لازم است قبول .\r\nو اما قبول موصى له ، يعنى كسى كه از براى او وصيتى شده باشد مثل اينكه موصى گفته باشد كه : « فلان قدر از مال مرا به فلان كس بدهيد » پس آن نيز شرط است در عمل به اين وصيّت ، و اگر قبول نكند مال مال وارث موصى خواهد شد .\r\nو اگر وصيت عامه باشد مثل اينكه بگويد : « فلان قدر بعد از فوت من به فقراء داده شود » پس قبول از حاكم شرع يا قائم مقام شرعى او بايد عمل بيايد .\r\nبدان كه اقوى اين است كه مالك نمىشود موصى له موصى به را بعد از وفات موصى مگر بعد از قبول و قبض ، و اعتبارى به ردّ و قبول حال حيات موصى نيست ، و از اينجا معلوم مىشود كه مقارنه ما بين ايجاب و قبول در وصيت شرط نيست ، پس اگر رد وصيت كند موصى له در حال حيات موصى و بعد از وفاتش قبول كند وصيّت نافذ و صحيح است ، چنانچه صورت عكس فاسد و باطل مىشود و مال مال وارث مىشود .\r\nبلى اگر قبول كند بعد از وفات و لكن هنوز قبض نكرده باز رد كند خلاف است ، عدم بطلان وصيت خالى از قوّت نيست ، پس اگر دوباره قبول كند و قبض نمايد مالك مىشود ، اگر چه استيذان از ورثه احوط است .\r\nپس از آنچه ذكر شد ظاهر گرديد كه معتبر در رد و قبول بعد از وفات رد و قبول ابتدائى است ، پس اعتبارى به قبول بعد از رد و به رد بعد از قبول نيست ، بلى مالك نمىشود مگر بعد از قبض ، و لكن وصيت باطل نمىشود به مجرد رد بعد از قبول قبل از قبض ، اگر چه رعايت احتياط طريق سداد است .\r\n\r\n","description":"","footnote":"","page_name":" صيغ العقود 137 ","page_number":137},
  {"content":"\r\n\r\nو اگر بعد از وفات موصى موصى له ساكت باشد از رد و قبول به سبب عدم اطلاع بر وصيت ، يا به سبب حيرت داشتن كه مصلحت در قبول است از برايش يا نه ، به همين حالت موصى له نيز فوت شود ، پس در اين صورت نيز خلاف است ، مشهور اين است كه وارث موصى له قائم مقام او مىباشد در رد و قبول ، اگر چه موصى له قبل از موصى فوت شود ، مشروط آنكه موصى رجوع ننمايد از آن وصيت ؛ زيرا كه جايز است رجوع موصى از وصيّت مطلقا خواه در حال صحت يا در مرض .\r\nو بعضى مطلقا حكم به بطلان وصيّت فرموده‌اند ، و بعضى تفصيل داده‌اند به اينكه اگر موصى له قبل از موصى بميرد وصيت باطل مىشود ، و إلّا فلا ، لكن طريق سداد رعايت احتياط است ، اگر چه قول مشهور خالى از قوّت نيست ، خصوصا در صورت موت موصى له بعد از وفات موصى ، سيما اگر از حال موصى يا از مقالش ظاهر شود كه مقصودش عموم نفع است به موصى له و ورثهء او ، نه انتقال مال است به خصوص موصى له .\r\nو بالجمله ، پس ظاهر شد كه اقوى اين است كه ملكيت حاصل نمىشود از براى موصى له مگر به قبض موصى به كه مال الوصية باشد ، و آن شرط تملك است نه شرط صحّت وصيّت ، و احوط اين است كه قبض به اذن ورثهء موصى نمايد ، چنانچه در هبه و وقف بايد قبض به اذن واقف و واهب واقع شود تا مالك شود .\r\nو نيز بايد دانست كه صحيح نيست وصيّت در معصيت مثل اعانت ظالم و شرب خمر و زنا و غيبت و امثال اينها .\r\n\r\nامر دوّم : شرط است در موصى كه عاقل باشد ،\r\nپس وصيت مجنون در حال جنون صحيح نيست ، و همچنين مست و بيهوش در حال مستى و بيهوشى ، و در شرط بودن بلوغ خلاف است مشهور اين است كه بعد از\r\n\r\n","description":"","footnote":"","page_name":" صيغ العقود 138 ","page_number":138},
  {"content":"\r\n\r\nده سال اگر تميز داشته ، وصيت او در وجوه بر مثل بناء مساجد و احسان به ارحام اعتبار دارد ، بلكه بعضى حكم فرموده‌اند به اعتبار وصيت طفل هفت سال يا هشت سال ، و در اعتبار رشد نيز خلاف و اشكال است ، ظاهر اشتراط آن است ، و اما حريّت موصى پس اشكالى در اعتبار آن نيست حتى بنابر قول به مالكيت عبد .\r\nو در صحت وصيّت كسى كه عمدا خود را مجروح ساخته باشد به جراحت مهلكه خلاف است ، عدم صحت چنانچه قول مشهور است خالى از قوت نيست ، بلى اگر پيش از جرح وصيت كرده باشد و پس از آن خود را عمدا مجروح ساخته باشد آن وصيت صحيح است ، چنانچه جرح غير عمدى از قبيل سهو و خطا به هيچ وجه مانع از وصيت نيست .\r\n\r\nامر سوّم : بدان كه شرط است در موصى له كه موجود باشد در حال وصيت ،\r\nپس صحيح نيست وصيت از براى معدوم ، بلى از براى حمل وصيت صحيح است به شرطى كه حيّا وضع حمل شود ، و اگر وضع شود ميتا پس باطل مىشود وصيت ، و معتبر قبول وليّ طفل است ، و فرقى نيست ميان وارث و غير وارث ، و در وصيت از براى كافر خلاف است ، احوط ترك چنين وصيت است خصوص كه از براى حربى باشد .\r\nو نيز شرط است حريت در موصى له ، پس صحيح نيست براى عبد مطلقا مگر در دو صورت :\r\nيكى : آنكه عبد موصى له مال خود موصى باشد ، پس وصيّت مولى براى او منصرف مىشود به سوى عتق آن عبد ، پس اگر آن چيزى را كه وصيت كرد برايش به قدر قيمتش باشد همهء آن آزاد مىشود ، و اگر به قدر نصف قيمتش باشد نصفش آزاد مىشود بعد از وفات موصى و هكذا ، و ما بقى را كسب مىكند تا بالتمام آزاد شود .\r\n\r\n","description":"","footnote":"","page_name":" صيغ العقود 139 ","page_number":139},
  {"content":"\r\n\r\nو اگر مال الوصيّه زياده از قيمت عبد باشد پس به قدر قيمتش آزاد مىشود و زيادتى را بايد به او رد كنند .\r\nصورت دوّم : آنكه عبد موصى له مملوك غير باشد ، مكاتب يا نحو آن باشد و بعضى از او آزاد شده باشد ، پس در اين صورت به قدر آزادى وصيت ممضى و صحيح است و در ماسواى آن وصيت باطل است ، و همچنين صحيح است وصيّت از براى امّ ولد خود موصى ، پس آزاد مىشود به قدر نصيب ولدش و مىگيرد مال الوصيه را .\r\nبدان كه اطلاق وصيت از براى جماعت اقتضا مىكند تسويه را اگر چه بعضى مرد باشند و بعضى زن در صورتى كه قرينه بر ارادهء تفاوت نباشد ، پس در اين صورت ، عمل به مقتضاى ارادهء موصى بايد نمود ، و همچنين است وصيت از براى اعمام و اخوال بنابر مشهور ، پس بايد به طور مساوات قسمت كند ميان ايشان مگر در صورت قيام قرينه بر ارادهء تفاوت .\r\n\r\nامر چهارم : بدان كه شرط است در موصى به - يعنى مال الوصية - كه مقصود عقلاء تملك آن باشد به حسب عادت و قابل انتقال بوده باشد ،\r\nپس آن چيزى كه به اين نحو مقصود نباشد به جهت حقارت مثل فضلهء انسان ، يا به جهت قلّت مثل وصيّت به يك دانهء گندم و نحو آن يا به جهت عدم قابليت از براى مالك شدن مثل خمر و خنزير ، يا به جهت عدم قابليت از براى نقل و انتقال مثل وقف و ام ولد ، وصيّت صحيح نيست .\r\nو شرط نيست كه مال الوصيه معلوم به شخص باشد ، بلكه وصيّت كردن به ثلث يا كمتر كفايت مىكند ، و اگر زيادتر از ثلث وصيت كند در زائد بر ثلث محتاج است به اذن و اجازهء ورثه ، پس اگر بعد از موت موصى اجازه كرده‌اند وصيت در زائد نيز نافذ خواهد بود و إلّا فلا ،\r\n\r\n","description":"","footnote":"","page_name":" صيغ العقود 140 ","page_number":140},
  {"content":"\r\n\r\nو در اعتبار اجازه پيش از وفات موصى خلاف است ، اقوى بلكه مشهور اين است كه اعتبار دارد ، و به هر تقدير اعتبارى نيست به رجوع ورثه بعد از اجازه ، لكن شرط است كه اجازه‌كننده جايز التصرف باشد .\r\n\r\nامر پنجم : بدان كه هرگاه وصيت كند به واجب مالى - مثل قرض و حج و خمس و زكات و رد مظالم - از اصل مال بايد داد ،\r\nو در حج كفايت مىكند حج ميقاتى در برائت ذمّه از ميّت .\r\nو اما در تصرفات مريض كه غير وصيت باشد و معلّق بر وفات نباشد ، مثل هبه و بيع و مصالحه و اجاره و مانند اينها ، كه موجب تفويت زياده از ثلث بر وارث باشد پس بايد احتياط را به مصالحه و نحو آن مهما امكن ملاحظه نموده عمل كنند ، و اگر موجب تفويت مزبور نباشد پس صحيح است ، و معتبر از تركه ، تركه حين الوفات است ، نه حين الوصية .\r\n\r\nامر ششم : شرط است در وصى كه بالغ و عاقل باشد ،\r\nبلى اگر ضم كند به نابالغ بالغ عاقل را وصيت صحيح است .\r\nو اگر بعد از زمان بلوغ آن طفل بميرد يا مجنون شود احوط اين است كه آن وصى به اذن حاكم شرع يا قائم مقام شرعى او تصرف كند ، و اگر وصى كند كامل را تا زمان كامل شدن طفل و قرار دهد كه بعد از اين آن طفل وصى باشد بالاستقلال يا به نظارت كامل پس در آن اشكال است ، احوط در اين صورت اين است كه آن طفل بعد از بلوغ به اذن حاكم شرع عمل به وصيت كند .\r\nو ايضا شرط است كه وصى آزاد باشد ، پس مملوك را وصى قرار دادن جايز نيست مگر به اذن آقايش ، و اگر اذن داد بعد از موت موصى جايز نيست از براى او رجوع از اذن ، بلى قبل از موت جايز است رجوع .\r\nو در اشتراط عدالت خلاف است ، احوط اشتراط است ، پس اگر\r\n\r\n","description":"","footnote":"","page_name":" صيغ العقود 141 ","page_number":141},
  {"content":"\r\n\r\nموصى كسى را عادل بداند و وصى كند ، بعد از وفات موصى به فسق و خيانت معزول مىشود ، پس در اين صورت أمر وصايت راجع به حاكم شرع خواهد شد ، و ظاهر اين است كه عدالت در اين مقام شرط استنابه است ، نه شرط نيابت .\r\nپس اگر وصى كند كسى را كه ظاهر العداله باشد و در واقع فاسق باشد پس به جا آورد مقتضاى وصيت را ظاهر اين است كه نافذ باشد ، بلكه بعيد نيست صحت هرگاه ظاهر الفسق را وصى قرار دهد و او نيز عمل به مقتضاى وصيت كند به اطلاع عدلين يا به اطلاع حاكم شرع ، بلى در اصل جواز استنابه با اطلاع موصى بر فسق وصى اشكال است ، ظاهر عدم جواز است ، چنانچه گذشت .\r\nو از آنچه ذكر شد ظاهر گرديد اشتراط اسلام نيز در وصى .\r\nبدان كه جايز است كه دو نفر يا بيشتر را وصى قرار دادن ، پس اگر وصى را متعدد قرار دهد و شرط كند كه به اجتماع تصرف و عمل كنند ، يا اينكه هر يك به اذن ديگرى بكند ، بايد چنين كنند ، يا اينكه هر يك به اذن ديگرى بكند بايد چنين كنند و به تنهايى عمل نكنند ، و قسمت جايز نيست ، و اگر اجتماع نكنند حاكم شرع اجبار مىنمايد ايشان را بر اجتماع ، و اگر تعذر داشته باشد بدل مىگيرد .\r\nو همچنين است صورت اطلاق كلام موصى در تعدد ، بلى اگر اذن دهد موصى هر يك را در استقلال جايز است كه هر يك منفردا عمل كنند به طورى كه موصى قرار داد ، بلكه قسمت نيز در اين صورت جايز است .\r\nو نيز بايد دانست كه وصى ضامن مال الوصيه به تلف شدن آن نمىشود مگر به تقصير ، و ايضا بايد دانست كه هرگاه موصى بگويد كه : « فلان كس وصيّ من است » بعضى اگر چه حكم فرموده‌اند بر اجمال آن ، لكن\r\n\r\n","description":"","footnote":"","page_name":" صيغ العقود 142 ","page_number":142},
  {"content":"\r\n\r\nانشاء وصيت به اين كلام ظاهر اين است كه تا ثلث تركه از براى وصى تسلط است ، چنان كه در اين زمان متعارف است ، مگر اينكه به قرينه معلوم باشد كه مراد موصى كمتر است ، يا اينكه قصد انشاء وصيت نداشته بلكه مقصودش وعدهء وصيت يا نحو آن بوده .\r\nو اگر بگويد فلان وصى است جزء از مال مرا خرج كند برايم ، عشر را صرف مىكند ، لكن چون روايت سبع كه هفت يك از تركه باشد نيز وارد شده و جماعتى از اصحاب نيز عمل به آن فرموده‌اند پس احوط در صورت عمل به مضمون اين روايت اين است كه زائد بر عشر تا سبع را به اذن و اجازهء ورثه صرف نمايد .\r\nو اگر بگويد : « سهمى از مال مرا خرج كنيد » ، ثمن مال او را خرج نمايند ، و چون بعضى از اصحاب فرموده‌اند كه سدس تركه را بايد صرف نمايند ، پس اگر مراعات اين قول نمايند احوط توقف صرف زائد بر ثمن است بر اجازه و اذن از ورثه .\r\nو اگر بگويد : « چيزى از مال مرا براى من خرج كنيد » سدس را خرج نمايند ، و اگر وجوه صرف را وصى فراموش كند ، مشهور اين است كه در وجوه برّ بايد صرف شود .\r\nو جايز نيست محروم ساختن اولاد را از ارث .\r\nو اگر وصيتى كند و بعد ضد آن را وصيت كند عمل به متأخر بايد كرد ، و اگر وصيت ثانيه منافاتى با وصيت اول نداشته باشد عمل به هر دو بايد كرد به شرطى كه ثلث وفا كند ، و إلّا به وصيت اول عمل كند به شرطى كه هر دو واجب يا مستحب باشند .\r\nو اگر يكى واجب و ديگرى مستحب باشد پس واجب را مقدم بدارد ، چنانچه اگر وصيت به امور متعدده نمايد ، پس اگر ثلث وفا نمايد به همه\r\n\r\n","description":"","footnote":"","page_name":" صيغ العقود 143 ","page_number":143},
  {"content":"\r\n\r\nعمل كند ، و در شروع به عمل اگر موصى ترتيبى قرار نداده باشد ابتدا به واجب از آن عمل شروع نمايد با اختلاف آن امور ، و اگر ترتيبى قرارداد به مقتضاى آن عمل كند ،\r\nو اما با اتحاد آن امور در وجوب و استحباب و موصى هم قرارى نگذاشته باشد در رعايت ترتيب پس وصى مختار است در شروع به هر يك ، و هرگاه ثلث وفا ننمايد پس مراعات الاهم فالاهم بايد نمايد ، و اللّه العالم .\r\n\r\n","description":"","footnote":"","page_name":" صيغ العقود 144 ","page_number":144},
  {"content":"\r\n\r\n\r\nمقصد بيست و يكم در نكاح است\r\nدر صيغ نكاح و متعه و تحليل است ، پس در آن يك مقدمه و چند مطلب است .\r\n\r\nمقدمه\r\nبدان كه عقد دائم را به هر يك از لفظ نكاح و تزويج مىتوان ساخت ، و لكن من باب رعايت كمال احتياط به هر دو لفظ جارى نمايند صيغه را اولى است .\r\nو پوشيده نماند كه هر يك از لفظ نكاح و تزويج بنابر مشهور متعدى به مفعول ثانى به كلمهء « من » مىشود ، و لكن در لغت متعدى به نفس وارد است ، چنانچه در قرآن مجيد نيز وارد شده مثل قوله تعالى : « اريد أن انكحك إحدي ابنتي هاتين » ، و مثل قوله تعالى : « و زوّجناكها » و در آيهء ديگر لفظ متعدّى به « باء » نيز وارد شده مثل قوله تعالى : « و زوّجنا هم بحور عين » ، اگر چه مراد از لفظ تزويج در اين آيه شريفه مجرد معنى لغوى است ، كه عبارت از جفت كردن باشد .\r\nو كمال رعايت احتياط اين است كه به همهء اين وجوه صيغه را جارى نمايد ، اگر چه اقوى اين است كه به يكى از اين وجوه اكتفا مىتوان نمود و\r\n\r\n","description":"","footnote":"","page_name":" صيغ العقود 145 ","page_number":145},
  {"content":"\r\n\r\nاشكالى در آن نيست ، و نيز پوشيده نماند كه به مقتضاى آيات مزبوره تقديم مرد است بر زن ، و مشهور عكس است ، لكن اقوى جواز هر دو و اكتفاء به هر يك است ، اگر چه اولى رعايت هر دو است .\r\nو ايضا ظاهر بسيارى از اخبار و قول اكثر اصحاب چنانچه اقوى است اين است كه در باكرهء عاقله بالغه رضاى دختر كافى است ، و اذن وليّ بر سبيل تشريك يا استقلال شرط نيست ، و لكن چون قول به تشريك و استقلال نيز در مسأله هست احوط اين است كه به رضاى هر دو واقع شود .\r\nاما در ثيّبه يا در باكره كه پدر و جد پدرى او كه وليّ مىباشند مرده باشند ، رضاى آن باكره بلا اشكال كافى است .\r\nو ايضا پوشيده نماند كه قصد انشاء - چنانچه در اول اين رساله گذشت - معتبر است در جميع صيغ عقود ، مثلا در هنگام اجراء صيغه كسى كه تلفظ مىكند به لفظ « أنكحت » اگر مراد او اين باشد كه خبر دهد از نكاحى كه واقع شده است در زمان ماضى - يعنى : « قبل از اين كلام نكاح واقع ساخته‌ام و به اين كلام خبر مىدهم » - پس اين إخبار خواهد بود نه انشاء ، و به اين نكاح واقع نخواهد شد بلكه فاسد است ، و اگر مراد او اين باشد كه به لفظ « انكحت » نكاح را واقع مىسازم حين تلفظ نه در زمان آينده ، اين معنى انشاء است ، پس در اين وقت نكاح واقع مىشود .\r\nو همچنين است در جميع عقود مثل لفظ « بعت » و « صالحت » و نحو اينها كه لازم است قاصد اين باشد كه به اين لفظ واقع مىسازم بيع يا صلح را .\r\nو به عبارت اخرى : معنى انشائى لفظ بعت مثلا فروختم مىباشد و معنى اخبارى آن ، فروخته‌ام .\r\n\r\n","description":"","footnote":"","page_name":" صيغ العقود 146 ","page_number":146},
  {"content":"\r\n\r\n\r\nمطلب اول [ نكاح دائم 
  ]\r\nبدان كه خالى از اين نيست كه وكيل مرد با وكيل زن صيغه مىگويد ، يا مرد با زن ، يا وكيل مرد با زن ، يا مرد با وكيل زن ، و در هر صورتى يا رضاى وليّ را رعايت مىبايد كرد يا نه مثل اينكه وليّ نداشته باشد يا داشته باشد و باكره نباشد كه رعايت نبايد كرد ، پس مجموع هشت صورت است و اينها در صورتى است كه ناكح و منكوحه هر دو بالغ باشند .\r\nو اگر هر دو تا بالغ باشند صورت نهم خواهد بود ، كه رضا رضاى وليّ خواهد بود ، و رضاى زن و شوهر اعتبار نخواهد داشت ، و چهار صورت ديگر هم هست كه مرد بالغ باشد و دختر نابالغ ، يا عكس ، و على التقديرين يا وليّ طفل با بالغ صيغه مىگويد ، يا با وكيل بالغ ، پس مجموع سيزده صورت مىشود .\r\nاول : آنكه وكيل زن با وكيل مرد صيغه گويد و زن باكره باشد و وليّ حاضر داشته باشد ، در اين صورت وكيل زن احتياطا هم از جانب زن وكيل مىشود و هم از جانب پدر يا جد پدرى ، و اين صورت به چندين قسم جايز است كه خوانده شود ، لكن اولى و احوط رعايت جميع است .\r\nاول : آنكه وكيل زن مىگويد : « أنكحت موكّلك موكّلتي علي المهر المعلوم » ، و اگر اسم ناكح را بعد از « موكّلك » و اسم منكوحه را بعد از « موكّلتي » و مقدار مهريه را به جاى « على المهر المعلوم » ذكر نمايد اولى خواهد بود .\r\nپس وكيل مرد بلافاصله بگويد « قبلت النكاح لموكّلتي على المهر المعلوم » .\r\n\r\n","description":"","footnote":"","page_name":" صيغ العقود 147 ","page_number":147},
  {"content":"\r\n\r\nدوّم : آنكه وكيل زن بگويد : « زوّجت موكّلك موكّلتي على المهر المعلوم » ، وكيل مرد بلافاصله بگويد : « قبلت التزويج لموكّلى على المهر المعلوم » .\r\nسوّم : اينكه وكيل زن مىگويد : « زوّجت موكّلك بموكّلتي على المهر المعلوم » وكيل مرد بگويد : « قبلت التزويج لموكّلي على المهر المعلوم » .\r\nچهارم : وكيل زن اسم ناكح و منكوحه را اگر ذكر خواسته باشد نمايد ، پس وكيل زن مثلا بگويد « زوّجت محمّدا زينب على المهر المعلوم » ، وكيل مرد گويد : « قبلت التزويج لموكّلي على المهر المعلوم » .\r\nپنجم : در صورت ذكر اسم ناكح و منكوحه و ذكر وليّ منكوحه ، وكيل زن بگويد : « أنكحت نفس موكّلتي زينب وكالة عنها و عن أبيها - أو عن جدّها - من موكّلك محمّد على المهر المعلوم » ، وكيل مرد گويد : « قبلت النكاح لموكّلي على المهر المعلوم » .\r\nششم : وكيل زن گويد : « زوّجت بنت موكّلي من موكّلك على المهر المعلوم » وكيل مرد گويد : « قبلت لموكّلي على المهر المعلوم » .\r\nهفتم : وكيل زن بگويد : « أنكحت زينب من موكّلك على المهر المعلوم » ، وكيل مرد مىگويد : « قبلت لموكّلي على المهر المعلوم » .\r\nصورت دوّم : آنكه زن و مرد خود صيغه جارى نمايند ، و زن وليّ داشته باشد و باكره نيز باشد ، پس زن گويد : « زوّجتك نفسي على المهر المعلوم » ، پس مرد گويد : « قبلت التزويج لنفسي على المهر المعلوم » .\r\nيا اينكه زن گويد : « أنكحت نفسي على المهر المعلوم » ، پس مرد گويد : « قبلت لنفسي هكذا » ، يا اينكه زن گويد : « زوجتك نفسي بإذن أبي - أو بإذن جدّي - على المهر المعلوم » ، پس مرد گويد : « قبلت التزويج لنفسي على المهر المعلوم » .\r\n\r\n","description":"","footnote":"","page_name":" صيغ العقود 148 ","page_number":148},
  {"content":"\r\n\r\nيا اينكه زن گويد : « أنكحت نفسي من نفسك على المهر المعلوم » ، پس مرد گويد : « قبلت لنفسى هكذا » .\r\nيا اينكه زن گويد : « زوّجتك نفسي على المهر المعلوم » پس مرد گويد :\r\n« قبلت التزويج لنفسي هكذا » .\r\nو اگر پدر صيغه را با ناكح جارى نمايد از جانب دختر بايد وكيل شود ، پس مىگويد به ناكح : « زوّجتك بنتي على المهر المعلوم » ، يا مىگويد :\r\n« زوّجتك بنتي زينب وكالة عنها على المهر المعلوم » پس ناكح گويد :\r\n« قبلت لنفسي هكذا » .\r\nيا اينكه پدر بگويد : « زوّجت بنتي زينب منك وكالة عنها و ولاية عليها على المهر المعلوم » ، پس ناكح گويد : « قبلت لنفسى هكذا » يا اينكه پدر گويد : « زوّجتك بنتي زينب على المهر المعلوم » ، پس ناكح گويد : « قبلت لنفسي هكذا » .\r\nصورت سوّم : آنكه وكيل مرد با وكيل زن صيغه جارى نمايند ، و زن باكره نباشد يا وليّ نداشته باشد ، به نحوى كه در صورت اول گفتيم صيغه‌ها را بايد خواند ، و وكالت پدر را از لفظ بايد انداخت ، و اگر وكيل زن بگويد به وكيل مرد : « أنكحت و زوّجت نفس موكّلتى زينب من موكّلك محمّد على المهر المعلوم » ، پس وكيل مرد گويد : « قبلت النكاح و التزويج لموكّلي محمّد على المهر المعلوم » كفايت مىكند .\r\nصورت چهارم : آنكه مرد با زن صيغه جارى نمايند و زن باكره نباشد يا وليّ نداشته باشد ، در اين صورت صيغه‌ها به نحوى است كه در قسم دوم مذكور شد إلّا صيغهء سوّم كه تلفظ به آن نبايد كرد .\r\nو اما صورت پنجم و ششم و هفتم و هشتم كه مركب است از اقسام مذكوره ، پس ايجاب را از قسمى بايد برداشت و قبول را از قسمى ، ديگر\r\n\r\n","description":"","footnote":"","page_name":" صيغ العقود 149 ","page_number":149},
  {"content":"\r\n\r\nو ذكر هر يك به تفصيل مورث تطويل است .\r\nصورت پنجم : آنكه هر دو صغير باشند و به ولايت عقد كند ولى ايشان ، پس وليّ دختر گويد : « زوّجت ابنك بنتي على المهر المعلوم » ، وليّ پسر بلافاصله مىگويد : « قبلت التزويج لابني على المهر المعلوم » .\r\nيا وليّ دختر مىگويد : « زوّجت ابنك بنتي ولاية عليها على المهر المعلوم » ، وليّ پسر گويد : « قبلت التزويج لابني ولاية عليه على الصداق المعلوم » .\r\nيا اينكه به جاى « زوجّت » « أنكحت » بگويد ، يا اينكه هر دو را بگويد به اين نحو كه وليّ دختر بگويد : « أنكحت و زوّجت بنتي زينب من ابنك محمّد على المهر المعلوم » ، پس وليّ پسر گويد : « قبلت النكاح و التزويج لابني على المهر المعلوم » .\r\nو باقى صورتها از آن چه مذكور شد ظاهر مىشود .\r\nو بايد كسى كه مرتكب وكالت مىشود از طرفين عارف به عربيت بوده باشد ، به نحوى كه اعراب و مخارج حروف را با قصد انشاء كه معنى آن در مقدمه ذكر شد بتواند بر وجه صحيح أدا نمايد ، و الفاظ را غلط ادا نكند ، و همچنين مراعات وقف و وصل را نيز بر وجه صحيح بايد نمايد على الاحوط در مواضع خود .\r\nو چون در ميان عجم الفاظ مركبه شايع و متعارف است مثل « محمد على » و « محمد حسين » و امثال آن و خواسته باشد كه ذكر اسم ناكح يا منكوحه را نمايد ، پس بايد كه رعايت تركيب را به قانون ادب نمايد ، پس محمد حسين و محمد على ، به فتح « دال » و « نون » در اول ، و به فتح « دال » و « يا » در ثانى بگويد در صورتى كه مفعول بلاواسطه يا مع الواسطه واقع بسازد .\r\n\r\n","description":"","footnote":"","page_name":" صيغ العقود 150 ","page_number":150},
  {"content":"\r\n\r\nو هر يك از مرد و زن كه حاضر باشند در وقت عقد اگر وكيل به عوض « اسم هذا » بگويد و اشاره كند بهتر است ، و بايد كه فاصله ميان ايجاب و قبول واقع نشود .\r\n\r\nمطلب دوّم [ نكاح متعه 
  ]\r\nبدان كه در صيغهء متعه تعيين مدت و مبلغ شرط است ، پس وكيل زن مىگويد : « متّعت نفس موكّلتي من موكّلك من الآن إلى طلوع الشمس بدرهم » ، مثلا ، پس وكيل مرد گويد : « قبلت لموكّلي هكذا » .\r\nيا اينكه وكيل زن بعد از تعيين مدت و مبلغ گويد : « متّعت نفس موكّلتي من موكّلك في المدّة المعلومة بالمبلغ المعلوم » ، پس وكيل مرد گويد :\r\n« قبلت لموكّلي هكذا » .\r\nو اگر مرد و زن هر دو خود صيغه را خواسته باشند جارى نمايند بدون توكيل غير ، پس زن گويد : « متّعتك نفسي في المدّة المعلومة بالمبلغ المعلوم » ، و مرد گويد : « قبلت لنفسي هكذا » .\r\nو جايز است به جاى « متّعت » لفظ « أنكحت » يا « زوّجت » بگويد لكن با قيد مدّت ، مثل اينكه زن بگويد : « أنكحتك نفسي من هذا الزمان إلى شهر بأربع شاهيّات » ، يا اينكه بگويد : « زوّجتك نفسي في المدّة المعلومة بالمبلغ المعلوم » ، پس مرد در هر يك از اين صيغه‌ها بگويد بلافاصله : « قبلت لنفسي هكذا » .\r\nو اكتفاء به يكى از اين صيغه‌ها مىتوان نمود ، و اگر همه را بخوانند كه جمع شود بهتر است ، اگر چه لازم نيست .\r\nو جايز است نزد بعضى كه در عقد دوام نيز به جاى « أنكحت »\r\n\r\n","description":"","footnote":"","page_name":" صيغ العقود 151 ","page_number":151},
  {"content":"\r\n\r\n« متّعت » بگويد ، پس لفظ « متّعت » بدون ذكر مدّت بنابراين قول منصرف به عقد دوام است ، چنانچه « انكحت » و « زوجت » با ذكر مدّت منصرف به عقد انقطاع است ، لكن بهتر اين است كه در دوام به لفظ « انكحت » و « زوجت » ، و در انقطاع به لفظ « متّعت » صيغه را جارى نمايند ، خصوصا در ثانى كه محل خلاف است احتياط را نبايد ترك كرد .\r\n\r\nمطلب سوّم [ صورت اجراء يك نفر ايجاب و قبول را 
  ]\r\nاحوط اين است كه يك نفر ايجاب و قبول را در دوام و متعه جارى نسازد بلكه دو نفر بخوانند ، و اگر در جايى باشد كه ممكن نشود دو نفر اجراء صيغه نمايند ، إنشاء اللّه ضرر ندارد اكتفاء به يك نفر در تولى ايجاب و قبول ، به اين نحو كه شوهر بگويد - در وقتى كه وكيل باشد از طرف زن - : « متّعت نفس موكّلتى لنفسي في المدّة المعلومة بالمبلغ المعلوم » ، بعد از آن مرد نيز خود بلافاصله بگويد : « قبلت لنفسي هكذا » .\r\nاگر چه احوط اين است كه اوّلا مرد و زن صيغه را به فارسى با هم بخوانند و بعد از آن هر يك كه به عربى عارف به صيغه باشد آن ديگرى را كه عارف نيست قالب لفظ را تعليم كند ، و صيغه را جارى نمايند ، و بعد از آن يك دفعهء ديگر نيز آنكه عارف است به طريق مزبور خود ايجاب و قبول را جارى نمايد به عربى ، و نيز بايد كه به عربى به نحوى كه ذكر شد اجراء صيغه نمايند در هر يك از عقد دوام و انقطاع ، و به فارسى اكتفا ننمايند .\r\n\r\n","description":"","footnote":"","page_name":" صيغ العقود 152 ","page_number":152},
  {"content":"\r\n\r\n\r\nمطلب چهارم بدان كه جايز است كه عتق كنيزش را صداق آن كنيز قرار دهد هرگاه خواسته باشد او را تزويج نمايد ،\r\nپس آزاد مىكند او را و تزويج مىنمايد و عتق را مهرش قرار مىدهد ، و فرقى نيست ميانه تقديم عتق و تزويج .\r\nو صيغهء آن اين است كه مولى بگويد : « أعتقتك و تزوّجتك و جعلت عتقك مهرك » ، و در اشتراط قبول جاريه در اين صورت اشكال و خلاف است ، لكن احوط اشتراط است .\r\nو اما صيغهء فسخ در نكاح به سبب عيب يا عتق يا نحو آن پس فاسخ مىگويد : « فسخت النكاح الذي بيني و بين المرأة المعلومة » اگر فاسخ مرد باشد ، و اگر زن باشد پس به جاى « المرأة المعلومة » بگويد : « الرجل المعلوم » .\r\nو اگر ترجمهء كلام مزبور را در مقام انشاء فسخ ، به الفاظ دالهء بر آن نمايد مجزى و كافى است .\r\nو اگر كنيز خودش را به نكاح عبدش در آورده باشد و اكنون خواسته باشد تفريق و فسخ نمايد پس بگويد : « فسخت عقدكما » ، يا أمر كند به هر يك كه از همديگر كناره بجوييد و دورى كنيد .\r\nبدان كه عقد نكاح به جميع اقسامش قابل شروط سايغه است كه منافى مقتضاى عقد نباشد ، پس هر چه از اين قبيل شرط كه در متن عقد واقع شود وفاء به آن واجب و لازم است .\r\n\r\n","description":"","footnote":"","page_name":" صيغ العقود 153 ","page_number":153},
  {"content":"\r\n . \r\n","description":"","footnote":"","page_name":" صيغ العقود 154 ","page_number":154},
  {"content":"\r\n\r\n\r\nمقصد بيست و دوم در طلاق است\r\n\r\nو در آن چند مطلب است :\r\n\r\nمطلب اول : بدان كه طلاق بر سه قسم است :\r\nطلاق بائن ، و طلاق رجعى ، و طلاق عدّى .\r\n\r\nأما طلاق بائن ،\r\nپس آن عبارت است از طلاقى كه صحيح نيست از براى طلاق دهنده رجوع به زوجه بدون عقد ، يا به جهت عدم عدّه بالمرّه چون طلاق يائسه و زوجهء غير مدخول بها و صغيره ، و يا به جهت عدم امكان رجوع در عده ابتداء - اگر چه فى الجمله ممكن الرجوع باشد - چون طلاق مختلعه و مبارات مادامىكه رجوع ننمايند به بذل ، پس زوج را نمىرسد كه رجوع نمايد ابتداء مادامىكه زوجهء مختلعة يا مبارات رجوع ننمايد به بذل .\r\nو همچنين است زنى كه سه طلاق داده شود كه بعد از طلاق اول و ثانى عقد يا رجوع كرده باشد زوج ، پس به طلاق سوّم در حرّه حرام مىشود كه نمىتواند رجوع يا عقد كند مگر بعد از محلّل ، اگر بخواهد مىگيرد او را به عقد جديد .\r\n\r\n","description":"","footnote":"","page_name":" صيغ العقود 155 ","page_number":155},
  {"content":"\r\n\r\n\r\nو اما طلاق رجعى ،\r\nپس عبارت است از طلاقى كه صحيح است با آن طلاق رجوع زوج به زوجهء مطلّقه در اثناء عدّه ، و مىتواند كه رجوع كند .\r\n\r\nو اما طلاق عدّى ،\r\nعبارت است از هر سه طلاقى كه بعد از طلاق اول و ثانى آن رجوع و مواقعه هر دو اتفاق بيفتد ، پس در هر طلاق سوّم حرام مىشود بر زوج دربارهء حرّه ، و حرام مىشود بر زوج دربارهء جاريه در هر طلاق ثانى ، و لكن حرمت ثابت است تا وقتى كه محلّل متحقق شود ، به اينكه غير اين زوج شخص ديگرى كه بالغ باشد او را به عقد دوام اختيار كند و وطى قبلا نيز متحقق شود .\r\nپس در اين صورت اين زوج ثانى هرگاه او را طلاق دهد جايز و حلال مىشود كه زوج اول او را بعد از انقضاء عدّه‌اش اگر صاحب عدّه باشد اختيار نمايد به عقد دوام يا انقطاع ، و اين طلاق عدّى به اين نحوى كه تفسير شد اگر برسد به نحو مزبور به طلاق نهم پس در مرتبهء نهم حرام مؤبّد خواهد شد اگر حرّه باشد .\r\nاما آن سه طلاقى كه رجوع واقع شود بعد از طلاق اوّل و ثانى آن بدون وطى ، يا اينكه به عقد جديد او را اختيار نمايد بعد از طلاق اوّل و ثانى ، اگر بعد از هر طلاق عدّه‌اش منقضى شده باشد - اگر چه در اين صورت وطى نيز به عمل آورده باشد - ، پس اين قسم نيز اگر چه به طلاق سوّم حرمت متحقّق مىشود كه محتاج به محلّل مزبور خواهد بود ، لكن تحريم ابدى حاصل نمىشود اگر برسد به طلاق نهم .\r\nبلكه به همين نحو - يعنى با رجوع بدون وطى در اثناء عدّه ، يا با وطى بعد از عقد در صورت عدم عدّه - بعد از هر طلاق اوّل و ثانى هر قدر زياد شود ، اگر چه به صد طلاق برسد ، به شرط حصول محلّل مزبور بعد از هر\r\n\r\n","description":"","footnote":"","page_name":" صيغ العقود 156 ","page_number":156},
  {"content":"\r\n\r\nطلاق سوّم حرام مؤبّد نمىشود آن ضعيفه بر زوج مطلّق .\r\nپس از آنچه ذكر شد ظاهر شد فرق ميان طلاق عدّى و غير آن ، زيرا كه در طلاق عدّى تحريم ابدى چنانچه ذكر شد در مرتبه نهم حاصل مىشود به خلاف غير عدّى ، و در عدّى بعد از طلاق اوّل و ثانى در هر سه طلاق رجوع با مواقعه معتبر است ، به خلاف ساير اقسام طلاق رجعى كه رجوع به تنهائى در اثناء عدّه يا عقد مجرّد با عدم عدّه كافى است ، اگر چه وطى حاصل نشود .\r\n\r\nمطلب دوّم : بدان كه شرط است در مطلّق بلوغ و عقل و اختيار و قصد ،\r\nپس اعتبارى نيست به طلاق صبى و مجنون و سكران و مجبور بر طلاق .\r\nو شرط است در مطلقه زوجيّت به عقد دوام ، و شرط است در صحّت طلاق حضور عدلين كه استماع صيغهء طلاق نمايند .\r\nو اينكه ضعيفه در طهر غير مواقعه باشد ، و اينكه آن ضعيفه حايض و نفساء نباشد در حين طلاق به شرط حضور شوهر ، بلى اگر در سفر باشد و بخواهد طلاق بگويد ، و ممكن نباشد او را كه استعلام حال ضعيفه نمايد ، يا اينكه ضعيفه حامله باشد صحيح است طلاق در حال حيض ، و خلو از حيض و نفاس در اين فرض معتبر نيست .\r\nو نيز شرط است تلفظ به صيغهء طلاق به لفظ عربى ، مگر در اخرس كه ايماء و اشاره مفهمه در طلاق اخرس كافى است .\r\nو بايد كه طلاق معلق نباشد بر شرطى كه ممكن باشد وقوع و عدم و وقوع آن ، مثل قدوم مسافر و نحو آن ، و همچنين معلّق نباشد بر صفت مقطوعة الحصول مثل طلوع شمس و غروب آن .\r\n\r\n","description":"","footnote":"","page_name":" صيغ العقود 157 ","page_number":157},
  {"content":"\r\n\r\n\r\nمطلب سوّم : بدان كه طلاق بر دو قسم است :\r\nيكى طلاق بدون عوض ، و اين در طلاق رجعى است ، و ديگر طلاق با عوض ، و اين قسم بر سه قسم است :\r\nاوّل : آنكه كراهت صريحه از طرف زوجه فقط باشد .\r\nدوّم : آنكه كراهت از طرفين موجود باشد هم از طرف زوج و هم از طرف زوجه .\r\nسوم : آنكه كراهت در هيچ طرف نباشد نه از طرف زوج و نه از طرف زوجه .\r\nو قسم اوّل از قسم دوّم طلاق با عوض ، - كه كراهت از طرف زوجهء فقط موجود باشد - طلاق خلع است كه كراهت زوجهء فقط در آن معتبر و شرط است ، پس بايد آن را به صيغهء خلع جارى ساخت .\r\nو قسم دوّم آن : مبارات است ، كه كراهت طرفين شرط است در آن ، پس بايد به صيغهء مبارات آن را واقع بسازند ، و مبارات به معنى مفارقت است .\r\nو قسم سوّم ، كه طلاق در مقابل عوض واقع شود بدون كراهت از هيچ طرف در صحت آن اشكال است ، لكن بعيد نيست بطلان عوض و صحت طلاق به بودن آن رجعى ، پس با التيام اخلاق خلع متحقق نمىشود ، بلى اگر بعد از خلع بلافاصله صيغهء طلاق را نيز جارى نمايد در مقابل عوض ، بعيد نيست بطلان بذل و صحت طلاق كه برگردد رجعى شود چنان كه گذشت .\r\n\r\n","description":"","footnote":"","page_name":" صيغ العقود 158 ","page_number":158},
  {"content":"\r\n\r\n\r\n[ صيغه طلاق رجعى 
  ]\r\nاما كيفيت صيغهء هر يك ، پس در طلاق رجعى كه بدون عوض است چنانچه زوج خواسته باشد كه خود صيغهء طلاق را جارى بسازد پس ، بگويد : « زوجتي طالق هي طالق طلقة هي طالق مرّة » .\r\nو اگر وكيل زوج بگويد ، پس به جاى « زوجتي » ، « زوجة موكّلي » بگويد ، و لا بد است در آن از لفظ صريح به نحوى كه ذكر شد .\r\nو اگر خواسته باشد رجوع نمايد به رجوع لفظى كه به همين اكتفا نمايد مىگويد : « رجعتك » و « راجعتك و ارتجعتك » ، و امثال اينها با قصد رجوع ، چنانچه كفايت مىكند رجوع فعلى مثل وطى و تقييل و لمس از روى شهوت به شرطى كه با قصد باشد نه مثل نائم و ساهى .\r\n\r\n[ صيغه طلاق خلع 
  ]\r\nو اما در طلاق خلع ، پس گذشت كه لا بد است از كراهت زوجه ، و كيفيت آن به اين نحو است كه زوجه چيزى بدهد به شوهر به شرطى كه آن چيز معين و معلوم بوده باشد و ماليّت داشته باشد ، چنانچه در هر فديه معتبر است ، يا آنكه إبراء نمايد او را از مهريه‌اى كه بر ذمّه او دارد از براى اينكه خلع كند و طلاق دهد او را شوهرش .\r\nپس وكيل زن مىگويد به وكيل مرد : « عن موكّلتي بذلت لموكّلك المبلغ المعلوم ليخلعها عليه و يطلّقها به » ، پس وكيل زوج بلافاصله گويد : « خلعت زوجة موكّلي على المبذول فهي طالق طلقة فهي طالق مرّة » .\r\nيا اينكه مرد يا وكيل مرد گويد : « فهي مختلعة على ما بذلت فهي طالق طلقة و هي طالق مرة » .\r\nو اگر زوج خود خواسته باشد صيغهء اول را جارى نمايد بدون أخذ وكيل پس در موضع « خلعت زوجة موكّلي » بگويد : « خلعت زوجتي » يا\r\n\r\n","description":"","footnote":"","page_name":" صيغ العقود 159 ","page_number":159},
  {"content":"\r\n\r\nبگويد : « خلعتها » ، چنانچه وكيل نيز مىتواند « خلعتها » بگويد : وكيل زن نيز در صورت عدم وكيل زوج به جاى « لموكلك » بگويد : « لك » ، و به جاى « ليخلعها » كه به صيغهء غيبت است « لتخلعها » به صيغهء خطاب بايد بگويد .\r\nو اگر آن فديه ابراء مهريه باشد پس در سؤال به جاى « بذلت لموكّلك المبلغ المعلوم » بگويد وكيل زوجه : « أبرأت ذمّة موكّلك عن مهرها المسمّى في العقد » و در جواب به جاى « على ما بذلت » بگويد : « على ما أبرات » چنانچه به جاى « على ما بذلت » جايز است بگويد : « على المبذول » و به جاى « على ما أبرأت » جايز است بگويد : « على الإبراء » و به هر تقدير فوريّت جواب شرط است .\r\nو اگر عوض خلع ابراء مهريّه و بذل شىء ديگر هر دو باشند ، پس بايد در سؤال و جواب هر دو را جمع نمايند ، به اين نحو كه وكيل زن به وكيل مرد بگويد : « عن موكّلتي بذلت لموكّلك المبلغ المعلوم و أبرأت ذمّته عن مهرها المسمّى في العقد ليخلعها عليهما و يطلّقها بهما » پس بلافاصله وكيل مرد گويد : « فهي حينئذ مختلعة على المبذول و الابراء فهي طالق طلقة فهي طالق مرّة » .\r\nمخفى نماند آنچه ذكر شد از صيغهء طلاق خلع در صورتى است كه مسبوق باشد طلاق به سؤال زوجه ، بلكه بعضى شرط دانسته‌اند سبق سؤال را به طريق مذكور و مانند آن مثل اينكه بگويد وكيل زوجه : « طلق موكّلتي على المبذول » مثلا ، يا بگويد : « اخلع موكّلتي على المبذول » مثلا ، يا بگويد : « اخلع موكّلتي على الإبراء » مثلا ، و احوط مراعات سبق است اگر چه ظاهر جواز عدم سبق است .\r\nپس جايز است كه ابتداء وكيل زوج بگويد : « زوجة موكّلي مختلعة\r\n\r\n","description":"","footnote":"","page_name":" صيغ العقود 160 ","page_number":160},
  {"content":"\r\n\r\nعلى أن تبرء ذمّة موكّلي عن مهرها المسمّى في العقد فهي طالق فهي ، طالق مرّة » پس وكيل زوجه بگويد : « وكالة عنها قبلت هكذا » يا بگويد : « وكالة عنها أبرات ذمّة موكّلك عن مهرها المسمّى في العقد » .\r\nو در صورت بذل مبلغ ، به جاى « على أن تبرأ ذمّة موكّلي عن مهرها المسمّى في العقد » مىگويد : « على أن تبذل المبلغ المعلوم لموكّلي » پس وكيل زوجه گويد : « وكالة عنها بذلت لموكّلك المبلغ المعلوم » .\r\nو در صورت جمع ميانهء ابراء و بذل ، پس بايد جمع نمايند به اين طريق كه وكيل زوج گويد : « زوجة موكّلي مختلعة على أن تبذل المبلغ المعلوم لموكّلي و أن تبرء ذمّته عن مهرها المسمّى في العقد فهي طالق طلقة فهي طالق مرّة » ، پس وكيل زوجه گويد : « وكالة عنها بذلت لموكّلك المبلغ المعلوم و أبرأت ذمّته عن مهرها المسمى في العقد » .\r\nو اجراء صيغه به نحو اصالت نيز طريقه آن از ما سبق ظاهر است .\r\nو در اشتراط ذكر لفظ طلاق بعد از لفظ خلع چنانچه در صيغ مزبوره اتفاق افتاده خلاف است ، احوط اشتراط است به نحوى كه در صيغ مزبوره رعايت شده ، چنانچه در مباراة بلا اشكال واجب لازم است ذكر طالق بعد از لفظ مبارات ، پس خلع مجرّد از لفظ طلاق بنابر احوط واقع نخواهد شد .\r\nبلى بنابر آنكه خلع نيز طلاق است كما هو الاصح عكس آن واقع مىشود ، و بذل نيز لازم مىشود به شرط حصول كراهت زوجه ، و الّا گذشت كه در صحّت آن اشكال است ، بعيد نيست صحت طلاق به نحو رجعى بودن و بطلان عوض .\r\nو صيغه آن بدين گونه است ، كه وكيل زوجه گويد : « وكالة عن موكّلتي بذلت المبلغ المعلوم لموكّلك ليطلّقها » پس وكيل زوج گويد : « هي على\r\n\r\n","description":"","footnote":"","page_name":" صيغ العقود 161 ","page_number":161},
  {"content":"\r\n\r\nالمبذول طالق هي طالق طلقة هي طالق مرّة » .\r\nو يا اينكه وكيل زوجه در صورت ابراء مهر گويد : « وكالة عن موكّلتي أبرأت ذمّة موكّلك عن مهرها المسمّى في العقد ليطلّقها به » ، پس وكيل زوج گويد : « فهي على الإبراء طالق ، هي طالق طلقة هي طالق مرّة » .\r\nو در صورت جمع ميان ابراء و اعطاء بايد جمع نمايد به نحوى كه در خلع گذشت ، پس وكيل زوجه گويد : « وكالة عن موكّلتي أبرأت ذمّة موكّلك عن مهرها المسمّى في العقد و بذلت له المبلغ المعلوم ليطلّقها بهما » پس وكيل زوج گويد : « فهي على الإبراء و المبذول طالق هي طالق طلقة هي طالق مرّة » .\r\nو صورت اجراء صيغه به نحو اصالت از طرفين يا از يك طرف از ما سبق ظاهر مىشود ، مثل اينكه در صورت جمع ميانه ابراء و اعطاء با اصالت از طرف زوجه گويد : « أبرأت ذمّتك عن مهري المسمّى في العقد و بذلت لك ما علم لتطلّقني بهما » پس مرد گويد : « فأنت على ذلك طالق » يا بگويد : « فأنت على الإبراء و المبذول طالق ، فأنت طالق طلقة فأنت طالق مرّة » .\r\nو بر اين قياس است صورت وكالت از يك طرف و اصالت از يك طرف ديگر .\r\n\r\n[ صيغه‌هاى مبارات 
  ]\r\nو امّا صيغهء مبارات ، مثل صيغه خلع است در جميع آن چه ذكر شد ، مگر اينكه در اينجا وكيل زن « ليبارئها » بايد بگويد در موضع « ليخلعها » و وكيل شوهر يا خود شوهر « مباراة » بگويد در موضع « مختلعة » .\r\nو بعيد نيست جواز ذكر « إبانة » مكان « مباراة » ، كه وكيل زوجه به\r\n\r\n","description":"","footnote":"","page_name":" صيغ العقود 162 ","page_number":162},
  {"content":"\r\n\r\nجاى « ليبارئها » بگويد : « ليبينها » و وكيل شوهر يا خود شوهر در موضع « مباراة » بگويد : « مبانة » .\r\nو همچنين زوجه در موضع « اخلعنى » بگويد : « بارئنى » و وكيل زوجه در موضع « اخلع موكلتى » بگويد : « بارئ موكلتى » مثلا ، و على هذا القياس .\r\nو همچنين جميع آن چه اعتبار و شرط شده است در خلع در اينجا نيز معتبر و شرط است ، علاوه بر آن چند چيز در مباراة اعتبار شده كه در خلع اعتبار نشده و به همين جهت فرق حاصل مىشود ميان خلع و مبارات .\r\nاوّل : از آن چند چيزى كه اعتبار شد در اينجا و در خلع اعتبار نشده :\r\nكراهت صريحه از طرفين است ، چنانچه گذشت .\r\nدوّم : آنكه فديه بايد به قدر مهر يا كمتر باشد نه زيادتر ، به خلاف خلع كه اين شرط در آن معتبر نيست .\r\nسوّم : اجماع اصحاب بر وجوب ذكر طلاق است بعد از لفظ مباراة ، دون خلع ؛ كه در لزوم آن بعد از لفظ خلع خلافى است ، اگر چه احوط رعايت است ، چنان كه گذشت .\r\nچهارم : جواز ذكر « ابانه » است در موضع مباراة دون خلع ، اگر چه رعايت احتياط طريق سداد و نجات است ، و اللّه العالم بحقائق الأحكام .\r\n\r\n","description":"","footnote":"","page_name":" صيغ العقود 163 ","page_number":163},
  {"content":"\r\n . \r\n","description":"","footnote":"","page_name":" صيغ العقود 164 ","page_number":164},
  {"content":"\r\n\r\n\r\nمقصد بيست و سوّم در بيان چند امر است\r\n\r\nامر اوّل در ظهار است\r\nو صيغه آن اين است كه زوج بگويد به زوجه‌اش در حضور عدلين بعد از تحقق ساير شروطى كه ذكر مىشود : « أنت عليّ كظهر أميّ » يا بگويد :\r\n« زوجتى عليّ كظهر أمّي ، او « اختي » او « بنتي » مثلا ، و هرگاه در موضع « أنت عليّ » بگويد : « أنت منّي » يا بگويد : « أنت عندي » يا بگويد : « أنت معي » نيز كافى است در تحقق ظهار .\r\nو همچنين است اقتصار به گفتن : « أنت كظهر أمّي » ، به خلاف اينكه هرگاه بگويد : « أنت عليّ كأمّي » زيرا كه اين كافى نيست در وقوع ظهار .\r\nو شرط است كه به لفظ « ظهر » واقع شود ، پس غير آن لفظ اعتبار ندارد ، و اقوى وقوع ظهار است به تشبيه به محرّمات رضاعيه نيز چنانچه در محرّمات نسبيه است ، بلكه بمصاهرة نيز بعضى قائلند ، پس احتياط را رعايت بايد نمود ، و اعتبار ندارد تشبيه به أب و اجنبيّه و خواهر زن على الأقوى .\r\nبدان كه معتبر است در ظهار شروطى كه اعتبار شده در طلاق ، مثل\r\n\r\n","description":"","footnote":"","page_name":" صيغ العقود 165 ","page_number":165},
  {"content":"\r\n\r\nاشتراط حضور عدلين با استماع ايشان ، و بودن ضعيفه خالى از حيض و نفاس با حضور زوج و عدم حمل ، و بودن در طهر غير مواقعه ، و اينكه شخص كامل باشد به بلوغ و عقل و قصد و اختيار ، و در صحت ظهار و وقوع آن در منقطعة و موطوءة به ملك يمين خلاف است ، احوط بلكه اقوى صحت و وقوع است .\r\nو در اشتراط دخول نيز خلاف است ، اقوى اشتراط است ، و نيز بايد دانسته شود كه بعد از اجراء صيغه ظهار حرام است بر مظاهر و طى مظاهره قبل از كفّاره دادن ، و كفاره آن عتق رقبه است با امكان ، و إلّا صيام شهرين متتابعين است ، و اگر قادر بر آن نيز نباشد بايد اطعام شصت مسكين نمايد ، پس ترتيب مزبور معتبر است .\r\nو اگر عاجز از كفاره مزبوره باشد اجتزاء به استغفار خالى از قوت نيست ، اگر چه احوط عدم اكتفاء به آن است ، پس مجامعت ننمايد تا وقتى كه كفاره بدهد بعد از تمكن از آن ، و اگر قبل از تكفير وطى كند دو كفاره لازم است ، يكى به جهت ظهار ، و يكى ديگر به جهت وطى قبل از تكفير ، بلكه احوط لزوم كفاره است به مجرّد عزم بر وطى اگر چه وطى واقع نشود ، لكن اقوى اين است كه استقرار نمىيابد وجوب كفاره مگر به وطى .\r\nو اگر نسيانا وطى واقع شود چيزى بر ناسى نخواهد بود ، و اما جاهل به حكم مسأله ، پس اقوى اين است كه معذور نباشد .\r\nو اگر وطى قبل از تكفير مكرّر واقع شود كفّاره وطى نيز به تكرر آن مكرّر مىشود ، پس اگر دو وطى حاصل شود سه كفاره لازم است ، دو كفاره به جهت دو وطى و يكى به جهت ظهار ، و اگر سه دفعه وطى به عمل آورد چهار كفاره لازم مىشود كه سه كفاره جهت سه وطى و يكى\r\n\r\n","description":"","footnote":"","page_name":" صيغ العقود 166 ","page_number":166},
  {"content":"\r\n\r\nبه جهت ظهار و هكذا .\r\nو فرقى نيست در حكم مزبور ما بين اينكه كفارهء وطى را بعد از هر وطى بدهد و بعد وطى ديگر به عمل آورد يا نه ، پس مادامىكه كفاره ظهار را نداده به عدد وطى كفاره متكرّر مىشود ، و امّا كفاره ظهار متكرّر نمىشود به تكرّر وطى ، بلى به تكرّر صيغه ظهار مكرّر مىشود مادامىكه قصد تأكيد نداشته باشد .\r\nو اگر بعد از وقوع ظهار طلاق دهد آن ضعيفه مظاهره را خواه به طلاق رجعى باشد يا به طلاق بائن ، و عدّه‌اش نيز منقضى شود پس حلال مىشود ضعيفه بر او بدون كفاره ، يعنى مىتواند كه او را به عقد خود درآورد بدون كفاره ، بلى اگر در زمان عدّه رجوع نمايد پس كفاره نيز عود مىنمايد به اين معنى كه حرام است وطى او مادامىكه كفّاره نداده است مثل صورت قبل از طلاق .\r\n\r\nامر دوّم در ايلاء است\r\nو آن عبارت است از قسم خوردن بر ترك وطى زوجه دائمه مدخول بها قبلا يا مطلقا به ترك ابدى ، يا بدون تقييد به قيدى ، يا با تقييد به زياده بر چهار ماه به جهت إضرار به ضعيفه .\r\nو معتبر است در مولي : كمال به بلوغ و عقل و اختيار و قصد به مدلول لفظ ، و در زوجه معتبر است : زوجيّت و دخول .\r\nو در وقوع ايلاء در منقطعة خلاف است ، عدم وقوع چنان كه مشهور است خالى از قوّت نيست ، لكن رعايت احتياط طريق نجات است ، و همچنين اقوى عدم وقوع ايلاء است در موطوئه به ملك يمين .\r\n\r\n","description":"","footnote":"","page_name":" صيغ العقود 167 ","page_number":167},
  {"content":"\r\n\r\nو صيغه آن در صورت اطلاق به اين نحو است كه زوج بگويد : « و اللّه لا اجامعك » يا بگويد : « و اللّه لا وطيتك » .\r\nو در صورت تقييد به ابديت بگويد : « و اللّه لا اجامعك أبدا » ، يا بگويد : « و اللّه لا وطئتك أبدا » .\r\nو در صورت تقييد به زياده بر چهار ماه مىگويد : « و اللّه لا وطيتك خمسة أشهر » مثلا يا اينكه مىگويد : « و اللّه لا اجامعك حتّى أذهب إلى مكّة » مثلا ، در صورتى كه زياده بر چهار ماه طول كشد رفتن به مكّه با برگشتن از آن .\r\nو منعقد نمىشود ايلاء مثل مطلق يمين مگر به اسماء مختصّه به خداوند عزّ و جل يا به اسمى كه غالب باشد اطلاق آن بر حضرت بارى تعالى ، و همين كه ايلاء واقع شد با تحقق شرايط ، پس اگر وطى كند در اثناء زمانى كه قسم خورد بر ترك وطيش در آن زمان ، واجب مىشود بر او كفّارهء يمين - كه عبارت از عتق رقبه يا إطعام ده مسكين يا كسوه ده مسكين بوده باشد - مگر در صورتى كه وطيش نسيانا يا جنونا يا شبهة واقع شود ، پس در اين صور كفّاره لازم نمىشود ؛ به جهت عدم حنث .\r\nو متكرّر نمىشود كفاره به تكرّر صيغه ايلاء ، خواه به قصد تأكيد باشد يا به قصد تأسيس ، اگر چه احوط در صورت تأسيس تكرّر است مگر با تغاير زمان ايلاء نه زمان صيغه ، پس در صورت اتّحاد زمان صيغه با تغاير زمان ايلاء مثل اينكه بگويد : « و اللّه لا وطيتك ستّه أشهر فاذا انقضت فو اللّه لا وطيتك سنة » بنابر قول به وقوع ايلاء با تعليق بر صفت - چنانچه احوط است - مكرّر مىشود كفاره هرگاه حنث به عمل بيايد .\r\nبه خلاف ظهار ، كه اقوى لزوم تعدّد كفاره است به تعدّد صيغه آن ،\r\n\r\n","description":"","footnote":"","page_name":" صيغ العقود 168 ","page_number":168},
  {"content":"\r\n\r\nخواه در مجلس واحد باشد يا نه ، مادامىكه قصد تأكيد نداشته باشد چنانچه گذشت .\r\nو بالجمله ، بعد از وقوع ايلاء از براى زوجه است در صورت امتناع زوج از وطى كه مرافعه نمايد به سوى حاكم شرع ، پس در اين صورت حاكم شرع چهار ماه او را مهلت مىدهد بعد از ان اجبار مىنمايد او را بر وطى يا بر طلاق ، و اگر امتناع از هر دو نمايد أمر را بر او تنگ مىكند در مطعم و مشرب هر چند به حبس باشد ، تا اينكه احد أمرين را اختيار نمايد ، و نمىرسد حاكم را كه او را اجبار نمايد بر يكى معين ، بلكه او را مخيّر مىسازد بين الأمرين .\r\nو اقوى بلكه مشهور اين است كه مبدء چهار ماه بايد از حين ترافع باشد نه از حين وقوع ايلاء .\r\nبدان كه زايل مىشود حكم ايلاء به طلاق بائن ، به خلاف طلاق رجعى كه حكم ايلاء زايل نمىشود به آن مگر بعد از انقضاء عدّه طلاق ، و همچنين زائل مىشود حكم ايلاء هرگاه جاريه غير را - كه به عقد دوام گرفته بود - بخرد ، بعد از ابتياع آزاد نمايد او را ، و بعد از عتق تزويج نمايد او را ؛ به جهت بطلان عقد اوّل به مجرّد خريدن ، و تزويج بعد از عتق حكم جديد است از قبيل تزويج بعد از طلاق بائن .\r\n\r\nامر سوّم در لعان است\r\nو آن در لغت عبارت است از مباهلهء مطلقه ، و در عرف شرع شريف عبارت است از مباهلهء ميان زن و شوهر در ازاله حد يا نفى ولد به لفظ مخصوص نزد حاكم شرع يا نزد قائم مقام او .\r\n\r\n","description":"","footnote":"","page_name":" صيغ العقود 169 ","page_number":169},
  {"content":"\r\n\r\nو سبب لعان دو چيز است :\r\nيكى : اين است كه زوج زوجه محصنه - يعنى عفيفه - خود را كه دخول كرده باشد نسبت دهد به زنا ، خواه در قبل باشد يا دبر ، مشروط به اينكه ادّعاى مشاهده زنا نمايد با عدم بيّنه ، و به اينكه زوجه سالم باشد از خرس و صمم - يعنى گنگى و كرى - ، و اگر يكى از اين شروط مفقود باشد حدّ بايد جارى شود بر قاذف و لعان در اين صورت واقع نمىشود شرعا .\r\nبلى در صورتى كه زوجه غير محصنه ( باشد ) يعنى صاحب عفت نباشد پس حكم قذف تعزير است نه حدّ ، و اگر بينه شرعيّه مثبته زنا داشته باشد مشروع نيست لعان .\r\nو سبب دوّم : نفى ولد خود نمايد ، يعنى انكار نمايد كسى را كه در فراش او ولادتش واقع شده باشد با تحقق شروط الحاق ولد به شخص منكر و نافى ، در وقتى كه مسبوق نباشد انكار او به اعتراف او بر ولديّت آن ولد ، و الّا مشروعيت ندارد لعان .\r\nو شرط است در ملاعن و ملاعنه كه كامل باشند به بلوغ و عقل ، و شرط نيست عدالت و حريت ملاعن .\r\nو امّا صيغه لعان بعد از تحقق شرايط مزبوره اين است كه زوج چهار مرتبه به تلقين حاكم شرع يا به تلقين منصوب او در صورت قذف بگويد :\r\n« أشهد باللّه أنّي لمن الصادقين فيما رميت زوجتي به من الزنا » ، و بعد در مرتبه پنجم بايد بگويد : « لعنة اللّه عليّ إن كنت من الكاذبين » . پس در اين صورت حكم قذف كه حدّ است از زوج زايل مىشود ، و آن زوجه مستحق حدّ شرعى مىشود مگر اينكه او نيز ازاله حد از خود نمايد به گفتن چهار مرتبه به تلقين حاكم يا منصوب او « أشهد باللّه إنّه لمن الكاذبين فيما رماني به » و در مرتبه پنجم بايد بگويد : « أنّ غضب اللّه\r\n\r\n","description":"","footnote":"","page_name":" صيغ العقود 170 ","page_number":170},
  {"content":"\r\n\r\nعليّ إن كان من الصادقين » .\r\nو اگر قذف با نفى ولد هر دو جمع شود ، پس زوج بايد اضافه نمايد در آخر صيغه شهادت در هر يك از چهار مرتبه لفظ : « و أنّ هذا الولد من زنا و ليس منّي » را ، و اگر نفى ولد كند بدون قذف پس بايد اكتفا نمايد زوج به گفتن چهار مرتبه : « أشهد باللّه أنّى لمن الصادقين في نفي الولد » و در مرتبه پنجم نيز بگويد : « أنّ لعنة اللّه عليّ إن كنت من الكاذبين » .\r\nو لا بدّ است از ذكر شهادت و لفظ جلاله و لفظ لعن و غضب و صدق و كذب ، به عربيّت ، و تقدّم مرد بر زن ، و اداء شهادت و لعن به همين ترتيب و طريقى كه ذكر شد ، و همچنين لا بدّ است بنابر مشهور در وقت اداء شهادت و لعن هر يك ، از بودن هر دو ايستاده .\r\nو هر يك از زوجين اگر نكول و امتناع نمايد از لعان پس بايد حدّ بر او جارى شود ، چنانچه اگر زوجه نيز اعتراف و تصديق نمايد در قذف ، حكم لعان از او ساقط مىشود كه بايد حدّ جارى شود بر او ، و اگر حامله باشد بايد صبر نمايند تا زمانى كه وضع حمل نمايد آن وقت حدّ بر او جارى كنند .\r\n\r\nامر چهارم [ در عتق است 
  ]\r\nبدان كه صيغه عتق - يعنى آزادى - از شخص جايز التصرّف اين است كه با قصد قربت و إنشاء بگويد : « أنت حرّ لوجه اللّه » يا به جاى « أنت » بگويد : « عبدي فلان » يا بگويد : « هذا » .\r\nو در گفتن « عتيق » يا گفتن : « معتق » در موضع « حرّ » خلاف است ، اكتفاء به آن اگر چه خالى از قوّت نيست در وقوع عتق ، و لكن احوط و\r\n\r\n","description":"","footnote":"","page_name":" صيغ العقود 171 ","page_number":171},
  {"content":"\r\n\r\nاولى اختيار لفظ « حرّ » است بر غيرش ، و امّا غير اين الفاظ اعتبارى ندارد شرعا در وقوع عتق ، اگر چه صريح باشد در ازاله رق .\r\nو اگر آن بنده مؤنث باشد ، به جاى « حرّ » بگويد : « حرّة » يا بگويد :\r\n« معتقة » ، بلى چون لفظ عتيق وزن فعيل است و تذكير و تأنيث در او يكسان است ، جايز است در مؤنث نيز اكتفا به آن ، چنانچه جايز است « عتيقه » نيز در وقتى كه مؤنث باشد .\r\nو شرط است در عتق غير تدبير كه صيغهء آن معلّق بر شرط نباشد ، مثل اينكه بگويد - مثلا - : « إن دخلت الدار فأنت حرّ » ، بلى اقتران به شرط ضرر ندارد مثل اينكه بگويد : « أنت حرّ على أنّ عليك خدمة سنة » مثلا ، يا بگويد : « على أنّ عليك مائة درهم » ، بلى در اين اخيرى شرط است در وقوع عتق قبول عبد ، و الّا باطل مىشود عتق ، به خلاف اوّل كه قبول عبد شرط نيست .\r\nو بايد عتق بر كلّ يا بر جزء مشاع مثل نصف و ثلث و نحو آن واقع شود ، نه بر مثل دست و پا مثلا .\r\nبدان كه در مولاى معتق شرط است : بلوغ و اختيار ، و رشد ، و قصد به عتق ، و قصد قربت ، و عدم حجر به فلس يا به مرض در زائد بر ثلث ، و اين است معنى جايز التصرّف كه اشاره و ذكر شد .\r\nو نيز بايد دانست كه عتق فضولى رأسا باطل است بالاجماع ، پس فايده ندارد اجازه مالك .\r\n\r\n","description":"","footnote":"","page_name":" صيغ العقود 172 ","page_number":172},
  {"content":"\r\n\r\n\r\n[ صيغه‌هاى تدبير 
  ]\r\nو امّا تدبير كه عبارت است از عتق مملوك كه معلق باشد بر وفات مولاى او يا معلق بسازد مولاى او عتق او را بر وفات كسى كه خدمت آن عبد را قرار داده باشد از براى آن كس ، پس صيغه آن نيز از شخص جايز التّصرّف اين است كه بگويد : « أنت حرّ بعد وفاتي » ، يا بگويد : « إذا متّ فأنت حرّ » مثلا ، و فرقى نيست در وقوع آن ميان ادوات شرط .\r\nبدان كه تدبير بر دو قسم است يكى مطلق است ، و صيغه آن به نحوى است كه ذكر شد ، و قسم ديگر مقيّد است ، مثل اينكه بگويد : « إذا متّ في سفري هذا أو في سنتي هذه أوفي مرضي أو شهري أو بلدي فأنت حرّ » .\r\nو واقع نمىشود تدبير نيز هرگاه معلّق شود بر شرطى مثل قدوم حاجّ و طلوع شمس .\r\n\r\n[ صيغه‌هاى كتابت 
  ]\r\nو امّا كتابت ، پس آن عبارت است از معامله مستقله ما بين عبد و مولايش به غير بيع ، به اين طريق كه قرار دهد مولا به عبدش كه « مكاتب مىنمايم تو را بر فلان مبلغ كه آن را بدهى از زمان معينى تا زمان معينى تا آنكه آزاد باشى » ، و عبد نيز قبول نمايد .\r\nو اين عقدى است لازم از طرفين ، خواه كتابت مطلقه باشد يا مشروطه بنابر اصح ، پس بر عبد لازم است سعى در اداء مال الكتابه به قسمى كه اگر مماطله و امتناع نمايد اجبارش مىنمايد .\r\nو باطل مىشود كتابت به تقايل و به ابراء از مال الكتابه نيز ، بلى در صورت ابراء منعتق مىشود به مجرّد ابراء ، چنانچه به اعتاق باطل مىشود\r\n\r\n","description":"","footnote":"","page_name":" صيغ العقود 173 ","page_number":173},
  {"content":"\r\n\r\nمكاتبه ، و حاصل مىشود عتق به نفس اعتاق .\r\nو همچنين باطل مىشود كتابت به عجز عبد از اداء مال الكتابه در كتابت مشروطه .\r\nو بالجمله ، كتابت بر دو قسم است : يكى كتابت مطلقة ، و يكى ديگر كتابت مشروطه .\r\nاما كتابت مطلقه ، پس صيغهء آن به اين نحو ، مثلا بايد خوانده شود كه مولا در ايجاب گويد : « كاتبتك على ألف درهم - مثلا - و أجّلتك فيها شهرا على أن تؤدّي جميعها عند آخر الشهر - مثلا - فان أدّيت فأنت حرّ » .\r\nو لا بدّ است از قبول عبد به لفظ : « قبلت » يا نحو آن از هر چيز كه دلالت بر قبول نمايد .\r\nو امّا كتابت مشروطه ، پس صيغهء آن به اين نحو است كه مولا - مثلا - بگويد به عبدش در ايجاب : « كاتبتك على أن تؤدّي ألف درهم من هذا الوقت إلى آخر الشهر الفلاني ، فان أدّيت فانت حرّ و إن عجزت فأنت رد في الرّق » ، و عبد بلافاصله بگويد : « قبلت » يا نحو آن از هر لفظى كه دلالت بر قبول كند .\r\n\r\nامر پنجم در بيان صيغهء قسم و نذر و عهد است\r\nامّا قسم ، پس صيغه آن اين است كه حالف بگويد : « و اللّه لافعلنّ كذا أو ذمّتي بريء من كذا » و همچنين منعقد مىشود قسم به هر يك از لفظ « تاللّه » ، و « باللّه » ، و « هاللّه » ، و « أيمن اللّه » ، و « أيم اللّه » ، و « م اللّه » ، و « من اللّه » ، و « الذي نفسي بيده » ، و « مقلّب القلوب و الأبصار » ، و « الأوّل الذي ليس كمثله شيء » ، و « الذي فلق الحبّة و برىء\r\n\r\n","description":"","footnote":"","page_name":" صيغ العقود 174 ","page_number":174},
  {"content":"\r\n\r\nالنسمة » و « الرحمن » و « القديم » و « الأزلي » ، و امثال اينها از اسماء مختصه به ذات مقدسه .\r\nيا اسمائى كه منصرف است اطلاق آنها به سوى ذات مقدسه حضرت بارى تعالى مثل : « الربّ » و « الخالق » و « الرازق » .\r\nو شرط است در حالف كمال به بلوغ و عقل و اختيار و قصد يمين در جميع صيغ مزبوره .\r\nو در صحّت يمين از كافر خلاف است ، اقوى صحّت است .\r\nو اقوى اينكه منعقد نمىشود يمين ولد با وجود والد ، مگر به اذنش ، و اگر مبادرت نمايد ولد در يمين قبل از صدور إذن از والد از براى والد است كه حل آن يمين نمايد به شرطى كه قسم او در فعل واجبى يا ترك محرّمى نباشد .\r\nو همچنين است يمين زوجه بدون اذن زوج ، و يمين مملوك بدون اذن مولايش ، پس از براى زوج و مولا است كه حل نمايند .\r\nو متعلّق يمين بايد يا فعل واجبى يا مندوبى ، يا ترك حرام و مكروهى باشد ، يا فعل و ترك مباحى باشد به شرطى كه مساوى باشد - يعنى مخالفت يمين در آن مباح اولويّت نداشته باشد در دين يا در دنيا - و الّا آنچه اولى و خير است آن را اختيار مىكند بدون اثم و كفّارة .\r\nو كفّارهء مخالفت يمين در ايلاء گذشت .\r\nو امّا نذر ، پس صيغهء آن به اين نحو است كه ناذر بگويد مثلا : « إن شفا اللّه مريضي فللّه عليّ صدقة درهم على المسكين » أو « صوم يوم » و از اين قبيل است هرگاه بگويد : « إن وفّقني اللّه للحجّ أو أعطاني مالا أو أعانني على منع النّفس من المعصية فللّه علىّ صدقة » أو « نذر البرّ و الطاعة » و هرگاه بگويد به قصد منع نفس از معصيت : « إن عصيت اللّه فللّه\r\n\r\n","description":"","footnote":"","page_name":" صيغ العقود 175 ","page_number":175},
  {"content":"\r\n\r\nعليّ صدقة » نيز منعقد مىشود نذر .\r\nو در انعقاد نذر به غير شرط كه متبرّع باشد شخص ناذر به آن نذر مثل اينكه بگويد : « للّه عليّ أن أصوم غدا » خلاف است ، اقوى انعقاد و صحت آن است .\r\nبدان كه شرط است در ناذر كمال به بلوغ و عقل و اختيار و قصد ، پس نذر بدون قصد لغو است .\r\nو شرط است در انعقاد نذر زوجه إذن زوجش ، و همچنين است نذر مملوك كه انعقادش مشروط است به إذن مولا ، پس اگر مبادرت نمايند از براى زوج و مولاست كه فسخ نمايد ، و همچنين است نذر ولد بدون اذن والد چنانچه در يمين گذشت .\r\nو شرط است در صيغه نذر نطق به لفظ جلاله به نحوى كه ذكر شد ، پس اگر بگويد : « عليّ كذا » لازم نخواهد شد ، و همچنين اگر قلبا نذر كند بدون تلفظ به صيغه ، اقوى عدم انعقاد است ، اگر چه احوط و اولى اتيان به آن است .\r\nو بايد كه متعلّق نذر طاعت و أمر راجحى باشد ، و در مباح كه رجحانى در فعل و ترك آن نباشد به هيچ وجه ، خلاف است ، احوط انعقاد است ، و امّا در مرجوح پس عدم انعقاد خالى از قوّت نيست .\r\nو نيز بايد كه متعلّق نذر مقدور شخص ناذر باشد ، پس منعقد نمىشود با عجز ، بلكه ساقط مىشود وجوب وفاء به نذر هرگاه حادث شود عجز بعد از انعقاد نذر .\r\nو امّا كفارهء مخالفت نذر ، پس اقوى اين است كه همان كفّاره شهر رمضان در آن ثابت است .\r\n\r\n","description":"","footnote":"","page_name":" صيغ العقود 176 ","page_number":176},
  {"content":"\r\n\r\nو امّا صيغه عهد اين است كه معاهد بگويد : « عاهدت اللّه متى كان كذا فعليّ كذا » يا بگويد : « عليّ عهد اللّه إنّه متى كان كذا فعليّ كذا » يا بگويد : « عليّ عهد اللّه أن أفعل كذا إن كان كذا » .\r\nو در صيغه عهد بدون شرط بگويد : « عليّ عهد اللّه أن أفعل كذا » .\r\nبدان كه عهد نيز مثل نذر است در جميع آنچه ذكر شد در نذر ، از شروط و احكام و فروع و كفارهء مخالفت و غير آن ، بلى اشكال در انعقاد عهد در أمر مباح ، و رعايت احتياط در كفّاره مخالفت آن در مباح بيشتر است از اشكال در نذرى كه متعلّق آن مباح باشد .\r\nو در عهد قلبى خلاف است ، عدم انعقاد اگر چه خالى از قوّت نيست ، لكن احوط و افضل وفاء به آن است .\r\n\r\nامر ششم در بيان صيغهء أخذ به شفعه ، و عقد ضمان جريره ، و ابراء ، و صورت حكم حاكم است .\r\n\r\nامّا أخذ به شفعه پس آن بر دو قسم است :\r\n\r\nيكى : فعلى است ،\r\nو آن به اين نحو است كه شفيع أخذ نمايد آن حصهء شريك را كه به بيع فروخته بود به شخص اجنبى ، و مىدهد مثل همان ثمن را كه عقد بر آن واقع شده اگر ثمن مثلى باشد .\r\nو اگر ثمن قيمى باشد قيمت را مىدهد بنابر اقوى ، نه اينكه حقّ شفعه ساقط شود در اين صورت چنانچه بعضى به اين قائل شده‌اند .\r\n\r\nو قسم ديگر : لفظى است ،\r\nو آن حاصل مىشود به گفتن : « أخذته » يا به گفتن : « تملّكته » ، يا به گفتن : « أخذت بالشفعة » ، و امثال اينها از الفاظى كه دلالت بر أخذ به شفعه نمايد .\r\n\r\n","description":"","footnote":"","page_name":" صيغ العقود 177 ","page_number":177},
  {"content":"\r\n\r\nو شرط است در ثبوت حق شفعه كه آن حصهء شريك به بيع منتقل شده باشد به مشترى ، نه به صلح و غيره .\r\nو نيز شرط است در ثبوت كه شركت ميان دو نفر باشد ، نه زيادتر ، بنابر مشهور .\r\nو نيز شرط است در أخذ به شفعه علم شفيع به قدر ثمن و مثمن هر دو جنسا و وصفا .\r\nو واجب است كه اوّلا تسليم ثمن نمايد به مشترى مگر اينكه راضى كند مشترى را به صبر ، پس واجب نيست بر مشترى دفع مبيع قبل از دفع ثمن ، بلى اگر شفيع ادّعا نمايد كه ثمن غايب است تا سه روز مهلت مىدهند او را ، اگر بعد از روز سوّم حاضر ننمايد ثمن را ، باطل مىشود حقّ شفعه .\r\nو اگر ادّعا كند بودن ثمن را در بلد ديگر ، پس مهلت داده مىشود به قدر ذهاب و اياب با سه روز ، مادامىكه متضرر نشود مشترى ، و إلّا امهال ساقط است .\r\nو نيز شرط است در ثبوت شفعه قدرت شفيع بر بذل ثمن به مشترى ، پس شفعه نيست از براى عاجز از بذل ، و نه از براى ممتنع از دفع با قدرت .\r\nو نيز شرط است اسلام شفيع در وقتى كه مشترى مسلم باشد .\r\nو ثابت مىشود شفعه از براى غايب و صبىّ و مجنون و سفيه نيز ، و وليّ ايشان أخذ به شفعه مىنمايد با رعايت غبطه ايشان ، مگر در غايب كه خود أخذ مىنمايد وقتى كه حاضر شد ، و اگر وليّ صبىّ و مجنون و سفيه در موضع ثبوت ترك أخذ به شفعه نمايد پس از براى ايشان است كه وقتى كه كامل شدند أخذ به شفعه نمايند مشروط آنكه ترك وليّ از باب عدم مصلحت نباشد ، و الّا نمىرسد ايشان را كه أخذ به شفعه نمايند .\r\n\r\n","description":"","footnote":"","page_name":" صيغ العقود 178 ","page_number":178},
  {"content":"\r\n\r\nو مستحقّ مىشود شفيع أخذ به شفعه را به نفس عقد بيع ، و نمىرسد او را كه أخذ بعضى نمايد دون بعضى ، بلكه بايد جميع را أخذ كند و يا جميع را بگذارد ، و مشهور اين است كه حقّ شفعه فورى است پس همين كه عالم شد اگر اهمال كند باطل مىشود شفعه .\r\nو بايد دانست كه ساقط نمىشود شفعه به عقود لاحقهء متأخّره از بيع كه از مشترى بعد از بيع صادر شده ، بلكه از براى شفيع است ابطال همهء آن عقود و أخذ به بيع اوّل ، چنانچه از براى او است كه اجازهء بيع اوّل نمايد و أخذ به شفعه نمايد نسبت به بيع ثانى ؛ زيرا كه هر يك از دو بيع سبب تامّ‌اند در ثبوت شفعه ، پس اگر أخذ شفعه به عقد أخير نمايد عقود متقدّمه صحيح خواهد بود ، و اگر أخذ به اول نمايد عقود لاحقه باطل خواهد بود ، و در أخذ به وسط ، ماقبلش صحيح ، و ما بعدش باطل خواهد بود .\r\nو نيز بايد دانست كه شفيع أخذ مبيع را از مشترى مىنمايد نه از بايع .\r\n\r\nو امّا عقد ضمان جريره\r\nعقدى است از عقود لازمه ، لا بد است از ايجاب و قبول ، پس احد متعاقدين بگويد : « عاقدتك على أن تنصرني و أنصرك و تدفع عنّي و أدفع عنك و تعقل عنّي و أعقل عنك و ترثني و أرثك » پس آن ديگرى بگويد : « قبلت هكذا » و چون اين عقد از عقود لازمه است پس معتبر است در آن هر چيزى كه در ساير عقود لازمه اعتبار شده .\r\n\r\nو امّا إبراء\r\nپس صيغهء آن به اين نحو است كه شخص ابراءكننده - كه صاحب حقّ است - بگويد : « أبرأت ذمّتك من حقّي » يا بگويد : « أسقطت حقّي » ، و امثال آن ، و آن ديگرى احتياطا بگويد : « قبلت » اگر چه عدم رعايت قبول خالى از قوّت نيست ؛ به جهت اينكه ابراء از ايقاعات است نه از عقود .\r\n\r\n","description":"","footnote":"","page_name":" صيغ العقود 179 ","page_number":179},
  {"content":"\r\n\r\nو اگر به غير عربى ايجاب و قبول را اجارى نمايند نيز كافى است .\r\n\r\nو امّا صورت حكم حاكم كه حرام است نقض آن ،\r\nاين است كه بگويد حاكم شرع با قصد انشاء : « حكمت بكذا » ، يا بگويد : « أنفذت » ، يا بگويد : « أمضيت » ، يا بگويد : « ألزمت » ، يا بگويد : « ادفع إليه ماله » ، يا بگويد : « أخرج من حقّه » ، يا اينكه أمر كند او را مثلا به بيع و نحو آن .\r\nو بالجمله ، اگر به فارسى ترجمهء اينها را بگويد نيز كافى است ، و هرگاه بگويد : « ثبت عندي حقّك » و نحو اين حكم نخواهد بود .\r\nبدان كه فرق ميان حكم و فتوى اين است كه متعلّق حكم نمىباشد مگر شخصى و جزئى ، به خلاف متعلق فتوى كه آن كلّى است ، و امّا حكم به حجر به سبب سفه يا فلس قسمى است از حكم .\r\nو امّا أخذ مال كسى را جهت طلبى كه از او دارد مقاصّه است ، و در موضع جواز مقاصّه شرط نيست در آن لفظى ، بلكه كفايت مىكند در آن فعلى كه مقترن باشد به چيزى كه دلالت نمايد بر اراده آن ، اگر چه اتيان به صيغهء دالّهء بر اين أولى است ، چنانچه اولى و احوط اذن حاكم شرع است در تقاصّ اگر چه عدم اشتراط خالى از قوّت نيست ، و اللّه العالم .\r\n\r\n","description":"","footnote":"","page_name":" صيغ العقود 180 ","page_number":180},
  {"content":"\r\n\r\n\r\nخاتمه در خطب نكاح است\r\nدر بيان بعضى از خطب عقد نكاح است و آن به چند قسم إنشاء « 1 » شده ، از آن جمله اين است :\r\nبسم اللّه الرحمن الرحيم الحمد للّه الذي خلق من الماء بشرا فجعله نسبا و صهرا و كان ربّك قديرا ، و صلى اللّه على أشرف المرسلين محمد الذي جعله اللّه سراجا و قمرا منيرا ، و أهل بيته الذين اذهب اللّه عنهم الرجس و طهّرهم تطهيرا .\r\nأمّا بعد ، فقد قال اللّه تبارك و تعالى و قوله الحق و الصدق : «  وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ ، وَ اللَّهُ واسِعٌ عَلِيمٌ  » ، و قال رسول اللّه صلى اللّه عليه و آله : « تناكحوا و تناسلوا تكثروا فإنيّ أباهي بكم الامم يوم القيامة و لو بالسقط » ، و الصلاة على اشرف الأنبياء و المرسلين محمد و عترته المعصومين .\r\nو از جملهء آن اين است :\r\nبسم اللّه الرحمن الرحيم الحمد للّه ربّ العالمين ، خالق من في السماوات و الأرضين ، الذي أحسن\r\n\r\n\r\n","description":"","footnote":"\r\n( 1 ) لازم به تذكر است كه انشاء اين خطب از معصومين سلام الله عليهم نيست بلكه استفاده‌اى است ذوقى از آيات و روايات مربوط به نكاح .\r\n","page_name":" صيغ العقود 181 ","page_number":181},
  {"content":"\r\n\r\nكلّ شيء خلقه و بدأ خلق الإنسان من طين ، ثمّ جعل نسله من سلالة من ماء مهين ، و صيّرهم قبائل و شعوبا فارهين ، و كرّمهم على كثير من خلقه و فضّلهم على العالمين ، و خلق لهم ما في الأرض جميعا ، و جعلهم بالحكمة ناطقين ، فبعث فيهم الأنبياء و المرسلين ، و العلماء الراسخين ، ليعلموا معالم دينه المبين ، و يقفوا مآثر شرعه المتين ، ليهلك من هلك عن بيّنة و يحيى من حيّ عن بيّنة ، فتبارك اللّه أحسن الخالقين ، و النكاح برأفته و أحلّ لهم الزواج و النكاح برأفته و رحمته لتكون ذريتهم من الباقين ، و حرم الزنا و السفاح بعدله و حكمته ؛ حفظا لأنساب البنات و البنين ، ذلكم اللّه ربكم لا إله إلّا هو فاعبدوه مخلصين له الدين و كونوا لآلائه ذاكرين ، و لنعمائه شاكرين ، و الحمد للّه رب العالمين ، و صلّى اللّه على أشرف الأنبياء و المرسلين ، و أفضل الأوصياء المرضيين محمّد المحمود في السماوات و الأرضين ، المبعوث على البريّة أجمعين ، الذي أودع اللّه نوره في أصلاب المؤمنين ، من آبائه الأوّلين ، و جعل له من ذرّيته لسان صدق في الآخرين ، و على آله و عترته الطيبين الطاهرين المعصومين ، الذين أذهب اللّه عنهم الرجس و طهّرهم تطهيرا ، و أصحابه الذين استقاموا على ملّته و لم يغيّروا سنته و سبقوا بإدراك صحبته على التابعين ، و نشهد أن لا إله إلّا اللّه وحده لا شريك له و أنّ محمدا عبده و رسوله شهادة تسرّ قلوب المؤمنين و تقصم ظهور الجاحدين .\r\nأمّا بعد ، فقد أمر اللّه بالنكاح و رغّب فيه في محكم كتابه الكريم ، فقال و قوله الحق ؛ «  وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ  » و ايضا قال : «  فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  » ، و قال سيد الثقلين : « تناكحوا و تناسلوا ؛ تكثروا ، فإنّي أباهي بكم الأمم يوم القيامة و لو بالسقط » .\r\n\r\n","description":"","footnote":"","page_name":" صيغ العقود 182 ","page_number":182},
  {"content":"\r\n\r\nصدق اللّه و صدق رسوله صلى اللّه عليه و آله و نحن على ذلك من الشاهدين » .\r\nو از جملهء خطب عقد نكاح :\r\nبسم اللّه الرحمن الرحيم الحمد للّه الذي زوّج أبانا آدم بأمّنا حواء في جنات النعيم ، و أكرم سارة و هاجر بصحبة خليله الجليل إبراهيم ، و ألّف بين زليخا و يوسف الكريم كما ألّف بين صفوراء و موسى الكليم ، و أعزّ بلقيس بسليمان و أسلمت للّه العليم ، و شرّف خديجة الكبرى بصحبة حبيبه المصطفى صاحب الخلق العظيم ، و أعلى عليّا بفاطمة الزهراء بنت رسول اللّه الحليم ، و نشهد أن لا إله إلّا اللّه وحده لا شريك له و أشهد أنّ محمدا عبده و رسوله و أنّ عليّا وليّه و وصيّ نبيّه صلى اللّه عليه و آله ذوي العلم و الكرم و التكريم .\r\nو بعد ، فإنّ النكاح سبب لنظام العالم و واسطة لبقاء نسل آدم كما أمر اللّه تعالى بقوله : «  وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ  » و قال سيّد العرب و العجم و منبع العلم و الحلم و الكرم : « تناكحوا و تناسلوا تكثروا فإنّي أباهي بكم الامم يوم القيامة و لو بالسقط » ، صدق اللّه و صدق رسول اللّه و الائمة عليهم السلام و نحن على ذلك من الشاهدين .\r\nو از جملهء خطب نكاح اين است :\r\nبسم اللّه الرحمن الرحيم الحمد اللّه الذي رصّع عقد عروس الفلك باللؤلؤ اللالاء ، و زيّن أجنحة طاوس الملك بالحمراء و الخضراء ، و الصلاة و السّلام على محمد و آله الطيّبين و لعنة اللّه على أعدائهم أجمعين .\r\nو بعد ، فإنّ النكاح سبب لنظام العالم ، و واسطة لبقاء نسل آدم كما أمر اللّه\r\n\r\n","description":"","footnote":"","page_name":" صيغ العقود 183 ","page_number":183},
  {"content":"\r\n\r\nتعالى بقوله : «  وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ  . . . » إلى آخر الخطبة .\r\nو ايضا خطبهء نكاح :\r\nبسم اللّه الرحمن الرحيم الحمد للّه الذي منّ على عباده بارتكاب الطاعات ، و أمرهم به تزويج المؤمنين و المؤمنات ، و الصلاة و السلام على سيّدنا و نبيّنا محمّد شفيع المذنبين يوم العرصات ، و آله و أحفاده المعصومين أولي الكرامات و المعجزات القاهرات .\r\nو بعد ، فإنّ النكاح سبب لنظام العالم و واسطة لبقاء نسل آدم كما أمر اللّه تعالى بقوله : «  وَ أَنْكِحُوا الْأَيامى . . .  » إلى آخر الآية ، و قال سيد العرب و العجم و منبع العلم و الحلم و الكرم : « تناكحوا و تناسلوا تكثروا فانى أباهي بكم الامم يوم القيامة و لو بالسقط » ، صدق اللّه و صدق رسول اللّه و الائمّة عليهم السلام و نحن على ذلك من الشاهدين .\r\nو قد حصل الفراغ من تأليف هذه الرسالة الشريفة لمؤلّفها الراجى عفو ربّه الهادي محمّد يوسف الأسترآبادي عفي عنه و عن والديه ليلة السابع و العشرين من شهر ذي القعدة الحرام من شهور سنه سبعين و مأتين بعد الألف من الهجرة النبويّة المصطفويّة ، على هاجرها ألف ألف تحيّة و سلام ، و قد سعى في إتمام هذا الكتاب المحتاج إلى عفو ربّه الباري آخوند ملّا عبد الحسين بن المرحوم المغفور ملّا أحمد الخوانساري .\r\n\r\n","description":"","footnote":"","page_name":" صيغ العقود 184 ","page_number":184},
  {"content":"\r\n\r\n\r\n[ مقدمه 
  ]\r\nرسالهء رضاعيّه\r\n\r\n","description":"","footnote":"","page_name":" رضاعيه 185 ","page_number":185},
  {"content":"\r\n . \r\n","description":"","footnote":"","page_name":" رضاعيه 186 ","page_number":186},
  {"content":"\r\n\r\nتصوير صفحه اول رساله رضاعية ، چاپ شده به تاريخ 1270 ه‍ . ق .\r\n\r\n","description":"","footnote":"","page_name":" رضاعيه 187 ","page_number":187},
  {"content":"\r\n\r\nتصوير صفحه اول رساله رضاعية ، چاپ شده به تاريخ 1273 ه‍ . ق .\r\n\r\n","description":"","footnote":"","page_name":" رضاعيه 188 ","page_number":188},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nالحمد للّه رب العالمين و الصلاة و السلام على محمّد و آله الطاهرين إلى يوم الدين و لعنة اللّه على اعدائهم أبد الآبدين و دهر الداهرين .\r\nاما بعد ، چنين گويد أفقر العباد إلى ربّه الهادى محمّد يوسف الأسترآبادي عفي عنه و عن والديه كه : اين چند كلمه‌اى است سودمند در بيان مسائل رضاع و احكام آن از رأى شريف سركار شريعتمدار أعلم العلماء المجتهدين العظام ، و أفقه الفقهاء الراشدين الفخام ، ثقة الاسلام و حجّة الأنام ، شيخ المشايخ الكرام ، الاستاد الأعلم و الأفقه الأزهد ، الأفخم الأورع الزكيّ جناب الشيخ مرتضى الأنصاري دام ظلّه العالى ، كه حسب الأمر آن بزرگوار جمع و ضبط نموده‌ام تا مؤمنين و اهل دين مبين از آن بهره‌مند گردند كه شايد به اين وسيله خداوند أقدس اجرى كرامت فرمايد و از تقصير اين فقير درگذرد ، متوقع از منتفعين به اين رسالهء شريفه كه اين كمترين را به دعاى خير و طلب مغفرت ياد و شاد فرمايند .\r\nو مرتب ساختم اين رساله را بر سه فصل و يك خاتمه .\r\n\r\n","description":"","footnote":"","page_name":" رضاعيه 189 ","page_number":189},
  {"content":"\r\n\r\n\r\nفصل 1 [ اسباب تحريم 
  ]\r\nبدان كه از جملهء اسباب تحريم و محرميّت رضاع است ، پس حرام مىشود از سبب رضاع هر چيزى كه حرام مىشد به نسب ، پس زن شيرده به منزلهء مادر طفل رضيع است ، و شوهرش كه صاحب شير باشد - و در عرف فقهاء او را فحل مىنامند - به منزله پدر است و محرّمات از رضاع نيز مثل محرّمات نسبيّه هفت صنفند .\r\n\r\nاوّل : مادر رضاعى است\r\nو آن زنى است كه شير داده باشد تو را ، يا شير داده باشد پدر و مادر نسبى يا رضاعى تو را ، يا يكى از اجداد و جدّات نسبيّه يا رضاعيّهء تو را .\r\n\r\nدوّم : خواهر مرضعه\r\nكه خالهء رضاعى تو خواهد بود ، و برادرش خالوى رضاعى تو است ، و پدرش جدّ رضاعى است ، چنانچه پسر نسبى شير دهنده برادر رضاعى تو است و دخترش خواهر رضاعى است ، و بر اين قياس است تا آخر احكام نسب .\r\n\r\nسوّم : دختر رضاعى است ،\r\nو آن دخترى است كه شير خورده باشد از شير زن تو كه صاحب شير تو باشى ، يا از شير زن پسر تو كه صاحب لبن پسر تو باشد ، خواه پسر نسبى تو باشد يا رضاعى ، يا اينكه شير داده باشد آن دختر را دختر تو ، خواه دختر نسبى تو باشد يا سببى .\r\n\r\n","description":"","footnote":"","page_name":" رضاعيه 190 ","page_number":190},
  {"content":"\r\n\r\nو همچنين است دختران دختر تو هر چند پايين بروند ، خواه از رضاع و خواه از نسب .\r\n\r\nچهارم و پنجم : عمّه و خالهء رضاعى است\r\nكه اخوات فحل يعنى صاحب لبن عمّات رضيع‌اند ، و اخوات مرضعه خالات مرتضع مىباشند ، و همچنين اخوات پدر فحل عمات رضيع و اخوات مادر مرضعه خالات رضيع مىباشند هر چند بالا بروند ، خواه از نسب باشند و خواه از رضاع كه از يك فحل باشند .\r\n\r\nششم و هفتم : دختر برادر رضاعى و دختر خواهر رضاعى كه اولاد مرضعه و فحل هستند ،\r\nخواه اولاد رضاعى ايشان باشند يا اولاد نسبى ، و فرقى نيست در بنات الاخ و بنات الاخت ميان اينكه رضاعى باشند يا نسبى .\r\nبدان كه چنانچه رضاع سابق مانع از نكاح لاحق است همچنين مبطل است رضاع لاحق نكاح سابق را ، پس اگر تزويج كند رضيعهء را و بعد از تزويج شير دهد آن رضيعهء منكوحه را كسى كه شير دادنش مبطل نكاح صغيره باشد ، مثل مادر ناكح يا خواهرش يا زن خودش يا زن پدرش يا زن برادرش ، در وقتى كه شير از آن پدر و برادر باشد ، فاسد مىشود آن نكاح .\r\n\r\n","description":"","footnote":"","page_name":" رضاعيه 191 ","page_number":191},
  {"content":"\r\n\r\n\r\nفصل 2 در شروط رضاع محرم است\r\nبدان كه رضاع سبب تحريم و محرميّت است بعد از تحقق چند شرط .\r\n\r\nشرط اوّل : آنكه شير از نكاح صحيح يعنى از وطى صحيح باشد ،\r\nخواه به عقد دوام و خواه به متعه ، و خواه به تحليل يا به ملك يمين ، پس اگر شير مرضعه از غير نكاح باشد مثل درّ و نشر لبن بدون وطى و حمل ، يا اينكه از زنا بوده باشد ، رضاع در اين صورت سبب نشر حرمت نخواهد شد ، و در وطى به شبهه اقوى نشر حرمت است ؛ زيرا كه نكاح به شبهه به منزلهء نكاح صحيح است .\r\nو معتبر است در حقّ شير دهنده كه زن باشد ، پس حاصل نمىشود رضاع اگر مرد يا خنثى مشكل طفل را شير دهد .\r\nو شرط نيست در نشر حرمت بقاء مرضعه در حبالهء زوج ، پس اگر طلاق دهد زوجه را در زمان حمل و بعد از وضع حمل شير دهد رضيعى را ، يا اينكه طلاق دهد او را در حالتى كه مرضعه باشد ، يا اينكه زوج بميرد پس شير دهد بعد از انقضاء عدّه از لبن زوج طفلى را نشر حرمت مىشود .\r\nو همچنين است اگر شوهر كند آن ضعيفه و دخول كند زوج ثانى و شير\r\n\r\n","description":"","footnote":"","page_name":" رضاعيه 192 ","page_number":192},
  {"content":"\r\n\r\nاز شوهر اول در آن باقى باشد ، خواه حامله شود از شوهر ثانى يا نه ، چه زياد شود شير در پستانش يا نه بلكه به حال خود باقى بماند ، بلى اگر منقطع شود شير بعد عود كند در زمانى كه ممكن باشد بودن آن از شوهر دوّم نشر حرمت نمىكند در حقّ زوج اوّل ، و اين مال دوّم است كه ناشر حرمت است در حقّ او .\r\nچنانچه اگر متّصل شود شيرش تا اينكه وضع حمل نمايد از ثانى ، شير قبل از وضع مال زوج اول است ، و بعد از وضع مال زوج ثانى است ، پس شير بعد از وضع ناشر حرمت در حق اوّل نخواهد بود .\r\nو اگر شير حاصل شود از انعقاد نطفه به سبب جذب منى أجنبى به مساحقه و نحو آن نشر حرمت نمىكند شير ، زيرا كه اين به منزله زنا است و شرط نيست در نشر حرمت وضع حمل و تحقق ولادت ، پس شير از مجرّد حمل قبل از وضع نيز نشرش خالى از قوت نيست .\r\n\r\nشرط دوّم : تحقق مقدار رضاع شرعى است و آن حاصل مىشود به يكى از امور سه‌گانه :\r\n\r\nاوّل : آنكه آن قدر شير دهد كه سبب انبات لحم و شدّ عظم باشد\r\nو مرجع در انبات عرف است ، همين قدر كه عرف بگويند انبات لحم و شدّ عظم از شير مرضعه شد كفايت مىكند در تحقّق رضاع محرّم .\r\n\r\nدوّم : آنكه مقدار يك شب و يك روز كامل شير دهد طفل را ،\r\nبه نحوى كه در مقدار شبانه روز هر وقت آن طفل شير بخواهد و احتياج داشته باشد شير دهد او را تا اينكه سير شود ، و شير غير مرضعه يا مأكول و مشروب در اثناء متخلّل نشود بر سبيل بدليّت از شير و تغذّى ، و الّا ضرر ندارد مسماى اكل و شرب .\r\nو بالجمله ، رضاع يوم و ليلة ناشر است ، خواه كمتر از ده رضعه واقع\r\n\r\n","description":"","footnote":"","page_name":" رضاعيه 193 ","page_number":193},
  {"content":"\r\n\r\nشود يا زيادتر يا به قدر آن ؛ زيرا كه ظاهر اين است كه ارضاع يك شبانه روز سبب و امارهء مستقله بوده باشد در نشر حرمت ، و فرقى نيست در يوم ميان يوم طويل و غيره به جهت انجبارش به شب ، بلى در ملفّق از مقدار يوم و ليلة كه مبدأ شير دادن اثناء يوم يا اثناء شب واقع شود اشكال است ، لكن اظهر اكتفاء به آن است در نشر حرمت .\r\nو حاصل نمىشود نشر حرمت به كمتر از ده مرتبه شير دادن در غير يوم و ليله ، اگر چه در هر مرتبه شير كامل بدهد ، بلى در ده دفعه شير دادن خلاف است ، اظهر عدم نشر است به عشر ، اگر چه احوط اين است كه به نكاح او را قبول نكند و نظر محرمانه نيز به او نكند .\r\n\r\nسوّم : آنكه پانزده دفعه متواليه شير دهد ،\r\nكه در هر مرتبه شير كامل دهد او را از پستان ، و مرجع در رضعهء كامله به سوى عرف است ، پس اگر اندكى بمكد و زود رها كند پستان را جهت تنفس يا به جهت بازى كردن ، پس از آن عود كند تا چندين مرتبه كه سير شود ، پس مجموع يك رضعهء كامله است اگر فصل طويل در اثناء متخلّل نشود ، و إلّا اعتبار ندارد .\r\nو معتبر است در رضعات عدديّه سه قيد :\r\nاوّل : آنكه رضعهء كامله باشد به نحوى كه ذكر شد ، پس اعتبار ندارد رضعهء ناقصه در تحقّق نشر .\r\nدوّم : آنكه رضعات متواليه باشد ، به اين معنى كه شير زن ديگر را نخورد به رضعهء كامله در اثناء رضعات عدديه ، و اگر قليلى بخورد كه رضعهء كامله نباشد اشكال است ، بعيد نيست كه مضر نباشد در توالى .\r\nو اگر غذاء غير شير در ميانه متخلّل شود و لو بر سبيل بدليّت از شير در وقت احتياج ضرر ندارد در تحقق رضاع ناشر ، و امّا در زمانيّه پس\r\n\r\n","description":"","footnote":"","page_name":" رضاعيه 194 ","page_number":194},
  {"content":"\r\n\r\nفصل مطلقا مضر است ، خواه رضاع زن ديگر باشد يا مأكول و مشروب ، مگر اينكه به عنوان تغذّى نباشد - چنانچه - گذشت - كه در اين صورت ضرر ندارد در تحقق رضاع .\r\nسوّم : اينكه شير را از پستان مرضعه بياشامد نه ، ريختن در حلق يا به ايصال در جوف طفل به طريق حقنه يا نحو آن ، و اين شرط در هر يك از اين سه قسم از رضاع محرم ملحوظ است ، پس اگر به مكيدن از پستان نياشامد ، متحقّق نمىشود رضاع مطلقا ، و همچنين است اشتراط اتحاد مرضعه علاوه بر اتحاد فحل در هر يك از تقديرات ثلاثه ، پس اگر شير خورد طفل از دو زن مثلا بالاشتراك در هر يك از تقديرات ثلاثه سبب نشر نخواهد بود .\r\n\r\nشرط سوّم : حيات مرضعه است ،\r\nپس اگر بميرد در اثناء رضاع و كامل شود نصاب آن بعد از ممات مرضعه نشر حرمت نخواهد كرد ، و بالجمله ، مرضعه در اين صورت خارج مىشود به موت از التحاق احكام رضاع .\r\n\r\nشرط چهارم : آنكه رضاع مرتضع در حولين بوده باشد\r\nبه اين معنى كه : تمام رضاع ناشر واقع شود در حولين و چيزى از آن واقع نشود بعد از حولين ، و مبدأ حولين انفصال تمام ولد است ، و آخر آن جزء اخير از شهر بيست و چهارم است ، و اين شرط معتبر است در حق مرتضع نه در ولد مرضعه بنابر اصح ، پس اگر بگذرد از ولدش اكثر از حولين بعد از آن شير دهد طفلى را كه كمتر از حولين بر او گذشته نشر حرمت خواهد نمود ، و هرگاه شير دهد به رضعات عدديّه و باقى بماند از رضعات رضعهء واحدهء كامله بلكه نصف رضعه كامله پس بگذرد از او حولين نشر حرمت نمىكند ، بلى ناشر است اگر تمام شود رضعه به اتمام حولين\r\n\r\n","description":"","footnote":"","page_name":" رضاعيه 195 ","page_number":195},
  {"content":"\r\n\r\n\r\nشرط پنجم : آنكه لبن ناشر مال يك شوهر باشد ،\r\nپس اگر طفلى شير خورد از زنى به نصف رضاع از يك شوهر و به نصف ديگر از شير همان زن از شوهر ديگر ، مثل شيرى كه از شوهر اوّل باقى بماند و متّصل شود به حمل و وضع آن از شوهر ثانى ، پس در اين صورت نشر نخواهد نمود و اگر شير دهد يك زن از لبن يك شوهر صد طفل را مثلا به رضاع ناشر ، هر يك از آن اطفال بر يكديگر حرام مىشوند ، زيرا كه برادر و خواهر مىشوند با همديگر .\r\nو اگر كسى ده زن داشته باشد ، و هر يك از آنها ده طفل يا زياده از يك طفل را شير دهد ، حرام مىشود تناكح ميان اين اطفال ؛ به سبب اينكه همگى به منزله اولاد آن فحل مىباشند ، چنانچه حرام مىشود هر يك از آن زوجات بر هر يك از آن اطفال ؛ زيرا كه همگى و تمامى به منزلهء امّهات و زنان پدرند .\r\nبدان كه شرط نيست إذن مولى و اذن زوج در تحريم ، پس اگر كنيز بدون إذن مولى يا زوجه بدون اذن شوهر شير دهند طفل غير را نشر حرمت مىكند ، بلى اگر إرضاع زن مانع از استمتاع زوج باشد پس آثم است بدون رضاى زوج و إلّا فلا .\r\nشرط ششم : آنكه شير خالص باشد ، پس اگر ممزوج باشد نشر حرمت نمىكند ، و بعضى اعتبار كرده‌اند در تحقق رضاع صحّت مزاج طفل و بقاء شير در معده را ، و اين قول خالى از وجه نيست خصوصا ثانى ، پس رعايت احتياط به عدم نكاح او و عدم نظر محرمانه راه نجات است .\r\nشرط هفتم : آنكه شير آدمى باشد ، پس اگر شير حيوانى را بخورند گوشت آن حرام نمىشود ، و اگر برّهء شير زنى را بخورد حرام نمىشود گوشت آن برّه ، لكن مكروه است .\r\n\r\n","description":"","footnote":"","page_name":" رضاعيه 196 ","page_number":196},
  {"content":"\r\n\r\nو بدان كه شرط است در تحقق برادر بودن رضاعى ميانهء دو طفل - كه هر دو از يك اجنبيّه شير خورده باشند به تمامى شروط متقدّمه - آنكه شير هر دو از يك فحل باشد ، پس اگر هر يك از شير فحل علا حدّه شير خورده باشند برادر رضاعى نمىشوند ، بلى آن زن مادر هر دو مىشود على الأقوى هر چند مراعات احتياط اولى است .\r\n\r\n","description":"","footnote":"","page_name":" رضاعيه 197 ","page_number":197},
  {"content":"\r\n\r\n\r\nفصل 3 در احكام رضاع است\r\nو در آن چند مسأله است\r\n\r\nمسأله اولى : گذشت كه اگر حاصل شود رضاع جامع جميع شروط مزبوره نشر مىكند حرمت از مرضعه و فحلش به سوى مرتضع ،\r\nو از مرتضع به سوى فحل و مرضعه ، پس مرضعه مادر مرتضع و فحل پدرش است و هكذا ، چنانچه گذشت .\r\n\r\nمسأله دوّم : حرام است نكاح اولاد فحل ،\r\nخواه از نسب و خواه از رضاع ، بر مرتضع ، و همچنين حرام است اولاد نسبى مرضعه بر مرتضع اگر چه پايين بروند ، و امّا اولاد رضاعى او پس حرام نيستند بر مرتضع اگر رضاع آن اولاد از لبن شوهر ديگر متحقّق شده باشد .\r\n\r\nمسألهء سوّم : حرام است بر پدر مرتضع نكاح اولاد صاحب لبن ولادة و رضاعا ،\r\nو همچنين حرام است بر پدر مرتضع نكاح اولاد زن مرضعه صاحب لبن ولادة ؛ به جهت اينكه اولاد مذكوره در حكم ولد پدر مرتضع‌اند ، چنانچه در حديث صحيح وارد شده ، و امّا اولاد رضاعى مرضعه پس به سبب عدم اتحاد فحل عدم حرمت - چنانچه قول مشهور است - اقوى است .\r\nچنانچه اقوى عدم عدم حرمت نكاح اولاد اين مرضعه و اولاد فحل اين\r\n\r\n","description":"","footnote":"","page_name":" رضاعيه 198 ","page_number":198},
  {"content":"\r\n\r\nمرضعه است بر اولاد پدر مرتضع ، كه آن اولاد از اين شير نخورده باشند ، و همچنين است اخوات نسبيّه مرتضع بر خود فحل ، لكن رعايت احتياط طريق سداد است در هر دو مسأله .\r\n\r\nمسألهء چهارم : حرام است بر مرتضع نكاح اخت رضاعى مرضعه كه از يك فحل شير خورده باشند ،\r\nلكن احوط اين است كه نظر محرمانه نيز نكند ، و امّا از دو فحل حرام نيست ، بلى حرام است نكاح اخت رضاعى زوجه بر زوج به سبب جمع بين الاختين ، كه محرّم است و مختص باختين نسبى نيست .\r\nو اگر شير دهد زنى پسر كسى را و دختر شخص ديگر را از يك شوهر جايز است اينكه نكاح كنند برادران آن پسر مذكور خواهران آن دختر را ؛ زيرا كه ميان اينها نه نسب است و نه رضاع .\r\nبدان كه مصاهره - يعنى خويشى - چنانچه تعلق به نسب مىگيرد همچنين تعلق مىگيرد به رضاع ، پس چنان كه مادر زن نسبى حرام است بر شخص همچنين مادر زن رضاعى او نيز حرام و محرم مىشود ، و همچنين حرام مىشود دختر نسبى و رضاعى مادر زن چنان كه مذكور شد ، و گذشت بر سبيل اجمال كه چنانچه رضاع شرعى پيش از عقد مانع از نكاح لاحق است و باعث حرام شدن عقد مىشود ، همچنين رضاع شرعى بعد از عقد نيز موجب فساد و بطلان عقد سابق است ،\r\n\r\nپس متفرّع مىشود بر اين مسأله چند فرع :\r\n\r\nاوّل :\r\nآنكه اگر مادر زن شخصى فرزند او را شير دهد - خواه آن فرزند از دختر آن مادر زن باشد يا از زن ديگر آن داماد باشد - زن آن شخص كه دختر مادر زن است بر شوهرش حرام مىشود ، و عقد ايشان فاسد مىشود و از زن بودن بيرون مىرود و حرام دائمى مىشود ؛ به\r\n\r\n","description":"","footnote":"","page_name":" رضاعيه 199 ","page_number":199},
  {"content":"\r\n\r\nجهت اينكه زنش به منزلهء خواهر فرزندش است در اين صورت ، و طفل رضيع فرزند مرضعه است .\r\nو گذشت در مسألهء سوّم كه پدر مرتضع اولاد نسبى مرضعه را نمىتواند بگيرد ، بلى در جدّهء پدرى كه شير دهد فرزند پسرش را پس در اينجا مادر مرتضع حرام نمىشود بر شوهرش ؛ زيرا كه مانعى از نكاح او به هيچ وجه نيست بنابر مشهور .\r\n\r\nدوّم :\r\nآنكه اگر زن ديگر پدر زن او كه غير مادر زن او است فرزند او را شير دهد ، زن آن شخص كه فرزند آن پدر زن است بر آن شوهر حرام مىشود ؛ زيرا كه اولاد صاحب شير - خواه نسبى باشند و خواه رضاعى - بر پدر طفل شيرخورنده حرام مىشوند ، چنانچه گذشت .\r\nو امّا اولاد دايه پس اگر نسبى باشند حرام مىشوند هر چند از غير اين شوهر باشند ، و اگر رضاعى باشند پس حرام نمىشوند بنابر مشهور - چنانچه گذشت - اگر چه اجتناب از اين قسم احوط است .\r\n\r\nسوّم :\r\nاگر كسى كنيزى داشته باشد كه از او طفلى داشته باشد و آن كنيز زن صغيرهء آن كس را شير دهد ، هر دو بر آن كس حرام دائمى مىشوند ؛ زيرا كه كنيز به جاى مادر زن خواهد شد و زن او دختر رضاعى آن كس خواهد شد .\r\nو هرگاه آن كنيز از شير غير آن كس داده باشد همان كنيز حرام مىشود ؛ چون مادر زن است ، و زن حرام نمىشود .\r\n\r\nچهارم :\r\nهرگاه زنى عقد صغيرى شده باشد پس به سبب عيب و مانند آن عقد را فسخ كند ، و بعد از آن زن شخصى بشود و از او طفلى بياورد و از شير او آن صغير مزبور را شير دهد ، آن زن بر شوهر دوّم نيز حرام مىشود ؛ زيرا كه صغير مزبور به منزلهء فرزند زوج ثانى مىشود ، و\r\n\r\n","description":"","footnote":"","page_name":" رضاعيه 200 ","page_number":200},
  {"content":"\r\n\r\nزن فرزند مطلقا حرام است خواه رضاعا و خواه نسبا ، چه زن فرزند رضاعى پيش از تحقّق رضاع نكاح او واقع شود يا بعد از آن .\r\n\r\nپنجم :\r\nهرگاه زنى از شوهر خود طلاق گرفته باشد و به عقد صغيرى در آمده باشد و از شير شوهر اوّل آن شوهر صغير را شير دهد بر هر دو حرام مىشود دائما .\r\nامّا نسبت به شوهر اول به جهت اينكه فرزند رضاعى است ، و امّا نسبت به شوهر ثانى كه صغير است پس به جهت اين است كه مادر رضاعى او مىشود ، و آن بالضّروره حرام است .\r\n\r\nششم :\r\nهرگاه دختر صغيرهء را عقد پسر صغير كه پسر عموى او است نمايند به عقد ولايتى ، و پس از آن جدّهء ايشان يكى از ايشان را شير دهد ، بر همديگر حرام مىشوند و عقد ايشان فاسد مىشود ؛ زيرا كه اگر شير دهد صغيره را پس آن صغيرهء منكوحه به منزلهء عمّهء صغير ناكح مىشود ، و اگر صغير ناكح را شير دهد پس آن ناكح به منزلهء عمو خواهد شد از براى صغيره مزبوره .\r\n\r\nهفتم :\r\nهرگاه مادر شخصى زن صغيرهء او را شير دهد ، آن زن بر آن شخص حرام مىشود زيرا كه خواهر رضاعى او مىشود ، و همچنين اگر خواهر آن شخص آن صغيرهء منكوحه را شير دهد ، يا زن پدر يا زن پسر او يا زن برادر او آن صغيره را شير دهد ، آن زن بر آن شخص حرام مىشود ؛ به جهت اينكه اين مرضعه اگر خواهرش باشد صغيرهء منكوحهء دختر خواهرش مىشود ، و اگر زن پدر ناكح باشد منكوحهء فرزند رضاعى پدرش مىشود كه خواهرش محسوب است ، و اگر زن پسر ناكح شير دهد فرزند رضاعى پسرش خواهد شد ، و اولاد رضاعى ولدش حرام است بر او ، و اگر زن برادرش باشد مرضعه پس رضيعهء منكوحه به منزلهء\r\n\r\n","description":"","footnote":"","page_name":" رضاعيه 201 ","page_number":201},
  {"content":"\r\n\r\nدختر برادرش خواهد شد .\r\n\r\nهشتم :\r\nاگر زن صغيرهء شخصى را زن كبيرهء او از شير او شير دهد هر دو زن بر آن مرد حرام مىشوند ؛ زيرا كه زن بزرگ مادر زن مىشود و زن كوچك دختر رضاعى آن شخص مىشود ، و اگر از شير غير آن شخص باشد حكم به حرمت در اين صورت مشروط به دخول به كبيره است ، و اگر دخول نكرده باشد به كبيره حرام مىشود همان كبيره فقط .\r\nو براى كبيره است مطالبهء مهر در صورت دخول ، و الّا مهرى نيست از برايش ؛ به جهت اينكه فسخ نكاح از جانب او شده نه از جانب زوج ، بلى صغيره نصف مهرش ساقط نمىشود بلكه از زوج مىگيرد اگر تفويت منفعت بضع از كبيره باشد ، پس صغيره نصف مهرش را از زوج مىگيرد و نصف ديگر ساقط مىشود .\r\nو اگر صغيرهء شير خورد از كبيره به غير اختيارش ، مثل اينكه كبيره چهارده شير كامل را خود به اختيار دهد به آن طفل و در مرتبه پانزدهم بنا نداشت كه شير دهد ، يا آنكه در يوم و ليله شير داد و در مرتبه اخيره كه شير بايست بدهد تا اكمال رضاع يوم و ليلة شود بنا نداشت كه شير دهد ، لكن اتفاقا در خواب بود صغيره خود را به او رسانيده پستانش را در دهن گرفته و شير خورده تا مقدار شرعى از رضاع به عمل آمد ، پس در اين صورت مهرش تماما ساقط مىشود .\r\n\r\nنهم :\r\nاگر زنى از شوهر اوّل طلاق بگيرد و زن شخص ديگر بشود و از شير آن شخص ديگر آن زن صغيرهء شوهر اوّل را شير دهد هر دو حرام مىشوند ، و عقد صغيره فاسد مىشود در صورتى كه شوهر اول دخول كرده باشد ، و الّا همان شير دهنده حرام دائمى مىشود ، و صغيره خودش حرام دائمى نمىشود ، و لكن عقدش فاسد مىشود ، پس اگر بخواهد او را\r\n\r\n","description":"","footnote":"","page_name":" رضاعيه 202 ","page_number":202},
  {"content":"\r\n\r\nبه عقد تازه بايد عقد كند .\r\n\r\nدهم :\r\nهرگاه كسى سه زن داشته باشد دو كبيره و يكى صغيره ، يكى از آن دو كبيرهء اوّل آن زن صغيره را شير بدهد به رضاع شرعى ، بعد از آن زن كبيرهء ديگر آن شخص نيز شير بدهد ، پس حرام مىشود صغيره و كبيرهء اولى به حرمت دائمى ، در وقتى كه شير هر دو از همين شخص باشد .\r\nو امّا در كبيرهء ثانيه خلاف و اشكال است ، قول بعدم حرمت اگر چه خالى از وجه نيست ؛ زيرا كه صغيرهء بعد از ارتضاع از كبيرهء اولى دختر رضاعى زوج گرديد ، پس كبيره ثانيه دختر رضاعى شوهر خودش را شير داد نه زنش را چنانچه در خبر معتبر وارد شده ، لكن احوط اجتناب است ، بلكه خالى از قوّت نيست .\r\nو اگر از شير غير اين شخص باشد پس حرام شدن صغيره مشروط به دخول به كبيرتين يا به يكى از آن دو مىباشد ، و خلاف و اشكال مزبور در كبيرهء ثانيه در اين صورت نيز جارى است ؛ به جهت اينكه صغيرهء مزبوره بعد از ارتضاع از اولى ربيبهء زوج گرديد ، پس كبيره ثانيه ربيبهء زوج را شير داد نه زنش را ، لكن احوط بلكه اقوى اجتناب است .\r\nو اگر به هيچ يك دخول نكرده باشد ، كبيرتين هر دو حرام مؤبّد مىشوند ، و صغيره حرام نمىشود لكن عقدش فاسد مىشود ، پس اگر بخواهد تجديد عقد مىكند .\r\n\r\nيازدهم :\r\nاگر كسى سه زن داشته باشد دو صغيره و يك كبيره ، و شير دهد كبيره از شير غير اين كس هر دو صغيره را ، حرام مىشوند هر سه بر زوج اگر دخول كرده باشد به كبيره ، و الّا حرام مىشود كبيره فقط ، و صغيرتين نيز عقد ايشان فاسد مىشود اگر دفعهء واحده رضاع شرعى ايشان واقع شده باشد .\r\n\r\n","description":"","footnote":"","page_name":" رضاعيه 203 ","page_number":203},
  {"content":"\r\n\r\nو اگر به نحو تعاقب باشد پس فاسد مىشود عقد صغيرهء اولى و كبيره ؛ به علت جمع ميانهء عقد مادر و دخترش به سبب رضاع ، و صغيرهء ثانيه عقدش صحيح باقى مىماند ، و حليت نكاح صغيرهء اولى در اين صورت موقوف است بر طلاق ثانيه ؛ به جهت اجتناب از جمع بين الاختين .\r\n\r\nدوازدهم :\r\nاگر زيد زنى داشته باشد صغيره ، و عمرو زنى دارد كبيره پس هر دو طلاق دهند ، بعد از آن زيد كبيره را به عقد خود درآورد و عمرو صغيره را ، پس از آن شير دهد كبيره صغيره را ، پس كبيره بر هر دو حرام مىشود ، و امّا صغيره پس او حرام مىشود بر كسى كه دخول كرده باشد به كبيره ، و امّا كسى كه دخول نكرده باشد پس بر او حرام نيست ، چنانچه در فروع پيش از اين گذشت .\r\n\r\nسيزدهم :\r\nجمعى از اصحاب حكم فرموده‌اند به حرام بودن جدّه نسبيّه مرتضع بر فحل به جهت آنكه به منزلهء مادر زن فحل است ، لكن مشهور بر عدم حرمت قائل شده‌اند ، و احتياط مقتضى اين است كه فحل اختيار نكند تزويج او را ، و همچنين نگاه محرمانه نيز به او ننمايد مثل احتياط در اخت مرتضع .\r\n\r\nچهاردهم :\r\nآنكه خلاف است در امّ الأخ و امّ الاخت ، بعضى قائل شده‌اند بر حرمت آنها بر برادر رضاعى به توهم اينكه امّ الاخ و امّ الاخت به منزلهء مادرند ، لكن اقوى و مشهور اين است كه حرام نمىباشند ؛ نظر به اينكه عنوان محرّم در نسب امّ است به جهت مادر بودن نه از جهت مادر برادر بودن ، و الّا بسا مىشود كه مادر هست در نسب و امّ الأخ نيست ، مثل اينكه اولادى سواى يك پسر نداشته باشد ، و همچنين است امّ الاخت .\r\nپس معيار چنانچه گذشت اين است كه هر عنوانى كه در نسب حرام\r\n\r\n","description":"","footnote":"","page_name":" رضاعيه 204 ","page_number":204},
  {"content":"\r\n\r\nاست همان عنوان بعينه اگر حاصل شود به سبب رضاع حرام خواهد بود ، و در محل فرض چنين نيست ؛ زيرا كه عنوان محرّم در نسب امّ بود نه امّ الأخ ، و عين اين عنوان در رضاع نيست ، لكن رعايت احتياط طريق سداد است .\r\n\r\nپانزدهم :\r\nاگر كسى دختر برادرش را كه صغيره است به عقد فرزندش كه صغير است در آورد ، پس از آن شير دهد جدّهء ايشان يكى از اين دو صغير را منفسخ مىشود نكاح ايشان و باطل مىشود عقد در اين صورت ؛ به جهت اينكه جدّه اگر پدرى باشد و مرتضع پسر باشد ، پس آن مرتضع عموى زوجهء صغيره خواهد بود ؛ زيرا كه مرتضع برادر پدر صغيره است از سبب رضاع از طرف مادر شوهرش بعد از آنكه بوده است پسر عموى او و اگر مرتضع دختر باشد پس عمّه‌اش مىشود و مرتضعه خالهء شوهرش مىشود .\r\n\r\nشانزدهم :\r\nاگر كسى زوجهء كبيره‌اش را طلاق دهد پس شير دهد زوجهء صغيرهء او را هر دو حرام مىشوند بر آن كس به حرمت دائميّه اگر شير از همين كس باشد ، و امّا اگر شير از غير اين كس باشد پس حرمت دائميّه هر دو بر او مشروط است به اينكه دخول كرده باشد به كبيره ؛ به جهت اينكه كبيره مادر زنش محسوب خواهد شد و صغيره دختر زوجهء مدخول بها مىشود .\r\nو اگر دخول نكرده باشد به كبيره حرام مىشود كبيره فقط نه صغيره ؛ به جهت اينكه دختر زن غير مدخول بها حرام نيست به مجرّد عقد بر مادر آن دختر ، بلى باطل مىشود نكاح صغيره ، و لازم است كه تجديد عقد كند اگر طالب صغيره باشد ، و نظير اين مسأله در فرع هشتم و نهم و دهم و يازدهم بلكه دوازدهم گذشت .\r\n\r\n","description":"","footnote":"","page_name":" رضاعيه 205 ","page_number":205},
  {"content":"\r\n\r\n\r\nهفدهم :\r\nاگر كسى دو زن داشته باشد ، يكى كبيره و يكى صغيره ، پس شير دهد مادر كبيره زوجهء صغيره را ، باطل مىشود نكاح هر دو ؛ به جهت اينكه صغيره اخت كبيره مىشود ، و جمع بين الاختين صحيح نيست .\r\n\r\nهجدهم :\r\nاگر كسى كنيزى داشته باشد بعد از وطيش شير دهد آن كنيزك زوجهء صغيرهء آن كس را هر دو حرام مىشوند خواه رضاع حاصل شود از شير آقاى كنيز ، يا از شير غير آقايش ؛ به جهت آنكه آن كنيز مادر زن مىشود و صغيره دختر آقايش مىشود ، اگر از شير خود آن كس باشد .\r\nو امّا اگر از شير غيرش باشد كنيز مادر زنش مىشود و صغيره دختر زن مدخول بها مىشود از براى آن كس ، و اگر كنيز موطوئه آن كس نباشد همان كنيز حرام مىشود نه زوجهء صغيره ؛ به جهت آنكه مادر زنش مىشود .\r\n\r\nنوزدهم :\r\nچنانچه جايز نيست تزويج دختر برادر و دختر خواهر بر روى عمّه و خالهء نسبى بدون اذن عمّه و خاله ، همچنين جايز نيست تزويج آنها بر روى عمّه و خالهء رضاعى بدون اذن آنها .\r\n\r\nبيستم :\r\nخلافى و اشكالى نيست كه اگر كسى وطى كند پسرى را ، حرام مىشود بر او در نسب مادر او هر چند بالا رود و خواهر او هر چند پائين رود بلكه دختر او هر چند پايين رود بنابر احوط و مشهور به حرمت ابديّه ، و همچنين اين حكم جارى است در مادر و خواهر و دختر رضاعيّه .\r\n\r\nبيست و يكم :\r\nكسانى كه آزاد مىشوند بر ولد نسبى اگر مالك شود مثل آباء و اولاد و ساير محارم نسبيّه ، مشهور قائل شده‌اند به آزاد شدن آنها بر ولد رضاعى نيز ، پس اگر مالك شود فرزندان را هر چند پائين\r\n\r\n","description":"","footnote":"","page_name":" رضاعيه 206 ","page_number":206},
  {"content":"\r\n\r\nروند از فرزندان رضاعى و مرضعه و فحل را و پدران و مادران ايشان را هر چند بالا روند ، و همچنين خواهرهاى رضاعى و خاله‌هاى رضاعى را يا عمه‌هاى رضاعى را هر چند بالا روند يا دخترهاى برادرهاى رضاعى يا دخترهاى خواهر رضاعى را هر چند پايين روند ، همه بر او آزاد مىشوند ، چنانچه در نسب بر او آزاد مىشدند .\r\n\r\nبيست و دوّم :\r\nاگر كسى فجور نمايد به عمّه يا خالهء خودش حرام مىشود بر آن كس تزويج دختر رضاعى عمه و خاله هر چند پايين روند ، چنانچه در نسب حرام مىشد .\r\n\r\nبيست و سوّم :\r\nاگر كسى دو زن صغيره داشته باشد و هر دو شير يك زن را بخورند تا شير پانزدهم و شير پانزدهم را هر يك از پستان خورده به يك بار فارغ شوند ، پس هر دو حرام جمعى بر شوهر مىشوند ، به اين معنى كه عقد هر دو باطل مىشود ، بعد از آن هر يك را كه بخواهد تازه عقد مىكند .\r\nو اگر به تعاقب شير خورند به اين معنى كه يكى از پانزده تمام شود و از ديگرى هنوز تمام نشده باشد عقد هر دو صحيح است تا وقتى كه از زن دوّم پانزده شير تمام شود ، پس در اين صورت عقد هر دو باطل مىشود بنابر مذهب أكثر كه اين مصاهره را اعتبار كرده‌اند .\r\n\r\nبيست و چهارم :\r\nاگر كسى دو زن داشته باشد ، بعد از مدتى ظاهر شود كه اينها خواهر رضاعى بوده‌اند ، پس اگر هر دو را در يك عقد گرفته كاشف به عمل مىآيد كه عقد هر دو باطل بوده است ، و اگر يكى را پيش‌تر گرفته بود عقد دومى باطل خواهد بود .\r\nبدان كه معنى اينكه رضاع در حكم نسب است اين است كه هر عنوانى كه در نسب حرام است اگر آن عنوان به جهت رضاع حاصل شود نيز\r\n\r\n","description":"","footnote":"","page_name":" رضاعيه 207 ","page_number":207},
  {"content":"\r\n\r\nحرام است ، مثلا مادر نسبى حرام است به فرزند همچنين مادر رضاعى نيز حرام است ، پس مادر بودن هر وقت به سبب رضاع حاصل شود نيز حرام است .\r\nبنابراين اگر زنى برادر شخصى را شير دهد آن زن به سبب رضاع مادر برادر آن شخص مىشود ، نه مادر او .\r\nو همچنين اگر كسى دختر عمّهء كسى را شير دهد يا دختر خاله كسى را شير دهد ، آن زن مادر دختر عمّه يا دختر خاله مىشود نه عمّه و خاله .\r\nپس تنزيل رضاع منزله يكى از محرّمات نسبيّه بر وجه عموم به نحوى كه مير داماد رحمه اللّه و غيره قائل شده‌اند دليل بر اعتبارش نيست ، و اينكه اصحاب تنزيل چون مير داماد رحمه اللّه حكم كرده‌اند به حرام بودن زن در مواضع چند ، وجهى ندارد .\r\nموضع اوّل از آن مواضعى كه حكم كرده‌اند به عموم منزلت بر حرمت زن ، اين است كه هرگاه زنى از شير شوهر خود برادر يا خواهر پدرى و مادرى خود را يا پدرى يا مادرى خود را شير دهد برادر آن زن فرزند شوهرش مىشود ، پس مرضعه - كه خواهر فرزند رضاعى فحل است - به منزلهء فرزند فحل مىشود ، و فرزند فحل بر او حرام است ، اين مسأله اگر چه خلافى است و جماعتى از غير اصحاب تنزيل نيز قائل شده‌اند به حرمت ، لكن مشهور قائلند به عدم حرمت ، پس احوط اجتناب است .\r\nموضع دوّم : اينكه زن شير دهد فرزند برادر خود را ، پس چون فرزند برادر از جهت رضاع فرزند عمّه شد ، و عمّه فرزند بر شوهر حرام است ، پس مرضعه به منزلهء خواهر فحل مىشود .\r\nموضع سوّم : اينكه زن شير دهد عموى خود را يا عمّهء خود را ،\r\n\r\n","description":"","footnote":"","page_name":" رضاعيه 208 ","page_number":208},
  {"content":"\r\n\r\nپس مرضعه دختر برادر فرزند رضاعى يا دختر خواهر فرزند رضاعى خودش مىشود ، و همچنين به منزله جدّهء خودش مىشود .\r\nموضع چهارم : آنكه زن شير دهد خالو يا خاله خودش را ، پس مرضعه مزبوره به منزلهء دختر خواهر فرزند شوهرش مىشود ، يا اينكه فحل به منزلهء جدّ مادرى مرضعه يا به منزلهء شوهر مادر مرضعه مىشود .\r\nموضع پنجم : آنكه زن شير دهد فرزند عموى خود را ، يا آنكه زن ديگر شوهرش شير دهد فرزند عموى آن زن را ، پس شوهر به منزلهء عموى زن مىشود .\r\nموضع ششم : آنكه زن شير دهد فرزند خالوى خود را ، پس فحل به منزلهء خالو مىشود .\r\nموضع هفتم : آنكه زن شير دهد برادر شوهر يا خواهر شوهر خود را از شير آن شوهر ، پس زن به منزلهء مادر برادر يا مادر خواهر فحل مىشود .\r\nموضع هشتم : آنكه زن شير دهد فرزند خواهر شوهرش را پس زن به منزلهء خواهر فحل مىشود .\r\nموضع نهم : آنكه زن شير دهد فرزند فرزند شوهرش را ، پس اگر فرزند پسر فحل باشد پس مرضعه به منزلهء زن پسر مىشود ، و اگر فرزند دختر فحل باشد ، پس مرضعه به منزلهء دختر فحل مىشود .\r\nموضع دهم : آنكه زن شير دهد عموى شوهرش را يا عمّه شوهرش را يا خالو يا خاله شوهرش را ، پس مرضعه - كه مادر رضاعى اينها است - به منزلهء جدّهء پدرى يا جدّهء مادرى فحل مىشود .\r\nموضع يازدهم : آنكه يكى از دو زن شخصى از شير همان كس فرزند فرزند ديگر او را شير دهد ، پس مرضعه به منزلهء دختر يا عروس\r\n\r\n","description":"","footnote":"","page_name":" رضاعيه 209 ","page_number":209},
  {"content":"\r\n\r\nشوهر مىشود ، و نيز به منزلهء جدّهء فرزند شوهر مىشود .\r\nو بالجمله ، در امثال اين مواضع مزبوره دليلى بر اعتبار اين نحو عموم منزله نداريم ، خصوصا چنين منزلهء كه لازم منزلهء ديگر است به طور عكس نمودن ، مثل اينكه خواهر زن شير بدهد فرزند خواهر خودش را ، پس خواهر زن نزد اصحاب تنزيل به منزلهء زن مىشود ، و زن مرضعه به منزلهء خواهر زن مىشود ، كه مادر رضاعى فرزند است .\r\n\r\n","description":"","footnote":"","page_name":" رضاعيه 210 ","page_number":210},
  {"content":"\r\n\r\n\r\nخاتمه در بيان دو امر است\r\n\r\nامر اول : در بيان آداب رضاع و مرضعه و مرتضع است ،\r\nو آن چند چيز است :\r\n\r\nاول : آنكه سنّت است اختيار كردن دايهء مؤمنه عاقله عفيفهء جميله ،\r\nو مكروه است كه دايه كم عقل و احمق باشد ، يا غير اثنا عشرية باشد ، يابد صورت يا بدسيرت و كج خلق باشد ، به جهت اينكه شير را تأثير زيادى است در مزاج طفل ، و بهترين شيرها شير مادر طفل است اگر عيب عارضى بهم نرسيده باشد ، و اگر زن مسلمان بهم نرسد به زن يهوديه و نصرانيه مىتوان داد طفل را كه او را شير دهد ، و لكن مهما امكن دايه را به خانه آورد ، و نگذارد كه گوشت خوك و شراب بخورد و طفل را به خانهء خود برد ، و اگر يهوديه و نصرانيه بهم نرسد به مجوسيه مىتوان داد به شروط مزبوره .\r\nو سنت است كه مادر شير دهد فرزند خود را اگر شيرش خوب باشد ، و سزاوار در حق مادر اين است كه طلب اجرت شير از پدر نكند ، چنانچه اولى در حق پدر اين است كه اجرت بدهد اگر داشته باشد ، و اگر مادر اجرت خواهد به اجرت بسيار و دايه به كمتر از آن راضى شود ، از مادر مىتوان گرفت كه به دايه بدهند .\r\n\r\n","description":"","footnote":"","page_name":" رضاعيه 211 ","page_number":211},
  {"content":"\r\n\r\n\r\nدوّم : سنت است كه زنان را نهى كنند از شير دادن به هر كس كه رسند ،\r\nچون بسيار است كه شير مىدهند و فراموش مىكنند و فرزندان به هم مىدهند ، و عاقبت ظاهر مىشود كه خواهر خود را گرفته است ، مثلا .\r\n\r\nسوّم : سنت است كه مرضعه از هر دو پستان شير دهد .\r\n\r\nچهارم : چون دايه به منزلهء مادر است سنت است كه طفل بعد از شعور تعظيم دايه كند\r\nو به منزلهء مادر خود داند او را ، و همچنين شوهر او را به منزلهء پدر خود داند ، و فرزندان ايشان را برادر و خواهر خود داند ، و خويشان ايشان را كه به سبب رضاع محرم او شده‌اند به منزلهء خويشان خود داند در رعايت احترام و توقير .\r\n\r\nپنجم : سنت است كه فرزند را دو سال كامل شير دهند ،\r\nو يك روز كمتر و بيشتر در غير ضرورت شير ندهند ، و جايز است بيست و يك ماه شير دادن ، و احوط اين است كه كمتر از اين شير ندهند مگر با ضرورت ، چنانچه بسيار است كه حامله مىشود مادر طفل و شيرش كم مىشود ، طفل در شكم آزار مىكشد و دايه هم نمىرسد ، يا بهم مىرسد و مؤونهء اجرت دايه را ندارند ، اكتفاء به كمتر مىتوان نمود ، چنانچه احوط اين است كه زياده از دو سال شير ندهند ، و مشهور اين است كه دو ماه زياده مىتوان داد ، و اولى آنكه تا ضرورتى نباشد زياد ندهند .\r\n\r\nششم : مكروه است كه دايه ولد الزّنا باشد ،\r\nيا فرزندش ولد الزّنا باشد ، بلكه كراهيت اين اشدّ است از اختيار كافره ، و اگر دايه كنيز باشد و زنا داده باشد و محتاج شوند به او براى شير دادن ، بهتر اين است كه از آقاى كنيز طلب كنند كه حلال كند كنيز خود را كه زنا داده است ، و بعد از حلال كردن كراهت تخفيف مىشود يا زائل .\r\n\r\n","description":"","footnote":"","page_name":" رضاعيه 212 ","page_number":212},
  {"content":"\r\n\r\n\r\nهفتم : [ مكروه بودن خوردن شير يا گوشت بزغالهء كه زنى آن را شير داده 
  ]\r\nدر حديث است كه از معصوم « عليه السلام » پرسيدند كه زنى بزغالهء را شير داده بود مدتى تا استخوانش سخت شده و گوشت روئيده و بزرگ شده و نر بر او كشيده‌اند و زائيده است ، آيا شير آن را يا گوشت آن را مىتوان خورد ، حضرت فرمودند : كه اين فعل مكروه است و شير و گوشت آن باكى نيست .\r\nبدان كه رضاع باعث ارث بردن و واجب شدن نفقه و مانند اينها غير از حرمت نكاح و محرميّت نمىشود ، پس پدر رضاعى ولايت ندارد بر فرزند رضاعى ، و مادر رضاعى حق حضانت ندارد ، و گواهى مرتضع بر فحل مسموع است ، و اگر فحل او را بكشد در عوض او مىكشند فحل را ، و مثل پدر نسبى نيست كه در عوض فرزند نتوان كشت .\r\nو همچنين استيفاء حدود از فحل مىتوان نمود ، و در قسمت ديه داخل نيست ، و حكم مرتضع بعد از رسيدن به منصب قضاوت بر فحل جارى است ، و بىرخصت فحل قسم و عهد و نذر ياد مىتواند نمايد .\r\n\r\nهشتم : اگر كنيزى فرزند آقاى خودش را شير دهد ، مكروه است او را فروختن\r\nزيرا كه به منزلهء مادر فرزند است ، بلى در حديث صحيح وارد شده است كه : هرگاه مملوك شير خانم خود را خورده باشد فروختن او حرام است ، و خوردن تنخواه او نيز حرام است .\r\n\r\nنهم : اگر كسى مالك شود برادر رضاعى خود را ،\r\nيا پسر برادر رضاعى خود را ، يا پسر خواهر رضاعى خود را ، يا پسر عمو يا پسر عمه يا پسر خالو يا پسر خالهء رضاعى را ، مكروه است اينها را بندگى بفرمايد يا بفروشد ، بلكه سنت است كه اينها را آزاد كند ، و خود سر آزاد نمىشوند .\r\nبدان كه ، در مواردى كه رضاع مفسد نكاح است اگر شير دهنده قاصد\r\n\r\n","description":"","footnote":"","page_name":" رضاعيه 213 ","page_number":213},
  {"content":"\r\n\r\nبر اضرار بر زوج يا زوجه باشد شير دادن حرام است . اگر مستلزم ضرر باشد ، و الّا حرام نيست .\r\n\r\nامر دوّم : در بيان چند مطلب است :\r\n\r\nمطلب اول : آنكه اگر ادعا كند احد زوجين رضاع محرّم را بر ديگرى ،\r\nپس اين به دو نحو متصوّر مىشود :\r\n\r\nاول : آنكه مدعى زوج باشد ،\r\nپس در اين صورت يا ممكن است قبول دعواى او يا ممكن نيست ، به اين معنى كه تكذيب كند دعواى او را حسّ و وجدان ، مثل اينكه حكم كند وجدان كه نظر به سن هر يك كرده ممكن نيست تحقّق رضاع از شير او .\r\nو در فرض ثانى مسموع نيست دعواى زوج ، و امّا در فرض اول ، پس اگر پيش از عقد آن ضعيفه باشد ، اقرارش مسموع است ، و جايز نيست از براى او كه تزويج كند او را ، خواه آن زن تصديق كند او را يا تكذيب كند ، و اگر اين دعواى مزبوره بعد از عقد و قبل از دخول باشد ، پس اگر تصديق كند منكوحه او را در اين دعوى عقد باطل خواهد بود و مهرى از براى منكوحه نخواهد بود ، به جهت بطلان نكاح ، و اگر دعوى بعد از دخول باشد و منكوحه نيز عالمه باشد قبل از دخول به رضاع محرّم ، پس نكاحش باطل و مهرى ندارد ، و اگر علم بهم نرساند ضعيفه مگر بعد از دخول به اين معنى كه در حال دخول جاهله باشد پس خلاف است در مهر ، جماعتى از اصحاب حكم فرموده‌اند باستحقاق مهر المسمّى ، و جماعت ديگر حكم فرموده‌اند به ثبوت مهر المثل .\r\nاينها همه در صورت تصديق زوجه بوده است ، امّا در صورت تكذيب زوجه ، پس اگر اقامهء بيّنه كند بر دعواى خودش حكم كرده مىشود به تفريق و تحريم ، و خواهد بود مثل صورتى كه تصديق كرده باشد او را\r\n\r\n","description":"","footnote":"","page_name":" رضاعيه 214 ","page_number":214},
  {"content":"\r\n\r\nزوجه ، و اگر بيّنه نداشته باشد حرام است زوجه بر زوج نظر به اقرار زوج ، و قولش مسموع نيست نسبت به زوجه .\r\nو اگر ادّعاى علم بر زوجه نمايد از براى او است كه قسم دهد زوجه را بر نفى علم ، و اگر ضعيفه قسم خورد در اين صورت يا ادّعاى علم بر او ننمايد و بوده باشد اين دعوى پيش از دخول ، مشهور اين است كه نصف صداق را زوج بايد بدهد .\r\nو امّا بعد از دخول پس واجب است كه جميع مهر را بدهد بلا خلاف ، و حكم كرده مىشود به تفريق ميان ايشان .\r\n\r\nدوّم : اينكه مدعى رضاع محرّم زوجه باشد ،\r\nپس اگر قبل از تزويج باشد حكم مىشود به حرمت ، و اگر بعد از تزويج باشد مسموع است دعواى او ، و تفصيل حكم اين صورت از صورت اوّل ظاهر مىشود .\r\n\r\nمطلب دوّم : اشكالى و خلافى نيست در اينكه حكم نمىشود به رضاع محرّم مگر بعد از ثبوت شرعى آن ،\r\nو ثابت مىشود به شهادت دادن دو عادل بر وجه تفصيل به اين طريق كه فلان كس شير كامل خورد از پستان فلان ضعيفه از شير حاصل‌شدهء از وطى صحيح شرعى پانزده شير يا مانند آن تا آخر شرايط مذكورة ، يا به تواتر قطعى ، و مشهور اين است كه شهادت زنان در رضاع مسموع است ، لكن مسأله محل تأمل است ، پس احتياط را در مقام عمل ترك نبايد كرد ، و اكثر قائلند كه قبول نمىشود در باب رضاع شهادت بر سبيل اجمال بلكه لا بدّ است از تفصيل و اين قول خالى از قوّت نيست .\r\n\r\nمطلب سوم : اگر شك حاصل شود در بلوغ رضاع به حدّ نصاب ، حكم به حرمت و محرميّت نمىشود ،\r\nو مظنّهء تحقّق رضاع نيز كافى نيست در ثبوت رضاع محرم ، لكن رعايت احتياط طريق سداد است ، و اللّه العالم\r\n\r\n","description":"","footnote":"","page_name":" رضاعيه 215 ","page_number":215},
  {"content":"\r\n\r\nو المؤيّد و المسدّد .\r\nتمّت الرسالة في غاية العجالة ، و الحمد للّه جلّ جلاله ، و الصلاة على محمّد و آله ، في الخامس عشر من شهر صفر المظفر من شهور السنة التاسعة و الستين بعد المائتين و الألف من الهجرة المقدّسة .\r\n\r\n","description":"","footnote":"","page_name":" رضاعيه 216 ","page_number":216},
  {"content":"\r\n\r\n\r\n[ مقدمه 
  ]\r\nرسالهء زكات فطره\r\n\r\n","description":"","footnote":"","page_name":" زكات فطره 217 ","page_number":217},
  {"content":"\r\n . \r\n","description":"","footnote":"","page_name":" زكات فطره 218 ","page_number":218},
  {"content":"\r\n\r\nتصوير صفحه اول رساله زكات فطره ، چاپ شده به تاريخ 1273 ه‍ . ق .\r\n\r\n","description":"","footnote":"","page_name":" زكات فطره 219 ","page_number":219},
  {"content":"\r\n\r\nتصوير صفحه آخر رساله زكات فطره ، چاپ شده به تاريخ 1273 ه‍ . ق .\r\n\r\n","description":"","footnote":"","page_name":" زكات فطره 220 ","page_number":220},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nالحمد للّه رب العالمين و الصلاة و السلام على محمد و آله الطاهرين و لعنة اللّه على أعدائهم اجمعين إلى يوم الدين .\r\nو بعد چنين گويد افقر العباد الى ربّه الغنى محمّد يوسف الأسترآبادي عفى عنه و عن والديه : كه نظر به التماس جمعى از اخلاء دينى و اصدقاء ايمانى مسألت و استدعا و در خواست نمودم از سركار شريعت مدار ثقة الاسلام و حجة الانام اعلم العلماء و المجتهدين العظام جناب شيخ مرتضى الانصارى دام ظله العالى كه در باب زكات فطره مختصرى ارشاد فرمايند كه رفع ضرورت محتاجين گردد ، لهذا مسئول اين كمترين به درجهء اجابت و قبول مقرون گشته مختصرى به خط شريف خود آن بزرگوار در حيّز تحرير آمده كه در آن چند مبحث است .\r\n\r\n","description":"","footnote":"","page_name":" زكات فطره 221 ","page_number":221},
  {"content":"\r\n\r\n\r\nمبحث اول : در شرايط وجوب فطره است ،\r\nو آن چهار أمر است :\r\n\r\nاول : بلوغ است ،\r\nپس بر صغير واجب نيست ، نه از براى خود و نه از براى كسى كه در عيال او است ، مثل غلامى يا كنيزى كه داشته باشد از ارث پدر يا مادر خود مثلا .\r\n\r\nدوّم : عقل است ،\r\nپس واجب نيست بر ديوانه ، چنانچه بر صغير گذشت و در حكم جنون است اغماء ، پس بر بيهوش لازم نيست .\r\n\r\nسوّم : حريت ،\r\nپس بر بنده لازم نيست مگر آنكه جزئى از آن آزاد شده باشد ، پس به حساب آن جزء بر او واجب است .\r\n\r\nچهارم : غنا ،\r\nپس بر شخص فقير واجب نيست ، و مراد به فقير همان كسى است كه بتواند زكات فطره و غير آن را بگيرد ، پس كسى كه خود مستحق زكات فطره است زكات فطره بر او واجب نيست ، چنانچه به همين مضمون اخبار وارد شده ، لكن احوط از براى فقيرى كه زياده بر قوت شب و روز خود به قدر فطره مالك است اخراج آن است ، و مشهور اين است كه مستحب است از براى فقيرى كه صاحب عيال باشد يك فطره را به عيال خود دست به دست بكند و در آخر آن را اخراج كند ، هر چند كه اگر بعض آنها صغير باشد اشكال وارد مىشود در اخراج از ملك او .\r\nو بدان كه زمان تحقق شرايط مذكوره جزء آخر از روز آخر ماه رمضان مقرون به جزء اول شب شوال است ، پس وجود آنها بعد از هلال كفايت نمىكند در وجوب فطره ، و همچنين كافرى كه مسلمان شود قبل از هلال زكات فطره بر او مستقر مىشود ، و اگر بعد از هلال مسلمان شود آنچه بر او در وقت هلال واجب شده بود ساقط مىشود از او به جهت اسلام او ، و بعد از اين سبب ديگرى از براى وجوب فطره بر او نيست ، لكن\r\n\r\n","description":"","footnote":"","page_name":" زكات فطره 222 ","page_number":222},
  {"content":"\r\n\r\nمستحب است در صورتى كه قبل از زوال روز عيد مسلمان شود آنكه بدهد فطره را بنابر روايتى كه وارد شده ، و مشهور الحاق نموده‌اند در اين حكم كسانى را كه شرط وجوب فطره ، يعنى بلوغ و عقل و حريت و غنا در ايشان موجود شود بعد از هلال و قبل از زوال .\r\n\r\nمبحث دوّم : آنكه واجب است بر هر كه شرايط مذكوره در او مجتمع است ،\r\nبيرون كردن فطره از خود و از هر كس كه در اوّل هلال شوال در عيال او مىباشد ، يعنى نفقهء او را متكفّل مىشود بالفعل ، هر چند كه تحمل نفقهء او بر لازم نباشد و از هر كس كه او را با عيال خود منضم نموده در تحمل نفقه هر چند كه عيال حساب نشود به جهت اينكه تبرّعا معاش او را متحمل مىشود ، مثل اينكه شخصى را خادم مىگيرد در مقابل انفاق بر او ، و از هر كس كه انفاق او بر هر مكلّف لازم است . مثل زن دائمه مدخول بها غير ناشزه ، و مملوك ، و والدين ، و اولاد واجب النفقه ، هر چند كه بالفعل انفاق بر آنها نمىكند عصيانا مثلا ، بنابر مذهب مشهور ، اگر چه در دليلش تأمّل است ، لكن احوط است .\r\nو احوط از آن وجوب فطره زنى است كه نفقهء او واجب نباشد ، مثل ناشزه و صغيره و غير متصرف فيها ، و اگر يكى از جماعت واجب النفقه در نفقهء شخص ديگرى باشند كه جامع شرايط وجوب فطره است ، پس بىاشكال فطره از آن شخص مكلف به انفاق ساقط است ، اگر چه در صورت امتناع شخص منفق از دادن معصية ، به آن اشكال متوجه است .\r\nو بدان كه در مقدار ضيافت كه موجب فطرهء مهمان است بر مهماندار اختلاف واقع شده ، احوط بلكه اقوى آنكه همين قدر كه در وقت هلال شوّال صدق مهمان بر شخص بكند فطرهء او را ميزبان بدهد ، هر چند كه هنوز غذاى او را نخورده باشد ، بلكه احوط آن است كه هر چند كه در\r\n\r\n","description":"","footnote":"","page_name":" زكات فطره 223 ","page_number":223},
  {"content":"\r\n\r\nروز آخر وعده بخواهد از شخص كه شب بعد از هلال حاضر شود فطرهء او را بدهد ، و احوط در جميع صور مختلف فيها آنكه هر دو فطره بدهند .\r\nو به هر حال كسى كه صدق عيال با تحمل نفقهء او بالفعل يا وجوب انفاق بر او بعد از دخول هلال شوّال متحقق شود فطرهء او لازم نيست ، إلّا آنكه اگر شخصى داخل عيال شود و يا از براى شخصى مولودى متولد شود بعد از هلال و قبل از زوال فطرهء او مستحب است .\r\nبدان كه كسى كه فطرهء او بر غير خودش لازم شد به جهت يكى از عنوانات متقدمه پس اگر آن غير فطرهء آن شخص را داد پس از خودش ساقط است ، و اگر نداد تقصيرا يا قصورا مثل اعتقاد عدم وجوب به جهت اشتباه در موضوع يا حكم ، پس احوط آن است كه خود اگر جامع شرايط وجوب باشد فطرهء خود را بدهد ، اگر چه در وجوب آن اشكالى هست ، و اما اگر آن شخص منفق معسر باشد ، پس وجوب فطره بر خود آن شخص أوضح است ، و اگر اين شخص بدهد با اذن آن شخص معسر احوط خواهد بود ، و احتياط در صورت سابقه آكد است .\r\n\r\nمبحث سوّم : در جنس فطره است ،\r\nبدان كه در آن خلاف بسيار هست ، احوط آنها كه مذهب جمعى از متقدمين است اقتصار است بر غلات أربع ، يعنى جو و گندم و خرما و مويز ، اگر چه اقوى جواز دادن برنج و كشك است فى الجمله ، لكن احوط آن است كه اين دو جنس را هم گذشته از ساير اجناس ديگر به قيمت يكى از غلات اربع حساب كند ، و احوط از آن آنكه قيمت يكى از غلات اربع را غير از درهم و دينار ندهد ، اگر چه اقوى جواز قيمت است از پول سياه بلكه از هر جنسى كه بوده باشد ، و احوط آن است كه كمتر از صاع از يكى از غلات اربع را به قيمت صاعى از يكى ديگر از آنها ندهد ، مثل آنكه نصف صاع مويز دهد به قيمت\r\n\r\n","description":"","footnote":"","page_name":" زكات فطره 224 ","page_number":224},
  {"content":"\r\n\r\nيك صاع خرما مثلا .\r\n\r\nمبحث چهارم : در مقدار آن است ،\r\nو آن بنابر مشهور يك صاع است ، كه چهار مدّ است ، و نه رطل است به رطل عراقى ، و به حسب مثقال صيرفى ششصد و چهار ده مثقال و يك ربع مثقال است ، و بعضى فرموده‌اند كه اولى يك من و نيم تبريز است ، و بعضى اولىتر از آن يك من شاه دانسته‌اند و فتوى همان است كه گذشت .\r\nو بدان كه احوط آن است كه صاع را از يك جنس از اجناس مذكوره دهد ، نه آنكه نيم صاع جو و نيم صاع گندم بدهد ، مگر آنكه يكى از دونيم به قيمت نيم ديگر حساب كند .\r\n\r\nمبحث پنجم : در وقت اخراج آن است ،\r\nو در آن خلاف است ، و احوط بلكه خالى از قوت نيست تقديم آن بر طلوع فجر از روز عيد ، هر چند سبب وجوب آن دخول شب عيد است ، و همچنين خلاف است در آخر وقت آن ، و قول به امتداد آن تا وقت زوال و حرمت تأخير آن از زوال خالى از قوت نيست ، و بر تقدير تأخير أحوط دادن آن است بعد از زوال و عدم تأخير آن است از روز عيد .\r\nو احوط آن است كه بعد از زوال قصد صدقهء مردّدهء ما بين فطره و صدقه مطلقه نمايد ، نه قصد خصوص فطره ، و همچنين احوط تدارك آن است بعد از روز عيد به همان قصد مذكور ، و قصد تردّد بين قضا و اداء ، و اين در وقتى است كه فطره را قبل از زوال تعيين نكرده باشد و به كنار نگذاشته باشد .\r\nو اما اگر تعيين نموده و به كنارى گذاشته پس هر وقت كه او را مىدهد به قصد فطره واجبه مىدهد ، و فرقى نيست در تعيين ميان آنكه مقدار صاع را از اجناس فطره معين كند و به كنارى گذارد ، و ما بين قيمت كه\r\n\r\n","description":"","footnote":"","page_name":" زكات فطره 225 ","page_number":225},
  {"content":"\r\n\r\nآن را تعيين كند و به كنارى گذارد ، و در قيمت فرق ما بين نقد و جنس نيست ، چنانچه گذشت .\r\nو بدان كه ظاهر جواز تعيين فطره و كنار گذاشتن آن است هر چند كه مستحق موجود باشد ، لكن احوط اخراج آن است قبل از زوال با وجود مستحق .\r\n\r\nمبحث ششم : در مستحق فطره است ،\r\nبدان كه اشهر و اقوى آنكه مصرف فطره همان هشت مصرف زكات است ، لكن احوط چنانچه ظاهر فتواى بعضى است تخصيص آن است به فقراء و مساكين .\r\nو بدان كه در اشتراط عدالت در مستحق فطره بلكه مطلق زكات خلاف است ، احوط اعتبار عدالت است ، اگر چه جواز دادن آن به مجهول الحال خالى از قوت نيست ، و همچنين جواز دادن آن به معلوم الفسق است در صورتى كه عادل موجود نشود .\r\nو احوط و اسلم عزل آن است در روز عيد و رساندن آن است به عادل با امكان ، و با عدم تمكن از ايصال آن به عادل نگاه داشتن از براى عادل تا اوّل وقتى كه متمكّن شود از ايصال آن به سوى او ، اگر چه قول بعدم اعتبار عدالت مطلقا خالى از قوت نيست ، لكن به استثناء شارب الخمر و كسى كه صرف فطره در اين وجه مىنمايد .\r\nو شرط است در مستحق فطره غير هاشمى آنكه هاشمى نباشد ، پس حرام است بر هاشمى فطرهء غير هاشمى ، بلى فطرهء هاشمى بر هاشمى حرام نيست ، و مراد به فطرهء غير هاشمى آن است كه دهندهء فطره و كسى كه فطره به ذمهء او متعلق است هاشمى نباشد ، هر چند آن شخص فطره را از براى شخص هاشمى كه در عيال او است بدهد .\r\nو بعضى گفته‌اند كه مراد عكس اين است ، يعنى كسى كه از براى او\r\n\r\n","description":"","footnote":"","page_name":" زكات فطره 226 ","page_number":226},
  {"content":"\r\n\r\nفطره مىدهند هاشمى نباشد ، هر چند كسى كه فطره متعلّق به ذمّه او است هاشمى بوده ، پس هاشمى فطرهء غير هاشمى كه در عيال او است به هاشمى نمىتواند بدهد ، و اول خالى از قوّت نيست ، لكن احوط جمع ميان اين دو قول است و آنكه نگيرد هاشمى فطره از كسى كه غير هاشمى باشد ، هر چند فطره را از براى هاشمى بدهد .\r\nو آنكه نگيرد فطره از هاشمى هرگاه فطره را از براى غير هاشمى بدهد ، چنانچه احوط از براى شريف يعنى كسى كه مادر او علويّه است آنكه زكات عامى را أخذ نكند .\r\nو همچنين شرط است در مستحق فطره آنكه واجب النفقهء آن شخص دهنده نباشد ، پس نمىتواند كه فطرهء خود را يا يكى از عيال خود را به واجب النفقهء خود بدهد ، هر چند كه فطرهء آن واجب النفقه به گردن شخص ديگرى باشد ، چنانچه اگر كسى واجب النفقهء او نباشد هر چند فطره‌اش بر اين شخص لازم باشد به جهت مهمانى و نحو آن مىتواند فطرهء او و عيال او را بگيرد ، و در جواز گرفتن همان فطره كه از براى خودش مىدهد دو وجه است ، اقوى جواز ، و احوط اجتناب است .\r\nو بدان كه احوط و اشهر آن است كه به فقيرى كمتر از يك فطره ندهد ، مگر آنكه فقراء بسيار جمع شوند و آنچه موجود است وفاء به ايشان نكند .\r\nتمّت الرّسالة به حمد اللّه و توفيقه\r\n\r\n","description":"","footnote":"","page_name":" زكات فطره 227 ","page_number":227},
  {"content":"\r\n . \r\n","description":"","footnote":"","page_name":" زكات فطره 228 ","page_number":228},
  {"content":"\r\n\r\n\r\n[ مقدمه 
  ]\r\nرسالهء زكات مال\r\n\r\n","description":"","footnote":"","page_name":" زكات مال 229 ","page_number":229},
  {"content":"\r\n . \r\n","description":"","footnote":"","page_name":" زكات مال 230 ","page_number":230},
  {"content":"\r\n\r\nتصوير صفحه اول رساله زكات مال ، چاپ شده به تاريخ 1270 ه‍ . ق .\r\n\r\n","description":"","footnote":"","page_name":" زكات مال 231 ","page_number":231},
  {"content":"\r\n\r\nتصوير صفحه آخر رساله زكات مال ، چاپ شده به تاريخ 1270 ه‍ . ق .\r\n\r\n","description":"","footnote":"","page_name":" زكات مال 232 ","page_number":232},
  {"content":"\r\n\r\nفي الزكاة الماليّة بِسْمِ اللَّهِ الرَّحْمنِ الرَّحِيمِ\r\nبدان كه اجناس زكوى ، يعنى مالى كه زكات به آن تعلق مىگيرد نه چيز است .\r\nاول طلا ، دوم نقره ، سوم گوسفند ، چهارم شتر ، پنجم گاو ، ششم گندم هفتم جو ، هشتم مويز ، نهم خرما .\r\nو از براى هر يك نصابى است در شرع به تفصيلى كه خواهد آمد ، پس زكات در هر يك از اين نه چيز واجب مىشود به شرط آنكه به نصاب برسد و مادامىكه به نصاب نرسد اگر چه به چيز قليلى باشد در غلات زكات واجب نمىشود ، چنانچه در غلات اربعه اگر بعد از نصاب چيزى زياد بيايد و لو قليلا در آن زائد قليل هم زكات واجب است .\r\n\r\nنصاب غلات اربعة :\r\nو نصاب هر يك از غلات اربعه مذكور پنج وسق است .\r\nو هر وسقى شصت صاع است .\r\nو هر صاعى چهار مدّ است .\r\nو هر مدى دو رطل و ربع عراقى است ، و يك رطل و نيم مدنى .\r\nو هر رطل عراقى صد و سى درهم ، يعنى نود و يك مثقال شرعى مىباشد .\r\n\r\n","description":"","footnote":"","page_name":" زكات مال 233 ","page_number":233},
  {"content":"\r\n\r\nو هر درهمى نصف مثقال شرعى و خمس آن است ، كه نيم مثقال صيرفى و ربع عشر آن است .\r\nو مثقال شرعى سه ربع مثقال صيرفى است ، كه هجده نخود باشد .\r\nو مثقال صيرفى يك مثقال و ثلث شرعى است كه بيست و چهار نخود باشد .\r\nپس معلوم شد كه هر صاعى نه رطل عراقى است ، و شش رطل مدنى است .\r\nپس نصاب دو هزار و هفتصد رطل عراقى است ، و هزار و هشتصد رطل مدنى است .\r\nپس از آنچه ذكر شد معلوم گرديد كه نصاب هر يك از غلات اربع سيصد صاع است ، و هر صاعى يك هزار و صد و هفتاد درهم است ، كه هشتصد و نوزده مثقال شرعى و ششصد و چهارده مثقال و ربع صيرفى است .\r\nپس مجموع نصاب صد و هشتاد و چهار هزار و دويست و هفتاد و پنج مثقال صيرفى مىباشد .\r\nو به حساب من تبريزى « ششصد و چهل مثقال صيرفى » ، كه الآن در بلاد محروسه متداول و متعارف است ، دويست و هشتاد و هشت من تبريز الّا چهل و پنج مثقال صيرفى ، نصاب هر يك مىباشد .\r\nو من تبريز چهل سير است ، و هر سيرى شانزده مثقال صيرفى است .\r\nبعد از بلوغ به حدّ نصاب مذكور ، واجب است اخراج عشر از هر يك از غلات مزبوره در بلادى كه آب خوردن زراعت موقوف بر چرخ چاه و مانند آن نباشد ، و اگر به ندرت گاهى به دلو و چرخ چاه و امثال آن آب خورد به نحوى كه عرفا صدق كند سقى آن زراعت به سيح ، اگر چه\r\n\r\n","description":"","footnote":"","page_name":" زكات مال 234 ","page_number":234},
  {"content":"\r\n\r\nبه حفر نهر و قنات بوده باشد ضرر ندارد .\r\nو اگر زراعتى آب خوردن آن محتاج باشد به چرخ و مانند آن ، مثل زراعتى كه به آب چاه عمل مىآيد يا به آب نهرى كه بايد از چرخ كشيد ، نصف عشر لازم است داده شود ، اگر چه گاهى به ندرت آن زراعت به آب باران و نحو آن آب خورده شود ، به نحوى كه صدق اسم سقى به آب چاه و دلو مثلا باقى بماند .\r\nپس اعتبارى ندارد باران معتادى كه مىبارد در ايام سال در زراعاتى كه سقى آنها به دلو و نحو آن باشد .\r\nبلى اگر متساوى بوده باشد هر دو أمر به نحوى كه صدق مزبور و خلاف آن هيچ يك متحقق نشود ، بلكه عرفا صدق كند سقى زراعت به هر دو هم به سيح و هم به غير آن ، در اين صورت بايد از نصف آن زراعت اخراج عشر نمود و از نصف ديگر آن زراعت بايد اخراج نصف عشر نمود ، و به عبارت اخرى از مجموع چنين زراعت سه ربع عشر بايد زكات اخراج شود .\r\nو اگر شك واقع شود در صدق در بعضى از موضوعات ، احوط رعايت اخراج قدر اكثر است در زكات .\r\nو وقت تعلّق وجوب زكات در گندم و جو صدق : اسم است ، و آن حاصل مىشود به بستن دانه ، و در خرما به سرخ شدن و زرد شدن و بسر شدن ، و در مويز به غوره شدن ، پس ضامن است مالك حصه فقير را اگر تصرف نمايد در وقت بسريّت و خلال شدن يا رطب بودن خرما و غوره يا انگور بودن ، پس اگر بخواهد در وقت غوره و رطب بودن بچيند واجب است بر او در اين صورت اداء و اخراج زكات به همين حالت ، و لازم است بر ساعى و جمع‌كننده زكات قبول آن .\r\n\r\n","description":"","footnote":"","page_name":" زكات مال 235 ","page_number":235},
  {"content":"\r\n\r\nو اما اگر مالك قبل از خشك شدن بناى چيدن نداشته باشد و ساعى زكات مطالبهء زكات را از او نمايد قبل از يبوست بعد از خرص و تخمين ، واجب نيست بر مالك اجابت ، و اگر مالك خود در مقام بذل برآيد پيش از خشك شدن ، واجب است بر ساعى قبول بنابر اقوى .\r\nپس اگر مالك تأخير بيندازد دادن زكات را در گندم و جو از پاك شدن ، و در انگور و رطب از مويز و خرما شدن ، بىعذر ضامن است ، و تأخير تا به تصفيهء دانه و خشك شدن مويز و خرما جايز است بدون ضمان ، و زكات تعلق به عين مال زكوى مىگيرد نه به قيمت ، اگر چه جائز است اخراج و دادن زكات از قيمت .\r\nو اگر مالك بعد از تعلق زكات بميرد بايد بيرون كرد زكات را از اصل مال ، و اگر دين ميّت زايد بر اصل تركه باشد حق زكات مقدم است بر دين .\r\nو شرط است در هر يك از غلات اربعه كه مالك آنها را پيش از وقت وجوب مالك شده باشد ، چه به زراعت يا غرس يا مساقات ، و چه بيع يا هبه يا صلح يا مهر يا نحو آن ، پس اگر منتقل شود بعد از تعلق وجوب زكات واجب است بر ناقل دادن زكات .\r\nو احوط اعتبار نصاب است قبل از وضع جميع مؤن و اخراجات زراعت چه اخراجات پيش از تعلّق وجوب بوده باشد و چه اخراجات بعد از تعلّق .\r\nبلكه احوط اين است كه مالى را كه سلاطين مىگيرند به اسم خراج اگر چه شيعه باشند ، خصوصا از اراضى غير خراجيّه ، آن را نيز اخراج و وضع ننمايند در اعتبار نصاب ، پس قبل از وضع اخراجات اعتبار نصاب نمايند اگر به حد نصاب است آن وقت اخراجات را بيرون كرده هر قدر\r\n\r\n","description":"","footnote":"","page_name":" زكات مال 236 ","page_number":236},
  {"content":"\r\n\r\nباقى بماند زكات آن قدر را بدهند ، اگر چه قليلى باقى بماند بعد از وضع مخارج .\r\n\r\nو اما نصاب طلا و نقره :\r\n\r\nپس از براى هر يك دو نصاب است :\r\n\r\nنصاب اول طلا : پانزده مثقال صيرفى است ،\r\nپس بايد در اين وقت اخراج نمايد ربع مثقال صيرفى و ثمن آن از پانزده مثقال .\r\n\r\nنصاب دوّم : سه مثقال صيرفى است :\r\nپس در اين وقت بايد عشر مثقال شرعى اخراج شود .\r\n\r\nو اما نصاب اول نقره : دويست درهم است ،\r\nو آن صد و پنجاه مثقال صيرفى است ، و از اين نصاب بايد اخراج شود دو مثقال صيرفى و پنج ثمن آن .\r\n\r\nو نصاب دوّم نقره : چهل درهم است ،\r\nكه بيست و يك مثقال صيرفى باشد .\r\nو نصاب دوّم معتبر است بعد از نصاب اول ، چه در طلا و چه در نقره به هر جا كه برسد ، به اين معنى كه مادامىكه مال به نصاب اول نرسد يا در ميان دو نصاب باشد زكات واجب نيست ، پس اگر بعد از رسيدن به نصاب اول اخراج زكات شد و بعد زياد شد لكن هنوز به نصاب دوّم نرسيد ، چيزى واجب نيست بلكه عفو است .\r\nو بايد اخراج شود از نصاب دوّم نقره نيم مثقال صيرفى و ربع عشر آن .\r\nو ضابطهء كلّى بعد از رسيدن هر يك از طلا و نقره به نصاب ، - چه به نصاب اول هر يك باشد ، و چه به نصاب دوّم - در اخراج زكات اين است كه از قرار چهل و يك بايد بشود ، اگر چه به اين قاعده گاهى اتفاق مىافتد كه چيز قليلى زيادتر داده مىشود ، و لكن أمر در آن سهل است .\r\n\r\n","description":"","footnote":"","page_name":" زكات مال 237 ","page_number":237},
  {"content":"\r\n\r\nو شرط است در وجوب زكات در هر يك از طلا و نقره ، علاوه بر مالك بودن نصاب مذكور را بعد از بلوغ و عقل و آزادى و ممكن التصرف بودن ، آنكه يك سال تمام بر آن بگذرد ، و متحقق مىشود سال به داخل شدن ماه دوازدهم ، لكن وجوب زكات به مجرّد دخول ماه دوازدهم مستقر نمىشود بلكه متزلزل است تا تمام شدن آن و دخول ماه سيزدهم بنابر اقوى ، اگر چه احوط استقرار و عدم تزلزل است به دخول ماه دوازدهم .\r\nپس بنابر اقوى ماه دوازدهم از سال اول محسوب است نه از سال دوّم ، و اگر در تمام سال نصاب مستمر باقى نماند واجب نمىشود .\r\nو نيز شرط است كه هر يك از طلا و نقره مسكوك باشد به سكهء معامله ، چه سكهء اسلام باشد يا نه ، و چه سكهء قديمه باشد يا جديده ، رايج باشد در معامله يا نه ، خليط باشد يا صافى .\r\n\r\nو امّا در زكات شتر :\r\nپس از براى آن دوازده نصاب است :\r\n\r\nنصاب اول تا نصاب پنجم : هر يك پنج شتر است ،\r\nو در هر نصابى از اين پنج نصاب يك گوسفند بايد بدهد ، پس مادامىكه شتر به پنج نرسيده چيزى واجب نيست و همين كه به پنج رسيد يك گوسفند زكات آن است كه واجب است دادن آن .\r\nو ديگر واجب نمىشود چيزى مگر اينكه برسد به نصاب دوّم : كه آن نيز پنج شتر است ، پس همين‌كه رسيد به پنج دوّم نيز واجب است دادن يك گوسفند از براى اين پنج شتر دوّم كه با پنج شتر اول ده عدد مىشود .\r\nپس اگر نه عدد بشود شتر ، همان يك گوسفند براى پنج شتر اول لازم است دادن و در چهار شتر ديگر عفو است ، چيزى لازم نيست دادن ، و هكذا در هر يك از اين پنج نصاب .\r\n\r\n","description":"","footnote":"","page_name":" زكات مال 238 ","page_number":238},
  {"content":"\r\n\r\n\r\nنصاب ششم : بيست و شش شتر است ،\r\nو در آن واجب است كه يك شتر ماده كه يك سال تمام بر او گذشته باشد و داخل در سال دوّم شده باشد بدهد .\r\n\r\nنصاب هفتم : سى و شش شتر است ،\r\nو در آن واجب است دادن يك شتر مادهء دو سال تمام كه داخل در سال سوّم شده باشد .\r\n\r\nنصاب هشتم : چهل و شش شتر است ،\r\nدر آن واجب است دادن يك شتر مادهء سه سال كه داخل در سال چهارم شده باشد .\r\n\r\nنصاب نهم : شصت و يك شتر است ،\r\nو در آن واجب است دادن يك شتر مادهء چهارساله كه داخل در سال پنج شده باشد .\r\n\r\nنصاب دهم : هفتاد و شش است ،\r\nو در آن واجب است دادن دو شتر ماده كه هر يك دو سالهء كه داخل در سال سوّم شده باشد .\r\n\r\nنصاب يازدهم : نود و يك است ،\r\nو در آن واجب است دادن دو شتر مادهء كه هر يك سه‌ساله كه داخل در سال چهارم شده باشد .\r\n\r\nنصاب دوازدهم : صد و بيست و يك شتر است ،\r\nپس در هر پنجاه شتر واجب است دادن يك شتر مادهء سه سالهء كه داخل شده باشد در سال چهارم ، و در هر چهل شتر واجب است دادن يك شتر ماده كه تمام كرده باشد سال دوّم را و داخل در سال سوّم شده باشد .\r\nو آنچه پيش از نصاب اول يا در ميان نصاب‌ها باقى باشد عفو است ، در آن چيزى واجب نيست .\r\nو آنچه گفته شد كه از شتر داده شود بايد ماده باشد نه نر ، چنانچه ذكر شد .\r\n\r\nو اما در زكات گاو :\r\nپس از براى آن دو نصاب است :\r\n\r\nاول : سى گاو است ،\r\nيعنى همين كه گاو به سى عدد رسيد ، يك رأس\r\n\r\n","description":"","footnote":"","page_name":" زكات مال 239 ","page_number":239},
  {"content":"\r\n\r\nگاو يك سالهء كه داخل در سال دوّم شده باشد واجب است دادن ، چه نر باشد و چه ماده .\r\n\r\nنصاب دوّم : چهل است ،\r\nپس در آن واجب است دادن يك گاو مادهء دوساله كه داخل در سال سوّم شده باشد .\r\nو بعد از اين نصاب دوّم مخيّر است در اختيار كردن چهل يا سى در جايى كه ممكن باشد اعتبار و اختيار هر دو ، مثل صد و بيست .\r\nپس اگر اختيار نمايد در اين صورت سى را پس در هر سى گاو يك گاو يك سالهء پا در دو بدهد چه نر و چه ماده و اگر اختيار نمايد چهل را پس در هر چهل گاو يك گاو مادهء دو سالهء پا در سه واجب است دادن ، و اما اگر ممكن نباشد اعتبار و اجتماع هر دو نصاب پس متعين است اعتبار هر يك از نصابين كه ممكن است .\r\n\r\nو اما در گوسفند :\r\nپنج نصاب است :\r\n\r\nنصاب اول : چهل گوسفند است ،\r\nدر آن يك گوسفند يك‌ساله كه داخل در سال دوّم شده باشد ، واجب است دادن آن اگر گوسفند خواسته باشد بدهد ، و اگر بز خواسته باشد بدهد واجب است بز دو سالهء كه داخل در سال سوّم شده باشد .\r\nو على اىّ حال ، گوسفند و بز بيمار و پير و عيب‌دار در زكات مجزى نيست ، مگر اينكه همه چنين باشند .\r\n\r\nنصاب دوّم : صد و بيست و يك گوسفند است ،\r\nو در آن دو گوسفند موصوف در نصاب اول واجب است دادن .\r\n\r\nنصاب سوم : دويست و يك است ،\r\nو در آن سه گوسفند موصوف واجب است دادن .\r\n\r\nنصاب چهارم : سيصد و يك است ،\r\nو در آن چهار گوسفند موصوف\r\n\r\n","description":"","footnote":"","page_name":" زكات مال 240 ","page_number":240},
  {"content":"\r\n\r\nواجب است دادن .\r\n\r\nنصاب پنجم : چهار صد است ،\r\nو در آن و در بيشتر از آن هر صد گوسفند ، يك گوسفند موصوف واجب است دادن .\r\nو شرط است در هر يك از شتر و گاو و گوسفند اينكه يك سال تمام بر آن بگذرد ، يعنى نصاب مستمرّ باقى باشد بر ملك مالك در يك سال كامل ، چنانچه در طلا و نقره گذشت .\r\n\r\n[ شرائط نصاب 
  ]\r\nو نيز شرط است كه هر يك از شتر و گاو و گوسفند سائمه باشند ، يعنى در تمام سال چريده باشند در علف صحرا ، نه معلوفه ، و مدار هر يك بر صدق اسم است ، و متحقق مىشود معلوفه بودن به خوردن چيزى كه مملوك باشد ، چه ملك مالك باشد يا ملك غير مالك ، چه به اذن هر يك باشد يا نه ، خواه آن غير مالك عوض بخواهد يا نه .\r\nو اما در اولاد آنها ، اعتبار به مادران آنها است در سائمه بودن و معلوفه بودن ، و مدار در سال اولاد از حين ولادت و زائيده شدن است .\r\nو شرط است در خصوص شتر و گاو - نه گوسفند - اينكه كاركن نيز نباشند ، اگر چه سائمه باشند ، و فرقى نيست در كار كردن ميان زراعت كردن و آب‌كشى و سوارى و آسيا كردن ، و همچنين فرقى نيست ميان آنكه مالك آنها را بر عمل داشته باشد يا غير مالك خواه به اذن مالك باشد يا نه ، و مدار بر صدق عرفى است در تمام سال كه كاركن بنامند آنها را .\r\nو الحمد للّه أولا و آخرا و ظاهرا و باطنا و صلّى اللّه على محمّد و آله و لعنة اللّه على أعدائهم أجمعين .\r\nو المسئول من إخوانى المؤمنين أن لا ينسوني من الدعاء .\r\n\r\n","description":"","footnote":"","page_name":" زكات مال 241 ","page_number":241},
  {"content":"\r\n\r\nحررّه بعون اللّه سبحانه و توفيقه تعالى مؤلف هذا المختصر توضيحا و تسهيلا للعالمين مع توزع البال و تشتت الحواس و الأحوال و نهاية الاستعجال ، بيده الفانية ، افقر العباد إلى ربّه الهادى محمد يوسف الاسترآبادى عفى اللّه عنه و عن والديه بمحمّد و آله الطيبين الطاهرين .\r\n\r\n","description":"","footnote":"","page_name":" زكات مال 242 ","page_number":242},
  {"content":"\r\n . \r\n","description":"","footnote":"","page_name":" زكات مال 243 ","page_number":243},
  {"content":"\r\n . \r\n","description":"","footnote":"","page_name":" زكات مال 244 ","page_number":244},
  {"content":"\r\n . \r\n","description":"","footnote":"","page_name":" زكات مال 245 ","page_number":245},
  {"content":"\r\n . \r\n","description":"","footnote":"","page_name":" زكات مال 246 ","page_number":246},
  {"content":"\r\n . \r\n","description":"","footnote":"","page_name":" زكات مال 247 ","page_number":247},
  {"content":"\r\n . \r\n\r\n","description":"","footnote":"","page_name":" زكات مال 248 ","page_number":248}
  ]