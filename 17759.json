[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nغذا درمانى\r\nروش هاى پيشگيرى وكنترل\r\nبيمارى ها با مواد غذايى\r\n3\r\nحسين ميرحيدر\r\nپيشرفته ترين تحقيقات درباب پيشگيرى از\r\nبيمارى ها با استفاده از مواد طبيعي\r\nوگياهان شفابخش\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچاپ أول تا سوم : 5000 نسخه\r\nميرحيدر ، حسين ، 1298 -\r\nغذا درمانى : روش هاى پيشگيرى وكنترل بيمارى ها با مواد غذايى / حسين ميرحيدر . - تهران : دفتر نشر فرهنگ اسلامى . 1380 .\r\n4 ج .\r\n( دوره ) isbn : 964 - 430 - 983 - 9\r\n( ج . 3 ) isbn : 964 - 430 - 980 - 4\r\nفهرست نويسى براساس اطلاعات فيپا .\r\n1 . رژيم غذايى درمانى . 2 . بيماريها - - پيشگيرى . 3 . مواد غذايى . الف . دفتر نشر فرهنگ اسلامى . ب . عنوان . ج . عنوان : روش هاى پيشگيرى وكنترل بيمارى ها با مواد غذايى .\r\n42 غ 85 م / 216 rm\r\nكتابخانه ملى إيران\r\n854 / 615\r\n26819 - 80 م\r\nدفتر نشر فرهنگ اسلامى\r\nدفتر مركزى : پاسداران ، خيابان شهيد ناطق نوري ، بوستان كتاب ، تلفن : 22856124\r\nعنوان : غذا درمانى / جلد سوم\r\nروش هاى پيشگيرى وكنترل بيمارى با مواد غذايى\r\nتأليف : حسين ميرحيدر\r\nچاپ چهارم : 1386\r\nاين كتاب در 1000 نسخه در چاپخانهء دفتر نشر فرهنگ اسلامى ليتوگرافى ، چاپ وصحافى شد .\r\nهمهء حق چاپ محفوظ است .\r\nشابك : 4 - 980 - 430 - 964\r\nشابك دوره : 9 - 983 - 430 - 964\r\nفروشگاهها ومراكز پخش :\r\nفروشگاه فردوسى : ميدان امام خمينى ، خيابان فردوسى ، نبش كوچه هنر ، تلفن : 33112100 - 33114288\r\nفروشگاه شمارهء يك : ميدان انقلاب ، بازارچه كتاب . تلفن : 66469685\r\nفروشگاه شمارهء دو : ميدان انقلاب ، خيابان 16 آذر . تلفن : 66418935\r\nفروشگاه شمارهء سه : تجريش . تلفن : 22713351 فروشگاه شمارهء چهار : پاسداران . تلفن : 22855164\r\nفروشگاه شمارهء پنج : ميدان ارك ، جنب مسجد ارك ، تلفن : 33927412\r\nفروشگاه قم : خيابان ارم تلفن : 7738150\r\nفروشگاه مشهد ، چهار راه شهداء : پشت باغ نادرى ، كوچه شهيد خوراكيان ، مجتمع گنجينه كتاب ، تلفن : 2 - 2214831\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\n\r\nفهرست مطالب\r\nغذادرمانى بخش أول :\r\nاستفاده از تركيبات شيميايى ضد اكسيدكننده‌ها براي مبارزه با بيمارىهاى قلبي وسرطان 7\r\nسه سرباز فداكار شجاع بدن 11\r\nويتامين  C  13\r\nويتامين  E  16\r\nكارتنوئيدها - بتاكاروتن 18\r\nنقش ساير أنواع ضد اكسيدكننده‌ها 23\r\nجدول مواد غذايى سرشار از بتاكاروتن 25\r\nجدول مواد غذايى سرشار از ويتامين  C  26\r\nجدول مواد غذايى سرشار از سلنيوم  Selenium  27\r\nجدول مواد غذايى سرشار از ويتامين  E  28\r\nبخش دوم :\r\nكاربرد عصارهء گيلاس وعصارهء تخم كرفس براي\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nكنترل نقرس 29\r\nعصارهء گيلاس وآلبالو 33\r\nگزارش درمان نقرس دكتر دوك  ( Dr . Duke )  دربارهء تأثير عصاره بذر كرفس 37\r\nجوانب ايمنى مصرف عصارهء غليظ گيلاس وعصارهء تخم كرفس 41\r\nبخش سوم :\r\nفايبر ، مادة بسيار مفيدى كه طي قرن‌ها ارزش آن ناشناخته بود 45\r\nأنواع فايبر 51\r\nفايبر محلول در آب 53\r\nفايبر غير قابل حل در آب 55\r\nاثر فايبر در كاهش وزن ومبارزه با چاقى 56\r\nتأثير فايبر در مبارزه با يبوست 57\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nغذادرمانى\r\n\r\nبخش أول : استفاده از تركيبات شيميايى ضد اكسيدكننده‌ها براي مبارزه با بيمارىهاى قلبي وسرطان\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nدر جنگ دوم جهانى ژاپن تعدادى جنگنده‌هاى هوايى داشت كه براي دفاع از جزيرهء ژاپن آماده بودند جان خود را فدا كنند وبا بمب از هوا به كشتىهاى مورد هدف حمله نمايند وآن را نابود كنند . ضد اكسيدكننده‌ها در بدن انسان نقشى نظير اين خلبان‌هاى فداكار 1940 ژاپن را دارند وشجاع‌ترين خدمتگذاران بدن انسان مىباشند .\r\nهر روز بدن انسان با هزاران حمله از طرف نيروهاى آسيب‌زا به نام راديكال‌هاى آزاد برخورد مىكند . راديكال‌هاى آزاد مولكول‌هاى اكسيژن ناپايدارى هستند كه تحت تأثير عواملي مانند دود سيگار - نور شديد آفتاب ويا آلودگىهاى هوا وپرتو ايكس حاصله از راديولوژىها وأشعة ما وراء بنفش وده‌ها عوامل ديگر ، يك ألكترون از ساختمان مولكولى خود را از دست داده وبه صورت يك مولكول ناقص درآمده‌اند . اين\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمولكول‌هاى ناقص اكسيژن ، سراسيمه در زواياى بدن سرگردانند وبه هر گوشه‌اى سرمىزنند تا در فرصتى نقص خود را با دزديدن ألكترون از ساير مولكول‌ها ، ترميم كنند وبه صورت اكسيژن پايدار درآيند . وهر موقع كه موفق شوند الكترونى از ديگران بربايند ناچار مولكول‌هاى ناقص بيشترى درست مىشود وبه سلول‌هاى سالم صدمه وارد مىشود .\r\nآسيب راديكال‌هاى آزاد موجب مىشود كه جزء مضرّ كلسترول كه  LDL  كلسترول ناميده مىشود به ديوارهء داخلي شريان‌ها رسوب كنند وبچسبند ودر مواردى موجب سخت شدن وتصلب ديوارهء شريان ودر نهايت سبب بيمارىهاى قلبي شوند . در مواردى كه راديكال‌هاى آزاد به هسته سلول  ( DNA )  صدمه وارد مىكنند ممكن است با ايجاد موتاسيون يا جهش ، موجب سرطانى شدن سلول‌ها شود وراديكال‌هاى آزاد كه به سلول‌هاى چشم حمله مىكنند ممكن است ايجاد كاتاراكت وكدر شدن عدسى چشم وهمچنين وارد شدن آسيب به ماكولا  ( Macula )  « 1 » شوند كه منجر به كاهش يا از دست رفتن ديد چشم در اشخاص سالخورده مىشود . وبالآخرة طبق نظر اكثريت دانشمندان راديكال‌هاى آزاد از مهمترين عوامل پيرى زودرس در انسان مىباشند . وتا وقتىكه يك\r\n\r\n\r\n","description":"","footnote":"\r\n( 1 ) .  Macula  ، لكه حساس رنگين ديد در چشم .\r\n","page_name":" 10 ","page_number":10},
  {"content":"\r\n\r\nمبارز شجاع براي برخورد با راديكال‌هاى آزاد مخرّب قدم به ميدان نگذارد ، آنها به خرابكارى خود در گوشه وكنار بدن ادامه مىدهند وضايعاتى ايجاد مىكنند . در اين شرايط است كه ضد اكسيدكننده‌ها براي حمايت بدن در مقابله با راديكال‌هاى آزاد وارد صحنه كارزار در بدن مىشوند . هر بار كه انسان از ميوه‌ها وسبزىها ويا از ساير مواد غذايى سرشار از مواد ضد اكسيدكننده‌ها مىخورد ، سيلى از اين تركيبات شيميايى بسيار مفيد مبارز ضد اكسيدكننده وارد خون انسان مىشود . اين مواد از طريق جريان خون به تمام زواياى بدن مىرسند ودر هر قسمت مانند سپرى بين سلول‌هاى سالم وراديكال‌هاى آزاد مهاجم قرار مىگيرند واز الكترون‌هاى خود به آنها مىدهند ومانع وارد شدن آسيب آنها به سلول‌ها مىشوند . اين كار باعث خنثى كردن آسيب راديكال‌هاى آزاد ونجات سلول‌ها از حمله آسيب زاي آنها مىشود .\r\n\r\nسه سرباز فداكار شجاع بدن\r\nهمين‌طور كه در بدن انسان راديكال‌هاى آزاد مخرّب توليد مىشوند ، به موازات آن مواد وتركيبات شيميايى مفيدى بر ضد آنها به نام ضد اكسيدكننده‌ها نيز توليد مىشوند . برخى از اين ضد اكسيدكننده‌ها انزيم‌هايى هستند كه منحصرا براي\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nسركوب راديكال‌هاى آزاد وظيفة دارند . اين انزيم‌ها در مواردى كه بدن انسان مورد حمله‌هاى شديد مواد بيمارىزا نظير دودهاى خطرزا از اگزوست ماشين‌ها ويا دود سيگار ويا أشعة ما وراء بنفش ويا پرتوهاى زيان‌آور ونظاير آن قرار گرفته باشد ويا حتى به علت شركت در تمرين‌هاى ورزشى خيلى شديد از پا درآمده باشد ، ممكن است از عهده مقابله برنيايند . در اين مواقع است كه لازم مىشود بدن انسان از نيروى ذخيرة آماده در بدن استفاده كند واين نيروى ذخيرة ، تركيبات شيميايى ضد اكسيدكننده‌ها هستند . عملا صدها تركيبات شيميايى در مواد غذايى وجود دارد كه در بدن نقش ضد اكسيدكننده‌ها را دارند . وجالب اين است كه اين مواد مفيد تمام شدني نيستند ، زيرا انسان مرتبا براي تأمين بدل مايتحلل ناچار است غذا بخورد وبا خوردن غذا اين تركيبات شيميايى مهم ومفيد موجود در مواد غذايى مرتبا وارد صحنهء كارزار بدن مىشوند .\r\nبا اينكه محققان ودانشمندان هر روز مشغول بررسى ويافتن مواد ضد اكسيدكنندهء جديدى هستند ، ولى به‌هرحال مهمترين وسردستهء اين مواد ضد اكسيدكنندهء بسيار مفيد براي مقابله با راديكال‌هاى آزاد وساير دشمنان بيمارىزاى بدن در حال حاضر سه تركيب شيميايى معروف مىباشند كه به نام ويتامين  C  - ويتامين  E  وتركيبات\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبتاكاروتن نام برده مىشوند .\r\nآلفرد اوردمان  ( Alfred ordman ph . D )  أستاذ بيوشيمى در دانشكده بلوات در شهر بلوات در ايالت ويسكانسين مىگويد : « هيچ شكى نيست كه ضد اكسيدكننده‌هاى مواد غذايى ، مهمترين نقش را براي كاهش خطر أنواع بيمارىها دارند . » وشواهد علمي نيز به اتفاق اين نظر را تأييد مىنمايند .\r\n\r\nويتامين  C \r\nويتامين  C  كه به نام شيميايى أسيد اسكوربيك معروف است ، مثل گشت‌هاى دريايى ، در صحنهء مايعات بدن نگهبانى مىدهد وراديكال‌هاى آزاد سرگردان در خون ودر ساير مايعات بدن نظير مايعات ريه وچشم را أسير مىكند . هر وقت مواد غذايى سرشار از ويتامين  C  خورده مىشوند ويتامين  C  براي حمايت از منابع مايعات موجود در گوشه وكنار بدن مانند خون ، حفره‌هاى قلب ، وشريان‌ها ورگ‌ها ومايعات ريه وچشم وغيره وارد كارزار مىشود .\r\nاثر عمدهء ضد اكسيدكننده‌هاى مايعى كه در مواد خوراكى نظير مركبات وفلفل دلمه‌اى وكلم بروكلى وغيره وجود دارند اين است كه خيلى سريع وارد عمل مىشوند . مثلا در مورد ويتامين  C  نشان داده شده است كه خيلى سريع وحتى قبل از ساير ضد اكسيدكننده‌ها وارد صحنه شده وراديكال‌هاى آزاد اكسيژن را خلع سلاح ومتوقف مىكنند . يكى از\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nچهره‌هاى هيجان‌انگيز وجالب آثار ويتامين  C  اين است كه به نظر مىرسد با عوارض پيرى ومرگ ومير مبارزه مىكند . محققان با بررسى آمار وسيعى كه در مورد ارتباط خوردن ويتامين  C  با ميزان مرگ ومير در مورد 11348 نفر در سنين 72 - 25 سال در مدت 10 سال گرفته شده دريافته‌اند كه مردان وزنانى كه مرتبا مقدار قابل ملاحظه‌اى ويتامين  C  ضمن رژيم غذايى خود مصرف مىكنند يعنى در حدود 300 ميلىگرم ويتامين  C  از طريق مواد غذايى ويا به صورت مكمل در روز مىخورند ، در مقايسه با آنهايى كه خيلى كمتر مىخورند ، ميزان مرگ‌ومير آنها در اثر بيمارىهاى قلبي بسيار كمتر است .\r\nمخصوصا مردان 42 درصد كمتر وزنان 25 درصد كمتر در اثر بيمارى قلبي فوت كرده‌اند . وحتى در مواردى كه خوردن ويتامين  C  از 50 ميلىگرم در روز نيز كمتر بوده است ، زنان 10 درصد كمتر در اثر بيمارىهاى قلبي مرده‌اند ومردان 6 درصد كمتر مرده‌اند .\r\nدكتر جيمز اينستروم  ( James Enstrom ph . D )  دانشيار تحقيق در دانشكده بهداشت عمومى لوس‌آنجلس در كاليفرنيا مىگويد ساير بررسىها نيز چنين نتيجه‌اى نشان مىدهد .\r\nويتامين  C  مانند ساير ضداكسيدكننده‌ها به عنوان يك مادهء تواناى ضد سرطان شناخته شده\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاست . بخصوص ضد سرطان معده . در تحقيقى كه ميزان مصرف ويتامين  C  بين ساكنين 7 كشور مختلف جهان در مدت 25 سال بأهم مقايسه شده ، محققان دريافته‌اند هر كجا وهر قدر كه مردم ويتامين  C  بيشترى در روز مىخورده‌اند به همان نسبت ميزان مرگ‌ومير آنها در اثر سرطان معده كمتر بوده است .\r\nدكتر رابرت جنكينس  ( Robert Jenkins ph . o )  أستاذ بيولوژى دانشكده ايتاكا در نيويورك معتقد است مقدار 60 ميلىگرم ويتامين  C  كه براي مصرف روزانه استاندارد اعلام شده احتمالا كافى نمىباشد وبه نظر أو بايد مقدار مصرف ويتامين  C  روزانه كمي كمتر از 1000 ميلىگرم در روز باشد .\r\nدكتر اوردمان  ( ordman )  توصيه مىكند كه مصرف هربار 500 ميلىگرم ودوبار در روز ، ذخيرهء بدن را از جهت ويتامين  C  در سطح مطلوبى نگه مىدارد . وچه بهتر است كه هرچه بيشتر آن را با خوردن مواد غذايى سرشار از ويتامين  C  به دست آورده باشيد .\r\nدر مواردى كه به‌خصوص معتاد به سيگار ودخانيات هستيد ويا با اشخاص سيگارى زندگى مىكنيد حفظ ذخيرهء ويتامين  C  بدن در سطح مطلوب خيلى مهم است . تحقيقات نشان مىدهد كه براي سركوب راديكال‌هاى آزاد محصول دود يك نخ سيگار در حدود 20 ميلىگرم ويتامين  C \r\n\r\n","description":"","footnote":"","page_name":" 15 ","page_number":15},
  {"content":"\r\n\r\nلازم مىباشد .\r\n\r\nويتامين  E \r\nدر حالي كه ويتامين  C  نگهبان در منابع آبى بدن است ، ويتامين  E  كه به نام آلفاتوكوفرول « 1 » معروف است ، محيط فعاليت وعملش صحنه‌هاى غليظ ومتراكم يعنى چربىها ونسوج چرب بدن مىباشد ونسوج چرب را از حمله راديكال‌هاى آزاد حفظ مىكند . واين توانايى حفظ چربىها از آسيب راديكال‌هاى آزاد ، به ويتامين  E  خاصيت مبارزه با بيمارىهاى قلبي داده است . دانشمندان در مطالعات خود دريافته‌اند كه ويتامين  E  كه در چربى قابل حل است ، نقش مؤثرى در حفظ وحمايت  LDL  يعنى جزء بد كلسترول از اكسيده شدن وچسبيدن به جدار شريان‌ها دارد . در مطالعاتى كه در مورد هزاران نفر انجام گرفته نشان داده شده است كه خوردن ويتامين  E  تأثير محسوسى در كاهش خطر بيمارىهاى قلبي دارد . در يك تحقيقى كه در مورد 80000 نفر پرستار انجام گرفته نشان داده شده است زنانى كه به‌قدر كافى از ويتامين  E  استفاده مىكنند يعنى روزانه 200 واحد بين المللى ويتامين  E  مىخورند ، احتمال مبتلا شدن آنها به بيمارىهاى قلبي 30 درصد كمتر از زنانى است كه فقط 3 واحد بين المللى در روز ويتامين  E \r\n\r\n\r\n","description":"","footnote":"\r\n( 1 ) .  Alpha tocopherol  .\r\n","page_name":" 16 ","page_number":16},
  {"content":"\r\n\r\nمىخورند .\r\nيك نتيجهء جالب وبسيار اميدبخش در مورد سلامتى زنان از تحقيقى به دست آمد كه در دانشگاه نيويورك در بافلو انجام گرفته است . در اين تحقيق نشان داده شده است زنانى كه به‌قدر كافى از ويتامين  E  استفاده مىكنند در مقايسه با زنانى كه خيلى كم ويتامين  E  مىخورند محسوسا احتمال خطر سرطان پستان براي آنها كمتر است . اين نتيجة براي زنان جوان بسيار شاخص بود ولى در مورد زنان در سنين پس از يائسگى نيز محسوس بوده است . مصرف مواد غذايى سرشار از ويتامين  E  نظير روغن‌هاى گياهى ، جرم گندم ، دانه‌هاى آفتاب‌گردان وغيره براي سلامت مردان نيز خيلى كمك مىكند . براي مثال بيش از 50 درصد مردانى كه به بيمارى ديابت مبتلا هستند دچار مشكل نعوظ مىباشند زيرا به علت حمله راديكال‌هاى آزاد به شريان‌هاى آنها ، خون كافى به آلت تناسلى آنها نمىرسد . محققان توصيه مىكنند اگر مقدار كافى ويتامين  E  در رژيم غذايى خود مصرف كنند با احتمال زياد به افزايش جريان گردش خون در شريان‌ها كمك مىكند . دكتر اوردمان مىگويد درحالىكه ويتامين  E  به تنهايى بسيار مفيد است ولى اگر مخلوط با ويتامين  C  مصرف شود اثرش خيلى بيشتر است . يعنى اگر ويتامين  E  در اثر حمله راديكال‌هاى آزاد اكسيده شده باشد ونتواند تاب\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمقاومت بياورد ويتامين  C  به آن كمك مىكند وتوانايى ويتامين  E  را به آن بازمىگرداند .\r\nمقدار مصرف استاندارد روزانه ويتامين  E  30 واحد بين المللى است ولى دكتر اوردمان توصيه مىكند كه مصرف 400 واحد بين المللى با تجويز پزشك ، حد أكثر اثر شفابخشى آن را ظاهر مىسازد . يعنى در مواردى كه ويتامين  E  با خوردن مواد غذايى سرشار از ويتامين  E  تأمين مىشود به خوبى مىتوان مقدارى مواد خوراكى كه اين مقدار ويتامين  E  را تأمين كند ، مصرف نمود .\r\n\r\nكاروتنوئيدها « 1 » - بتاكاروتن « 2 »\r\nبتاكاروتن تركيب شيميايى رنگين برخى مواد خوراكى است به رنگ قرمز مايل به زرد ونارنجى ويا سبز تيره سبزىها كه در بدن تبديل به ويتامين  A  مىشود . مانند رنگ زرد مركبات - زردآلو - كدو حلوايى - هلو - هويج - اسفناج - طالبى - كلم بروكلى وغيره . اين تركيب شيميايى رنگين طي چند دهه گذشته از نظر خواص شفابخشى براي تعداد زيادى از بيمارىها وبه عنوان ضد اكسيدكننده‌ها ، با روند سريعى توجه محافل دانش تغذيه جهان را به خود معطوف داشت واز زماني كه تحقيقات دانشمندان نشان داده است بتاكاروتن طبيعي در جلوگيرى از بيمارىهاى قلبي وسرطان\r\n\r\n\r\n","description":"","footnote":"\r\n( 1 ) . كاروتنوئيدها ،  Carotenoids  .\r\n( 2 ) . بتاكاروتن ،  Beta - Carotene  .\r\n","page_name":" 18 ","page_number":18},
  {"content":"\r\n\r\nنقش درمانى بالايى دارد ، به عنوان يك داروى طبيعي گياهى مؤثر بسيار مورد توجه قرار گرفته است .\r\nولى نكتهء جالب در مورد بتاكاروتن اين است كه چند سال پيش طي آزمايش‌هايى معلوم شد كه مصرف بتاكاروتن به صورت داروى مكمل يعنى به صورت قرص وكپسول تجارتي مصنوعى آثار منتظرهء شفابخشى را ندارد . بلكه در برخى موارد احتمال خطر بيمارىها را نيز افزايش مىدهد ، ودر آن تاريخ براي مدتي شهرت مفيد بودن آن تا حدودي از دست رفت . ولى پس از اينكه تحقيقات بيشترى در مورد چگونگى مصرف وكاربرد آن به عمل آمد ومعلوم شد كه بتاكاروتن‌ها وقتي آثار شفابخشى جالب خود را در بدن انسان منعكس مىسازند كه به‌صورت طبيعي از طريق خوردن ميوه‌ها وسبزىهاى داراى بتاكاروتن خورده شود ونه به صورت مكمل ، دوباره اهميت دارويى خود را بازيافت .\r\nدر حال حاضر محققان ودانشمندان با اطمينان بيشترى به مفيد بودن آن به صورت طبيعي اعتقاد دارند . مثلا دكتر اوردمان توصيه مىكند مقدارى كه بايد از ميوه‌ها وسبزىهاى داراى بتاكاروتن خورده شود تا آثار شفابخشى آن ظاهر شود ، در حدود خوردن 5 - 6 وعده ميوه وسبزى در روز است واضافه مىكند كه مصرف مكمل‌هاى مصنوعى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبتاكاروتن به صورت قرص وقطره وكپسول وغيره به‌طور مسلم ممكن است خطرآفرين باشد .\r\nچرا منابع طبيعي خوراكى بتاكاروتن بهتر از مكمل بتاكاروتن است ؟ اين موضوع هنوز صددرصد از نظر علمي روشن نيست ، ولى عده‌اى از دانشمندان در اين مورد توجيه زير را اعلام مىدارند :\r\nخانوادهء تركيب‌هاى شيميايى بتاكاروتن حد أقل داراى 500 عضو است كه همه مانند برادر وخواهرهاى تنى ونسبى از يك پدر ومادر هستند كه جمع آنها به‌طور كلى خانوادهء تركيب‌هاى شيميايى كاروتنوئيدها ناميده مىشوند ودانشمندان مىگويند ممكن است خواص شفابخشى مورد نظر فقط از بتاكاروتن به تنهايى نباشد وشايد خوردن مجموعه‌اى از تركيب‌هاى شيميايى مختلفه موجود در اين‌گونه ميوه‌ها وسبزىها كه شامل بتاكاروتن وساير أنواع كاروتنوئيدهاست اين آثار شفابخشى را دارد . وبه اين دليل خواص درمانى آنها وقتي ظاهر مىشود كه به‌صورت كامل ومجموعه كاروتنوئيدها يكجا خورده شوند يعنى خود ميوه‌ها وسبزىها عينا به‌طور طبيعي مصرف شوند .\r\nبراي مثال تركيب شيميايى لايكوپن  ( Lycopene )  كه يكى از كاروتنوئيدها مىباشد در گوجه‌فرنگى وجود دارد واز نظر اثر شفابخشى آن بر ضد سرطان قوىتر از بتاكاروتن است . در\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nآزمايشى كه براي مقايسه خواص درمانى اين دو نوع كاروتنوئيد در آزمايشگاه به عمل آمده نشان داده شده است كه لايكوپن خيلى بيشتر از بتاكاروتن براي مهار رشد انواعى از سلول‌هاى سرطانى مؤثر است . وبه همين دليل گوجه‌فرنگى از نظر مبارزه با سرطان پروستات بالاترين مقام را دارد . ودر آزمايش ديگرى براي بررسى خواص درمانى هويج براي تقويت چشم‌ها نشان داده شده است ، اشخاصى كه از بيشترين مقدار كاروتنوئيد هويج در رژيم غذايى استفاده مىكنند در مقايسه با آنهايى كه خيلى كم از هويج استفاده مىنمايند 50 - 30 درصد كمتر با خطر ضعف ماكولا يا ضعف ديد چشم مواجه مىشوند .\r\nبنابراين هرچند تركيبات شيميايى ضد اكسيدكننده‌ها هريك به تنهايى ممكن است آثار درمانى داشته باشند ، ولى أصولا اين تركيبات مانند اعضاى يك اركستر وقتي بهترين صداى درمانى را دارند كه همه بأهم در نواختن شركت داشته باشند يعنى أنواع كاروتنوئيدهاى موجود در ميوه‌ها وسبزىها يكجا وبه‌طور طبيعي خورده شوند .\r\nدر يك مطالعه محققان اسكاتلندى به 50 نفر مرد داوطلب ، مجموعه‌اى از چند بتاكاروتن به صورت مخلوط داده‌اند شامل : 100 ميلىگرم ويتامين  C  - 400 واحد بين المللى ويتامين  E  - 25 ميلىگرم بتاكاروتن . وبه گروه ديگرى متشكل از 50\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنفر مرد قرص‌هاى بىاثر دادند . پس از 20 هفته نشان داده شده است كه گلبول‌هاى سفيد مبارز با بيمارىها در گروهى كه از ضد اكسيدكننده‌ها خورده بودند در مقايسه با گلبول‌هاى سفيد مبارز با بيمارىها در گروهى كه از ضد اكسيدكننده‌ها نخورده بودند متحمل 75 درصد آسيب به  DNA  سلول‌ها شدند يعنى 25 درصد كمتر خسارت ديده‌اند . واين خيلى مهم است زيرا آسيب وارده بر  DNA  ممكن است منجر به ايجاد سرطان شود . به علاوة در مورد كمك به جلوگيرى از بيمارىهاى قلبي طبق بررسى كه در مؤسسه ملى مبارزه با پيرى در بتستا در مريلند به عمل آمده ، مصرف مقدار ويتامين  C  همراه با ويتامين  E  بسيار اثر مفيد داشته است . در آزمايشى كه در مورد 11178 نفر در سنين بين 105 - 67 به عمل آمده محققان دريافته‌اند كه عده‌اى كه از ويتامين  C  و  E  بأهم استفاده كرده‌اند ، خطر احتمال مبتلا شدن به بيمارىهاى قلبي آنها 50 درصد كاهش داشته است .\r\nاگرچه تركيبات شيميايى ضد اكسيدكننده‌ها به طور مسلم اثر شفابخشى در مورد مبارزه با بيمارىهاى قلبي وسرطان نشان داده‌اند ولى براي كنترل ساير ناراحتىها نيز مؤثرند .\r\nمثلا براي نمونه كمك به رفع درد وخستگى ماهيچه‌ها مىنمايند . در يك مطالعه‌اى نشان داده\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشده است افرادى كه أغلب كار نشسته دارند وحركتي نمىكنند ، همين‌كه كمي تمرين ورزشى كنند عضلات آنها درد مىگيرد واگر ويتامين  E  بخورند آن درد رفع مىشود . وبه‌نظر مىرسد كه ويتامين  E  آسيب وارده از راديكال‌هاى آزاد به ماهيچه‌ها وعضلات اين افراد را ترميم مىكند ورفع خستگى مىنمايد .\r\n\r\nنقش ساير أنواع ضد اكسيدكننده‌ها\r\nاگرچه ويتامين  C  وويتامين  E  وبتاكاروتن وأنواع ديگر كاروتنوئيدها بهترين نمونه‌هاى مطالعه شدهء ضد اكسيدكننده‌ها مىباشند ولى به‌هرحال اين جنگنده‌هاى مبارز با بيمارىها ، گروه كوچكى از مبارزان حمايت بدن در مقابل بيمارىها مىباشند وبراي مثال مواد معدنى سلنيوم وروى نيز از ضد اكسيدكننده‌هاى بسيار توانا مىباشند . همين‌طور تركيبات فنول در چاى سبز وتركيبات فلاوونوئيدها . توصيه دانشمندان اين است ، براي اينكه اطمينان حاصل شود به‌قدر كافى از أنواع تركيبات شيميايى ضد اكسيدكننده‌ها براي مقابله با راديكال‌هاى آزاد وبيمارىها وارد بدن مىشود لازم است كه در هر روز حد أقل 5 وعده از ميوه‌ها وسبزىها خورده شود . ودر مورد استفاده از مكمل‌ها يعنى قرص‌ها وكپسول‌ها وقطره‌هاى تجارتي مصنوعى ضد اكسيدكننده‌ها بايد اطمينان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nحاصل شود آنچه كه در بازار خريده مىشود از جمله ويتامين  C  وويتامين  E  ، از أنواع مطالعه شده باشد كه بتوانند به بدن كمك كنند وبه‌علاوه با آزمايش‌هاى كلينيكى درازمدت ثابت شده باشد كه ضررى براي بدن ندارند واين توصيه دربارهء ويتامين  C  وويتامين  E  وارد است ، ولى در مورد ساير أنواع ضد اكسيدكننده‌ها أكيدا توصيه مىشود كه به هيچ وجه جز شكل طبيعي آنها مصرف نشود ؛ يعنى فقط از طريق مواد غذايى خورده شود . به جداول زير در مورد مواد غذايى سرشار از ضد اكسيدكننده‌ها توجه نماييد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nمواد غذايى سرشار از بتاكاروتن\r\nنوع مادة غذايى مقدار بتاكاروتن به ميلىگرم در صد گرم مادة\r\nبرگه زردآلو 6 / 17 ( حدود 28 نيمه )\r\nبرگه هلو 2 / 9 ( حدود 7 نصف ميوه )\r\nسيب‌زمينى شيرين پخته 8 / 8 ( حدود 2 / 1 پيمانه پوره )\r\nهويج 9 / 7 ( 2 / 1 1 هويج متوسط )\r\nكلم برگى 4 / 5 ( حدود 2 / 1 پيمانه خرد شده )\r\nاسفناج خام 1 / 4 ( حدود 5 / 1 پيمانه خرد شده )\r\nزردآلو خام 5 / 3 ( حدود 3 عدد متوسط )\r\nكدو حلوايى 1 / 3 ( حدود 2 / 1 پيمانه له‌شدهء آن )\r\nطالبى 3 ( حدود 1 / 0 يك طالبى )\r\nبرگ چغندر ( پخته ) 2 / 2 ( حدود 3 - 2 پيمانه خرد شده )\r\nكدو زمستانى 4 / 2 ( حدود 2 / 1 پيمانه له شده )\r\nكاهو با برگ‌هاى شل إيراني 9 / 1 ( حدود 10 برگ )\r\nانبه 3 / 1 ( حدود 2 / 1 انبه )\r\nكلم بروكلى 7 / 0 ( حدود 2 - 3 پيمانه خرد شده )\r\nكلم تكمه‌اى 5 / 0 ( حدود 5 عدد تكمه‌هاى آن )\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nجدول مواد غذايى سرشار از ويتامين  C \r\nنوع مادة غذايى مقدار به ميلىگرم براي هر وعده خوراك\r\nفلفل قرمز شيرين ( يك عدد دلمه‌اى ) 141\r\nطالبى ( 2 / 1 يك طالبى ) 113\r\nفلفل سبز شيرين ( يك عدد دلمه‌اى ) 95\r\nپاپايا ( 2 / 1 يك عدد ميوه ) 94\r\nتوت‌فرنگى خام ( يك پيمانه ) 84\r\nكلم تكمه‌اى ( 6 عدد جوانه آن ) 78\r\nآب گريپ‌فروت تازه طبيعي ( يك عدد ميوه ) 75\r\nكيوى ( يك عدد ) 74\r\nپرتقال ( يك عدد متوسط ) 70\r\nگوجه‌فرنگى پخته ( 1 پيمانه ) 49\r\nكلم بروكلى پخته ( يك پيمانه ) 45\r\nگريپ‌فروت ( 2 / 1 ميوه ) 42\r\nكلم بروكلى خام ( 2 / 1 پيمانه ) 41\r\nگل‌كلم خام ( 2 / 1 پيمانه ) 36\r\nنخود سبز خام ( 2 / 1 پيمانه ) 31\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nجدول مواد غذايى سرشار از سلنيوم  selenium \r\nنوع مادة خوراكى مقدار سلنيوم به ميكروگرم در 100 گرم\r\nما هي تونا كنسرو در آب 80\r\nما هي تونا كنسرو در روغن 76\r\nمغز تخم آفتاب‌گردان بو داده 78\r\nصدف دريايى پخته 72\r\nجگر مرغ پخته 72\r\nآرد گندم كامل با سبوس وهمه چيز 71\r\nبادام برزيل 2960\r\nاعضاى تودلى نظير سيراب شيردان معمولا سلنيوم زياد دارند . بيشترين مقدار سلنيوم سبزيجات در سير است كه 14 ميكروگرم در 100 گرم دارد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nجدول مواد غذايى سرشار از ويتامين  E \r\nمادة غذايى مقدار ويتامين  E  به ميلىگرم در 100 گرم\r\nمغز تخم آفتاب‌گردان 52\r\nمغز گردو إيراني 22\r\nمغز بادام 21\r\nمغز فندق 21\r\nمغز بادام هندى  ( cashews )  11\r\nمغز بادام‌زمينى ( تفت داده شده ) 11\r\nمغز بادام برزيلى 7\r\nمغز گردو امريكايى  ( pecans )  2\r\n\r\nسبوس وحبوبات وجرم گندم\r\nجرم گندم 28\r\nدانه سويا 20\r\nسبوس برنج 15\r\nلوبيا لايما خشك 8\r\nسبوس گندم 8\r\n\r\nروغن‌ها\r\nروغن نطفه گندم 250\r\nروغن سويا 92\r\nروغن ذرت 82\r\nروغن آفتاب‌گردان 63\r\nروغن گلرنگ 38\r\nروغن كنجد 28\r\nروغن بادام‌زمينى 24\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nغذادرمانى\r\n\r\nبخش دوم : كاربرد عصارهء گيلاس وعصارهء تخم كرفس براي كنترل نقرس\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nاشخاصى كه مبتلا به نقرس هستند خوب مىدانند كه چه ناراحتى دردناكى است .\r\nنقرس ظاهرا شكلى از آرتروز است كه ناگهان به مفاصل حمله مىكند وايجاد درد وورم شديد والتهاب مىنمايد . ممكن است از چند ساعت تا چند روز ناراحتى هربار حملهء آن طول بكشد . در برخى أوقات ناراحتى ودرد آن به علت التهاب شديد تا مدت زيادى ادامه مىيابد . نقرس أغلب به انگشت بزرگ پا حمله مىكند ولى به ساير مفاصل از جمله به زانو ، قوزك پا ، مچ دست ، كف پا ومفاصل كوچك انگشتان دست نيز حمله مىكند .\r\nاگر نقرس كنترل نشود ممكن است موجب ايجاد آسيب به كليه شود . از مشخصات نقرس بالا بودن أسيد اوريك خون است كه بلورهاى آن در مفاصل رسوب كرده ايجاد التهاب ودرد شديد مىكند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنقرس را معمولا با تجويز داروهاى مسكن غير استروئيدى ضد التهاب  ( NSAIDS )  وداروهايى براي مهار كردن تشكيل أسيد اوريك نظير آلوپورينول  ( Allopurinol )  ويا داروهاى ديگرى كه پزشك با توجه به وضع مريض صلاح بداند وتجويز كند درمان مىكنند .\r\nگاهى عده‌اى از باب مزاح بيمارى نقرس را بيمارى درد مفاصل امرا وزورمداران تاريخ نام مىبرند ، لابد به اين دليل كه آنها از گوشت ومواد پروتئينى زياد استفاده مىكنند . از جمله مشهور است كه مظفر الدين شاه قاجار مبتلا به نقرس بود وظاهرا انتخاب شهرستانك براي ييلاق تابستانى به اين دليل بوده است كه در آنجا به درختان توس « 1 » كه در آن منطقه يافت مىشود نزديك باشند ومرتبا از عصارهء تازهء درخت توس كه براي كاهش أسيد اوريك مفيد است استفاده كنند وبه‌طورىكه در تاريخ آمده هانرى هشتم وبنجامين فرانكلين وافراد ديگرى نيز به اين بيمارى مبتلا بوده‌اند .\r\n\r\n\r\n","description":"","footnote":"\r\n( 1 ) . درخت توس يا درخت غان درختى است از  Betulaceae  خانوادهء كه به عربى شجرة التامول گفته مىشود . شيره گياهى كه از تنهء درخت گرفته مىشود داراى اسانس دارويى است كه در بازار إيران به روغن روسى معروف است . زيرا سابقا در روسيه از اين عصاره قطران دارويى مىگرفتند . اين درخت در دره شهرستانك ودره تالار وجود دارد . براي اطلاعات بيشتر در مورد اين درخت به جلد چهارم معارف گياهى تأليف اين نويسنده مراجعه فرماييد .\r\n","page_name":" 32 ","page_number":32},
  {"content":"\r\n\r\n\r\nعصارهء گيلاس وآلبالو\r\nدقيقا معلوم نيست كه از چه تاريخي بحث استفاده از عصاره گيلاس براي كنترل بيمارى نقرس در أمريكا مطرح شده است ولى تا آنجا كه گزارش‌هاى پزشكى سال‌هاى أخير نشان مىدهد شايد در سال 1950 زماني كه شخصي به نام دكتر لودويگ بلو  ( Ludwig Blau Ph . D )  مقاله‌اى با عنوان « رژيم خوردن گيلاس وآلبالو براي كنترل نقرس وآرتروز » نوشته ودر مجله‌اى به نام « گزارش‌هاى تگزاس دربارهء زيست‌شناسى پزشكى » منتشر شده است ظاهرا اولين‌بار بوده كه اين موضوع در أمريكا عنوان شده است . در اين مقاله دكتر بلو توضيح مىدهد كه چطور با خوردن گيلاس وآلبالو ويا عصارهء غليظ آنها از يك بيمارى نقرس دردناك كه ناچار بود هميشه با چرخ حركت كند نجات يافته است . وفقط با خوردن روزانه تعدادى آلبالو ويا گيلاس پس از چند ماه دردها وورم والتهاب كاهش يافته است .\r\nدر اين مقاله أو اضافه مىكند كه 12 نفر ديگر نيز بنا به توصيه أو با خوردن ميوه آلبالو وگيلاس ويا نوشيدن عصارهء غليظ آن درد كشندهء نقرس آنها مهار شده است .\r\nكمي پس از آن تاريخ مجله معروف پريونشن  ( Prevention )  با پخش گزارش‌هايى از استقبال\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاشخاص مبتلا به نقرس از اين روش درمانى ، به شهرت تأثير سحرآميز اين ميوهء لذيذ براي كنترل نقرس افزوده است . در اين مجله دكتر بلو به بيماران نقرس توصيه نموده است كه با خوردن عصارهء غليظ آلبالو يا گيلاس ويا خوردن روزانه 25 - 20 عدد از ميوهء رسيده وسياه آن پس از چند هفته درد نقرس آنها رو به كاهش مىگذارد .\r\nدكتر بلو اعلام كرده است كه هيچ دليل علمي براي توضيح علت تأثير شفابخش گيلاس وآلبالو براي نقرس در دست ندارد وظاهرا در آن زمان هنوز تحقيقاتى نيز در اين‌باره در جريان نبوده است ، معهذا مردم استقبال زيادى از اين توصيه نموده وعصارهء گيلاس يا خود آن را به‌عنوان داروى ضد نقرس مصرف نموده واعلام داشته‌اند كه نقرس آنها درمان شده بدون اينكه عصارهء غليظ گيلاس هيچ عوارض جانبي نامساعدى داشته باشد . اظهارنظرها دال بر اين است كه عصارهء گيلاس سياه درشت رسيدهء خوب از عصارهء گيلاس‌هاى زرد وقرمز اثرش بيشتر است .\r\nگزارش آقاى  Brad McAdams  - مردى 44 سأله كارشناس نقشه‌كشى ساختمان .\r\nآقاى براد كه در تصفيه‌خانه  corpus christi  در تگزاس به كار اشتغال داشته مىگويد مبتلا به نقرس شديدي بودم كه زندگى را به من سياه كرده وبسيار\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنگران بودم . هفت سال زودتر بيمارى تشخيص داده شده ونقرس دردناك ابتدأ به زانوها وپس از آن به مفصل قوزك پا حمله كرد به‌طورىكه به زحمت مىتوانستم راه بروم . بعضي روزها درد وناراحتى چنان شديد بود كه نمىتوانستم از رختخواب خارج شوم وشب‌ها نيز درد شديد ، خواب راحت را از من سلب كرده بود . برخى روزها حتى در محوطه كارخانه نمىتوانستم راه بروم .\r\nدر فصل زمستان درد وناراحتى نقرس چنان شدت مىيافت كه ناچار بودم أكثر روزها در صندلى بنشينم وحركت نكنم . بيمارى نقرس من از نوع معمولى وكلاسيك با علائم مشخصه بالا بودن أسيد اوريك در خون بود . طبعا پزشك داروى أسيد اوريك  Allopurinol  براي جلوگيرى از رسوب بلورهاى أسيد اوريك تجويز مىكرد كه حتىالامكان مانع برگشت درد شود . براي تسكين نيز داروى ايندومتاسين  ( Indomethacin )  مىخوردم . وهر وقت درد وورم خيلى شدت مىيافت پزشك ناچار به تزريق كورتيزون در مفاصل اقدام مىنمود . داروها به‌خصوص كورتون اثر تسكينى سريعى داشت ولى پس از مدت كوتاهى دوباره درد سر جايش بود ودر ضمن نگران عوارض جانبي اين داروها نيز بودم . مك آدامس زماني بيشتر احساس نگرانى كرده كه در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nديد چشم‌هايش كاهش پيدا شده است وپزشك أو تشخيص بيمارى لوكميا داده كه اين ناراحتى ظاهرا از عوارض جانبي مصرف داروى آلوپورينول مىباشد .\r\nبالآخرة روزى مادرزنش كه در آلاباما بوده از تلويزيون شنيده است كه عصاره غليظ گيلاس سياه ممكن است براي كنترل نقرس مؤثر باشد .\r\nبلافاصله به مك آدامس اطلاع مىدهد وأو هم براي تهيه عصاره اقدام وخوردن آن را با هربار 2 قاشق سوپ‌خورى عصارهء غليظ گيلاس در شب‌ها آغاز نمود . مزهء آن برايش بسيار بد بود ولى مقاومت مىنمود . پس از 4 - 3 هفته به‌طور معجزه‌آسايى حمله‌هاى دردناك نقرس متوقف شده است . وپس از يك ماه در دسامبر 1994 ، مك آدامس خوردن داروهاى شيميايى ضد نقرس را با مشورت پزشك متوقف نمود . همسرش مىگفت كه أو كاملا به حال عادى بازگشته وديگر نيازى به خوردن داروهاى شيميايى ندارد . وتا دو سال ديگر آثاري از درد وناراحتى نقرس نداشت . مك آدامس هنوز در فصل زمستان از بيم اينكه مبادا حمله‌هاى نقرس أو عود كند ، بازهم از عصارهء غليظ گيلاس مىخورد .\r\nپزشك أو تأييد مىكند كه أو را معاينه كرده وچون ناراحتى درد وورم نقرس ندارد نيازى به خوردن داروهاى شيميايى نيست . از پزشك أو سؤال شده\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاست كه آيا فكر مىكنيد كه درمان بيمارى نقرس مك آدامس در اثر خوردن عصاره غليظ گيلاس بوده است . پزشك گفته است شايد ، امكان دارد .\r\n\r\nگزارش درمان‌نقرس‌دكتر دوك  ( Dr . Duke )  دربارهء تأثير عصاره بذر كرفس\r\nدكتر دوك از دانشمندان معروف گياهان دارويى است ويكى از چهره‌هاى صاحب‌نظر در اين فن مىباشد . أو سابقا در وزارت كشاورزى أمريكا كار مىكرد وبراي وزارت كشاورزى مجموعه بسيار بزرگى از گياهان دارويى كه كاربرد بين المللى دارد تهيه كرده است . كتاب‌ها ونشريات متعددى در اين رشته از علوم دارد . دكتر دوك خودش مبتلا به نقرس بود . داستان ناراحتىها ودرمان أو را بهتر است از متن تقريرات خود أو بياوريم . دكتر دوك مىگويد اولين حمله دردناك نقرس زماني رخ داد كه من 47 سأله بودم وحالا 67 سال دارم ، بنابراين 20 سال پيش من مبتلا به اين بيمارى دردناك شدم .\r\nطبق معمول اولين حمله به انگشت بزرگ پاى من بود وپس از آن حمله‌هاى دردناك به ساير مفاصل تكرار شد .\r\nده سال پيش به تجويز پزشك براي كاهش أسيد اوريك شروع به خوردن آلوپورينول  ( Allopurinol )  كردم وبراي تسكين نيز از أنواع داروهاى شيميايى وگياهى از جمله از عصاره\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nگيلاس استفاده كردم ولى هيچ‌يك نتيجهء قطعي نداشت . در سال 1996 در يك آگهى كه در مجله جديد « گياهان براي سلامتى » « 1 » منتشر شده بود اطلاعيه‌اى دربارهء تأثير عصارهء بذر كرفس براي درمان نقرس ديدم . در مورد گياه كرفس خيلى چيزها مىدانستم ولى تا آن وقت هيچ اطلاعى در مورد خاصيت بذر كرفس براي كاهش أسيد اوريك نداشتم . بلافاصله براي فروشنده نامه‌اى نوشتم ودر آن قيد كردم كه من اين خاصيت را براي بذر كرفس باور ندارم ولى علاقة دارم كه از دانشگاه خواهش كنم آن را آزمايش كنند . وبراي آزمايش كلينيكى آن نيز كسى بهتر از خود من نبود . در ماه جولاى آن سال خوردن قرص‌هاى عصارهء بذر كرفس را آغاز كردم . ابتدأ در هفته أول هر روز منتظر بودم كه حمله دردناك نقرس به سراغم بيايد ولى هيچ اتفاقي نيفتاد . وفكر مىكردم كه شايد نبودن حملهء بيمارى مربوط به روند طبيعي بيمارى است وارتباطي با تأثير عصارهء بذر كرفس ندارد ولى خوردن دارو را ادامه دادم . پس از آن دو هفته وسه هفته ويك ماه گذشت واز حمله‌هاى دردناك نقرس خبري نبود . پيش خود گفتم مثل اينكه واقعا اين عصاره اثر سحرآميز دارد . از آن زمان تا حال چندين مسافرت براي بررسى گياهان وحشى به\r\n\r\n\r\n","description":"","footnote":"\r\n( 1 ) .  Herbs For Health  .\r\n","page_name":" 38 ","page_number":38},
  {"content":"\r\n\r\nآمازون داشتم وناراحتىهاى مسافرت وپياده‌روى در جنگل هيچ تأثيرى در برگشت درد نقرس نداشت . به تدريج با مشورت با پزشك خوردن قرص آلوپورينول را نيز قطع كردم وفقط از عصارهء بذر كرفس استفاده مىكنم وتا به حال چندين ماه است كه حمله نقرس ديگرى نداشته‌ام . ومدتي است كه روزى دو عدد قرص عصاره بذر كرفس مىخورم .\r\nدكتر دوك مىگويد چه نوع تركيبات شيميايى مؤثرى در بذر كرفس وجود دارد كه آرام‌كنندهء درد نقرس باشد تا به حال شناخته شده نيست وفقط شواهد معدودى در اسناد تحقيقات پزشكى كه در استراليا وآلمان وافريقاى جنوبي وساير مناطق دنيا انجام شده ديده مىشود . ولى چون علاقة داشتم در مجموعه گياهان طبي كه خود تهيه كرده بودم چيزى بيابم به وزارت كشاورزى مراجعه نمودم ودر مجموعه اسناد سندى يافتم كه در آن اشاره شده بود كه در بذر كرفس حدود 20 تركيب شيميايى مختلف ضد التهاب وجود دارد كه احتمالا آن تركيبات براي كنترل نقرس مؤثر است . دربارهء خواص بذر كرفس اطلاعات مبسوطي در جلد پنجم كتاب معارف گياهى تأليف نويسندهء اين مقاله به نقل از منابع طب سنتي دنيا آورده شده كه قسمتى از آن در اينجا آورده مىشود :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر مكتب كهن پزشكى سنتي هندى آيورودا از قرن‌ها پيش از تخم كرفس براي درمان وتسكين درد ارتروز استفاده مىكرده‌اند . كارشناس گياه درمانى معروف آلمانى به نام  Hildegard of Bingen  در يادداشت‌هايش مىنويسد : هر كسى كه مبتلا به ارتروز ونقرس است بايد از تخم كرفس استفاده كند زيرا تخم كرفس داروى شفابخشى براي اين بيمارىها مىباشد . در كتب طب سنتي إيراني نيز به نقل از حكماى طب سنتي إيران دربارهء خواص كرفس وحشى آمده است كه دردهاى لگن خاصره وسيأتيك ونقرس را تسكين مىدهد . ( نقل از جلد پنجم كتاب معارف گياهى )\r\nدكتر دوك در مورد ابعاد شفابخشى وضد نقرس بودن تخم كرفس چنين اظهار نظر مىكند :\r\nبراي اينكه اطمينان حاصل شود كه تخم كرفس در كاهش مقدار أسيد اوريك خون اثرى مىگذارد با مشورت پزشك اقدام به آزمايش خون نمودم ، نتيجة جالب بود .\r\nدر سال‌هاى أخير تنها موردى كه دربارهء خواص درمانى تخم كرفس بررسى علمي انجام شده آزمايش كوچكى است كه در مورد 8 نفر بيمار مبتلا به ارتروز توسط بر اين دانتر  Brian Daunter ) ( Ph . D  در دانشگاه كوئينس‌لند در استراليا شده است . بيماران براي مدت 6 هفته از عصارهء بذر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكرفس استفاده كرده‌اند ونيمى از آنها گزارش داده‌اند كه درد كاهش يافته است وپس از 12 هفته بيشترين تأثير را در مورد كاهش درد داشته است .\r\nكرى بون  ( Kerry Bone )  كارشناس برجستهء گياهان دارويى ومدير فنى مؤسسه معروف  MediHerb  در استراليا مىگويد در حال حاضر عصارهء تخم كرفس به عنوان داروى ضد نقرس در استراليا مورد استقبال گسترده‌اى قرار گرفته وبا اين كه شواهد علمي در مورد شفابخشى آن در دست نيست ولى به علت ضد التهاب واحتمالا تأثير آن در كاهش أسيد اوريك تا اين حد مورد استقبال بيماران قرار گرفته است . وآثار مثبت درمانى آن به حدى چشم‌گير است كه دانشگاه استراليا مركز تحقيقات وسيعى براي بررسى مواد شيميايى موجود در تخم كرفس وخواص ضد ارتروز وضد نقرس آن ايجاد نموده است .\r\n\r\nجوانب ايمنى مصرف عصارهء غليظ گيلاس وعصارهء تخم كرفس\r\nتا به حال هيچ عوارض جانبي براي مصرف عصارهء غليظ گيلاس وآلبالو ويا خوردن ميوهء خام آنها وهمچنين در مورد مصرف عصارهء تخم كرفس گزارش نشده است . مصرف آنها جز در موارد زير اشكالى ندارد . از نظر عكس‌العمل‌هاى آلرژى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخوردن هيچ‌چيز در دنيا صددرصد بدون اشكال نيست وبسته به مزاج وساختمان بيولوژى هر شخص ، ممكن است ايجاد حساسيت شود واشخاصى كه نسبت به هر نوع خوردنى حساسيت دارند نبايد مصرف كنند .\r\nزنان باردار واشخاصى كه ناراحتى واختلالات كليوى دارند بايد از مصرف عصارهء تخم كرفس اجتناب نمايند . وبراي مادران شيرده وكودكان زير دو سال نيز تجويز نمىشود وممنوع است .\r\nبقيه افراد اگر داروى مدرّ ديگرى مصرف نمىكنند مىتوانند در حدّ مجاز مصرف نمايند .\r\nچون اين دارو مدرّ است بايد زير نظر پزشك مصرف شود زيرا داروهاى مدر ذخيرهء پتاسيم بدن را خارج مىسازند ولذا همراه با مصرف اين دارو بايد . از رژيم غذايى سرشار از پتاسيم مانند سبزىهاى تازه ، موز ، وملاس سياه ونظاير آن استفاده نمايند كه جانشين مواد معدنى از دست رفته بشود . با توجه به توصيه‌هاى فوق اگر هرآينه شما مبتلا به نقرس هستيد واز داروهاى رايج تجويز شده نتيجة نگرفته‌ايد ويا به علت نگرانى از عوارض جانبي آنها از مصرف آنها اكراه داريد ممكن است اين دو دارو را با مشورت پزشك مورد اعتماد خود آزمايش كنيد . به‌هرحال اين داروها نيز ممكن است براي رفع نقرس شما صددرصد مؤثر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنباشد زيرا هر دارو براي تمام بدن‌هاى مختلفه يكسان كارساز نيست كما اينكه داروهاى شيميايى مصنوعى نيز صددرصد براي همه افراد يكسان كارساز نمىباشد . وعكس‌العمل‌هاى بدن اشخاص متفاوت است ولى چون قصد اصلى تأمين سلامتى ورفع ناراحتى وبيمارى است ، بهترين راه اين است كه با مشورت پزشك از هر طريقي كه بازگشت سلامتى شما بهتر وسريع‌تر تضمين مىشود اقدام نماييد .\r\nدر خاتمه قصد ما از تهيه اين مقاله آگاهى هموطنان عزيز از وجود چنين امكانات جالب ودر عين حال ساده براي بازيافت سلامتى است وكوشش شده است عينا آن‌طور كه جريان برخورد با اين داروها اتفاق افتاده نقل شود . إن شاء الله مورد استفادهء خوانندگان گرامى قرار گيرد .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\nغذادرمانى\r\n\r\nبخش سوم : فايبر ، مادة غذايى بسيار مفيدى كه طي قرن‌ها ارزش آن ناشناخته بود\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\nاين مادة كه در مواد غذايى وجود دارد وبسيار از آن صحبت مىشود ودر تأمين سلامتى انسان نقش بزرگى دارد چيست ؟ چطور مىتوان از آن استفاده كرد ، در چه مواد غذايى بيشتر وجود دارد ، چقدر بايد خورد ، وبالآخرة براي چه ناراحتىها وبيمارىها نقش پيشگيرى ودرمانى دارد .\r\nدر اينجا سعى مىشود به‌طور مختصر به اين سؤالات جواب داده شود .\r\nفايبر كه به ألياف گياهى نيز معروف است قسمتى از گياهان است كه داراى سلول‌هاى دراز با پوشش وجدار ضخيم مىباشد وقسمت خشن وسفت وسخت گياه را تشكيل مىدهد . قسمت قابل ملاحظه‌اى از ساختمان فايبر از تركيبات شيميايى به نام پولىساكاريد  ( polysaccharide )  نظير سلولز تشكيل شده است ووقتىكه همراه با مواد غذايى خورده مىشود هضم نشده از معده وارد روده‌ها\r\nو \r\n","description":"","footnote":"","page_name":" 47 ","page_number":47},
  {"content":"\r\n\r\nبالآخرة رودهء بزرگ مىشود وحركت دودى شكل روده‌ها را تحريك مىكند وباعث مىشود كه مدفوع سريع‌تر خارج شود .\r\nطي قرن‌ها كارخانجات ومؤسسات تهيه فرآورده‌هاى غذايى جهان از جمله كارخانجات تهيه آرد گندم وتأسيسات تهيه برنج سفيد از شلتوك ، كوشش داشتند پوشش خارجي دانه را بردارند وآرد گندم را بدون سبوس گندم ودر مورد برنج نيز قشر سطحى قهوه‌اى زرد رنگ برنج را كه مهمترين منبع مواد معدنى وويتامين‌هاى برنج است بتراشند وظاهرا آرد بسيار سفيد وبرنج سفيد شده براي فروش به بازار عرضه نمايند .\r\nالبتة اين كار مورد پسند مردم بود وهنوز هم طرفداران بسيار دارد . زيرا غالب مردم تصور مىكنند سبوس گندم وپودر زرد رنگ سطح برنج بايد برداشته شود زيرا هضم آنها مشكل است وبه علاوة معتقدند كه آرد سفيد بدون سبوس وبرنج سفيد شده داراى طعم بهتر است ورنگ نان سفيدتر ورنگ برنج پخته نيز سفيدتر وبيشتر مطبوع مىباشد . وبه همين دليل از خوردن ميوه‌ها وسبزىها با پوست ويا خام ودانه‌هاى كامل غلات با پوست وحبوبات پرهيز داشته واستقبال نمىكردند . اين نوع الگوى غذا با مواد غذايى تصفيه شده به صورت سمبل تمدن شهرنشينى در\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآمده بود وهنوز نيز معمول است . غافل از اينكه اين تصورى باطل واشتباه است . وخوشبختانه در روستاها با حفظ رسوم غذايى محلى خود كماكان از تمام اين مواهب طبيعي به بهترين وجه استفاده مىكنند ، نان آنها با آرد كامل سبوس‌دار تهيه مىشود يعنى نانى كه امروز در أكثر مناطق پيشرفته دنيا نيز مصرف مىشود وبه نام نان كامل گندم در بازار عرضه مىشود . ودر إيران نيز در خانواده‌هايى كه علاقة به داشتن رژيم غذايى خوب وسالم دارند از نان روستايى به عنوان بهترين نان نام مىبرند ودر برخى از فروشگاه‌ها بسته‌هاى نان روستايى به عنوان نان مرغوب با قيمت كمي هم گران‌تر از نان معمولى بدون سبوس عرضه مىشود .\r\nدر مورد برنج نيز نه‌فقط در إيران بلكه در أغلب مناطق عالم از برنج سفيد شده استفاده مىشود درحالىكه برنج قهوه‌اى كه پوشش زرد تيرهء سطح آن تراشيده نشده باشد بسيار مغذى است واز فايبر آن نيز در بدن براي رفع ناراحتىها بيشتر استفاده مىشود .\r\nاز أوايل سال 1960 محققان ودانشمندان تغذيه ضمن مطالعات خود متوجه شدند كه به نظر مىرسد انواعى از ناراحتىها وبيمارىها نظير ديابت وبيمارىهاى قلبي وسرطان وناراحتى يبوست در شهرها رو به تزايد است درحالىكه در\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nروستاها ودر مناطقى از دنيا كه از دانه‌هاى غلات كامل ونان سبوس‌دار وميوه‌ها وسبزيجات به مقدار زياد استفاده مىكنند اين ناراحتىها وبيمارىها شيوع كمترى دارد . بررسىهاى زيادى نشان داده است كه حذف فايبر از رژيم غذايى شهرنشين‌ها در دنيا علت اصلى اين امر مىباشد .\r\nدر حال حاضر به تدريج در كشورهاى پيشرفته ودر شهرها خوردن نان بدون سبوس وبرنج سفيد شده از رواج افتاده وهمه جا صحبت از استفاده از نان كامل غلات با سبوس وبرنج قهوه‌اى سفيد نشده وشكر قهوه‌اى ( البتة در مورد شكر به دلايل ديگرى ) مىباشد .\r\nمتأسفانه أغلب مردم از نبودن ألياف گياهى يا به اصطلاح فايبر در الگوى غذايى خود احساس كمبودى نمىكنند چون فكر مىكنند كه مثلا سبوس گندم خالى از مواد غذايى است وارزش غذايى ندارد وهضم نمىشود وعينا دفع مىشود وپس از خوردن ، سريع از مجارى هاضمه عبور كرده وهمراه مدفوع خارج مىشود ، ضمن اينكه چون خشن است ولطيف نيست دوست ندارند .\r\nاين طرز تفكر دربارهء منابع فايبر كم‌وبيش تا سال 1960 ادامه داشت ولى از آن سال محققان ودانشمندان تغذيه به تدريج از تحقيقات وآزمايش‌ها دريافتند كه حذف فايبر از مواد غذايى شايد علت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nعمدهء انواعى از بيمارىها نظير ديابت ، بيمارىهاى قلبي وسرطان ويبوست باشد . در شهرها ومناطقى كه از فايبر استفاده نمىشود ومواد غذايى غالبا تصفيه شده وعارى از فايبر است آمار اين بيمارىها خيلى بالا مىباشد درحالىكه در مناطق روستايى ودر كشورهايى كه هنوز در رژيم غذايى خود از مواد غذايى داراى فايبر استفاده مىكنند اين مسائل واين بيمارىها بسيار كم ونادر است .\r\n\r\nأنواع فايبر\r\nسؤالي كه در اينجا مطرح مىشود اين است كه چه چيزى در فايبر ، اين قسمت خشن غير قابل هضم سبزيجات وميوه‌ها ودانه‌ها وحبوبات وجود دارد كه تا اين اندازه آن را براي سلامتى مفيد مىدانند .\r\nمهمترين خاصيتى كه در فايبر وجود دارد اين است كه فايبر در جريان هضم غذا نمىشكند وهضم وجذب نمىشود وعينا دست نخورده وبدون تغيير از معده مىگذرد ووارد روده‌ها مىشود وپس از جذب مقدار زيادى آب همراه مدفوع دفع مىشود ودقيقا همين صفت هضم نشدن فايبر است كه خاصيت دارويى وشفابخشى بسيار جالب را به آن داده است .\r\nأنواع فايبر در ميوه‌ها وسبزيجات ودانه‌ها وحبوبات همه يكسان نيستند وبه‌طور كلى دو نوع\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nفايبر وجود دارد ، فايبر قابل حل در آب وفايبر غير قابل حل در آب .\r\nمثلا سيب داراى مقدارى فايبر قابل حل در آب است ولى دانه‌هاى غلات نظير گندم وجو ، بيشتر از نوع فايبر غير قابل حل در آب دارند . وبه‌طور كلى در تمام ميوه‌ها وسبزيجات از هر دو نوع فايبر وجود دارد ولى مقدار هريك از دو نوع فايبر در هر يك از آنها متفاوت است .\r\nدرعين‌حال كه هر دو نوع فايبر بدون اينكه هضم شوند از مجارى روده‌ها عبور مىكنند ولى از نظر تأثير در بدن خواص متفاوتى دارند . مثلا اگر داراى كلسترول بالاتر از حد مجاز هستيد ممكن است به شما توصيه شود بيشتر از مواد غذايى داراى فايبر قابل حل در آب استفاده كنيد تا كلسترول خون شما كاهش يابد ودر مقابل به اشخاصى كه براساس سوابق ارثى خانوادگى مستعد مبتلا شدن به سرطان رودهء بزرگ هستند توصيه مىشود كه بهتر است از أنواع فايبر غير قابل حل در آب استفاده كنند . در هر صورت به‌طورى كه دكتر هارلند  ( Barbara Harland ph . D )  أستاذ تغذيه دانشگاه هاروارد در واشنگتن دى سى مىگويد هيچ نيازى نيست كه در جستجوى أنواع فايبر به خود زحمت بدهيد همين‌قدر كه از ميوه‌ها وسبزىها ودانه‌هاى غلات مرتبا در رژيم غذايى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nخود استفاده كنيد خودبه‌خود عملا از هر دو نوع فايبر مصرف كرده‌ايد .\r\n\r\nفايبر محلول در آب\r\nأكثر موادى كه بيمارىزا هستند ، از قبيل تركيبات شيميايى موجود در آلودگىهاى محيط زيست ويا مقدار زياد كلسترول ، اولين ضربه آسيب‌زاى خود را در مجارى گوارش وارد مىكنند . مثلا وقتىكه يك قطعه گوشت قرمز مىخوريد ، مولكول‌هاى چربى وكلسترول از طريق جدار روده‌ها گذشته ووارد جريان خون مىشوند . يا اگر يك مادهء مضرّى داخل مدفوع باشد درحالىكه به بستر رودهء بزرگ ماليده مىشود ممكن است به سلول‌هاى حساس آسيب برساند واحتمالا خطر سرطان را افزايش دهد .\r\nدكتر هارلند مىگويد در داخل رودهء بزرگ ، فايبرهاى قابل حل در آب نظير آنچه كه در لوبياى پخته وجود دارد بيشترين خدمت را براي حمايت انسان انجام مىدهند زيرا فايبرهاى قابل حل در آب وقتىكه در آب حل مىشوند به صورت يك مادهء لزج چسبنده‌اى جدار رودهء بزرگ را پوشانده ومانع آسيب رساندن مواد مضر مىشوند . دكتر كانكل  ( Beth Kunkel R . D . , ph . D )  أستاذ تغذيه ومواد غذايى در دانشگاه كلمسون در كارولايناى جنوبي\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمىگويد ، مثلا در مورد خوردن يك قطعه گوشت قرمز اگر اين گوشت را مخلوط با مشتى لوبياى پخته بخوريد ، فايبرهاى قابل حل محلول در آب لوبيا به صورت مادهء لزج چسبنده درآمده ومانند يك دام يا تله مولكول‌هاى چربى كلسترول را در خود مىگيرد ومانع عبور آنها از جدار روده وورود به خون مىشود . وچون فايبر محلول در آب خودش جذب نمىشود همراه با مدفوع از بدن خارج شده واين مواد زايد مثلا مولكول‌هاى كلسترول را با خود بيرون مىبرد ودفع مىشود . تحقيقات علمي نشان مىدهد اشخاصى كه از بيشترين مقدار مواد غذايى داراى فايبر قابل حل در آب در رژيم غذايى خود استفاده مىكنند ، احتمال خطر بيمارىهاى قلبي براي آنها حد أقل است . مثلا در يك تحقيقى كه در دانشكده بهداشت هاروارد به عمل آمده محققان دريافته‌اند مردانى كه هر روز با مواد غذايى 7 گرم فايبر قابل حل در آب مىخورند در مقايسه با آنهايى كه فقط 4 گرم مىخورند ، 40 درصد كمتر احتمال مرگ در اثر بيمارىهاى قلبي دارند . فايبر قابل حل در آب فوايد وخواص ديگرى نيز دارد از جمله چون وجود فايبر قابل حل در آب باعث مىشود كه هضم مواد غذايى آهسته انجام گيرد ، كمك مىكند كه انسان مدت بيشترى احساس سيرى نمايد وكمتر ميل به خوردن غذاى ديگرى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nقبل از وعده بعدى غذاى اصلى بنمايد .\r\n\r\nفايبر غير قابل حل در آب\r\nفايبرهاى غير محلول در آب نظير فايبر سبوس گندم از طريق ديگرى به سلامت انسان كمك مىكند . اين نوع فايبرها چون باعث مىشوند حجم مدفوع زيادتر شود ، روده‌ها مىتوانند سريع‌تر آن را حركت داده وخارج سازند . دكتر كانكل مىگويد اين امر خيلى مهم است زيرا هر چقدر مدفوع زمان بيشترى در رودهء بزرگ بماند مواد مضر موجود فرصت بيشترى دارند كه به سلول‌ها آسيب وارد سازند وفرآيند سرطان آغاز شود . پس از اين كه محققان مؤسسه ملى سرطان كانادا گزارش اجراى سيزده طرح تحقيقاتى دربارهء رژيم غذايى 15000 نفر را بررسى كردند دريافتند افرادى كه از بيشترين مقدار فايبر غير محلول در آب در رژيم غذايى خود استفاده كرده‌اند توانسته‌اند خطر سرطان كولون را 26 درصد كاهش دهند ، يعنى تخمين محققان اين است كه اگر افراد مقدار فايبر غذاى روزانه خود را تا 13 گرم افزايش دهند ممكن است خطر سرطان كولون براي آنها 31 درصد كاهش يابد .\r\nبديهي است تنها روده بزرگ از فايبر غير قابل حل در آب استفاده نمىكند بلكه تحقيقات نشان\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nداده است كه خوردن فايبر غير محلول در آب به قدر كافى خطر سرطان پستان را نيز كاهش مىدهد .\r\nزيرا هرچه زن‌ها در دوران زندگى بيشتر در معرض هورمون استروژن باشند ، به همان نسبت خطر سرطان پستان براي آنها بيشتر است . وفايبر غير محلول در آب استروژن را در مجارى هاضمه به دام مىاندازد وباعث مىشود كه استروژن كمترى در بدن جريان داشته باشد . در يك تحقيقى كه توسط محققان در دانشگاه تورنتو ومؤسسه ملى سرطان كانادا انجام شده نشان داده شده است زنانى كه در روز از 28 گرم فايبر با رژيم غذايى خود استفاده كرده‌اند در مقايسه با زنانى كه 14 گرم در روز خورده‌اند ، خطر سرطان پستان براي آنها 38 درصد كمتر است .\r\n\r\nاثر فايبر در كاهش وزن ومبارزه با چاقى\r\nبا اينكه فايبر قابل حل وغير قابل حل در آب از طرق مختلفي به بدن كمك مىكنند ولى مخلوط آنها خاصيت مهمى در مورد كاهش وزن وهمچنين مبارزهء با يبوست دارند . همه‌ساله عدهء زيادى از افراد براي رفع چاقى تلاش مىكنند كه وزن خود را كاهش دهند ومتعادل سازند ولى مرتبا نيز به افراد چاق در شهرها افزوده مىشود . دكتر هارلند مىگويد فايبر يك ابزار بسيار مهمى براي كنترل\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nوزن است ، چون مواد غذايى كه داراى مقدار زيادى فايبر است بسيار سيركننده مىباشد وحجم بيشترى از معده را به خود اختصاص مىدهد زيرا مقدار زيادى آب جذب مىكنند ، بنابراين به‌طور طبيعي غذاى كمترى خورده مىشود وطبعا غذاهاى چاق‌كننده وچربى وسرخ‌شده‌ها نيز كمتر خورده مىشود واين خود بهترين راه براي كاهش وزن است .\r\n\r\nتأثير فايبر در مبارزه با يبوست\r\nچنانچه شرح داده شد ، فايبر در مجارى هاضمه وروده‌ها هضم وجذب نمىشود وطبق نظر دكتر بوروم  ( Marie Borum M . D . )  دانشيار پزشكى در مركز پزشكى دانشگاه جورج واشنگتن در واشنگتن دى سى ، مدفوع مخلوط با فايبر مقدار زيادى آب جذب مىكند ودر رودهء بزرگ به تدريج متورم مىشود وبه صورت تودهء حجيم مرطوبى در مىآيد وبرخلاف مدفوع‌هاى بدون فايبر كه كوچك وخشك هستند وممكن است مدتي قبل از دفع در رودهء بزرگ بمانند تا انباشته شوند ، مدفوع حجيم ومرطوب ، نرمتر از مدفوع خشك وكوچك است وخيلى سريع‌تر در روده حركت كرده وزودتر خارج مىشود . به همين دليل است در مواردى كه براي رفع يبوست خوردن مثلا سبوس گندم توصيه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمىشود اضافه مىكنند كه بايد مقدار زيادى آب خورد . يعنى معمولا چند برابر حجم سبوس گندم بايد آب خورده شود .\r\nسابقا كارشناسان فكر مىكردند كه فقط فايبر غير قابل حل در آب كه عمدتا در دانه‌هاى كامل گندم وجود دارد براي رفع يبوست مؤثر است ولى دكتر بوروم مىگويد آزمايش‌ها وبررسىها نشان داده است كه هر دو نوع فايبر يعنى فايبر غير قابل حل در آب وفايبر قابل حل در آب هر دو در ميوه‌ها وسبزيجات وحبوبات ودانه‌هاى غلات وجود دارد وبراي رفع يبوست وكمك به سهولت دفع مؤثر مىباشند .\r\nعلت اينكه بيمارى يبوست تا اين اندازه در برخى مناطق صنعتى وشهرها شايع است اين است كه أغلب مردم در رژيم غذايى به‌قدر كافى از مواد غذايى داراى فايبر نظير سبزيجات وميوه‌ها ودانه‌هاى كامل غلات وحبوبات استفاده نمىكنند .\r\nطبق آمار مقدار فايبر رژيم غذايى أغلب مردم از 10 گرم در روز كمتر است درحالىكه دكتر هارپر كارشناس تغذيه معتقد است براي تأثير كافى فايبر در رفع يبوست لا أقل 25 گرم فايبر در روز بايد با مواد غذايى خورده شود .\r\nيك مسئله در افزايش مصرف مواد غذايى سرشار از فايبر وجود دارد وآن اين است اشخاصى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكه عادت به خوردن مواد غذايى سرشار از فايبر مانند سبزيجات وحبوبات وميوه‌ها مثلا آلو ندارند ، در شروع مصرف ممكن است براي آنها ايجاد نفخ وگاز نمايد . براي مقابله با اين مسئله نظر دكتر بوروم اين است براي اين قبيل اشخاص كه ناراحتى يبوست دارند وبراي رفع آن در نظر دارند از فايبر استفاده كنند ، بايد مواد غذايى فايبردار خيلى به‌تدريج به رژيم غذايى آنها اضافه شود وشايد ظرف چند ماه كم‌كم مقدار مصرف فايبر به 25 گرم در روز برسد ، زيرا معده وروده‌هاى افرادى كه سال‌هاى متمادى عادت به خوردن فايبر غير قابل هضم ندارند نمىتوانند ظرف يك هفته با آن عادت نمايند ولى اگر به تدريج اضافه شود ممكن است دستگاه هاضمه به آن عادت نمايد وكمتر ايجاد نفخ شود .\r\nمردم أغلب فكر مىكنند مواد غذايى كه داراى فايبر زياد هستند خشك وسنگين وبىمزه مىباشند ، ولى برعكس أغلب مواد غذايى كه معمولا مردم دوست دارند مانند ميوه‌ها ونان تازه پخته شده با آرد كامل با سبوس ويا خوراك لوبيا ، همه داراى فايبر زيادى هستند . بنابراين به‌راحتى مىتوان مقدار 25 گرم در روز فايبر را با مواد غذايى تأمين نمود .\r\nدر اينجا به چند راه حل اشاره مىشود :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n1 - روز را با خوردن فرآورده‌هاى دانه غلات آغاز كنيد وبا صبحانه از فرآورده‌هاى غلات كامل با سبوس ويا خوراك لوبيا يا ساير حبوبات مانند عدس كه داراى فايبر هستند استفاده نماييد . مثلا يك خوراك بلغور پخته ( كه از گندم با پوست تهيه شده باشد ) در حدود نصف پيمانه در حدود 4 گرم فايبر دارد ويا يك خوراك ماكارونى كه با آرد كامل گندم يا سبوس درست شده باشد در حدود 2 گرم فايبر دارد .\r\n2 - از خوردن نان كه با آرد بدون سبوس گندم درست شده وبرنج سفيد شده وساير مواد غذايى كه مقدار خيلى كم فايبر دارند اجتناب كنيد . بنا بر اين در دوره‌اى كه مىخواهيد رژيم غذايى سرشار از فايبر داشته باشيد نان شما بايد نان با آرد كامل باشد . وبرنج هم برنج قهوه‌اى سفيد نشده باشد وماكارونى نيز بايد با آرد كامل گندم با سبوس درست شده باشد .\r\n3 - براي اينكه در عين حال از خواص فايبر قابل حل در آب وغير قابل حل در آب استفاده كرده باشيد سعى شود در تهيه مواد غذايى از مخلوط هر دو نوع استفاده شود ، يعنى از أنواع دانه‌هاى غلات استفاده نماييد . مثلا از مخلوط جو دو سر كه بيشتر داراى فايبر قابل حل در آب است ، با گندم كه بيشتر داراى فايبر غير قابل حل در آب مىباشند ، استفاده\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nنماييد .\r\n4 - از ميوه‌ها وسبزىها كه داراى مقدار قابل ملاحظه‌اى فايبر هستند به صورت سالاد يا أنواع ديگر بيشتر استفاده كنيد . اگر در روز چندين وعده ميوه وسبزيجات بخوريد قسمت عمدهء فايبر مورد نياز شما تأمين خواهد شد . نصف پيمانه كلم تكمه‌اى براي مثال بيش از 3 گرم فايبر دارد ونصف پيمانه آلوى خشك بدون هسته پخته شده بيش از 4 گرم فايبر دارد .\r\n5 - بيشترين مقدار فايبر سيب‌زمينى وميوه‌ها وسبزىها در پوست آنها جاى دارد ومتأسفانه مردم أغلب آن را دور مىريزند . براي اينكه حد أكثر استفاده از فايبر بشود حتىالامكان ميوه‌ها وسبزىها مانند سيب وسيب‌زمينى وكدو وغيره را با پوست بخوريد . ( بديهي است سيب‌زمينى بايد كباب شود )\r\n6 - ساقه سبزىها را دور نريزيد ، وقتىكه سبزىهايى نظير كلم بروكلى ومارچوبه وشويد وجعفري وغيره را براي خوردن تهيه مىكنيد ، أغلب ساقه‌هاى آنها را دور مىريزند ، واين ساقه‌هاى قسمتى است كه بيشتر از ساير قسمت‌ها فايبر دارد .\r\nدكتر هارلند مىگويد ، حتى در مواردى كه ساقه برخى سبزىها نظير مارچوبه وكلم بروكلى خشن است وجويدن آن مشكل مىباشد ، ممكن است آن\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nرا به قسمت‌هاى خيلى ريز وكوچكى خرد كنيد وآنها را بپزيد ودر سوپ ويا آش استفاده كنيد .\r\n7 - لوبياها ونخودها أعم از اينكه به صورت خشك ويا كنسرو مصرف شوند داراى بهترين نوع فايبر مىباشند . مثلا نيم پيمانه لپه پخته بيش از 3 گرم فايبر دارد ونيم پيمانه لوبيا چيتى در حدود 7 گرم فايبر دارد .\r\n\r\n","description":"","footnote":"","page_name":" 62 ","page_number":62},
  {"content":"\r\n . \r\n","description":"","footnote":"","page_name":" 63 ","page_number":63},
  {"content":"\r\n . \r\n\r\n","description":"","footnote":"","page_name":" 64 ","page_number":64}
  ]