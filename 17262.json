[
  {"content":"\r\n\r\n\r\n[ امام‌على ( ع ) و : انقلاب فرانسه 
  ]\r\nبسم الله الرحمن الرحيم\r\n\r\n","description":"","footnote":"","page_name":" 497 ","page_number":1},
  {"content":"\r\n . \r\n","description":"","footnote":"","page_name":" 498 ","page_number":2},
  {"content":"\r\n\r\nجرج جرداق\r\nامام على ( ع )\r\nصداى عدالت انسانى\r\nترجمه و توضيحات :\r\nسيد هادى خسروشاهى\r\n\r\n","description":"","footnote":"","page_name":" 499 ","page_number":3},
  {"content":"\r\n\r\nجرداق ، جورج ، 1926 -\r\nامام على ( ع ) : صداى عدالت انسانى / جرج جرداق ؛ ترجمه و توضيحات هادى خسروشاهى . - تهران : كلبه شروق : نشر سماط ، 1379 .\r\n5 ج . : نمونه .\r\n300000 ريال : ( ج . 1 ) ISBN 964 - 7255 - 03 - 9\r\n( ج . 2 ) ISBN 964 - 7255 - 04 - 7\r\n( ج . 3 ) ISBN 964 - 7255 - 05 - 5\r\n( ج . 4 ) ISBN 964 - 7255 - 06 - 3\r\n( ج . 5 ) ISBN 964 - 7255 - 07 - 1\r\nفهرستنويسى بر اساس اطلاعات فيپا .\r\nعنوان اصلى : الامام على صوت العداله الانسانيه .\r\nاين كتاب در سالهاى متفاوت توسط ناشرين مختلف منتشر شده است .\r\nچاپ دهم .\r\n1 . على بن ابى طالب ( ع ) ، امام اول ، 23 قبل از هجرت - 40 ق . الف . خسروشاهى ، هادى ، 1317 -\r\nمترجم . ب . عنوان . ج . عنوان : صداى عدالت انسانى .\r\n8041 الف 4 ج / 35 / 37 BP\r\n951 / 297\r\n1379\r\nكتابخانه ملى ايران 15599 - 79 م\r\nامام على ( ع )\r\nصداى عدالت انسانى - ج 2\r\nتأليف : جرج جرداق\r\nترجمه : سيدهادى خسروشاهى\r\nچاپ دهم : ( ويراست جديد )\r\nتاريخ : 1379 ش / 1421 ه‍\r\nچاپ تهران : چاپخانه سوره\r\nتعداد : 5000 نسخه\r\nقيمت : 3000 تومان\r\nشابك : - - 92729 - 964\r\nهمهء حقوق چاپ ، براى ناشر محفوظ است\r\nنشانى دفتر مركزى ، تهران : مقابل دانشگاه ، شماره\r\n1378 ( صندوق پستى 493 / 19615 )\r\nدفتر قم : خيابان صفائيه - ساختمان مركز بررسيهاى اسلامى ، ( صندوق پستى 4433 / 37185 )\r\n\r\n","description":"","footnote":"","page_name":" 500 ","page_number":4},
  {"content":"\r\n\r\nجرج جرداق\r\nامام على ( ع )\r\nصداى عدالت انسانى\r\n2\r\nترجمه و توضيحات :\r\nسيدهادى خسروشاهى\r\n\r\n","description":"","footnote":"","page_name":" 501 ","page_number":5},
  {"content":"\r\n . \r\n","description":"","footnote":"","page_name":" 502 ","page_number":6},
  {"content":"\r\n . \r\n","description":"","footnote":"","page_name":" 503 ","page_number":7},
  {"content":"\r\n . \r\n","description":"","footnote":"","page_name":" 504 ","page_number":8},
  {"content":"\r\n\r\nامام على\r\nصداى عدالت انسانى\r\n\r\n2 . على ( ع ) وانقلاب فرانسه\r\n\r\n","description":"","footnote":"","page_name":" 505 ","page_number":9},
  {"content":"\r\n . \r\n","description":"","footnote":"","page_name":" 506 ","page_number":10},
  {"content":"\r\n\r\n\r\nهمراه بشريت\r\nاز دوران‌هاى پيشين تا به‌امروز\r\n* انسان ، آيينه انسان است !\r\nعلى\r\n* همهء افراد بشر ، در سراسر زمين ، با هم برادرند و اين يك وظيفه است كه همه ملت‌ها به اندازه امكانات خود با همديگر تعاون و همكارى داشته باشند ، چنان كه مردم يك كشور با همديگر همكارى و تعاون دارند .\r\nروبسپير\r\n* بشريت به‌مثابه يك هيئت اجتماعى است كه هدف آن صلح و خوشبختى براى همه و براى هر عضو از اعضاى آن است .\r\nمجلس ملى ( كنوانسيون ) فرانسه\r\n* مردم عرب در تاريخ خود كسانى را شناخته‌اند كه به آنها گفته‌اند : امروز شما بايد بهتر از ديروزتان باشد ! و : فردايتان بهتر از امروز . . . و : در كاروان زندگى ، همراه زمانى كه در آن قرار داريد ، گام برداريد بدون آنكه عقب بمانيد و يا مغبون و زيانكار شويد .\r\n\r\n","description":"","footnote":"","page_name":" 507 ","page_number":11},
  {"content":"\r\n\r\n\r\nما ، وارثان ميليون‌ها بشريم !\r\n* تاريخ بشر پيشين پدران ما بندگان و بردگانى را مىشناسد كه در تاريكى مطلق شكنجه‌گاه‌ها ، زجر مىكشيدند و ضعيف و ناتوان مىگشتند و با قيدها و زنجيرها ، به اماكن مخوف و خطرناكى كشانده مىشدند . به‌طورى كه در تمام دوران زندگى ، بدون آنكه شب و روزى را بشناسند ، كار مىكردند و رنج مىبردند و به اندازه‌اى ستم و محروميت و بدبختى مىديدند كه پس از آن ، ديگر اميد و آرزويى در زندگى براى آنها باقى نمىماند . . . آنها سرانجام مىمردند ، بىآنكه صداى ناله‌هاى رقت‌انگيزشان از زير چكمه‌ها و تازيانه‌هاى ستمكاران به گوش كسى رسيده باشد . آتش ظلم ، بدن آنها را از هم گسيخت و عمرشان را بر باد داد .\r\n* و همين‌طور درباره آن آثار هنرى كه گروه بزرگان جاودان ، از خود به يادگار گذاشته‌اند و تا دنيا دنياست ، هميشه جاودانه خواهند ماند . چه در به‌وجود آمدن اين آثار به آن مقدار كه زمان و مكانشان تأثير داشت ، انديشه و فكر ژرفشان نيز مؤثر بود ، چنان كه به همان اندازه هم ، جاودانىبودن انسانيت ،\r\n\r\n","description":"","footnote":"","page_name":" 508 ","page_number":12},
  {"content":"\r\n\r\nزيبايى واقعيت ، حرارت وجود ، گرمى هستى ، سردى عدم و هراس نيستى ، تأثير داشت ! .\r\n* و على بن ابيطالب به‌مردم گفت : هر آن كس كه دو روزش يكسان باشد ، او مغبون و زيانكار است ! .\r\nتاريخ عمومى انسانيت در برابر شماست ، آن را بخوانيد و سپس بكوشيد كه نتيجه آن را در كلمات كوتاهى بيان نماييد ، زيرا اگر شما اين كار را انجام دهيد ، حقيقت روشنى بر شما جلوه‌گر خواهد گشت و خواهيد ديد كه سراسر اين تاريخ ، مبارزه و نبرد ميان نور و ظلمت ، بين عدالت و ستم ، ميان استبداد و طلب آزادى است . يا بگوييد : پيكارى است بين عزت و شرافت انسانيت كه مىخواهد همه جوانب و اركان زندگى مادى و معنوى آن را فراگيرد و بين حيوانيت و بربريت مطلقى كه مىخواهد خود را بر فضايل و حقوق همگان مسلط سازد و سرنوشت توده را در دست بگيرد و با زشت‌ترين وضع و بدترين شكل ، و بر خلاف خواست زندگان و عظمت زندگى ، از همه وسايل و امكاناتى كه طبيعت براى مردم به‌وديعت نهاده است ، به‌تنهايى بهره‌مند شود ! .\r\nشما در اعماق اين پيكار طولانى و دامنه‌دار وحشتناك مىبينيد كه گروه تجاوزكاران تبهكار كه فرديت انديويداليسم و فردپرستى را با همه خصلت‌هاى زشتى كه در بردارد ، در يك فرد و يا در مجموعه‌اى از افراد ( طبقه خاص ) نمايان مىسازد با عوامل مادى خاصى مىكوشند كه در ميان توده احساس شخصيت جمعى را از بين ببرند و\r\n\r\n","description":"","footnote":"","page_name":" 509 ","page_number":13},
  {"content":"\r\n\r\nيا لااقل اين احساس را بكوبند و چنان در يك دايره تنگ و كوچكى محدود سازند كه از حدود خدمت به طبقه حاكمه‌اى كه خود را حاكم مردم ساخته‌اند ، تجاوز ننمايد ! .\r\nاين پيكار همچنان در طول تاريخ ادامه يافته و پابرجا مانده است . چنان كه نتايج و آثارى نيز درپى داشته است و با اختلاف شرايط و امكانات ، گاهى با پيروزى فرديت مطلق و خودكامگى ، و گاهى هم با شكست قطعى آن پايان يافته است . البته در هر دو صورت ، شكست‌ها و سقوطهايى هم وجود داشته است ، ولى آنچه از ماهيت و حقيقت اين پيكار به‌دست مىآيد ، آن است كه نبرد پىگير و دامنه‌دار ، مرحله جدى و نقش اساسى خود را هنگامى آغاز كرد كه انسان پيشين ، از آن مرحله فكرى گذشت كه به‌موجب آن تصور مىكرد در مسائل زندگى خود ، از افراد ديگر بىنياز بوده و فردى مستقل است . . . و همين‌طور مربوط به زمانى شد كه ايمان او به خلود پس از مرگ ، استحكام يافت .\r\nانسان در آن مرحله قديمى از تاريخ حيات خود ، فقط به‌خاطر خود زندگى مىكرد و به‌خود مىانديشيد و جاودانىبودن را تنها براى خود مىخواست ! و پس از آن مرحله ، به مرحله زندگى و انديشه و تمايل به‌خانواده و جاودان بودن به‌همراهى فرزندان و نزديكانش رسيد ، به‌طورى كه عشق و عاطفه ، مهر و محبت خود را متوجه خانواده خود ساخت و آن توجهى را كه انسان گذشته فقط به‌خود معطوف مىداشت ، به همه خانواده خود معطوف ساخت .\r\nاين مرحله قرن‌ها ادامه يافت . . . ولى به‌دنبال آن ، به‌حكم خود طبيعت انسانى ، حس اجتماعى به‌وجود آمد ، طبيعتى كه با تمام\r\n\r\n","description":"","footnote":"","page_name":" 510 ","page_number":14},
  {"content":"\r\n\r\nخصلت‌هايش متوجه ايجاد حس اجتماعى و فكر اجتماعى و تكوين شخصيت اجتماعى گرديد . و از آثار و نتايج اين توجه به خصلت‌هاى طبيعت انسانى آن بود كه شخصيت اجتماعى در قرون جديد ، محور قوانين و اصول گرديد و نشانه عصر ما ، آن خصلت اجتماعى گرديد كه مىكوشد حقوق و آزادىهاى فرد را در آن چهارچوبى مراعات و نگهدارى كند كه او و ديگران را ، با هم در برگيرد . . . و بنابراين ما امروز ورثه هزاران ميليون از افراد بشرى هستيم كه اين پيكار را آغاز نمودند و علل و عوامل ، هدف‌ها و غايات آن را ، كم‌كم ، و مرحله به‌مرحله روشن ساختند و راه را به‌سوى « حقوق بشر » باز و هموار كردند . پس در واقع نظاماتى كه تمدن‌هاى جديد در شئون آزادى و برابرى به‌وجود آوردند و برنامه‌هايى كه در راه برادرى جهانى بشرى پىريزى كردند و اين مبادى و اصولى كه راه را به تحقق اين برادرى ختم مىكند ، همه اينها ، محصول كوشش مشترك در تاريخ طولانى انسانيت است .\r\nاز نكاتى كه احساس ما را نسبت به برادرى جهانى بشرى تحكيم مىبخشد ، آن است كه در اين كوشش مشترك و بزرگى كه به آن اشاره نموديم ، تنها ملتى از ملت‌ها يا سرزمينى از سرزمين‌ها و يا گوشه‌اى از نقاط جهان ، شركت نداشته ، بلكه همگى در آن همكارى و همفكرى داشته‌اند و در واقع بشريت در اين كوشش ثمربخش يك وحدت متكافل و متعاونى است و فرهنگ‌هاى بزرگ انسانى ، با همه اختلاف‌هايى كه در شكل‌ها و رنگ‌ها و موضوعات دارند ، مصنوع واحدى است كه از هر عصرى براى بافتن آن نخى و از هر ملتى دست سازنده‌اى را به‌يارى گرفته است !\r\n\r\n","description":"","footnote":"","page_name":" 511 ","page_number":15},
  {"content":"\r\n\r\nو بدين‌ترتيب نمىتوان گفت كه برق فقط اختراع اديسون آمريكايى است يا راديو تنها اكتشاف ماركونى ايتاليايى است و يا سينما فقط ساخته شدهء فكر لوميير فرانسوى و صنعت چاپ چاپخانه تنها از آثار گوتمبرگ آلمانى است . بلكه تاريخ انسانيت با همهء قدمتش اين شگفتىها را آفريده است و البته نمىتوان منكر شد كه مرحلهء تكاملى آنها ، به‌دست اين نوابغ به‌ظهور پيوسته است .\r\nهمين نكته در خصوص هنر نيز صادق است . مثلًا آثار هنرى بزرگ : در شعر دانته ، شكسپير ، گوته و بودلر و در هنر بتهوون ، واگنر و موزار و در نقاشى « داوينچى » « 1 » و در پيكرهاى ساخته شده به‌دست ميكل‌آنژ و همهء آثار ديگرى كه گروه بزرگان جاويدان از خود به‌يادگار گذاشته‌اند و تا دنيا دنياست ، هميشه جاودانه خواهند ماند . چه در به‌وجود آمدن اين آثار ، به آن مقدار كه زمان و مكانشان تأثير داشت ، انديشه و فكر ژرفشان نيز مؤثر بود . چنان كه به همان اندازه هم جاودانى بودن انسانيت ، زيبايى واقعيت ، گرمى وجود ، حرارت هستى ، سردى عدم و هراس نيستى ، تأثير داشت ! .\r\n* * * گفتيم كه نبرد بين آزادى و استثمار ، در طول تاريخ هميشه برقرار بوده و در ميان هر ملت و هر گوشه‌اى از روى زمين ، وجود داشته است . يونانىها ، آلمانىها ، ايتاليايىها ، انگليسىها ، روس‌ها ، فرانسوىها و سياهان و ديگر ملل جهان ديروز و امروز ، انقلاب‌هاى\r\n\r\n\r\n","description":"","footnote":"\r\n( 1 ) . لئونارد داوينچى ، تابلوهاى تاريخى عجيبى دارد كه يكى از آنها « لبخند ژوكوند » است و در سال 1516 م توسط وى كشيده شده و كارشناسان هنرى قيمت آن را ميلياردها فرانك تعيين كرده‌اند ! . م\r\n","page_name":" 512 ","page_number":16},
  {"content":"\r\n\r\nپىدرپى و به‌هم پيوسته‌اى داشته‌اند كه هدف آن‌ها پيشرفت و بزرگداشت مقام انسان و تحكيم و تثبيت تاريخ تمدن و سپس پيشبرد مجدد آن بود .\r\nبراى ما اعراب ، مانند ديگران ، صفحات درخشان و پرارجى در تاريخ اين انقلاب‌هاى سودمند وجود دارد . اما در تاريخ گذشته ، ظهور اسلام بزرگترين اين نهضت‌ها و انقلاب‌هاست كه به‌وجود آمد تا مرحله‌اى از تاريخ را پايان بخشد و دوران جديدى را آغاز نمايد و چنان كه اسلام انقلابى برضد جامعه جامد جاهليت بود ، وجود على بن ابيطالب نيز انقلابى بر ضد گروهى بود كه مىخواستند از آن هدف‌هاى پاك و نيكوى اجتماعى كه اسلام به‌خاطر آنها به‌پا خاسته بود ، منحرف گردند . پس در واقع على پس از محمد بن عبدالله ، نماينده و سمبل اين انقلاب ، تعيين‌كنندهء اصول و قوانين آن ، روشن سازندهء هدف‌هاى آن و كوشنده در راه بسط و عمومى ساختن آثار آن بود .\r\nدر تاريخ عرب ، گروه كثيرى در راه على گام برداشتند و گروه زيادى هم با آن به مخالفت پرداخته و بر ضد آن برخاستند و از كسانى كه تا حدود وسيعى از راه و روش على به‌طور جدى الهام گرفتند على بن احمد يكى از فرزندان امام حسين و يكى از بزرگان انقلابيون آزاد در تاريخ است . اين على بن احمد همان كسى است كه انقلاب مشهور سياهان را رهبرى كرد « 1 » و بدين وسيله مىخواست بردگان را به\r\n\r\n\r\n","description":"","footnote":"\r\n( 1 ) . پدر وى محمد نام داشت و او را على بن محمد مىخوانند . وى در قريه « ورزنين » در اطراف تهران به‌دنيا آمد و از اولاد امام حسين ( ع ) بود . جد مادرى وى محمد بن حكيم همراه زيد بن على ابن حسين بر ضد خليفه اموى ، هشام بن عبدالملك قيام كرد ولى آن‌گاه كه انقلابى بزرگ زيد كشته شد فرار كرد و در قريه ورزنين نزديك شهر رى مخفى شد ، جد پدرى وى هم مردى از طالقان بود . . .\r\nانقلاب على بن محمد ( 255 - 270 ه ) كه داراى عوامل عقيدتى و اجتماعى بود ، يكى از انقلاب‌هاى اجتماعى اسلامى در تاريخ ثبت شده است . براى آگاهى كامل از تاريخ اين انقلاب به كتاب‌هاى : ثورةالزنج ، تأليف دكتر فيصل السامر ، چاپ بغداد ( 1954 م ) و ثورةالزنج و قائده‌هاى على بن محمد ، تأليف احمد سهيل علبى ، چاپ بيروت ( 1961 م ) مراجعه شود\r\n","page_name":" 513 ","page_number":17},
  {"content":"\r\n\r\nافرادى داراى حقوق و شخصيت و عزت و شرافت انسانى تبديل كند .\r\nاما توجه ما به همه انقلاب‌هايى است كه در سراسر روى زمين و به‌دست انسان به‌وجود آمده‌اند و در قسمت اعظم قوانين و اصول و برنامه‌هاى خود ، خواستار خدمت به هدفى هستند كه به‌خاطر آن برپا شده‌اند ( يعنى خدمت به‌انسان و اعلان حقوق بشر ، تا آنجا كه سير تاريخ به آن اجازه مىدهد و توجه به مسائل و شئون گوناگون زندگى بشرى ) اين توجه به‌خاطر آن است كه مقام و موقعيت على بن ابيطالب را در اين ميان درك كنيم ، و اما ، چنان كه به‌زودى بر ما روشن خواهد شد ، على يكى از بىنظيرترين انقلابىهاى تاريخ است كه همواره در گفتار و كردار خود يك انقلابى راستين بود .\r\nو چون هدف نهايى ما اين است ، توجه خود را به‌ويژه به بحث درباره انقلاب فرانسه معطوف مىداريم و سپس بين مبادى و اصول انسانى ناشى از آن و اصولى كه على بن ابيطالب در اين زمينه بيان داشته است ، مقايسه‌اى به‌عمل مىآوريم . و اين به‌خاطر علل و عواملى است كه مهمترين آنها را مىتوان به‌شكل زير ، و به‌طور فشرده بيان داشت :\r\n\r\n","description":"","footnote":"","page_name":" 514 ","page_number":18},
  {"content":"\r\n\r\n1 . تشابه كامل بين حكومت فرانسوى تركيب يافته از قيصرها ، اشراف ، نجباء ، فئودال‌ها و استثمارچيان پيش از انقلاب ، و بين پلوتوكراسى « 1 » عربى دوران جاهليت ، كه متأسفانه شكل و خصلت‌هاى قديمى آن در دوران عثمان و قبل از حكومت على ، از نو به‌وجود آمد .\r\n2 . انقلاب فرانسه محصول همهء انقلاب‌هاى انسانى پيشين و سرچشمه انقلاب‌هاى بعدى بوده و نخستين انقلابى است كه پس از آن ، حقوق بشر ، طى نصوص و قوانينى رسماً اعلام گرديد ، اهميت آن به حدى است كه متفكران جهان به اتفاق آن را انقلاب كبير ناميدند . پس اگر ما ، بين مبادى اين انقلاب و مبادى و اصول انقلاب علوى مقايسه‌اى به‌عمل آوريم ، مقام و موقعيت على بن ابيطالب در ميان به‌وجود آورندگان مبادى انسانيت در تاريخ ، به‌خوبى بر ما روشن و آشكار خواهد شد .\r\n3 . وحدت شگفت‌انگيز خصال علىبن ابيطالب با آن مروت ، مردانگى ، بيدارى وجدان و انسان دوستى كه پدران انقلاب كبير و ادباء و نويسندگان و رهبران بزرگ با آنها ممتاز بودند .\r\n4 . احساس مشترك بين بزرگان انقلاب كبير و على بن ابيطالب نسبت به مسئوليت بزرگ خود در قبال رفع نيازمندى توده مردم و برچيدن بساط ظلم و فساد ، در هر كجا كه باشد و به‌هر نحوى كه جلوه‌گر شود !\r\n5 . همانندى كامل بين مضمون اصول انقلاب فرانسه و برنامهء على\r\n\r\n\r\n","description":"","footnote":"\r\n( 1 ) . پلوتوكراسى به آن نوع سيستم حكومتى اطلاق مىشود كه به‌دست ثروتمندترين افراد يك جامعه اداره مىشود و مىتوان آن را حكومت صاحبان ثروت و مقام ناميد ! م\r\n","page_name":" 515 ","page_number":19},
  {"content":"\r\n\r\nبن ابيطالب از نقطه‌نظر وسعت و شمول آن در بُعد « انسانى » نه منطقه‌اى و نژادى . انقلاب فرانسه مدافع « حقوق فرانسوى » نبود و متوجه به بيان « حقوق فرانسوى » هم نگرديد ، بلكه مدافع « حقوق انسان » و درباره « حقوق بشر » بود . و در اين ، مفهوم صحيح مليت هر مليتى هم روشن مىگردد ! زيرا كه از خلال آن مفهوم انسانيت به‌نحو كامل به‌چشم مىخورد و مىبينيد كه آن ، سنگ زيربناى كاخ بزرگ انسانى است . و برنامه و قانون على بن ابيطالب هم همين‌طور بود ، و ما اين وسعت و بينش جهانى را از اين سخن او در مىيابيم كه فرمود : هر انسانى در خلقت ، مانند تواست !\r\n6 . همانندى موجود بين مبادى انقلاب كبير و مبادى تفكّر على ، از نظر نصوص و مواد صريح و روشن آن . . .\r\n* * * براى آنكه اين مقايسه و ارزيابى را بيشتر روشن سازيم و از آن بهره‌مند شويم ، بايد انديشه و بينش روشنى از آن هدف طولانى داشته باشيم كه انقلاب واحد و همه‌جانبهء انسانيت بر ضد ظلم و استبداد آن را در برمىگيرد . همين انقلابى كه علل و عوامل آن در انديشه و قلب بزرگان و نويسندگان انقلاب كبير فرانسه جاى گرفت و به‌سوى هدف‌هاى نهايى خود ، در آن حقوقى كه از انقلابشان ناشى گرديد و به‌حق « حقوق بشر » ناميده شد ، پيش رفت .\r\nو براى آنكه اين انديشهء آشكار و بينش روشن از انقلاب كبير فرانسه در نزد ما به‌وجود آيد ، بايد نظر كوتاه و سريعى به وضع بشريت در قرون قديم ، وسطى و جديد بيفكنيم تا كوشش‌هاى طاقت‌فرساى بشريت اين دوران‌ها ، به‌خاطر اعلان حقوق بشر ،\r\n\r\n","description":"","footnote":"","page_name":" 516 ","page_number":20},
  {"content":"\r\n\r\nشناخته شود تا بدانيم چگونه اين شكل از انقلاب بزرگ و مطلع فجرآزادى ، به‌وجود آمد .\r\nپس از آن ، به‌طور طبيعى ، سخن از انقلاب كبير و مبادى آن به‌ميان مىآيد و آنگاه مقايسه وسيع و عميق بين اين مبادى با روح انقلابى و نصوص و مواد گويا و بين مبادى و اصول على بن ابيطالب ، به‌طور واضح و روشن ، خواهد آمد و اكنون بر خوانندهء محترم در آن آموزش و دانشى كه پس از مطالعه و آگاهى از اين مقايسه و بررسىها به‌دست خواهد آورد ، سبقت مىجوييم و آن را به‌ترتيب زير و به‌شكل جامعى تلخيص مىكنيم :\r\n1 . تاريخ در حقيقت عميق و نخستين خود ، چيزى جز نبرد بين خير و شر ، نيكى و بدى نيست و يا جز پيكار بين انسانى كه گرسنه و تشنه و برهنه مىگردد و آب و غذا و پوشاكى مىطلبد و سپس اراده مىكند كه در جرگه آزادگان مستقل و سعادتمند ، آزاد و مستقل و خوشبخت زندگى كند و بين آن گروه از استبدادگران خودكامه‌اى كه توانسته‌اند تا مدتى بر توده مردم تسلط يابند ، چيز ديگرى نيست !\r\n2 . ملت‌ها و توده‌ها ، وحدت انسانى جامع‌الاطرافى را تشكيل مىدهند . مصالح ، مشكلات ، مسائل و هدف‌هاى نهايى آنان يكى است و همين‌طور شادىها ، سرورها ، غم‌ها و دردهايشان . و هيچ مليت و نژاد ، يا دين و مذهبى نبايد اين پيوند محكم را از هم بگسلد . « 1 »\r\n\r\n\r\n","description":"","footnote":"\r\n( 1 ) . دين اصيل و منطقى و مذهب به مفهوم واقعى كلمه ، نه‌دين و مذهبى كه ذهن مؤلف متوجه آن است مانند مسيحيگرى ساخته شده به‌دست پدران به‌اصطلاح روحانى ! هرگز باعث جدايى ملت‌ها از همديگر و موجب گسستن پيوندهاى وحدت بشرى نمىگردد و ما مىبينيم كه اسلام ، عرب را بر عجم و سفيد را بر سياه برترى و ترجيح نمىدهد و در -\r\n","page_name":" 517 ","page_number":21},
  {"content":"\r\n\r\n3 . كسانى كه در طول تاريخ به جدايى و دورى بين بشر برادر ، دعوت نموده‌اند سوداگرانى بيش نبوده‌اند كه سود و تجارتشان به اين دعوت و روش بستگى داشت . و آنهايى كه امروز به يك چنين جدايى و دورى ، مىخوانند ، بازماندگان دوران‌هاى پيشين هستند كه به‌خاطر سودشان ، هر چند يك‌بار سربلند مىكنند ولى به‌دنبال پيشرفت ملت‌ها در راه و روش انسانى واحد ، از بين رفته و نابود مىگردند .\r\n4 . جنگ‌ها و نبردهايى كه در مراحل مختلف تاريخ بين ملت‌ها به‌وجود آمده و گاهى به‌نام دين « 1 » و گاهى به‌نام وطن و يا نام‌هاى\r\n\r\n\r\n","description":"","footnote":"\r\n- واقع براى آن آمده كه بين بشريت صلح و صفا ، صدق و راستى ، وحدت و تعاون به‌وجود آورد و كوچكترين ارزشى هم براى مليت و نژاد و خون قائل نيست ، چنان كه خود مؤلف در جلد اول اين كتاب صريحاً نظريه اسلام را در اين زمينه توضيح داده است .\r\nولى البته اگر ملت يا طبقه‌اى مانع از آن باشد كه اصول عادلانه اسلامى اجرا شود و يا از پيشرفت حقيقت جلوگيرى كند ، اسلام ساكت و آرام نمىنشيند و به‌خاطر انسان‌بودن ، به‌گروه و يا طبقه و يا افراد سيستم اجتماعى غلطى مانند امپرياليسم و فاشيسم و كمونيسم ، اجازه نمىدهد كه به‌نام حفظ وحدت بشرى ! دست به‌هر گونه تبهكارى بزنند ، زيرا آنان خود دشمن شماره يك وحدت و برادرى جهانى بشرى هستند .\r\nاسلام به‌مثابه يك مكتب فكرى و عقيدتى و يك ايدئولوژى جهانى و يك نيروى انقلابى ، خواستار بسط مبادى فكرى و اجتماعى خود است و به‌خاطر رفاه انسان و نجات توده‌هاى محروم از اوهام و خرافات ، اديان و مذاهب ساختگى را به‌رسميت نمىشناسد و هيچ‌وقت به‌خاطر تعصب‌هاى بىجاى مذهبى از قماش تعصبات مسيحيان كه جنگ‌هاى صليبى به‌وجود آوردند ، جنگ به‌راه نمىاندازد ولى با دشمن اصول اسلام ، چون در واقع دشمن توده‌ها است ، مبارزه آشتىناپذيرى دارد و البته اين امر به هيچ‌وجه به آن معنى نيست كه : دين موجب جدايى انسان از انسان مىگردد . . . م\r\n( 1 ) . مانند جنگ‌هاى صليبى كه توسط پدران روحانى مسيحى آتش آنها شعله‌ور گرديد و خون هزاران مسلمان و مسيحى بىگناه به‌خاطر افكار موهوم ريخته شد . فرمان جنگ‌هاى صليبى ( كه در حدود 131 سال به‌طول انجاميد و هشت جنگ بود ) توسط پاپ صادر گرديد -\r\n","page_name":" 518 ","page_number":22},
  {"content":"\r\n\r\nديگرى شبيه و نزديك به دين و وطن « 1 » به‌وقوع پيوسته‌اند ، در حقيقت\r\n\r\n\r\n","description":"","footnote":"\r\n- و يكى از رهبانان مسيحى به‌نام « پيرلرميت » هم شايع كرد كه مسيح را به خواب ديده و آن حضرت فرمان بسيح داده است تا قبرش را از چنگ كفار ( مسلمانان ! ) برهانند ! فرمان پاپ و خواب راهب و كينه‌هاى احمقانه پدران روحانى ، روستاييان ساده‌دل اروپايى را براى جنگ با مسلمانان و نجات قبر عيسى ! كه همه‌گونه احترامات لازم را نسبت به مقام شامخ عيسى روا داشته و مىدارند ! آماده ساخت و نخستين گروه مسيحيان كه براى جنگ حركت كرد ، مركب از صدهزار پياده و ششصد هزار شواليه بودند . . .\r\nپاپ‌ها و پدران روحانى در طول 131 سال ، نيرو بسيج كرده و به جنگ مسلمانان فرستادند ولى مثل آنكه « پسر يگانه خداوند ! » به آنان كمك نكرد و سرانجام مردى مسلمان به‌نام « صلاح الدين ايوبى » آخرين ضربه را بر نيروهاى مهاجم زد و مسيحيان را با شكست دردناك و قطعى روبه‌رو كرد .\r\nبراى اطلاع از چگونگى جنگ‌هاى هشتگانه صليبى به كتاب تاريخ تحولات اجتماعى ، مرتضى راوندى ، جلد دوم و كتاب جنگ‌هاى صليبى ، تأليف آقاى محمد رشاد در دو جلد ، مراجعه نماييد و البته در مورد جنگ‌هاى صليبى عصر ما ، كه شكل و قيافه آن تغيير يافته و مانند استعمار كه به‌شكل نئوكلنياليسم درآمده ولى ماهيت آن هيچگونه تغييرى نيافته است ، شايد خود شما اطلاعات بهتر و بيشترى داشته باشيد . . .\r\nاما جنگ‌هاى اسلام ، آنطور كه خود مؤلف در جلد اول اين كتاب در فصل « جنگ و صلح » توضيح داد ، در واقع جهاد آزاديبخش براى نجات ملت‌ها و توده‌هاى محروم بود و قرآن مجيد ، كتاب آسمانى نيز صريحاً در اين باره مىفرمايد : « و ما لكم لاتقاتلون فى سبيل اللّه و المستضعفين من الرجال و النساء و الولدان الذين يقولون : ربنا اخرجنا من هذه القرية الظالم اهلها و اجعل لنا من لدنك وليا واجعل لنا من لدنك نصيراً چرا در راه خدا و براى نجات آن بيچارگان از مردان و زنان و كودكان كارزار نمىكنيد كه گويند : پروردگارا ما را از اين كشور ستمگران بيرون ببر و براى ما از نزد خويش دوستى بياور و براى ما از نزد خويش ياورى قرار بده » . براى توضيح بيشتر به كتاب زيربناى صلح جهانى مراجعه شود . م\r\n( 1 ) . دفاع از ميهن به مفهوم واقعى كلمه وظيفه مقدسى است ، ولى نخست بايد معنى صحيح ميهن را دريابيم و سپس تاريخ جنگ‌هايى را كه به‌نام وطن رخ داده بررسى نماييم و آنگاه درباره حقيقت مسئله داورى كنيم . ولى مسلم آن است كه اغلب جنگ‌هايى كه تحت عنوان وطن رخ داده ، ماهيت توسعه طلبانه يا آزپرستانه و يا هدف‌هاى احمقانه‌اى داشته است . . . مىگويند : در سالى كه پاريس را آب فراگرفت و تشكيلات راه‌آهن زير آب فرو رفت -\r\n","page_name":" 519 ","page_number":23},
  {"content":"\r\n\r\nبه‌خاطر دين و ميهن نبوده بلكه به‌خاطر منافع طبقه سرمايه‌دار و عياش و تبهكارى بوده كه مىخواستند به خوشگذرانى و ثروت و تبهكارى خود بيفزايند و به همين علت ملت‌هايى را كه متمايل به امنيت و آرامش بودند ، فريب مىدادند تا در واقع فقط به‌خاطر مصالح آن طبقه ، وارد ميدان جنگ و ستيز گردند . و اين ملت‌ها بدبخت و نابود مىشدند ، در صورتى كه ثمره‌اى از آن عايدشان نمىشد ، مگر سودهاى مادى و بهره‌هايى كه طبقات اجتماعى حاكمه ، آن را به‌دست مىآوردند و يا موهوماتى كه آنها خيال مىكردند « سود معنوى » هستند ! . اين مسأله‌اى است كه ما بايد امروز آن را بفهميم و درك كنيم ! .\r\n5 . تاريخ عربى ما كه به‌مثابه حلقه وسيعى از زنجير تاريخ عمومى بشرى است ، اين پيكار بين نيكى و بدى ، خير و شر را ديده و شناخته است .\r\n6 . على بن ابيطالب و ياران نخستين وى ، و در رأس آنان ابوذر غفارى ، سمبل و نماينده شرافت انسانى در مرحله بزرگى از مراحل\r\n\r\n\r\n","description":"","footnote":"\r\n- گروهى فرياد مىكشيدند كه وطن در خطر است . . . و بعد معلوم شد آنهايى كه وطن خود را در خطر مىديدند صاحبان سهام شركت راه‌آهن بودند ! .\r\nو به‌طور كلى بايد گفت : جنگ در راه وطن ، و حفظ آن در قبال تجاوز ، از نظر اسلام يك مسئله ضرورى است و دفاع از ميهن اسلامى بر زن و مرد مسلمان به‌طور يكسان واجب است .\r\nولى مفهوم وطن از نظر اسلام ، مفهوم وسيعى است . و مرز وطن‌اسلامى ، با توجه به انترناسيوناليسم اسلامى مرز عقيده و ايدئولوژى است و جنگ آن هم در اين راه به‌خاطر حفظ همان ايمان و عقيده بوده و كوچكترين تماسى با منافع سودپرستان و تبهكاران نداشته و ندارد . . . م\r\n","page_name":" 520 ","page_number":24},
  {"content":"\r\n\r\nتاريخ ما هستند ، تاريخى كه مانند تاريخ هر ملتى ، مالامال از حوادث و رويدادهاى تجاوز به حقوق بشر و ناديده گرفتن و انكار ساده‌ترين مفاهيم اين حقوق به‌شمار مىرود . . .\r\n7 . ملت عرب كه در بيش از ده قرن پيش ، انقلابى بزرگى چون على بن ابيطالب را به‌دنيا تحويل داد ، امروز نيز مىتواند انقلابيون زيادى را پيشكش نمايد « 1 » كه بر ضد جوامع محروم و بدبخت فعلى ما به‌پا خيزند كه در قسمت اعظم‌خود ، بهترازآن جامعه‌اى نيست كه على بن ابيطالب بر ضد آن قيام كرد .\r\n8 . مردم عرب در تاريخ خود كسانى را شناخته است كه به او گفته‌اند : امروز تو بايد بهتر از ديروزت باشد و فرداى تو بايد بهتر از امروزت باشد ؛ و در كاروان زندگى ، همراه زمانى كه در آن واقع شده‌اى گام بردار ، بدون آنكه عقب بمانى يا مغبون و زيانكار گردى .\r\n9 . تاريخ در واقع آموزشگاهى است و به ما ياد مىدهد كه چگونه از رويدادهاى گذشته سود ببريم و چگونه با پديده‌هاى نوين روبه‌رو شويم و به‌سوى فرداى بهتر و زيباتر و عادلانه‌تر پيش برويم . اما كسانى كه گذشته را بررسى مىكنند ولى در آنجا كه شكل‌هاى زيبايى\r\n\r\n\r\n","description":"","footnote":"\r\n( 1 ) . انقلابيون جديد عرب ، اگر در زير پرچم امام على و به‌خاطر اجراى اصول انسانى انقلاب وى قيام نكنند ، نتيجه‌اى عايد ملت عرب نخواهد شد ، چنان كه تاريخ معاصر نمونه‌هاى فراوانى از رهبران انقلابيون ! ملت عرب را به‌ما نشان مىدهد كه پس از پيروزى ، به‌خاطر احراز مقام و يافتن قدرت بيشتر ، بر ضد يكديگر قيام مىكنند و به‌جاى كوشش در راه رفاه حال مردم به تحكيم پايه‌هاى حكومت ديكتاتورى خود مىكوشند و در اين ميان آنچه به حساب نمىآيد اصول انقلاب و مردم محروم است . . . تاريخ معاصر جهان عرب و اعمال و رفتار رهبران به‌اصطلاح « انقلابى » ! عرب با توده‌هاى عرب ، به‌ويژه فلسطينىها ، شاهد صدق گفتار ما است . . . م\r\n","page_name":" 521 ","page_number":25},
  {"content":"\r\n\r\nاز زندگى را مىيابند ، همانجا توقف مىنمايند و گامى جلوتر نمىنهند و براى ديگران هم پيشرفتى را آرزو نمىكنند ، آنان در جرگه مردگان هستند ولو آنكه روى پاى خود بايستند و راه بروند ! اين اروپاييان هستند كه درباره زندگى و افكار و عقايد متفكران پيشين خود ، هرگونه مسئله كوچك و بزرگى را بررسى و ارزيابى مىكنند ، ولى آنان هيچ‌وقت در اين مرحله از افكار و عقايد هر چقدر هم كه مقام و موقعيت بزرگى داشته باشند توقف نمىنمايند ، بلكه آن را بررسى مىكنند تا بتوانند حلقه‌هاى تاريخ را ضبط كنند و سير انسان را ، از مرحله‌اى به‌مرحله‌اى ديگر ، بشناسند ، تا از آن نيرويى محرك براى پيشرفت و ترقى به‌دست آورند ، نه بهانه‌اى براى جمود و عقب‌گرد . و در پرتو اين روشنايى و نور ، ما امروز از تجزيه و تحليل وضع و زندگى سقراط و افلاطون و ارسطو و على بن ابيطالب ، و ديگر قهرمانان پيشين انسانيت ، سود مىبريم و بهره‌مند مىشويم .\r\nاز دلايل روشن و آشكار اين امر آن است كه : مبادى و اصول و مدلول زيبا و جالب و بزرگ انقلاب كبير فرانسه كه حوادث آن نسبت به عمر دراز انسان ، به ما بسيار نزديك است و به راستى پايان‌دهنده فصول سياه و كشنده تاريخ قديم و آغازكننده تاريخ جديد است براى حل مشكلاتى كه انسان در زمان‌هاى آينده خواهد داشت ، كفايت نمىكند . و بنابراين ، انسان انقلاب‌هاى جديدى به‌وجود مىآورد و مبادى نوينى را بر مردم مىبخشد كه مىتواند با تحول‌وتطور بشرى درهمه ميدان‌هاىزندگى و در سير دائمى و آينده‌اش ، بهتر و كاملتر و عادلانه‌تر ، همگام گردد و بدين‌ترتيب مبادى انقلاب كبير فرانسه كه مرحله غنى و پرمايه‌اى از مراحل تطور بشرى به‌شمار\r\n\r\n","description":"","footnote":"","page_name":" 522 ","page_number":26},
  {"content":"\r\n\r\nمىرود ، خطوط عمومى و برنامه كلىاى براى دورانى از تاريخ انسان وضع مىكند ، ولى دستورالعمل ثابت براى هر زمانى نيست .\r\nو همين‌طور وضع ادامه مىيابد ! . . .\r\nدر روشنايى چنين پرتوى بايد مراحل غنى و ارزنده تاريخ ما و هر تاريخ ديگرى بررسى شود . و از زمرهء اين مراحل ، مرحله‌اى است كه قهرمان آن على بن ابيطالب بود . . . يكى از بزرگمردانى كه در اعلان حقوق بشر شركت داشتند . و ما در موقع خود ، به‌زودى ، سهم و نقش امام را در اين مورد نشان خواهيم داد تا در تاريخ ما شرف و افتخار باشد و براى امروز ما نيز عامل محركى براى پيشرفت باشد نه براى واماندن در گهواره ديروز !\r\n* * * گفتار ما درباره انقلاب فرانسه ، بالضروره ايجاب مىكند كه سخنى نيز از جوامع پيشين و قوانين آنها به‌ميان آوريم تا حلقه‌هاى زنجير واحدى را كه تاريخ از آنها تشكيل مىيابد و قسمتى از آن بدون قسمت ديگر فهميده نمىشود ، به‌هم پيوند دهيم . البته سخن درباره اجتماعات قديمى غرق شده در كهنگى را ، كه هرگونه مفهوم و معنى انسان در آن ضايع و نابود شده است ، كوتاه مىكنيم و به همان بحث اجمالى اكتفا مىنماييم تا مقدمه‌اى براى انتقال به بررسى وضع يونان و روم باشد كه دو حلقه وصل بين اين جوامع كه مورد توجه ما است و اجتماعات بعدى كه قوانين و سيستم‌هاى آنها با طلوع انقلاب فرانسه پايان يافت ، به‌شمار مىروند .\r\n* * * فشار و اختناق و شكنجه در جوامع قديمى ، اساس حكومت و\r\n\r\n","description":"","footnote":"","page_name":" 523 ","page_number":27},
  {"content":"\r\n\r\nرهبرى و قانون بود ! و به‌خاطر مصلحت يك فرد يا طبقه خاصى از مردم ، فشارهاى سختى بر توده‌ها وارد مىآمد و در واقع فشارها و شكنجه‌ها يكى از لوازم ضرورى اين جوامع بشرى به‌شمار مىرفت ، تا آنجا كه آنها را به‌شكل شب‌هاى تاريك و ظلمانى مبدل ساخته بود كه تاريكى و ظلمت آن امتداد و افزايش مىيافت و در زير سياهىهاى آن ، ميليون‌ها نفر ناله مىكردند و پشتشان با تازيانه‌ها گداخته مىشد ! و همه اينها در راه سود طبقه خاصى از بشر صورت مىگرفت كه مقامات و دستگاه‌ها را اشغال كرده و بر ديگران برترى مىجستند تا از زير پايشان خون آدمى جريان يابد ! .\r\nاين گروه ، در دشمنى با توده‌ها به اين مقدار از درندگى و سبعيت ناشى از نيروى حيوانيت قانع نمىگشتند ، بلكه هميشه مىكوشيدند كه با وضع قوانينى كه تنها در خدمت اين طبقه بوده ، ديگران را برده يا همانند برده بسازند و پايه‌هاى حكومت جابرانهء خود را تحكيم و دوام بخشند و چه بسيار ديده شد كه در راه تثبيت اين قوانين ، از به‌اصطلاح خدايانشان ! هم كمك و يارى مىجستند ! « 1 »\r\nننگين‌ترين و زشت‌ترين چيزهايى كه زورمندان پيشين در اين زمينه به‌وجود آوردند همان قوانينى است كه « رسميت بردگى » را تضمين كرد ، يعنى قراردادن انسان در مرتبهء كالاى قابل خريدوفروش ! به‌طورى كه به‌گردن انسان طنابى افكنده شده و به‌زور به بازار كشانده شود تا به انسان ديگرى فروخته شود و همراه وى دلال و چوبش و برده فروش و تازيانه‌اش باشد ! . . . و سپس مشترى بيايد و با چشم\r\n\r\n\r\n","description":"","footnote":"\r\n( 1 ) . در جوامع عقب‌افتاده و قديم بشرى ، جباران و تبهكاران براى نيكو جلوه‌دادن اعمال جنايت‌آميز خود ، آنها را به خواست خدايان نسبت مىدادند يا از فرمان بت‌ها و خدايانى قلمداد مىكردند كه ساخته اوهام و افسانه‌هاى خودشان بود . . . م\r\n","page_name":" 524 ","page_number":28},
  {"content":"\r\n\r\nقصابى كه به گوسفند قربانى مىنگرد ، به آن بنگرد و شانه‌هاى وى را بگيرد و تكان دهد ، چپ و راست و سروصورتش را بررسى نمايد و او را به‌جلو و عقب بكشد و پوست تنش را در دست بگيرد تا مقدار گوشت بدنش را دريابد و سپس از تعداد دندان‌ها و چگونگى دست‌ها و پاهايش را بررسى كند و آنگاه دستور دهد كه بدود ، و گاهى بار سنگينى را بر دوش بكشد . . . و بعد بر چپ و راستش بزند و پشتش را لگدمال سازد تا اطمينان يابد كه او نيرومند بوده و ابزار نيكويى براى كار و توليد است و آنگاه با برده‌فروش وارد مذاكره براى خريد اين « كالا » بشود ، چنان كه پست‌ترين چيزها و ارزانترين كالاها مورد معامله قرار مىگيرند ! . . . و سرانجام پولى را كه مىخواهد به برده‌فروش بپردازد و بعد وارد مذاكره ! براى معامله انسان‌هاى بدبخت ديگرى گردد و آنگاه كه گروه بسيارى از آنان خريدارى شدند ، با زنجيرهاى آهنين ، دست‌ها و پاها و گردن‌هايشان را محكم ببندد و از پشت‌سر خود به قرارگاه مخوف و ترسناكى بكشاند ! . . . به آنجا كه در تمام دوران زندگى ، بدون آنكه شب و روزى را بشناسند ، كار بكنند و رنج بكشند و در تاريكىهاى بدبختى ناله كنند و ضعيف و ناتوان گردند و به‌اندازه‌اى ستم و محروميت ببينند كه پس از آن ديگر اميد و آرزويى براى آنها در زندگى باقى نماند و سرانجام بميرند بىآنكه صداى ناله‌هاى رقت‌انگيزشان از زير چكمه‌ها و تازيانه‌هاى ستمكاران به گوش كسى رسيده باشد .\r\nآتش ظلم ، بدن آنها را از هم گسيخت و عمرشان را برباد داد .\r\nلحظه مرگ و واپسين دم ، در زندگى برده ، بهترين و گواراترين لحظات بود ! .\r\n\r\n","description":"","footnote":"","page_name":" 525 ","page_number":29},
  {"content":"\r\n\r\n* * * و اگر صحيح باشد كه اصول و قانون حمورابى قديمىترين قوانين مشهور جهان است ، ما از خلال اين قانون و اصول كه سيستم طبقاتى آن را از چهار هزار سال پيش ساخته و پرداخته است مىبينيم كه جامعه حمورابى ، يا اجتماع بابلى ، از سه طبقه تشكيل مىيافت :\r\nطبقه اول : همان طبقه اشراف بود كه نه تنها كار نمىكردند و رنج و زحمت نمىكشيدند ، بلكه كار و كوشش و خدمت و رنج همه به خاطر آنها بود و براى آنها و حتى زمين هم در راه منافع آنها به‌دور خود مىچرخيد ! ! .\r\nطبقه دوم : طبقه صنعتگران « 1 » بودند كه البته وضعشان بهتر از بردگان بود .\r\nطبقه سوم : همان بردگان بودند كه شكل زندگيشان را چند لحظه پيشتر ديديم . در همچو جامعه‌اى ، بديهى است كه فرزندان اشراف « شرف » ! پدرانشان را به ارث مىبرند ! ولى فرزندان صنعتگران و بردگان بايد به‌سوى سرنوشت و جايگاه پدرانشان بشتابند ! . و البته فرزندان دو طبقه اخير ، نيروى توليدكننده مملكت را تشكيل مىدادند كه همه سودها و نتايج آن به‌طور كلى به اشراف و اطرافيانشان مىرسيد . و امروز به جاى اين نيرو ، در ميان ملت‌هاى عقب‌افتاده ! دست‌هاى كارگران و در كشورهاى مترقى و پيشرفته ، وسايل ماشينى و آلات مكانيكى جايگزين شده است « 2 » .\r\n\r\n\r\n","description":"","footnote":"\r\n( 1 ) . كسانى كه كارهاى دستى انجام مىدادند\r\n( 2 ) . با اينكه در كشورهاى مترقى امروز ماشينيزم و وسايل مكانيكى كارها را به‌عهده گرفته است ولى باز « كارگر » نقش حساس و اساسى خود را در همه زمينه‌هاى توليدى به‌عهده دارد و متأسفانه حقوقش نيز به تناسب پيشرفت زمان دست‌كمى از جوامع قديمى ندارد ! م\r\n","page_name":" 526 ","page_number":30},
  {"content":"\r\n\r\nتاريخ نشان مىدهد كه جوامع قديمى بشرى ، به‌طور كلى ، بر پايه اين رژيم اجتماعى تبهكارانه برپا و استوار بود و حتى سيستم برده‌دارى ، تا انقلاب كبير ، در ميان بسيارى از ملت‌ها معمول و مرسوم بود ، ولى انقلاب كبير در نخستين اصل از اصول « حقوق بشر » آن را لغو نمود ! « 1 »\r\n\r\n\r\n","description":"","footnote":"\r\n( 1 ) . برده‌گيرى و برده‌دارى اگر در دوران‌هاى قديم به انسان‌هاى معدودى اختصاص داشت ، در عصر ما بنيادگذاران اعلاميه حقوق بشر و امضاكنندگان پيشرفته و مترقى آن ، ملت‌ها را به زنجير آهنين استعمار مىكشند و با در نظر داشتن امكانات طبيعى و منابع زيرزمينى آنها ، براى تقسيم بين خود وارد مذاكره مىشوند و هر كدام سهمى را به‌غارت مىبرند .\r\nتراست‌ها و كارتل‌هاى نفتى غارتگر بين‌المللى ، بانكداران رباخوار امپرياليسم اروپايى و آمريكايى ، كمپانىهاى صنايع سنگين و جنگى غرب ، براى غارت منابع و معادن ملل آسيا و آفريقا و پيداكردن بازار فروش كالاهاى جنگى و بنجل خود ، از هيچگونه برده‌گيرى و استعمار و استثمار فروگذارى نمىكنند و اگر شكل و كيفيت استعمار قديم ، موجب نفرت عميق ملت‌ها مىگردد ، شكل آن را به نئوكلنياليسم تغيير داده و به بهره‌كشى و خون‌آشامى خود ادامه مىدهند و از همينجا است كه در عصر فضا و در نيمه دوم قرن بيستم ، مىبينيم كه به‌خاطر معادن سرشار طلا ، مس ، قلع ، اورانيوم ، راديوم و الماس و غيره در كشورهاى آسيايى و آفريقايى به جنگ استعمارى تبهكارانه‌اى دست مىزنند و مثلًا در كنگو و در ستاد مركزى مليون استانلى ويل چنان كشتارى راه مىاندازند كه انسان به برده‌گيرى و برده‌دارى و برده فروشى دوران‌هاى قديم مىخواهد هزاران درود و سلام بفرستد ! ! .\r\nو مانند كنگو است : رودزياى جنوبى ، موزامبيك ، افريقاى جنوبى ، اريتره ، فلسطين و بسيارى از سرزمين‌هاى ديگر آسيا و آفريقا . . . كتاب ما : نبرد اسلام در افريقا ، ج 1 و 2 ، چاپ قم ، ماهيت اين نظام جابرانه و ضدانسانى را با نمونه‌هاى فراوان به‌شما نشان مىدهد ! . م\r\n","page_name":" 527 ","page_number":31},
  {"content":"\r\n\r\n\r\nبه‌سوى : انديشه براى انسان\r\n* از نظر قانون طبيعى ، بايد همه آزاد به‌دنيا بيايند و به‌موجب اين قانون ، هرگز براى همه ما ، جز نام و هدف واحدى نبايد باشد و اين نام همان انسان است .\r\nاولپين « 1 »\r\n* شعراى جاودان آتن از تب سوزانى شعله‌ور گرديدند كه جهان و هستى را در اشعارشان نظرگاه انسان قرار مىدهد و انسان را سرچشمه و مركز جمال و زيبايى ، و نيكى و حق را دو پرتو ناشى از آن نشان مىدهد كه هر دو از آن به‌وجود آمده و به‌سوى آن نيز بازمىگردند ! و اين تب سوزان نيروى محرك و پرحرارتى براى تجمع و تمركز نيروهاى فوق‌العاده « هنرمند » بود و براى انسان در هر سرزمينى ميدان ، و در هر افقى آسمانى غيرمتناهى باز مىكرد ! .\r\nدر ميان بشريت اعصار پيشين انگيزه‌اى كه آمادگى براى اعلان حقوق‌بشر را به‌وجود آورد و از منابع معنوى وثيقه حقوق بشر بود ،\r\n\r\n\r\n","description":"","footnote":"\r\n( 1 ) . اولپين (  neiplU  ) يكى از حقوقدان‌هاى معروف رم بود . م\r\n","page_name":" 528 ","page_number":32},
  {"content":"\r\n\r\nدو تمدن يونان و روم جلوه‌گر است . و شايد آتن نخستين شهرى در جهان باشد كه در چهارچوب مفاهيم خاص خود ، به اعلان و ابزار حقوق طبيعى بشر ، پرداخت . و اين در عصر پريكلس « 1 » بود كه رسماً اعلام داشت كه مردم آتن همه آزاد و برابرند و بر همين پايه و در سايه همين اساس بود كه همه فرزندان آتن ، با قطع نظر از چگونگى تولد و پرورششان ، از حقوق عمومى بهره‌مند مىشدند و حق داشتند كه مقامات رسمى و قدرت‌ها و سازمان‌ها را در دست بگيرند و در مجالس و مجامع عمومى شركت نمايند و آزادانه افكار خود را بيان كنند .\r\nپريكلس در سخنرانى مشهور خود اين سيستم اجتماعى را چنين توصيف كرده است : « نام آن سيستم دمكراسى است و اين براى آنست كه مصلحت يك اقليت را در نظر نمىگيرد ، بلكه مصلحت و سود اكثريت افراد را در نظر مىگيرد و همه هموطنان « 2 » از نظر قانونى ، در شكايت‌ها و خصومت‌هاى فردى ، از مساوات بهره‌مند مىشوند . و از نظر رسيدن به‌مقامات و مناصب ، برترى در بين افراد فقط بسته به آن چيزيست كه با آن امتياز مىيابند و اساس امتياز ، همان استعداد و رشد است نه وابستگى به طبقه‌اى خاص و معين . . . و نبايد بين هيچ فرد و خدمتى كه مىخواهد نسبت به شهر انجام دهد تا آن روزى كه قدرت انجام اين خدمت را دارد به‌علت فقر و تنگدستى و يا كمبود مقام اجتماعى وى ، جدايى و فاصله به‌وجود آيد » « 3 » .\r\n\r\n\r\n","description":"","footnote":"\r\n( 1 ) . پريكلس (  selcireP  )\r\n( 2 ) . مراد از هموطنان فقط فرزندان آتن بوده و بيگانگان و بردگان از اين موضوع مستثنى بودند ! ! م\r\n( 3 ) . تاريخ اعلان حقوق الانسان ، تأليف نويسنده فرانسوى « البرت باييه » ، تعريف دكتر محمد مندور ، ص 24\r\n","page_name":" 529 ","page_number":33},
  {"content":"\r\n\r\nهواداران دمكراسى آتنى خواستار اصلاحات اقتصادى وسيعى گشتند تا همه مردم بتوانند از حقوق مدنى خود بهره‌مند شوند . برنامه‌هاى اصلاحات همگانى بزرگ ، ارزان‌نمودن قيمت نان و تأمين معاش كسانى كه قدرت انجام كار نداشتند و همچنين جمع‌آورى اعانه‌هاى عمومى ، از جمله اصلاحات اقتصادى بود كه به آنها تحقق بخشيدند .\r\nخواننده محترم ملاحظه مىكند كه آتن در اين قانون تا چه حد پيش رفته است ، چرا كه توانسته به‌خوبى نشان دهد : قانون نماينده خواست مردم و مظهر اراده همگان است و همچنين مىبيند كه مكتب يونان براى اعلان « حقوق بشر » تا چه اندازه آمادگى به‌وجود آورد و انقلاب كبير فرانسه در قرن هيجدهم ميلادى آن را تحقق بخشيد .\r\nولى فرق اساسى بين دمكراسى آتنى و اعلاميه حقوق بشر در آن است كه مبادى و مواد اعلاميه حقوق بشر براى شمول بر همه افراد بشر به‌وجود آمد ، در صورتى كه در مبانى و اصول دمكراسى آتنى مىبينيم كه فقط آتنىها مىتوانند از حق استفاده از آزادى مدنى بهره‌مند شوند ، ولى كسانى كه آتنى نبودند ، در خارج از چهارچوب آزادى و مساوات قرار داشتند ، چنان كه سيستم برده‌گيرى و بردگى همچنان پابرجا بود ، اين ارزش و اهميتى نداشت كه دمكرات‌هاى آتنى در راه بردگان كوشش‌هايى هم كرده باشند ! ! .\r\nو شايد هم ابتدايى بودن وسايل توليد در قرون آتنى كه برده‌گيرى را به‌شكل قانونى در آورده بود ، و يا شايد رسوم اجتماعى موروثى آن عصر كه موجب شده بود به اين شكل از برده‌گيرى ستمكارانه به‌طور\r\n\r\n","description":"","footnote":"","page_name":" 530 ","page_number":34},
  {"content":"\r\n\r\nيك امر عادى بنگرند ، باعث گرديد كه نبوغ افلاطون بزرگ در اين زمينه به‌كار نيفتد و از همينجا بود كه او در كتاب جمهوريت خود ، لزوم طبقه بردگان را مىپذيرد و سيستم بردگى را در « مدينه فاضله » اش بدون كوچكترين مناقشه‌اى به‌رسميت مىشناسد ! .\r\nآنچه درباره افلاطون در اين زمينه گفته شود ، درباره شاگردش ارسطو استاد اول عقل بشرى ! نيز صادق است . « 1 »\r\nاگر چه سرعت چرخ‌هاى تاريخ اجازه نداد كه يونانيان نظام بردگى را ملغى سازند ولى آنان نسبت به زمان خود ، خدمات بسيارى انجام دادند . « آلبرت باييه » مىگويد : « . . . تا آنكه مىبينيم بعضى از بردگان به مقام كارمندى رسمى رسيده‌اند ، چنان كه گروه ديگرى از آنان را مىبينيم با آزادى مشغول پيشه و هنرى شده‌اند و البته اين در قبال يك شرط بود و آن اينكه بردگان مقدارى از سود خود را به اربابانشان بدهند ، اربابانى كه ديگر اختيار جان بردگان را نداشتند ، زيرا قانون يونانى از شرف و عزت برده دفاع و حمايت مىكرد . ولى عليرغم همه اين اصلاحات ، سيستم برده‌گيرى همچنان پابرجا بود و ادامه داشت . »\r\n\r\n\r\n","description":"","footnote":"\r\n( 1 ) . علاوه بر « افلاطون » كه در كتاب جمهوريت خود بردگى را لازمه بقاء جامعه مىداند و مىنويسد : « خداوند در طينت بعضىها طلا قرار داده كه طبقه حاكمه را تشكيل دهند و احترامشان بيشتر باشد و در طينت گروه ديگرى نقره به‌كار برده و در بردگان آهن و مس قرار داده تا كارگر و كشاورز بشوند » ( جمهورية افلاطون ، تعريب استاد حنا خباز ، چاپ سوم قاهره ، ص 38 ) « ارسطو » هم در كتاب سياست خود از نظام برده‌دارى دفاع كرده و معتقد است كه : « به حكم قوانين طبيعت برخى از آدميان آزاده به‌جهان آمده‌اند و گروهى ديگر براى بندگى ساخته شده‌اند و بندگى براى آنان ، هم سودمند است و هم روا . . . » به كتاب سياست ارسطو ، ترجمه حميد عنايت ، ص 8 و به بعد مراجعه شود . كتاب افلاطون هم اخيراً تحت عنوان جمهور توسط بنگاه ترجمه و نشر كتاب به فارسى منتشر شده است . م\r\n","page_name":" 531 ","page_number":35},
  {"content":"\r\n\r\n« استاد جولتز » كه دموكراسى آتنى را عميقاً مورد تجزيه و تحليل قرار داده است ، مىنويسد : « انديشه دمكراسى كه هميشه بينوايان و ناتوانان را كمك و يارى مىكرد ، چاره‌اى جز آن نداشت كه مردم را وادار سازد كه در آن چيزى كه برده و بنده ناميده مىشد ، شكل انسان را ببينند و احساس و درك كنند كه در اين « آلت و مهره ! » هم روح وجود دارد و همين بنده ، لياقت آن را دارد كه با او ، با مهر و عاطفه انسانى رفتار شود » .\r\nوى نصوص ديگرى را نيز نقل كرده و نشان مىدهد كه چگونه آنهايى كه در بين آزادگان ! حريت بيشترى داشتند ، جوهر و حقيقت مساوات در ميان بشر را ، بهتر درك كرده و گفته‌اند : « همه ما ، در همه چيز ، از نظر پيدايش و تولد مساوى هستيم . همه ما هوا را از راه بينى و دهان استنشاق مىكنيم » و يا گفته‌اند : « ارباب من ! اگر چه من برده هستم ولى اين مانع از آن نمىشود كه همانند تو انسانى به‌شمار روم . ما از خاك آفريده شده‌ايم و هيچ كس برده بالفطره نبوده است » . « ولى اگر از نظر منطق صحيح ، حق و حقيقت آن بود كه اين‌چنين عباراتى منجر به الغاى رژيم بردگى گردد ! اما اين نيز حقيقتى است كه اين رژيم الغاء نگرديد » « 1 » و در هر صورت ، برنامه‌ها و روش‌هاى آتنى ، از نظر كلى ، چيزهاى فراوانى از شرايط انتقال جامعه ، از دورانى به دوران ديگر و بهتر را دارا است ، چنان كه به تاريخ نيز در سير طبيعتش به‌سوى ارتقاء مقام اجتماعى انسان و روشن نمودن مفهوم آن ، كمك زيادى نموده است ، زيرا در آن دوران اعلام مساوات در حقوق و وظايف\r\n\r\n\r\n","description":"","footnote":"\r\n( 1 ) . تاريخ اعلان حقوق الانسان ، تأليف آلبرت باييه ، ترجمهء دكتر محمد مندور ، صص 26 - 27\r\n","page_name":" 532 ","page_number":36},
  {"content":"\r\n\r\nدر بين همه « هموطنان » از نظر ارزش ، با در نظر داشتن ميزان تحول و پيشرفت ، كمتر از الغاء سيستم بردگى در آغاز قرون جديد به‌شمار نمىرود . البته شهامت بعضى از آزادگان يونان را بايد بر اين افزود كه براى برده‌دارى چنان شرايط و قيودى به‌وجود آوردند كه وضع بردگان در آتن ، از وضع آنان در ساير ممالك قديمى ، ممتازتر و بهتر گرديد ! ! .\r\nشور و حماسه‌اى كه در دوران دمكراسى يونانى ، آتن را فراگرفت و فلاسفه و متفكران آن را واداشت كه درباره زندگى داخلى انسان و آزادى وى ، و درباره پيدايش ، نهايت و اصل و غايت وجودى آن ، بيشتر سخن بگويند و در نشان‌دادن وحدت هستى در وجود « خدا » بكوشند و سپس درباره پيوندهاى خارجى مردم با يكديگر و روشن ساختن حدود روابط همگانى و ترغيب بر فضيلت و نيكى و نشر فرهنگ و تشويق استعدادها به‌خاطر واداشتن فرد و جماعت به سير در راهى وسيع ، به‌سوى سعادت و خوشبختى همگانى كوشش بنمايند ، اين حماسه و تب‌سوزان ، به‌نظر من بيان داشتن شكل و دوران جديدى از شكل‌ها و دوران‌هاى تاريخ بود كه نخست انسان آتنى و متعاقب آن ، همه بشريت وارد آن دوران مىگرديد !\r\nو اين تب سوزان و فراگير كه در آتن دل‌هاى شاعران و پس از آنها قلوب هنرمندان و نقاشان و پيكرسازانى را شعله‌ور ساخت كه اشعار و آثار آنان ، مجموع جهان و هستى را نظرگاه انسان قرار داده و انسان را سرچشمه و مركز جمال و زيبايى ، و نيكى و حق را دو پرتو ناشى از آن نشان مىدهد كه هر دو از آن به‌وجود آمده و به‌سوى آن نيز باز مىگردند ! اين تب سوزان ، جز براى جمع‌آورى نيروهاى\r\n\r\n","description":"","footnote":"","page_name":" 533 ","page_number":37},
  {"content":"\r\n\r\nخارق‌العاده و استعدادهاى ارجمند انسان نبود كه در هر سرزمينى ميدان و در هر افقى ، آسمانى غيرمتناهى باز مىكرد ! و اينها بدين‌ترتيب پيروزى انسان بر بسيارى از مفاهيم ظلمت و تاريك و عقب‌ماندگى و به‌خود پيچيدن در خانه عنكبوت ! بود .\r\nشعراى آتن بر زيبايى چيره شدند و آن را سرچشمه نيكى و فضيلت و محور همه گونه پيوندهايى قرار دادند كه مىبايست بين دو انسان‌به‌وجود آيدو بدين‌ترتيب ، شخصيت انسانى را كه سرچشمه زيبايى و داراى امكانات و استعدادهاى فراوان در دنياى نامحدودش ! بود ، مورد تجليل و احترام قرار داده و بالا بردند و بدين‌ترتيب سهم بزرگى در ابراز شخصيت صلح‌جويانه زيبا در انسان را به‌عهده گرفته و ايفا نمودند .\r\nآتنىها آن ارزش واقعى را كه شاعرانشان ارائه مىنمودند ، شناختند و شعر و هنر را كه نشان‌دهنده انسان و مفهوم آن ، به ژرف‌ترين شكل بودند ، دو امر ضرورى از لوازم خوشبختى دولت و رشد آن قرار دادند ، چه كه اين دو ، در نفس انسان ارزش‌هاى زيباى انسانى را توسعه و تحكيم مىبخشند و احساس عميق به زيبايى زندگى را در آن بيدار مىسازند !\r\n* * * از نمونه‌هاى تمجيد و بزرگداشت هنر و فن در يونان ، مطلبى است كه پلوتارك آن را از السيبياد نقل مىكند كه : كودكى به‌نزد استادش آمد و از او درباره ايلياد « هومر » « 1 » پرسيد و چون استاد به او گفت كه آن را\r\n\r\n\r\n","description":"","footnote":"\r\n( 1 ) . پلوتارك مورخى است معروف و السيبياد يكى از فرمانروايان مشهور و يكى از رؤساى اردوكشى سيسيل بود و ايلياد سرود و منظومه دل‌انگيزى است كه در بيان خشم آخيلوس سروده شده است ! هومر شاعر نامدار يونان است . براى اطلاعات بيشتر در اين زمينه‌ها به كتاب‌هاى مربوط به تاريخ باستان مراجعه شود . م\r\n","page_name":" 534 ","page_number":38},
  {"content":"\r\n\r\nندارد ، شاگرد دست خود را بالا برد و به‌شدت بر استادش زد و سپس برگشت !\r\n« شعراى در تاريخ تمدن‌هاى قديم ، بدانسان كه در آتن تمجيد شده‌اند ، در هيچ جاى ديگر مورد تشويق قرار نگرفته‌اند ، براى آنكه شاعر در ميان آنان مركز نيروهاى خدايى بوده و كسى است كه پرده را از مقابل بينش انسان كنار زده و حجاب‌هاى نادانى را از بين برده و فنون و هنر را به او تعليم داده و علاقهء به عظمت و مجد را در او به‌وجود آورده است . و بدون شك ، آن‌طور كه آتنىها مىخواستند ، شاعر به‌خوبى از عهده حمل اين امانت برآمده است زيرا ملت خود را در راه زندگى بهتر و هستى زيباتر سوق مىداد و كودك براى درك مجد و عظمت ، اثرى بهتر از سرودهاى جاودانهء اين شعرا نمىيابد . براى آنكه شعر زيبايى را كه كودك حفظ كند ، در هر زمان و لحظه‌اى كه در پيش دارد ، همراه وى خواهد بود و او را در راه زندگى بهتر و زيباترى سوق خواهد داد . و در آغوش خداوندان شعر و هنر ، دل‌ها و آرزوهاى يونانيان رشد يافت و به آنان امكان داد كه پس از آن به آنچه عظمت قهرمانانشان به‌وجود آورده بود ، عشق بورزند . و البته شعراى آتن دل‌هاى مردم را با زيبايى روشن ساختند و پرتو آنان چنان روشنى بخش بود كه بر همهء مفاهيم درونى انسان زيبا و آزاد تابيد و آن را روشن و نمايان ساخت و به يونانيان امكان داد كه خودشان اسرار و رموز اشياء را دريابند » « 1 » .\r\nاگر ما به‌طور صحيح اين مسئله را ارزيابى كنيم كه بزرگداشت فن و\r\n\r\n\r\n","description":"","footnote":"\r\n( 1 ) . با تصرفات زياد از كتاب سقراط ، تأليف دكتر على حافظ بهنسى\r\n","page_name":" 535 ","page_number":39},
  {"content":"\r\n\r\nهنر در آتن ، در مفهوم اصيل و عميق خود ، بزرگداشت انسان بود ، هدف انسانى را در تمدن يونان خواهيم فهميد و ارزش آن اصول معنوى بزرگ را كه براى اعلان حقوق بشر ، در ترازوى برنامه‌ها و قوانين آينده قرار داده‌اند ، به‌خوبى درك خواهيم نمود .\r\nبه قسمتى از آنچه رنان « 1 » فيلسوف فرانسوى در مفهوم انسان از نظر تمدن يونان ، مىگويد ، توجه نماييد : « در تاريخ معجزه‌اى به‌وقوع پيوست و آن يونان قديم بود . آرى از پانصد سال پيش از ميلاد مسيح ، نقاشى شكل كاملى از تمدن پايان يافت و چون به پرتوافكنى پرداخت ، نور آن در شب تاريخ ، به ماقبل خود نيز رسيد و به‌راستى انديشه و آزادى به‌وجود آمد و بينش فرد آزاد در صفحه زندگى بشريت پرتوافكنى نمود و اين انسان نوين با نجابت و شرافت ساده خود ، همه جاه و جلال پيشين پادشاهان را سركوب نمود و اخلاق بر پايه انديشه پايه‌گذارى شد و از خرافات و اوهام جدا گرديد و انسان از ترس و هراس كودكى نجات يافت و با قلبى پر اطمينان به‌سوى سرنوشت پيش رفت !\r\nاما در موضوع فن و هنر ، خداى من ! . چه ثمرها و ميوه‌ها كه تحويل دادند و چه مقدار از خدايان و چه انقلاب‌هاى آسمانى كه به‌وجود آوردند ؟ !\r\nيونان زيبايى را يافت چنان كه عقل و خرد را پيدا نمود . يونانيان به‌تنهايى راز زيبايى و حق و نظام و نمونه‌هاى عالى زندگى را كشف\r\n\r\n\r\n","description":"","footnote":"\r\n( 1 ) . ارنست رنان (  naneR tsenrE  ) فيلسوف معروف ، داراى آثار زيادى است و با سيد جمال‌الدين اسدآبادى ، قهرمان و فيلسوف بزرگ اسلامى درباره « اسلام و علم » مباحثه‌اى دارد كه از طرف ما ترجمه شده و چندين بار به‌طور مستقل به چاپ رسيده است . م\r\n","page_name":" 536 ","page_number":40},
  {"content":"\r\n\r\nكردند و پس از آنان انسان مجبور شد كه در مقابل مكتب آنان سر تعظيم فرود آورد زيرا كه راز زندگى كه زيبايى بود پيدا شد !\r\nخداى من ! اين سخن چقدر شگفت‌انگيز بود ! در آن روز انسان نجيب ، از درون خود ، اصول و مبادى نجابت را به‌كمك‌گرفت و آنگاه حقيقت و نيكى و زيبايى ، محور گردشى گرديد كه زندگى ما بر دور آن به گردش درآمد . » « 1 »\r\n* * * تمدن روم نيز معنى و مفهوم دمكراسى را در بسيارى از حالات و اشكال خود شناخت ، و به‌نام آن انقلاب‌هايى به‌وجود آمد كه آزادىهاى سركوب شده و از بين رفته آنها را رهبرى مىكردند و بدين‌ترتيب ، راه را براى اعلان حقوق بشر در قرن هيجدهم ، هموار ساخت .\r\nروم مدت‌هاى دراز مركز نبرد در راه مساوات و تحقق آزادى بود . و از مظاهر و نمونه‌هاى اين نبرد ظهور انقلابى بود كه سيستم مونارشيك را تا مدتى از بين برد . و سپس سلسله پيكارهايى است كه ميان فرزندان ملت و طبقه اشراف به‌وجود آمد و سرآغاز آن ارادهء انسان براى رهايى از سرنوشت دردناكى بود كه اشراف براى او تعيين نموده بودند و از مواد اساسى اين قانون قانون اشراف آن بود كه رومىهاى آزاد اگر نتوانند بدهى خود را بپردازند ، خود و فرزندان و نزديكانشان بايد به‌طور كلى بنده و برده شوند « 2 » و البته اكثريت مردم در\r\n\r\n\r\n","description":"","footnote":"\r\n( 1 ) . همان منبع ، ص 11 - 12\r\n( 2 ) . بعضى از دستورات « قانون الواح دوازده‌گانه » را در اين مورد ، عيناً نقل مىكنيم : « اگر مقروض نتواند دين خود را ادا نمايد ، داين حق دارد او را به‌قتل برساند يا در ممالك ماوراء تيبر بفروشد . هرگاه تعداد طلبكاران از يك نفرتجاوز كند مىتوانند بعد از 60 روز بدن مقروض را قطعه‌قطعه نمايند » ! تاريخ عمومى ، آلبرماله و ژول ايزاك ، قسمت تاريخ رم ، جلد اول ، ترجمهء غلامحسين زيركزاده ، طبع سوم ، ص 45 ، چاپ تهران . . . م\r\n","page_name":" 537 ","page_number":41},
  {"content":"\r\n\r\nروم آن روز هم بدهكار بودند و فقط اقليتى بستانكار به‌حساب مىآمدند ، و در واقع زمينه كاملًا آماده بود كه گروهى قليل ، اكثريت مردم را به‌بردگى بكشانند ! . . . و در نتيجهء آن ، انقلابيون توانستند حق قانونگذارى و مساوات در حقوق و وظايف را به‌دست بياورند .\r\n« و در وسط اين پيكار گرم ، جملاتى به‌گوش خورد كه به‌زودى سرلوحهء اعلاميه حقوق بشر قرار گرفت . در آن هنگام كه كانليوس خواستار قانونى گرديد كه ازدواج بين دو طبقه را قانونى و آزاد سازد « 1 » ، به آنهايى كه با وى مخالفت مىكردند ، با فرياد گفت : « آيا توهينى بالاتر و بزرگتر از اين مىتوان يافت كه قسمتى از شهر ، لايق زناشويى به‌حساب نيايد و گويا كه آن قسمت ، نقطه نجس و ناپاكى است ؟ ! . . . و بنابراين چرا در قانون نمىآوريد كه افراد ملت حق ندارند به اشراف نزديك شوند و در كنارشان باشند و از آن راهى كه آنها رفته‌اند ، راه بروند و بر سر غذايى كه آنان نشسته‌اند بنشينند و از آن بلندى بالا بروند كه آنان رفته‌اند ؟ ! » .\r\nو سپس هنگامى كه درخواست انتخاب كنسولى از ميان تودهء مردم\r\n\r\n\r\n","description":"","footnote":"\r\n( 1 ) . الواح دوازده‌گانه تساوى عمومى را در مقابل قانون اعلام كرده بود ، ولى زناشويى خواص با عوام را جائز نمىشمرد ، زيرا اين يكى از مراسم مذهبى ! محسوب مىشد كه توده مردم حق شركت در آن نداشتند ! اما در نتيجه پافشارى كانليوس (  suselunaC  ) عوام اجازه يافتند كه با خواص كفو باشند و مزاوجت كنند ! م\r\n","page_name":" 538 ","page_number":42},
  {"content":"\r\n\r\nرا عنوان مىكرد « 1 » ، چنين گفت : « اگر به‌مردم روم حق آزادى اعطا نشود و اجازه داده نشود كه مقام كنسولى را به آن كس كه مىخواهد بدهد ، و اگر اميد رسيدن به اين مقام از افراد لايق توده مردم سلب گردد ، روم هرگز نخواهد توانست بر روى پاى خود بايستد و امپراطورى به‌زودى سقوط خواهد كرد ! آيا به مسئله انتخاب كنسول از ميان توده مردم ، همچون موضوع انتخاب آن از ميان بردگان و آزادشدگان نگريسته مىشود ؟ آيا اين كوتاه فكرى را كه اين پست‌شمردن افراد ، احاطه نموده است ، احساس نمىكنيد ؟ . . . آنان اگر بتوانند و قدرت‌يابند حتى سهم و بهره شما را از پرتو خورشيد نيز از شما باز خواهند گرفت و آنچه كه در دل‌هاى آنان خشم و انقلاب را بر ضد شما برمىانگيزاند ، آنست كه شما هنوز سخن مىگوييد و زنده‌ايد و شكل و صورت بشرى داريد ! » .\r\nو سپس براى آنكه سخن خود را پايان دهد ، نگاه خود را به اشراف دوخت و تهديدكنان گفت : « در پايان ، چه كسى حكومت و رهبرى را مالك شده است ، آيا شما آن را به‌دست آورده‌ايد يا ملت روم ؟ در آن هنگام كه ما زمامداران خودكامه و امپراطوران را از كار بر كنار ساختيم ،\r\n\r\n\r\n","description":"","footnote":"\r\n( 1 ) . با اينكه طبقه عوام به آمال خويش نائل گشته بودند ولى هنوز مساوات سياسى ، يعنى حق تصدى مقامات قضايى و مناصب ادارى را تحصيل نكرده بودند ، تا اينكه در سال 449 قبل از ميلاد ، كانليوس خواستار حق ارتقاء به‌درجه كنسولى براى آنان گرديد ولى مجلس سنا با اين پيشنهاد كه آن را « خارج از حد و شرم‌آور » مىدانست ، به‌شدت مخالفت ورزيد ، زيرا علاوه بر آنكه اين امر مخالف عقايد طبقاتى بود ، با اصول ديانتشان نيز سازگار نبود ! و « چگونه امكان داشت به اشخاصى كه اجدادشان از بيگانگان بودند اجازه داده شود از خدايان استشاره و استخاره نموده ، در راه ايشان قربانى كنند . در صورتى كه نه معروف ارباب انواع بودند و نه واقف به رموز عبادات ! و بدين مناسبت كسب مساوات سياسى بيشتر از يك قرن طول كشيد . تاريخ روم از « آلبرماله » ، ص 46 ، جلد اول ، چاپ تهران . م\r\n","page_name":" 539 ","page_number":43},
  {"content":"\r\n\r\nآيا براى آن بود كه سلطه و نفوذ شما را جانشين آنان كنيم ؟ يا براى آن بود كه در ميان مساوات ، براى همه آزادى به‌وجود آيد ؟ بايد هر وقت كه مردم روم اراده كنند ، به آنان حق قانونگذارى داده شود » « 1 »\r\nلابد خواننده توجه نموده است كه كانليوس چگونه دو طبقه بردگان و آزادشدگان ! را از توده مردم روم ، كه براى آنها آزادى و مساوات و برابرى با اشراف در حقوق و وظايف را خواستار بود ، استثناء و تفكيك نمود . ولى در هر صورت اين نمونه‌اى از قهرمانى در فكر و قلب است كه يك فرد رومى بتواند همچون گامى را بردارد و خواستار تساوى افراد ملت با اشراف و نجبا گردد . روش تعيين‌شده تاريخ اعتراف مىكند كه اين‌چنين روشى در قبال نظام اجتماعى موجود ، يك كوشش نيكو و ارجمند ، از طرف نيكوكاران در راه تحول اوضاع همگانى از شرايطى ناگوار به‌وضعى بهتر است .\r\nتعجب ما در موضوع عدم تعرض « كانليوس » به مسئله برده‌دارى ، وقتى بر طرف مىشود كه مىبينيم بزرگان فلاسفه و قانونگذاران پيشين و رهبران بزرگى كه در راه تحول جوامع بشرى مىكوشيدند و آنهايى كه راه و رسمشان در آن دوران تاريك به‌خاطر زنده‌كردن و شكل‌دادن به عاليترين انقلاب‌هاى اجتماعى و اخلاقى بود ، نتوانسته بودند درباره جامعه بدون برده فكر بكنند ! از اينجاست كه مىبينيم آنان به‌خاطر همگامى با انگيزه شرافتمندانه انسانى كه در درونشان جوشش داشت و براى جوابگويى به احساس‌هاى عميق و بشردوستانه كه در دل و جانشان غوغا به‌پا كرده بود ، كوشش مىكنند\r\n\r\n\r\n","description":"","footnote":"\r\n( 1 ) . تاريخ اعلان حقوق الانسان ، ص 30\r\n","page_name":" 540 ","page_number":44},
  {"content":"\r\n\r\nو مىخواهند كه مردم را متوجه اين نكته سازند كه : انسان برادر انسان است . ولى البته ما نمىبينيم كه آنان قوانين قاطعى را وضع كنند كه به‌طور كلى بردگى را باطل و لغو سازد و در اين موضوع حقيقتى براى ما روشن مىگردد كه ناچار بايد به آن اعتراف كنيم و آن اينكه سير تاريخ روش خاصى دارد كه حتى در تفكّر بزرگان و نوابغ نيز تأثير مىگذارد و آنان را وادار مىسازد كه اصول و حدود معين و خاصى را بپذيرند . ولى آن گروه از دانشمندان روم كه اعلام نمودند نظام بردگى با طبيعت تضاد دارد ، بدون شك آنان نمونه‌هاى گرانقدر و درخشانى از متفكرانى هستند كه انسانيت در آنها تكامل يافته و جلوه‌گر شده تا آنان توانسته‌اند سخن بگويند ، بدانسان كه گويى به آنان وحى و الهام شده است .\r\nو در هر صورت ، آنان گروه قليلى هستند ، وانگهى آرا و افكارشان هم از حدود نظريه و تئورى كلى خارج نشده كه به شكل قانون قابل اجرايى درآمده باشد .\r\nو ما در تاريخ بعد مىبينيم پس از آنكه روم پيروزىهاى قاطعى بر كارتاژ به‌دست آورد ( متأسفانه اين پيروزى به‌جاى آنكه براى رفاه حال فقرا و بينوايان روم به‌كار رود ، آنان را در دوزخ فقر و بدبختى سرنگون ساخت ) تيبريوس « 1 » بر سر طبقه ثروتمند كه وحشيانه توده مردم را زير\r\n\r\n\r\n","description":"","footnote":"\r\n( 1 ) . تيبريوس گراكوس و برادرش كايوس از پلبئين‌ها بودند . نخست برادر بزرگ كه تيبريوس نام داشت در سال 133 قبل از ميلاد ، تربين ، يعنى مدافع عوام شد و خواست كه آژرپوبليكوس يا خالصجات ملى را در بين فقراء تقسيم نموده و طبقه خرده مالكين را مجدداً تشكيل دهد . وى عقيده داشت : « اگر آنچه را بزرگان بدون استحقاق به‌دست آورده‌اند پس بدهند ، ممكن است هزاران خانواده بىبضاعت را متمول نموده و سرانجام تيبريوس به‌تحريك اشراف ، در آشوبى كشته شد . به زندگانى تيبريوس گراكوس ، تأليف پلوتارك و تاريخ عمومى آلبرماله رجوع شود . م\r\n","page_name":" 541 ","page_number":45},
  {"content":"\r\n\r\nشكنجه قرار داده بود ، داد زد و با فرياد خشمناكى چنين گفت :\r\n« اين چه وضعى است ؟ براى حيوانات درنده و وحشى ، لانه و پناهگاهى وجود دارد كه به آن پناه مىبرند ، ولى آنهايى كه خون خود را در راه « ايتاليا » مىريزند ، جز هوايى كه استنشاق مىكنند ، مالك چيز ديگرى نيستند ؟ آنان سقفى ندارند كه سايه‌اى داشته باشد و منزل ثابتى ندارند كه در آن بنشينند ، بلكه خود و زنان و فرزندانشان حيران و سرگردان به اين سو و آن سو مىروند . آنان جنگ مىكنند و كشته مىشوند تا وسايل خوشگذرانى و تجمل گروهى را فراهم آورند . آنان را ارباب زمين خوانند در صورتى كه مالك يك مشت خاك هم نيستند » .\r\nولى رهبران اين گروه انقلابى كه بر ثروتمندان روم شوريدند ، از طرف گروه ديگر ، يعنى حزب سرمايه‌داران ، كشته شدند . به اين سخنى كه كايوس يكى از سخنوران انقلابيون ، قبل از كشته‌شدن با صداى بلند به سران حزب ثروتمندان گفت ، گوش كنيد : « شما از كشتن من چه سودى مىبريد ؟ شما با اين قتل ، به‌زودى شمشيرى را كه در اطراف شما به غلاف گذاشته‌ام ، بيرون مىكشيد ! » « 1 » .\r\n\r\n\r\n","description":"","footnote":"\r\n( 1 ) . كايوس گراكوس ، كه انقلابىتر و جسورتر از برادرش بود ، پس از مرگ برادر به‌دفاع از مردم برخاست و براى اجراى قانون برادرش ، به كشمكش پرداخت و براى تضعيف قدرت سنا نيز كوشيد و افراد طبقه متمول را بر ضد يكديگر برانگيخت و سيسرون از زبان او نقل مىكند كه گفت : « شمشيرهايى در وسط ميدان فروم انداخته‌ام كه روميان يكديگر را با آن خواهند كشت » وى قانون اصلاحاتى برادرش را به‌موقع اجرا گذاشت و به اصلاحات ديگرى پرداخت ولى مجلس سنا كه قدرت جديدى يافته بود ، عليه او اقداماتى كرد و سرانجام او نيز مانند برادرش كشته شد . به زندگانى كايوس ، تأليف پلوتارك رجوع شود . م\r\n","page_name":" 542 ","page_number":46},
  {"content":"\r\n\r\nسپس مرد ديگرى به‌نام « ماريوس » « 1 » بر ضد اشراف شوريد و پرچم حقوق توده مردم را بر ضد فساد اشراف به‌اهتزار در آورد :\r\n« آنان ماريوس جديد را تحقير مىكنند ولى من آن ترسوها را كوچك مىشمارم . آنان نداشتن سابقه خانوادگى را براى من عيب مىدانند ، ولى من اين حقارت و پستى آنان را عيب مىدانم . من معتقدم كه جز يك طبيعت بشرى ، كه مشترك بين همگان است خصلت ديگرى وجود ندارد . اى مردم رم ! اكنون ماريوس را كه آدم جديدى است با اعيان و نجباى عالىنژاد مقايسه كنيد . آنچه را كه ايشان نقل مىكنند و مىخوانند من آن را ديده و انجام داده‌ام . آنچه را كه آنها از كتب آموخته‌اند من در اردو فرا گرفته‌ام . آنها هر وقت كه در حضور شما يا در مقابل مجلس سنا سخن مىگويند ، جز مدايح و اوصاف اجداد خويش چيزى ندارند كه بگويند و خيال مىكنند كه اين موجب نامورى آنان خواهد شد . در صورتى كه مطلب كاملًا برعكس است ، چه به هر اندازه كه نياكان ايشان شهرت بيشتر داشته باشند ، انحطاط و پستى اينان محسوس‌تر خواهد بود . براى اثبات اينكه مرا به‌جا انتخاب كرده‌ايد ، نمىتوانم تصاوير يا جشن‌هاى پيروزى يا دوره كنسولى اجداد خود را براى شما شرح بدهم ، ولى در صورت لزوم زخم‌هاى سينه‌ام را به‌شما نشان خواهم داد . اين است\r\n\r\n\r\n","description":"","footnote":"\r\n( 1 ) . كايوس ماريوس در سال 155 قبل از ميلاد متولد شد ، با اينكه خانواده وى متمول شد ، او بادلى پر از كينه نجباء به‌توده ملت پيوست و سرانجام درجه كنسولى يافت و به اصلاحاتى پرداخت ولى خودخواهىهاى او باعث شد كه سرانجام فرمانروايى خودكامه از آب درآيد . پلوتارك در شرح زندگى وى مىنويسد كه پس از مراجعت از آفريقا به روم ، پنج روز مردم شهر را قتل‌عام كرد و دوستانش از وحشت وى مىلرزيدند ! . . . م\r\n","page_name":" 543 ","page_number":47},
  {"content":"\r\n\r\nتصوير اجداد من ، اين است علامت اصالت و شرافت من . اين آثار اصالت به‌ارث به من نرسيده ، بلكه آنها را در نتيجه مخاطرات و مهالك به‌دست آورده‌ام . » « 1 »\r\nولى متأسفانه كوشش‌هاى اين دسته از متفكران روم به جايى نرسيد ، زيرا آن آزادى و مساواتى را كه اينان خواستار تحقق آن بودند و در دوران جمهورى به بسيارى از شرايط آن رسيده بودند ، رژيم امپراطورى بعدى از بين برد و نابود ساخت و نه تنها از نو براى اشراف و مفتخواران همان امتيازات قديمى را بازگردانيد كه در سايه آن ، نه تنها با كمال تن‌پرورى و راحت‌طلبى به بالش ابريشمى تكيه زدند و به اموالى دست يافتند كه شايستهء آن نبودند كه از خير و بركت آن همانند شترهاى « گر » گرفته‌اى كه ميان آب و سايه سينه خود را به‌زمين مىچسبانند ! به استراحت و خوشگذرانى پرداختند ، بلكه اين پولداران خوشگذران ، بر شدت قوانين اشراف كه بر ضد بينوايان بود افزودند !\r\nاما آزادى دينى : تاريخ در اين زمينه براى روم بهترين يادگارهاى درگذشت و اغماض را ثبت نموده است و شايد رومىها از نظر تطبيق خارجى مبادى آزادى عقيده ، نخستين ملت جهان باشند ، زيرا قوانين روم به هر كسى اجازه مىداد كه نظريه خاص خود را در زمينه معتقدات دينى حفظ بنمايد و هر كسى آزاد بود كه به اين يا آن دين ،\r\n\r\n\r\n","description":"","footnote":"\r\n( 1 ) . همان منبع ، ص 31 به‌نقل از « سالوست » در جنگ ژوكورتا ، فصل 85 .\r\nمؤلف در اينجا جملات كوتاهى را آورده بود كه با مراجعه به متن نوشته « سالوست » مورخ مشهور جملات بيشترى از گفته‌هاى ماريوس را براى خوانندگان محترم نقل كرديم كه در متن عربى كتاب نبود . . . م\r\n","page_name":" 544 ","page_number":48},
  {"content":"\r\n\r\nمعتقد باشد و يا آنكه اصولًا به چيزى ايمان نياورد ، ولى به‌شرط آنكه به‌طور علنى و رسمى بر معتقدات ديگران حمله و اهانت ننمايد « 1 » . در كتاب قانون جزايى روم اين عبارت وجود دارد : هيچكس حق ندارد كه از تو درباره ايمان و عقيده‌ات تجسس نمايد و قانون كسى را مجبور به انجام عبادتى نمىنمايد و يك فرد بىايمان كه منكر وجود قضا و قدر است ، با كمال آرامش در كنار يك فرد متعصب با ايمان مىتواند زندگى كند » « 2 » .\r\nو البته فشار قيصرهاى رومى بر مسيحيان نخستين را نبايد\r\n\r\n\r\n","description":"","footnote":"\r\n( 1 ) . اگر كسى به يك عقيده دينى صحيح و يك كتاب آسمانى تحريف نشده ايمان بياورد ، از نظر اسلام آزادى دارد كه بر عقيده خود باقى بماند و ماليات خاصى را بپردازد و كسى هم در سايه حكومت اسلامى مزاحم او نخواهد شد و از نظر انجام مراسم مذهبى معبد خود هم آزاد خواهد بود . ولى اعتقاد به يك دين خرافى و يا عقيده ساختگى به‌نام دين ، مانند بت‌پرستى و غيره ، از نظر اسلام آزاد نمىتواند باشد ، زيرا اگر بشر در گمراهى محض باشد و بخواهد كه در همان گمراهى به زندگى خود ادامه دهد ، اين به‌هيچ‌وجه صحيح نيست كه با وجود يك مكتب فكرى و عقيدتى صحيح و كامل ، اجازه داده شود كه او در همان راه غلط و نادرست خود باقى بماند .\r\nآزادى عقيده بايد مفهوم صحيحى داشته باشد و اگر به بىبندوبارى بكشد ، و جامعه را در پرتگاه سقوط قرار دهد ، اين غيرعاقلانه است كه دست روى دست گذاشته شود و فقط به تماشا اكتفا گردد . حتى در جوامع دمكراتيك ! عصر ما نيمه دوم قرن بيستم و قرن تكامل اعلاميه حقوق بشر ! دولت‌هاى دمكرات اجازه نمىدهند كه مبانى عقيدتى و سياسى فاسد در كشورهايشان رواج و اشاعه يابد .\r\nآيا اين صحيح است كه در يك جامعه مترقى اجازه داده شود كه فالگيرى ، رمالى ، جادوگرى و خرافاتى امثال آنها ، توده ملت را از پيشرفت باز دارد ؟ و به‌بهانه آزادى عقيده اجازه داده شود كه بشر عاقل ، سنگ و چوب و گاو را بپرستد ؟ اسلام اين چنين آزادى عقيده را به‌رسميت نمىشناسد و به‌نظر مؤلف محترم هم هرگز معتقد به يك همچو آزادى عقيده‌اى نباشد . . . م\r\n( 2 ) . همان منبع ، ص 35\r\n","page_name":" 545 ","page_number":49},
  {"content":"\r\n\r\nبه‌حساب آورد ، زيرا علت واقعى و سبب اصلى آن مربوط به خود مسيحيان بود كه اديان رومى را مسخره كرده و به « خدايان باطلى » كه مردم روم هوادار آنها بودند ، فحش و ناسزا مىگفتند ، در صورتى كه قانون روم به مردم اجازه مىداد به آنچه مىخواهند ايمان بياورند ، ولى شرط آن اين بود كه به معتقدات ديگران احترام بگذارند . و در واقع اين قانون شامل حال آنان شد و اين را نبايد فشار و سختگيرى ناميد ! .\r\nاما در موضوع برده : سيستم‌ها و برنامه‌هاى رومى با ساير نظام‌هاى اجتماعى دنياى قديم ، در اين زمينه اختلافى نداشت و شما ديديد كه كانليوس يكى از رهبران فكر دمكراسى در روم بردگان را از توده‌هايى كه براى آنها حقوق و آزادى مىخواست ، مستثنى مىكرد . و متأسفانه بردگان در سراسر امپراطورى روم ، انواع و اقسام سختگيرىها و فشارهايى را متحمّل شدند كه جز در « بابل » نظير آن را در جاى ديگر مشاهده نشده بود . و بسيار ديده شد كه بردگان روم زنجيرهاى بندگى را پاره كرده و در زير ضربات ظلم و ستم سخت و كشنده ، به‌شورش‌هايى دست زدند ، ولى اين انقلاب‌ها به وحشيانه‌ترين شكل ، سركوب مىشد و اين وضع حتى در دوران رژيم جمهورى نيز وجود داشت . به‌راستى براى آن تاريخ انسانيت كه به‌وجود « ابراهام لينكلن » و « ژان ژاك روسو » افتخار و مباهات مىكند ، بسيار زيبنده است كه در آن هنگام كه سخن از برده و بدبختىهايش به‌ميان مىآورد خواه اين وضع در روم باشد يا بابل ، و خواه اين سخن درباره بردگان جنوب آمريكا باشد يا بردگان شهر بصره صفحات سياه خود را روى هم گرد آورد و آنها را به‌دست شعله آتش\r\n\r\n","description":"","footnote":"","page_name":" 546 ","page_number":50},
  {"content":"\r\n\r\nبسپارد . متفكر بىنظير و دانشمند « سلامه موسى » درباره انقلاب‌هاى بردگان روم چنين مىگويد « 1 » :\r\n« زياده‌روى در سختگيرى ، گاهى بردگان را بيدار مىكرد و متوجه اين نكته مىساخت كه آنان نيز افرادى از بشر هستند و مىتوانند جزو آنان به‌شمار آيند و از اينجا بود كه دست به‌شورش و انقلاب مىزدند ، و اين همان است كه در نهضت اسپارتاكوس « 2 » كه در حدود سال 73 قبل از ميلاد در ايتاليا رخ داد ، آن را مىيابيم .\r\nرومىها بعضى از بردگان را فقط براى كشتىگيرى گلادياتورها در روم ، نگهدارى مىكردند و هر برده‌اى كه با ديگرى كشتى مىگرفت مىبايست رقيب خود را در جلو تماشاكنندگان كه هورا مىكشيدند و كف مىزدند به‌قتل برساند « 3 » ! اسپارتاكوس يكى از آن افراد بود . او برده‌اى يونانى بود كه حاضر نشد مانند گوسفند پروار ، بخورد و چاق بشود تا در موقع لزوم ذبح گردد . او مىدانست كه بدون شك سرانجام\r\n\r\n\r\n","description":"","footnote":"\r\n( 1 ) . كتاب الثورات ، صص 29 - 31\r\n( 2 ) . در سال 73 ، صد نفر از كشتىگيران از كاپو گريختند و برده‌اى از اهل تراس يونان به‌نام اسپارتاكوس بر آنان رياست داشت ، او توانست هزاران برده دور خود جمع كند و پنج دفعه لشكريان روم را شكست دهد ، « سنا ترسيد و به كراسوس كه يكى از صاحب‌منصبان سيلا بود و تمولى هنگفت داشت اختيارات تامه داد » كراسوس اسپارتاكوس را در منتهىاليه جنوبى شبه جزيره ايتاليا محاصره كرد ، او كوشيد به سيسيل برود ، دزدان دريايى كه با وى قرارداد بسته بودند ، اجرت گرفتند و بعد فرار كردند و اسپارتاكوس به‌جنگ ادامه داد و عده‌اى دليرانه فدا شدند و « 6000 نفر از غلامان در طول جاده‌اى كه از كاپو به روم مىرود مصلوب شدند و گروهى از آنها كه رو به‌شمال فرار مىكردند به‌دست پمپه كشته شدند » . تاريخ عمومى آلبرماله ، قسمت روم ، ج 1 صص 177 و 178 . م\r\n( 3 ) . اين نوع مسابقه ، در اروپا و آمريكاى متمدن امروز به‌شكل گاوبازى و بوكس‌بازى كه اغلب با كارهاى ضدانسانى و كشتار توأم مىباشد ، جلوه مىكند . م\r\n","page_name":" 547 ","page_number":51},
  {"content":"\r\n\r\nيك نفر پيدا خواهد شد كه او را بكشد ! او يكى از شاگردان آموزشگاه باشگاه ! كشتىگيرى در بادوا بود كه همراه 70 نفر از شاگردان همدوره‌اش فرار كرد . آنها مركب از سياهان و سفيدان و افراد گندم‌گونى از اسپانيا ، سودان ، سوريه ، مصر ، مقدونيه يونان آلمان و مراكش بودند و اسپارتاكوس آنها را به انقلاب تحريك كرد و از روم و ساير شهرها و روستاها در حدود صدهزار برده به‌دور او جمع شده و كوه وزوو « 1 » آتشفشان معروف را ستاد مركزى خود قرار داده و شروع به تحريك و غارت نمودند .\r\nولى انقلاب آنان شكست خورد ، چون افراد آن از ملت‌هاى گوناگون تشكيل شده بودند و زبان و لغت مشتركى براى بيان هدف‌هاى خود نداشتند و براى آزادى و كار مستقل ، تجربه كافى نداشتند . رومىها توانستند آنها را شكست دهند و از آنان بدين‌ترتيب انتقام گرفتند كه در حدود شش هزار نفرشان را به‌دارهايى آويختند كه در طول معابر عمومى نصب كرده بودند ، و اين كشتار وحشيانه‌اى بود كه بردگان را چنان سركوب كرد كه تا دو هزار سال ديگر سربرنياوردند . و از داستان اسپارتاكوس هم جز خاطره‌اى باقى نماند كه آزادگان به‌ديده تحسين به آن مىنگرند و اندوه آزادى پايمال شده را ، در آن هنگام كه اين تندباد را به ياد مىآورند ، احساس مىكنند . . . تندبادى كه بر ايتاليا وزيد و با خون بردگان پايان يافت .\r\nاسپارتاكوس براى آزادى بردگان و ناتوانان و محرومان و دهقانان\r\n\r\n\r\n","description":"","footnote":"\r\n( 1 ) .  evuseV  وزوو يا به‌قول عرب‌ها « فيزوف » كوه آتشفشان معروفى در جنوب شرقى ايتاليا است . م\r\n","page_name":" 548 ","page_number":52},
  {"content":"\r\n\r\nرومى ، بسيار فكر كرده بود تا بلكه بتواند از آنان ارتشى به‌وجود بياورد و دولت روم را شكست دهد و دولت جديدى را بر پايه آزادى به‌وجود آورد و بردگى را در آن ملغى سازد ، ولى او جز « نادانى » چيزى نيافت و بلكه به‌استثناى گروه كمى كه از ابتداى انقلابش همراه وى بودند ، همگى در جمود مطلق فرو رفته بودند .\r\nدر مقابل ، رومىها ارتشى را براى جنگ با وى آراستند و رهبرى آن را به عهده كراسوس گذاشتند او يك رهبر نظامى و جنگى و يا پيشواى سياسى توانا نبود ، بلكه فقط ثروتمندى بود كه روحيه طبقه خود را درك مىكرد و از خشم مىسوخت ، زيرا برده‌هايى كه ثروت كراسوس بر آن كار آنان استوار بود ، نزديك بود كه از دست بروند .\r\nاسپارتاكوس همچنان مىجنگيد و پيروزى به‌دست مىآورد ولى پيروزى وى آنچنان قاطع نبود كه دشمن را نابود سازد و از چيزهايى كه او را تضعيف نمود آن بود كه او به ترديد افتاد كه همراه بردگانى كه پشتيبانش بودند به خارج از ايتاليا برود و در بين بربرها آلمانىها و اسلاوها دولتى آزاد تشكيل دهد و يا در ايتاليا بماند و در راه ايجاد يك حكومت آزاد و بدون برده ، براى رومىها بكوشد .\r\nكراسوس نيروهاى اقتصادى را بر ضد اسپارتاكوس جمع آورد و حقيقت نبرد روشن شد ؛ جنگ در واقع بين اربابان ثروتمند و بردگان محروم است .\r\nاسپارتاكوس كوشيد كه جزيره صقليه « 1 » را اشغال كند و دزدان\r\n\r\n\r\n","description":"","footnote":"\r\n( 1 ) . جزيره صقليه ( سيسيل )  eliciS  كه در درياى مديترانه واقع شده و اكنون تابع ايتاليا است ، نخست زير فرمان امپراطوران روم شرقى بود و در سال 32 و 48 هجرى مورد حمله مسلمانان واقع شد ولى تا سال 212 همچنان زير فرمان روم شرقى باقى ماند اما سرانجام مسلمانان جزيره صقليه را فتح كردند و 189 سال در اختيار آنان بود و شهر پالرمو پايتخت آن را آباد كرده و مساجدى در آن ساختند تا آنجا كه جهانگرد معروف « ابن حوقل » مىنويسد : در آنجا 300 مسجد وجود داشت و در مسجد جامعشان 36 صف و در هر صف حدود 200 نفر براى نماز ايستاده بود . جزيره صقليه نقش حساسى در نشر فرهنگ اسلامى در اروپا دارد .\r\nالبته در سايه اختلاف و تبهكارى زمامداران خلافت اسلامى ، اين جزيره ، مانند جزاير ديگر مديترانه از دست مسلمانان خارج شده و به تصرف مسيحيان درآمد .\r\nبراى مزيد توضيح به اطلس تاريخ اسلامى ، تأليف هازارد آمريكايى ، چاپ تهران و كتاب الاسلام فى المشارق و المغارب رجو . ع شود . م\r\n","page_name":" 549 ","page_number":53},
  {"content":"\r\n\r\nدريايى را بر ضد رومىها آماده سازد ولى رومىها ، فرد شرير و خونخوارى به‌نام فريس را در مقابل وى تقويت نمودند و او به‌جنگ اسپارتاكوس رفت و سرانجام مشعلى كه اسپارتاكوس افروخته بود خاموش گرديد و وضع نخستين برده‌دارى در رم و سراسر خاك روم ، به‌حال خود برگشت » .\r\nاگر در تاريخ رم چيزى باشد كه از شدت نفرت در مقابل اين وحشيگرى آشكار بكاهد كه زشتى آن در برده‌كردن انسان ، ( بدين شكل شرم‌آور و در تجاوز بر قوانين عادى طبيعت و سلب حق طبيعى انسان در آزادى ) به چشم مىخورد اين جرقه‌هاى انديشه‌هاى والاست كه بر تاريكىهاى سنگين استبداد سياسى ، روشنايى مىدهند . تاريخ‌روم نشان مىدهد كه در آن زمان گروهى از دانشمندان و متفكران ايتاليايى بودند كه شهامت و جرأت داشتند و از آن حق طبيعى كه بين همه طبقات مردم از جمله ناتوانان و بينوايان و\r\n\r\n","description":"","footnote":"","page_name":" 550 ","page_number":54},
  {"content":"\r\n\r\nبردگان برابر است ، سخن بگويند . آنها در زمانى اين شهامت را بروز دادند كه ثروت در يك طرف و فقر و بدبختى در طرف ديگر ، به مرحله نهايى خود رسيده و تجاوز و بىدادگرى حكمفرما گشته و آزادى سركوب شده بود .\r\nاز جمله اين بزرگان و دانشمندان فلورنتينوس بود كه اعلان كرد نظام بردگى با طبيعت متضاد است و ديگرى ساترنينوس بود كه گفت : « طبيعت بين آزادگان و بردگان مشترك است » و همچنين اولپين بود كه گفت : « از نظر قانون طبيعى بايد همه مردم آزاد به‌دنيا بيايند و به‌موجب اين قانون براى همه ما نامى جز « انسان » هرگز نبايد باشد . » « 1 »\r\n* * * از انقلاب اسپارتاكوس و گفته‌هاى اين دانشمندان ، براى انسانيت جز تئورىها و جمله‌ها ، چيز ديگرى باقى نماند . ولى آنها نظريه‌ها و عباراتى است كه ارزش ذاتى خود را حفظ نموده است و قدرت آن را ، پانزده قرن پس از آن مبارزه سركوب شده و شكست خورده ، انقلاب كبير نشان داد و هرگونه مفهومى را خواه صريح و خواه مبهم كه به‌سوى « انديشه براى انسان » بود ، آشكار ساخت ، چنان كه خواست‌هاى عميق و درونى انسانيت را كه در كمون فلسفه‌هاى يونان و هنرهاى بزرگ آن وجود داشت ، روشن و آفتابى نمود ! .\r\n\r\n\r\n","description":"","footnote":"\r\n( 1 ) . به تاريخ اعلان حقوق‌الانسان ، ص 37 رجوع شود\r\n","page_name":" 551 ","page_number":55},
  {"content":"\r\n . \r\n","description":"","footnote":"","page_name":" 552 ","page_number":56},
  {"content":"\r\n\r\n\r\nقرون وسطى در اروپا\r\n\r\n","description":"","footnote":"","page_name":" 553 ","page_number":57},
  {"content":"\r\n . \r\n","description":"","footnote":"","page_name":" 554 ","page_number":58},
  {"content":"\r\n\r\n\r\nتاريكىهاى تعصب و فئوداليسم\r\nاگر ما قرون وسطى را در مقام مقايسه با بشريت قرون باستان قرار دهيم ، مىبينيم كه در اين قرون ، انديشه حقوق همگانى كه موضوع آن « انسان » است ، با شكست و دگرگونى وحشتناكى روبرو شده است . و اگر بدانيم چنان كه دانستيم كه بشريت پيشين ، خود اين حقوق را به‌رسميت نمىشناخت ، ميزان انكار و نپذيرفتن انديشهء آزادى انسان در قرون وسطى براى ما روشن خواهد شد .\r\nو اگر عظمت جرم و بزه با مقياسى از اراده و وجدان مجرم ، ارزيابى شود ، زشتى و ننگ عقب‌ماندگى قرون وسطى را از انسانيت پيشين در اعلان حقوق همگانى ، به‌خوبى درك خواهيم كرد . زيرا مسيحيت « عيسى مسيح » انقلابى بزرگى كه بر ضد ستم انسان بر انسان به‌پا خاست و با كمال شهامت با اعيان و نجباء يهود و هواداران و متعصبانشان روبه‌رو شد و براى درهم شكستن عقايد ساختگى دينى و رسوم و آداب موروثى و سيستم‌هاى اجتماعى و نژادپرستى احمقانه يهوديان كه معتقد بودند فقط آنها « ملت ويژه و برگزيدهء\r\n\r\n","description":"","footnote":"","page_name":" 555 ","page_number":59},
  {"content":"\r\n\r\nخداوند » ! هستند « 1 » شوريد و در برابر استعمار روم كه با زور سرنيزه و سلاح ، اين گروه و همه افكار و عقايدشان را تأييد مىكرد ، ايستاد اين مسيحيت « عيسى مسيح » ، كه توانست با جرأت كامل يك زن بدكاره را بر نجباء و كاهنان يهود برترى دهد و به آنها گوشزد كند كه آنان به اندازه آن زن هم شرف معنوى ندارند و يا توانست نشان دهد كه جامعه فاسدشان تخم و دانه‌هاى زنا را با خود همراه دارد و آن را در روح و جسم يك زن مىپاشد و آبيارى مىكند ، نتوانست جامعه اروپايى را در قرون وسطى از برده‌گيرى طاقت‌فرساى انسان بازدارد و در اين زمينه در جامعه دگرگونى به‌وجود آورد قرون وسطى نظام طبقاتى ستمكارانه را با حمايت اربابان و پدران روحانى حفظ و نگهدارى نمود ، چنان كه با كمك و پشتيبانى اين « پرهيزكاران » !\r\n\r\n\r\n","description":"","footnote":"\r\n( 1 ) . قرآن مجيد در موارد بسيارى دنياپرستى و برترىطلبى نژادى يهود و كاهنان يهودى را تقبيح كرده و مثلًا در سوره « جمعه » مىفرمايد : « قل يا ايها الذين هادوا ان زعمتم انكم اولياء للَّه من دون‌الناس فتمّنوا الموت ان كنتم صادقين . ولا يتمّنونه ابداً بما قدّمت ايديهم واللَّه عليم بالظالمين » بگو اى كسانى كه « يهودى » هستيد اگر گمان كرده‌ايد كه فقط شما نه مردم ديگر بندگان ويژه خداوند هستيد ، اگر راستگو هستيد ، پس مرگ را آرزو كنيد ! . ولى آنان در سايه كارهايى كه قبلًا انجام داده‌اند ، هرگز همچو آرزويى نخواهند كرد و خداوند ستمكاران را به‌خوبى مىشناسد . آيات قرآنى ماهيت ضدانسانى يهوديان را به‌خوبى نشان داده و آنان را دشمن‌ترين مردم نسبت به افراد باايمان معرفى مىنمايد و مىفرمايد : « و لتجّدن اشد الناس عداوة للذيّن آمنو اليهود » يهوديان را سخت‌ترين و شديدترين مردم ، از نظر عداوت باايمان خواهى يافت .\r\nو در سوره توبه پدران روحانى يهود و نصارى را « مال مردم‌خور » معرفى مىكند و مىفرمايد : « . . . ان كثيراً من الاحبار و الرهبان لياكلون اموال الناس بالباطل و يصدون عن سبيل اللَّه والذين يكنزون الذهب و الفضة و لاينفقونها فى سبيل اللَّه فبشرهم بعذاب‌اليم » بسيارى از احبار و راهبان مال‌هاى مردم را به‌ناحق مىخورند و از راه خدا باز مىدارند و كسانى كه طلا و نقره را گنج مىكنند و آن را در راه خدا خرج نمىكنند ، به عذابى اليم و دردناك نويدشان بده ! » م\r\n","page_name":" 556 ","page_number":60},
  {"content":"\r\n\r\nبرده‌دارى سياسى مطلق را نيز حفظ كرد . و اما تعصب دينى ؟ در سايه كسانى كه مىخواستند ارواح در گذشتگان به بهشت و آرامش جاودانى ! برسند ، در اين دوران وضع قاره اروپا را به شكل رقت‌انگيز و شرم‌آورى دگرگونه ساخت !\r\nدر قرون وسطى ، مردم جوامع اروپائى ، از نظر تقسيم‌بندى خدايى « 1 » يا سلطنتى منسوب به خدا ! ، به سه طبقه تقسيم شدند : اشراف ، رجال دينى ( پدران روحانى ! ) و مردم عامى ! . آرى مردمى كه بعدها « شكسپير » ، « روسو » ، « ولتر » ، « بتهوون » ، « پاستور » ، « گوته » ، « ماركونى » و « گوركى » را به‌دنيا تحويل دادند ، اينها پست‌ترين طبقه اجتماعى را تشكيل مىدادند . ولى آن گروه نادان و بىعرضه و تبهكار ، نام « اشراف » را بر خود نهاده بودند . و اما رجال دين پدران روحانى ! آنها هميشه چشم به بالا دوخته بودند ! . . . و به آسمان و به آن كسى كه بر آنها مال و ثروت و قدرت نازل كرده و بر روح و جسم مردم مسلط ساخته بود ، مىنگريستند ! . . . « 2 »\r\n« و تازه در ميان هر طبقه هم مقام و درجه‌ها مختلف و متمايز بود . بين يك فرد بىچيز و ناتوان و يك بازرگان ثروتمند از گروه طبقه سوم فرق فاحشى وجود داشت ! و همين‌طور بين كشيش يك دهكده كوچك و بزرگان و پدران روحانى در شهرها ، و بين يك\r\n\r\n\r\n","description":"","footnote":"\r\n( 1 ) . بديهى است كه مقصود مؤلف ، آن تقسيم‌بندى است كه پدران روحانى ! به‌نام « خدا » آن را در اروپا به‌وجود آورده و گرنه خداوند از امتيازات طبقاتى ظالمانه بيزار است و اين‌گونه پدران روحانى را چنان كه در پانوشت قبلى ديديم ، تقبيح مىكند . . . م\r\n( 2 ) . پدران روحانى مسيحى به غلط اعمال و كارهاى ضدبشرى خود را منسوب به خداوند و ناشى از حكم آسمانى مىناميدند و بديهى است كه خداوند هرگز به آنان اجازه نداده بود كه مال مردم را بخورند و روشنفكران را در آتش بسوزانند . . . . م\r\n","page_name":" 557 ","page_number":61},
  {"content":"\r\n\r\nنجيب‌زادهء دست چندم و يك امير بزرگ « 1 » . و حتى بين طبقه « ممتاز » ! چاكرى و فروتنى كوچك بر بزرگ يك قاعده كلى بود . هر نجيبى بر بزرگتر از خود اظهار كوچكى و چاكرى مىنمود ، و گويى انسان هميشه « طفيلى » ديگرى بود ! . و انديشه هم ميهن‌آزاد ، كه در سرزمين‌هاى دمكراتيك دنياى يونان و روم گرامى بود ، سرانجام از ميان رفت و پيوندها و روابط شخصى و خصوصى دست و پاى افراد را اگرچه از نجبا هم بود ، مىبست » .\r\nاما مالكان بزرگ ؛ نيرو و قواى آنها به‌طور عمومى در رشد و فزونى بود و از جمله تفريحات و خوشنودىهاى آنان غارت و چپاول و تجاوز و همه‌گونه فسق و فجورى بود كه مردان ناجوانمرد طبقات « بالا » ! با آنها مشخص و ممتاز مىگردند ! . گرفتن دارايى بينوايان به‌هر وسيله‌اى كه ممكن بود ، يك قاعده شناخته شده و معمولى بود . قوانين هم هميشه از اين گروه دزد حمايت مىكرد ، و حتى اگر دهقانان در نقطه‌اى از سرزمين اروپا قيام مىكردند ، قوانين از طبقه فئودال‌ها پشتيبانى مىنمود و دهقانان را سركوب مىكرد .\r\nنمونه اين امر حادثه‌اى بود كه در قرن چهاردهم در بعضى از مناطق فرانسه رخ داد . دهقانان بر ضد استعمارگران و احتكارچيان و غارتگران به پا خاستند و اربابان نيروهاى خود را ، با پشتيبانى و كمك قوانين ! ، متمركز و متحد ساخته و انقلابيون را سركوب ساختند ، و\r\n\r\n\r\n","description":"","footnote":"\r\n( 1 ) . براى مزيد توضيح به‌كتاب‌هاى : تاريخ قرون وسطى از آلبرماله ، ترجمه عبدالحسين هژير و تاريخ قرون جديد ، ترجمه سيد فخرالدين شادمان و تاريخ قرون وسطى ، ترجمه انصارى و مؤمنى و تاريخ تحولات اجتماعى ، مرتضى راوندى مراجعه شود . چرا كه نقل تفصيلى مطالب ، ما را از مطلب اصلى دور مىسازد . . . م\r\n","page_name":" 558 ","page_number":62},
  {"content":"\r\n\r\nسپس با وحشت توصيف‌ناپذيرى از آنان انتقام گرفتند و مثلًا در مدت كوتاهى بيست هزار نفر از آنان را قتل‌عام كردند و بدون آنكه فرقى بين « گناهكار » ! و غير گناهكار بگذارند ، زنان و كودكان و پيرمردان را سربريدند ! « 1 » .\r\nرجال دينى و پدران روحانى هم هميشه به‌مردم تعليم مىدادند كه در مقابل اربابان سر تعظيم فرود آورند و خاضع باشند « 2 » و آنها اگر\r\n\r\n\r\n","description":"","footnote":"\r\n( 1 ) . در شمال فرانسه يك شورش دهقانى براى اعتراض به شرايط فشار و ستم سرواژ و سنگينى ماليات‌ها درگرفت . اين قيام كه در ماه مه 1358 م آغاز شد به‌نام ژاكرى ( ) معروف است . اين شورش كه بدون نقشه به‌وقوع پيوست و رهبرى آن را « گيوم كال » به‌عهده داشت پس از دو هفته شكست خورد . در كتاب تاريخ قرون وسطى ، ترجمه صادق انصارى و باقر مؤمنى كه اخيراً در تهران منتشر شده است در اين باره چنين مىخوانيم : « . . . دهقانان تهديد مىكردند كه اشراف را تا آخرين نفر نابود خواهند كرد . . . اشراف دربارى كه غافلگير شده بودند در مرحله اول نتوانستند در برابر دهقانان به‌طور متشكل مقاومت كنند ، دهقانان قلاع فئودالى را ويران ساختند . . . اشراف پس از آنكه از وحشت به‌در آمدند ، دهقانان را كه فاقد سلاح مناسب و نظم و انضباط كافى بودند ، شكست دادند ، گيوم كال را با خدعه به اسارت بردند ، اشراف حلقه‌اى از آهن گداخته بر سرش نهادند و سپس اعدامش كردند ، تصفيه حساب وحشيانه‌اى با دهقانان آغاز شد ، آنان را از درخت مىآويختند و آتش مىزدند . . . بيش از بيست هزار تن از آنان را كشتند و نواحى بسيارى در شمال فرانسه درهم كوبيده شد . ژاكرى بدان جهت شكست يافت كه دهقانان فاقد سازمان متشكل و با انضباط بودند و برنامه عمل مشتركى نداشتند . . . »\r\nبه تاريخ قرون وسطى چاپ تهران 1342 ، ص 122 مراجعه شود . . . م\r\n( 2 ) . مثلًا در كتاب مقدس مسيحيان ، رساله اول پطرس باب اول آيه 13 - 20 چنين آمده است : « لهذا هر منصب بشرى را به‌خاطر خداوند اطاعت كنيد ، خواه پادشاه را كه فوق همه است و خواه حكام را كه رسولان وى هستند . زيرا كه همين است اراده خدا . . . پادشاه را احترام نماييد . اى نوكران ! مطيع آقايان خود باشيد با كمال ترس ، و نه فقط صالحان و مهربانان را بلكه كج خلقان را نيز . زيرا اين ثواب است كه كسى در وقتى كه ناحق زحمت مىكشد دردها را متحمل شود . . . » كتاب عهد جديد ، چاپ لندن ، ترجمه فارسى ص 376 . و بديهى است اگر آيه انجيلشان ! چنين باشد ، اوامر و دستورهاى پدران روحانى شديدتر و غليظتر خواهد بود ! . . . م\r\n","page_name":" 559 ","page_number":63},
  {"content":"\r\n\r\nعباراتى را در تعريف بينوايان گفته‌اند : « درود بر بينوايان ! » و « بينوايان نجيب‌تر از ثروتمندان هستند » ، در روى زمين به بينوايان كمكى نكرده‌اند و آنها را فقط در پيشگاه خداوند « نجيب » ناميده‌اند ، ولى زمين و زندگى دنيا را فقط براى بينوايان ، زوال‌پذير معرفى نموده‌اند ! .\r\nامتيازات گوناگون بين آزادگان و بردگان ، در اين قرون همچنان پابرجا بود و با اينكه در مرحله نخست كليسا براى مبارزه با بردگى كوششى به‌عمل آورد ولى بلافاصله پدران روحانى به برده‌گيرى پرداختند تا روح آنان را در آسمان نجات بخشند ! و در آن هنگام كه مصالح اين گروه با منافع طبقه حاكمه همآهنگى يافت ، بردگى در كشورهاى اروپايى به‌مثابه يكى از امور عادى و معمولى درآمد .\r\nسپس در فرانسه انديشهء كمترين حد و پايه براى مساوات به‌وجود آمد ولى اين انديشه از مرحله تئورى و نظرى خارج نشد و تجارت برده در خلال قرن 14 و 15 در جنوب فرانسه شكوفا گرديد . و برده‌فروشان از سراسر نقاط سه‌قاره با بردگان سفيد و سياه به بازارهاى جنوب فرانسه مىآمدند و در يكى از كتب تاريخ آمده كه كنيز زيباروى در بازارهاى برده‌فروشان با يك « بار » شكر يا آرد معاوضه مىشد و در اسپانيا در بازار برده فروشان ، طبقه حاكمه مردمان عرب و يهوديان را مىفروختند .\r\n* * * در اين قرون شكل جديدى از بردگى به‌وجود آمد و آن نظام\r\n\r\n","description":"","footnote":"","page_name":" 560 ","page_number":64},
  {"content":"\r\n\r\n« تبعيت » بود كه قوانين رسمى و پدران روحانى كه در آن زمان در پشت هر قانونى به‌چشم مىخوردند آن را تثبيت كردند . اكنون بايد ديد كه سيستم تبعيت چه بود ؟\r\nتبعيت‌قانونى بودكه « تابع » رااز « برده » فقط دريك چيز متمايز مىساخت ، بدين‌ترتيب‌كه تابع ، بر خلاف برده حق داشت كه صاحب همسر و فرزند گردد ولى اين « امتياز » ى كه « تابع » از آن « بهره‌مند » مىشد ، مانع از « حق » اربابش نبود كه او را در هر وقت كه خواست بفروشد و يا پسران و دخترانش را از وى جدا و آنها را به‌عنوان « هديه » يا فروش بين اربابان ديگر تقسيم ننمايد « 1 » و اين در واقع امتياز عجيبى ! است كه گروهى از مردان بتواند فرزندانى براى تبعيت مطلق و تقسيم يا فروش ، به‌وجود آورند !\r\nاما پدران روحانى مسيحى آنان يدطولا و مهارت خاصى در تجويز اين سيستم تبعيت داشتند . آنان هر تابعى را كه به‌طور كامل و مطلق بر اربابش هر چقدر هم پست و بدكار بود خضوع نمىكرد ، لعنت و نفرين مىنمودند و با لحن مقدس‌مأبانه‌اى ، دشنام‌ها و نفرين‌هاى زياد نثار آن گروه از « بىدينان » مىكردند كه « تابع » ها را به‌عدم اطاعت كوركورانه از اربابان و يا به تمرد و قيام بر ضد اين ستم سياه ، تحريك مىنمودند . و اين يكى از كشيشان شهر « آنژيه » در فرانسه است كه معلومات فراوانش ! را در اختيار مردم قرار داده و بر آنها شرح مىدهد كه چگونه خداوند با فضل و مرحمت وسيع خود\r\n\r\n\r\n","description":"","footnote":"\r\n( 1 ) . براى يافتن وضع تقسيم اولاد كشاورزان و برزگران بين اربابان ، به كتاب‌هاى تاريخى مربوط به قرون وسطى مراجعه كنيد . ما براى احتراز از تفصيل ، به شرح آن نمىپردازيم . . . م\r\n","page_name":" 561 ","page_number":65},
  {"content":"\r\n\r\nسيستم تبعيت را به‌وجود آورده ! و سپس اين سخن پوچ و بىارزش را نشخوار مىكند :\r\n« خداوند اراده كرده است كه در ميان بشر گروهى ارباب و گروهى تابع گردند تا اربابان خداوند را تقديس نموده و او را دوست بدارند و تابعان هم اربابان خود را بزرگ بشمارند و به آنان مهر بورزند ! » « 1 » ولاشر مورخ فرانسوى مىگويد : « در واقع همه اربابان در قرون وسطى ، خواه از ميان پدران روحانى باشند يا از ديگران ، همان طرز فكرى را داشتند كه اين كشيش آن را بيان داشته است . » « 2 »\r\nو بردگانى كه در اين قرون تاريك و سياه آزاد شدند ، همچنان در شرايط خاصى به‌سر مىبردند و ساير افراد بشرى در مرتبه و شرايط ديگرى قرار داشتند . طبقه‌هاى ديگر مردم آنان را تحقير كرده و كوچك مىشمردند و دشمنى و كينه آنان را در دل داشتند ؛ و از نظر عملى ، همچنان بر اراده اربابان و نجبا گردن نهاده و هميشه در خدمت آنان بودند و قوانين هم در هيچ موردى ، از آنان در قبال فرزندان طبقات بالا و ممتاز ! پشتيبانى نمىكرد و بدين‌ترتيب ، قرون وسطى هرگونه مفهوم آزادى و مساوات را زيرپا گذاشت . چنان كه هرگونه حق سياسى و اجتماعى را براى طبقات ملى ناديده گرفت .\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، ص 49 . توجه داريد كه اين گفتار پوچ ، از يك كشيش مسيحى صادر شده ولى از نظر اسلام همه مردم بندگان خدا هستند و هيچگونه برترى ، جز با تقوى و پرهيزكارى در بين مردم نيست و همه با هم بايد خداوند يگانه و بىشريك را پرستش و تقديس كنند . . . م\r\n( 2 ) . همان منبع ، ص 29\r\n","page_name":" 562 ","page_number":66},
  {"content":"\r\n\r\n* * * اين قرون در بربريت و وحشيگرى خاصى در سركوبى آزادى فكر و عقيده ، بر قرون ديگر ، برترى و امتياز يافت ! . و اگر ما بخواهيم از رويدادهاى تاريخ و حوادث زندگى مردم بهره‌مند شويم ، بايد نكته و حقيقتى را روشن سازيم و آن مربوط به فهم و درك چگونگى فشار تعصب در قرون وسطى ، خواه در اروپا و يا در مشرق‌زمين است .\r\nبديهى است كه در كارها و اقدامات دهشتناكى كه گروه‌هاى متعصب در شرق و غرب مرتكب شدند ، علل و عواملى از تعصب دينى به معنى لغوى كلمه تأثير داشته است و عامل عمده آن هم نادانى و جهالت كوركورانه ملت‌هاى قرون وسطى بود كه مصالح و منافع خود را نمىشناختند و دشمنان واقعى خود را تشخيص نمىدادند و در سايه رهبرى غرض‌آلود و تبهكارانه زمامداران و روحانيون رنج مىبردند .\r\nالبته اين سخن كه همهء اين جنايات تنها ناشى از تعصب بوده ، پذيرفته نيست . بلكه ما معتقديم كه قسمت زيادى از اين علل و عوامل به يك سلسله هدف‌هاى سياسى محض مربوط مىگردد ، ولو اينكه هواداران آنها ، اين هدف‌ها را در پشت پرده ضخيم « دفاع » از اين دين يا آن دين ، پنهان كرده‌اند .\r\nبدون ترديد نقش خود پدران روحانى مسيحى هم در اين موضوع بسيار مهم است و ما چاره‌اى نداريم جز اينكه آنان را به دو گروه تقسيم كنيم : گروهى كه دين را به‌مثابه سرچشمه بسيارى از فضيلت‌هاى اخلاقى شناخته و به همين علت هم به آن پناه برده‌اند و هرگز هم در فكر استثمار مردم از راه دين نبوده و با قلب و وجدانى پاك و درست زندگى نموده‌اند و هرگاه كه يكى از آنان ، پاكى درونى\r\n\r\n","description":"","footnote":"","page_name":" 563 ","page_number":67},
  {"content":"\r\n\r\nخود را بروز داده ، يا با شمشير به قتل رسيده و يا با آتش سوزانيده شده است و البته اين گروه بسيار كم و نادر بوده‌اند ! . و گروه ديگرى هم دين را به‌منزلهء منبع سودهاى مادى و منافع اقتصادى و عاملى از عوامل قدرت و حكومت تشخيص داده و با طبقه حاكمه دست به دست هم داده و مواهب زندگى را در ميان خود تقسيم كرده و ملت‌ها را در جهل و نادانى نگه‌داشته بودند تا آنان را براى برده‌شدن و سوارى دادن آماده سازند ! و متأسفانه اين گروه اكثريت بزرگى را تشكيل مىداده‌اند .\r\nو ما چون اكنون از مظاهر تعصب دينى در قرون وسطى و مطلع قرون جديد سخن مىگوييم ، از رفقاى خود - پدران روحانى مىخواهيم كه خشمناك نشوند ، و آنها كه به‌زودى نظريه ما را در مسأله مورد بحث خواهند ديد ، اكثريتشان هرگز خشمناك نخواهند شد ، زيرا آنان به‌طور آزاد و مختار ، راضى نخواهند شد به‌گروهى بپيوندند كه دين و نادانى همگانى را براى اجراى نيرنگ‌هاى خودشان به‌خاطر سود و بهره‌جويى و رياست به‌كار برده‌اند و بلكه بالاتر از اين ، آنان جانب گروهى از پاك‌مردان دينى را خواهند گرفت كه ستم ديدند و در راه تشخيص و دركى كه از انسانيت محض و تمايل درست به لزوم رفع جور و ظلم از توده مردم داشتند ، كشته شدند . و به زودى اين رفقاى ما ، همراه ما خواهند گفت : خليفه‌اى كه دستور داد به على ابن ابيطالب ناسزا گفته شود و مردم را غارت كرد ، مسلمان نبود و پاپى كه به سوزاندن « ساوونارولا » فرمان داد و به‌غارت‌كردن مردم پرداخت ، مسيحى نبود ! .\r\nو بايست در اينجا سخن پرارزش دانشمند بزرگ سلامه موسى را\r\n\r\n","description":"","footnote":"","page_name":" 564 ","page_number":68},
  {"content":"\r\n\r\nيادآور شويم كه : « . . . همه اديان الهى بدون استثناء به‌خاطر انقلاب بر ضداخلاق فاسد جامعه به‌وجود آمدند ، پس در واقع اديان در ماهيت خود انقلاب‌هايى بودند . چه كه پيامبر به اندازه‌اى فساد و بدبختى و فشار و ظلم در جامعه مىيافت كه در جان او خشم و شهامت و مبارزه را به‌جوشش مىآورد كه اين اخلاق را در جامعه دگرگون ساخته و درستى و دوستى و نيكى و عدالت را جايگزين آن سازد « 1 » و از همين‌جا بود كه اجتماع فاسد بر پيامبران فشار مىآورد و حكومت‌ها هم كه به‌وجود آورندهء آن جامعه فاسد بودند ، برضد آنها برمىخاستند و آنان را طرد مىكردند . و مبارزه پيامبران از همين‌جا بود ؛ مبارزه‌اى كه از زندگى هر يك از پيامبران چكامه پرافتخار و بلندمرتبه و عالى به‌وجود آورده است .\r\nو اين مبارزه پس از مرگ پيامبر هم سال‌هاى متمادى ادامه مىيافت و كسانى كه اداره مبارزه را به‌عهده مىگرفتند ، طبعاً رهبرى و رياست افراد باايمان و پيروان را هم در دست داشتند و اگر پيروز مىشدند ، به‌طور مستقيم يا غيرمستقيم كار حكومت را به دست مىگرفتند . و در اين هنگام دين استوار مىگرديد و نظر و توجه رهبران و رؤساى آن كه قبلًا متوجه ويران ساختن بنيادهاى كهنه و قديمى\r\n\r\n\r\n","description":"","footnote":"\r\n( 1 ) . بدون شك پيامبران براى مبارزه با فساد جامعه قيام كرده‌اند ، ولى قيام و انقلاب آنان ، ناشى از دستورهاى آسمانى بوده نه از خشم درونى ! عقيده ما درباره پيامبران آسمانى آن است كه آنان مأموران خدايى براى اصلاح جوامع بشرى بوده‌اند . ما « نبوت » را امرى كه فقط انگيزه درونى دارد ، نمىشناسيم و اگر گفتارهاى سلامه موسى همچو ابهامى داشته باشد ، به هيچ‌وجه صحيح نيست . . . و توجيهى مادى است كه با تفسير علمى مذهب و مسئله پيامبرى ، سازگار نيست . در اين زمينه مطالعه كتاب بررسى علمى زيربناى ايدئولوژى اسلامى را توصيه مىكنيم . م\r\n","page_name":" 565 ","page_number":69},
  {"content":"\r\n\r\nبود ، متوجه نگهدارى مبادى و اصول جديد مىگشت . و در واقع دين ، با مردان جديد خود ، محال بود كه برضد جمود ، شورشى برپا نمايد ، و يا به‌تحول و تطور تمايلى پيدا كند !\r\nبدين‌ترتيب طبقه جديدى به‌عنوان رجال دين ، به‌وجود مىآيد كه از راه دين سود مىبرند و زندگى مىكنند و به‌همين علت هم با هرگونه تحولى در جامعه مبارزه مىنمايند ، زيرا تغيير و تحول تازه ، نيازمند مردان جديد و انتقال قدرت و سود ، از طبقه قديم به طبقه جديد خواهد بود .\r\nو از اينجاست كه پدران روحانى هميشه غيرانقلابى بوده‌اند و از ميان آنان افراد انقلابى كمتر به‌وجود آمده و اگر كسى را پيدا كنيد يا از جرگه پدران روحانى طرد گشته و يا اعدام شده است و اين همان معنى « فشار دينى » است كه خون هزاران نفر به‌خاطر آن در همه اديان الهى ريخته شده است » ! « 1 »\r\n\r\n\r\n","description":"","footnote":"\r\n( 1 ) . بايد توضيح داد كه اصولًا در اسلام طبقه‌اى به‌نام پدران روحانى و واسطه پرستش و رابط بين خدا و خلق به آن مفهومى كه در مسيحيت هست ، وجود ندارد و هر مسلمانى بدون هيچگونه واسطه‌اى مىتواند خداوند را عبادت كند و با وى راز و نياز نمايد . و علاوه بر اين ، اسلام با بازگذاردن باب اجتهاد در مسائل جديد و اوضاع روز ، راه هرگونه تحول و تطور اجتماعى را براى ابد هموار ساخته است و اين گفتار كه رجال دين ! مخالف تحول و تطور هستند ، در اسلام واقعى به‌هيچ‌وجه مصداقى نخواهد يافت .\r\nو رجال دين به‌اصطلاح نويسنده در اسلام هيچوقت مصالح اسلام و جامعه را فداى هواى نقس و منافع شخصى خود نكرده‌اند و هميشه برضد جامعه فاسد و طبقه حاكمه ظالم ، طبق دستور صريح اسلام ، مبارزه كرده‌اند و بنابراين در اسلام « محال » نيست كه رجال دين برضد جمود و عقب‌ماندگى شورشى به پا كنند ، چنان كه نمونه‌هاى فراوان آن را در سرتاسر تاريخ اسلام ، از به دو پيدايش تا عصر حاضر ، مىتوانيم ببينيم ، و بنابراين ، گفتار آقاى سلامه موسى ، كليت ندارد و اگر هم داشته باشد مربوط به افرادى نظير « شريح قاضى » خواهد بود كه به‌خاطر منافع پست مادى خود با خليفه‌هاى غيرقانونى همكارى كرده‌اند و متأسفانه اين قبيل افراد در طول تاريخ اسلام هم به‌چشم مىخورند ! . . .\r\nدر مورد فشار دينى و چگونگى آن در مسيحيت و اسلام ، به كتاب‌هاى : التعصب و التسامح بين المسيحية و الاسلام ، تأليف محمد غزالى و قصة الاضطهاد الدينى فى المسيحية و الاسلام ، تأليف دكتر توفيق طويل ، چاپ قاهره ، مراجعه شود تا حقيقت موضوع به خوبى بر شما روشن شود . در يك پانوشت توضيح دادن اين مسئله امكان‌پذير نيست . م\r\n","page_name":" 566 ","page_number":70},
  {"content":"\r\n\r\n* * * گفتيم كه قرون وسطى با بربريت و توحش خاصى در فشار بر آزادى فكر و عقيده ، چه در شرق و چه در غرب ، برترى ! و امتياز يافته است و بسيار طبيعى است كه طبقات حاكمهء تشكيل يافته از رجال دولت و پدران روحانى ، آزادى فكرى را در ميان توده‌هايى كه هرگونه آزادى آنها پايمال شده است از بين برده و انديشه را از كار بازدارند ، زيرا « آزادى » وحدت تجزيه‌ناپذيرى است و لازمه جنگ با آن ، بستن راههاى ورود آن است .\r\nو بر همين اساس بود كه « عدم نرمش و همزيستى » در اروپا قاعده مطلقى گرديد كه در زمينه عقايد و افكار ، در قرون وسطى حكمفرما گشت و زبان آهن و آتش تنها زبانى گرديد كه زمامداران و رجال دينى مسيحى با همه كسانى كه ولو به‌طور احتمال در مسائل عقيدتى با آنان مخالف بودند ، به‌وسيله آن سخن مىگفتند و مسئله شكنجه‌دادن قربانىها و تبعيد بىگناهان و كشتار مردم و آتش‌زدن گروه‌هايى از مردم در ميدان‌هاى عمومى ، از مسائل عادى و مرسوم اين اعصار گشت . مثلًا شارلمانى پادشاه فرانسه قانونى وضع كرد كه به‌موجب آن هر كس كه مسيحيت را نمىپذيرفت محكوم به اعدام\r\n\r\n","description":"","footnote":"","page_name":" 567 ","page_number":71},
  {"content":"\r\n\r\nمىشد . او هنگامى كه حمله سخت خود را برضد ساكسن‌ها و آلمانىها « 1 » رهبرى مىكرد ، رسماً اعلام داشت كه : هدف نهايى وى نصرانى ساختن آنان است ! « 2 »\r\nقرون وسطى آزادى انديشه را جرمى مىدانست كه قوانين به‌شدت تمام در مقابل آن ايستادگى مىكرد . و دادگاه‌هاى تفتيش عقايد انگيزيسيون هم زشت‌ترين و شرم‌آورترين سازمان‌هاى رسمى بودند كه اين قانون موجب بوجود آمدن آنها شده بود . اين دادگاه‌ها را پدران روحانى شكل داده و اداره امور آنها را به‌عهده داشتند و خودشان را سرپرست دفاع از معتقدات دينى ، آن‌هم به ننگين‌ترين و بدترين روش‌ها قرار داده بودند . « 3 »\r\n\r\n\r\n","description":"","footnote":"\r\n( 1 ) . شارلمانى معروف به شارل كبير در طول سلطنت چهل‌وپنج‌ساله خود متجاوز از 55 بار اردوكشى نمود و جنگ‌هاى وى بيشتر جنبه مذهبى و سياسى داشت . او با لمبارها و ساكسون‌ها و اعراب مسلمان جنگيد و مىخواست « مسيحيت » را جهانگير سازد و كفار را\r\n( 2 ) از بين ببرد ! جنگ‌هاى او همه جا وحشيانه بود و مثلًا در يك روز در وردن (  nedreV  ) سر 4500 نفر اسير را بريد . او در سال 785 فرمانى صادر كرد كه در آن چنين آمده است : « . . . هر كس به قصد استخفاف دين نصارى روزه بزرگ را احترام نكند ، كشته خواهد شد . هر كس از مردم ساكس كه غسل تعميد نكرده و از آن روگردان باشد و بخواهد مشرك بماند كشته خواهد شد . هر كس در ايفاى فدويت خود نسبت به پادشاه قصور كند مجازاتش اعدام است . . . » فجايع شارلمانى و همكارى پاپ و اسقف‌ها با وى ، و مقدار املاك و دارايى او و چگونگى جنگ وى با ايتاليا ، اسپانيا ، آلمان و اعراب مسلمان و غيره را در تاريخ‌هاى قرون وسطى بخوانيد . . . م\r\n( 3 ) . انگيزيسيون (  noitisiuqnI  ) كه به معنى تفحص و جستجو و بازجويى دقيق و رسيدگى قضايى است به دادگاه‌هايى گفته مىشود كه از قرن 12 ميلادى در اروپا توسط پدران روحانى مسيحى تأسيس شد و به‌دست راهبان و رجال دينى اداره مىشد .\r\nانگيزيسيون در سراسر اروپا گسترش يافته بود و كليسا مخالفين معتقدات نوعاً خرافى خود را به اين دادگاه‌ها مىكشانيد و پس از شكنجه‌هاى وحشيانه و ضدبشرى ، آنها را به بدترين وضع اعدام مىكرد و يا به‌دست آتش مىسپرد . در قرون وسطى صدها هزار نفر از مردم اروپا گرفتار « انگيزيسيون » پدران روحانى شدند و اين لكه ننگ براى ابد در تاريخ سياه اعمال مبشران مسيحى باقى خواهد ماند . . .\r\nدر اين كتاب شمه‌اى از جنايات اين دادگاه‌ها و در واقع فجايع شرم‌آور كشيشان و پاپ‌ها را خواهيد خواند . . . . م\r\n","page_name":" 568 ","page_number":72},
  {"content":"\r\n\r\nهر كس جرأت مىيافت كه در مسائل و عقايد دينى به بحث بپردازد ، پس از شكنجه‌هاى طولانى ، گردنش زده مىشد ! و درباره هر كس هم كه گزارشى ولو به‌غلط و از روى اشتباه به رجال دادگاه مىرسيد ، اين چنين رفتار مىشد . و چه بسيار جوىهاى خون در سراسر قاره اروپا به‌دستور پادشاهان و پدران روحانى به‌راه افتاد كه به‌اصطلاح در راه « دفاع » از دين عيسى مسيح بود ، عيسايى كه مىگفت : « دشمنانتان را هم مانند خودتان دوست بداريد » . و چه بسيار آتش‌هايى كه در ميدان‌هاى عمومى افروخته گشت كه هيزم آنها آن افراد بشر بودند كه گناهشان داشتن عقيده و رأى بود و يا گزارشى برضد آنها رسيده بود و يا حاضر به عبوديت ، به هر نحوى كه باشد ، نبودند .\r\nو در مجالس و محافلى كه مردم در آنها حضور مىيافتند و از زيارت قيصرها و امپراطوران ، رجال دربارى و اشراف و داوران دادگاه‌هاى انگيزيسيون « بهره‌مند » مىگشتند ! چه بسيار آتش‌هايى كه روشن مىشد و در ميان آن افراد بدبختى ، از زن و مرد ، سوزانيده مىشدند !\r\nدر واقع هيچ روزى در اروپا نبود كه در بعضى از نقاط آن ، اين « آتش‌هاى همگانى » برپا نشود و مردم بيچاره‌اى دست و دهن بسته\r\n\r\n","description":"","footnote":"","page_name":" 569 ","page_number":73},
  {"content":"\r\n\r\nبه‌سوى آنها كشانيده نشوند . آرى دست و دهن آنان را مىبستند تا مبادا خطايى از آنان صادر شود كه نسبت به ساحت رجال دينى و تماشاگران ، ناراحت‌كننده باشد . ولى اين افراد بيچاره و بدبخت از كجا مىتوانستند سخن بگويند ؟ در صورتى كه تمام رمق و نيروهاى آنان با افزارهاى شكنجه و يا زندانىشدن در دهليزهاى تنگ و تاريك و خفقان‌آور زيرزمين ، گرفته شده بود ! .\r\nزندان‌هاى اسپانيا ، ايتاليا ، پرتغال ، سويس ، فرانسه ، آلمان ، اطريش و بريتانيا بر صدها هزار از اين انسان‌هاى بيچاره‌اى كه سرنوشت آنان را در برابر گروه خونخواران رجال انگيزيسيون قرار داده بود ، تنگ گشته بود . و چون تعداد زندان‌ها نسبت به رقم قربانىهايى كه هر روز افزايش مىيافت ، كم بود ، يكى از بزرگان رجال دينى ! به‌فكر چاره افتاد و مىانديشيد كه زودتر دهليزها و دخمه‌هاى ديگرى كنده شود و بودجهء جديدى تهيه گردد تا كفاف شكنجه دادن و سوزانيدن بدبختانى را بدهد كه تعدادشان روزافزون بود ، ولى فكر او به‌جايى نرسيد و اين « مسئله بغرنج » همچنان ذهن او را به‌خود مشغول داشته بود تا آنكه به‌نظرش آمد اگر « گروه مؤمنان » از اميران و ثروتمندان و نجبا به ساختن زندان‌هاى نوين كمك كنند تا با دهليزها و نقب‌هاى وحشتناك و افزارهاى دوزخيش ، در اختيار انگيزيسيون قرار گيرد ، به آنان وعده « بخشش گناه » بىحد و حساب بدهد .\r\nمعنى اين كار ، به‌طور ساده اين بود كه دزدان و غارتگران و تبهكاران و خون‌آشامان و مردمان خودخواه و بىاخلاق كه به كمترين بهره از وجدان انسانى نيازمند بودند ، چاره‌اى جز اين ندارند كه با اموالى كه از مردم به يغما برده‌اند ، در تأسيس و بناى زندان‌هاى تازه\r\n\r\n","description":"","footnote":"","page_name":" 570 ","page_number":74},
  {"content":"\r\n\r\nبراى فرزندان توده و صاحبان اخلاق نيكوى بشرى و انديشه آزاد ، اقدام و مساعدت نمايند و آنها را به‌رجال دينى تسليم كنند تا سيل « بخشايش » به‌سوى آنان سرازير شود ! « 1 »\r\nو بدين وسيله آنان امكان مىيافتند كه در روى زمين به فساد بپردازند و مال مردم را بگيرند و ستم كنند و مردم را بكشند و در قبال همه اين كارها ، در زمين و آسمان ! بخشوده شوند ، ولى به‌شرط آنكه به رجال دينى مسيحى در ستم بر بيچارگان و شكنجه‌دادن و سوزانيدن آنان ، كمك و يارى كنند !\r\nمدتى پيش از ايجاد دادگاه‌هاى تفتيش عقايد انگيزيسيون در فرانسه قتلگاه وحشتناكى براى همه « آلبى » ها به‌وجود آوردند « 2 » آلبىها گروهى از فرانسويان بودند كه در قسمت جنوبى سرزمينشان به‌سر مىبردند ، آنان از بين مذاهب گوناگون مسيحيت ، مذهبى را براى خود انتخاب كرده بودند ؛ ولى پاپ اينوسان سوم حمله ستمكارانه‌اى بر ضد آنان كرد و دستور داد كه طوفانى از آتش بر سر آنان فرود آيد و در\r\n\r\n\r\n","description":"","footnote":"\r\n( 1 ) . در مورد ديگر ، پاپ لئون دهم چون براى تمام‌كردن كليساى « سن‌پير » پول كافى نداشت بر آن شد كه به‌وسيله « عفو گناهان » وجهى به‌دست آورد . « مقصود از بخشش گناه آن است كه مؤمنان مىتوانستند صدقه‌اى بدهند و آن را كفاره گناهان خود بشمارند . » در سال 1517 كه لوتر اصلاح طلب معروف مسيحيت با فروش گناهان و سپس با رسم و آئين گناه‌فروشى مخالفت ورزيد ، پاپ او را تكفير كرد . در كتاب تاريخ قرون وسطى منتشره از طرف انستيتوى تاريخ وابسته به آكادمى علوم شوروى ، ترجمه فارسى ، چاپ تهران ، ص 108 مىنويسد : « كليسا الواح مخصوصى به‌نام بخشايش آماده داشت و خريد الواح گناهكار را از عقوبت نجات مىداد . كليسا نه تنها گناهان گذشته را در برابر اخذ پول مىآمرزيد بلكه معاصى آينده را نيز به همين شكل مىبخشيد ! » . داستان‌هاى اين اقدامات طولانى است ، به تواريخ مربوطه رجوع شود . م\r\n( 2 ) . تفصيل اين داستان را در تاريخ قرون وسطى از آلبرماله ، ج 2 ، ص 317 به بعد بخوانيد . م\r\n","page_name":" 571 ","page_number":75},
  {"content":"\r\n\r\nنتيجه زنان و كودكان و پيرمردان را هم سر بريدند و شهرها و كشتزارها را ويران ساختند و مهاجمين ، سرزمين آلبىها را وقتى ترك كردند كه از آن مشتى ويرانه و خاكستر به‌جا مانده بود كه دستخوش بادها گشت !\r\nكسى كه از اين قتلگاه پيروزمندانه بيرون آمد و با « قهرمانى » خاص بر ديگران برترى يافت يك پدر روحانى به نام « دومينيكو » مقدس بود و مردم مناطق ديگر و مجاور فرانسه ، هنگامى كه از سرزمين آلبىها عبور مىكردند لحظه‌اى مىايستادند و فكر مىنمودند و مىگفتند : خداوند آلبىها را ببخشد كه پيش از اين در اين سرزمين مىزيستند !\r\n* * * و اكنون به گوشه‌اى از آنچه دانش ما درباره محكمه تفتيش عقايد به آن مىرسد توجه كنيد ( محكمه‌هايى كه به آنها اشاره كرديم و گفتيم كه رجال دينى و زمامداران اروپا در ايجاد آنها براى تجاوز به انسان ، همكارى و تعاون به‌خرج دادند ) . هدف نهايى ما روشنى بخشيدن به دردهايى است كه اروپاييان در راه رسيدن به اعلان حقوق بشر تجربه كردند و اينكه براى ما شرقيان عبرتى باشد كه در راه حق ، هر چند هم كه دشوار باشد ثابت قدم و استوار باشيم و خود را در راه آزادى و شرافت انسانى مانند قهرمانان فدا كنيم ؛ قهرمانانى كه ما براى بزرگداشت خاطره آنان سر خود را به‌علامت احترام فرود آوريم و درودهاى انسانيت را كه امروز از ثمره كوشش‌هاى آنان بهره‌مند است بر آنها بفرستيم .\r\nپيش از آنكه دادگاه‌هاى تفتيش عقايد انگيزيسيون جنبه\r\n\r\n","description":"","footnote":"","page_name":" 572 ","page_number":76},
  {"content":"\r\n\r\nرسمى پيدا كند ، در سال 1022 ميلادى به گونه‌اى ظهور يافت ، يعنى در سالى كه « روبر » پادشاه فرانسه معروف به روبر پرهيزكار ! پانزده نفر از « زنديقان » و « گمراهان » فرانسه را در شهر « اورلئان » « 1 » سوزانيد . و در سال 1183 يك قرارداد رسمى بين امپراطور « فريدريك اول » و پاپ « لوسيوس سوم » به امضا رسيد كه به‌موجب آن اين محكمه‌هاى شرم‌آور و ننگين به‌وجود آمد و از اين تاريخ سياه ، اقدامات و اعمال خود را شروع نمود و همچنان تا اواخر عصر جديد به‌كارهاى خود ادامه داد .\r\nاين دادگاه‌ها در اسپانيا در سال 1808 م به‌وسيله ناپلئون بناپارت منحل گشت ولى در سال 1814 باز رسميت يافت ، و سپس در 1834 به‌طور نهايى بساط آن برچيده شد . و بدين‌ترتيب سياهىهاى دادگاه‌هاى تفتيش عقايد ، اروپا را هفت قرن متوالى در خود فرو برد .\r\nهيچ كشور اروپايى از جنايات اين دادگاه‌ها در امان نماند ، ولى سرزمينى كه بيشتر از همه در آتش آن فرو رفت ، اسپانيا بود . اسپانيا بخصوص در قرن پانزدهم در دوران پست‌ترين افرادى كه تاريخ آن كشور در قرون وسطى آنها را شناخته است ( يعنى : امپراطور « فرديناند » و همسرش « ايزابلا » « 2 » و تبهكارى به‌نام « توركيماد » كه اسپانيا را مالامال از وحشت و ترس نموده و نام او همراه عنوان « قاضى تفتيش عقايد » بود ) بيشترين سهم را برده است ! .\r\nمن كسى را كه در پستى و تبهكارى به پايه اين سه نفر برسد ، جز\r\n\r\n\r\n","description":"","footnote":"\r\n( 1 ) . اورلئان (  snaelrO  ) از شهرهاى معروف فرانسه است كه در سال 1429 انگلستان آنجا را محاصره كرد و « ژان‌دارك » معروف انگليسىها را از آنجا دور كرد . م\r\n( 2 )  allebasI \r\n","page_name":" 573 ","page_number":77},
  {"content":"\r\n\r\nهانرى پنجم پادشاه اسپانيا و امپراطور آلمان و پسرش فيليپ دوم در تاريخ اروپا ، و « بسر بن ارطاة » « 1 » و « زياد بن ابيه » « 2 » و « عبيدالله بن زياد » « 3 » و « حجاج بن‌يوسف » « 4 » و « مسلم بن عقبه » « 5 » و خونخواران « مماليك » « 6 » و ترك‌ها در تاريخ شرق ، كس ديگرى را سراغ ندارم !\r\nاز ميان آن سه نفر در اسپانيا ، توركيماد را بهتر معرفى مىكنيم : او\r\n\r\n\r\n","description":"","footnote":"\r\n( 1 ) . بسربن ارطاة را معاويه مأمور ساخت كه به چپاول بپرداز و او به‌همراهى پنج هزار نفر از سربازان معاويه مكه و يمن را تاراج و كشتار وحشيانه‌اى راه انداخت و كودكان را هم از مرگ معاف نكرد ( كامل ابن اثير ، ج 3 ، ص 153 و تاريخ يعقوبى ، ج 2 ، ص 173 و النصائح الكافية لمن يتولى معاويه ، ص 54 و مروج الذهب مسعودى ، ج 3 ، ص 66 ) او بعدها از طرف معاويه فرماندار بصره شد و به آزار و شكنجه و قتل شيعيان پرداخت ( العقدالفريد ، ج 1 ، صص 119 و 120 و مطالب السئول شافعى ، ص 33 ) . م\r\n( 2 ) . ابن زياد كه از عمال بنىاميه بود ، شمشير را كشيد و با كوچكترين سوءظن مردم را به‌قتل رسانيد ( كامل ، ج 3 ، صص 179 و 183 و شرح نهج‌البلاغه ابن ابىالحديد ، ج 4 ، صص 66 - 76 و تاريخ يعقوبى ، ج 2 ، ص 209 ) وى كشتارهاى وحشيانه‌اى راه انداخت و حتى در يك شب 700 نفر را در بصره به قتل رسانيد ( ابن ابىالحديد ، ج 4 ، ص 76 ) . م\r\n( 3 ) . ابن زياد در سال 54 از جانب معاويه حاكم خراسان شد و سپس به فرماندارى بصره منصوب گرديد و در زمان يزيد هم به‌حكومت بصره و كوفه رسيد . . . او چون شيعيان را مىشناخت ، آنان را يكى پس از ديگرى مىكشت و دست و پايشان را قطع مىكرد ( ابن‌ابىالحديد ، ج 3 ، ص 5 ) . م\r\n( 4 ) . حجاج در سال 75 از طرف عبدالملك بن مروان ، حاكم عراق شد . . . به اندازه‌اى از صحابه و بزرگان كشت كه به شماره نمىآيد ( تاريخ‌الخلفاء ص 147 ) و عده مقتولين به‌وسيله وى در حال جنگ به 000 ، 120 نفر بالغ گرديد ( التنبيه الاشراف مسعودى ، ص 274 ) و هنگامى كه مرد در زندان‌هايش 000 ، 50 نفر مرد و 000 ، 30 نفر زن زندانى بود در اين زندان‌ها آب را با خاكستر نان كرده و به زندانيان مىدادند ( براى تفصيل مطلب به مروج‌الذهب ، ج 3 از صص 131 تا 150 مراجعه شود ) . م\r\n( 5 ) . مسلم هم از قماش جنايتكاران سابق‌الذكر بود براى احتراز از تفصيل در اينجا ، توضيح بيشترى داده نمىشود ، به تواريخ مراجعه شود . م\r\n( 6 ) . درباره مماليك به پاورقىها در بخش اول همين كتاب ، رجوع شود . م\r\n","page_name":" 574 ","page_number":78},
  {"content":"\r\n\r\nيك راهب دومينيكنى بود كه ملكه ايزابلا در مقابل او به گناهان خود اعتراف مىنمود . ايزابلا پس از آنكه به ازدواج فرديناند درآمد ، توركيماد به او گفت : مىخواهم كه پيمانى با من ببندى و قولى به من بدهى ؟ . ايزابلا پرسيد : در چه موضوعى ؟ گفت : زنديقان و گمراهان را سركوب كنى و بىدينى را ريشه‌كن سازى ! . . . و او به عهد خود وفا كرد و توركيماد در جنايات خود غوطه‌ور گرديد و بدبختى و ويرانى و مرگ را در سراسر آن سرزمين گسترش داد و آسمان آن را با دود انبوه آتش‌هايى كه در دوران رياست و سرپرستى وى بر دادگاه‌هاى تفتيش عقايد در اسپانيا ، يك روز هم خاموش نگرديد ، سياه نموده و پوشانيد .\r\nداوران دادگاه‌هاى تفتيش عقايد انگيزيسيون هر كسى را كه در مقابلشان قرار مىگرفت « كافر » مىدانستند و مردم چاره‌اى جز اين نداشتند كه بر ضد آن شخص گواهى دهند و همچنين زن و فرزند نيز مىبايست عليه شوهر يا پدر خود شهادت دهند و گرنه شكنجه مىديدند ! آنان متهم را در زندان‌هاى گوناگونى قرار مىدادند كه به‌علت رطوبت و تاريكى و باريكى دهليزها و نقب‌ها و نشيب‌هاى آن در اعماق زمين و همچنين فساد و تباهى آنچه كه در آنها بود و سختگيرى و تندى نگهبانان آنها و انواع توهين‌ها و آزارها و شكنجه‌هايى كه نصيب « مهمانانشان مىشد حيوان هم نمىتوانست يك ساعت در آنجا دوام بياورد . « 1 »\r\n\r\n\r\n","description":"","footnote":"\r\n( 1 ) . وان‌لون دانشمند معروف مسيحى هلندى مىنويسد : « وضع محكومين طورى بود كه مرگ در آتش را بر تحمل رنج و شكنجه‌هاى تدريجى در زندان‌هاى تاريك يا محبس‌هاى كوهستانى ترجيح مىدادند . و بدين جهت بسيارى از زندانيان به‌انواع جنايت‌هايى كه هيچگاه مرتكب نشده بودند ، اعتراف ميكردند تا كافر و زنديق شناخته شوند و از عذاب و شكنجه و رنج و بدبختى نجات يابند . » به رساله انگيزيسيون يا تفتيش عقايد ، ترجمه سيدغلامرضا سعيدى ، چاپ قم ، ص 28 رجوع شود . م\r\n","page_name":" 575 ","page_number":79},
  {"content":"\r\n\r\nداوران دادگاه‌ها ، هنگامى كه از متهم بازجويى مىكردند ، او را از اطاق‌هايى كه ديوارهاى بلند آن بين نورآفتاب و متهم فاصله مىانداخت عبور داده و به يك دخمه تاريكى هدايت مىكردند . و در اين اطاق ده‌ها نوع از ابزار و آلات شكنجه در اطراف متهم به‌چشم مىخورد . اين دادگاه‌ها تابع هيچ قانون و قاعده‌اى جز اراده و ميل داوران ، نبودند و رهايى از آن غير ممكن بود . و البته در آن زمان چيزى آسان‌تر از اين نبود كه يكى از افراد مهم متهم شود و در چنگ بازرسان و مأموران انگيزيسيون قرار گيرد . براى اينكه فقط كافى بود كه يك دشمن و بدخواه شما ، براى رهايى از دست شما ، توجه آنان را به‌سوى شما جلب كند كه بلافاصله در چنگ آنان قرار بگيريد !\r\nدر اسپانيا هيچ متهمى در چنگ « توركيماد » قرار نگرفت مگر آنكه زندانى شد و شكنجه ديد و سپس اموال او مصادره گرديد و خود وى به‌دست آتش سپرده شد . « فرديناند » و « ايزابلا » به داوران انگيزيسيون دستور مىدادند كه از هيچ « كافرى » اغماض نكنند و او را بسوزانند و املاك و داراييش را به‌نفع آنان و روم ! مصادره نمايند . ولى « توركيماد » نيازى به سفارش و توصيه نداشت ، او از كسانى بود كه هر كجا گام مىنهاد ، ديگر سبزه‌اى در آنجا نمىروييد ! .\r\nكارلتون كوفن مىگويد : « توركيماد از صداى شكستن استخوانهاى مردم و درد و رنج آنها خوشحال و مسرور مىگرديد . اگر در آن وقت\r\n\r\n","description":"","footnote":"","page_name":" 576 ","page_number":80},
  {"content":"\r\n\r\nكسى مىخواست از همسايه خود انتقام بگيرد ، كافى بود كه به آهستگى در گوش اين‌گروه بگويدكه فلانى « كافر » است ؛ بلافاصله و به‌سرعت « كافر » را به زندان مىفرستادند و شكنجه‌مىدادند و سپس‌حكم‌مىكردندكه اورا بسوزانند و در آن هنگام كه آتش به‌كار خود مشغول مىشد ، داوران انگيزيسيون بر دارايى وى دست مىيافتند و سهمى از آن را براى خود برمىداشتند و بقيه را به روم « 1 » مىفرستادند ، ولى اگر يكى از افراد مرتكب قتل مىشد و مقدارى پول يا مال به رم مىپرداخت ، او از هر گونه كيفرى آزاد بود ! » « 2 »\r\nيكى از مردم اسپانيا به‌نام « بيشو » بسيار ثروتمند بود ، « توركيماد » او را متهم به بىدينى كرده و به دادگاه كشاند و سپس به آتش انداخت و بر ثروت كلان و همه دارايى و مايملك وى تسلط يافت ، ولى به همسر وفرزندان او چيزى نرسيد و آنان در خيابان‌ها به گدايى پرداختند . آنگاه ملكه به « مهربانى » و عطوفت‌نيست به اين خانواده تظاهر نمود و به‌ميزان يك در هزار از دارايى غارت شده پدر شهيد را به آنان احسان ! كرد و بقيه ثروت آن مرد را « توركيماد » بر دارايى بىحساب خود افزود .\r\nدر اين ميان ، روم متوجه مىشود كه ملكه اسپانيا بيش از آنكه « حق » ! وى بوده ، از ثروت اين مرد و املاكش بهره‌مند شده است ، و براى تحقيق و بررسى موضوع و ارزيابى سهم روم از اين ثروت ، نماينده مخصوصى را به اسپانيا مىفرستد ولى ملكه كاملًا با راه سازش با نماينده مخصوصى آشنا بود . . . مقدار زيادى از ثروت غارت شده را به نماينده مخصوص مىبخشد ، و او در گزارشى كه به روم مىفرستد ،\r\n\r\n\r\n","description":"","footnote":"\r\n( 1 ) . رم مركز پدران روحانى مسيحى است !\r\n( 2 ) . به كتاب كارلتون كوفن ص 30 رجوع شود\r\n","page_name":" 577 ","page_number":81},
  {"content":"\r\n\r\nمىنويسد : بودجه دادگاه‌هاى تفتيش عقايد از اين راه تأمين مىشود ! « 1 »\r\nقيصر و ملكه اسپانيا به همراهى توركيماد مقدس ! هزاران نفر را به‌آتش انداختندو خاكستر كردند و ثروت و دارايى و املاك آنان را تصرف نمودند و چون در « تاراگونا » اسقف پاكى بر ضد اين تبهكارىها قيام كرد ، توركيماد مقدس ! او را هم بلافاصله در آتش سوزانيد .\r\nمسئله آزادى وجدان ، آزادى انديشه و آزادى گفتار و كردار ، در اسپانيا كيفر سختى داشت و سرانجام آن مرگ در آتش بود .\r\nاز رسوم رايج اسپانيا در آن روزگار ، اين بود كه اگر كسى در معرض اتهام قرار مىگرفت ، مىبايست مقدارى از دارايى خود را به كسانى بدهد كه او را متهم ساخته‌اند و يا از او بازپرسى خواهند كرد ، زيرا آنان وقت خود را در راه اثبات اتهام او تلف كرده‌اند ؟ ! . و اگر كسى محكوم به مرگ مىگرديد ، رسوايى و ننگ ، دو بهره ابدى براى فرزندان وى مىشد ولى چون دادگاه تفتيش عقايد پدران روحانى ، با مهر و عاطفه است ، اين فرزندان را به‌عنوان برده و بنده مىفروخت !\r\nاين مهر و بخشش انگيزيسيون ، با مهر و عاطفه معاوية بن‌ابوسفيان در آن هنگام كه به تبهكار پست « بسر بن ارطاة » افتخار مىدهد كه پيروان و شيعيان على بن ابيطالب را در جزيرةالعرب به قتل برساند . و يا دو فرزند خردسال و بىگناه عبيدالله بن عباس را مىكشد و سپس « ابن‌عباس » را دعوت مىكند كه با وى هم غذا شود و به او اظهار تفقد مىنمايد و از كشته‌شدن كودكانش ابراز تأسف مىكند ! ، چه شباهتى دارد .\r\nو اين مهر و عطوفت ، چه همانندىاى با مهر و عاطفه هارون‌الرشيد\r\n\r\n\r\n","description":"","footnote":"\r\n( 1 ) . همان منبع ، ص 30\r\n","page_name":" 578 ","page_number":82},
  {"content":"\r\n\r\nدر آن هنگام كه ، حال و وضع « برمكى » ها را به‌ياد مىآورد . او پس از آنكه همه آنان‌را ، اعم‌از كوچك و بزرگ ، نابود ساخت و املاك و دارايى آنان را مصادره نمود و به خزانه « قصر خلافت ! » افزود ، از بلايى كه به‌دست خود او بر سر آنها آمده بود ، گريست ! و ظاهراً اين رنگ و شكل جالب از مهر و عاطفه ! مخصوص كسانى است كه خود را « خليفه خدا » يا « سايه خدا » در روى زمين قلمداد كرده‌اند ! .\r\n* * * اگر در اسپانيا مردى به دادگاه كشانيده مىشد و پس از صدور حكم اموال او مصادره مىگرديد و سپس ثابت مىشد كه او بىگناه بوده است و البته خيلى كم بود كه بىگناهى كسى ثابت گردد ! « 1 » انگيزيسيون ، چيزى از ثروت مصادره شده را به او پس نمىداد ، و علت آن يك امر به‌اصطلاح « الهى و خدايى » بود « 2 » و آن اينكه اگر انسان پس از ثبوت بىگناهى ، فقير و بىنوا به‌سر برد ، به عالم فرشتگان و ملكوت آسمان‌ها نزديك‌تر خواهد بود ، چون فقر و بينوايى موجب مىشد كه او فردى فروتن و متواضع گردد ! .\r\nولى آن گروه از مردم كه محكوم به‌اعدام مىشدند ، مىبايست كه در آتش بسوزند و اين مراسم « انسان‌سوزى » را امپراطور و ملكه و اشراف و نجبا و كاردينال‌ها و اسقف‌ها و كشيش‌ها و توده انبوهى از مردم تماشا مىكردند چنان كه قبلًا نيز اشاره شد اين عاليجنابان\r\n\r\n\r\n","description":"","footnote":"\r\n( 1 ) . به قول يكى از روحانيون مسيحى كه با انگيزيسيون مخالف بود : « اگر پطرس و پولس رسول هم به اين ديوان احضار مىشدند ، مشكل مىتوانستند برائت حاصل كنند » ! م\r\n( 2 ) . قبلًا نيز اشاره شد كه كشيشان و پاپها براى نيكو جلوه‌دادن اعمال خود ، آنها را « امر الهى » و « حق الهى » قلمداد مىكردند تا از نادانى مردم سوءاستفاده كنند . م\r\n","page_name":" 579 ","page_number":83},
  {"content":"\r\n\r\nهمراه كاروان بزرگى كه « گمراهان و بىدينان » را مىبرد ، به‌سوى ميدان آتش مىرفتند .\r\nاطراف بىدينان ! را هم گروه‌هايى از كشيشانى مىگرفتند كه لباس‌هاى بلند خود را مىپوشيدند و تاج‌ها و مدال‌ها و شمعدان‌هاى خود را حمل مىكردند ، ولى بر گمراهان و زنديقان ، پيراهن‌هايى مىپوشانيدند كه بر آنها عكس شياطين و اهريمنان با سم و دم‌وشاخ نقاشى شده بود ! و دهان آنان را با گدازهء آتش مىبستند تا سخنى به زبان نياورند .\r\nو از پشت سر ، زمامداران ، قضات ، نجبا ، اشراف ، كاردينال‌ها و امپراطور و ملكه اسپانيا راه مىرفتند . و هنگامى كه كاروان به جايگاه مخصوص آتش‌زدن « گمراهان و بىدينان » مىرسيد ، يكى از كشيشان مىايستاد و سخنرانى مىپرداخت . . . پاپ را تمجيد و تقديس مىنمود و به بىدينان و زنديقان را ناسزا مىگفت و آنان را سگها ، حيوانات درنده ، مارهاى سمى خطرناك ، دشمنان خدا و انسان مىناميد كه همگى سزاوار سوختن هستند ! در گوشه ديگر ، پدران روحانى و راهبان كتاب مقدس خود را مىخواندند ! .\r\nرئيس دادگاه تفتيش عقايد ، به آن كسى كه گمراهان و زنديقان را به كُنده و زنجير بسته بود و براى سوزاندنشان هيزم را آماده مىكرد ، مىگفت :\r\nبا آنان خوشرفتارى كن ! .\r\nو آنگاه آتش زبانه مىكشيد و مردم بدبخت را به بدترين وضع ، در كام خود فرو مىبرد و سپس امپراطور و ملكه و پدران روحانى بر املاك آنان مسلط مىشدند و فرزندانشان را طرد مىكردند تا در خيابان‌ها به گدايى بپردازند و بدين‌ترتيب بود كه سراسر سرزمين\r\n\r\n","description":"","footnote":"","page_name":" 580 ","page_number":84},
  {"content":"\r\n\r\nاسپانيا را گروه‌هاى ژنده‌پوشى پر ساخت كه در خيابان‌ها پرسه مىزدند و كسى يا مكانى براى پناه‌بردن نداشتند ، زيرا يكى از بزرگترين گناهان در آن زمان ، آن بود كه انسان به فرزندان بدبخت اين گمراهان و بىدينان پناه دهد . سرانجام توركيماد ملعون و كثيف مرد ، تا پست‌فطرت ديگرى به‌نام « ديزا » در اسپانيا جايگزين او شود و از همينجا بود كه دادگاه‌هاى تفتيش عقايد ، همچنان و به‌طور شبانه‌روزى ، به‌كار خود ادامه مىدادند و مرد و زن را به‌همراهى آزادى و حقوق انسانى و عدالت ، خُرد و نابود مىكردند « 1 » .\r\nدر موقع بازپرسى از قربانيان ، داوران دادگاه‌ها ، لباس‌هاى سياه و تيره مىپوشيدند و بر سر خود كلاه‌هاى سياه و مخروطى شكل و درازى مىگذاشتند و چهره‌هاى حيله‌گر خود را در زير نقاب‌هاى سياهى پنهان مىساختند كه فقط دو سوراخ داشت و از آن ميان گوشه چشم‌هاى كينه‌توز و شرربارشان هويدا مىشد ! . « 2 »\r\nمسخره است كه همه اينها را به‌نام تحقق بخشيدن به « عدالت الهى » در روى زمين ! ، انجام مىدادند ! ! .\r\nو انگليسىها هم قهرمان فرانسه « ژاندارك » را كه فقط 19 سال داشت ، به اين علت به آتش كشيدند كه او « زنديق ، مرتد ، كافر ، بت‌پرست و جادوگر » بود !\r\n\r\n\r\n","description":"","footnote":"\r\n( 1 ) . مدرك سابق ، صص 32 - 35\r\n( 2 ) . اين قيافه‌ها بىشباهت به عكس اهريمن‌هايى نبوده كه پدران روحانى عكس دم‌دار و شاخدار آنها را بر روى پيراهن « گمراهان » نقاشى مىكرده‌اند ! م\r\n","page_name":" 581 ","page_number":85},
  {"content":"\r\n\r\n\r\nسپيده‌دم آزادى\r\nاز شگفتىهاى مسئله صفات و نام‌ها ، آن است كه دزدان و نادانان و مردم بىثمر ، لباس‌هاى نيكوى آن را بر خود مىپوشانند و لقب‌هاى بزرگى و شرافت و پشتيبانىهاى معنوى از آنان را براى خود به‌كار مىبرند و در ميان تاريكىهاى خود ، آهسته‌آهسته گام برمىدارند تا به سرچشمهء تابش نور ، آنجا كه متفكران و ادبا و نويسندگان بزرگان واقعى خلق هستند قدم بگذارند ، تا با چنگال‌هاى پست خود ، كم‌كم آن گروه قليل را بدرند و متلاشى سازند و با كمال حماقت و نادانى و بىخردى لقب « گمراهان » را بر آنان بگذارند ! .\r\n. . . و بدين‌ترتيب ، قرون وسطى به‌طور كلى دوران سياه و ستم‌زايى بود . و جامعه قرون وسطى ، جامعه فئوداليتهء طبقاتى بود كه در فئوداليسم و امتيازات طبقاتى غوطه مىخورد . و به‌شدت تمام به تعصب جاهلانه ادامه مىداد و هرگونه آزادى در گفتار را طرد مىكرد و از هرگونه گرايشى به‌سوى كار آزاد جلوگيرى مىنمود .\r\nجامعه قرون وسطى ، جامعه‌اى بود كه انسان را از حق خود در نان\r\n\r\n","description":"","footnote":"","page_name":" 582 ","page_number":86},
  {"content":"\r\n\r\nبازمىداشت و انديشه آزاد و عقيده آزاد را بر او تحريم مىكرد و با كشتار و سوزانيدن ، براى طلب نان و آزادى كيفر مىداد و كوچكترين رحم و اغماضى را هم در كيفر نمىشناخت و بدين‌ترتيب ، بشريت اين قرون ، در اين زمينه ، كمتر و پايين‌تر از تمدن بشرى در قرون قديم بود .\r\nولى آيا اين سياهىها و تاريكىها ، خالى از جرقه‌ها و شهاب‌هايى بود كه در ميان ظلمت شديد بدرخشند و سياهىها را ، ولو براى مدتى از بين ببرند ؟ .\r\nآيا انسان در اروپا به‌طور مطلق به بدبختىهاى ناشى از امتيازات طبقاتى و فئوداليسم و تعصب احمقانه تسليم گرديد ؟\r\nآيا زندگى در ميان زندگان خاموش شد و شعله آن نابود گشت و در نتيجه زندگى متوقف گرديد و مردم نيز بىحركت ماندند و هيچ فردى در راه حق انقلابى به‌پا نكرد و هيچ عصيانگرى بر بىشرمى و ستم نشوريد ؟\r\nآيا حلقه‌هاى زنجيرى كه از به دو پيدايش انسان اجتماعى تا اين‌دوران از تاريخ بشر ، با نور انديشه‌ها و دل‌ها به‌هم پيوند داده شده و با قربانىها و خون و فداكارىها تحكيم يافته بود ، از هم گسست ؟\r\nآيا راه‌هاى شرافتمندانه‌اى كه انسان پيشين ، به‌خاطر استقلال برادر خود در آينده ، رفته بود تا به او نشان دهد كه او هم « انسان » است و داراى حقوقى است كه بايد آن را با سرسختى و اصرار مطالبه نمايد ، بسته شد و از بين رفت ؟\r\nنه ، هرگز ! زندگى خاموش نگشت . انسان هم هيچوقت تسليم نشد و راه‌هاى شرافتمندانه در همه دل‌ها و انديشه‌ها نابود نگرديد . بعضى از محافل ، در ميان ملت‌هاى اروپايى كوشش‌هاى بزرگى به‌كار بردند كه فكر آزادى در اين قرون را تحكيم بخشيد و در بنيانگذارى انقلاب\r\n\r\n","description":"","footnote":"","page_name":" 583 ","page_number":87},
  {"content":"\r\n\r\nبزرگ انسان در سال 1789 شركت نمود ، ولو اينكه پيش از آن تاريخ نتوانست به هدف نهايى خود برسد .\r\nبعضى از محافل در ميان ملل اروپايى كوشش‌هايى به‌جا آوردند تا از شر هزار گونه كابوس و اختناق آزاد شوند و اين كوشش‌ها در زمان خود بيشتر از يك شكل به‌خود گرفتند و بيشتر از يك راه را پيمودند كه از آن جمله بود : كينه پنهانى همگانى كه جز با دشمن داشتن ستمكاران و بدگويى به آنان ، رهايى از آن امكان نداشت و از آن جمله بود : عصيان فردى يا دسته‌جمعى در صفوف بردگان و تابعين و نوكران اربابان ، كه با سركوبى و قلع‌وقمع آنان پايان مىيافت . و از آن جمله بود : انقلاب‌هاى همه‌جانبه‌اى كه دهقانان و طردشدگان و شكنجه‌ديدگان در روى زمين آنها را به‌پا مىداشتند و بدين‌وسيله قوانين اين دوران‌ها و اصول و برنامه‌هاى ارباب‌ها را از بين مىبردند ، ولى سپس خودشان هيزم آتش آن و آتشگيره دوزخ آن مىگشتند ! .\r\nو از آن جمله بود : آشوب‌هايى كه بعضى از راهبان شرافتمند بر ضد زمامداران ستمكار و پدران روحانى متنفذ برپا مىكردند . و يا افكارى كه در تاريخ اين قرون جلوه‌گر مىشد و در اين نقطه يا آن نقطه قاره اروپا به‌ظهور مىپيوست و به شكل عباراتى در مىآمد كه در آينده شكل قانون به خود مىگرفت و هواداران و صاحبان آن افكار با كمال شجاعت اعلان مىداشتند كه كجىها را بايد اصلاح كرد ! .\r\nپس عجيب نيست كه قيصرهاى اين دوران و همكاران نادانشان و تبهكاران و آنهايى كه پشت پرده دفاع از دين مخفى شده بودند ، قوانين دهشتناكى را براى از بين‌بردن اين متفكران پس از شكنجه دادنشان وضع كنند ، زيرا فرد متفكر هرگز از ستمكار نمىهراسد و\r\n\r\n","description":"","footnote":"","page_name":" 584 ","page_number":88},
  {"content":"\r\n\r\nفرد دانشمند هرگز تسليم جاهل و نادان نمىشود و ارزش واقعى انسانيت را نيرنگ‌هاى حيله‌گران و بىارزشى بىعرضگان و مردم حقير دو رو و منافق نمىتوانند از بين ببرد ! .\r\nو از شگفتىهاى مسئله صفات و اسماء ، آن است كه دزدان و نادانان و مردمان بىثمر ، لباس‌هاى نيكوى آن را مىپوشيدند و لقب‌هاى بزرگى و زمامدارى و شرافت و پشتيبانىهاى معنوى از آنان را براى خود به‌كار مىبرند و در ميان تاريكىهاى خود ، آهسته‌آهسته گام برمىدارند تا به سرچشمه‌هاى تابش نور ، آنجا كه متفكران و ادبا و نويسندگان و صاحبان كار شرافتمندانه و اخلاق استوار و عقل كامل و قلب مهربان هستند قدم بگذارند ، تا با چنگال‌هاى پست خود ، كم‌كم آن گروه قليل را از هم بدرند و پاره كنند و با كمال حماقت و نادانى و بىخردى ، لقب « گمراهان » و « زنديقان » را بر آنان بگذارند ! .\r\nو به‌همان اندازه كه باند تبهكاران بىخرد مورد نفرت مردم بوده و در اين دوران‌ها پست بودند ، گمراهان ! در دل‌هاى آنان جاى داشتند و نور انديشه‌ها و صفا و پاكى وجدان‌ها و زيبايى صفحه تاريخ بودند ! . . . آرى ، آنان گمراهان بودند ! .\r\nدر آن هنگام كه امپراطورهاى اروپا ، در قرون وسطى به تعقيب زنديقان و گمراهان و مصادره املاك و زندان نمودن و شكنجه‌دادن و سپس سوزانيدن مىپرداختند ، اين صداى يكى از زنديقان از دهقانان « نرماندى » فرانسه و از شاعران است ؛ نويسندگان ، اين سرود را مىخواندند كه امروز هم صداى آن در گوش ما طنين‌انداز است :\r\n« ما مردمى همانند آنها هستيم !\r\nخلقت ما مانند آنان است !\r\n\r\n","description":"","footnote":"","page_name":" 585 ","page_number":89},
  {"content":"\r\n\r\nو جسم و بدن ما نيز چون آنان است ! « 1 »\r\n« و دل‌هاى پاكى داريم كه برتر از آن است كه آنان دارند » .\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، از داستان شعر سرخ ! .\r\n« كميت اسدى » شاعر معروف شيعه هم در قصيده « لاميه » خود تبهكاران بنىاميه را به‌شدت تقبيح نموده و خاندان پيامبر را تقديس مىكند .\r\nاشعار او توسط دوست عزيزم « شيخ محمد حسين بهجتى » شفق به‌فارسى ترجمه شده و بر قالب شعر فارسى درآمده است كه ما فقط چند بيت از ترجمه آن را متناسب موضوع كتاب در اينجا نقل مىكنيم .\r\nمطلع قصيده كميت چنين است :\r\n الاهل عم فى رايه متامل * و هل مدبر بعد الاسائة مقبل \r\nو شعر « شفق » چنين :\r\n تردامنان كه هر عمل ناسزا كنند * روزى شود كه پشت به راه خطا كنند ؟\r\nآزادى و شهامت و بينش چه‌شدكه خلق * بر خويش « دزد قافله » را رهنما كنند ؟\r\nكو مردم مبارز و سرباز و بى هوس * تا انقلاب دامنه‌دارى به‌پا كنند ؟\r\nداريم پرسشى زبزرگان خير ه سر * ما را دهند پاسخ و كم ادعا كنند :\r\nما هر دو چون هميم به گوهر ، پس از چه روى * ما را به‌پاى منفعت خود فدا كنند ؟\r\nاين فرق بهر چيست كه ما لخت و بينوا * و آنها كشند باده و عيش و نواكنند ؟\r\nآنها چو گاو فربه و ما لاغر و ضعيف * كى ناز پروران به ضعيف اعتنا كنند ؟\r\nبر منبر از صواب و صداقت زنند دم * ناآمده فرود ، هزاران خطا كنند !\r\nاز خون مسلمين شكم خود بياكنند * وز قطع شاخه‌اى ز درختى ابا كنند ! \r\n( م )\r\n","page_name":" 586 ","page_number":90},
  {"content":"\r\n\r\nگمراهان به‌طور كلى ، مردمى شرافتمند و با انديشه بزرگ و از عصيانگران بر ستمگرىها و از هواخواهان آزادى و تقبيح‌كنندگان آزار و شكنجه و كشتار ، و از كسانى بودند كه زنجير « زيربناى اعلاميه حقوق بشر » با خون آنان پيوند يافته است .\r\n« فرانسوا ويللون » شاعر بزرگ فرانسوى ، يكى از قهرمانان دوستى و آزادى در تاريخ بشرى ، در قانون و قاموس سياهپوشان و صاحبان تاج و عصا در قرون وسطى ، يك گمراه به‌شمار مىآمد . و به همين علت هم بود كه از نظر قانون ! مطرود گشت و در هيچ نقطه‌اى براى او جايى پيدا نبود و بر ضد او بيشتر از شصت حكم صادر گرديد كه هر كدام مربوط به تبعيد ، زندان ، حبس ابد ، شكنجه ، كشتن با شمشير و سوزانيدن با آتش بود ! ولى او از چنگ نيرنگ‌بازان گريخت و همچنان اصول دوستى و آزادى و مساوات را در ميان مردم گسترش داده و تعصب را با همه رنگ‌هايش ، كوبيد . او همچنان به قيام عدالت و زندگى بر ضد ستم و مرگ ، مىخواند تا آنكه عمر كوتاه وى ، در عنفوان جوانى ، در سى و چهارمين سال زندگى ، به‌پايان رسيد !\r\n* * * در اواخر قرن دوازدهم در قسمت اشغالى بريتانيا در فرانسه ، دو متفكر اصلاح‌طلب پا به ميدان گذاشتند . يكى از آنان « امورى بيناوى » بود و ديگرى « داود دنيانتى » نام داشت كه شاگرد و رفيق « بيناوى » به‌شمار مىرفت . اين دو مرد متفكر ، تعليمات پدران روحانى را كه هدفشان بىخبرى توده مردم از حقوق خودشان در آزادى فكر و آزادى زندگى بود و اينكه فرزندان خلق همچنان بردگان پدران روحانى و اشراف و بزرگان و بىعرضگان باشند ، به‌شدت مورد حمله قرار دادند .\r\n\r\n","description":"","footnote":"","page_name":" 587 ","page_number":91},
  {"content":"\r\n\r\nواكنش پدران روحانى در قبال اين دو ، آن بود كه به سرعت دادگاهى تشكيل دادند كه آن دو و پيروانشان را يك جا محاكمه كنند . البته حكم بدون چون‌وچرا ، و كيفر هم سخت و قاطع بود و هواداران اين دو مرد ، به‌سوى ميدان آتش ، سوق داده شدند ! ولى خود آن دو مرد مصلح و متفكر براى رهايى از چنگال پدران روحانى فرار كردند . اما انتقام‌گرفتن پدران روحانى در اين قرون خيلى وسيعتر از آن بود كه زنده يا مرده يك انسان بتواند از چنگال آنان بگريزد . آنان در انتظار مرگ اين دو مرد شرافتمند نشستند و پس از مرگ ، قبر آنان را شكافته و جنازه‌شان را آتش زدند ! .\r\n* * * بايد اعتراف كرد كه ما در جرگه اين « گمراهان » و « زنديقان » گروهى از خود پدران روحانى را مىيابيم كه در حصارهاى زمان و مكان خودشان در راه اصلاح مىكوشيدند ، ولى هيچ‌كدام از اين گروه كاهنان شرافتمند ، از سرنوشت دردناكى كه براى آنان و ديگر اصلاح‌طلبان و صاحبان عقيده و نظريه آزاد ، رقم زده شده بود ، رهايى نيافتند .\r\nپيشرو اين مردان بىنظير ، راهب و فيلسوف ايتاليايى جوردانو برونو است كه با تعليمات پدران روحانى مسيحى در مخالفت با علم و فرهنگ ، مبارزه نمود و از دانش و آزمايش‌هاى علمى هوادارى كرد ؛ چنان كه از آزادى فكر و اظهار عقيده هم پشتيبانى نمود ، و سرانجام به بىدينى و گمراهى متهم گشت و در شهر رم به‌آتش كشيده شد !\r\nهمچنين دكتر جان ويكليف راهب انگليسى كه در زمان خود از\r\n\r\n","description":"","footnote":"","page_name":" 588 ","page_number":92},
  {"content":"\r\n\r\nطرفداران و مبلغين آزادى بود . « ويكليف » مردى پاك و شرافتمند و نيرومند از نظر اخلاق و انديشه و دوستدار و هواخواه ملت بود . او در دورانى كه انگلستان در ظلمت و تاريكى قرن چهاردهم فرو رفته بود ، افكار و نظريات خود را به‌مردم عرضه داشت . از جمله افكار او اين بود كه مردم بايد خودشان مستقيماً و بدون واسطه پدران روحانى ، از تورات آگاهى يابند و مىگفت : اين پدران روحانى در رفاه به‌سر برده و به خوشگذرانى و فسق و فجور مىپردازند ، در صورتى كه مردم بيچاره در دوزخ فقر و بدبختى هستند .\r\nپدران روحانى مىخواستند كه در انگلستان چيزى به‌نام « افكار عمومى » وجود نداشته باشد ، ولى او مىخواست به افكار مردم احترام گذاشته شود . وى سپس اعلان نمود كه پاپ هم مانند همه افراد بشر است و همانند ديگران اشتباه مىكند و بايست چون مردم ديگر با او رفتار شود و سپس اعلام داشت كه آموزش خواندن به عموم مردم ، يك امر ضرورى است . . .\r\nمردم كم‌كم پيرامون او گرد آمدند و تعليمات او را اخذ كردند و مىخواستند كه اگر رجال دينى اجازه دهند ، گفته‌ها و تعليمات او را به‌مورد اجرا بگذارند . و خود وى شروع به ترجمه تورات به زبان انگليسى نمود تا مردم زودتر بتوانند آن را بخوانند !\r\nدر قبال اين « گناهان » پدران روحانى ادعا كردند كه « ويكليف » كافر و زنديق و گناهكار است و بايد در آتش سوزانيده شود . او را محاكمه كردند ولى جرأت نيافتند كه او را بسوزانند چون « آن » دختر پادشاه\r\n\r\n","description":"","footnote":"","page_name":" 589 ","page_number":93},
  {"content":"\r\n\r\n« بوهم » « 1 » كه به‌زودى همسر ريشار دوم پادشاه انگلستان مىشد از او پشتيبانى مىكرد . آنگاه چنين تصويب نمودند كه گزارش امر را به جانب پاپ بفرستند . پاپ به او دستور داد كه به‌نزد وى برود و در مقابل او قرار گيرد . او فهميد كه در چنين وضعى رفتن به نزد پاپ زندگى وى را به‌خطر خواهد انداخت و از رفتن نزد پاپ و پذيرفتن دعوت وى ، خوددارى نمود .\r\nدكتر ويكليف دوست بزرگى داشت به نام جفرى چاوسر كه شاعر بود و او را در مبارزه به‌خاطر آزادى ، با تمام نيرو و اصرار تقويت مىكرد . اين شاعر بسيار هوشمند و نكته‌سنج و باريك‌بين و حساس بود و « آن » دختر پادشاه « بوهم » از دوستان مورد توجه وى به‌شمار مىرفت و از جمله زنانى بود كه از او مىخواستند كه درباره آنان غزلى بسرايد ! و او از همه اين شرايط و اوضاع ، در تأييد و يارى « ويكليف » براى دفاع از آزادى استفاده مىنمود .\r\nپدران روحانى و اشراف از اينكه نمىتوانستند « ويكليف » را از بين ببرند و تعليمات وى مرتب در بين مردم گسترش مىيافت و در دل‌هاى توده جاى مىگرفت ، بسيار خشمناك بودند . . . و خشم آنان در آن هنگام فرو نشست كه پس از آنكه چهل سال از مرگ وى مىگذشت گورش را شكافتند و استخوان‌هاى او را درآورده و آتش زده خاكستر ساختند ! .\r\n* * * ولى اگر آنان نتوانستند « ويكليف » را زنده بسوزانند ، توانستند\r\n\r\n\r\n","description":"","footnote":"\r\n( 1 ) .  emehoB  قسمتى از چكسلواكى است كه پايتخت آن پراك است . م\r\n","page_name":" 590 ","page_number":94},
  {"content":"\r\n\r\nشاگرد او دكتر جان هيس را بسوزانند . زيرا اين مرد كه راهبى از « بوهم » بود ، بر ضد زندگى فاسد و دروغينى كه رفقاى وى آن را حمايت مىكردند ، قيام كرد و ناشر تعليمات « ويكليف » شد و خواستار اجراى آن در سرزمين خود گرديد .\r\nاعضاى باند پدران روحانى دور هم جمع شده و گفتند كه اين راهب « كافر و گمراه و زنديق » است . اسقف شهر كه مرد بيسوادى بود به پاپ گزارشى فرستاد و وضع اين مرد را در آن شرح داد و پاپ دستور داد كه : بايد اين راهب از حد خود تجاوز نكند و براى مردم با زبان لاتينى « 1 » نه زبان محلى ، كه مردم آن را مىفهمند ، سخن بگويد و وعظ كند ، ولى راهب از حد خود پا را فراتر نهاد . و در نتيجه محكوم به مرگ گرديد و در ششم تموز 1415 ، مردم از هر سو جمع شدند تا\r\n\r\n\r\n","description":"","footnote":"\r\n( 1 ) . اگر پدران روحانى مسيحى در گذشته براى بىسواد نگه‌داشتن مردم مىكوشيدند و مىخواستند كه زبان محلى و ملى مردم در كليساها و در مواقع وعظ ! به‌كار نرود ، اكنون نيز با كمال نيرو مىكوشند كه « خط لاتينى » را جانشين خطوط ملى هر كشورى بنمايند تا آن را هر چه بيشتر از فرهنگ و آثار تاريخى و مدارك مذهبى خود دور كنند .\r\nپدران مسيحى در قاره سياه ، به مردم بومى خط لاتينى را تعليم مىدهند تا هرگونه شخصيت و استقلال ملى آنان را از بين ببرند . در كشورهاى اسلامى هم مىكوشند كه با جانشين ساختن خط لاتينى به‌جاى خط اسلامى توده‌هاى مسلمان را از اسلام و قرآن دور سازند .\r\nطبق نوشته دكتر خالدى و دكتر فروخ در كتاب التبشيرو الاستعمار ، چاپ دوم بيروت ، ص 225 به بعد ، پدران روحانى در لبنان و سوريه و كشورهاى عربى خواستار تغيير خط هستند و به همين منظور كتاب‌ها و مقالاتى هم منتشر ساخته‌اند .\r\nدر ايران هم متأسفانه ايادى استعمار و نوكران بيگانه ، در لباس علم و فرهنگ زمزمه تغيير خط را هر چند يك‌بار ساز مىكنند ، تا مردم مسلمان ايران را ، همانند مردم مسلمان تركيه از كتب و آثار اسلامى دور ساخته و به غرب و مسيحيگرى نزديكتر سازند ، ولى ما اميدواريم كه اين گروه هرگز به آرزوى خود نرسند و استقلال مردم ما شكوفا گردد . . . م\r\n","page_name":" 591 ","page_number":95},
  {"content":"\r\n\r\nسرنوشت دردناك هيس « كافر و گمراه و زنديق » را كه سوختن در آتش بود ، تماشا كنند .\r\nقبل از آتش‌زدن هيس ، گروهى از اسقف‌ها ايستادند و به سخن‌پردازى در توصيف و تمجيد پاپ پرداخته ناسزاها و لعنت‌ها و نفرين‌هاى گوناگونى بر سر و روى « كافر » ريختند « 1 » و او را مسخره كرده و با صداى بلند ، قهقهه زنان ، خنديدند و سپس بر سر وى پارچه‌اى به‌شكل كلاه گذاشتند كه بر روى آن عكس شيطان‌ها و اهريمن‌هايى را كشيده بودند كه زادهء خيال پردازىهايشان بود ، و بر روى آن كلمه « كافر » را نوشته بودند ! .\r\nو آنگاه آتش را روشن كردند ! .\r\n* * * از اين نيكوكاران راهب هلندى هرمان‌فان ريزويك بود كه در سال 1512 ميلادى به‌اتهام گمراهى و زندقه در شهر لاهه پايتخت هلند سوزانيده شد .\r\nگمراهى او از اينجا شروع شد كه او عقايد استاد عقل بشرى\r\n\r\n\r\n","description":"","footnote":"\r\n( 1 ) . پس از آنكه تشريفات اعدام انجام مىيافت و ناقوس كليسا به‌صدا در مىآمد ، كشيش‌هاى مشعل به‌دست دور اسقفى را مىگرفتند كه مىبايست صيغه لعن را بخواند ! . قسمتى از متن صيغه ! لعن از اين قرار بود : « هر جا هستند در تمام ساعات ، چه روز و چه شب ، چه در خواب و چه در بيدارى ، از فرق سر تا قدم ، به لعنت خدايى گرفتار باشند . به‌خواست خداى پدر از چشم كور و از گوش كر و از دهان لال بشوند و زبانشان به‌كام بچسبد و دستشان به چيزى نرسد و پايشان حركت نكند و تمام اعضاء بدنشان به لعنت گرفتار آيد . چه به‌پا ايستاده ، چه به زمين نشسته و چه دراز كشيده باشند خدا آنها را لعنت كند . به‌خواست خدا با سگ و خر مدفون شوند ! و گرگ‌هاى درنده آنان را بدرند ! ! از : تاريخ قرون وسطى » ، آلبرماله ، ج 2 ، ص 315 چاپ تهران .\r\nراستى ملاحظه مىفرماييد كه پدران روحانى چقدر دلسوز مردم بودند ؟ - م\r\n","page_name":" 592 ","page_number":96},
  {"content":"\r\n\r\nارسطو را به‌ديده تحسين مىنگريست و عقايد شاگرد او ، فيلسوف عربى ، ابن‌رشد را بزرگ مىداشت و در مسئله هستى و وجود ، پيرو نظريه اين دو فيلسوف به‌شمار مىرفت ! .\r\nاين راهب ، نخست قاضى دادگاه‌هاى تفتيش عقايد انگيزيسيون در شهر لاهه بود ، ولى چون با فلسفه ابن‌رشد آشنا شد ، به مباحث آن ايمان آورد و نظريه خود را ابراز داشت . بزرگداشت آزادى تفكر و انديشه در نزد او به مرحله‌اى رسيد كه در برابر دادگاه تفتيش عقايد كه براى محاكمه او تشكيل شده بود نظريه ارسطو و شاگرد او ابن‌رشد را تقديس نمود ! . . . « 1 » و گفت : « ارسطو و سپس ابن‌رشد دانشمندترين مردم هستند و اين دو به حقيقت نزديكتر بوده‌اند و من به‌وسيله آنان هدايت يافته و نور حق را ديده‌ام ! » . . .\r\nو راهب بزرگ به آتش انداخته شد ! .\r\n* * * تعداد گمراهان چنان كه پدران روحانى مىپنداشتند روزبه‌روز زيادتر شد و حمله بر ضد آنان هم شدت يافت و چون تاريكىهاى\r\n\r\n\r\n","description":"","footnote":"\r\n( 1 ) . البته ما آتش‌زدن راهب را كه به‌وسيله همقطاران وى انجام پذيرفت ، كار صحيحى نمىدانيم ولى از نقطه‌نظر فلسفى هم معتقدات ارسطو و ابن‌رشد را نمىپذيريم و آن دو را « دانشمندترين مردم » ! نمىدانيم و براى حفظ امانت در ترجمه ، جملات راهب را به‌فارسى در آورديم و گرنه همين ارسطو بود كه بنا به اعتراف خود مؤلف ، بردگى را براى بردگان « يك امر طبيعى و سودمند » معرفى مىكرد . . .\r\nو اگر راهبى را انگيزيسيون آتش زده است ، اين دليل نمىشود كه ما همه گفته‌هاى وى را هم به‌خاطر مخالفت با انگيزيسيون بپذيريم . . . ارسطو و ابن‌رشد داراى اشتباهاتى هم در مسائل فلسفى بوده‌اند كه اين پانوشت جاى مطرح ساختن آنها نيست ، به كتب فلسفى بايد مراجعه شود . م\r\n","page_name":" 593 ","page_number":97},
  {"content":"\r\n\r\nنادانى و بىخردى همچنان بر سينه قاره اروپا سنگينى مىكرد و طغيان مىنمود ، هيچ ستاره‌اى از ستاره‌هاى آزادى ، مدت زيادى ندرخشيد . و بسيار نادر است كه تاريخ اين قرون از متفكرى سخن بگويد كه از چنگال طبقه حاكمه و رجال دينى رهايى بيابد و شكنجه نشده و يا به‌قتل نرسيده باشد .\r\nولى اراده و خواست زندگى پيروزمند كه بر هر گونه قانون و نيرويى برترى دارد و هرگز سست و تسليم نشده و به‌جاى آزادى به چيز ديگرى راضى نگشته است ، همچنان بر كوشش خود مىافزود و در دل‌هاى نيكوكاران و بزرگمردان به تلاش خود مشغول بود و هميشه آنان را به‌مبارزه سوق مىداد ، و اگر آنان را گروه‌هاى گنهكار و دست‌هاى آلوده از ميان برمىداشت ، در روى زمين افراد ديگرى پيدا شده و جاى آنان را مىگرفتند .\r\nو البته چه بسا روحانيونى كه خود سردمدار آزاديخواهى بودند . چه كه اينان با علم به اينكه مرگ در انتظارشان است ، به مبارزه برمىخاستند . و همچنين در آن برهان روشنى است بر اينكه اگر شما تبهكارى را در اينجا يا آنجا مىيابيد ، بلافاصله در بين آنان پيامبرى را نيز مىبينيد !\r\nاما وضع زندگى هيچ يك از كشيشان « زنديق و گمراه » از نظر زيبايى و جالب‌بودن به پايه وضع زندگى راهب انقلابى و فيلسوف ساوونارولا ، يكى از بزرگمردان تاريخ ، نرسيده است !\r\nاكنون بايد ديد كه داستان اين مرد بزرگ چگونه بوده است ؟\r\n\r\n","description":"","footnote":"","page_name":" 594 ","page_number":98},
  {"content":"\r\n\r\n\r\nپيامبر عصر نهضت\r\n* برادرى در ميان مردم نبايد براساس مذهب يا نژاد استوار باشد ، بلكه بايد بر پايه انسانيّت ريشه‌دار و گسترش يافته‌اى باشد كه هرگونه مكتب و نژادى را زير بال و پر خود جاى مىدهد ! .\r\n* اگر ما به فرض ، بتوانيم در مجلس واحدى اين چهار نفر را يعنى على و معاويه دو شرقى مسلمان و بورژيا و ساوونارولا دو مرد اروپايى و مسيحى را با همه خصلت‌ها و اخلاقى كه هر كدام دارند دور هم جمع كنيم و سپس آنها را به‌حال خود بگذاريم كه با همديگر صحبت كرده و درد دل كنند و بعد از مدتى به نزدشان بياييم و بگوييم : هر كدام از شما ، فردى را كه مىخواهد با او زندگى و برادرى نموده و همكارى كند ، انتخاب نمايد ! چه چيزى را خواهيم ديد ؟ .\r\nبدون شك « على » را مىبينيم كه بر « ساوونارولا » لبخند مىزند و با مهر عميقى به او مىنگرد و دست او را مىگيرد تا ياور وى در راه خير و حق گردد ! . و پاپ بورژيا و معاويهء خليفه ! را مىبينيم كه با يكديگر\r\n\r\n","description":"","footnote":"","page_name":" 595 ","page_number":99},
  {"content":"\r\n\r\nدست ارادت مىدهند . و هر دو با هم ، براى همكارى در راه غارت خلق و برده ساختن مردم و تقسيم سودها و ثروت‌ها ، پيش مىروند ! .\r\nداستان « ساوونارولا » معروفتر از آن است كه در دنياى اروپا يا در محافل فرهنگى هر نقطه‌اى از جهان ، نيازى به بازگويى آن باشد . او به‌طور مطلق سخنورترين خطباى قرون وسطى و يكى از بزرگترين مصلحان اجتماعى در تاريخ بود و در انديشه و احساس نابغه‌اى بىنظير بود و از جمله نوابغى است كه انسان در هر جا كه باشد به آنان افتخار مىكند .\r\nاو در قرون تاريكى ، از همه بيشتر توده مردم را دوست مىداشت و نيكوكارتر و مؤثرتر از ديگران بود . خطر او براى نجبا و اعيان و استبدادگران و تجاوزكاران و بىعرضگان و دورويان هر گروهى ، پىگيرتر و دامنه‌دارتر بود ، ما درباره اين مرد بزرگ ، به جهات زير ، كمى مفصل‌تر از ديگران بحث خواهيم كرد :\r\n1 . گفتار و بحث ما دربارهء مفهوم « انسان » و « آزادى » و « اخلاق » و « دولت » در قرون وسطى ، بدون ترسيم كامل خطوط زندگى « ساوونارولا » و تعليمات و افكار او ، به‌طور روشن و آشكار جلوه‌گر نخواهد شد .\r\nبا بحث درباره « ساوونارولا » سخن را به انگيزه‌هاى خلاق و محرك زندگى همگان در اين قرون ، خواهيم كشانيد . و همچنين با بررسى وضع وى و دشمنانش مسئله دعوت آتشين براى آزادى و زندگى ، از\r\n\r\n","description":"","footnote":"","page_name":" 596 ","page_number":100},
  {"content":"\r\n\r\nيك جهت و دژهاى طغيان و تجاوز سياه از طرف ديگر ، با كمال وضوح براى ما نمايان خواهد شد .\r\n2 . « ساوونارولا » كه به او لقب‌هاى زير را داده‌اند : پيامبر عصر نهضت « 1 » ، استوانه آزادى در قرون وسطى ، نشانه آزادى و انقلاب ، احياگر انسانيت ، و آموزگار نسل‌هاى آينده ، كسى است كه نهضت‌ها و جنبش‌هاى اصلاحى بعد از خود را از لحاظ معنوى حمايت كرده است ، چنان كه بانصوص صريح و آشكار حقوق گوناگون انسان را مشخص ساخت و در ميان تاريكىهاى استبداد و حكومت خودكامه ، سيستم جمهورى دمكراتيك را تحكيم بخشيد و افكار و آراى نوين را در روح اروپاييان تحريك كرد و به مبادى و اصول انقلاب كبير فرانسه نيز كمك و يارى نمود .\r\nآن افكار و آراى جديد ، آماده براى شكل گرفتن در مبادى انقلاب بزرگى شد كه ما به‌زودى اصول آن را ، به‌عنوان ثمرهء همهء قرون ، با اصول على بن ابيطالب مورد مقايسه قرار خواهيم داد .\r\n3 . داستان « ساوونارولا » در مسئله تعصب و همزيستى ، يك حقيقت اساسى را براى ما روشن مىسازد و توضيح مىدهد كه انگيزهء اصلى نشان‌دادن تعصب دينى از جانب زمامداران و پدران روحانى مسيحى به‌دست آوردن سود و منفعت‌هاى مادى و از ميان‌بردن دشمنان سياسى و ساير كسانى است كه مانع راه اين سودپرستان منفعت‌طلب بوده‌اند .\r\nروش زندگى « ساوونارولا » و دشمنانش در اين زمينه ، خاطره\r\n\r\n\r\n","description":"","footnote":"\r\n( 1 ) . لازم به‌يادآورى نيست كه مراد از پيامبر ، پيامبر آسمانى نيست ! م\r\n","page_name":" 597 ","page_number":101},
  {"content":"\r\n\r\nرويدادهاى آن جنگ‌ها و كشتارهاى تاريخ عرب را به ياد ما مىآورد كه گروهى از تاريخ‌نويسان خواسته‌اند بر آنها رنگ دينى يا قبيله‌اى محض بزنند ، در حالى كه در ماهيت خود جنگ به‌خاطر سودهاى مادى و بازارهاى اقتصادى بوده كه جملگى نصيب پادشاهان و بزرگان و همكاران مذهبى آنان بود كه به‌نام نگهدارى و حفظ ايمان و صلاح مؤمنان ! بر آن‌ها چيره شده بودند .\r\nما امروز شديداً به شناخت اين حقيقت نيازمنديم !\r\n4 . داستان زندگى « ساوونارولا » و دشمنانش ، از نظر روح و ماهيت رويدادها ، همانندى كاملى با وضع زندگى على بن ابيطالب و دشمنانش دارد . و آنچه از اين همانندى مورد توجه ما است ، بيان حقيقتى است كه مفهوم آن از قسمت قبلى سرچشمه مىگيرد و آن اينكه : خير و نيكى ، و شر و بدى در هر مكان و زمانى يكى است و آزادى و همچنين فشار و اختناق نيز از يك جنس است و تعصب و گذشت ، چه در اينجا و چه در آنجا ، بين نيكوكاران و بدكاران تقسيم شده است ! .\r\nدر زندگى « ساوونارولا » و دشمنانش ، پاپ نيرنگ‌باز و حيله‌گرى را مىبينيم كه « الكساندر بورژيا » « 1 » ناميده مىشود و در تاريخ به‌عنوان\r\n\r\n\r\n","description":"","footnote":"\r\n( 1 ) . « اسكندر بورجيا » ! ( به‌قول مؤلف ) همان پاپ الكساندر ششم ، بورژيا است كه در قرون شانزدهم شهر « رم » را سرچشمه فساد و تباهى نمود . زندگى اين پاپ « نيرنگ‌باز » همه توأم با فسق و تبهكارى است . و اصولًا وجود او لكه ننگى در تاريخ سياه پاپ‌هاى عاليجناب ! به‌شمار مىرود .\r\n« آلبرماله و ژول ايزاك » در تاريخ قرون جديد ، ج 1 ، ص 92 دربارهء وى چنين مىنويسند : « . . . پاپ‌هاى آخر قرن پانزدهم بيشتر مىكوشيدند كه ثروت خود و خويشاوندانشان را -\r\n","page_name":" 598 ","page_number":102},
  {"content":"\r\n\r\nپاپ حقه‌باز و خودخواه معروف شده كه نسبت به همهء مردم ، دور تر از حقيقت مسيحيت بود و از همه بيشتر آز و حرص و طمع داشت و فقط مىخواست كه قدرت و حكومت يابد و مال و ثروت به‌دست آورد و سرزمين‌هاى زير نفوذ خود و مردم آنها را بين فرزندان و نزديكان خود هر چقدر هم بدسابقه و تبهكار و بىعرضه بودند\r\n\r\n\r\n","description":"","footnote":"\r\n- بيافزايند و اين رسم را به زبان فرانسه نپوتيسم (  emsitopeN  ) قوم‌وخويش پرستى گويند الكساندر ششم ( 1492 - 1503 ) معروف به بورژيا بيش از ديگران پيروى اين رسم كرد و مقام پاپ كه به‌واسطه اعمال او پست و ننگين شده بود بيشتر از پيشتر اعتبار خود را از دست داد » و در صفحه 131 مىنويسند : « . . . زندگانى الكساندر ششم بورژيا ، همه با فسق‌وفجور گذشت » . و درباره فرزند وى در صفحه 68 مىنويسند : « سزار بورژيا يكى از فرزندان پاپ الكساندر ششم ، مظهر تمام عيوب و جنايات اين عصر مىباشد ، قتل‌هايى كه به دست يا به فرمان او انجام يافته از حساب بيرون است ، وى كسانى را كه مىخواست مسموم مىكرد ، سر مىبريد ، خفه مىنمود و يا در آب مىانداخت و از كشتن مقصودش آن بود كه هم دشمن را از بين ببرد و هم از اموال و تركه او چيزى به‌دست آورد » .\r\nمؤلفان تاريخ تمدن غرب و مبانى آن در شرق در ج 1 كتاب خود ، صفحه 374 مىنويسند : « . . . اين دوره منظرهء جالبى از دسيسه و نيزنگ و قتل است كه گرد سه تن افراد بدنام بورژيا تمركز يافته است و اين سه تن عبارتند از : پاپ الكساندر و پسرش سزار و دخترش لوكرسيا . . . » و در صفحه 424 همين كتاب مىنويسند : « . . . الكساندر ششم آنقدر در بدكارى شهرت دارد كه . . . » و در تاريخ قرون وسطى ، نشريه انستيتوى تاريخ وابسته به آكادمى علوم شوروى ، چاپ تهران ، صفحه 187 درباره او و پسرش چنين مىخوانيم : « . . . هر يك از پاپ‌ها مىكوشيد به هر ترتيب ، خويشاوندان خود را به ثروت و تمكن برساند و هيچيك از آنان در اين راه به هيچ چيز پاىبند نبود . در اين ميان به‌ويژه الكساندر ششم بورژيا ، با دست‌اندازىها و جناياتش شهرت دارد و پسر او با استفاده از قدرت پدر مىخواست به فرمانروايى ايتاليا برسد و ابزار كارش فريب ، نيرنگ ، سوگندشكنى ، خنجر و زهر بود . . . » .\r\nاين اجمالى از وضع زندگى عاليجناب ! پاپ الكساندر ششم بورژيا است ، و با اين تبهكارىها مؤلف محترم حق دارد كه اعمال او را به‌باد انتقاد بگيرد و كارهاى او را تقبيح كند و او را همكار و همفكر معاويه بنامد ! . . . م\r\n","page_name":" 599 ","page_number":103},
  {"content":"\r\n\r\nتقسيم نمايد .\r\nبه همين دليل در كمين راهب فيلسوف و مصلح بزرگ اخلاق نشست و بر ضد او تهمت‌هايى به هم بافت كه فقط خود وى سزاوار آنها بود ، و اينها براى آن بود كه « ساوونارولا » و اصلاحات وى را به‌نام « دفاع » از دين و نگهبانى امنيت و آرامش مؤمنان ! از بين ببرد و تنها او و فرزندان و يارانش ، از طبقه حاكمه و پدران روحانى ، به حكومت ملت و استثمار مردم و بهره‌بردارى از زمين و غارت حقوق همگان بپردازد .\r\nاز كارهاى مسخره الكساندر بورژيا در اين زمينه آن بود كه نماينده‌اى به نزد ساوونارولا فرستاد و به او تذكر داد كه چون او كشيشان را به فضائل اخلاقى دعوت مىكند و توده مردم را براى طلب حقوقشان مىخواند ، آنها را در واقع « فاسد » و « تباه » مىسازد ! . . . و شايد جناب پاپ مىخواست بگويد : از خدا بترس ! دست من و فرزندان و ياران و كارگزاران مرا در غارت زمين و برده ساختن مردم و پاشيدن تخم شر و بدى ، فساد و بدبختى در هر مكانى ، آزاد بگذار ! .\r\nولى چون عظمت اخلاق « ساوونارولا » به حدى بود كه « الكساندر بورژيا » را شكست داد ، با شمشير به جنگ او آمد ، اما به رسواترين وضع شكست خورد ، آنگاه به دغلى و زبان‌بازى پناه برد ، ولى آن مرد بزرگ از همكارى با نيرنگ و نيرنگ‌بازان خوددارى كرد ؛ سپس او را تهديد نمود ليكن كارى از پيش نبرد تا آنكه بالاخره به نيرنگ و حيله پناه برد و چون شرايطى پيش آمد كه بر او تسلط يافت ، به دادگاهش كشيد و او را به‌نام « دفاع از دين » ! به‌دست پدران روحانى در آتش\r\n\r\n","description":"","footnote":"","page_name":" 600 ","page_number":104},
  {"content":"\r\n\r\nسوزانيد !\r\nو در دوران زندگى « على بن ابيطالب » و دشمنانش ، فرماندار نيرنگ‌باز و حيله‌گرى را مىيابيم كه بعداً خليفه شد ! و معاوية بن ابىسفيان ناميده مىشد و در تاريخ به‌عنوان يك خليفه غاصب شناخته شده كه نسبت به حقيقت اسلام دور تر از همه مردم بود و از همه بيشتر آزوحرص و طمع داشت و فقط مىخواست كه قدرت و حكومت يابد و مال و ثروت به‌دست آورد و سرزمين‌هاى زير نفوذ خود و مردم آنها را در ميان فرزندان و نزديكان خود هر چقدر هم بد سابقه و تبهكار و بىعرضه بودند تقسيم نمايد .\r\nو از همينجا بود كه در كمين امام فيلسوف و مصلح بزرگ اخلاق نشست و بر ضد او تهمت‌هايى بافت كه فقط خود وى سزاوار آنها بود ، و اينها براى آن بود كه امام و اصلاحات او را به‌نام « خونخواهى عثمان » و « دفاع از دين » ! از بين ببرد .\r\nاز كارهاى بيهوده و مسخرهء معاويه در اين زمينه آن بود كه به « على » پيغام داد : « اما بعد ، على ! در دين خود از خدا بترس » ! و شايد مىخواست بگويد : از خدا بترس و دست من و فرزندان و ياران و كاركنان مرا در غارت زمين و برده ساختن مردم و پاشيدن تخم شر و بدى ، فساد و بدبختى در هر مكانى ، آزاد بگذار ! .\r\nولى چون عظمت اخلاق امام طورى بود كه « معاويه » را شكست داد ، با شمشير به جنگ او آمد ، اما به بدترين وضع شكست خورد و آن‌گاه به نيرنگ و خدعه پناه برد ، تا آنكه سرانجام سرنوشت ، او را از دست « على » رها ساخت و او شروع به آزار و كشتار پيروان امام نمود و در بالاى منابر و به‌وسيله رجال به اصطلاح دينى و خطبا به‌عنوان\r\n\r\n","description":"","footnote":"","page_name":" 601 ","page_number":105},
  {"content":"\r\n\r\n« دفاع » از دين ، به او ناسزا و دشنام داد ! .\r\n5 . آنچه كه از روش و وضع زندگى اين دو مرد به‌دست مىآوريم آن است كه : برادرى در ميان مردم نبايد براساس نژاد يا مذهب استوار باشد ، بلكه بايد بر پايه انسانيّتى ريشه‌دار و گسترش يافته باشد كه هرگونه مكتب و نژادى را زير بال و پر خود جاى مىدهد ! .\r\nبراى تثبيت اين عقيده ، اين نظريه را مطرح مىكنيم :\r\nاگر ما به فرض بتوانيم در مجلس واحدى چهار نفر زير را يعنى « على بن ابيطالب » و معاوية بن ابىسفيان دو شرقى مسلمان « 1 » و پاپ الكساندر بورژيا و ساوونارولا دو اروپايى مسيحى را با همه خصلت‌ها و اخلاقى كه هر كدام دارند و مىدانيم ! دور هم گرد آوريم و سپس آنها را به‌حال خود بگذاريم كه با همديگر صحبت كرده و درد دل كنند و بعد از مدتى به نزدشان بياييم و بگوييم : هر كدام از شما فردى را كه مىخواهد با او زندگى و برادرى نموده و همكارى كند ، انتخاب نمايد ! چه چيزى را خواهيم ديد ؟\r\nبدون شك « على » را مىبينيم كه بر « ساوونارولا » لبخند مىزند و با مهر عميقى به او مىنگرد و دست او را مىگيرد تا ياور وى در راه حق و برچيدن بساط ظلم و دوستى با مردم و اصلاح توده‌ها گردد و « پاپ الكساندر بورژيا » و « معاوية بن ابىسفيان » به اصطلاح خليفه را مىبينيم كه با همديگر روبوسى كرده و به يكديگر دست دوستى مىدهند و هر دو با هم براى همكارى و در راه غارت مردم و برده ساختن خلق و تقسيم سودها و ثروت‌ها پيش مىروند ! .\r\n« معاوية بن ابىسفيان » و « الكساندر بورژيا » كه هر دو به اصطلاح\r\n\r\n\r\n","description":"","footnote":"\r\n( 1 ) . جاى تعجب است كه مؤلف معاويه را هم در جرگه مسلمانان مىشمارد ؟ ! . م\r\n","page_name":" 602 ","page_number":106},
  {"content":"\r\n\r\nجانشين خدا در روى زمين بودند ! ! دو سوداگرى بودند كه كارى جز قتل و غارت در راه قدرت و نفوذ بيشتر نداشتند . چون هر دو فهميده بودند كه قدرت و نفوذ ، اعم از دينى يا دنيايى ، اگر در دست آنها باشد بهترين وسيله براى بهره‌مندى و مفتخورى است .\r\nو « على بن ابيطالب » و « ساوونارولا » دو مرد انقلابى بودند كه كارى جز اصلاح و بررسى وضع مردم ، به‌خاطر برداشتن ستم و جور از آنان ، نداشتند و هر دو نفر مىدانستند كه قدرت ، ناشى از اراده ملت بوده و بايد در راه خدمت به توده و نگهبانى حقوق مردم به‌كار رود .\r\nمتن گفتار « امام على » در اين زمينه چنين است : « زمامدار به‌مثابه پدر و مردم همه فرزندان او هستند » .\r\nو ساوونارولا مىگويد : « حكومت نسبت به مردم به‌مثابه پدر است » .\r\n6 . هم « على » و هم « ساوونارولا » هر دو سمبل روش واحدى از انديشه در چگونگى كاركردن و نماينده احساس و درك صلاح و خير جهان و گرمى زندگى بودند كه مردم دورانشان آن را درك نمىكردند . « ساوونارولا » در آن هنگام كه ثروت « صومعه » خود را در راه مردم فروخت و راهبان و كشيشان را فرستاد كه مانند همه مردم كار كنند و از دسترنج خود زندگى نمايند ، چه همانندى عجيبى با « على بن ابيطالب » پيدا مىكند در آن روز كه همه مردم را دعوت مىكرد كه كار كنند و نان خود را از راه عرق جبين خود ، نه از كوشش ديگران ، بخورند ، و در آن روز كه خود با دست خودكار مىكرد كه از كوشش\r\n\r\n","description":"","footnote":"","page_name":" 603 ","page_number":107},
  {"content":"\r\n\r\nخود بهره‌مند شود و خوراك فرزندانش را بدهد . « 1 »\r\n7 . چون هدف ما آن است كه پيش از آغاز بحث درباره انقلاب فرانسه و مبادى و اصول آن ، به جهات همانندى بين على و متفكران قرون ، به‌طور تفصيل يا اجمال ، اشاره كنيم ، چاره‌اى جز اين نداريم كه درباره « ساوونارولا » كمى بيشتر سخن بگوييم و توجه خواننده را به‌نكاتى جلب نماييم كه خود خواننده به لحاظ همانندى زياد بين موقعيت و گفتار اين دو مرد ، در بسيارى از مسائل و موضوعات ، آنها را به‌دست خواهد آورد .\r\nاز بارزترين جهات اين همانندى علاوه بر آنچه گفتيم تشابه بين استقامت على و ساوونارولا به‌خاطر حق است . على به‌هر اندازه كه راه سخت مىشد و به هر مقدار كه شمار دشمنان و توطئه‌گران زيادتر مىگرديد و يا شرايط و اوضاع برله يا عليه او مىشد ، در « حق » پابرجايى و استقامت داشت و اتفاقاً پيامبر عصر نهضت نيز در همه اين موارد اين چنين بود .\r\n\r\n\r\n","description":"","footnote":"\r\n( 1 ) . بدون شك از نظر اسلام مفتخورى يا مال مردم‌خورى جائز نيست و قرآن مجيد چنان كه قبلًا اشاره شد ، كشيشان و كاهنان مال مردم‌خور را به‌شدت تقبيح مىكند ، ولى اگر شرايط زمان چنين اقتضا كند كه هر گروهى در رشته‌اى تخصص يابند و روى همين خواست زمان ، عده‌اى هم در فلسفه و علوم الهى تخصص يابند و كار آنان فقط ارشاد مردم به مفهوم واقعى كلمه و رسيدگى به نيازمندىهاى معنوى توده باشد ، مخارج زندگى آنان از كجا بايد تأمين شود ؟ . . . آيا اين صحيح است كه آنان هم بروند و بيل به‌دست گيرند و مثلًا كشاورزى بنمايند ؟ ظاهراً در عصر ما جمع بين هر دو امر ، كار امكان‌ناپذير نيست . . . چنان كه وضع دانشمندان ديگر و آنهايى كه در علوم ديگر تخصص دارند ، چنين نيست . . . در هر صورت سخن مؤلف مربوط به نيرنگ بازان و بىمايگان است . و تأمين زندگى علماى راستين اسلامى بدون ترديد به عهده جامعه‌اى است كه به‌خاطر آنها به‌طور مداوم مىكوشند . . . م\r\n","page_name":" 604 ","page_number":108},
  {"content":"\r\n\r\nو شما هنگامى كه اين موقف اخلاقى مشترك بين دو مرد را ببينيد كه در پا برجايى براى حق مشابه بودند ( آن هم در شرايطى كه بر ضد آنان بود و در دورانى كه اين دو مرد را درك ننموده بودند ) ، تعجب خواهيد كرد . و همين توافق فكرى ، گفتارهاى بىشمارى بر زبان هر دو جارى ساخت كه يا از نظر محتوا مشترك بودند و يا از نظر محتوا و لفظ هر دو ، يكسان قلمداد مىشوند .\r\nآيا اين گفتار على كه مىفرمود : « فزونى مردم در اطراف من موجب عزت و افتخار من نمىشود و دورى آنان از من هم باعث ترس و هراس من نمىگردد و من از مرگ در راه حق باكى ندارم » و يا مىفرمود : « به خداوند سوگند ، اگر من به تنهايى با دشمنانم روبه‌رو شوم و آنان همه جا را پركرده باشند ، نه باكى خواهم داشت و نه هراسى در من به‌وجود خواهد آمد » با گفتارهاى پيامبر عصر نهضت همانندى ندارد كه خطاب به توده مردم گفت : « اگر كسى از من بپرسد : اگر همه مردم برضد تو جمع شده و به‌سوى تو بيايند چه خواهى كرد ؟ من به او پاسخ مىدهم : من در همانجا كه ايستاده‌ام ، ثابت‌قدم خواهم بود » و يا گفت : « من از هيچ‌كس نمىترسم و از هيچ چيزى باك ندارم ، چون تعليمات و عقايد من ، همان تعليمات زندگى پاك و ساده است » ، و يا گفت : « من در اينجا هستم ، چون خداوند و توده مردم مرا در اين مكان قرار داده‌اند » و يا هنگامى كه حكم و سند محروميت وى از طرف « الكساندر بورژيا » رسيد ، خطاب به‌مردمى كه دور او را گرفته بودند ، گفت : « اين سندها ارزشى ندارند » ؟ ! .\r\nآيا گفتارهاى « امام على بن ابيطالب » درباره بزرگان زمان خود و علل تقبيح آنان ، اين سخن « ساوونارولا » را به‌ياد شما نمىآورد كه\r\n\r\n","description":"","footnote":"","page_name":" 605 ","page_number":109},
  {"content":"\r\n\r\nدرباره يكى از پدران روحانى دوران خود مىگويد : « او مرا فقط به اين علت دوست نمىدارد كه من حقوق توده را اعلام مىكنم و او ملتزم ركاب زمامداران و نجبا و اشراف است » ! و يا با اين سخن ، اعيان و اشراف زمان خود را توصيف مىكند : « آنان هر كارى را به‌خاطر طلا انجام مىدهند و جز مال و ثروت خواستى ندارند » . « 1 »\r\nاما ياران على بن ابيطالب . كسانى كه على آنان را همانند ديگر مردم با فروغ انديشه و پاكى قلب خوديارى كرد و آنان را به زندگى اجتماعى عادلانه‌تر و سعادتمندانه‌تر و نيكوترى راهبرى نمود و كسانى كه در بسيارى از حوادث و ناگوارىها او را رها مىساختند تا آنكه مجبور شد درباره آنها بگويد : « برخى به دروغ بهانه مىآوردند و گروهى نشسته بىاعتنا بودند » و سپس وضعيت آنان را چنين تشريح كند : « مردم همه با پادشاهان و دنيا همراهند ، مگر كسى كه خداوند او را نگهدارى كند » همين گونه افراد ، ياران « ساوونارولا » نيز بودند ، يارانى كه وى براى آنان بهترين شكل زندگى اجتماعى را در دورانشان به‌وجود آورد ولى چون او در چنگ « الكساندر بورژيا » ى نيرنگ باز گرفتار شد ، همگى او را رها كرده و تنها گذاشتند .\r\nو دشمنان « ساوونارولا » از قماش همان كسانى بودند كه با « امام على » جنگيدند و شما به‌زودى آنان را يكى پس از ديگرى خواهيد شناخت .\r\n\r\n\r\n","description":"","footnote":"\r\n( 1 ) . جرمى بنتهام (  mahtneB . J  ) فيلسوف معروف انگليسى هم درباره كليسا و پدران روحانى مىگويد : « اعمال كليسا مبتنى بر نفع‌پرستى و رياكارى و سالوس است . . . كليسا در مورد آزادى بردگان هيچ مساعدتى نكرد ، بلكه متون انجيل را هم براى كمك به اصل بردگى احفاد سياه‌پوست ، شاهد آورد . طبيعت كليسا طورى است كه طرفدار ثروتمندان و متمولين و حامى كسى است كه بيشتر مال يا قدرت داشته باشد » . به تاريخ فلسفه سياسى ، ج 2 ، ص 867 ، چاپ دوم تهران ، مراجعه شود . م\r\n","page_name":" 606 ","page_number":110},
  {"content":"\r\n\r\n* * * و اكنون به اجمال داستان انسان بزرگ ، ساوونارولا را براى شما شرح دهيم :\r\nاين راهب متفكر درآغاز ، دشمنى خود را با روحانيون دروغين آشكار ساخت ، كه به‌قول او سمبل كسالت و بيكارى گشته و به‌شكل انگل‌هايى درآمده بودند كه از كوشش مردم زندگى مىكردند . او قسمت اعظم دشمنى و خشم خود را برضد پدران روحانى مسيحى بزرگ اختصاص داده بود كه هدفى چنان كه باز او مىگويد جز گسترش دامنه نفوذ و قدرت خود و گردآورى ثروت و كوشش در راه منافع و مصالح خود و نزديكانشان ، آن هم به‌حساب طبقات بينوا و يا به‌نام رجال علم و ادب و انديشه ، نداشتند « 1 » .\r\nبه همين دليل ، « ساوونارولا » با تمام نيرو با آنان به مبارزه برخاست و با خرافات و اوهامى كه در عصر وى رواج يافته بود به جنگ پرداخت و خواستار آزادى انديشه و گفتار و كار گرديد و افسانه‌اى را\r\n\r\n\r\n","description":"","footnote":"\r\n( 1 ) . دربار واتيكان و تشكيلات پدران روحانى اكنون نيز اين چنين است . مبشران مسيحيگرى ، در لباس كشيشى ، به‌نفع امپرياليسم غربى و بانكداران و رباخواران مسيحى كوشش مىكنند . تاريخ انسان قرن‌ها ، مالامال از كارهاى ضدانسانى پدران روحانى مسيحى است . بزرگان پدران روحانى عملًا همكار استعمارگران غربى هستند و حتى طبق نوشته كتب التبشير و الاستعمار از آنان « حق و حساب » مىگيرند و به‌خاطر همين همكارىها است كه دولت‌هاى غربى از مردم فقير و بينوا دودرصد به‌نام « ماليات كليسا ! » مىگيرند و در اختيار پدران روحانى ! مىگذارند .\r\nبحث درباره وضع فعلى پدران روحانى مسيحى ، نيازمند كتاب مستقلى است . از خداوند براى انجام اين وظيفه انسانى ، توفيق مىخواهيم تا با اسناد و مدارك زنده‌اى ، ماهيت پدران روحانى كذايى را نشان دهيم ، به‌عنوان نمونه به كتاب دو مذهب ما رجوع شود . م\r\n","page_name":" 607 ","page_number":111},
  {"content":"\r\n\r\nكه مىگويد : انسان از خود اختيارى ندارد ، محكوم نمود ، زيرا انسان به‌طور مطلق آزاد است و مالك اراده و نفس خود است و از حقوق وى آن است كه در چهارچوب طبيعت ، با سادگى تمام زندگى نمايد .\r\nهنگامى كه رياست وى بر صومعه « سان ماركو » ى « فلورانس » « 1 » مسلم گرديد و تثبيت شد ، به سلسله اصلاحات قاطعى دست زد و نخست املاك و اموال فراوان صومعه را فروخت و پول آن را به صندوق اصلاحات همگانى در شهر ، تقديم داشت و كشيشان را وادار نمود كه همانند همه افراد ملت ، كار كنند و از ثمره كوشش و عرق جبين خود زندگى نمايند .\r\nاو بيشتر از همه ، آن گروه از پدران روحانى را مورد حمله قرار داد كه در هر كارى كه انجام مىدادند بيشتر به مسيحيت و تدين تظاهر مىنمودند و آنان چنان كه او مىگويد به‌خاطر آنكه بزرگان و\r\n\r\n\r\n","description":"","footnote":"\r\n( 1 ) . فلورانس شهرى بزرگ در ايتاليا است . قبل از وحدت ايتاليا ، پايتخت امارت « توسكانى » و سپس پايتخت جمهورى آن بود . فلورانس نخستين شهر هنرى در جهان است كه نام آن در خيال انسان ، رؤياهاى شاعرانه شيرينى را به وجود مىآورد ! . تاريخ فلورانس با اسامى هنرمندان جاودان پيوند دارد : « دانته » يكى از بزرگترين شاعران جهان ، « داوينچى » يكى از بزرگترين نقاشان و شاعران عالم ، « ميكل‌آنژ » بزرگ‌ترين پيكرسازان و شاعران دنيا . . .\r\nفلورانس مركز اصلى هنرهاى زيبا در عالم بوده و موزه‌هاى فراوان و آثار هنرى بزرگ كه در هر وجب از خاك آن مىيابيد ! به اين گذشته افتخارآميز گواهى مىدهد . چنان كه فلورانس در دورانى ، گهواره بحران‌هاى سياسى و شورش‌هاى سخت و انقلاب‌هاى پىدرپى بوده است « مؤلف » .\r\nظاهراً مؤلف نام يك فلورانسى ديگر به‌نام « بكاچيو » را فراموش كرده كه در كتاب معروف خود به‌نام دكامرون (  normaceD  ) ( به زبان يونانى به معنى ده روز است ) ماهيت پدران روحانى را نشان داده و در ضمن داستان‌هايى ، اعمال ننگين و شهوانى آنان را بىپرده بيان داشته است . اين كتاب دوبار به فارسى درآمده كه ترجمهء اخير آن از آقاى حبيب شنوقى است و در دو جلد ، در متجاوز از 750 صفحه منتشر شده و كتابى خواندنى است . م\r\n","page_name":" 608 ","page_number":112},
  {"content":"\r\n\r\nزمامداران را مسرور سازند و از آنان مقام و دوستى و پاداش بگيرند ، به وعظ و خطابه مىپرداختند نه آنكه تعليمات برادرى مسيحى را بين مردم گسترش دهند .\r\nو هنگامى كه « الكساندر بورژيا » ى اسپانيايى به‌مقام پاپى رسيد ، « ساوونارولا » به مفاسد و ناگوارىهاى اوضاع اقتصادى و اخلاق و راه رفع ستم و جور از طبقات اصيل و ملى مىانديشيد .\r\n« الكساندر بورژيا پيش از آنكه پاپ شود به حرص و طمع در گردآورى مال و ثروت مشهور شده و به‌عنوان يك فرد بىبندوبار و لاابالى ، معروف گشته بود ؛ و سپس به اختلاس و جمع ملك و مال پرداخت و در برآورده ساختن هوس‌هاى فرزندان و نزديكانش كارهايى انجام داد كه مناسب مقام پدران روحانى نبود تا چه رسد به كسى كه در رأس كليساى عالى قرار گرفته باشد . اين وضع در ميان بسيارى از مردم تأثير بسيار بدى داشت و آنان را به‌سوى « ساوونارولا » سوق داد تا از اين وضع رهايى يابند » « 1 » .\r\nاما امرا و اعيان در قرون وسطى : آنان را « ساوونارولا » ى بزرگ چنين معرفى مىنمايد : « آنان افراد پست و بىارزشى هستند كه در قصرهاى خود از خوشىها بهره‌مند مىشوند و خون توده مردم را مىمكند . دربار آنان مركز هر گونه آدم حيوان‌صفت است . وحشىهايى كه به قصرهاى بزرگان روى مىآورند تا اميال پست خود را ارضا كنند . » « 2 »\r\n\r\n\r\n","description":"","footnote":"\r\n( 1 ) . از كتاب « سافونارولا » ، تأليف « حسن عثمان » ، ص 83\r\n( 2 ) . همان مدرك ، ص 87\r\n","page_name":" 609 ","page_number":113},
  {"content":"\r\n\r\n* * * « ساوونارولا » شهر « فلورانس » و شهرهاى سرزمين « توسكانى » را يكى پس از ديگرى طى كرد و در هريك پندهاى جالب و ارزشمند خود را براى توده‌ها تشريح كرد و نطق‌هايى ايراد نمود كه به‌وسيلهء آنها در طراز بزرگان سخنور تاريخ در بحران‌هاى حساس قرار گرفت . براى آنكه در اين نطق‌ها شهامت بىنظير و شجاعت فوق‌العادهء او در اظهار عقيده‌اى كه كمتر انسانى مىتواند در دوران استبداد آن را بيان كند هويدا شد و همچنين براى آنكه در نطق‌هاى وى دعوت آتشين براى اصلاحات اخلاقى و اجتماعى وجود داشت . ساوونارولا در آن هنگام كه با سخنانى چون تازيانه‌هايى از آتش انديشه و وجدان ، متوجه تجاوزكاران و تجاوز مىگرديد سوز درون و حرارت دل‌پاكش نمايان مىشد .\r\nاو معتقد بود كه پدران روحانى مسيحى و مردان سياست دست به‌دست هم داده و در غارت‌كردن ملت و مكيدن خون مردم همكارى مىكنند و اين يك نوع تجاوز آشكار است كه بايد برچيده شود و روى همين اصل بود كه او ناچار گرديد در ميدان سياسى نيز ، البته به نفع توده ستمديده ، وارد كارزار شود .\r\n« ساوونارولا » خيلى كوشيد كه مردم را براى پيكار در راه به‌دست آوردن آزادى پايمال شده و حقوق از دست‌رفته‌شان ، آماده سازد . و چون مردم او را يك نجات‌دهنده پاك و با هدف ديدند ، به‌دور او گرد آمدند .\r\n\r\n","description":"","footnote":"","page_name":" 610 ","page_number":114},
  {"content":"\r\n\r\n« فلورانس » در اين هنگام حكومت اتوكراسى « 1 » استبدادى را كه خاندان « مديسى » « 2 » مظهر آن بودند ، شكست داده و حكومت جديدى را تشكيل داده بود كه همه اعضاى آن از توده مردم بودند و اين موضوع با نظريه و صلاحديد « ساوونارولا » انجام يافته بود .\r\n« ساوونارولا » در آن هنگام چنين گفت : « خواست خداوند برچيدن و از بين‌بردن همه آثار كهنه و گذشته و به‌وجود آوردن نظام جديدى در فلورانس است به طورى كه كوچكترين نمونه‌اى ازعادات وقوانين و برنامه‌هاى حكومت استبدادى قديمى باقى نماند ، حكومت تجاوزكاران در ايتاليا هميشه بدترين نتيجه‌ها را داده است و بهترين سيستمى كه موافق وضع ما است ، يك حكومت ملى و ميهنى است . واى بر فلورانس اگر تجاوز كار ديكتاتورى را برگزيند كه با نفوذ خود به استبداد بپردازد و مراد از « تجاوزكار » فرد بدكردار و پستى است كه حقوق ملت را غصب و پايمال كند » « 3 »\r\nو از گفته‌هاى او اين جملات جالب است كه در توضيح مفهوم اراده ملت و روح حكومت ، خطاب به اعضاى حكومت ملى گفته\r\n\r\n\r\n","description":"","footnote":"\r\n( 1 ) . اتوكراسى (  eitarcotuA  ) نام سيستم حكومتى است كه در آن تمامى قوا و همه قدرت‌ها عملًا در دست زمامدار قرار گرفته باشد ، و در واقع يك نوع حكومت ديكتاتورى است . ولى مىتوان گفت كه ديكتاتورى شكل افراطى اتوريتايانيسم و اتوكراسى است .\r\nفرق « اتوكراسى » با اتوريتايا نيسم (  emsin ariatirotuA  ) در آن است كه : « در اتوكراسى فقط يك مالك قدرت نامحدود و سياسى است كه از منبع خارجى مانند ملت يا غير آن ناشى نشده و بيشتر اطلاق بر پادشاه مىشود ، اما در اتوريتاريانيسم ممكن است قدرت در دست يك پيشوا باشد يا چند اليگارش . . . » براى مزيد اطلاع به كتاب‌هاى فرهنگ سياسى و مكتب‌هاى سياسى آقاى دكتر پازارگاد ص 9 ، چاپ تهران رجوع شود . م\r\n( 2 ) . حكومت خاندان مديسى در فلورانس مدتى رونق يافت و در آن دوران ، بانكدارى و رباخوارى به اوج شدت در آن سرزمين رسيد . . . ولى سرانجام اين حكومت سرنگون شد . م\r\n( 3 ) 1 و 2 و 3 . سافونارولا از « حسن عثمان » صفحات 117 و 118 و 122\r\n","page_name":" 611 ","page_number":115},
  {"content":"\r\n\r\nاست : « اين اصل را اساس حكومت جديد خود قرار دهيد بدون اراده همه افراد توده ، كه حق انتخاب زمامدار و صدور قوانين با آنها است ، هيچ‌كس نبايد كوچكترين سود و فايده‌اى براى خود اختيار كند . » 2\r\nآيا در اين جملات يك اصل اساسى از اصولى را نمىبينيد كه به‌زودى انقلاب كبير براى اعلان حقوق بشر ، بر پايه آن استوار شد ؟ .\r\nجمله‌اى كه « ساوونارولا » با بيان آن بهترين ثمره انديشه خود و مهر قلب خود را بروز داده است ، چقدر زيبا است ؟ . . . جمله‌اى كه آن را در تعريف مختصر و ساده مفهوم « حكومت » بيان داشته و گفته است : « حكومت به‌مثابه پدر نسبت به توده مردم است . » 3\r\n* * * « ساوونارولا » به رجال حكومت گفت كه بايد ماليات‌هاى خاصى بر دارايى و املاك نجبا و اعيان وضع شود و بدهىها و ماليات‌هاى دوران استبداد لغو گردد . و براى نخستين‌بار در تاريخ ايتاليا بود كه مالياتى بر ثروت و اراضى « طبقات ممتاز » و « مقامات بالا » تعيين مىگرديد ، و پيش از « ساوونارولا » اين طبقه نه‌تنها براى املاك وسيع خود كوچك‌ترين مالياتى نمىپرداختند ، بلكه به غارت و چپاول ثروت و مال ، مردم نيز مىپرداختند .\r\nرجال حكومت جديد بنابه خواست « ساوونارولا » نسبت به دشمنان ، گذشت بزرگى از خود نشان داده و حكم « عفو عمومى » درباره همه ياران حكومت پيشين را صادر كردند و هيچ يك از آنان مورد تعريض واقع نشدند « 1 » و بدين ترتيب « ساوونارولا » نشان داد كه\r\n\r\n\r\n","description":"","footnote":"\r\n( 1 ) . همان منبع ، ص 123\r\n","page_name":" 612 ","page_number":116},
  {"content":"\r\n\r\nهدف حكومت و سيستم‌هاى ملى ، فقط اصلاح مردم است نه انتقام از آنان . و سپس اين راهب بزرگ به درمان مسئله رباى زشت پرداخت و براى آن راه‌حلى نشان داد كه در بين مردم قربانى نداشت .\r\nو بدين‌ترتيب مىبينيم كه در مدتى كه از يك سال بيشتر نشد ، آثار حكومت تجاوز و گستاخى را ، ولو در برهه‌اى از زمان ، از بين برد و نشان داد كه فلورانس از يك حكومت دمكراتيك آزاد بهره‌مند خواهد شد .\r\n« اصلاحات قانونى جديد بدون آنكه يك قطره خون در فلورانس شهر بحران‌هاى سخت سياسى ريخته شود ، در سايه تلاش‌ها و انديشهء اين راهب ساده انجام يافت . راهبى كه نيروى نظامى نداشت و يك مقام رسمى در حكومت جديد نبود ولى با اقدامات خود توانست روح ملت و بنيانگذار قوانين جديد گردد . و توانست دل‌هاى مردم را از همان بالاى سكوى خطابه ، به‌شكلى تسخير كند كه در تاريخ بشرى نظير ندارد . و از اينجاست كه ساوونارولا يكى از بزرگ‌مردانى به‌شمار مىرود كه در ايجاد پايه‌هاى جمهورىهاى آزاد در تاريخ بشرى ، شركت داشته‌اند . » « 1 »\r\n« ساوونارولا » پس از آنكه در « فلورانس » يك جمهورى دمكراتيك ، با پايه‌هاى صحيح به‌وجود آورد ، به‌راه خود در تغيير اخلاق زمان ادامه داد . فصاحت بىنظير و حرارت درونى و صدق و راستى سركش و سادگى اصيل و انگيزه‌هاى مهر و دوستى او ، كه او را وادار ساخته بود گذشت نشان دهد و آن‌طور كه « حقيقت مسيحيت » مسيح\r\n\r\n\r\n","description":"","footnote":"\r\n( 1 ) . همان منبع ، ص 125\r\n","page_name":" 613 ","page_number":117},
  {"content":"\r\n\r\nمىخواهد مردم را دوست بدارد ، همه اينها تأثير فراوانى در بين مردم « فلورانس » داشت و با اينكه تا فرق‌سر در قمار و فسق و فجور و لهو و كارهاى زشت فرو رفته بودند ، از همه آنها دست برداشتند .\r\nاو سپس از خود مردم « فلورانس » كمك خواست كه در تغييردادن اخلاق زمان و متمايل ساختن مردم به همزيستى و دوستى و برادرى و در ايجاد يك ملت جديد كه در آن نيازمند و تنگدست و ستمديده نباشد ، او را يارى كنند . از نتيجه‌هاى اخلاص « ساوونارولا » در آنچه كه مىگفت و مىخواست ، آن بود كه در مردان هنرمند فلورانس تأثير به‌سزايى گذاشت و آنان به‌ويژه « ميكل‌آنژ » « 1 » ، راه و روش خود را در نقاشى و پيكرتراشى تغيير دادند .\r\nولى متأسفانه طولى نكشيد كه « فلورانس » قربانى احزاب داخلى جديدى گرديد كه بر ضد حكومت جمهورى به‌وجود آمده به‌وسيله ساوونارولا ، به جنگ برخاستند . از همه خطرناكتر حزب نيرومندى بود كه به‌نام « اربياتى » شناخته شده بود ؛ اين حزب وابسته به سرمايه‌داران و ثروتمندان بانكدارانى بود كه تشكيل حكومت ملى آنان را ناراحت ساخته و وجود « ساوونارولا » آنها را به‌خشم آورده بود ! .\r\nاين گروه به او حمله مىكردند و مىخواستند كه براى نابودى وى ، نخست مردم را از كنار او برانند ولى در آن هنگام كه حزب « اربياتى »\r\n\r\n\r\n","description":"","footnote":"\r\n( 1 ) . ميكل‌آنژ از بزرگترين بشردوستان جهان بود . او از بزرگترين نقاشان و شاعران بود و آثار جاويدان او در طليعه آثار عظمت خلاق بشرى در زمينه زيبايىهاى هنر به‌شمار مىرود و با نشانه بارزى از درد و رنج عميق ، حرارت سوزان ، نيروى سركش ، روح انقلابى و سيماى زيبا ، برترى مىيابد ! ( مؤلف )\r\n","page_name":" 614 ","page_number":118},
  {"content":"\r\n\r\nدر كمين حكومت ملى و رهبر آن ، « ساوونارولا » نشسته بود ، ياران و هواداران راهب بزرگ نگهبان وى بوده و در پيروى از تعليمات وى و در دفاع از خود او و از حكومت ملى ، در مواقع خطر كوشش فراوان به‌كار مىبردند . « 1 »\r\nدر نتيجه حمله‌اى مسلحانه كه بر ضد فلورانس و به‌رهبرى بازماندگان خاندان « مديسى » به‌وقوع پيوست و به‌وسيله « ساوونارولا » شكست خورد ، راهب انقلابى تصميم گرفت كه خطرها و ضررهاى جبران‌ناپذير تبهكاران و تجاوز و ديكتاتورى را براى مردم تشريح كند « 2 » و از گفته‌هاى جالب او در تعريف « ديكتاتور » و « حاكم سركش » اين جملات است : « مفهوم ديكتاتور آن است كه بدكردارترين افراد براى غارت هر چيزى به‌سود خود و براى خود بكوشد و سهمى به‌ديگران ندهد . ديكتاتور دشمن خدا و دشمن توده است . ديكتاتور و حاكم سركش فردى خودخواه ، آزپرست و عاشق شهوات و خوشىهاى خويش است و چون اينها همه پستى و فرومايگى است ، ديكتاتور هم جامع هرگونه فرومايگى است كه ممكن است در انسانى پيدا شود و بدين‌ترتيب همه حواس وى دگرگون مىگردد : چشمان او با نگاه به‌كارهاى ناروا تباه مىشود و گوش‌هاى وى با شنيدن چاپلوسىها فاسد مىگردد . . . و به همين ترتيب . . .\r\n« او به قضات رشوه مىدهد و اموال بيوه زنان و يتيمان را مىدزدد ! و بر توده ستم مىكند و آنهايى را دوست مىدارد كه اين نيرنگ بازى و\r\n\r\n\r\n","description":"","footnote":"\r\n( 1 ) . سافونارولا از حسن عثمان ، ص 151\r\n( 2 ) . همان ، صص 157 - 158\r\n","page_name":" 615 ","page_number":119},
  {"content":"\r\n\r\nخيانت بر مردم را پيش او نيكو جلوه مىدهند . او در هر مكانى جاسوس‌هايى مىگمارد و ميل دارد كه همه مردم با كمال شرمندگى ! به نزد او بروند و همگى برده او باشند و از همينجا است كه اگر ديكتاتورى در مكانى پيدا شود ، هيچكس نمىتواند آزادانه كارى انجام دهد و يا سخنى به‌زبان آورد .\r\n« ديكتاتور مىخواهد كه با زور بر ديگران حكومت كند و مىخواهد كه از هم‌سالان و هم‌دوره‌هاى خود حتى از آنهايى كه بهتر از او هستند ، برتر و بالاتر باشد . و چون او نمىتواند هميشه در اين وضع باقى بماند و چون امكان ندارد كه برخواست‌هاى خود بدون ثروت زياد نائل شود ؛ به همين دليل است كه هر ديكتاتورى دزد و آزمند هم هست . او فقط رهبرى حكومت را كه از آن توده مردم است ، بدون رضايت آنان مىدزدد ، و اين علاوه بر چيزهايى است كه در بعضى اوقات با مهارت يا راه‌هاى مخفى و آشكارى ، به‌دست مىآورد ! .\r\n« چون ديكتاتور هميشه سوء غرض دارد ، هر چيزى كه از او سر بزند ناچار توأم با بدى خواهد بود و در هر حالى ديكتاتور جز انديشه و فعل پليد ، كارى انجام نمىدهد . تا آنجا كه اگر از او كار نيكى سر زد ، براى خاطر نيكى نيست ، بلكه براى كسب شهرت و به‌دست آوردن دوستانى است تا بتواند وضع غيرعادى خود را به كمك آنان براى مدت ديگرى نگهدارى كند . اهريمن رئيس خودخواهان است . و ديكتاتور به‌طور كلى به‌چيزى جز شر و بدى فكر نمىكند و اگر او به‌طور اتفاق مطلب صحيحى را بگويد و يا كارى را انجام دهد كه به‌ظاهر نيكو است همه اينها را با قصد و غرضى بد انجام مىدهد ! .\r\n\r\n","description":"","footnote":"","page_name":" 616 ","page_number":120},
  {"content":"\r\n\r\n« ديكتاتور مىكوشد كه خود را متدين و بىريا در پرستش خداوند جلوه دهد ، ولى او بجز كارهاى ظاهرى ، مانند رفتن به كليسا و بعضى بخشش‌ها و ايجاد چند كليسا و چند قبه و تعمير و آرايش آنها با نقش و نگار ، آن هم فقط براى تظاهر ، كار ديگرى انجام نمىدهد . ولى او از جانب ديگر ، با غصب‌كردن ثروت‌ها و بخشيدن آن به هواداران و چاپلوسانش در واقع دين را تباه مىسازد .\r\n« اى فلورانس ! بپرهيز از روزى كه ديكتاتور در تو پيدا شود . او عامل هرگونه گناه و جرمى است كه مردم ممكن است مرتكب آن شوند .\r\n« و تو ، اى هموطن ! اگر بر حكومت ديكتاتور گردن نهى ، زبان تو وقتى كه او را مورد خطاب قرار دهد ، بسته خواهد شد و تو بايد براى او فروتن و خاضع باشى و هر چه هم كه دارى بايد در اختيار او باشد . تو را با تازيانه خواهند زد و تو بايد در قبال آن سپاسگزارى كنى » ! .\r\n* * * شما اگر در منطق اين راهب بزرگ و سپس در ارزيابى وى از شخصيت روانى ديكتاتور و حاكم مستبد و وضع روحى اطرافيان وى دقت كنيد و سپس بيان مختصر او را درباره وضع ملت و مردمى كه تحت حكومت تجاوزكاران قرار دارند ، بررسى كنيد ، عظمت او را در احاطه بر اصول اساسى تشكيل دولت ، وظيفه زمامدار و حقوق ملت ( ملتى كه او مىخواهد آزاد و غنى و بهره‌مند از خوشىهاى زمين گردد ) درك خواهيد نمود . و همچنين اين پيوند ناگسستنى را بين مبادى و عقايد وى و آنچه موجب شد كه در قرن هيجدهم انقلاب بزرگ انسان به‌وقوع پيوندد ، درمىيابيد .\r\n\r\n","description":"","footnote":"","page_name":" 617 ","page_number":121},
  {"content":"\r\n\r\nبه اين ارزيابىهاى عميق و دامنه‌دار كه در قرون حكومت تجاوز و تعصب و فئوداليسم و فشار و پايمالى حقوق توده ، به‌ظهور پيوسته توجه كنيد . فصاحت و بلاغت بىنظير « ساوونارولا » را نيز در نظر بگيريد . و البته مىدانيم كه ترجمهء هر نطق و خطبه‌اى ، مقدارى از جذابيت آن مىكاهد .\r\nمصلح بزرگ بدون توجه به توطئه‌هاى رجال انگيزيسيون و كوشش‌هاى « بزرگان » ! و امرا بر ضد وى و بدون در نظر داشتن كمين گرفتن « پاپ الكساندر بورژيا » ، با كمال نيرو و كوشش به اقدامات خود ادامه داد . و از چيزهايى كه او رسماً بيان و اعلام داشت اين بود كه : توجه به مصالح همگان و توده مردم ، در رأس وظايف حكومت‌ها قرار دارد و براى كارهاى دولتى بايد افراد لايق و بااستعداد ، بدون در نظر داشتن پيوندهاى حزبى ، شخصى و خانوادگى ، انتخاب شوند .\r\nسياست پاپ در آن روز ، آن بود كه « ساوونارولا » را چون ماهيت پدران روحانى آن عصر را افشا مىكرد ، از بين ببرد و همچنين مىخواست كه با به روى كار آوردن امراى سابق اعضاى خاندان مديسى بر حكومت فلورانس تسلط كامل بيابد .\r\nولى چون « ساوونارولا » هوادار « جمهوريت » و نشر مبادى اين نظام جديد در « فلورانس » بود ، خشم پاپ بر وى افزايش يافت . و در سايه همين خشم و پس از شكست خاندان مديسى در حمله‌هاى مسلحانه بر فلورانس اين حملات توسط سربازانى شكست خورد كه « ساوونارولا » آنها را گردآورده بود و رهبرى آنان را هم خود به‌عهده داشت پاپ نيروهاى خود را براى حمله به « فلورانس » اعزام داشت . ولى مردم فلورانس تجاوز اين نيروها را درهم شكسته و آنان\r\n\r\n","description":"","footnote":"","page_name":" 618 ","page_number":122},
  {"content":"\r\n\r\nرا مجبور به عقب‌نشينى ساختند و « ساوونارولا » همچنان پرچم آزادى را در قبال تجاوز و سركشى پاپ و خاندان مديسى ، به اهتزاز درآورد . . .\r\nالبته خاندان مديسى بار ديگر به كمك و پشتيبانى پاپ بر فلورانس حمله كردند ولى اين‌بار نيز شكست خورده و عقب‌نشينى نمودند .\r\n« ساوونارولا » بر حمله خود بر ضد « الكساندر بورژيا » و پدران روحانى ! و طبقهء حاكم سابق و تجاوزكاران افزود و اين گروه هم به‌ويژه الكساندر بورژيا كه بيشتر از همه احساس دشمنى نسبت به ساوونارولا مىكرد و از تعليمات آزادىبخش وى مىترسيد بر كينه و خشم خود افزودند ! . پاپ چند بار براى ترور وى توطئه‌چينى كرد ولى با شكست و رسوايى روبه‌رو شد ، موعظه‌كردن را براى او ممنوع ساخت ولى او به وعظ خود ادامه داد . . . و سپس پاپ تهديد كرد كه او از همه چيز محروم خواهد شد ، ولى « ساوونارولا » هراسى به‌خود راه نداد .\r\nپاپ بسيار سعى مىكرد كه ماهيت آلودهء هدف‌ها و هوس‌هاى سياسى خود را نسبت به تسلط بر « فلورانس » از انظار عمومى مخفى نگه‌دارد ، ولى « ساوونارولا » هدف‌ها و هوس‌هاى پاپ را افشا كرد و وى را رسوا ساخت و رسماً اعلام داشت كه از هيچ كس نمىترسد و به مردم هشدار داد كه دشمنانش به آن جهت بر وى حمله مىكنند كه او يار و همفكر و همدرد ملت است و آنان تبهكاران نيرنگ‌بازى بيش نيستند ! .\r\nسپس پاپ « الكساندر بورژيا » كوشيد كه وجدان « ساوونارولا » را با پرداخت رشوه بخرد و به همين منظور نماينده‌اى پيش وى فرستاد و\r\n\r\n","description":"","footnote":"","page_name":" 619 ","page_number":123},
  {"content":"\r\n\r\nمقام كاردينالى را به او پيشنهاد كرد ! ولى راهب انقلابى از اين پيشنهاد غيرمترقبه سخت برآشفت و آن را نپذيرفت و نفرت و انزجار شديد خود را نسبت به رشوه‌دادن پاپ ، براى جلب‌نظر وى ، ابراز داشت و به نماينده پاپ گفت كه : به ارباب خود بگو كه پاسخ مرا در « وعظ و سخنرانى آينده » خواهد فهميد ! .\r\nاو در « سخنرانىآينده » به « پاپ » و به‌ماهيت « رشوه » به‌شدت حمله‌كرد . . .\r\nو بدين ترتيب وجود اين راهب انقلابى خطرى جدى براى پاپ و پدران روحانى و امرا و اشراف در ايتاليا و خارج از ايتاليا كه آنان را تبهكاران و بدكاران مىناميد به‌حساب آمد . خبرهاى مربوط به اقدامات وى در بسيارى از نقاط جهان انعكاس يافته مورد توجه قرار گرفت و آنگاه امرا و نجباء ايتاليا براى چاپلوسى و نزديكى به وى نامه‌هايى به او فرستادند ، چنان كه نامه‌هاى تشويق و تقدير از آلمان ، فرانسه و انگلستان به‌دست وى رسيد و سلطان عثمانى هم خواست كه سخنرانىهاى وى به زبان تركى ترجمه شود .\r\nپاپ و همكارانش بر نيرنگ و حيله افزودند و او به همه آنان چنين گفت : « اگر من پيشنهاد كنم كه قوانين شايسته‌اى براى رفاه و آزادى توده وضع شود ، چه خواهد شد ؟ همين گروه مرا سنگ‌باران خواهند كرد ، چون من به‌كار نيكى اقدام نموده‌ام » « 1 » . ولى استقامت و سرسختى « ساوونارولا » در راه خود ، بر خشم و ناراحتى پاپ و كينه‌توزى و تمايل وى براى برچيدن جمهورى فلورانس ، كه ساوونارولا آن را\r\n\r\n\r\n","description":"","footnote":"\r\n( 1 ) . سافونارولا از « حسن عثمان » ، ص 180\r\n","page_name":" 620 ","page_number":124},
  {"content":"\r\n\r\nبه‌وجود آورده بود ، افزود ، زيرا او ميل داشت كه راه را براى نفوذ و حكومت فرزندانش هموار سازد ! .\r\nمبارزه بين پاپ و حكومت استبدادى مطلق ، از طرفى ، و ساوونارولا و جمهورى ملى ، از طرف ديگر ، به‌مرحلهء نهايى خود رسيد و پيكار به شكل و مرحله جديدى از تصادم و شدت وارد گرديد . « ساوونارولا » در ميان توده مردم ايستاد و گفت :\r\n« مىدانيد اين همه جنگ و نبردى كه بر ضد من به‌پا داشته‌اند ، براى چيست ؟ دليلى جز اين ندارد كه من فساد فرومايگان را افشا ساخته‌ام ! اين پدران روحانى از خداوند دور شده‌اند . امروز پدران روحانى و رجال دينى ، هميشه و در همه جا از فرزندانشان سخن مىگويند ، « 1 » مگر زن بدكاره چه مىكند ؟ . . . در تخت سليمان مىنشيند\r\n\r\n\r\n","description":"","footnote":"\r\n( 1 ) . مراد وى پاپ نيرنگ باز ، السكاندر بورژيا است كه بدون احساس كوچكترين شرم و حيايى از فرزندان خود صحبت مىكرد ( مؤلف ) .\r\nالبته خوانندگان محترم مىدانند كه ازدواج براى پدران روحانى ، از نظر مسيحيت ساختگى پاپ‌ها ، عمل شرم‌آورى است و « همه مردم اروپاى جنوبى كشيشى را كه زناشويى كرده باشد ، نه تنها بىدين مىشمارند ، بلكه او را بىعفت ، ناپاك و تنفرآور مىدانند . . . » ( از كتاب در آزادى ، تأليف « جان استوارت ميل » ، ترجمهء دكتر محمود صناعى ص 199 ) .\r\nو عدم مراعات اين حكم از طرف پاپ بورژيا ، و ازدواج وى ، موجب بدنامى بيشتر وى گرديد و از همين‌جاست كه مورخان نوشته‌اند : « الكساندر ششم آنقدر در بدكارى شهرت دارد كه همينقدر كافى است بگوييم وى علناً ابوت اطفال خود را تصديق كرد . . . » ( به تاريخ تمدن غرب و مبانى آن در شرق ، جلد اول ، ص 424 مراجعه شود ) .\r\nالبته عدم ازدواج رسمى ! پدران روحانى مسيحى موجب انحراف جنسى شرم‌آورى مىشود كه نمونه‌هايى از آن را « ژان‌ژاك روسو » در كتاب اعترافات خود ج 1 ، صفحات 87 و 123 و 171 چاپ جديد ، آورده است و همچنين « ژان بكاچيو » فلورانسى در كتاب « دكامرون » نقل كرده است ( به ترجمه فارسى دكامرون ، جلد اول صفحات 30 - 35 ، 46 - 49 ، 52 - 54 ، 135 - 138 ، 166 - 172 ، 178 - 184 ، 184 - 189 ، 200 - 218 ، 219 - 230 ، 264 - 275 ، 407 - 411 ، 412 - 414 ، 428 - 441 ، 453 - 458 ، 510 - 515 و 524 - 529 و جلد دوم صفحات 25 - 29 و 67 - 70 مراجعه شود ) ! .\r\nو تازگىها كه بساط حرمسرايى از دربارهاى سلاطين شرق برچيده مىشود رؤساى كشورهاى غربى همراه پدران روحانى در غرب ! مخفيانه حرمسرا تشكيل مىدهند ، و ما در اين زمينه فقط به نقل يك خبر بدون تفسير ، اكتفا مىكنيم :\r\n« نيويورك ، آسوشيتدپرس ، پليس نيويورك يك كشيش را به اتهام واردكردن ضرب و آدم‌دزدى بازداشت كرد . در حرمسراى اين كشيش يازده زن زندگى مىكردند . اين كشيش زن‌هاى خود رادر مخفىگاه خصوصى در يك معبد در حومه نيويورك نگهدارى مىكرد و پليس پس از حفارى و كندوكاو بسيار به اين حرمسراى جالب ! دست يافته است » ( از روزنامه كيهان ، شماره 6624 مورخ يكشنبه 14 شهريور 1344 ) - و اخيراً كتابى نيز در امريكا منتشر گرديده كه نشان مىدهد جناب « جان اف . كندى » رئيس جمهورى اسبق امريكا با 1700 زن رابطه داشته است . . . با اين وضع ، آيا نبايد در دنياى اسلام مثلًا « تعدد زوجات » يك امر « غيرانسانى » ! اعلام گردد ؟ ! م\r\n","page_name":" 621 ","page_number":125},
  {"content":"\r\n\r\nو مردم را به‌سوى خود مىخواند ، آن كسى را كه طلا و پول دارد مىپذيرد و گرامى مىدارد و آنگاه او مىتواند هر كارى را كه مىخواهد آزادانه انجام دهد ، ولى هر كسى كه قصد دارد كار نيكى انجام دهد ، رانده مىشود ! .\r\n« البته عيسى مسيح در آلمان و فرانسه و اسپانيا خادمين راستگويى دارد ولى آلودگى اين فساد و شر ، دامن آنان را هم مىگيرد . مخفيانه براى من سفارش‌ها و پيغام‌هايى مىفرستند ، و من به همه آنان مىگويم : همچنان دور از انظار و به‌طور پنهانى زندگى كنيد تا نداى حق را بشنويد . من اكنون در اينجا هستم ، زيرا خداوند و مردم مرا در اين مكان قرار داده‌اند و به‌زودى فرياد رساى من در سراسر جهان مسيحيت طنين مىافكند كه كليسا را از وحشت و ترس ، مىلرزاند .\r\n\r\n","description":"","footnote":"","page_name":" 622 ","page_number":126},
  {"content":"\r\n\r\nبسيارى از شما مىگوييد كه ممكن است حكم محروميت صادر شود ؟ ولى من باز هم تكرار مىكنم كه من منتظر عكس‌العملهايى شديدتر از احكام محروميت هستم .\r\n« من از هيچكس نمىترسم و از هيچ چيز باك ندارم ، من مرتكب هيچگونه شر و بدى نمىشوم ! من پاسخ حكم محروميت را خواهم داد و بسيارى را رسوا خواهم ساخت .\r\n« و بدانيد كه در رم يك نفر به‌طور پىگير بر ضد من مشغول اقداماتى است « 1 » ، ولى او را انگيزه و حماسه دينى وادار به اين كار نساخته بلكه اقدامات او فقط به‌خاطر آن است كه او ملتزم ركاب اشراف و نجبا و امرا به‌شمار مىرود . » « 2 »\r\nدر تاريخ بشر ، اين شهامت جز در افراد بسيار كم و نادرى ديده و شناخته نشده‌است . و حتى شهامت « ولتر » كه كاخ‌هاى استبدادگران را به لرزه درآورد ، كمتر از شهامت ساوونارولا است ، زيرا كه استبداد دوران « ولتر » به اندازه دوران وى شدت و فشار و اختناق به وجود نياورده بود .\r\nو در آن هنگام كه پاپ حكم محروميت صادر كرد ، « ساوونارولا » بيانيه‌اى نوشت و آن را در ميان مردم منتشر ساخت كه در آن چنين آمده است :\r\n« چنين قوانين ظالمانه‌اى ، جز تجاوز و دشمنى چيز ديگرى نيست و قانون طبيعت محتوم ساخته كه ما جواب زور را با زور بدهيم كه به\r\n\r\n\r\n","description":"","footnote":"\r\n( 1 ) . مقصود وى كشيش چاپلوسى است به‌نام « ماريا نوداكناتزانو » كه دشمن « ساوونارولا » بود و بر ضد وى توطئه‌چينى مىكرد\r\n( 2 ) . « سافونارولا » از « حسن عثمان » صص 182 - 184\r\n","page_name":" 623 ","page_number":127},
  {"content":"\r\n\r\nتبع آن اوضاعى كه مىبينيد براى ما به‌وجود مىآيد كه مىخواهيم از كثافتكارىها دور بمانيم و افكار كسانى را روشن سازيم كه معتقدند : پاپ ممكن است همان خداوند باشد ! و نيروى او مسلط بر زمين و آسمان است ! » « 1 »\r\n* * * « ساوونارولا » در يك سخنرانى ، رجال دينى مسيحى دوران خود را چنين معرفى كرد :\r\n« . . . آيا اطراف آنان پر از بردگان و نوكران نيست ؟ آيا آنان را اسب‌ها و سگ‌هاى شكارى احاطه نكرده‌اند ؟ آيا كاخ‌ها و قصرهاى آنان از ابريشم و تجملات اشرافى پر نيست ؟ . . . آز و طمع آنان بىپايان است . آنان هر كارى را به‌خاطر طلا و پول انجام‌مىدهند و ناقوس‌ها رابه‌خاطر اشباع حرص و گرسنگى خود به‌صدا در مىآورند . آنان جز پول و ثروت چيزى نمىخواهند و هرگونه فضيلت و وجدانى را مىفروشند « 2 » ! او خطاب به مردم فلورانس گفت :\r\n\r\n\r\n","description":"","footnote":"\r\n( 1 ) . همان ، ص 192\r\n( 2 ) . براى تأييد گفته‌هاى « ساوونارولا بايد به يك حقيقت تاريخ نيز اشاره كرد و آن اينكه پدران روحانى مسيحى براى به‌دست آوردن پول به شرم‌آورترين و ضد انسانىترين كارها نيز دست زده‌اند كه از آن جمله اداره مراكز فساد و فحشاء بوده است : « . . . سن لوئى چون فوق‌العاده مذهبى و متعصب بود ، خانه‌هاى مخصوص را بست و اموال آنها را ضبط كرد . . . فقط سلطان مقدس خيرخواهى مانند سن‌لوئى مىتوانست با واسطه‌هايى كه به‌ظاهر خود را خدمتگزار نظم اجتماع و مذهب مىدانستند و در حقيقت دلالان اين بدبختى بودند ، مبارزه نمايد ، ولى آنها دست از كار خود نكشيدند و خانه‌ها را به‌صورت مؤسسات مذهبى تحت حمايت مادران مقدس در آوردند و هر سال در موقع معينى آنها را با البسه روحانى ! در خيابان‌ها مىگرداندند .\r\nدر آن زمان در « ونيز » و « آوينون » در زير ديوار قصر پاپ‌ها نيز اين خانه‌ها وجود داشت . . . كار به‌جايى رسيده بود كه حتى سن توماداگن مرد مقدس و فيلسوف شهير نيز مىنويسد : كشيش‌هاى پرپنيان دفترى تهيه كرده و اعانه‌هايى از جهت تشويق مردمى مبنى بر اينكه كمك به اين گونه خانه‌ها و فواحش از اعمال نيك مذهبى ! است و به بهشت مىرساند ، به در و ديوارهاى شهر مىچسبانند . » از كتاب فحشاء و واسطگى ، نوشته « ژان گابريل مانسينى » نماينده سازمان ملل ، ترجمه خانم فروغ شهاب ، چاپ تهران ( سرى چه مىدانم ) ، ص 36 . م\r\n","page_name":" 624 ","page_number":128},
  {"content":"\r\n\r\n« در رم چرا بر ضد من قيام كرده‌اند ؟ آيا گمان مىكنيد كه اين امر به‌خاطر دين است ؟ هرگز ! ، آنها قصد دارند كه به حكومت ملى ما پايان دهند و تجاوز خود را به سرزمين ما هم گسترش دهند . و اگر زندگى شرافتمندانه‌اى كه تعليمات ما آن را به‌وجود آورده است ، از بين برود ، براى آنها اهميتى ندارد . در دوران ما پدران روحانى مزدوران طبقه حكام ، و امرا و اشراف هستند « 1 » . آنان از سخن حق به لرزه در مىآيند .\r\n« شما قوانين را تحريف مىكنيد و آنها را طبق اغراض خود تغيير مىدهيد ، و آنچه را كه انجام مىدهيد ، قانونى جلوه مىدهيد ، در صورتى كه قانونى نيست ، و آن‌طور كه ميل داريد تا مرحله سوداگرى\r\n\r\n\r\n","description":"","footnote":"\r\n( 1 ) . در دوران ما ، نيمه دوم قرن بيستم نيز ، اغلب مبشران مسيحيگرى در آسيا و افريقا مزدوران امپرياليسم غارتگر غربى هستند و به‌قول « نهرو » « نخست مبشران مذهبى و به‌دنبال آن كشتىهاى جنگى مىآيند و سپس تصرف اراضى شروع مىشود » ( نگاهى به تاريخ جهان ، ج 1 ، ص 945 ) و در خرداد 1344 اطلاعات نوشت كه : « دادگاه انقلابى كوبا دو كشيش آمريكايى را به‌جرم جاسوسى براى آمريكا به ده سال و شش سال زندان محكوم كرد » .\r\nبحث در اين زمينه نيازمند كتاب مستقلى است ، به‌عنوان نمونه ، به كتاب دو مذهب و كتاب نبرد اسلام در آفريقا و نبرد اسلام در آمريكا مراجعه شود . م\r\n","page_name":" 625 ","page_number":129},
  {"content":"\r\n\r\nدر تهذيب نفوس ! سقوط مىكنيد . قوانين ارزشمند ، به‌خاطر مصالح شايسته‌اى به‌وجود مىآيد و براى همين است كه بايد موافق عقل و نيكى باشد !\r\n« اى كاهن و كشيش ! ، به‌سوى من بيا تا ثابت كنم كه تو همانند يك عروسك و لعبتك رنگ‌آميزى شده‌اى هستى و هيچ چيز نيك و پاكى در درون خود ندارى .\r\n« اگر مراد از قانون ، همان زندگى پاك است ، ارزش قانون بسته به ثمره‌اى خواهد بود كه از آن به‌دست مىآيد و در آنجا كه كارها و اقدامات نيك وجود دارد ، قانون نيكو نيز وجود دارد . و در آن مكانى كه كارهاى پستى رخ مىدهد ، قانون شايسته وجود ندارد ! .\r\n« اگر كسى از من بپرسد كه : اگر همه جهان بر ضد تو متحد شود چه خواهى كرد ؟ به او پاسخ خواهم داد كه : من در جاى خود خواهم ايستاد ، چون تعليمات من ، تعاليم پاك زندگى پاك است و از جانب خداوند آمده است ولى « حكم محروميت » مخالف زندگى پاك است و از جانب اهريمن آمده است . من به‌شما مىگويم كه اين احكام محروميت چيزهاى بىپايه و بىارزشى است . » « 1 »\r\n* * * بدين‌ترتيب « ساوونارولا » مردم فلورانس را قانع ساخت كه فشار پاپ و رجال دينى بر ضد وى ، نمىتواند آن‌طور كه آنان مدعى هستند ، براى خدمت به « دين » و در « دفاع » از آن باشد ! . « دفاع » از دين در اين‌جا پوشش ضخيمى است كه پدران روحانى مسيحى ،\r\n\r\n\r\n","description":"","footnote":"\r\n( 1 ) . « سافونارولا » از « حسن عثمان » ص 196 - 298\r\n","page_name":" 626 ","page_number":130},
  {"content":"\r\n\r\nآزمندىهاى مادى و حرص و شهوت براى قدرت و حكومت و اغراض ديگر خود را ، در پشت آن پنهان ساخته‌اند . و « ساوونارولا » بدين‌ترتيب ثابت كرد كه اقدامات ناشى از تعصب پدران مقتدر روحانى در اين قرون تعصب يك هدف اساسى داشت و آن كسب سودهاى مادى از راه از ميان‌بردن روشنگران بود .\r\nخشم پاپ بر راهب فيلسوف فزونى گرفت و در پى آن اخطار شديداللحنى به فلورانس فرستاد و در آن تهديد نمود كه اگر « ساوونارولا » را تسليم نكنند ، بر ضد دولت « حكم محروميت » صادر خواهد كرد !\r\nبحث در بين اعضاى حكومت فلورانس به‌طول انجاميد و سرانجام اكثريت اظهار تمايل كردند كه خواست پاپ اجرا شود ، و در واقع حزب « اربياتى » تجهيز قوا نمود و پيروز شد و همه رجال دينى هم بر ضد وى شوريدند و بدين‌وسيله گروه دشمن را مفتخر ساختند ! .\r\nسرنوشت غم‌انگيز راهب بزرگ وارد مرحله دردناك و جديدى گرديد و دست بسته به « دادگاه مقدس » ! تحويل داده شد در حالى كه ياران و هواداران او يا كشته شده بودند و يا پنهان گرديده بودند ! « ساوونارولا » را همين گروهى به گرگ‌هاى درنده و خونخوار تحويل دادند كه او كابوس تجاوز را از آنان بر طرف ساخته و يك حكومت دمكراتيك ملى براى آنها تشكيل داده و محيطى برايشان به‌وجود آورده بود كه متناسب با آن زندگى پر كوشش و سالم و شرافتمندانه‌اى بود كه « ساوونارولا » مىخواست بر پايه آزادى و همزيستى و برادرى استوار باشد .\r\n\r\n","description":"","footnote":"","page_name":" 627 ","page_number":131},
  {"content":"\r\n\r\n« ساوونارولا » همراه دو تن از يارانش كه كشيش بودند و به‌نام « دومينيكو » و « سلوسترو » خوانده مىشدند ، به‌دادگاه كشانيده شد و دادگاه محاكمه قلابى و مسخره ، با حضور نمايندگان جناب پاپ « الكساندر بورژيا » تشكيل گرديد .\r\nالبته نخست « ساوونارولا » را با افزارهاى ننگينى شكنجه داده بودند كه او از آزار آنها نسبت به افراد توده رنج مىبرد و هنگام يادآورى آن ، از ناراحتى مىغريد . او را به دقت و توجه خاصى شكنجه دادند و متأسفانه او از دوران كودكى ، بدن لاغر و ضعيفى داشت كه در دوران و سال‌هاى مبارزه نحيف‌تر شده بود . بدن نحيف « ساوونارولا » طاقت تحمل دردهاى شكنجه را نداشت و او بدون اختيار با صدايى كه دل‌سنگ خارا را هم آب مىكرد ، ناله مىكرد و فرياد مىكشيد .\r\nاو را بارها شكنجه دادند ، ولى او به دشمنان خود مىگفت كه تعليمات وى كاملًا صحيح و انسانى است و آنان افراد بىعرضه‌اى هستند . از او مىخواستند كه بر خلاف گفته‌هاى خود اعتراف كند ، ولى او نپذيرفت . و سپس كاغذى به او دادند تا مطابق ميل آنان اعترافات خود را بنويسد . اما سپس نوشته‌هاى وى را چون مطابق ميل آنان نبود پاره نمودند . آنگاه خودشان پرونده‌سازى كردند و دلايلى كه « گناه » او را ثابت مىكرد به‌هم بافتند و گفته‌هاى وى را وارونه كردند و بسيار شد كه كلمه « آرى » را به « نه » و يا برعكس ، تبديل نمودند . و سخنانى بر آن افزودند كه او هرگز آنها را بر زبان نياورده بود و در موارد ديگرى ، بسيارى از گفته‌هاى وى را حذف نمودند ! .\r\nدر آن هنگام كه از دخالت وى در كارهاى حكومت فلورانس\r\n\r\n","description":"","footnote":"","page_name":" 628 ","page_number":132},
  {"content":"\r\n\r\nپرسيدند ، او با كمال شجاعت و استقامت گفت : « من با تجاوز و طغيان جنگيدم و از توده مردم دفاع كردم » « 1 » و آن وقت او را به‌طور موقت به‌زندان منتقل ساختند تا در انتظار دادگاه تجديدنظر بماند !\r\nدر اين ميان ، همت دشمنان « ساوونارولا » بر تخريب چهرهء جذاب او در نزد مردم معطوف شده بود كه پس از كشتن او ، هوادارانش بپانخيزند .\r\nو اين گروه در آنچه مىخواستند ، توفيق يافتند ! .\r\nدادگاه تجديدنظر « ساوونارولا » تشكيل شد ، و او به دفاع شرافتمندانه پرداخت و البته شكنجهء وى هم به شكل وحشيانه‌تر و شرم‌آورترى تجديد شد !\r\nسپس رجال و اعضاى دادگاه « دومينيكو » را شكنجه داده و به بازپرسى كشانيدند ولى او هم مانند آموزگار بزرگ خود ، شهامت و شجاعت نشان داد و سرنوشت « سلوسترو » نيز اين چنين شد ! .\r\nساوونارولا در زندان تاريك ، نظريه و تمايل خود را درباره بسط و گسترش راه‌هاى زندگى فراخ براى توده مردم ، ارزيابى مىكرد و انگيزه‌هاى آنان را در تمايل به شر و بدى و روگردانى از خوى و وجدان انسانى بررسى مىنمود ، و سپس فصل‌هاى زندگى توأم با راستى خود و صفحات سياه و تباه زندگى آنان را در نظر مىآورد ! .\r\nاو اكنون در كجا است و آنان در كجا هستند ؟ او اكنون در گوشه زندان تاريك از درد شكنجه‌هاى ضدانسانى برخود مىپيچد و در انتظار نوشيدن جام مرگ از دست آنان به‌سر مىبرد ، و آنان در\r\n\r\n\r\n","description":"","footnote":"\r\n( 1 ) . همان كتاب ، صص 222 - 224\r\n","page_name":" 629 ","page_number":133},
  {"content":"\r\n\r\nخوشگذرانى و جاه و جلال و جهالت و قدرت خود و نادانى مردم ، غوطه مىخورند ! .\r\nبا آنكه نااميدى و يأس از هر سو به وى روى كرده بود ، با روحيه‌اى آهنين به استقبال سرنوشت رفت .\r\n« ساوونارولا » براى بار سوم محاكمه شد ، و اين‌مرتبه بيشترازپيش شكنجه و آزارديد ، و پاپ خواستار سرعت در صدور حكم و اجراى آن گرديد ، و در شبى كه رأى دادگاه بر « ساوونارولا » خوانده شد و او با كمال خونسردى به آن گوش داد . . . و سپس متن حكم درباره دو شاگردش خوانده شد .\r\nحكم دادگاه « سوزانيدن هر سه نفر » بود ! .\r\n« ساوونارولا » خواست كه با شاگردانش ملاقاتى بكند ، با آخرين خواست محكوم موافقت شد ، و ملاقات آنان درست در سالن آن « مجلس ملى » انجام يافت كه خود « ساوونارولا » ساختمان و ايجاد آن را پيشنهاد كرده بود ! .\r\n« هر سه در شب با همديگر ملاقات نمودند ، پيدا شدن ساوونارولا ، با قيافه جدى و مصمم در برابر « سلوسترو » و « دومينيكو » كافى بود كه تصميم و اراده آن دو را هم تحكيم بخشد و به ايشان يقين بخشد ، و آنان با دين اين پدر مهربان آرامش خاطر يافتند . » « 1 »\r\nآنان كمى با همديگر سخن گفتند و سپس هر كدام را به « زندان » خود روانه كردند .\r\n* * *\r\n\r\n\r\n","description":"","footnote":"\r\n( 1 ) . همان كتاب ، ص 229\r\n","page_name":" 630 ","page_number":134},
  {"content":"\r\n\r\nدر سپيده‌دم روز بعد ، هر سه كشيش انقلابى به ميدان آتش كشانيده شدند و هر سه در انظار عمومى در زير غل و زنجير سوزانده شدند « 1 » و در آن هنگام كه آتش « ساوونارولا » و يارانش را در كام خود فرو برد ، « اربياتى » دستور داد كه گروهى از كودكان آنان را سنگباران كنند ! .\r\nو سپس خاكستر آنان از روى پل قديم ، به آب‌هاى نهر « ارنو » ريخته شد ! .\r\n« حسن عثمان » در كتاب جامعى كه درباره « ساوونارولا » نوشته است ، مىگويد :\r\n« . . . و بدين‌ترتيب پاپ فرصت و امكان يافت كه نفوذ خود را در « فلورانس » گسترش دهد . پاپ فرزند خود « سزار بورژيا » را تشويق نمود كه به سرزمين « توسكانى » حمله‌ور شود و كوشيد كه خاندان « مديسى » را به « فلورانس » برگرداند . « سزار » مردم شهرهاى « توسكانى » را براى شورش بر ضد فلورانس تحريك مىكرد و اين پاداشى بود كه فلورانس پس از آنكه « ساوونارولا » را به‌خاطر جلب رضايت پاپ از دست داد ، از جانب وى دريافت داشت ! » .\r\nاو سپس در جاى ديگر از كتاب خود ، درباره ارزش وجودى « ساوونارولا » مىگويد : « ساوونارولا » از نخستين كسانى به‌شمار مىرود كه مردم را به‌فكر و انديشه‌اى اصيل دعوت كردند و دريافتند كه بشريت بايد به عصر جديدى وارد گردد . و اين صحيح نيست كه\r\n\r\n\r\n","description":"","footnote":"\r\n( 1 ) . چنان كه در توضيح بعدى ما خواهد آمد « ساوونارولا » به‌همراهى بيست نفر از پيروانش كشته شد . م\r\n","page_name":" 631 ","page_number":135},
  {"content":"\r\n\r\nما ، عصر نهضت ، عصر انقلاب و جنبش را با عصر تمدن جديد كه پس از آرامش و ثبات اوضاع به‌وجود آمد مخلوط سازيم .\r\n« و از همينجاست كه مىتوان « ساوونارولا » را پيامبر عصر نهضت بناميم ! .\r\n« ساوونارولا از جمله كسانى بود كه چه در زمان حيات و چه پس از آن مردم را به‌سوى انديشهء خود جلب مىنمود و آنان را دعوت مىكرد كه پرده‌هاى جهل و تاريكى را كنار بزنند و راه خود را از ميان سنگلاخ‌هاى صعب‌العبور باز كنند و با خون ريخته شده خود ، انسانيت را تجديد و حيات بخشند .\r\n« ولى اگر فلورانس نتوانست كه خدمت‌هاى ساوونارولا را در زمينه اصلاحات در قانون اساسى و روش وى را در دمكراسى درك كند و مصلحت چنين ديد كه از دست وى رهايى يابد ! مىتوانست او را تبعيد كند و از فلورانس دور سازد نه آنكه به قتلش برساند ! ولى فلورانس ميل داشت كه رمز آزادى و آموزگار نسل‌هاى بعدى را از ميان بردارد . و اين‌چنين يكى از بنيادگذاران كاخ بلند آزادى را از ميان برد . و در آن هنگام كه ساوونارولا را شكنجه داده و سوزانيدند و سپس خاكسترش رابه‌دست امواج آب سپردند ، هيچ صدايى براى دفاع از وى بلند نشد ، ولى اگر او چند ماه در فلورانس زنده مىماند ، احتمال داشت كه از نو مورد پرستش توده مردم قرار گيرد ! » .\r\n\r\nتوضيح مترجم\r\nبحث مؤلف محترم درباره « ساوونارولا » و اقدامات و سرانجام\r\n\r\n","description":"","footnote":"","page_name":" 632 ","page_number":136},
  {"content":"\r\n\r\nوى ، در اينجا به پايان مىرسد و چنان كه خوانديد ، ما نيز توضيحات بيشترى در پانوشتها آورديم ، ولى بايد پرسيد كه آيا واقعاً « ساوونارولا » با يكى دو سخنرانى و يا ايجاد يك جمهورى كوچك در گوشه‌اى از ايتاليا فلورانس مىتواند در ترازوى مقايسه با امام على قرار بگيرد ؟ . . . البته ما منكر مبارزات بىامان « ساوونارولا » بر ضد تشكيلات ضد انسانى پاپ و پدران روحانى نيستيم و نمىتوانيم اقدامات بشردوستانه وى را نستاييم ولى وقتى « ساوونارولا » و چند سخنرانى او و نتيجه اقداماتش را در معرض مقايسه با « امام على » قرار دهيم به‌خوبى در مىيابيم كه : « تفاوت از زمين تا آسمان است » .\r\nاشتباه مؤلف محترم در اينجا است كه مىخواهد حتى نوابغى از قبيل ولتر و تولستوى و برنارد شاو را در رديف شخصيت‌هاى آسمانى و جهانى نظير مسيح و محمد و على عليهم‌السلام قرار دهد و اين امر چنان كه در پانوشت بخش اول توضيح داديم ، حتى با صرف‌نظر از رسالت مقدس و آسمانى اين بزرگواران ، صحيح نيست . براى اينكه عظمت هر انسان بزرگ و تعليمات او را از نظر تأثيرات اجتماعى و تحولاتى كه توانسته است چه در زمان حيات و چه بعد از خود در جوامع بشرى به‌وجود آورد ، بايد ارزيابى كرد .\r\nدرست است كه تولستوى و ولتر و ساوونارولا در زمان خود و در محيط خود شخصيت‌هايى بوده‌اند و احتمالًا باعث دگرگونىهايى نيز شده‌اند ولى بايد پرسيد كه آنان اكنون چه تأثيرى در ميان مردم دارند و چه مقدار از افراد بشرى امروز پيرو آنان و تعليماتشان هستند ؟\r\nتازه بايد در نظر داشت كه تاريخ نهضت حضرت محمد ( ص ) و\r\n\r\n","description":"","footnote":"","page_name":" 633 ","page_number":137},
  {"content":"\r\n\r\nعلى ( ع ) تقريباً 800 سال قبل از ساوونارولا و در جامعه‌اى چون جامعه عرب جاهليت بود كه نه از نظر كيفيت و شكل تحول اجتماعى و نه از نظر محتواى تعليمات و قوانين و نه از نظر ادامه آن تا امروز و تأثير تعليمات آن در ميان متجاوز از ششصد ميليون انسان قرن بيستم ، به‌هيچ‌وجه قابل مقايسه با قيام ساوونارولا و تحول اجتماعى ناشى از آن ، نتواند بود .\r\nساوونارولا وقتى قيام كرد و چند دستور اجتماعى به‌مردم فلورانس عرضه داشت كه از نهضت آزاديبخش اسلام و تعليمات اجتماعى ارزشمند آن 800 سال گذشته بود و رهبران اسلام توانسته بودند امتيازات طبقاتى را لغو كنند ، ربا و استثمار و احتكار را تحريم نمايند ، جامعه‌اى جديد به‌وجود آورند ، رژيم كهنه و پوسيده فئوداليسم عرب را برچينند و تعليماتى را به بشريت عرضه بدارند كه انسان قرن بيستم در قبال آن بايد سر تعظيم فرود بياورد .\r\nدر هر صورت ما هم صرف نظر از جنبه‌هاى منفى زندگى ساوونارولا كه مؤلف به آنها اشاره نكرد ، مىپذيريم كه ساوونارولا در دوران كوتاهى در فلورانس تحولى ايجاد كرد ، ولى با هر مقياسى كه بسنجيم نه خود او را مىتوانيم در رديف امام على بشماريم و نه تعليمات او را به اندازه تعليمات امام بزرگ مىيابيم .\r\nو اكنون با اجازه شما سخن كوتاهى از زندگى « ساوونارولا » را با استفاده از تاريخ در اينجا مىآوريم تا هم بحث مؤلف را تكميل كرده باشيم و هم حقيقت موضوع را بيشتر شناخته باشيم و هم خوانندگان محترم ببينند كه در اعتراض خود بر اين « مقايسه » و « برابرشمردن ! » مؤلف ، راه صواب پيموده‌ايم :\r\n\r\n","description":"","footnote":"","page_name":" 634 ","page_number":138},
  {"content":"\r\n\r\nآقايان : كرين برينتون ، جان كريستوفر ، روبرت لى و ولف در كتاب تاريخ تمدن غرب و مبانى آن در شرق « 1 » چنين مىنويسند : « . . . از صدر تا ذيل كليساى دورهء نوزايى لحن اخلاقى ناپسندى داشت . رهبرى روحانى روم به‌طور مداوم تحت‌نفوذ پاپ‌هاى دنيادوست رو به‌تنزل نهاد ، اكثر اين سركردگان سربازان اجير جانشين پطرس مقدس نشده بودند . عظمت و تجمّل اين پاپ‌ها موجب مخارج گزاف و ازدياد ماليات‌هاى كليسايى گرديد . بسيارى از اسقف‌ها به جاى امور معنوى و مذهبى در كار سياست بودند . كشيش‌ها غالباً درس نخوانده و بيسواد بودند و گاه خلق‌وخوى ناپسندى نيز داشتند كه ايشان را براى اجراى تكاليف كشيشى نامناسب مىساخت . . .\r\n« ساوونارولا ( 1498 - 1452 ) در خود پايتخت فرهنگى دوره نوزايى يعنى فلورانس به تبليغ مرام خود پرداخت . ولى پرغوغاترين جريانات اصلاحى كه به‌دست ساوونارولا آغاز گرديد ، عمرش از ساير جريانات كوتاه‌تر بود .\r\n« وى از درويشان دومينيك بود . لطف « مديسى » را از طريق نفوذ « پيكودلا ميراندولا » به خود جلب كرد و در سال 1490 در رأس صومعه دومينيك سان ماركو مرقس قديس قرار گرفت . در آن صومعه اطاقى داشت كه با « فرسكوهاى فرا آنژليكو » تزيين شده بود . وعظهاى بليغ و رساى او و شهرت اينكه او وقايع آينده را پيش‌بينى مىكرد به‌زودى او را معروفترين واعظ شهر فلورانس ساخت . . .\r\n« ساوونارولا خصوصاً موجب وحشت پاپ الكساندر ششم شد و\r\n\r\n\r\n","description":"","footnote":"\r\n( 1 ) . جلد اول ، چاپ تهران ، ترجمه پرويز داريوش ، ص 424 به‌بعد\r\n","page_name":" 635 ","page_number":139},
  {"content":"\r\n\r\nاو را به‌عنوان « شيطان » و « ديو » كه بر كليساى « فاحشه » و « بىعفت » رياست دارد ، لعنت كرد . . . وى در سال 1497 بالفعل ديكتاتور فلورانس بود و دسته‌هايى از پسران و دختران تشكيل داده بود كه در شهر مىگشتند و تمامى « چيزهاى پوچ » را از وسايل آرايش گرفته تا كتاب‌ها و نقاشىهاى وثنى جمع مىكردند و در ميدان‌هاى عمومى آتش مىزدند ! . . . پيروان او خصوصاً پس از آنكه وعده داد معجزه‌اى بياورد ، از كنار او پراكنده شدند . وى مىخواست حقيقت الهام الهى را در خود با عبور بىسليح از ميان آتش اثبات كند ! . . . وى چيزى را كه مصلح حقيقى بزرگ بايد بداند نمىدانست و مانند اغلب داعيان افراطى تصفيه دين ، بيشتر جنبه مرد مبتلا به سرسام را داشت تا مرد مقدس را ! . . . » .\r\n« جان الدر » مبشر مسيحى در ايران در كتاب خود « 1 » درباره سرانجام وى مىنويسد : « . . . پاپ در سال 1497 او را تكفير كرد ولى ساوونارولا حكم تكفير پاپ را باطل و خالى از اعتبار و بىمورد اعلام نمود . در شهر شورشى برپا شد و صومعه وى مورد هجوم قرار گرفت و او را دستگير نموده ، به‌زندان بردند . در زندان او را در معرض شكنجه‌هاى وحشيانه قرار دادند و او در زير شكنجه مجبور شد كه از آيين و عقيده خود دست بردارد ولى پس از آنكه فشار شكنجه برداشته شد ، دوباره اظهارات خود را تأييد نمود ! . در سال 1498 او با بيست نفر ديگر از پيروانش به‌دار آويخته شدند و جسدشان سوزانده شد . »\r\n\r\n\r\n","description":"","footnote":"\r\n( 1 ) . تاريخ اصلاحات كليسا ، چاپ تهران ، ص 91\r\n","page_name":" 636 ","page_number":140},
  {"content":"\r\n\r\nاين بود اجمالى از اظهار عقيده چند مسيحى ديگر درباره ساوونارولا و اقدامات وى ، و با مراجعه به مجموع گفته‌هاى جرج جرداق و ديگران درباره وى ، داورى درباره چگونگى مقايسه او با « امام على » را به‌عهده خوانندگان نكته‌سنج خود مىگذاريم .\r\n( مترجم )\r\n\r\n","description":"","footnote":"","page_name":" 637 ","page_number":141},
  {"content":"\r\n\r\n\r\nنتيجه ! . . .\r\n* استبدادگران مانند حشرات كثيف ، هرگز در فضاى پاك و سالم به‌سر نمىبرند و جز در محيط غفلت و بىخبرى همگانى و جهالت و نادانى سياه پرورش نمىيابند و « دام » خود را براى شكار پهن نمىكنند ! .\r\nعقل استبدادگران راه تفاهم و همزيستى را نمىشناسد و درك نمىكند . و به دليل حقارت و كوتاه فكرى ، نمىتوانند چگونگى وصول به حق را ارزيابى كنند . و هيچگاه صدايى در راه نيكى بلند نمىشود مگر آنكه بلافاصله تازيانه و شلاق وحشت و ترور در مقابل آن قرار مىگيرد و مىخواهد كه آن را خاموش سازد و يا صاحب آن را نابود سازد .\r\nاز كتاب اسلام و استبداد سياسى\r\nو بدين‌ترتيب ، قرون وسطى اين شراره‌هاى درخشان را در دل تاريكىهاى خود ديد و شناخت . و در واقع ، جهان هيچگاه خالى از افراد بزرگ نيكوكار نبوده و هيچ سياهى و ظلمتى از درخشش آن جرقه‌ها دور نمانده است . سازندگى اين بزرگمردان ، به بشريت آينده نيرو مىبخشيد كه بيش از امكانات خود و قرون و دورانشان ، در راه\r\n\r\n","description":"","footnote":"","page_name":" 638 ","page_number":142},
  {"content":"\r\n\r\nخود ثابت‌قدم بمانند و ارزش واقعى آنها در اين مسئله روشن مىشود كه آنها راه را براى روشن ساختن مفهوم « انسان » در قرون آينده هموار ساختند و يا به‌مثابه زير بناى محكم ، در ساختمان آن كاخ بزرگ انسانى كه بشريت از نخستين روز پيدايش در راه زيرسازى و پىريزى آن يكى پس از ديگرى سنگى به‌كار برده‌اند تا آنكه بناى آن به‌طور نسبى ، به‌دست مردان انقلاب‌كبير به طور نسبى كامل شد « 1 » !\r\nچرا مىگويم « به‌طور نسبى » ؟ براى آنكه انسانيت در ساختن كاخ بزرگ خود ، در مرحله و مرز خاصى متوقف نخواهد گشت ! .\r\n\r\n\r\n","description":"","footnote":"\r\n( 1 ) . بايدتوجه داشت كه نظر مؤلف در اين زمينه مربوط به انقلاب‌ها و جنبش‌هايى است كه قبل از انقلاب كبير فرانسه در قاره اروپا به‌وقوع پيوست و ثمره‌اى به‌بار نياورد ، و گرنه طبق اعترافات خود مؤلف در اين كتاب ، در مشرق زمين ، در اثر نهضت‌آزادى بخش اسلامى به‌رهبرى پيامبر بزرگوار و سپس امام على ، توده‌هاى محروم از قيدها و بندها رهايى يافتند و « حقوق بشر » به‌وسيله رهبران اسلام اعلام و تثبيت شد و به‌مرحله اجرا هم درآمد .\r\nبه‌قول « برتراند راسل » : « در آن روزگارى كه اروپا در قعر توحش مىزيست علوم مختلفه ، شعر ، فلسفه و هنرهاى زيبا ، در كشورهاى اسلامى رواج كامل داشت . اروپاييان با وقاحت تمام اين دوره را « عصر تاريك » مىخوانند در صورتى كه تاريكى فقط به اروپا منحصر بود ، و درست‌تر بگويم : به اروپاى مسيحى . » ( مجله هلال ، چاپ پاكستان ، شماره 12 ) .\r\nو به‌نظر ما نيز نهضت‌هاى آزاديخواهانه در اروپا به‌علت نقض تعليمات ، كوتاهى هدف ، محلى بودن نهضت ، و هوس‌هاى رهبران ، نتوانستند « حقوق بشر » را تثبيت كنند و حتى « انقلاب كبير فرانسه » هم كه به‌صورت ظاهر « حقوق بشر » را تثبيت كرد ، نتوانست همانند حقوقى بياورد كه « اسلام » در 14 قرن پيش آن را براى بشر اعلام داشته است . . . با اين فرق كه طبق شهادت تاريخ در دوران صدر اسلام و پيش از تبديل حكومت دمكراتيك اسلامى به سيستم اتوكراسى و مونارشيك بنىاميه ، « حقوق بشر » رسماً اعلام گرديد و عملًا اجرا و مراعات شد ولى پس از انقلاب كبير فرانسه ، خود « فرانسه » و ديگر امضاكنندگان غربى اعلاميه حقوق بشر ، با استعمار كشورهاى ديگر هرگونه حق بشرى را زيرپا گذاشتند .\r\nفجايع ضدبشرى آنان در كشورهاى اسلامى و جنوب شرقى آسيا شاهد صدق مدعاى ماست و نيازى به توضيح بيشتر نيست . م\r\n","page_name":" 639 ","page_number":143},
  {"content":"\r\n\r\nو چرا اين عظمت در قرون وسطى نتوانست نتايج و آثار مورد انتظار را در همان‌وقت به‌بار بياورد ؟ و چرا آنها مقدمه‌اى براى اعلان حقوق‌بشر در آينده بودند نه آنكه خود در دوران خود تثبيت حقوق بشر به‌شمار آيند ؟ جواب اين پرسش‌ها بسيار آسان است : بسيار ديده شده كه نيروى افراد ، با اينكه ناشى از نيروى همگانى بوده و نمىتوانسته از دايره خود جز در چهارچوب معلومى پا را فراتر نهد ، بر نيروى جماعت و توده‌ها برترى يافته و سبقت گرفته‌اند . و توده‌هاى مردم در قرون وسطى به حكم تحول اجتماعى ، خودشان به آن مرتبه از لياقت نرسيده بودند كه در اين زمينه ثبات و دوام بيابند . دليل ما بر اين موضوع آن است كه با اينكه گروه‌هايى در اين دوران‌ها در برابر تبهكاران قيام مىكردند ولى آتش اين قيام‌ها هنوز شعله‌ور نشده ، خاموش مىشد . يا با نيروى گروه ديگرى از خود مردم سركوب مىشد كه به‌اندازه‌اى در جهل و نادانى غوطه‌ور بودند كه تبهكاران و تجاوزكاران آنان را فريب مىدادند و آنان دركى از مصالح واقعى خود نداشتند و همين اقدام ، با اينكه به‌وسيله گروه بسيارى از مردم انجام مىيافت ، چون ناشى از تحريك و پشتيبانى طبقه خاصى بود ، همانندى با عمل و اقدام فرد دارد .\r\nو يا به‌علت روشن نبودن هدف انقلاب ، آن نتايجى كه مورد انتظار بود به‌دست نمىآمد ، و از همينجا بود كه ناگهان در ميان خود انقلابيون اختلافاتى پيدا مىشد و انقلاب شكست مىخورد .\r\nمثلًا در قرون وسطى ، دهقانان در فرانسه بر ضد طبقه نجبا و فئودال‌ها كسانى كه حقوق دهقانان را غصب كرده بودند قيام كردند ولى بلافاصله نيروهاى عظيمترى تشكيل شد و با پشتيبانى\r\n\r\n","description":"","footnote":"","page_name":" 640 ","page_number":144},
  {"content":"\r\n\r\nنيروهاى هنگفت اقتصادى ، دهقانان را به‌سختى شكست داد .\r\nو در آن هنگام كه تجاوز رجال انگيزيسيون و افراد دادگاه‌هاى تفتيش عقايد وسعت بيشترى يافت و تبهكارى آنان جنبه انتقام گيرى به‌خود گرفت ، ايتاليايىها انقلاب فلج‌كننده‌اى بر ضد آنان برپا داشتند و بر « رم » و « برسيا » « 1 » و « مان‌تو » « 2 » يورش آورده و بر زندان‌هاى آنها حمله برده و درهاى آنها را شكسته و هزاران انسانى را كه براى شكنجه و اعدام ، دستگير شده بودند ، آزاد ساختند و سپس زندان‌ها را آتش زده و به تودهء خاكستر مبدل ساختند . ولى نتيجه چه بود ؟ تجاوزكاران با نيروى متشكل و قوىتر و بيشترى بر انقلابيون هجوم آوردند و آنان را شكست دادند و زندان‌ها را از نو بنا كردند ، بلكه بر تعداد آنها افزودند و ديوارهاى آنها را محكم‌تر كردند و تعداد بيشترى از قربانيان را در آنها جاى دادند ! .\r\nفكر مىكنم كه خوانندگان متوجه شده باشند كه ما در گفتار مربوط به قوانين قرون‌وسطى و چگونگى قلع‌وقمع انقلاب‌هاى افراد و توده‌ها بر ضد آن قوانين ، رجال دين مسيحى را از طبقه حاكمه و صاحبان امتيازات طبقاتى جدا نمىكنيم « 3 » ، زيرا كه در واقع محال است بتوان اين دو طبقه متحد را از همديگر جدا ساخت . چون با هر دليلى كه در نظر آوريم ، منافع اين دو طبقه با همديگر پيوند ناگسستنى داشت . قانونى را كه زمامداران و صاحبان امتيازات طبقاتى وضع مىكردند ، به همان اندازه كه به‌نفع آنان و در خدمت آنان بود ، به‌نفع\r\n\r\n\r\n","description":"","footnote":"\r\n( 1 ) . يا بريسكيا (  aicserB  )\r\n( 2 ) .  euotnaM  . م\r\n( 3 ) . فراموش نكرده‌ايم كه مؤلف خود « مسيحى » است . . . م\r\n","page_name":" 641 ","page_number":145},
  {"content":"\r\n\r\nپدران روحانى و رجال دين نيز بود . و احكامى را كه پدران روحانى صادر مىكردند ، به همين ترتيب در خدمت و در جهت سود زمامداران و طبقات بالا بود ، و بنابراين ، انقلاب بر ضد طبقهء حاكمه ، انقلاب بر ضد پدران روحانى نيز بود ، چنان كه قيام بر ضد پدران روحانى ، قهراً بر ضد زمامداران هم به‌شمار مىرفت .\r\nو از همين‌جا بود كه اين دو گروه ، هميشه با همديگر تعاون و همكارى داشتند و هيچ زشتى و فسادى وجود نداشت كه هر دو گروه در آن شريك نباشند و هيچ فاسد و تبهكارى در اين طرف نبود كه از آن‌طرف هزار و يك پشتيبان نداشته باشد و براى همين هم بود كه هميشه قوانين را براى برده ساختن مردم و بستن راه‌ها بر روى مردم ، براى نگهدارى آنان در نادانى ابدى ، وضع مىكردند .\r\nامپراطوران و امراء و نجباء و فئودال‌ها و همه تن‌پرورانى كه خودشان لقب « شرف و افتخار » ! را به‌خود داده بودند ، از پدران روحانى هميشه پشتيبانى مىكردند و با اشاره گوشه چشم آنان ، به‌جنگِ هر متفكر يا فرد مظلومى مىشتافتند ! .\r\nو پدران روحانى هم اين گروه بىلياقت را حتى در هر تبهكارى و فسق و فجورى تأييد مىكردند و آنان را « بركت » باران نموده و از آسمان بر آنان « بركت » مىباريدند ! و از زير پايشان ، در روى زمين ، چشمه‌ها جارى مىساختند ! ! .\r\nرجال هر دو گروه ، به‌وضع موجود رژيم ، به هر مقدار هم كه فاسد و ضدانسانى بود ، افتخار مىكردند !\r\nو البته دشمنان سرسخت هر دو گروه هم ، نخست نويسندگان و افراد متفكر بودند ! . زمامداران اين قرون و بسيارى از پدران روحانى\r\n\r\n","description":"","footnote":"","page_name":" 642 ","page_number":146},
  {"content":"\r\n\r\nآن دوران‌ها « رسالت » واحد و « مقدسى » ! به‌عهده داشتند كه مربوط به كشتار مردم و سوزاندن متفكران ، يا تسليم‌ساختن آنان در برابر ستم حكومت و نادانى حاكم و زمامدار بود ! .\r\nاگر انديشمندى كه انسانيت به‌وجود او افتخار مىكند « گمراه » ! مىشد و اعلام مىداشت كه دادگاه‌هاى تفتيش عقايد شكلى از اشكال بىشرمى و وقاحت است و بايد بساط آن برچيده شود ، داوران اين دادگاه‌ها او را دستگير ساخته و به دردناك‌ترين وضع به‌قتل مىرسانيدند و سپس درباره « قدرت مقدس » ! خود به مديحه‌سرايى مىپرداختند و رهبران و رؤساى خود را ستايش مىكردند و آنگاه « گمراه » را مىسوزانيدند ، و بلافاصله اين عاليجنابان پرهيزكار هم مورد تشويق قيصر قرار مىگرفتند و احساسات وى كه به‌وسيله تبهكارىها و غرور نابود شده بود ، از نو به جوشش در مىآمد و رجال دين يعنى رجال وابسته به‌خود را تأييد مىكرد و آنان را به دربار خود دعوت مىنمود و با آنها « تجديد عهد » مىكرد و از آنان « بركت » مىگرفت ! .\r\nدر قرون وسطى اگر انديشمند ديگرى كه انسانيت به‌وجود او افتخار مىكند ، « گمراه » مىشد و به حكم الهام وجدان و شرف و انديشه اعلان مىكرد كه اين پادشاه اروپايى ستمكار و مستبد و بىليافت است و ملت با اينكه در روى كره زمين است ، در ظلمت و خاموشى گورستان به‌سر مىبرد ، قيصر با همه پستىهايى كه داشت ، او را دستگير مىنمود و شكنجه مىداد و به بدترين وضع با وى رفتار مىكرد و سپس به‌قدرت خود مىباليد و خويشتن را تعريف مىنمود\r\n\r\n","description":"","footnote":"","page_name":" 643 ","page_number":147},
  {"content":"\r\n\r\nو متفكر بزرگ را به‌قتل مىرسانيد . و ناگهان عدالت پرورى قيصر ! كه ( به‌قول پدران روحانى مسيحى ) ناشى از آسمان ! بود ، رجال دينى را مسحور مىساخت و آنان او را بزرگ شمرده و هرگونه لقب و عنوانى را به‌او مىبخشيدند و او را تبرّك مىكردند و با « روغن‌مقدس » ! لباس وى را خوشبو مىساختند و به‌خاطر او به نيايش و نماز مىپرداختند و اهريمن را نفرين مىكردند و به‌شادى و سرور مشغول مىشدند و در حالى كه جوجه‌هاى سرخ‌كرده را مىبلعيدند ، مىخنديدند و مىرقصيدند و به‌دعاگويى و دورويى خود ادامه مىدادند . « 1 »\r\nقيصر پدران روحانى را « عاليجنابان » خطاب مىكرد ! .\r\nو آنان او را : « قبله عالم » و « صاحب عمر دراز » مىناميدند .\r\nدلايلى كه بر اين همكارى بين اين دو گروه ، در قرون وسطى ، گواهى مىدهد قابل شمارش نيست . و وحدت منافع در ميان دو طبقه ، منبع و سرچشمه پيدايش همه قوانين و برنامه‌ها بود . عامل وحدت آنان « دين » مسيحيگرى بود كه هر دو از آن « دفاع » مىكردند و اتحاد در مقابل معرفت بشرى ، همان خير و سودشان بود كه رمز وجودشان به‌شمار مىرفت و مسئله امر به معروف و نهى از منكر در نزد آنان افسانه‌اى بيش نبود ! .\r\nآرى تعاون و همكارى اين دو گروه ، قاعده اساسى بود و تخلف از آن بسيار نادر صورت مىگرفت ! .\r\n\r\n\r\n","description":"","footnote":"\r\n( 1 ) . درباره اعمال پدران روحانى مسيحى در قرون وسطى و چگونگى همكارى آنان با پادشاهان اروپا به تاريخ قرون وسطى ، ترجمه عبدالحسين هژير ! و كتاب‌هاى ديگر تاريخ اروپا مراجعه شود . م\r\n","page_name":" 644 ","page_number":148},
  {"content":"\r\n\r\n* * * خلاصه سخن آنكه قرون وسطى ، از همه قرون ديگر تاريخ ، تاريكتر و سياه‌تر و از نظر ابراز شهامت و شجاعت تعدادى از مردم درخشان‌تر از دوران‌هاى ديگر بود . و از همينجا است كه قرون وسطى ، هم قرون ارتجاع و عقب‌گرد است و هم قرون جرأت و شهامت ! . و در هر صورت ، تاريخ سر خود را براى هميشه در برابر تباهىهاى آن قرون خم نكرد ، بلكه از ميان مشكلات و سختىها عبور نمود و خود را به‌دست بشريت « قرون جديد » سپرد كه از آغاز اعلان حقوق بشر در اواخر قرن هيجدهم آغاز گرديد ! .\r\nو بسيار روشن است اين جناياتى كه به‌نام دفاع از دين و بر ضد انسان صورت گرفت ، مخصوص « قرون وسطى » است و البته « اروپا » در اين تعصب شديد تنها نبود بلكه در جهان شرق عربى نيز بسيارى از تعصب‌ها و سختگيرىها ديده شد « 1 »\r\nآيا حكومت‌ها و دولت‌ها در مشرق فقط به‌نام دين به‌وجود نيامدند ؟ آيا طبقه حاكمه تعصب توده‌ها را در راه سركوبى دشمنان خود به‌كار نبردند ؟ و آيا گروه‌هايى از مردم را به‌اتهام « گمراهى » و « الحاد » به‌طور كامل از بين نبردند ؟ « 2 »\r\n\r\n\r\n","description":"","footnote":"\r\n( 1 ) . در اين زمينه به كتاب‌هاى : التعصب و التسامح بين المسيحية و الاسلام ، تأليف محمد غزالى و قصةالاضطهاد الدينى فى المسيحية و السلام ، تأليف دكتر توفيق طويل ، رجوع شود تا ميزان كامل تعصب‌ها در مسيحيت و بلاد اسلامى ، با اسناد تاريخى روشن گردد . م\r\n( 2 ) . البته « حكومت‌ها و دولت‌هايى » در شرق عربى با سوءاستفاده از نام دين به‌وجود آمدند و « طبقه حاكمه تعصب توده‌ها را در راه‌هاى نامشروعى به‌كار بردند ، ولى بايد مانند خود مؤلف ، توجه داشت كه اين جنايات و تبهكارىها كوچكترين ارتباطى به « اسلام » و دين خدا ندارد و رهبرى اين فجايع را مانند اروپا ، رجال مذهبى اسلامى به‌عهده نداشته‌اند ، بلكه همان طبقه حاكمه ستمكار جنايات را انجام دادند و از حس مذهبى مردم سوءاستفاده نمودند و در هر صورت كوچكترين ارتباطى با اسلام نداشتند و هميشه مورد بغض و نفرت علماى دينى هم بودند . . . و در هر صورت بايد حساب آنان و عمالشان را همواره از حساب « اسلام » جدا ساخت ! . . . م\r\n","page_name":" 645 ","page_number":149},
  {"content":"\r\n\r\n* * * اين هوس جنون‌آميز كه در خلال قرون وسطى ، بر حكام و زمامداران و بزرگان دو گروه در اروپا و شرق عربى چيره شده بود و جز با كشتار مردم انديشمند و آزادگان و تبعيد نويسندگان و دانشمندان و هر فرد بزرگى كه احتمال مىرفت به‌وسيلهء او به انسانيت و تمدن سود فراوانى برسد و شكنجه افراد توده كه با متفكران و نويسندگان همگام مىشدند اشباع و آرام نمىشد ، اين هوس جنون‌آميز را بهتر از مؤلف كتاب الاسلام و الاستبداد السياسى نمىتوان توضيح داد .\r\nمؤلف آن كتاب تجاوزكاران شرق را با عباراتى توصيف مىكند كه كاملًا با همگنان آنان در غرب ، يا هر مكان ديگرى ، تطبيق مىكند . او مىگويد :\r\n« طبقه حاكمه ستمگر و استبدادگران ، مانند حشرات كثيف ، هرگز در فضاى پاك و سالم به‌سر نمىبرند و جز در محيط غفلت و بىخبرى همگانى و جهالت و نادانى سياه ، پرورش نمىيابند و « دام » خود را براى شكار و غارت پهن نمىكنند ! . عقل استبدادگران راه\r\n\r\n","description":"","footnote":"","page_name":" 646 ","page_number":150},
  {"content":"\r\n\r\nتفاهم و همزيستى را نمىشناسد و درك نمىكند و به‌خاطر حقارت و كوتاه فكرى ، نمىتوانند چگونگى وصول به حق را ارزيابى كنند و هيچ‌وقت صدايى در راه نيكى بلند نمىشود مگر آنكه بلافاصله تازيانه و شلاق وحشت و ترور در مقابل آن قرار مىگيرد و مىخواهد آن را خاموش سازد و يا صاحب آن را به‌قتل برساند و نابود سازد . » « 1 »\r\nما درباره اين جنبه از جنبه‌هاى زندگى همگانى شرق ، در خلال قرون وسطى ، به‌زودى در فصل جداگانه‌اى بحث و گفتگو خواهيم كرد .\r\n\r\n\r\n","description":"","footnote":"\r\n( 1 ) . از كتاب الاسلام و الاستبداد السياسى ، تأليف محمد غزالى ، صص 80 - 79 . چاپ مصر . استاد شيخ « محمد غزالى » يكى از رهبران سابق « اخوان المسلمين مصر » و از اساتيد دانشگاه « الازهر » بود ! من او را در كنفرانس اسلامى الجزاير ديدم ، مردى پرجوش و خروش و دلسوز براى اسلام است و اكنون هم بنا به عللى ! از مصر خارج شده و در ديگر بلاد عربى به‌سر مىبرد . . . غزالى علاوه بر كتاب فوق تأليفات زياد ديگرى دارد كه از آن جمله است : « الاسلام و الاوضاع الاقتصادية » و « الاسلام و المناهج الاشتراكية » و « الاسلام المفترى عليه بين الشيوعين و الراسماليين » و « التعصب و التسامح بين‌المسيحية و الاسلام » و « الاسستعمار احقاد و اطماع » ! و « ظلام من الغرب » و « كفاح دين » و « كيف نفهم الاسلام ؟ » و « ليس من الاسلام » و « الاسلام و الطاقات المعطلة » و « هذا ديننا » و غيره . . . كه هر كدام چندين بار چاپ شده است . بعضى از كتاب‌هاى او به‌فارسى هم ترجمه شده است . م\r\n","page_name":" 647 ","page_number":151},
  {"content":"\r\n . \r\n","description":"","footnote":"","page_name":" 648 ","page_number":152},
  {"content":"\r\n\r\n\r\nقرون جديد در اروپا\r\n\r\n","description":"","footnote":"","page_name":" 649 ","page_number":153},
  {"content":"\r\n . \r\n","description":"","footnote":"","page_name":" 650 ","page_number":154},
  {"content":"\r\n\r\n\r\nدر راه تكامل و پيشرفت\r\n* اگر يكى از « گمراهان » اظهار پشيمانى كند و به حظيرهء ايمان برگردد ، با آتش سوزانده نخواهد شد ، بلكه با او به مهربانى رفتار شده و با شمشير به قتل خواهد رسيد !\r\nشارل پنجم\r\n* ما تا پاى مرگ به‌خاطر آزادى مىجنگيم و و اگر از ما كسى جز يك كودك باقى نماند ، او هم در راه آزادى خواهد جنگيد ؟ و مادامى كه صداى عوعو سگ را در شهر مىشنويد ، بدانيد كه شهر هنوز مىجنگد !\r\nما گوشت بازوان چپ خود را مىخوريم تا با بازوان راست به‌جنگ ادامه دهيم . و در آن هنگام كه خود را قادر به ادامه نبرد نيابيم ، همه شهر را آتش خواهيم زد و به‌خاكستر مبدل خواهيم ساخت ، بدون آنكه از آزادى خود دست برداريم ! .\r\nساكنان شهر « ليدن »\r\nبسيارى از نويسندگان با اعتماد به ارقام ، در نوشته‌هاى خود خاتمه دوران قديم و سرآغاز عصر جديد نهضت را يادآور شده و نوشته‌اند ، ولى اگر ما نتوانيم پيوندهاى محكم دوران‌هاى قديم را با قرون جديد\r\n\r\n","description":"","footnote":"","page_name":" 651 ","page_number":155},
  {"content":"\r\n\r\nبه‌خوبى نشان دهيم ، اين موضوع از نقطه تعيين زمان پيدايش جنبش و نهضت در اروپا و جهان ناقص خواهد بود . براى آنكه بذر عصر نهضت و رنسانس ، در قرون‌وسطى كاشته شد و از همان وقت ريشه گرفت و در واقع از خود همان قرون به‌وجود آمد و تولد يافت ، و مىتوان بذر آن را در قرون باستان بشريت نيز جستجو نمود . و از همينجا لازم است كه ما فصل‌هايى را كه گذشت و روح انقلاب‌هايى را كه در اينجا و آنجا رخ داده و شراره و جرقه‌هاى افكار روشن اين يا آن مملكت اروپايى را كه به‌وجود آمده ، درها و راه‌هايى بدانيم كه همواره گسترش مىيافت تا افراد بيشترى در راهى كه به‌سوى اعلان حقوق بشر مىپيمودند ، در آن وارد شوند ! و اين سخن پاسكال فيلسوف ، رياضىدان و نويسنده فرانسوى كه در نيمه اول قرن هفدهم در اين زمينه بيان داشته است ، چقدر زيبا و صحيح است : « ما بايد به سلسله بشر ، در خلال تاريخ ، چنان بنگريم كه گويى فرد واحدى هميشه زندگى مىكند و بدون خستگى مىآموزد . »\r\nاين « فرد واحد » كه همان مجموع بشريت بود ، در سايه كوشش‌هاى پىگير و دامنه‌دار و بزرگ گذشته ، كم‌كم از گرداب خارج مىشد و دست‌هاى خود را باز مىكرد و از چشم‌هاى خود آثار شب تاريك و دراز را كنار مىزد و قامت خميده خود را راست مىنمود و به آنچه در اطرافش وجود داشت ، مىنگريست و جهان و هستى را ، بويژه در قرن شانزدهم ، تكان مىداد و به حركت در مىآورد ! .\r\nايتاليا و فرانسه به‌علت اكتشافات علمىاى كه در آنها رخ داد و انديشه را از نفوذ و سلطه خرافات و موهومات آزاد ساخت ، راه را بر افسانه‌هاى پدران روحانى مسدود نمود و قوانين و اصول طبيعت را\r\n\r\n","description":"","footnote":"","page_name":" 652 ","page_number":156},
  {"content":"\r\n\r\nآشكار كرد و اساس صحيحى براى پىريزى و بناى تمدن به‌وجود آورد ، و سپس در سايه نويسندگان و فلاسفه و متفكرانى كه اين دو كشور به جهان عرضه داشتند و اهداف متعالى ايشان در اصلاح تفكر بشرى ، به صورت دو مركز عمده براى اين جنبش سرنوشت‌ساز بشرى درآمدند .\r\nدر ايتاليا و فرانسه ، صنعت به‌طور نسبى پيشرفته و مترقى بود ، و جنبش و تحرك شهرهاى بزرگ كه دهقانان به‌سوى آنها سرازير شده و به‌هم مىپيوستند تأثير شگرفى در گرايش افكار عمومى بر ضد عدم‌مساوات داشت . و همچنين رشد نهضت تجارت آزاد نيز بويژه پس از اكتشاف قاره آمريكا به‌وسيله اسپانيايىها اين چنين تأثيرى از خود به‌جاى گذاشت .\r\nشرارهء روشنايىبخشى از ايتاليا و فرانسه به‌سوى اروپا و سپس سراسر جهان بشرى جهيد ! و سپس گسترش يافت و اوج گرفت ، تا آنكه سرانجام به‌شكل خورشيدى در نيمهء روز ، درخشيدن گرفت و با اختراع چاپ بزرگترين حادثه و رويداد در تاريخ بشريت جديد هرگونه ابر تاريكى از جلو اين خورشيد بر كنار گرديد .\r\nاين عصر نخستين چيزى را كه ديد و شناخت ، نهضت اصلاح مذهبى بود كه در واقع برضد استبدادگران و قوانين آنان به‌وقوع پيوست !\r\n* * * نهضت اصلاح مذهبى در اين عصر ، هدفى وسيعتر و فراختر از آن داشت كه امروز به ذهن ما مىآيد ، چون آثار تعصب دينى « 1 » يعنى از\r\n\r\n\r\n","description":"","footnote":"\r\n( 1 ) . اين گونه تعصب دينى ، به شهادت كتاب تاريخ قرون جديد مخصوص اروپا و كشورهايى بود كه تحت تسلط پدران روحانى مسيحى قرار داشتند . . . م\r\n","page_name":" 653 ","page_number":157},
  {"content":"\r\n\r\nبين بردن آزادى فكر در فشار قراردادن هرگونه كوششى بود كه دانشمندان براى كشف اسرار طبيعت به‌كار مىبردند و همچنين بستن هر گونه راهى بر روى متفكرانى بود كه مىكوشيدند قوانين اجتماعى و سياسى خاصى به‌وجود آورند كه بشريت را از اشكال گوناگون بردگى برهانند و به همين علت نهضت اصلاح رفورم مذهبى كه ما مىخواهيم درباره آن بحث كنيم ، نقطه عطفى به‌سوى دنياى جديد ، در تاريخ اروپا و جهان به‌شمار مىرود .\r\n« ساوونارولا » ى بزرگ راه را براى نهضت اصلاحى هموار ساخت و پايه‌ها و هدف‌هاى آن را پىريزى كرد و مشخص ساخت ولى نتايج ثمربخش آن ، نخست ، جز در آلمان و به دست راهب معروف دكتر « مارتين لوتر » تحقق نيافت و البته هدف اين جنبش كمتر و كوچكتر از آن هدفى بود كه « ساوونارولا » مىخواست ، زيرا خواست اين نهضت تنها برگشت به گذشته بود ، و رهبران آن فقط به لغوكردن همه تشريفات و ظاهرسازىها و توجه به انجيل تنها ، اكتفا نمودند .\r\nولى نتيجه سودمند و حقيقى اين نهضت در دعوت به آزادى مباحثه و اظهارنظر و استقامت در اين آزادى و فداكارى در راه آن تا پاى مرگ بود و اين امر در واقع از اين سرچشمه گرفت كه « لوتر » و هواداران او خواستار ترجمه تورات به‌زبان ملى شدند تا همه مردم بتوانند آن را بخوانند و به‌طور مستقيم ، خودشان بتوانند از محتويات و مطالب آن باخبر شوند ، و البته مىدانيد كه ترجمه آن قبلًا ممنوع بود ! . و فقط پدران روحانى حق داشتند كه از آن آگاهى يابند و سپس آنچه را كه خودشان مىخواهند ، به مردم ابلاغ نمايند !\r\nخلاصه جريان اين نهضت آن است كه در آلمان در ميان دوطبقه از\r\n\r\n","description":"","footnote":"","page_name":" 654 ","page_number":158},
  {"content":"\r\n\r\nپدران روحانى اختلافى رخ داد و آنان به‌طور دسته‌جمعى تصويب كردند كه راهبى موسوم به « مارتين لوتر » به « رم » برود و در پيشگاه پاپ به سجده درآيد ! و موضوع را گزارش دهد و راه‌حل آن را خواستار گردد . لوتر عازم رم گرديد و گويى او از ديدن مناظر شهر بزرگ رم ، مسحور گشت ! .\r\nراهب از آثار و عظمت شهر به‌شگفتى افتاد ، ولى از وضع بزرگان مذهبى شهر به‌شدت ناراحت گرديد . او بسيارى از كاردينال‌ها و اسقف‌ها را ديد كه چنان لباس‌هايى پوشيده‌اند كه به‌خيال و ذهن عياشان و سرمايه‌داران هم خطور نكرده بود و البته بودجه اين خوشگذرانى و اسراف بر دوش توده فقير اروپا سنگينى مىكرد ! . او نگهبانان پاپ را ديد كه در ركاب وى راه مىروند و بادبزن‌هايى از پرطاووس همراه دارند ، و گروه ديگرى صليب‌هايى از طلا و نقره حمل مىنمايند و يكى ديگر تاج مخصوص پاپى را حمل مىكند كه با آن مقدار از الماس و جواهر گرانبها زيور يافته كه براى سيركردن ملت گرسنه‌اى كافى است ! . و جناب پاپ كه « ژوليوس دوم » نام داشت ، بر تخت روانى نشسته بود كه از طلاى ناب ساخته شده بود و آن را گروهى از مردم بر دوش خود گرفته و حمل مىكردند و در كنار پاپ ، مردى بود كه عصاى طلايى وى را در دست داشت ! و پشت‌سر جناب پاپ هم كارينال‌ها و اسقف‌ها و امراء و بزرگان راه مىرفتند ! .\r\nلوتر قبل از آنكه به رم برسد ، مىدانست كه همين پاپ ارتش بزرگى را آراسته بر ضد فرانسه جنگيده است ، چنان كه مىدانست همين جناب ، با لشكريانش و به همراهى كاردينال‌ها و اسقف‌ها به شهر « ميراندولا » ى ايتاليا حمله كرده و آنجا را به‌سختى در محاصره\r\n\r\n","description":"","footnote":"","page_name":" 655 ","page_number":159},
  {"content":"\r\n\r\nقرار داده و سپس مانند يك رهبر نظامى و پيشواى مطلق دستور داده كه با توپ ، ديوارهاى شهر را ويران سازند و خود پس از آن بىدرنگ شمشير بر كشيده و همراه سربازانش به‌شهر وارد شده و مردم را از دم شمشير گذرانيده است . لوتر باز مىدانست كه پاپ براى بار دوم به جنگ فرانسه رفته و با سربازان فرانسه در يكى از ميدان‌هاى ايتاليا روبه‌رو شده و هزاران كشته به‌جاى گذاشته است !\r\nلوتر به آلمان برگشت ولى قلب او آكنده از حزن و اندوه بود ! بعد از پاپ ژوليوس دوم درگذشت و پاپ « لئون دهم » جانشين وى شد و همت او مصروف تزيين و آرايش كليساهاى رم گرديد . شكوفا شدن جنبش تجارت و بازرگانى در اروپا و طلايى كه از امريكاى تازه كشف شده به‌سوى اروپا جارى بود ، دست به‌دست هم داده و پاپ جديد را براى طلب ثروت بيشتر تشويق نمود و او يك كشيش آلمانى به‌نام « ژان تتزل » را از شهر « لايپزيك » انتخاب كرد و او را براى جمع ثروت و مال بيشتر از اروپاييان ، روانه ساخت تا آنها را هم به دارايى و گنج خود بيافزايد .\r\nاين كشيش هيچ شهرى را ترك نمىگفت مگر براى آنكه به‌خاطر جمع پول و مال ، وارد شهر ديگرى گردد . قراولان خبر ورود او را با بوق و كرنا اعلام داشتند تا هزاران نفر از مردم در حالى كه پرچم و شمع‌هاى روشن به‌دست مىگرفتند ، به پيشواز وى بيايند . . . مردم مىآمدند و سپس دور او را در كالسكه طلاييش كه سه اسب آن را مىكشيد ، مىگرفتند و براى او موسيقى مىنواختند و سرود مىخواندند و شعر مىگفتند تا آنكه به كليسا مىرسيدند و نماينده پاپ در كنار محراب جاى مىگرفت و مردم ساكت شده و سر به‌زير مىانداختند تا به‌حرف‌هاى او گوش دهند كه مىگفت :\r\n\r\n","description":"","footnote":"","page_name":" 656 ","page_number":160},
  {"content":"\r\n\r\n« مردم ! بياييد از من اوراق آمرزش و بخشايش را بخريد ! شما و دوستانتان امروز مىتوانيد از آتش و عذاب دوزخ نجات يابيد ! » .\r\nمردم از بيم و اميد ، شادى و ترس ، به لرزه در مىآمدند ! .\r\n« تتزل » اين موج احساسات را كه مردم در آن فرو مىرفتند ، مىنگريست ، كمى سكوت مىكرد و سپس قيافه مىگرفت و از نو در چهره مردم خيره مىشد تا آنان را مجدداً « بيدار » سازد . سپس چنين ادامه مىداد :\r\n« در آن لحظه‌اى كه شما ورقهء « بخشايش » و « غفران » را مىخريد و پول و مال را در اين صندوق مىنهيد ، روح دوستان گناهكار شما از دوزخ به بهشت پرواز مىكند ! » .\r\nكشيش آلمانى به مسافرت خود ادامه داد تا به محل تولد خود لايپزيك در آلمان رسيد و صدها هزار نفر از مردم شتافتند كه « بخشايش » را از نماينده و سفير پاپ خريدارى كنند ! . كشيش كسانى را كه « بخشايش » نمىخريدند به « محروميت » تهديد كرد ، و آنگاه مردمى كه تخلف نموده بودند ، به « بازار نجات روح ! » هجوم آورده و بليطهايى را كه به بهشت مىرسانيد ، خريدارى كردند ، و حتى بعضى از مردم چندين بار ورقه « بخشايش » ! را خريدند ! .\r\n* * * در لايپزيك حادثه جالبى رخ داد كه به‌خاطر شيرينى و سپس به‌علت مفهوم عميقى كه در اين زمينه دارد ، آن را براى شما نقل مىكنم :\r\nمردى آلمانى به‌نزد نماينده پاپ آمد تا بخشايش را بخرد و به او گفت : پدر مقدس ! آيا شما مىتوانيد از همين حالا گناهى را ببخشيد كه من قصد دارم در آينده آن را انجام دهم ؟ .\r\n\r\n","description":"","footnote":"","page_name":" 657 ","page_number":161},
  {"content":"\r\n\r\nكشيش در پاسخ گفت : من بدون شك اين كار را مىتوانم انجام بدهم ، چون پاپ كه ارباب زمين و دارنده كليدهاى آسمان است ، نيروى كاملى به من داده تا هر كارى را كه بخواهم عملى سازم !\r\nآن مرد گفت : اگر اينطور است ، من قصد دارم كه مردى را در آينده به‌طور ساده تنبيه كنم و كيفر دهم و البته او فقط كمى ناراحت خواهد شد . شما اى پدر روحانى ، براى بخشيدن اين گناه كوچك چند مىخواهيد ؟\r\nتتزل گفت : سى دلار !\r\nمرد آلمانى افزود : من فرد بينوا و فقيرى هستم پرداخت اين پول براى من سخت است ، ولى من مىتوانم فقط ده دلار به شما تقديم كنم !\r\nتتزل پاسخ داد : نه ، من چگونه گناهى را كه در آينده مىخواهى مرتكب شوى حتّى اگر كوچك هم باشد در مقابل اين مبلغ ناچيز ببخشم ؟ و در هر صورت مىتوانم ورقه بخشايش گناه را به بيست‌وپنج دلار بفروشم .\r\nمرد آلمانى گفت : من عرض كردم كه پولدار نيستم و همه اين مبلغى را كه شما مىخواهيد ندارم ولى بالاخره مىتوانم پانزده دلار به شما بدهم !\r\nراهب گفت : زياد چانه نزن ! . بخشيدن گناه قيمت و نرخ معلومى دارد ، و اگر مىخواهى آن گناه ساده‌اى را كه در آينده مرتكب خواهى شد ، ببخشم ، بايد لااقل بيست دلار بدهى ! .\r\nگناهكار آينده گفت : پدر مقدس ! شما اطمينان داريد كه اين مبلغ براى رسيدن به بخشايش در زمين و آسمان ، كافى خواهد بود ؟\r\n\r\n","description":"","footnote":"","page_name":" 658 ","page_number":162},
  {"content":"\r\n\r\nتتزل پاسخ داد : اين امر جاى شك و ترديد ندارد ، مگر نمىدانى كه من سفير پاپ هستم و من هر چه را كه او ميل دارد و مىخواهد انجام مىدهم و ارادهء او ، همان اراده زمين و آسمان است ! .\r\nآلمانى گفت : اكنون قلب من آرامش يافت ، پول را بگيريد ! .\r\nمرد آلمانى كه سند بخشايش و حمايت قانون زمين و آسمان را در قبال گناه كوچكى كه مىخواست انجام دهد گرفته و از هرگونه كيفرى در امان بود ، راه خود را پيش گرفت و رفت ! .\r\nجناب كشيش به فروش اوراق بخشايش ادامه داد و پول هنگفتى به چنگ آورد و سپس عازم شهر ديگر آلمان كه « زوتربوك » ناميده مىشد گرديد . در راهى كه به‌سوى اين شهر مىرفت ، به جنگل پردرختى رسيد و ناگهان گروهى از دزدان از ميان درختان بيرون جهيده و راه را بر او بستند و آنگاه او را دستگير نموده و در گوشه‌اى طناب‌پيچ كردند و سپس صندوق‌هاى او را بازرسى نموده و همه پول و مال كلانى را كه داشت برداشتند و فرار كردند ! .\r\nثواب زحمت كشيش پريد ! . . . چون پول و ثروتى را كه در قبال فروش هزاران ورقه بخشايش به‌دست آورده بود ، يك جا از دست داده بود . به‌ناچار به فرماندار منطقه كه از دوك‌ها « 1 » بود مراجعه كرد و با خشم و غضب ، نفس‌زنان و نفرين‌كنان فرياد زد : همه چيز را دزديدند ! .\r\n\r\n\r\n","description":"","footnote":"\r\n( 1 ) . نجبا و اشراف بر دو نوع بودند ، گروهى را كه « اصيل » به‌شمار مىرفتند اشراف اهل سيف و گروهى را كه شاه در صف اشراف درآورده بود اشراف اهل قلم اشراف جامه مىناميدند بيشتر اشراف و نجبا القاب دوك ، ماركى ، كنت ، بارون داشتند و فقط ايشان را ژان‌تىيوم مىخواندند . . . » ( تاريخ قرون جديد از آلبرماله ، ترجمه دكتر سيد فخرالدين شادمان ، ج 2 ، ص 326 ) . م\r\n","page_name":" 659 ","page_number":163},
  {"content":"\r\n\r\nدوك فرماندار كه به تفصيل داستان گوش داد ، غريد و بر خود پيچيد ، فرياد كشيد ، دندان‌هايش از خشم به‌هم خورد ، چشم‌هايش از حدقه بيرون آمد ، رگ‌هاى صورتش ورم كرد ! . چگونه دزدان جرأت يافته‌اند كه نماينده پاپ ، ارباب زمين و دارنده كليدهاى آسمان ! را مورد هدف قرار دهند ؟ و چگونه آنان به‌خود اجازه داده‌اند در منطقهء نفوذ او ، منطقه‌اى كه نگهبانى آن به‌عهده اوست پول و ثروت پاپ را بربايند و بدزدند ؟ او كه مردى از اشراف و از خاندانى اصيل بود ، نمىتوانست اين ننگ را تحمل نمايد . مشت گره كردهء خود را بلند كرد و با خشم و غضب ، تهديد كنان گفت : من به‌زودى همه دزدان را دستگير نموده و همه آنها را مىسوزانم ! . . .\r\n. . . دزدان را دستگير كردند و همگى را به‌نزد جناب دوك آوردند ، دوك به رئيس آنان گفت : تو با تجاوز و تعرض به نماينده پاپ و سرقت دارايى وى ، مرتكب گناه بزرگى شده‌اى ، چه مىگويى ؟\r\nرئيس گروه دزدان در پاسخ گفت : من قبلًا « بخشايش » را از نماينده پاپ خريده‌ام ، و به او خبر داده‌ام كه قصد دارم مرتكب گناهى بشوم و او با كمال ميل و اختيار ورقه بخشايش را به‌من فروخت و پول آن را دريافت نمود . و اين دزدى همان گناهى بود كه من قصد داشتم مرتكب آن بشوم . و اينك سند بخشايش تقديم مىشود ! .\r\nدوك فرماندار ، سند بخشايش را خواند و ديد كه در آن گناهى بخشيده شده كه صاحب آن ورقه بعداً مىخواست مرتكب بشود ! و همچنين او را از هرگونه كيفر زمين و آسمان مصون اعلام داشته بود ! .\r\nدوك و كشيش ، هر يك نگاهى به ديگرى انداختند كه نشانه‌اى از شكست بود ، براى آنكه سند بخشايش ، به‌مثابه « قانون » ! به‌شمار\r\n\r\n","description":"","footnote":"","page_name":" 660 ","page_number":164},
  {"content":"\r\n\r\nمىرفت و فرماندار حق نداشت دزدى را كه جرم و گناه او قبلًا بخشيده شده بود ، به‌كيفر برساند . و بالاتر از اين ، او نمىتوانست ثروت و پول به‌سرقت رفته را بازگرداند ، زيرا استرداد آن باعث مىشد كه ارزش و اهميت كشيش از بين برود و مردم را به اين عقيده سوق دهد كه سند آمرزش ، بىارزش و پوچ است ، و اين چنين عقيده‌اى ، موجب مىشد كه مردم در راه آزادى گام بردارند و البته دوك و كشيش هر دو ، از نام « آزادى » بيزار بودند ! .\r\nو بدين‌ترتيب مرد فقير و باهوش و زيرك ، به همه اموالى دست يافت كه جناب كشيش سوار بر تخت طلايى ، آنها را از توده‌هاى نادان به‌دست آورده و در سايهء آن به‌خوشگذرانى پرداخته بود ! .\r\n* * * جناب كشيش از نو در سرزمين آلمان « 1 » به فروش اوراق آمرزش و\r\n\r\n\r\n","description":"","footnote":"\r\n( 1 ) . « تتزل » كه « سوداگرى » چيره‌دست بود ، در يكى از موعظه‌هاى خود چنين گفت :\r\n« اى مردم ! بدانيد آنها كه توبه كرده و در نزد كشيش به گناهانشان اعتراف ورزيده و پول پرداخته‌اند ، همه گناهان آنها آمرزيده خواهد شد . به‌صداى عزيزانتان كه در دل خاك خفته‌اند ، و به‌صداى دوستانتان كه در برزخ شكنجه مىبينند گوش فرادهيد . آنها به‌شما التماس مىكنند و مىگويند : به ما رحم كنيد ! ما در شكنجه و عذاب طاقت‌فرسايى هستيم و شما مىتوانيد با هديه كوچكى ما را از اين شكنجه برهانيد ، آيا نمىخواهيد به نداى ما پاسخ بدهيد ! ؟\r\nگوش‌هايتان را باز كنيد ، ببينيد پدر به پسر و مادر به دخترش چه مىگويد ! مىگويد : ما شما را به‌وجود آورديم ، از شيره‌جان خويش خوراكتان داديم ، بزرگتان كرديم و دارايى و ثروت خويش را برايتان گذاشتيم . اكنون شما چنان سنگدل و ستمكار هستيد كه نمىخواهيد با اندك پولى ، روح و روان ما را از شكنجه نجات دهيد ؟ يا به‌راستى مىخواهيد ما را همچنان در دل شعله‌هاى آتش باقى گذاريد ؟ و ما را نوميد سازيد .\r\nاى مردم بدانيد كه شما مىتوانيد آنها را رهايى بخشيد ، زيرا : همين كه صداى سكه‌اى كه در صندوق اعانه مىافكنيد بلند شود ، روح آنها از عالم برزخ نجات مىيابد ؟ » . ( از كتاب مارتين لوتر ، تأليف « هرى امرسون فاسديك » چاپ تهران ، ترجمهء بدره‌اى ، صص 50 و 51 . - م\r\n","page_name":" 661 ","page_number":165},
  {"content":"\r\n\r\nبخشايش پرداخت « 1 » . در يكى از اعياد كه نماينده پاپ در شهر « گوتربرگ » بود و اتفاقاً كشيش ديگر « مارتين لوتر » نيز در همين شهر بود ، مردم به‌مناسبت عيد به‌نزد لوتر آمدند تا به‌گناهان خود اعتراف كنند و او آنان را آمرزيده سازد ! ولى او به آنان گفت : من نمىتوانم براى شما آمرزش و بخشايش به ارمغان بياورم . اعطاى بخشايش ، دروغ و حقه‌بازى است و تنها راهى كه شما مىتوانيد براى به‌دست آوردن آمرزش بپيماييد ، آن است كه از ارتكاب گناهان كاملًا بپرهيزيد و طورى زندگى كنيد كه وجدان شما آسوده باشد ! .\r\nمردم از اين راهب بيگانه و غريب تعجب نموده ، به او گفتند : ما در ارتكاب هر گناهى كه بخواهيم آزادى كامل داريم ! .\r\nلوتر گفت : اين آزادى در ارتكاب گناه را چه كسى به‌شما داده است ؟\r\nگفتند : ما آن را از نمايندهء آقا و سرورمان پاپ خريده‌ايم و اينك سندهاى آمرزش و غفران را ملاحظه كنيد ! ؟ .\r\nلوتر سرزنش‌كنان و خشمناك آنها را از خود راند و گفت : اين سندها كوچكترين ارزشى ندارد ! .\r\nنماينده پاپ داستان اين كشيش را شنيد ، به‌شدت عصبانى و\r\n\r\n\r\n","description":"","footnote":"\r\n( 1 ) . در يكى از فصل‌هاى آينده خواهيم ديد كه گروهى از زمامداران شرقى نيز سند آمرزش را با قيمت‌هاى زياد به مردم مىفروختند تا از هر جهت با برادران و رفقاى غربى خود همرنگ و يكسان باشند ! مؤلف\r\n","page_name":" 662 ","page_number":166},
  {"content":"\r\n\r\nغضبناك گرديد و در كليساى شهر به كرسى خطابه و وعظ درآمد و لب‌هايش با آتش قداست ربانى شعله‌ور گرديد و فريادكنان به مردم گفت : اين كشيش در هر زبانى ملعون است . من از سرورمان ارباب زمين ، اوامر مؤكدى دارم كه بىدرنگ هر گمراهى را كه بر ضد سندهاى آمرزش برخيزد ، بسوزانم ! وى سپس از منبر پايين آمد و مردم از ترس بر خود مىلرزيدند و زبانشان بند آمده بود . آنگاه او بىدرنگ دستور داد كه در ميدان عمومى آتش بزرگى برافروختند تا همه مردم سرنوشتى را كه در انتظار « گمراهان » و « ملحدان » است ببينند و بدانند كه اگر در آينده كسى به فكر مبارزه با سندهاى بخشايش بيفتد ، تهديد او درباره وى هم اجرا خواهد شد ! آتش در سراسر آن روز در همان ميدان زبانه مىكشيد ، ولى در همان‌وقت كه شعله آن فضا را پر ساخت و اوج گرفت ، مارتين‌لوتر بر در كليسا اعلاميه‌اى مىچسبانيد كه با خط خود سطور زيادى در آن نوشته بود . مردم آن را ديدند و به‌سرعت به‌سوى آن شتافتند و اين جملات را بر آن خواندند :\r\n« كسانى كه از گناهان خود واقعاً و صادقانه پشيمان باشند و توبه نمايند و آنهايى كه وجدان خود را از امروز قانع سازند كه به‌گناهان آلوده نشوند ، به‌طور كامل آمرزيده خواهند شد و هيچگونه نيازى به سندهاى آمرزش و بخشايش ندارند » !\r\nلوتر با آرامش خاطر به‌سوى اطاق خود در « صومعه » روانه شد و نمىدانست كه همين نامه سرگشاده ! كه بر در كليسا زده بود ، به زودى نخستين جرقه در افروختن آتش جنگ‌هايى خواهد بود كه سرتاسر اروپا را فراخواهد گرفت . اروپايى كه ملت‌هاى آن به‌خاطر استقلال\r\n\r\n","description":"","footnote":"","page_name":" 663 ","page_number":167},
  {"content":"\r\n\r\nفكرى و پيشروى به‌سوى آزادىهاى همگانى ، آماده مبارزه گشته بودند .\r\nنماينده پاپ ، نامه سرگشاده‌اى را كه لوتر نوشته بود از در كليسا كنده و با خود به شهر « فرانكفورت » برد و در آنجا ، در يك اجتماع عمومى در حالى كه فرياد مىزد آن را آتش زد و گفت : ما اين گمراه را به‌زودى مانند همين ورق پاره ، آتش خواهيم زد !\r\nو كشيشان سرتاسر آلمان ، به اتفاق ندا در دادند كه : اين گمراه نبايد حتى يك دقيقه هم زنده بماند ! .\r\nو لوتر همچنان در ميان مردم موعظه مىكرد و خريد و فروش اوراق آمرزش و سندهاى بخشايش را تقبيح مىكرد و بر پدران روحانى دغل حمله مىنمود و كم‌كم در اطراف وى ، هوادارانى گرد آمدند و سپس از ميان همان افراد گروه‌هايى تشكيل شدند كه افكار او را با خود به اين سو و آن سو برده و به مردم رسانيدند ، و لوتر به خطرى كه او را تهديد مىكرد توجهى ننمود ، بلكه به‌كار خود ادامه داد و مطالبى نوشت كه مردم مخفيانه آنها را به‌دست مىآوردند و درباره آنها سخن مىگفتند و در واقع احساس كرده بودند كه نسيم آزادى براى آنان وزيدن گرفته و طغيان و خودكامگى تبهكاران بايد در برابر پرتو جديد ، از بين برود .\r\n* * * بىمناسبت نيست كه ما هم كمى اروپاييان را در راه پرفراز و نشيبى كه در اين عصر ، براى اعلان حقوق بشر ، پيموده‌اند ( و در طليعه آن آزادى انديشه قرار داشت و راه را به‌سوى حقوق بشر هموار مىساخت ) ، همراهى نماييم .\r\n\r\n","description":"","footnote":"","page_name":" 664 ","page_number":168},
  {"content":"\r\n\r\nدر آن هنگام كه ياران و هواداران « لوتر » رو به افزايش نهادند ، همه آنان در جرگه « زنديقان و گمراهان » به‌شمار رفتند و دادگاه‌هاى تفتيش عقايد انگيزيسيون وحشيانه به تعقيب آنان پرداخت و در آن زمان بسيارى از پادشاهان و امرا و نجبا و فئودال‌هاى اروپا ، شرّ جنگ و كشتار را از پدران روحانى دور ساخته و خودشان به تعقيب ياران لوتر پرداختند كه اين خود دليل روشنى بر وجود حسن تفاهم كامل در ميان دو گروه بود ! .\r\nدر آلمان ، اسپانيا و هلند ، « شارل پنجم » روش جديدى با « احتياط و تصميم » بر ضد اين بيچارگان در پيش گرفت و با اشارهء دوستش « اسقف آراس » اعلاميه عجيبى منتشر ساخت كه در آن چنين آمده بود :\r\n« هيچكس حق ندارد هيچ يك از نوشته‌هاى مارتين لوتر و ديگر افراد كافر را چاپ يا استنساخ نمايد ، يا حفظ كند يا بفروشد ، يا بخرد ، يا در كليساها و كوچه‌ها و خيابان‌ها ، يا هر مكان ديگرى ، توزيع نمايد . هر كس كه تورات را بخواند يا بر ضد كليسا و تعليمات آن چيزى بگويد ، اعدام خواهد شد .\r\n« هركس كافرى را غذا و يا پناه بدهد ، سوزانيده مىشود تا بميرد ، و هر كس كه مورد سوءظن واقع شود ، اگر چه كارى هم انجام نداده باشد ، اعدام مىشود و اگر كسى مطلبى درباره كافرى بداند و آن را بلافاصله به مقامات دولتى گزارش ندهد ، اعدام خواهد شد .\r\n« و هر كس كه اطلاعاتى درباره كافر و زنديقى در اختيار مقامات مربوطه بگذارد ، نصف اموال و املاك متهم به او داده خواهد شد و اگر كسى در حوزه‌هاى گمراهان شركت كند و سپس اطلاعات\r\n\r\n","description":"","footnote":"","page_name":" 665 ","page_number":169},
  {"content":"\r\n\r\nخود را بر ضد آنان به‌كار ببرد و گزارش دهد ، تبرئه خواهد شد » ! « 1 »\r\n« شارل پنجم » از سال 1523 ، اعمال و اقدامات تبهكارانه خود را بر ضد آزادى عقيده و فكر ، آغاز نمود و نخستين قربانيانى كه به‌دست وى آتش‌زده شدند ، دو كشيش شرافتمندى بودند كه عليه تعليمات ضد بشرى پدران روحانى قيام كردند . اين دو كشيش در شهر « براسل » سوزانيده شدند و تعداد كسانى كه در خلال سال‌هاى حكومت شوم وى به‌قتل رسيدند صدهزار نفر بودند . و در سال 1535 اين امپراطور پست دستور عجيب زير را صادر كرد :\r\n« اگر يكى از گمراهان ، گمراهى و زنديقى خود را انكار كند و به حظيرهء ايمان برگردد ، با آتش سوزانده نخواهد شد ، بلكه با او به مهربانى رفتار شده و با شمشير به قتل خواهد رسيد ! . و اگر زنى پشيمانى خود را از زنديقى اعلام دارد و به حظيرهء ايمان برگردد در آتش سوزانيده نمىشود ، بلكه او زنده‌زنده در گور دفن مىشود ! » .\r\nاين دستور و دستور قبلى ، مدت نيم‌قرن تمام همچنان قانون رسمى آلمان ، اسپانيا و هلند به‌شمار رفت و شعله آتش در سراسر اين سرزمين‌ها زبانه كشيد و دود آن ، بويژه در آلمان مدت بيست‌وچهار ساعت در هر روز ! افق را سياه و تاريك ساخت و امپراطور با ضد بشرىترين وضعى كه حيوانات درنده نيز از آن رويگردان بودند ، همچنان به‌قتل و غارت ، آدمكشى و وحشيگرى ، گرفتن مال مردم و مصادره املاك كسانى كه به آتش كشيده مىشدند ادامه داد .\r\n\r\n\r\n","description":"","footnote":"\r\n( 1 ) . به نقل از كتاب قصةالحرية - داستان آزادى تأليف « كارلتون كوفن » ، تعريف محمد عبدالعزير صدر\r\n","page_name":" 666 ","page_number":170},
  {"content":"\r\n\r\n. . . اين امپراطور فرومايه از « حكومت » كناره گرفت و آن را به فرزند فرومايه‌اش « فيليپ دوم » بخشيد و خود عازم اسپانيا گرديد تا باقيمانده ايام زندگى زشت و فاسد خود را در آنجا به‌سر برد ، و آنگاه اسقف‌ها و قسيس‌ها مقدم او را گرامى داشتند ! ، چون به‌خاطر آنها بود كه بيشتر از صد هزار كافر و گمراه را به‌قتل رسانيده بود و براى همين بود كه در نظر گرفتند استقبال شايانى از او به‌عمل آورند كه هم خودشان و هم امپراطور را خوشنود و راضى سازد ! به‌همين مناسبت ! چهل نفر از « گمراهان » و « زنديقان » مرد و زن را آماده ساختند و در ميدان « فلادوليد » همهء آنان را به افتخار قدوم شاه سوزانيدند ! .\r\nاين مرد پست كسى نبود كه به كشتن هزاران نفر اكتفا كند و يا از اينكه روم را غارت كرده و ويران ساخته راضى شود ، بلكه به‌فرزندش « فيليپ دوم » سفارش كرد كه در قتل و غارت و كشتن و سوزانيدن و ويران ساختن كوتاهى نكند تا در سرزمين وى يك « گمراه » هم باقى نماند ! . ولى فرزندش نيازمند پندهاى پدر نبود ، زيرا او بيشتر از پدرش از فرومايگى و پستى بهره‌مند بود و روى همين اصل بر طبق همان برنامه سياه گذشته رفتار نمود . اما ملت‌هاى اروپا هم در راه فرداى بهتر ، به‌سوى آزادى عزيز ، در زير آتش و آهن پيش رفتند .\r\nهلندىها كه مردمانى صلح‌جو و پاك‌خو بودند ، بر حكومت « شارل پنجم » گردن نهادند ولى او با بدترين وضع با آنان رفتار كرد و ماليات‌هاى كمرشكنى را كه دور از عقل و خرد بود بر آنان وضع كرد و ده‌ها هزار نفر از آنها را در زندان‌ها شكنجه داد و املاكشان را مصادره نمود و به آنان لقب « گمراه » و « زنديق » را داد ! در صورتى كه آنها گناهى جز اين نداشتند كه تورات را مىخواندند و مىكوشيدند كه\r\n\r\n","description":"","footnote":"","page_name":" 667 ","page_number":171},
  {"content":"\r\n\r\nبىدادگرىهاى خودكامگى را در سرزمينشان از بين ببرند . . . او در مقابل ، آنان را با شمشير كشت و در آتش سوزانيد .\r\nو چون « فيليپ دوم » جانشين پدرش شد ، بيشتر بر مردم فشار آورد و به‌طور وحشيانه‌اى سختگيرى نمود و احترام و شرافت آنان را لگدمال كرد و در عرض كمتر از پانزده سال ده‌ها هزار نفر از ايشان را به‌قتل رسانيد . هلندىها به‌خاطر آزادى پايمال شده‌شان قيام كردند ولى او شهر « ليدن » را كه از بزرگترين شهرهاى هلند بود ، محاصره نمود و آنان به‌شدت از خود دفاع كردند ، تا آنكه آن فرومايه مجبور شد به آنها وعده دهد كه اگر تسليم شوند ايشان را عفو نموده و « امان » خواهد داد ! ولى پاسخ آنان ، شلاقى از شلاق‌هاى آزادى بود ! كه قرون جديد ، بيدادگران و برده‌گيران خود را با آن مىنواخت .\r\nآنان گفتند : « ما تا پاى مرگ به‌خاطر آزادى مىجنگيم و اگر از ميان ما ، فقط يك كودك باقى بماند ، او هم در راه آزادى خواهد جنگيد » .\r\nو سپس پاسخ خود را با اين گفتار زيبا تكميل كردند : « مادامى كه صداى عوعو سگ را در شهر مىشنويد ، بدانيد كه شهر هنوز مىجنگد . ما گوشت بازوان چپ خود را مىخوريم تا با بازوان راست به جنگ ادامه دهيم و در آن هنگام كه قادر به ادامه نبرد نباشيم ، همه شهر را آتش خواهيم زد و به‌خاكستر مبدل خواهيم ساخت ، بدون آنكه دست از آزادى خود برداريم » .\r\nمحاصره شهر شدت يافت و استقامت و سرسختى مدافعين از شهر نيز افزايش يافت و كودكان در روى دست مادرانشان از گرسنگى جان سپردند و ده‌ها هزار نفر از زنان و مردان بىپناه در خيابان‌ها و راه‌ها جان دادند و مادران چهار دست‌وپا به‌گوشه و كنارى پناه بردند و\r\n\r\n","description":"","footnote":"","page_name":" 668 ","page_number":172},
  {"content":"\r\n\r\nبيمارىهاى واگير و نابودكننده در شهر شيوع يافت و در واقع « ليدن » به‌شكل دوزخ غيرقابل تحملى درآمد ، ولى مردم آن همچنان استقامت ورزيده و بهاى آزادى را با مرگ مىپرداختند « 1 » و داستان اين مردم در دفاع شرافتمندانه و بزرگشان از آزادى و در نشان‌دادن انگيزه انسان و بشريت جديد به‌خاطر آزادى و رهايى از هر گونه بردگى ، چقدر جالب و زيباست ! .\r\nساكنين ليدن با پيش گرفتن شكل جديد نبرد در مقابل دشمنان آزادى ، صفحه نوين و قاطعى در تاريخ مبارزاتشان و در تاريخ انسان\r\n\r\n\r\n","description":"","footnote":"\r\n( 1 ) . « جان الدر » در كتاب خود وضع شهر را چنين توصيف مىكند : « . . . كار به‌جايى رسيد كه مردم هر چه به دستشان مىافتاد از سگ گرفته تا گربه و برگ درختان و علف مىخوردند و عده بىشمارى از مردم از گرسنگى تلف مىشدند ، طاعون در مملكت پيدا شد . . . مردم به‌دور شهردار حلقه زدند و از او تسليم شهر را خواستار شدند شهردار به آن جماعت گفت : « من عهد كرده‌ام شهر را حفظ كنم ، خداوند به من قدرت و توفيق عطا كند كه بتوانم به عهد خود وفا كنم مرگ يك دفعه است ، خواه به دست شما بميرم يا به‌دست دشمن يا به‌اراده خدا . من مىدانم كه اگر از اين وضعيت نجات پيدا نكنيم به‌زودى از گرسنگى خواهيم مرد ، ولى مردن از گرسنگى بر مرگ بىشرمانه ترجيح دارد ، تهديدهاى شما مرا از جا تكان نخواهد داد ، زندگى من در دست شما است ، اينست شمشير من ، اين شمشير را برداريد و در قلب من فرو كنيد و گوشت مرا پاره‌پاره كرده و در ميان خود تقسيم كنيد ، جسد مرا ببريد تا رفع گرسنگى شما بشود ، ولى تا من زنده‌ام ، انتظار تسليم‌شدن از من نداشته باشيد : شجاعت و پردلى وى روح تازه‌اى در آن مردم دميد و تصميم گرفتند كه بجنگند . . . » ( از كتاب تاريخ اصلاحات كليسا ، صص 165 - 166 ) .\r\n* * * در عصر ما و در كشور مؤلف لبنان مسيحيان مردم مسلمان فلسطينى را در تل‌زعتر 48 روز تمام محاصره كردند و بىرحمانه هر جنبنده را با تير زدند و آنهايى كه از گرسنگى و تشنگى نجات يافتند ، به‌دست مسيحيان قتل‌عام شدند . آرى اين جنايت ضدبشرى ، به‌كمك و يارى امضاكنندگان اعلاميه حقوق بشر و به‌دست مسيحيان و به فتواى « اسقف شربل » و در عصر ما و به سال 1355 شمسى در قلب بيروت به‌وضوع پيوست . . . ! گويى كه هيچ فاجعه‌اى رخ نداده است ! م\r\n","page_name":" 669 ","page_number":173},
  {"content":"\r\n\r\nجديد گشودند . چرا كه گرسنگى ، چنان كه گفتيم ، بىرحمانه آنان را از پاى در مىآورد ولى آنان حاضر به مرگ بودند و نمىخواستند تسليم شوند . سرانجام با اين اقدام شجاعانه ، يعنى باز نمودن آب سدها خود و دشمن را در امواج خروشان غرق ساختند ولى تن به شكست و بردگى ندادند .\r\nو چه زود راه را به روى آب باز كردند و امواج آن بسيارى از تبهكاران و رزمندگان ، هر دو را با هم نابود ساخت و از بين برد ! .\r\n\r\nتوضيح مترجم\r\nتوضيحات مؤلف درباره « مارتين لوتر » پايان يافت و بىمناسبت نيست كه ما مطالب او را در اين زمينه تكميل ! كنيم و يك حقيقت تاريخى را آن‌طور كه هست افشا سازيم : مارتين لوتر در آلمان متولد شد ، ابتدا راهب ساده‌اى بود ، بعد به‌رتبه كشيشى نائل آمد . در شهر « ويتنبرگ » به‌تدريس اشتغال داشت و سپس درجه دكترى گرفت . او پس از مسافرت به « رم » از مشاهده اوضاع مذهبى و بويژه شخص پاپ سخت برآشفت ، و با خريد و فروش بهشت ، آمرزش فروشى و ساختن كليساى سن پير با پول مردم آلمان مخالفت نمود و درباره معتقدات خود ، رسالاتى نوشت و منتشر ساخت .\r\nلوتر در سال 1520 مورد تكفير پاپ « لئون دهم » واقع شد ولى او فرمان پاپ را در يك اجتماع بزرگ آتش زد . . . لوتر مدتى مخفى بود و در آنجا كتاب مقدس عهد جديد را به آلمانى ترجمه كرد . وى در سال 1522 به « ويتنبرگ » برگشت و با يكى از راهبه‌هاى سابق ! ازدواج نمود ! و عهد عتيق را نيز ترجمه كرد .\r\n\r\n","description":"","footnote":"","page_name":" 670 ","page_number":174},
  {"content":"\r\n\r\nقيام لوتر صرفاً جنبه رفورم مذهبى داشت ، او به‌خاطر دمكراسى و آزادى توده از يوغ استبداد و خودكامگى برنخاست و در اين زمينه او را نمىتوان يك فرد انقلابى ناميد . و چنان كه مؤلف در مقدمه بحث خود اشاره كرد ، اقدامات او حتى به اندازه « ساوونارولا » هم تأثيرى در آزادى توده مردم نداشت .\r\nبه‌طور كلى لوتر قبل از هر چيز يك ناسيوناليست بود ، و خود را « پيامبر آلمان‌ها » مىناميد و در آن هنگام كه از « آلمان‌ها » سخن مىگفت ، احساس عميق ميهنى او بر هر كسى آشكار مىشد . لوتر درباره كليساى بزرگ « سن‌پير » كه در « رم » با پول آلمان‌ها ساخته مىشد گفت :\r\n« پول و درآمد تمام جهان مسيحيت براى ساختن اين كليساى سيرى ناپذير صرف مىشود . . . ديرى نخواهد گذشت كه همه كليساها و قصرها و باروها و پل‌هاى رم را با پول ما خواهند ساخت . . . كليساى سن‌پير براى ما ضرورتى ندارد . ما آلمان‌ها از كليساى سن‌پير بهره‌اى نمىبريم . . . چرا پاپ آن را با پول خود نمىسازد ؟ وى كه از كرسوس ثروتمندتر است و بهتر از آن اين است كه سن‌پير را بفروشد و بهايش را ميان مستمندانى كه آمرزش فروشان آه در بساطشان نگذارده‌اند ، انفاق كند . اگر پاپ مىدانست كه آمرزش فروشان چگونه شيره زندگى مردم را مىمكند ترجيح مىداد كه سن‌پير بسوزد و آن را با خون و پوست پيروانش به‌پايان نرساند » « 1 » .\r\nلوتر به جهت اوضاع خاص زمان خود و با استفاده از انزجار\r\n\r\n\r\n","description":"","footnote":"\r\n( 1 ) . مارتين لوتر از « هرى امرسون فاسد يك » صص 58 - 59\r\n","page_name":" 671 ","page_number":175},
  {"content":"\r\n\r\nعمومى مردم از وضع پاپ‌ها و كشيشان و پول جمع‌كردن و خوشگذرانى آنان ، خواستار اصلاحاتى در بعضى از زمينه‌هاى به‌اصطلاح مذهبى گرديد ولى حتى در اين مورد هم دچار اشتباهات و تناقضاتى شد .\r\nواقعاً جاى تعجب است كه « لوتر » از كسانى توقع دارد به‌اصلاحات مذهبى بپردازند كه خودشان پيوند ناگسستنى با مذهب ساختگى مسيحيگرى و دستگاه پاپ دارند . وى در رساله موسوم به « اعمال نيك » مىنويسد :\r\n« اما اين بهترين طريقه تنها علاج است كه شاهان ، شاهزادگان و اشراف ، در شهرها و جامعه‌ها خودشان اصلاحات مذهبى را آغاز كنند و راه اصلاح را بگشايند تا اسقف‌ها و كشيشان هم كه اكنون از اصلاحات مذهبى واهمه دارند ، از ايشان پيروى نمايند » « 1 » .\r\nو از طرفى لوتر از لحاظ سياسى به‌نظام موجود ايمان داشت و مردم را به‌اطاعت مطلق از سيستم حكومتى كه در آن دوران بر سر كار بود ، دعوت مىنمود و مثلًا مىنوشت : « براى هر كس كه مؤمن به‌دين مسيح باشد شايسته و عاقلانه نيست كه بر ضد حكومت اقدام كند ، اعم از آنكه حكومت عادل باشد يا غيرعادل . كارى بهتر از آن نيست كه نسبت به تمام اشخاصى كه ما فوق ما قرار گرفته‌اند مطيع و خدمتگذار باشيم ! به همين سبب عدم اطاعت گناهى است عظيم‌تر از قتل و بىعفتى و دزدى و خيانت در امانت و امثال آنها . . . » « 2 »\r\n\r\n\r\n","description":"","footnote":"\r\n( 1 ) . ترجمه رساله مزبور به انگليسى به‌وسيله لامبرت . از انتشارات  ekreW  ج 6 ، ص 258\r\n( 2 ) . رساله « اعمال نيك » ، ترجمه لامبرت ، ج 2 ، ص 250\r\n","page_name":" 672 ","page_number":176},
  {"content":"\r\n\r\nهمين طرفدارى بىچون‌وچرا از حكومت و زمامداران وقت باعث گرديد كليساهاى لوتران آلت اجراى مقاصد سياسى دولت و محكوم به حكم نيروهاى سياسى گرديدند و « در واقع كليساهاى مزبور صورت شعبى از ادارات و مؤسسات دولتى پيدا كردند . تأكيد لوتر در اينكه مذهب امرى كاملًا درونى و مربوط به باطن انسان است و فرضيه اطاعت مطلق وى ، موجب ظهور و تقويت يك نوع حس سكوت و خاموشى و رضا و تسليم در مردم نسبت به قدرت دنيوى گرديد و قدرت دولت در نتيجه اين نوع تبليغ افزون گرديد » « 1 » . دولتى كه مىبايست مبارزه بر ضد آن ، در سرلوحه برنامه اصلاح‌طلبى لوتر قرار مىگرفت ! . . .\r\n* * * آقاى جى . بى . بارى در كتاب خود ضمن ارزيابى مسئله رفورماسيون - اصلاح مذهبى لوتر مىنويسد : « انقلابى كه به‌وسيله لوتر برپا شد در واقع نتيجه و اثر انقلاب انديشه بر ضد شرايع دينى مسيحى نبود ، بلكه فقط نتيجه احساسات ضدمذهبى دامنه‌دارى بود كه در اثر طرز وصول پول‌هايى كه از طرف مقامات روحانى به‌ويژه به‌عنوان فروش بخشايش به‌جبر و عنف از مردم اخذ مىشد ، به‌وجود آمده بود .\r\nتصور اينكه رفورماسيون موجب استقرار آزادى مذهبى و حق قضاوت فردى شده اشتباه كودكانه‌اى است ولى متأسفانه بسيارى از مردم كه به مطالعهء سطحى مىپردازند در اين اشتباه باقى هستند .\r\n\r\n\r\n","description":"","footnote":"\r\n( 1 ) . تاريخ فلسفه سياسى از دكتر پازارگاد ، چاپ دوم ، ج 2 ، ص 470\r\n","page_name":" 673 ","page_number":177},
  {"content":"\r\n\r\nعمل رفورماسيون شرايطى ايجاد نمود كه تحت آن ، آمال آزادى مذهب به‌دست آمد و به‌واسطه تناقضات ذاتى اين نهضت ، نتايجى به‌بار آمد كه بانيان و مؤسسين آن اگر واقف بدان‌ها مىشدند پشتشان به‌لرزه در مىآمد و سخت بيمناك مىشدند . ولى چيزى كه در فكر رهبران اين نهضت خطور نمىكرد دادن آزادى به عقايد مخالف بود . منظور آنها ايجاد منبع قدرت نوين در برابر قدرت قديمى بود ولى در اين شريعت هم ملاك اعتبار ، تغيير كتاب مقدس بود . و تعصب مذهبى همچنان به‌قوت سابق خود باقى بود .\r\nلوتر با آزادى وجدان و پرستش سخت مخالف بود و به‌نحوى كه وى كتاب مقدس را توجيه و تفسير مىكرد دادن آزادى بانص صريح كتاب مقدس مغايرت دارد . لوتر تا خود و يارانش در معرض خطر سوختن بودند ، ممكن بود با مراسم سوزاندن كفار مخالفت نمايد ولى به‌محض آنكه از سلامت خود اطمينان يافت اعلام داشت كه دولت بايد كفر و بىدينى ! را از ميان بردارد و اطاعت نامحدود از زمامداران را خواه در امور مذهبى و خواه غير آن از وظايف حتمى اتباع دانست و حتى او معتقد بود كه بايد آناباپتيست‌ها  tsitpabanA  را از دم تيغ گذراند ! . . . » « 1 »\r\nالبته ما منكر آن نيستيم كه نهضت اصلاحى لوتر تشريفات پرطمطراق و بىجاى كليساى كاتوليك را ملغى ساخت و آمرزش فروشى را از بين برد و شمايل و پرستش قديسان و اشياء متبرك ! را\r\n\r\n\r\n","description":"","footnote":"\r\n( 1 ) . با تلخيص از كتاب تاريخ آزادى فكر ، ترجمه حميد نيرنورى ، چاپ تهران ، 1329 ، صص 47 - 48\r\n","page_name":" 674 ","page_number":178},
  {"content":"\r\n\r\nبرچيد ، ولى از نظر ما ارزيابى يك نهضت وقتى صحيح و كامل خواهد بود كه نتيجه كلى به‌دست آمده از آن را بدانيم كه چه بوده و تا چه حدى در راه منافع توده‌ها بوده است ؟\r\nتنها الغاء بعضى از افسانه‌هاى موهوم مسيحيگرى ، و تنها مخالفت با قدرت پاپ و ايجاد فرقه جديد ، نمىتواند به رفورم لوتر آن ارجى را بدهد كه ما آن را در زمره يكى از « بزرگترين » نهضت‌ها بشماريم ! و البته ما اين اقدامات لوتر را مىستاييم ولى تقويت سلطه اشراف و اميران به‌وسيله او را نمىتوانيم ناديده انگاريم و تقبيح نكنيم ! .\r\n« لوتر آن چنان سازمانى به كليساى پروتستان داد كه به‌صورت وسيلهء جديدى براى تقويت سلطهء اميران درآمد . در هر يك از اميرنشين‌هاى آلمانى ، اميران رئيس كليسا شناخته شدند و بولتن مخصوصى كه مسائل كليسايى را نشر مىكرد در زير فرمان آنان قرار داشت و نيز سرپرست‌هاى مذهبى را كه خود مستخدم حكومت بودند ، مأموران ويژه‌اى مراقبت مىكردند و اين مبلغان مذهبى وظيفه داشتند مردم را طبق دستورهاى رؤساى خود راهنمايى كنند . . . ! » « 1 »\r\nو بدين ترتيب كليساى پروتستان ، چه فرقى با كليساى كاتوليك پيدا كرد ؟ جز آنكه به‌جاى « پاپ » جناب « لوتر » نشست ! و فرقه‌اى بر هزار و يك فرقهء مسيحى افزوده گشت .\r\nبه دنبال اصلاح مذهبى ! لوتر ، دهقانان به‌خيال آنكه اين اقدام به‌سود آنان خواهد بود ، خواستار حقوق از بين‌رفته خود شدند و به همين منظور شورش‌ها در آلمان به‌وقوع پيوست .\r\n\r\n\r\n","description":"","footnote":"\r\n( 1 ) . تاريخ قرون وسطى ، ترجمه انصارى و مؤمنى ، ص 158\r\n","page_name":" 675 ","page_number":179},
  {"content":"\r\n\r\nآرى دهقانان ساده‌لوح مخالفت لوتر با دربار پاپ را طليعه نهضت آزادىبخش بر ضد استبداد و استعمار طبقه حاكمه و پدران روحانى آن عصر شمرده و براى اعتراض به ماليات‌ها و بيگارىها و فشارها ، عليه اشراف و روحانيون شوريدند . ولى لوتر كه در واقع به بورژوازى و ملاكين متكى بود ، دهقانان شورشى را « سگان هار » مىناميد و پيروان خود را به‌جنگ بر ضد آنان تحريك مىكرد . . . و در نتيجهء اين اوضاع در « آلزاس » و در « سوآب » ده‌ها هزار دهقان مبارز را تارومار كرده و از بين بردند .\r\nالبته در شكست جنبش دهقانان عواملى مانند عدم تمركز قوا ، فقدان سازمان و انضباط ، عدم رابطه بين نواحى گوناگون آلمان و بىتجربگى رهبران بسيار مؤثر بودند . و نيروهاى اشراف و مالكان بزرگ توانستند با استفاده از همين نقاط ضعف و به‌خاطر حفظ خود ، ارتش عظيمى براى سركوبى آنان جمع آورى كنند و دهقانان را سركوب ساخته و روستاهاى انقلابى را ويران نمايند ، ولى در اين ميان نقش جناب لوتر رفورميست ! جالب است . او زورمندان و اشراف را اين‌گونه تشويق مىكرد : « بكشيد ، خفه سازيد و قطعه‌قطعه كنيد دهقانانِ همچون سگان‌هار را » « 1 »\r\nآرى « لوتر » از خبر اتهاماتى ! كه به او وارد شده بود و آموزش‌هاى او را موجب شورش دهقانان مىدانستند خشمگين گرديد . او براى به‌دست آوردن آزادىهاى تازه و دفع فساد طرفدار دعا بود ، نه مبارزه مسلحانه و خونريزى ! ولى براى خاموش‌كردن آتش شورش از نجبا\r\n\r\n\r\n","description":"","footnote":"\r\n( 1 ) . « تاريخ قرون وسطى » ، ترجمه صادق انصارى و باقر مؤمنى ، چاپ تهران ، ص 196\r\n","page_name":" 676 ","page_number":180},
  {"content":"\r\n\r\nدرخواست كرد از هر وسيله از جمله زور و خونريزى ، استفاده كنند . اين عمل لوتر در نظر طبقه كشاورز فوق‌العاده عجيب بود و شكست و نوميدىاى كه در نتيجه عمل او نصيبشان شد فراموش‌كردنى و بخشودنى نبود و در نتيجه محبوبيت كشيش پروتستان كاهش يافت . . . « 1 »\r\nبدين‌ترتيب مرتجع‌ترين طبقات اجتماعى ، اشراف و اميران و پاتريسين‌هاى شهرها پيروز شدند و طبقه دهقانان و كشاورزان شكست جبران‌ناپذيرى خوردند !\r\nالبته اين گوشه‌اى از وضع و نتيجه اصلاح مذهبى ! لوتر بود و ما اگر بخواهيم اين مسئله را از جنبه‌هاى مختلف مورد بررسى قرار دهيم كار به‌درازا مىكشد !\r\n( مترجم )\r\n\r\n\r\n","description":"","footnote":"\r\n( 1 ) . سرزمين و مردم آلمان اثر ريموندولرابه و ورنر كروش ، ترجمه محمد نوروزى از انتشارات بنگاه ترجمه و نشر كتاب ، تهران ، صص 41 - 42\r\n","page_name":" 677 ","page_number":181},
  {"content":"\r\n\r\n\r\nداستان آزادى در انگلستان\r\n* هر شعله آتشى را كه روشن مىكنيد و با آن مردان آزاده را مىسوزانيد ، به‌زودى مشعل بزرگى خواهد شد كه راه آزادى بشر را روشن خواهد نمود .\r\nيك « اسقف » انگليسى\r\n* من در راه آزادى خود ، از شكنجه باك ندارم .\r\nيك « گمراه ! » انگليسى\r\n* در همين دوران ، سه شخصيت بزرگ و جاودان عالم بشرى ظهور كردند . ويليام شكسپير ، شاعر بزرگ و افتخار زبان انگليسى ، كرامول ، سياستمدار و آزاديخواه و بالاخره ميلتون كه بزرگترين سراينده و ستايشگر آزادى بود .\r\nما همين داستان را در تاريخ جديد انگلستان مىخوانيم . در آن روز كه تشريفات و مراسم دينى و فئوداليسم با نيروهاى جنبش و بيدارى كه عوامل بىشمار پيشرفت و ترقى آن را به‌وجود آورده بود به مبارزه برخاستند همين داستان تكرار شد و\r\n\r\n","description":"","footnote":"","page_name":" 678 ","page_number":182},
  {"content":"\r\n\r\nالبته مشكل و شدت اين مبارزه در بريتانيا هم كمتر از جاهاى ديگر نبود .\r\nدر تاريخ آزادى در انگلستان به « قرون وسطى » برنمىگرديم ، زيرا در آن قرون در انگلستان ملتى وجود نداشت . بلكه در آن دوران ، در آن سرزمين دهقانان برده‌اى ، در خدمت طبقه واحدى كه همان طبقه نجباء و اشراف بود ، به‌سر مىبردند و اين اشتباه است كه ما انقلاب 1215 را ، با اينكه بذر تأسيس پارلمان در انگلستان را پاشيد ، يك « انقلاب انگليسى » اصيل بناميم . چرا كه اين انقلاب را فقط نجبا و اشراف به‌وجود آوردند كه منافع بيشتر و امتيازات وسيعترى به‌دست 2 آورند .\r\nاما دهقانان و كشاورزان كه در آينده ملت انگليس را تشكيل مىدادند ، در اين انقلاب اشراف كوچكترين دخالتى نداشتند و براى آنان هم از اين انقلاب سودى عايد نشد . و به همين علت بايد ما منتظر قرن شانزدهم باشيم تا ببينيم كه چگونه در سايه پيشرفت شهرها و توسعه و گسترش كارخانه‌ها و تجارتخانه‌ها ، و در نتيجه پيدايش طبقه‌اى از خرده مالكان ، و همچنين در اثر نهضت فكرى و علمى كه پرتو خود را كم‌كم در جزاير بريتانيا مىافكند ، « ملت انگليس » به‌وجود آمد ! .\r\nاز پديده‌هاى اين دوران ، آن بود كه گروه بسيارى از افراد توده انگليسى به مذهب لوتر گرويدند كه به آزادى انديشه و اعتقاد ، نسبت به آنچه مردم آن را دارند ، دعوت مىكرد ، چنان كه احساس كردند كه ملت را حقوقى است كه بايد در زير پاى طبقه حاكمه لگدمال و نابود نگردد .\r\nالبته ملكه « مارى تودور » از اينكه مردم در سرزمين او از كلمات\r\n\r\n","description":"","footnote":"","page_name":" 679 ","page_number":183},
  {"content":"\r\n\r\nآزادى ، وجدان ، حق‌بشر در زندگى شرافتمندانه و حرف‌هاى ديگر سخن مىگفتند و شعارهاى عصر نهضت را به‌زبان مىآوردند برآشفت ، و همچنين از اين امر ناراحت بود كه پدرش « هانرى هشتم » به‌مردم اجازه داد كه كمى تورات را بخوانند و هر مذهبى را كه مىخواهند ، بپذيرند . . . و البته آنچه او را مىآزارد شوهر بىارجش « فيليپ » فرزند پادشاه اسپانيا نيرومندترين قيصرهاى آن روز روى زمين ! را هم ناراحت مىكرد . و در اين ميان ناراحتى كاردينال « پول » نماينده و سفير پاپ نيز از آن دو كمتر نبود كه مىديد در ميان مردم احساس گرايش به آزادى عقيده ، شيوع و گسترش مىيابد . و براى همين بود كه هر سه بزرگوار ! تصميم گرفتند كه درباره « گمراهان » چاره‌اى بينديشند . « مارى » پس از آنكه پايه‌هاى تاج‌وتخت خود را با از بين‌بردن كامل احزاب سياسى و كشتن خواهر بزرگوارش « اليزابت » « 1 »\r\n\r\n\r\n","description":"","footnote":"\r\n( 1 ) . در اينجا مؤلف محترم دچار يك اشتباه تاريخى شده است ، زيرا « مارى » خواهرش « اليزابت » را نكشت ، بلكه او پس از مارى به‌سلطنت رسيد .\r\nلابد مىدانيد كه « هانرى هشتم » شش زن داشت ! و سه فرزند ، و در زمينه مذهب آزادىهايى به فرقه‌هاى گوناگون داده بود . پس از مرگ او ، پسرش ادوارد ششم ( 1547 - 1553 ) در نه يا ده سالگى به‌پادشاهى رسيد و او به‌واسطه عمويش « دوك سامرست » پيرو فرقه‌پرتستان شد و با زور سرنيزه مردم انگلستان را به‌مذهب « كالون » درآورد . دوران سلطنت ادوارد ششم را « دوره بيدادگرى و جبارى پروتستان‌ها » ناميده‌اند .\r\nادوارد در سال 1553 درگذشت و مارى تودور كه دختر هانرى از « كاترين داراگون » بود در ( 1553 - 1558 ) به‌سلطنت رسيد و چون كاتوليك بود ، مىخواست كه مردم بريتانيا را از نو به اين مذهب بازگرداند ! . اين زن به آن اندازه ستم كرد و خون ريخت كه او را « مارى خون‌ريز » نام نهادند ، وى همسر فيليپ دوم بود .\r\nپس از مارى « اليزابت » كه دختر هانرى از « آن بولين » بود به‌حكومت رسيد ، ( 1558 - 1603 ) وى نخست براى تحكيم قدرت خود با فرقه‌هاى مذهبى رفتار احتياطآميزى پيش گرفت ، ولى چون تربيت پرتستانى ديده بود ، مايل بود كه مردم انگلستان باز تغيير مذهب بدهند ! و سرانجام قانونى از مجلس گذراند و مذهبى براساس اصول كاتوليك و طريقه كالون ساخت ! و آن را « مذهب قانونى » دانست و سپس با شكنجه و آزار كاتوليك‌ها و پيروان واقعى كالون را به « مذهب قانونى » ! درآورد ! و حكومت كليسا را هم در دست گرفت ! .\r\nبراى مزيد اطلاع از اين بازىهاى مسخره پادشاهان اروپا و همكارىهاى پدران روحانى با آنها در اين زمينه‌ها ، به‌تواريخ مربوطه ، به‌ويژه تاريخ تمدن ويل دورانت ، تاريخ تمدن غرب و مبانى آن در شرق ، تاريخ قرون جديد آلبر ماله رجوع شود . م\r\n","page_name":" 680 ","page_number":184},
  {"content":"\r\n\r\nتحكيم نمود ، بيشتر از همه براى تعقيب « گمراهان » احساسات به‌خرج مىداد و گريبان پاره مىكرد ! .\r\nپس از آنكه مراسم ازدواج وى با « فيليپ » پايان يافت و پس از آنكه تصميم گرفت گمراهان يعنى آزادگان را نابود سازد و مردم انگلستان را مجبور نمايد كه همگى به حكومت و نفوذ « رم » گردن نهند و اوراق آمرزش ! را بخرند و بپذيرند ، و آزادىها را به‌طور كلى از بين ببرد ، در سال 1554 مراسم « عشاء ربانى » ! « 1 » را برپا داشت كه در آن هزاران نفر از نجبا و اشراف انگلستان و اسپانيا و اسقف‌ها و قسيس‌ها شركت كرده بودند .\r\n\r\n\r\n","description":"","footnote":"\r\n( 1 ) . مراسم عشاء ربانى از افسانه‌هاى موهوم مسيحيان است كه در آن ، جناب كشيش نان و شرابى به مردم مىدهد تا از آن بخورند ، زيرا پس از خوردن و نوشيدن شراب ، تمامى آنان خدا و پسر خدا مىشوند ! ( انيس الاعلام ، ج 1 ، ص 296 ) .\r\n« جان الدر » مبشر آمريكايى مىنويسد : « معلمين مدعى بودند كه جوهر و ذات نان مبدل به‌جسم و شراب مبدل به‌خون مسيح مىگردد ! . . . به‌تدريج اين نظر مورد قبول واقع شد تا آنكه در سال 1215 جزو ايمان و ديانت مسيحيت گرديد . » ( تاريخ اصلاحات كليسا ، ص 59 ) .\r\nاين عمل بيشتر در شب كريسمس شب تولد مسيح در كليساها انجام مىيابد و تقديم نان و شراب در كليسا به‌وسيله پدران روحانى عملى مىشود و البته دسته سرايندگان كليسا هم اين عمل روحانى ! را با نواختن « ارگ » همراهى مىنمايند ! . . . واقعاً به چه مسخره‌بازىهايى نام مذهب ! نهادند ؟ م\r\n","page_name":" 681 ","page_number":185},
  {"content":"\r\n\r\nدر پايان مراسم ، مارى و شوهرش فيليپ و كاردينال پول در سه صندلى طلايى كه براى آنها تهيه شده بود ، نشستند و لحظه‌اى بعد كاردينال پول ، به‌عنوان سفير پاپ خواست كه سخنرانى كند ، و چون مىخواست از صندلى خود بلند شود تا سخن بگويد ، ملكه و سپس شوهرش فيليپ و به‌دنبال آن‌دو ، لردها و دوك‌ها و ساير نجباء و اشراف سر تعظيم فرود آورده و خم شدند و به اندازه‌اى خم شدند كه پيشانيشان به‌زمين رسيد ! آنان در آن حال بودند كه كاردينال سخنان خود را ختم كرد و سپس براى تك‌تك آنان ، اوراق آمرزش و بخشايشى را كه جناب پاپ اهدا فرموده بود ، تقديم داشت و آنان زير لب مىگفتند : آمين ! آمين ! .\r\nدر نتيجهء اين اوضاع ، درهاى دادگاه‌هاى تفتيش عقايد انگيزيسيون در انگلستان باز شد و شروع به‌كار كرد . نخست كشيش دانشمندى به‌نام « جان روجرز » و اسقفى به‌نام « جان هوبر » را كه تاريخ‌نويسان انگليسى او را مردى بزرگوار و شريف مىدانند ( و او دوست بينوايان و تنگدستان بود و به اصلاحات اجتماعى كه نيازمندى را بر طرف سازد و فقر و بينوايى را برچيند ، دعوت مىكرد ) رهسپار زندان نمود و چون اين راهب و اسقف در ترجمهء تورات به زبان انگليسى همكارى كردند ، هر كدام از اين دو مرد بزرگوار به زندان‌هاى تاريكى روانه شدند و سپس شكنجه و آزار ديدند و آنگاه از آنان خواستند كه نسبت‌هايى را كه در زمينه « گمراهى » ! به آنها داده مىشود ، انكار كنند ولى آن دو اين امر را نپذيرفته و در عقيده و روش خود استقامت ورزيدند . . . و در نتيجه محكوم شدند ! .\r\nاز چيزهايى كه اسقف « جان هوبر » چند لحظه پيش از سوزانده شدن گفت ، اين جملات بود :\r\n\r\n","description":"","footnote":"","page_name":" 682 ","page_number":186},
  {"content":"\r\n\r\n« به كار اين دادگاه‌ها ادامه دهيد ! و زنان و مردان را به‌كام آتش نابودكننده بفرستيد ، و به قدرت و نفوذى كه يافته‌ايد افتخار كنيد ، ولى هر شعله‌اى از آتش را كه شما روشن مىسازيد و به‌وسيلهء آن مردان بزرگوار و آزاده را مىسوزانيد ، به‌زودى مشعل بزرگى خواهد شد كه راه بشر را به‌سوى آزادى عزيز ، روشن خواهد ساخت » ! .\r\nدر حكم ناجوانمردانه‌اى كه درباره اين اسقف بزرگوار صادر شد ، چنين آمده بود : « جان هوبر لجباز ، چموش ! ، دروغگو ، فحاش ، گمراه ، زشت و منفور است و بايد در شهرى سوزانده شود كه آنجا را با تعليمات نارواى خود فاسد و تباه ساخته است » ! . « 1 »\r\nمردم به حكم دادگاه‌هاى تفتيش عقايد حمله كرده و آنها را تقبيح نمودند و در واقع صدق گفتار اسقف شهيد ! به‌ثبوت رسيد و ناگهان آتشى كه او را سوزانده بود به مشعل‌هايى تبديل شد كه راه مردم را به‌سوى آزادى روشن ساخت و براى آنان نيرويى جديد در دفاع از آزادىهايشان به‌وجود آورد . براى آنكه هنوز خورشيد آن روزى كه اين اسقف در آن‌روز سوزانيده شد ، غروب نكرده بود كه شهر « گلوستر » و مناطق مجاور آن از « گمراهان و زنديقان » ! موج مىزد و فرياد آنها به آسمان بلند مىشد ! و حتى كسانى كه در صحت و راستى تعليمات او در شك و ترديد بودند ، به جرگه شاگردان وى پيوسته و شور و اشتياق بيشترى نسبت به مسئله آزادى انديشه داشتند . و بدين‌ترتيب انگيزيسيون يك « گمراه » و « زنديق » را اعدام كرد و در عرض 24 ساعت ! هزار « گمراه » ديگر به‌وجود آورد ! .\r\n\r\n\r\n","description":"","footnote":"\r\n( 1 ) . قصةالحرية ، كارلتون كوفن امريكايى ، ص 99\r\n","page_name":" 683 ","page_number":187},
  {"content":"\r\n\r\nانگيزيسيون يك جوان 19 ساله به‌نام « ويليام هانتر » را به‌جرم خواندن تورات آتش زد ؛ وقتى كه رجال دادگاه او را دستگير نمودند ، پرسش‌هايى درباره بعضى از مراسم و تشريفات به‌اصطلاح دينى از وى نمودند و چون او گفت كه اين تشريفات ارزشى ندارد . . . او را زندانى ساختند و سپس سوزانيدند ، در حالى كه او مىگفت : « من در راه آزادى خود ، از شكنجه و آزار نمىهراسم » . ملكهء با ايمان ! « مارى » دو تن از اسقف‌هاى آزاد به نام « لاتيمر » و « ريدلى » را دوست نمىداشت و به همين جهت دستور ويژه ملكه براى سوزانيدن آن دو صادر شد و آنان در 1555 در « اكسفورد » سوزانيده شدند ! و سپس سومين اسقف به‌نام « كرنمار » ! سوزانده شد و اين سه راهب طبق دستور خاص ملكه به آتش كشيده شدند ولى براى ظاهرسازى آنان را به‌اتهام « گمراهى » و « اعراض از دين » ! محاكمه نموده و سوزانيدند ! .\r\nدر انگلستان آتش زبانه مىكشيد و پيشتازان آزادى انديشه در عصر جديد را در كام خود فرو مىبرد و « گمراهان بىدين » ! به‌خاطر اجراى دستور و تمايل ملكهء نيكوكار ! در ريشه‌كن ساختن و از بين‌بردن « الحاد و بىدينى » سوزانده مىشدند . « 1 »\r\nولى بايد پرسيد : آيا زندان‌ها و آتش‌ها و تبهكارىهاى ديگر توانست توده مردم را از پيشروى در راه آزادى باز دارد ؟\r\nهرگز ! توده انگليس در حالى كه به‌فرداى بهتر ايمان داشت ، اوضاع ناگوار را تحمل نمود و به پيشروى خود در راه تكامل و\r\n\r\n\r\n","description":"","footnote":"\r\n( 1 ) . چنان كه قبلًا اشاره كرديم « مارى » به‌اندازه‌اى جنايت و وحشيگرى نموده كه تاريخ به او « مارى خونخوار » نام داده است . م\r\n","page_name":" 684 ","page_number":188},
  {"content":"\r\n\r\nپيشرفت ، در زير تازيانه‌هاى ظلم و ستم ، ادامه داد . و در آن‌هنگام كه ملكه « مارى تودور » در سال 1558 درگذشت ، مردم انگلستان احساس كردند كه « روز عيد » فرا رسيده است . آنگاه ملكه « اليزابت » بر تخت سلطنت بريتانيا نشست و آزادى انديشه و عقيده و بيان را در چهارچوبى كه براى تاج و تخت وى خطرناك نباشد ، محترم شمرد و « گمراهان » ! اطمينان يافتند كه ديگر سوزانده نخواهند شد !\r\n* * * در اين دوران بود كه جهان شاعر والامقام خود و يگانه در عظمت هنرى ، « ويليام شكسپير » را شناخت كه از هر جهت به انسانيت خدمت نمود و به‌طور مستقيم يا غيرمستقيم براى آزادى كوشش كرد . براى آنكه او در داستان‌هاى جاودان خود ، سيماى جالبى از ستم قيصرهاى آن قرون را ترسيم نموده و عرضه مىداشت و سستى و ضعف آنان ، ارزيابىهاى خنده‌دارشان از اوضاع ، نيرنگ‌ها و حيله‌يشان را نشان مىداد و آنان را به‌باد مسخره مىگرفت و بدين‌ترتيب افكار مردم را متوجه اين نكته مىساخت كه پادشاهان و پدران والامقام روحانى و سرمايه‌داران ، مانند ديگر توده مردم ، بشر هستند و افراد بشر با همديگر حقوق برابر دارند و آزادى حق مسلم و بديهى همگان است .\r\nدر همين دوران بود كه نويسنده انگليسى « ژرژپوچمن » رساله‌اى درباره مفهوم حكومت نوشت كه مردم انگلستان ، پيش از آن ، از محتويات آن آگاه نبود . « ژرژ پوچمن » رساله خود را با اين پرسش آغاز كرده است : « منبع و سرچشمه نيرو و قدرت چيست » ؟ و چنين پاسخ داده است : « اراده ملت تنها منبع قانونى قدرت و حكومت است » .\r\n\r\n","description":"","footnote":"","page_name":" 685 ","page_number":189},
  {"content":"\r\n\r\n« كارلتون كوفن » آمريكايى مىگويد : « اين كشفى بود كه جهان در انتظار آن بود ، و شايد كسان ديگرى بوده‌اند كه اين‌چنين فكر مىكرده‌اند ولى پوچمن ، انديشه خود را در قالب كلمات ريخت و البته در آن‌وقت پادشاه ، ملكه يا پاپ و كشيشى نبود كه در اين عقيده و نظريه با وى موافق باشد » .\r\n« ژرژ پوچمن » سپس مىنويسد : « اين اراده ناشى از يك مبدأ طبيعى و غريزى است . مردم براى حكومت خود ، حاكمى مىخواهند و اين امر به‌آنان حق مىدهد كه نظريه خود را درباره كسى كه بر آنان حكومت خواهد نمود ، بگويند . و ملت حق دارد طبقه حاكمه خود را انتخاب نمايد و اگر فاسد باشند ، باز ملت حق دارد كه آنان را از كار بر كنار سازد » « 1 » . و البته اين رساله در دگرگونى افكار عمومى مردم انگلستان ، تأثير به‌سزايى داشت .\r\nاز جمله نكته‌هاى مسرت‌بخشى كه در زندگى اين نويسنده به‌چشم مىخورد آن است كه او در قصيده‌اى كه سرود ، پدران روحانى مسيحى عصر خود را هجو كرد و طغيان و تجاوز آنان را نشان داد و مردم را از فساد و تباهى آنان بر حذر داشت . ولى « كاردينال پيتون » او را دستگير ساخت و به‌خاطر اين گناه بزرگى كه\r\n\r\n\r\n","description":"","footnote":"\r\n( 1 ) . از كتاب قصةالحرية ، ص 108 .\r\nمطلبى را كه بايد در اينجا افزود آن است كه كشفى را كه دنيا در انتظار آن بود ، نهضت اسلام در چندين قرن پيش از آن به‌دنيا اعلام داشته بود و ژرژ پوچمن در اين زمينه چيز تازه‌اى نياورده است . حتى يك مراجعه سطحى به‌اصول اسلام در مسئله حكومت اين حقيقت را روشن خواهد ساخت . . . مگر آنكه مانند مؤلف بگوييم ژرژ پوچمن اين حقيقت را براى « دنياى انگليسى » ! كشف و اعلام نمود و گرنه در مشرق زمين به‌وسيله پيامبر اسلام و امام‌على ، قرن‌ها پيش كشف و اعلام شده بود . م\r\n","page_name":" 686 ","page_number":190},
  {"content":"\r\n\r\nمرتكب گشته بود ، او را زندانى نمود . اما « ژرژپوچمن » از زندان گريخت و به‌سوى « پرتغال » رهسپار شد . ولى به‌محض آنكه به « پرتغال » رسيد ، گروه « ژوزئيت » ها او را دستگير و روانه زندان نموده و از نو شكنجه را آغاز كردند . اما خوشبختانه ژرژ براى بار دوم توانست از زندان بگريزد و در واقع بدين‌وسيله وظيفه خود را در خدمت به آزادى پىگيرد .\r\nدر اواسط قرن هفدهم ، تلاش آزادى در انگلستان گرفتار درد و مصيبت جديدى گرديد و آن « شارل اول » بود كه دوران حكومتش به قساوت و توحش معروف است . و در دوران همين فرد بىمايه در انگلستان « زنديق و گمراهى » به‌نام « ليتون » پيدا شد . « ليتون » به‌اندازه‌اى سرشار از پاكى دل و پرتو انديشه و مهر به آزادى بود كه كتابى تأليف كرد و در آن از كارهاى پدران روحانى عصر خود انتقاد نمود و فساد و تباهى آنان را افشا ساخت و اعلام داشت كه مردم بدون استمداد از افسانه‌هاى موهوم بسيارى از كشيشان و كاهنان ، مىتوانند مسيحيان پاكى باشند ، ولى ناگهان « شارل اول » او را به‌ترتيب زير « كيفر » داد :\r\n1 . معادل دو ميليون تومان غرامت مالى ! بپردازد ! .\r\n2 . يكى از گوش‌هايش از بيخ كنده شود ! .\r\n3 . او را شلاق و تازيانه بزنند ! .\r\n4 . ( آن‌وقت اين مرد احمق دستور داد كه پس از پايان كندن يك گوش و زدن تازيانه ، كه طبعاً زخم‌هايى توليد مىكرد ) گوش ديگر او را نيز از بيخ درآورند و از نو ، او را تازيانه بزنند ! .\r\n\r\n","description":"","footnote":"","page_name":" 687 ","page_number":191},
  {"content":"\r\n\r\n5 . پس از پايان اين كيفرها ، اگر « ليتون » زنده ماند ، مادام‌العمر در زندان باقى بماند « 1 » .\r\nو البته پدران روحانى هم از اين حكم و دستور عادلانه و فرحبخش ! مست نشاط و سرور گشتند !\r\n* * * سپس نقش رجال « قانون » كه نوكران قيصرها و پدران روحانى بودند مطرح مىشود . « بروكلى » بزرگترين قانون‌دان‌ها و كوچكترين انسان‌ها مىگويد : « قانون چيزى جز خادم قيصرها نيست » ! و سپس « شارل اول » جرأت مىيابد كه پارلمان انگلستان را به‌مدت يازده سال تمام ، به پشتيبانى نجباء و پدران روحانى و رجال قانون ! ببندد و تعطيل كند . و آن‌وقت « دادگاه ستاره » ! را تشكيل مىدهد كه در سراسر كشور رهبران و هواداران انقلاب را مىگيرد و به زندان مىافكند .\r\nو سپس كرامول شخصيت قاطع و بزرگ در تاريخ انگلستان ظهور مىكند . و « ميلتون » شاعرى كه شعارها و كلمات انقلاب را به‌وجود مىآورد ، در آسمان اين كشور مىدرخشد .\r\n« كرامول » از دهقانان بود ، از همان طبقهء متوسطى بود كه مقام نجبا و اشراف و فئودال‌ها را گرفته بودند . او كمى از قانون را فراگرفت و عضو پارلمان گرديد . او « شارل اول » را ديد كه وقتى وارد سالن پارلمان مىشود در حالت هذيان‌آميزى به نمايندگان پارلمان ناسزا مىگويد و حق مردم را در اينكه هيچگونه مالياتى را نبايد بدون تصويب و\r\n\r\n\r\n","description":"","footnote":"\r\n( 1 ) . به كتاب الثورات تأليف « سلامه موسى » ص 51 مراجعه شود\r\n","page_name":" 688 ","page_number":192},
  {"content":"\r\n\r\nرضايت نمايندگان بپردازند ، نمىپذيرد و نمىخواهد كه آنان آزاد زندگى كنند و از ترس دستگيرى و توقيف در امان بمانند .\r\nاو شاهد تعطيل پارلمان به دستور شارل بود كه بر در آن نوشته شده بود : « اين منزل اجاره داده مىشود ! » . او باز ديد كه « دادگاه ستاره » ! سراسر كشور را زير پا مىگذارد و قضات و وكلايى براى ساختن و پرداختن اتهامات دارد كه به‌مردم مىگويند : شما نوشتيد ! شما گفتيد ! شما عليه حكومت توطئه چيديد ! و سپس آنها را به زندان يا اعدام محكوم مىسازند !\r\nاو شاهد ظلم و فشار مأموران وصول ماليات بر مردم بود كه چگونه در منزل و تجارتخانه و روستاها سر وقت آنان مىروند و ماليات‌هايى را كه پارلمان تصويب نكرده از مردم مطالبه مىكنند و آنگاه گروهى مىپردازند و آنها كه نمىپردازند ، روانه زندان مىشوند !\r\nاو ارتش را ديد كه بدون چون و چرا از رئيس حكومت شارل پيروى مىكند و البته بزرگان آن هم همان نجبا و اشرافى بودند كه وفادارى خود را ثابت نموده بودند ، و چون پارلمان خواست بر لشكريان نظارت كند ، « شارل » آن را نپذيرفت و گفت : حتى يك ساعت همچنين نخواهد شد !\r\nچه كسى « شارل اول » را به اين مقام رسانيده كه خود را بالاتر از ملت مىدانست ؟ او هيچگونه امتيازى بر ملت نداشت . او عاقلتر و داناتر و هوشيارتر از هيچ فرد ديگرى نبود ، بلكه او امتيازات ديگرى داشت كه از آن جمله اين افسانه‌هاى قديمى بود كه مىگفت : ذات زمامدارى و حكومت ، ما فوق قانون است و از آن جمله ، وجود اين گروه كوتاه فكر ، از اشراف و قضات و پدران روحانى بودند كه از او پشتيبانى مىنمودند !\r\n\r\n","description":"","footnote":"","page_name":" 689 ","page_number":193},
  {"content":"\r\n\r\nشارل اول بر طغيان خود افزود . و ملت انگلستان براى دفاع از شرافت و آزادى و انسانيت خود در برابر او ، به‌حركت درآمد ولى لشكريان شارل مجهز به سلاح و نيروى كافى بودند . و سربازان كرامول از دهقانانى تشكيل مىيافت كه تمرين نديده و آزمايشى نكرده بودند و اسلحه و نيروى آنان فقط وجدان زنده و شرف و الا بود .\r\nميلتون ، شاعر و نويسنده ، براى آنان مفاهيم ژرف وجدان و شرف را تفسير مىكرد و كتابى درباره « دين حق » تأليف نمود و مىگفت كه آن : شرافت ، آزادى ، وجدان پاك و عدالت است و اينها خصلت‌هايى است كه شارل بىمايه به آنها توجه ندارد ولو آنكه او ، از آن گروه از پدران روحانى پشتيبانى مىنمايد كه او را تأييد مىكنند ! . . . ميلتون همچنين از آزادى انديشه و آزادى نوشتن بحث مىنمود .\r\nسرانجام ملت انگلستان با شارل اول و لشكريانش به نبرد برخاست و خون‌ها ريخته شد و شارل چون ديد شكست خورده است ، شرايط و خواست‌هاى مردم را پذيرفت . ولى در همان‌وقت مخفيانه با امپراطوران اروپايى مشغول مذاكره بود تا او را براى قلع‌وقمع انقلاب كمك و يارى كنند ! . . . شارل اول دستگير و محاكمه شد و حكم دادگاه آن بود كه بايد سر از تنش جدا شود !\r\nكرامول در 1658 درگذشت و شارل دوم فرزند شارل اول به روى كار آمد و اعلان كرد كه هرگز مرتكب كارهاى پدرش نخواهد شد . ولى او هم از همان قماش شارل اول بود . او جنازه كرامول را از قبر بيرون آورد و آن را به‌دار زد ، يعنى همانند همهء ترسوهاى بىعرضه ، جسد بىروح او را از دار آويزان ساخت و سپس سر او را از بدنش جدا نمود\r\n\r\n","description":"","footnote":"","page_name":" 690 ","page_number":194},
  {"content":"\r\n\r\nو آن را برسر نيزه‌اى كرد تا همه ببينند و پستى زمامداران آن دوران را به‌خوبى درك كنند !\r\nميلتون شاعر ، در آن‌وقت هنوز زنده بود ولى با تنگدستى و نابينايى دست به گريبان بود . شارل دوم با وى ملاقات نمود و به او گفت : آيا فكر نمىكنى كه خداوند تو را به‌خاطر چيزهايى كه درباره پدرم گفتى و نوشتى ، به اين روز انداخته است ؟ و شاعر بزرگ در پاسخ گفت : اگر اين كيفر من در قبال گفته‌ها و نوشته‌هايم درباره پدرت باشد ، جنايت پدر تو هم به آن مقدار بود كه سزاوار مرگ گشت !\r\nميلتون پس از اعدام شارل اول ، زندگى خود را وقف دفاع از آزادى و انقلاب نمود . و چون ياران شارل دوم از نجبا و رجال دينى ، انقلاب را در اروپا دگرگونه جلوه داده و گروهى از نويسندگان مزدور را براى دفاع از شارل اول ، استخدام كرده بودند ، او كتابى به‌نام دفاع از ملت انگليس تأليف نمود و سپس كتاب ديگرى نيز در اين زمينه منتشر ساخت ! .\r\nسال‌ها سپرى شد و شارل دوم درگذشت و برادرش « جيمز » « 1 » بر تخت نشست ، ولى او طاقت حكومت قانون را نداشت و چون از طرف ملت تهديد شد و سرنوشت پدرش به‌او گوشزد گرديد ، به فرانسه گريخت .\r\nسپس كنفرانسى تشكيل شد و « گيوم دورانژ » را دعوت كردند كه پس از خواندن و پذيرفتن « اعلام نامه حقوق » و خضوع به آن ، تخت سلطنت را اشغال كند . و اين آموزش نيكويى براى قيصرها بود كه بخوانند و ارزيابى كنند و بر قانون خضوع كنند . البته « اعلام نامه\r\n\r\n\r\n","description":"","footnote":"\r\n( 1 ) . لابد مراد همان « ژاك دوم » است كه پس از شارل دوم به سلطنت رسيد ولى فرار نمود و پس از مدتى گرفتارى به فرانسه رسيد و مورد احترام لويى چهاردهم قرار گرفت ! م\r\n","page_name":" 691 ","page_number":195},
  {"content":"\r\n\r\nحقوق » كه به سال 1698 صادر شده بود ، همهء حقوقى را كه پادشاهان بريتانيا مخالف آن بودند ، تصويب مىكرد و در آن چنين آمده بود :\r\n1 . موقوف داشتن و تعطيل اجراى هر قانونى ، با پارلمان باشد .\r\n2 . هيچ دادگاهى اعم از كليسايى و غيركليسايى ، بدون اجازهء 2 پارلمان تشكيل نشود .\r\n3 . اخذ ماليات بدون اجازهء پارلمان انجام نيابد .\r\n4 . هر يك از افراد ملت حق داشته باشند كه بدون ترس از زندان ، حرف‌هاى خود را به پادشاه بگويند .\r\n5 . پادشاه بدون اجازه پارلمان حق سربازگيرى و قشون‌دارى در موقع صلح نداشته باشد .\r\n6 . انتخاب آزاد باشد .\r\n7 . آزادى گفتار و بيان تأمين گردد .\r\nو از آنچه كه گفتيم خوانندگان مىفهمند كه مردم انگلستان چگونه امپراطورى را به‌قتل رسانيدند و ديگرى را مجبور كردند كه سر خود را فرود آورد ! و سومى را وادار به فرار نمودند ! . « 1 »\r\nو بدين‌ترتيب مردم انگلستان در پيكارى كه انسانيت در راه آزادى و بر ضدتجاوزكاران ، واردآن شده‌بود ، شركت جست و سهم خود را ادا نمود ! .\r\n\r\n\r\n","description":"","footnote":"\r\n( 1 ) . با مختصرى تصرف از كتاب الثورات سلامه موسى ، صص 57 - 52 ( مؤلف ) . مشروح اين ماجراها را مىتوانيد در كتاب تاريخ قرون جديد ترجمه دكتر سيد فخرالدين شادمان و همچنين كتاب سير حكومت مشروطه در انگلستان نوشته پرويز پرويزفر ، چاپ تهران و سرزمين و مردم انگلستان از اليشيا استريت ، ترجمه سيد محمد سجادى بخوانيد . براى جلوگيرى از تفصيل ، ما در اين زمينه توضيحاتى نمىافزاييم . م\r\n","page_name":" 692 ","page_number":196},
  {"content":"\r\n\r\n\r\nداستان آزادى در فرانسه\r\n\r\n","description":"","footnote":"","page_name":" 693 ","page_number":197},
  {"content":"\r\n . \r\n","description":"","footnote":"","page_name":" 694 ","page_number":198},
  {"content":"\r\n\r\nزمينه‌سازى\r\n\r\nبراى اعلان حقوق بشر\r\n* ميهن توأم با ستم ، مفهومى ندارد .\r\nلابروير\r\n* بعضى از تاريخ‌نويسان مردى به‌نام « لوئى چهاردهم » را متهم ! كرده‌اند كه او مردى « بزرگ » ! بوده است . . .\r\nدر فرانسه خصلت‌هاى عصر نهضت و رنسانس ، از هر كشور اروپايى ديگرى نمايان‌تر و روشن‌تر بود . و البته علل و عوامل آن نيز ، بسيار و گوناگون بود . پاريس قلب اروپا و مركز تجمع و تضارب امواج علم و انديشه به شمار مىرفت كه از سراسر قارهء اروپا و همچنين از طرف بشريت دوران قديم و قرون وسطى و شرايط و چگونگى آن‌ها ، به‌سوى آن سرازير بود ، و چون وضع فرانسه در سپيده‌دم قرون جديد اين‌چنين بود ، و از طرفى هم چون از خصلت‌هاى « كهنه و قديم » آن است كه هميشه از خود دفاع كند و ميدان نبرد را جز در حال پيروزى يا شكست ترك ننمايد ، قهراً پيكار در اين سرزمين رنگ ويژه‌اى\r\n\r\n","description":"","footnote":"","page_name":" 695 ","page_number":199},
  {"content":"\r\n\r\nبه‌خود گرفت كه در هيچ سرزمين ديگرى آن را به خود نگرفته بود . و فرانسويان حتى مدت كوتاهى را به استراحت نپرداختند مگر آنكه خود را براى مبارزه سخت‌تر و تلخ‌ترى آماده كنند ! .\r\nاين نبرد شديد ، در فرانسه ، در نتيجه پيدايش و رشد نهضت اصلاحى لوتر آغاز گرديد . هوگنوتها نخستين گروهى بودند كه در اين كشور به نهضت اصلاحى پيوستند . . . ولى در نتيجه ، زبان آنان را از بيخ درآوردند و بر صورت و پاى زنانشان داغ زدند و سپس آنان را در آتش سوزاندند ! .\r\nسپس سلسله قتلگاه‌هايى به‌وجود آوردند كه از همه بزرگتر و هولناكتر ، قتلگاه « سن بارتلمى » « 1 » بود . و داستان آن از اين قرار است كه « شارل نهم » پادشاه فرانسه براى برآوردن تمايل ملكه « كاترين دومديسى » و « دوك دوگويز » در شب چهاردهم اوت 1572 به كشتار دسته‌جمعى اين گروه از مسيحيان دست زد . در آن هنگام كه اين‌دو به پادشاه اصرار كردند كه « گمراهان » را تارومار سازد ، او به « كاترين » نگريست و گفت : آيا تو چنين ميلى دارى ؟ مانعى ندارد ، همه‌شان كشته شوند ! ولى كوچك و بزرگ بايد به‌قتل برسند » ! و بدين‌ترتيب حضرت شارل نشان داد كه او از « كاترين » و « دوك » بزرگوارتر است و به هيچ عمل صالح و نيكى ! دست نمىزند مگر آنكه آن را به‌صورت\r\n\r\n\r\n","description":"","footnote":"\r\n( 1 ) . حادثه خونين سن بارتلمى در 24 اوت 1572 در پاريس اتفاق افتاد . در اين شب بيش از دو هزار نفر از پيشوايان پروتستان كه به دربار شارل نهم دعوت شده بودند ، با توطئه قبلى به‌وضعى وحشيانه به‌قتل رسيدند و دامنه كشتار تا چند روز ادامه يافت ، به‌طورى كه بيش از ده‌هزار نفر از پرتستان‌هاى فرانسه به‌دست كاتوليك‌ها كشته شدند . . . ( تاريخ تحولات اجتماعى از مرتضى راوندى ، ج 2 ، ص 149 ، چاپ تهران ) . م\r\n","page_name":" 696 ","page_number":200},
  {"content":"\r\n\r\nكامل انجام دهد ! و در همان شب دستور را صادر كرد و كشتار با صداى ناقوس‌هاى كليساها ، كه علامت اجازه بر شروع كشتار بود ، آغاز گرديد .\r\nسماجت مردم در طلب آزادى ادامه داشت و حتى بر شدت و شكوفايى آن افزوده گشت و ناگهان مقاومت شدت يافت و نبرد به يك جنگ خانوادگى همه‌جانبه تبديل شد كه در تاريخ فرانسه به جنگ خانوادگى پنجم معروف است . اين جنگ قسمت پنجم از هشت جنگ خانوادگى است كه فرانسويان مدت 37 سال در تاريكىهاى آن فرو رفتند و در آن مدت شهرهايى ويران گرديد و روستاها و مزارع و دهكده‌هايى به آتش كشيده شد و مناطقى از بين برده شد و دژهايى محاصره گشت و توده‌هايى از مردم به‌قتل رسيدند . پيكارهايى كه در اين هشت جنگ بين مردم خود فرانسه جريان داشت ، شديدترين نبردهايى است كه اروپا در تاريخ طولانى جنگ‌هاى خود ، آنها را شناخته است . اين گروه خواستار آزادى فكر و انديشه و عقيده و كار ، و رهايى از قوانين ظالمانه بودند و آن‌گروه ميل داشتند وضع را به‌همان نحوى كه بود نگه‌دارند و بدين‌ترتيب همديگر را نابود مىساختند .\r\nتاريخ همچنان به سير خود ادامه داد و ياران و هواداران آزادى هم رو به ازدياد نهادند و اين فيلسوف فرانسوى « مونتنى » است كه روح همگان را در تمايل شديد به آزادى انديشه و عقيده چنين ترغيب مىنمايد : « اين زياده‌روى افتضاح‌آميزى است كه ما در ارزيابى افكار و نظريات خاص خود دچار آن شده و يك نفر را به‌خاطر آن زنده‌زنده بسوزانيم » ! و اين فيلسوف با كمال شدت و قدرت بر ضد تعصب مىجنگيد و آن را به كج‌انديشى و نادانى نسبت مىداد .\r\n\r\n","description":"","footnote":"","page_name":" 697 ","page_number":201},
  {"content":"\r\n\r\nدر تاريخ اروپا ، از به دو قرون امپراطورى مسيحى تا عصرى كه ما درباره آن بحث مىكنيم ، براى نخستين‌بار فرمانى صادر مىشود كه به‌مردم اجازه مىدهد اگر بخواهند ، دينى غير از دين امپراطورى خود برگزينند . اين فرمان را « هانرى چهارم » پادشاه فرانسه در زير فشار انديشمندان و خواست افكار عامه ، در سال 1598 صادر كرد . البته ما نمىگوييم كه متن اين بيانيه و فرمان « 1 » آزادى عقيده را به آن شكل كه بعداً اعلاميه حقوق بشر آن را به‌رسميت خواهد شناخت ، تصويب نمود ولى در هر صورت گامى بزرگ در راه آزادى بود .\r\nپس از آن ، پديده‌اى به‌وجود آمد كه اركان ايمان وابسته به رسالت پدران روحانى را به‌لرزه درآورد . پدران روحانى و لاهوتيانى كه قوانين در زير نظر و در چهارچوب دانش آنان ! وضع مىگرديد ، درباره شناخت بشريت فقط به آنچه در تورات آمده بود استناد مىجستند و معتقد بودند كه شناخت انسان هرگز از حدود « تورات » و آنچه در آن است ، تجاوز نخواهد كرد ، و روى همين اعتقاد بود كه « گاليله » را شكنجه دادند و از او خواستند كه صحت اكتشافات ارزشمند خود را انكار كند .\r\n\r\n\r\n","description":"","footnote":"\r\n( 1 ) . وقتى كه هانرى چهارم به‌مذهب كاتوليك بازگشت جمعى از پروتستان‌ها كه هم‌مذهبان قديمش بودند از او دورى جستند و اكثر كالونىها هم به‌وحشت افتادند . هانرى چهارم براى جلوگيرى از جنگ مذهبى روز 13 ماه اوت 1598 فرمان نانت را صادر كرد ، به‌موجب اين فرمان پروتستان‌ها مىتوانستند ، مراسم دينى را آزاد و آشكار انجام دهند و علاوه بر آن آزادىهاى ديگرى به پيروان كالون داد كه در تاريخ قرون جديد تفصيل آن را نوشته‌اند .\r\nاين فرمان در نتيجه فشار ژوزئيت‌ها سرانجام ملغى گرديد و پروتستان‌ها مجبور شدند كه يا كاتوليك شوند و يا ميهن خود را ترك كنند . . . تا اواسط قرن هيجدهم در حدود چهارصد هزار تن پروتستان از فرانسه خارج شدند . . . . م\r\n","page_name":" 698 ","page_number":202},
  {"content":"\r\n\r\nنبوغى كه عبارت از كشف جهان جديدى بود كه در تورات ذكر آن به‌ميان نيامده بود ولى « كريستف كلمب » آن را كشف نمود ، اين جهان نوين داراى دريا ، خشكى ، كوه‌ها و بيابان‌ها و نهرها و كشتزارها و درخت‌هايى بود و در آن مانند همه افراد بشرى ، انسان‌هايى به‌سر مىبردند و بدين‌ترتيب كشف امريكا ضربهء سختى بر مبادى و اصول لاهوتيان و فلسفه‌شان وارد آورد و چهارچوب تنگى بود كه آنان جهان شناخته شده و وجود انسان را در آن محدود ساخته بودند .\r\nبنا به گفته تورات و كتاب‌هاى به‌اصطلاح دينى ديگرشان مىبايست كه ديگر سرزمين جديد و انسان‌هاى ديگرى وجود نداشته باشد ، براى اينكه « كتاب مقدس » « 1 » به اين سرزمين و اين گروه از افراد بشرى اشاره نكرده بود ، در صورتى كه هر دو بالفعل موجود بودند ! .\r\nدر اين ميان لاهوتيان و دارودسته دادگاه‌هاى تفتيش عقايد چه مىبايست بكنند ؟ آنان اگر توانستند حقايق كشف شده به‌وسيله « گاليله » را وارونه جلوه داده و مردم را وادار به انكار صحت آن بنمايند چون مردم وسيله‌اى براى بررسى و اثبات حقيقت آن نداشتند و بسيار آسان بود كه توده را قانع سازند كه خورشيد مىچرخد نه زمين ! - ولى مردم را چگونه مىتوان قانع ساخت كه آمريكا وجود ندارد ! در حالى كه خودشان به‌آنجا سفر كرده و برگشته\r\n\r\n\r\n","description":"","footnote":"\r\n( 1 ) . كتاب مقدس يهوديان و مسيحيان از اين قبيل خرافات فراوان دارد ولى مايه افتخار است كه كتاب مقدس مسلمانان قرآن و روايات و اخبار وارده از رهبران بزرگ اسلام بسيارى از حقايق علمى قرن نوزده و بيست را در اين زمينه به‌طور صريح و يا با اشاره ، در 14 قرن پيش بيان داشته است ، كسانى كه مايل باشند در اين زمينه اطلاعاتى به‌دست آورند به كتاب اسلام و هيئت كه ترجمه جديد آن از طرف مترجم در 500 صفحه رحلى منتشر شده است ، رجوع كنند . م\r\n","page_name":" 699 ","page_number":203},
  {"content":"\r\n\r\nبودند ! و از همينجا بود كه شك و ترديد درباره « مبرا بودن پدران روحانى از هرگونه خطا و اشتباهى » ! در دل مردم پيدا شد و آنگاه پرتوى بر خرافاتشان تابيد و آنها را يكى پس از ديگرى از بين برد و نابود ساخت !\r\nاروپاييان با كشف دنياى جديد ، حيرت‌زده تكانى خوردند و مانند كودكان بيرون آمده از غفلت كودكى ، به هر چيز جديدى سر مىزدند و در اين بيدارى ايتاليا نيز خواست كه اروپا را با جهان جديد ديگرى ، ولو آنكه باستانى بود ، آشنا سازد ، براى آنكه اروپاييان تقريباً از هيچ چيز آن آگاهى نداشتند ، و مرادم از آن ، جهان تمدن يونان باستان بود . و چه زود فرانسويان اين توجه‌دادن نيكو نسبت به يونان را پذيرفتند و آثار يونانيان درباره شعر ، ادبيات ، فلسفه و سياست را هدف تجزيه و تحليل‌هاى وسيع و عميق قرار دادند و ناگهان سيل افكار جديد به سمت نويسندگان فرانسه سرازير شد و در ذهن آنان مفاهيم نوين انسانيت و فلسفه و چگونگى نظام‌هاى حكومت و هدف‌هاى زمامدار و وظايف ملت را به‌جنبش درآورد .\r\nطرز فكر اروپايى به‌شكل قاطعى تطور و دگرگونى يافت و در راه تازه‌اى به‌كار افتاد كه به او امكان مىداد آزادى را بدون منت و بخشش ! به‌دست آورد ، و به‌ويژه فرانسه در نهضت فكرى ، حالتى همانند جوش و خروش پيدا كرد و نويسندگان عادات و رسوم و عقايد موجود را در معرض انتقادى صريح و شهامت‌آميز قرار دادند و قضاوت نهايى در ارزيابى رسوم و عقايد موروثى كه مىخواست خصلت بقاى جاودانى به‌خود بگيرد ، به‌عهده فيلسوف « مونتنى » گذاشته شد ! كه در طرز فكر فرانسوى و اروپايى بذرهاى جديدى\r\n\r\n","description":"","footnote":"","page_name":" 700 ","page_number":204},
  {"content":"\r\n\r\nپاشيد كه رو به رشد و تكامل نهاد و به‌نوبه خود ، نسبت به رد اصول و مبادى موروثى ، خطرناك‌تر از كشف آمريكا به‌شمار رفت ! .\r\nاين بذرهايى كه پاشيده شد ، عبارت از همان افكارى بود كه مىگفت : انسان پيش از آنكه به‌وجود چيزى اعتماد كرده و آن را يك حقيقت مطلق به‌شمار آورد ، بايد درباره آن تحقيق و بررسى كند و اعلام مىداشت : شك و ترديد يك وسيله ضرورى در دست هر كسى است كه مىخواهد درباره چيزى يقين پيدا كند ؛ چرا كه ترديد خود عامل اصلى بحث و تحقيق ، تجربه و آزمايش است . و در هر صورت ما بايد متوجه حقيقتى باشيم و آن اين است كه گاه چيزى را كه ما امروز يك حقيقت ثابت مىپنداريم ، ديروز آن را امر اشتباه‌آميزى مىپنداشتيم و مقياس‌هايى كه ما به‌وسيله آنها « حقيقت » امروز را مىسنجيم ، شايد فردا به تغيير آن مجبور شويم ! و با همين دعوت به شك و ترديد ، « مونتنى » در ويران ساختن بنيادى كه اصل تعصب بر آن استوار بود ، شركت نمود ! .\r\nدر همين دوران « رابله » يكى از فلاسفه جنبش انسانى در عصر رنسانس ظهور نمود تا در انديشه فرانسويان و اروپاييان اين نكته را تحكيم بخشد كه : طبيعت بشرى ، از نظر غرايز ، بر خلاف گفتهء اساطير و افسانه‌ها ، بد و زشت نيست . و در واقع بسيار هم ارجمند است و انسان با استفاده از همين حقيقت بايد هميشه به تفكر و كار بپردازد و در انديشه و كار خود آزاد باشد .\r\nدر اواخر همين عصر ملت فرانسه را كه از سه طبقه : نجبا ، روحانيون وتوده مردم تشكيل مىيافت مىبينيم كه از امپراطور طلب مىكند كه اين اصول را محترم بشمارد و اين اصول شكل قانون\r\n\r\n","description":"","footnote":"","page_name":" 701 ","page_number":205},
  {"content":"\r\n\r\nبه‌خود بگيرند . و اين گامى بود كه نشان مىدهد چيزى در ميان اين جمعيت در حال دگرگونى است ، اگر چه اين طلب در آن زمان نتيجهء عملى نداشت . و همچنين مىبينيم كه در فرانسه در ميان كسانى كه در معتقدات دينى آزادى يافته‌اند و همچنين گروه كمى از متفكران كاتوليك ، فكر جمهورى پيدا نشده است .\r\nاين رويدادها و اين افكار و نظريات نوين براى مردم راه و روشى را نشان مىداد كه « گذشته » آن را نمىپسنديد و به‌رسميت نمىشناخت ، و از همينجا بود كه « گذشته » به تجهيز قوا پرداخت و در كمين « راه‌نوين » نشست ، تا آن را شكست داده و از بين ببرد . و به‌ويژه پدران روحانى در معتقدات خود استقامت نشان داده و حاضر نشدند كه به اندازه يك « مو » هم از « حقوق ! » خود صرف‌نظر كنند و البته نتيجه طبيعى اين وضع ، در آن هنگام كه خطر از هر گوشه متوجه آن گردد و بنياد آن را در معرض سقوط قرار دهد ، آن بود كه آتش جنگ‌ها را روشن سازند ؛ جنگ‌هايى كه فرانسه را ويران كرد و بنيان آن را به‌نيستى كشانيد و افراد باقيمانده و زنده آن را بينوا ساخت !\r\n* * * قرن هفدهم فرا رسيد و آنگاه جنگ بين تفكر قديم و جديد شدت و افزايش يافت . صاحبان و هواداران قديم كه دوران‌هاى گذشته امكانات فراوانى را به ايشان بخشيده بود ، براى پشتيبانى از نظام موجود مجهزتر و نيرومندتر شدند و « تا چوبشان تر بود » ! دشمنان خود را با آن مىزدند و سپس خواستند كه از هر گونه تسليمى نسبت به تحول در جامعه‌شان ، بپرهيزند . لذا با تمام قوا نظرى به عقب و گذشته‌ها نموده و كوشيدند كه راه را ببندند و همه روزنه‌ها را در برابر\r\n\r\n","description":"","footnote":"","page_name":" 702 ","page_number":206},
  {"content":"\r\n\r\nهمه بشريت مسدود نمايند . بارزترين نمونه اين آزمندى در چهره قديم و كارهايش ، آن بود كه مونارشيك به سيستم حكومتى مطلقى چنگ زده بود كه صاحب آن فقط از « خداوند » ! نيرو مىگرفت و فقط در قبال « خداوند » حساب پس مىداد ! سيستمى كه در آن فقط خواست و ميل واحدى حكمفرما بود و اراده همگانى به اراده فرد منحصر گشته بود .\r\nو چون فشار بر آزادى عقيده ، پيوند ناگسستنى با فشار بر آزادى سياسى داشت و در واقع سركوبى و از بين‌بردن حق سياسى ، با نابودى آزادى انديشه و عقيده ، همراه بود و از همينجا بود كه امپراطور فرانسه فرمانى را كه سلف وى « هانرى چهارم » صادر كرده بود لغو نمود و خود فرمان تازه‌اى منتشر ساخت كه بر طبق آن هر وزيرى كه غير از مذهب كاتوليك ، مذهب ديگرى را اختيار مىكرد ، محكوم به‌اعدام مىشد !\r\nدر دوران اين امپراطور فرانسوى كه نامش « لوئى چهاردهم » بود ، آزادى انديشه در همه زمينه‌هايش دچار شكست ناگوارى گرديد . و كوچكترين نمونه از مظاهر استبداد بر انديشمندان را در دستورى مىبينيم كه وى به جهت دستگيرى همهء دست‌اندركاران مطبوعات و نشريات و يا هركس كه به‌طريقى خبرى را منتشر سازد ، صادر كرد « و اين‌گونه روزنامه‌نويسان به زندان و يا خدمت نظامى ، و گاهى شكنجه ديدن ، محكوم مىشدند » و بدين‌ترتيب نوشتن كوچكترين مطلبى كه با « آسايش رعيت لويى چهاردهم » سازگار نبود و يا با شهرت افراد « خوشنام و معروف ! » منافات داشت ، به اشكال برخورد نمود ، و هر كس كه مىخواست كتابى چاپ كند ، مىبايست كه « اجازه رسمى » از سانسورچىها بگيرد و هرگز كتابى را بدون اجازه نمىتوانستند چاپ\r\n\r\n","description":"","footnote":"","page_name":" 703 ","page_number":207},
  {"content":"\r\n\r\nكنند و نشرياتى مانند رساله‌هاى « روستا » را امكان نداشت كه به‌طور آشكار ، چاپ نمايند . « 1 »\r\nو همچنانكه اين امپراطور آزادى سياسى و دينى و فكرى را اعدام كرد ، آزادى اجتماعى و شهرى را نيز نابود نمود . در دوران او از ساده‌ترين و آسان‌ترين كارها آن بود كه هر فرد فرانسوى بدون گناه و محاكمه روانه زندان گردد ، و فقط كافى بود كه خود او يا يكى از درباريان يك « نامه رسمى » كه نام اين يا آن هموطن را داشت ، به رجال پليس بفرستد كه آن هموطن را در تاريكىهاى زندان تا روز مرگ ، جايش دهند ! . اين امپراطور فرانسوى عادت و رسم قديمى : « محاكمه جنازه‌ها » ! را به‌شكل نفرت‌آورى تجديد كرد . « 2 »\r\n* * * من در اينجا از خواننده محترم خواهش مىكنم كه با من در يك بررسى سريع و اجمالى همگامى كند . من مىخواهم تعجب خود را درباره كار بعضى از مورخان اروپايى يا غير اروپايى اظهار كنم كه درباره اين شخص و دوران طلايى وى كه آنان پنداشته‌اند ! سخنانى گفته‌اند !\r\nهدف و كار اين شخص لويى چهاردهم آن بود كه صدايى جز صداى او شنيده نشود و هيچ انسانى را در سرزمين او حق اظهارنظر دربارهء هيچ كار بزرگ يا كوچكى نباشد . او در قدرت و ارتش و دارايى كشور ، نيرويى يافته بود كه او را در اجراى اراده‌اش يارى مىكرد و او همهء آنها را در راه هوس‌هاى خود به‌كار مىبرد .\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، ص 72\r\n( 2 ) . تاريخ اعلان حقوق‌الانسان ، ص 74\r\n","page_name":" 704 ","page_number":208},
  {"content":"\r\n\r\nسپس چيزى نگذشت كه او غرق در خوشىهاى حكومت گرديد كه ملت بدبخت و محروم فرانسه آنها را براى وى آماده مىساخت ! و در بحبوحه اطاعت‌هاى كوركورانه كه رجال و وزراى برده صفتش براى او مهيا نموده بودند و در نادانى خودكامگى ستمگرانه و احمقانه‌اى كه امپراطوران آن دوران اروپا با آن مشخص شده‌اند ، ناگهان او تكان شرم‌آورى به‌خود داد تا اين سخن بىارزش را بگويد : « كشور يعنى من ! صدراعظم يعنى من ! » تا مقدار درك و فهم رفيق عرب خود « ابو جعفر منصور » را به‌ياد ما بياورد كه اين سخن پوچ را مىگفت : « من سلطان و قدرت خداوند در روى زمين هستم ! »\r\nاين امپراطور ارتش خود را تقويت نمود تا همه نيرنگ‌ها و نيازمندىهاى خود را در زمينه سياست خارجى و جهانيش ! به مرحله اجرا درآورد و آن را طبق خواست خود هدايت كند ! و بنابراين پايه‌هاى سست و پوسيده ، گروهى از تاريخ‌نويسان با تزوير تمام عصر او را ، عصر طلايى ! قلمداد مىكنند و دوران او را ، دوران خوشىها جلوه مىدهند . « قرن هفدهم » را قرن « لويى چهاردهم » مىگويند و به‌خود او هم صفت بزرگى را چسبانيده و او را « امپراطور بزرگ » مىنامند ! .\r\nولى بايد پرسيد كه اين چنين موجودى چگونه مىتواند بزرگ باشد ؟ و اين گروه كه او را « متهم » به بزرگى مىكنند ، به روش كدام تاريخ‌نويسان تمايل دارند ؟ گفتم او را « متهم » مىكنند ؟ براى آنكه « بزرگى » اگر به يك فرد « كوچك » نسبت داده شود ، به‌مثابه « تهمت » تلقى خواهد شد !\r\nآيا شكنجه افراد غيركاتوليك و كشتار و تبعيد آنان ، از فصول اين « بزرگى » است ؟ آيا از بين‌بردن آزادى از صفحات اين « عظمت » است ؟ آيا بدبختى و محروميت توده فرانسه در دوران سلطنت او ، از\r\n\r\n","description":"","footnote":"","page_name":" 705 ","page_number":209},
  {"content":"\r\n\r\nمفاهيم اين « بزرگى » به‌شمار مىرود ؟ و يا معشوقه‌هاى وى الهام‌بخش اين « عظمت » بودند ؟\r\nفرانسه كه رونق و ثروت و گل و گياه فراوان و خوشىها و نعمت‌هايى فراوان داشت ، در دست اين موجود دوپا گرفتار شد و او با وقاحت تمام به شكستن و خُردكردن و خوردن آن پرداخت تا زشتى و پستى غرور خود را اشباع كند و در همه اين كارها راه افراط و زياده‌روى را پيش گرفت تا سرزمين خود را هنگامى ترك كند كه جز خشكى و بدبختى و محروميت در آن يافت نمىشود ! « 1 »\r\n* * * و اگر « پاريس » در دوران او پايتخت اروپا و جهان به‌شمار مىرفت ،\r\n\r\n\r\n","description":"","footnote":"\r\n( 1 ) . لويى چهاردهم كه « امپراطور خورشيد مثال » نام گرفته بود ، از سال 1643 تا 1715 ميلادى در فرانسه سلطنت كرد : « در دوران سلطنت او ، توده مردم حق هيچگونه اظهارنظر در امور كشور را نداشتند و او فرمانرواى مطلق‌العنان سراسر كشور به‌شمار مىرفت . لويى چهاردهم مدت 72 سال به‌خودكامى سلطنت كرد ، جمله « كشور يعنى من » همواره بر زبانش بود و در اداره امور كشور و ملك‌دارى نيز به پيروى از همين مفهوم قدم برمىداشت . لويى معتقد بود كه پادشاه ظل‌اللّه است و از طرف خداوند به سلطنت منصوب مىشود ، بنابراين براى اداره كشور نيازى به اظهارنظر و دخالت ديگران ندارد . لويى انتظار داشت كه همه كس و همه چيز تابع اراده شخص پادشاه باشد . . . » .\r\n( از كتاب سرزمين و مردم فرانسه نوشته ليليان براگدون ، ترجمه محمود مصاحب ، چاپ بنگاه ترجمه و نشر كتاب ، تهران ، ص 88 ) .\r\n« آلبرماله » نتيجه دوران او را از قول معاصرانش چنين مىنويسد : « مادام دو سويزيه » در 1680 حكايت مىكند كه : « من جز اشخاص بىنان اشكبارى كه روى كاه مىخوابند كسى نمىبينم . و فن لون در سال 1692 مىگفت : « سراسر خاك فرانسه جز بيمارستان ويران و بىآذوقه‌اى بيش نيست » و وبان كه به‌تمام نواحى مملكت رفته بود در سال 1707 عدد گدايانى را كه « گرسنگى و برهنگى بىخانمان ساخته بود » به دو ميليون كه عشر جمعيت باشد تخمين مىكرد . . . » ( تاريخ قرون جديد از آلبرماله ترجمه دكتر شادمان ، ج 2 ، ص 335 ) . م\r\n","page_name":" 706 ","page_number":210},
  {"content":"\r\n\r\nبراى آن بود كه پاريس مركز موج‌هاى تمدن‌هاى قديم و جديد بود ، و ميدان نبرد پيگير و سختى به‌حساب مىآمد كه منتهى به اعلان حقوق بشر مىگرديد . نه براى اين بود كه در آن موجودى به‌سر مىبرد كه لباس‌هاى زربفت مىپوشد و نامش « امپراطور لويى چهاردهم » ! است . و اينكه بعضى از تاريخ‌نويسان بادى به‌گلو انداخته و مىگويند نام او سراسر قرن هفدهم را پرساخته است ، براى آن است كه مردم پاريس اين خلاء را پر نمودند . ولى گروهى از تاريخ‌نويسان آمدند و زحمات مردم را ناديده انگاشتند تا آن را به اين شخص نسبت دهند و بدين‌ترتيب به يك سنت قديمى عمل كردند كه هواداران آن سنت ، عادت داشتند كه كارهاى توده‌ها را به « فرد » نسبت دهند و ناشى از او بدانند و كار بزرگان را به افراد بىعرضه منسوب بسازند !\r\nو در هر صورت ، كسانى كه در مدح اين فرد به حماسه‌سرايى و غزل‌سازى پرداخته و به‌جاى آنكه از روى صدق و راستى عصر او را « عصر دكارت » « 1 » ، « عصر مولير » ، « 2 » « عصر نيوتن » « 3 » يا عصر ديگر پدران\r\n\r\n\r\n","description":"","footnote":"\r\n( 1 ) . فيلسوف ، رياضىدان و طبيعىدان بزرگ فرانسوى است كه وجود او نقطه تحول در تاريخ انديشه بشرى به‌شمار مىرود كه از سيستمى به‌روشى ديگر تغيير يافت و به‌سوى بشريت جديد به‌مفهوم وسيع آن رهسپار شد ، او در رياضيات ، هندسه تحليلى اكتشافات ديگرى نمود . مؤلف\r\n( 2 ) . شاعر بزرگ فرانسوى است كه استعداد خلاق و بىنظيرى در ارزيابى عمق فكر و روح بشرى و بيان چگونگى آن داشت . شخصيت‌هايى را كه در نمايشنامه‌هاى خود انتخاب كرده نشان دهندهء نمونه‌هاى جاودان چگونگى روح و درك افراد است . از مجموعه آثار هنرى او چنين بر مىآيد كه : انسان نبايد از حدودى كه عقل سليم براى طبيعت بشرى تعيين مىكند ، خارج شود . مؤلف\r\n( 3 ) . رياضىدان و طبيعىدان ، فيلسوف بزرگ انگليسى است كه انسانيت به‌خاطر كشف قانون جاذبه زمين و قانون تفكيك نور ، مديون اوست . مؤلف\r\n","page_name":" 707 ","page_number":211},
  {"content":"\r\n\r\nبزرگ انسانيت بنامند ، به‌طور دروغين « عصر لويى چهاردهم » مىنامند ، از نظر خرد و روان ، ياران بردگى و بندگى هستند .\r\nاما سخنى كه ژوزئيت‌ها و تاريخ‌نويسانش در زير پرتو ماه ! بر آن مىبالند « كشور يعنى من ! دولت يعنى من ! » پوچ‌ترين و بىارزش‌ترين سخنى است كه در قرن هفدهم از دهان كسى خارج شده است .\r\nدرباره فتوحات ! وى كه مورخان از آن سرمست مىشوند ولى ملت فرانسه و ملل اروپايى ديگر به‌وسيله آن فتوحات ! به‌نابودى و بدبختى كشانيده شدند ، سخنى راست‌تر و بهتر از گفتار « فن‌لون » كه در توصيف آن فتوحات گفته است نمىيابيم ، او مىگويد : « فتوحات وى ، جز دزدىهاى بزرگ ، چيز ديگرى نيست » !\r\n* * * اما جرأت و شهامت نويسندگان و متفكران در تهذيب زشتىهاى بشرى كه به‌وسيله باقيمانده‌هاى آن قرون به‌چشم مىخورد ، به‌مرحله نهايى خود رسيد . ارزيابى كامل در ويران نمودن روش‌هاى كهنه و برحذر داشتن همگان از عواقب عبوديت فكرى و بر كنار ساختن پرده‌هايى كه مقابل چشم بشريت قرون‌وسطى بود ، با ظهور « دكارت » فيلسوف فرانسوى به‌وقوع پيوست . دكارت ، آزادى انديشه را قانونى همانند قوانينى به‌شمار آورد كه براى حقايق هندسى و طبيعى وضع مىكرد . او هرگونه كوشش انسانى را بر پايه‌اى بنا نهاد كه از بزرگ‌ترين پايه‌هاى انقلابى است كه تاريخ انديشه انسانى آن را شناخته است ، پايه‌اى كه بنياد انديشه قديم و روش‌ها و اركان آن را از بين برد و نابود ساخت ، شايد بتوان اصل دكارت را در اين عبارت خلاصه كرد :\r\n« براى آنكه ما حقيقت را درك كنيم ، بايد يك‌بار در زندگى خود از\r\n\r\n","description":"","footnote":"","page_name":" 708 ","page_number":212},
  {"content":"\r\n\r\nافكارى كه داريم به‌كلى دست برداريم و از نو ، همه پايه‌هايى را كه معارف ما بر آن استوار خواهند بود از اساس بنياد نهيم و بسازيم . » « 1 »\r\n\r\n\r\n","description":"","footnote":"\r\n( 1 ) . دكارت از فلاسفه معروف فرانسه است كه معتقد بود بايد در هر چيزى شك و ترديد كنيم تا حقيقت را دريابيم و با اتكاء به همين اصل فلسفى برهانى در اثبات وجود خدا بيان داشت كه به‌نام « برهان دكارت » معروف است .\r\nدكارت رساله‌هاى فلسفى گوناگونى منتشر ساخته كه از آن جمله است :\r\nتفكرات در فلسفه اولى و گفتار در روش راه‌بردن عقل و در اين دو رساله برهان خود را به تفصيل بيان داشته است . ( رساله دوم توسط مرحوم فروغى ترجمه شده و به ضميمه سير حكمت در اروپا و سپس جداگانه به شكل جيبى ، منتشر شده است ) .\r\nدكارت پايه فلسفه خود را بر شك و ترديد گذاشت ولى نه براى آنكه مشرب شكاكان را پيش گيرد . بلكه براى آنكه علم خود را از صورت تقليدىبودن خارج سازد و در واقع شك را ، راه وصول به يقين قرار داد .\r\nاين اصل فلسفى دكارت و نتيجه‌اى را كه او از اين انديشه به‌دست آورده است چنين بيان مىكنند : . . . يقين من به اينكه دو و سه پنج مىشود ، شايد از شبهاتى باشد كه شيطان به من القاء كرده است . بنابراين ، اگر كليه افكار من باطل باشد ، پس فعلًا تكليف من آن است كه در همه چيز شك داشته باشم و هيچ امرى را از امور يقينى ندانم . . .\r\nچون ذهن به‌كلى از قيد افكار پيشين رها شد و هيچ معلومى نماند كه مشكوك نباشد ، متوجه شدم كه در هر چه شك كنم ، در اين نمىتوانم شك كنم كه : شك مىكنم ، و چون شك مىكنم پس فكر دارم و مىانديشم ، پس كسى هستم كه مىانديشم و بدين‌ترتيب نخستين اصل يقينى به‌دست من آمد : « مىانديشم ، پس هستم » .\r\nدكارت مىگويد : در اين قضيه : « فكر دارم ، پس وجود دارم » هيچ چيز مايه اطمينان من به حقيقت آن نيست مگر اينكه روشن مىبينم كه تا وجودى نباشد ، فكرى نيست . . . آنگاه فكر كردم كه من در حال شك هستم و بنابراين وجود من كامل نيست ، زيرا روشن است كه دانستن به كمال نزديكتر است تا شك داشتن ، آن‌وقت بر آن شدم كه معلوم كنم انديشه وجود كامل‌تر از خود را از كجا آورده‌ام ، پس آشكارا معلومم شد كه آن انديشه ، از ذاتى كه در واقع كاملتر از من است ، به من رسيده است . . .\r\nتصور وجود كامل‌تر از خودم را نمىتوان ناشى از عدم دانست و نيز قبول اينكه وجود كامل‌تر ناشى از وجود ناقص‌تر و تابع آن باشد ، عقلايى نيست ، بنابراين چاره‌اى جز اين نبود كه بگويم : ذاتى به حقيقت كامل‌تر از من آن را در ذهن من نهاده و آن ذات همه كمالاتى را كه به‌تصور من مىآيد دارا مىباشد ، و به‌عبارت ديگر اگر بخواهم به‌يك كلمه ادا كنم ، آن خدا است .\r\nخلاصه برهان دكارت آن است كه : فكر « وجود كامل » در ذهن من هست چون من ناقصم ممكن نيست من خودم منشأ آن فكر باشم ، پس ناچار وجود كاملى هست كه منشأ آن فكر است و آن وجود كامل خدا است ( با استفاده از سير حكمت در اروپا ، ج 1 و رساله گفتار در روش راه‌بردن عقل و كتاب دكارت ، تأليف آندرمكرسون ، ترجمه كاظم عمادى و قصةالفلسفه الحديثة ، تأليف احمد امين و زكى نجيب محمود ، جلد اول چاپ قاهره ) . م\r\n","page_name":" 709 ","page_number":213},
  {"content":"\r\n\r\nو بدين‌ترتيب « دكارت » اصل شك و ترديد را پس از آنكه فيلسوفى به‌نام « مونتنى » به آن دعوت كرده بود به سبك يك قاعده علمى بنياد نهاد !\r\nسپس اين اصل به‌وسيله متفكر فرانسوى « بايل » تقويت شد كه حماسه‌اى بر ضد تعصب برانگيخته بود و از گذشت و همزيستى هوادارى مىكرد و با كمال شدت و نيرو نسبت به آن رجال لاهوتى ! كه آزادگان را در فشار قرار داده بودند ، اعتراض مىنمود و ما اگر با « قاموس » وى آشنايى يابيم ، اين حماسه سركش او را درك خواهيم كرد ، چنان كه روش تلخ و نيش‌دار او را در جنگ با تعصب ، خواهيم يافت . و اگر سخنى راست درباره اين مرد بگوييم ، بايد گفت : او از بزرگترين پرچمداران آزادى است ، چنان كه از بزرگترين پيشروان مسلك « عقلانى » است كه فقط براى همزيستى كوشيدند و پيروز شدند و به آزادى عقيده و انديشه دعوت كردند .\r\n« و اگر لازم باشد كه ما روش و نهضت عقلانى در اروپاى جديد را مديون گروهى از متفكرانى نظير دكارت و امثال او بدانيم ، « پير بايل » هم يكى از آنان است . منتقد معروف فرانسوى « برونيتر » درباره او\r\n\r\n","description":"","footnote":"","page_name":" 710 ","page_number":214},
  {"content":"\r\n\r\nمىگويد : « در آن هنگام كه مردم در فرانسه و انگلستان و آلمان و سراسر اروپا ، به شك‌وترديد آغاز كردند ، از آموزشگاه « بايل » دو يا سه نسل از نويسندگان بيرون آمدند ، و گويا كه متفكرينى چون « منتسكيو » و « ولتر » و « ديدرو » و « روسو » از نوشته‌هاى او چنين فهميدند كه : بخوانند و داورى كنند و انديشه بنمايند . . . و مهمترين چيزى را كه اين استاد عميق و بزرگ فكر و انديشه ، از خود باقى گذاشت يك قاموس تاريخى و انتقادى است و مىتوان گفت كه همه كوشش فكرى وى ، به بيان حق خرد و عقل ، حق وجدان و درون در بحث آزاد و نظريه مستقل منتهى مىگردد . او اين اصل را در اين سخن خود تلخيص كرده و مىگويد : ما حق انكارناپذيرى داريم و آن ، حق اعلان روش‌ها و عقايدى است كه بر وفق حقيقت محض ، به آنها ايمان داريم . و يا در اين سخن كه مىگويد : بزرگترين دادگاهى كه داور نهايى است و استيناف‌پذير نيست دادگاه عقل است كه ما را به مسائل بديهى ناشى از نور و پرتو طبيعت ، هدايت مىكند . البته خواننده محترم ملاحظه مىكند كه « بايل » از حقى سخن مىگويد كه « از ما جدا شدنى نيست » و از « بديهيات ناشى از پرتو طبيعت است و اينها تعبيراتى است كه ما آنها را در نزد انديشمندان انقلاب بلكه در نصوص خود انقلاب مىيابيم و به آنها برمىخوريم » . « 1 »\r\nفرانسه در اين دوران ، در يك نهضت فكرى بحرانى و شديد قرار گرفت كه هيچ ملتى از ملت‌هاى جهان ، در سراسر دوران‌هاى تاريخ به استثناى قرن هيجدهم در خود فرانسه نظير آن را نديده است !\r\n\r\n\r\n","description":"","footnote":"\r\n( 1 ) . از كتاب : الفكر العربى الحديث ، نوشته رثيف خورى ، ص 63\r\n","page_name":" 711 ","page_number":215},
  {"content":"\r\n\r\nفلاسفه و متفكران و نويسندگان و شاعران هر روز مطلب تازه‌اى مىآوردند و گوشه‌اى از وضع و شكل قديم را با آن از بين مىبردند ! و اين فونتى نيل است كه به افسانه‌ها و شعبده‌بازىها حمله مىكند و در حمله بر اين فلسفه پوسيده‌اى كه قرون وسطى را در تاريكىهاى خود فرو برده بود شدت به خرج مىدهد و مردم را به مقياس‌هاى متكى به تجربه و آزمايش دعوت مىكند « 1 » .\r\n* * * در فرانسه چنان كه « آلبربايه » مىگويد ، استبداد سلطنتى نيز هدف انتقاد بسيارى قرار گرفت ؛ « پاسكال » چنين نوشت : « آيا چيزى دور تر به انديشه و خرد ، مثل اين امر وجود دارد كه نخستين كودك براى صدراعظمى انتخاب شود ؟ چرا از ميان توده مردم كسى را براى اين امر انتخاب نكنيم ! ؟ » و شاعر معروف « لافون‌تن » امپراطور و رجال دربار وى را هدف تيرهاى بىشمارى قرار داده و در كتاب خود « 2 » مىنويسد : « امپراطوران فرانسه خودشان را پاپ‌ها و كشيش‌هايى براى ما ساخته‌اند . . . امپراطور همه چيز است و دولت هيچ چيز ! » .\r\n« برادلو » اعلان داشت كه : « امپراطوران در واقع كسانى هستند كه براى مردم ديگر به‌وجود آمده‌اند . آنان به‌خاطر خودشان نبايد پادشاه باشند بلكه بايد براى ملت‌ها باشند » و لابروير مىنويسد : « ستم چيزى نيست كه نيازمند هنر و دانشى براى اجراشدن باشد » و فرياد رساى خود را چنين بلند مىكند : « ميهن توأم با ستم ، مفهومى ندارد » .\r\n\r\n\r\n","description":"","footnote":"\r\n( 1 ) . از اينجا تا آخر اين فصل ، جملاتى چند به‌طور آزاد و اختصار ترجمه شد !\r\n( 2 ) . ژان دو لافونتن افسانه‌هاى منظوم دلنشينى دارد به‌نام « فابل‌ها » (  selbaF  ) كه مجموعه آن را در سال 1668 ميلادى منتشر ساخت . م\r\n","page_name":" 712 ","page_number":216},
  {"content":"\r\n\r\nدر پايان حكومت « لويى چهاردهم » شعرايى كه ترانه‌هايى مىساختند ، به‌شدت بر وى و حكومت مطلقه و استبدادى ، حمله مىكردند و امپراطور بزرگ لويى چهاردهم را در اشعار خود يك آدم كوچك و خنده‌دار معرفى مىنمودند . « 1 »\r\nو به‌جاى دعاى « اى پدر ما كه در آسمان‌ها هستى ! » « 2 » با همان سبك و سياق دعاى ديگرى ساخته بودند كه همه‌جا شنيده مىشد : « اى پدر ما كه در « ورساى » هستى ، نام تو ديگر با افتخار و بزرگى ياد نمىشود و كشور تو هم آن عظمت سابق را ندارد و اراده و فرمان تو نه در روى زمين و نه در آب ! تأثيرى ندارد و اجرا نمىشود ، امروز نان ما را بده كه از هر جهت ما را بىنياز سازد . »\r\nعدم مساوات اجتماعى انتقاد تلخى را برانگيخت . مثلًا « بوالو »\r\n\r\n\r\n","description":"","footnote":"\r\n( 1 ) . درباره اين پادشاه و اعمال وى و انتقادهاى مخالفانش به كتاب‌هاى : تاريخ تمدن غرب ، ترجمه پرويز داريوش و تاريخ تمدن ويل دورانت و سرزمين و مردم فرانسه ، ترجمه محمود مصاحب و تاريخ قرون جديد ، ترجمه دكتر شادمان و . . . مراجعه شود . م\r\n( 2 ) . مىدانيد كه مسيحيان معتقد به خداى سه‌گانه پدر و پسر و روح‌القدس ! هستند طبق اين افسانه « خدا پسر يگانه » خود را به روى زمين فرستاد تا در ميان ما ساكن گردد و سپس كشته شود ! تا گناهان ما آمرزيده شود ! . در انجيل يوحنا باب اول آيه 1 و 2 و 14 مىگويد : « در ابتداء كلمه بود و كلمه نزد خدا بود و كلمه خدا بود و كلمه جسم گرديد و در ميان ما ساكن شد و جلال او را ديدم ، جلالى شايسته پسر يگانه پدر » ! و باز در انجيل يوحنا باب سوم آيه 16 مىخوانيم : « خدا جهان را اينقدر محبت نمود كه پسر يگانه خود را داد » ! .\r\nخداى پدر هميشه در آسمان‌هاست ! و خداى پسر ، پس از آنكه به‌عقيده مسيحيان مصلوب شد و دفن گرديد ، پس از سه روز از قبر برخاست و به آسمان نزد خداى پدر رفت و در كنار وى نشست ! !\r\nو اكنون هم مسيحيان كه دعا مىخوانند مىگويند : « اى پدر ما كه در آسمان‌ها هستى » ! . . . و خداى پدر و خداى پسر دست به‌دست هم مىدهند و لابد به‌كمك روح‌القدس ، مسيحيان را نجات مىدهند ! ! . م\r\n","page_name":" 713 ","page_number":217},
  {"content":"\r\n\r\nاشرافى را مورد حمله قرار مىدهد كه افتخار بىمورد و نابه‌جايى را در نشان‌ها و مدال‌ها و اجازه‌نامه‌هاى كهنه و قديمى جستجو مىكردند و خيال مىنمودند كه آنان سرشتى غير از سرشت ديگر مردم دارند و از خاك و گلى آفريده شده‌اند كه ديگر مردم از آن به‌وجود نيامده‌اند ! او به‌طور آشكار اعلان كرد كه فضيلت و برترى درونى تنها نشانه نجابت و والامقامى است ، و سپس آن دوران قديمى را مورد تمجيد و تحسين قرار مىدهد كه تنها فضل و دانش ، پادشاهان و نجبا را به‌وجود مىآورد و مىگويد : « تكبر و خودخواهى بىجا ، ضعف و ناتوانى خود را با يك عنوان و لقب دروغين مىپوشاند تا به‌نام نجابت ! بر مردم سيطره و نفوذ يابد » .\r\n« مولير شاعر بزرگ هم در نمايشنامه‌اى يكى از « نجباء » را مورد خطاب قرار داده و مىگويد : « تو در اين جهان چه كارى انجام داده‌اى كه نجيب ! شناخته شوى ؟ آيا تو خيال مىكنى كه در اين باره فقط كافى است كه نام پوچ و نشان‌ها و مدال‌هايى با خود همراه‌سازى و چنين مىپندارى كه اين هم بزرگى و افتخارى است كه انسان از نژاد و خون « نجيب » ! به‌دنيا بيايد ولى مانند فرومايگان زندگى نمايد ؟ هرگز ! هرگز ! اگر فضيلت و برترى معنوى نباشد ، تولد در محيط خاصى ارزشى ندارد » .\r\n« لابروير مىگويد : « مردم همه با هم ، يك خانواده را تشكيل مىدهند » . و سپس با اين سخن نغز ، بر چهره نجبا سيلى مىزند و مىگويد : توده مردم مهارت و دانايى كافى ندارد و اشراف وجدان ندارند ! ملت خصلت و سرنوشت پاكى دارد ولى نمايانده نمىشود و اشراف فقط تظاهر مىكنند و نمايش مىدهند ، نمايشى در ميدانى\r\n\r\n","description":"","footnote":"","page_name":" 714 ","page_number":218},
  {"content":"\r\n\r\nتنگ و باريك ! و اگر بايد يكى از دو گروه را انتخاب كنيم ، من بدون ترديد و شك مىخواهم كه از توده مردم باشم » « 1 » .\r\nبسيارى از ادبا و نويسندگان روش ملى غيرقابل توصيفى در پيش گرفتند و همواره همه طبقاتى را كه به‌نام ملت به جمع مال و ثروت پرداختند اگر چه پيوندى هم با طبقه نجبا و پدران روحانى نداشتند مورد حمله قرار دادند . از همين طبقاتى كه هدف انتقاد سخت و شديد و استهزا و ريشخند كوبنده قلم‌هاى نويسندگان قرار گرفت ، طبقه سوداگران و بازرگانان و صنعتگران بزرگ بودند كه با وضع عجيب و وسيعى به جمع ثروت مشغول شده و به‌جنگ و نزاع و زشتكارى و سختگيرى پرداخته بودند به‌طورى كه حرص و آز و طمع و غارتگرى ، هدف نهايى آنان در روى زمين شده بود . ادبا و نويسندگان در كوبيدن و از بين‌بردن اين طبقه نهايت كوشش را داشتند . « آلبربايه » وضع اين طبقه را در آن‌روز ، صادقانه چنين توصيف مىكند :\r\n« نفس و جان آنان ، پليدى آميخته از گل و پستى بود و چنان كه افراد نيك مجذوب مجد و افتخار و فضيلت مىشوند ، آنان به جمع پول و سودجويى گراييده بودند و تنها بهره‌مندى و ثمره‌اى كه آنان مىتوانستند آن را يكى پس از ديگرى بچشند ، جلب سود يا دفع ضرر بود ! و اين گونه كسان را جزو خانواده و دوستان و هم‌ميهنان نمىتوان شمرد ، بلكه مىتوان گفت كه آنان بشر هم نيستند ، آنان فقط ثروت و نژاد ! دارند » !\r\nلابروير بيشتر از همه ادبا و نويسندگان بر اين نظام و وضع مسخ شده و ضدانسانى حمله مىكرد .\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، صص 75 - 77\r\n","page_name":" 715 ","page_number":219},
  {"content":"\r\n\r\nو طبق اقتضاى اين روش نسبت به همه طبقات ملت ، مىبينيم كه ادباء و متفكران به‌وضع روستاها و دهقانان بدبخت توجه خاصى مبذول مىدارند . و شايد اين نخستين‌بار در تاريخ اروپا است كه همه ادباء يك ملتى متوجه بررسى وضع مردم و توده‌اى مىشوند كه قوانين آنان را نديده گرفته و طبقه حاكمه آنان را پست شمرده و فئودال‌ها به استثمارشان پرداخته بودند و تازه بر سر همه اين جنايات ، يك تاج و ديهيم « آسمانى » از كوشش و خلوص نيت ! « پدران روحانى » گذاشته شده بود ! . و اگر شما بخواهيد به كتاب‌ها و نوشته‌هاى ادباء و نويسندگان اين عصر مراجعه كنيد تا وضع دهقان فرانسوى را دريابيد كه در هر صورت از همه دهقان‌هاى اروپايى وضع بهترى داشته‌اند ! از آنچه كه مىبينيد به تعجب در مىآييد :\r\nكشاورزان فرانسه در دوران « امپراطور بزرگ » لويى چهاردهم كه هنوز ژوزئيت‌ها براى وى به‌شدت كف مىزنند ، « اعم از زن و مرد به‌وضع حيوانات وحشى درآمدند و در سراسر بيابان‌ها و روستاها در حالى كه از گرسنگى و بدبختى و حرارت خورشيد ، سوخته و سياه شده بودند ، پراكنده گشتند . آنان شب هنگام به كوخ‌هايى سخت و سنگى پناه مىبردند و با نان سياه و آب و ريشه گياهان ، گرسنگى را بر طرف ساخته و زندگى مىكردند ، آنان طبق گفته يكى از نويسندگان آن روز فرانسه براى گروه ديگرى كار مىكردند و رنج و زحمت كاشتن و دروكردن و گردآوردن را به‌جان مىخريدند ولى از نانى كه خودشان بذر آنان پاشيده بودند ، محروم مىگشتند » ! « 1 » .\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، ص 78\r\n","page_name":" 716 ","page_number":220},
  {"content":"\r\n\r\nو در اينجا بود كه انديشهء مساوات و برابرى بين مردم ، در فكر « پاسكال » بزرگ جاى مىگيرد و او مىگويد كه اين امر ، طرز فكر عادلانه‌اى است و آنگاه به پولداران دوران خود كه مورد حمله « لابروير » بودند ، حمله مىكند و ريشخندهاى كشنده خود را متوجه آنان مىسازد و به‌شدت آنان را مىكوبد و تقبيح مىكند . و در حالى كه قسمت اعظم مردم فرانسه در اين وضع بدبختى و ناگوار به‌سر مىبردند ، حتى « بوسوئه » « 1 » مىايستد و خواستار عدالت اجتماعى ! براى آنان مىگردد ولى عقل او به اينجا نمىرسيده و مغز او نمىتوانسته اين را درك كند كه اين گروه محروم و بدبخت هم حقوقى دارند كه از آنان سلب شده است تا آنان را براى بازگرفتن آن حقوق تحريك نمايد ، بلكه او در وعظهاى دينى خود اظهار « حزن و اندوه » نموده و از « عزت فقرا » سخن مىگويد و آنگاه از ثروتمندان خواهش و تقاضا مىكند كه كابوس وحشتناك فقر را از دوش بينوايان بردارند ! ! . و اين براى آن بود كه بعضى از « نگهبانان » ! در آن هنگام كه درك مىكنند ظلم و ستم بعضى از طبقات را مىخورد و نابود مىكند ، فقط به گريه و رثاء بر آنان اكتفا نموده و براى روح آنان آسايش و راحتى در آخرت ، طلب مىكنند و به ثروتمندان و سرمايه‌داران توسل مىجويند تا به « بيچارگان » بذل عنايتى نموده و به آنان احسان ! و بخشش كنند . . .\r\nولى آن كس كه ببيند ظلم و ستم بر دوش ملت سنگينى مىكند و صادقانه وظيفه خود را درك كند ، او مانند « لابروير » مىشود كه\r\n\r\n\r\n","description":"","footnote":"\r\n( 1 ) . بوسوئه از خطبا و وعاظ مذهبى آن عصر بود ! م\r\n","page_name":" 717 ","page_number":221},
  {"content":"\r\n\r\nمىگويد : ميهن توأم با ظلم ، ارزشى ندارد و يا بين وضع سرمايه‌دارى كه درآمد او بالغ بر دويست و پنجاه هزار دلار مىشود و وضع دويست و پنجاه هزار خانواده‌اى كه در گرسنگى و سرما مىميرند و نان و آتشى پيدا نمىكنند ، مقايسه‌اى به‌عمل آورده و سپس فرياد زنان مىگويد : « اين چگونه تقسيم و توزيعى است ؟ ! آيا اين وضع به‌طور آشكار از « آينده » اى خبر نمىدهد ؟ » . و اين « آينده » به‌زودى در سال 1789 خواهد آمد « 1 » .\r\n* * * در اين عصر روح حق‌جويى و حقيقت‌بينى اوج گرفت تا آنكه از همه قوانين و برنامه‌ها نيرومندتر گرديد و در نتيجه ، قوانين آن دوران بر طبقات اصيل ملت فشار و ستم روا نمىداشت و بر آنان سخت نمىگرفت و حقوقشان را تضييع نمىكرد و جابرانه اجرا نمىشد مگر آنكه واكنش سختى در نزد آن طبقات ايجاد مىنمود كه كار آن با عصيان و انقلاب پايان مىپذيرفت ! و كارگران « جرأت و شهامت » مىيافتند كه از كارفرما شكايت كنند و قراردادهاى خشك و ظالمانه موجود بين خود و آنان را فسخ و لغو سازند ، چنان كه « جرأت و شهامت » مىيافتند كه به طبقه حاكمه و مقامات دولتى اطلاع دهند كه آنان « برده » نيستند و خوشبختانه در بين خود مقامات دولتى هم افرادى پيدا مىكردند كه اين حق آنان را مىپذيرفتند .\r\nكشاورزان و دهقانانى كه قرون گذشته آنان را در فشار شديد قرار داده و چنان بر آنان سختگيرى نموده بود كه چند روز فقر و\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، ص 79 . .\r\n","page_name":" 718 ","page_number":222},
  {"content":"\r\n\r\nبينواييشان را سال‌ها ، و سال‌هاى بدبختى و خواريشان را مانند مرور چندين قرن و دوران ! به‌حساب مىآوردند اين دهقانان و كشاورزان به جنبش و حركت درآمدند ، عصيان ورزيدند و انقلاب كردند و هرگز هم فرمان‌هاى قتل و غارت ، كشتار و اعدامى كه « لويى چهاردهم » و ياران و هواداران و نجباء و فئودال‌هايش ، بر ضد آنان صادر مىكردند ، در تصميم و اراده‌شان تغيير نداد و همچنين به‌دستورهايى كه در اين زمينه‌ها از طرف فرزندان تربيت شده « لويى چهاردهم » صادر مىشد ، اعتنا و توجهى ننمودند !\r\nدر مدت كوتاهى كه بيشتر از چهار سال طول نكشيد ، يعنى از سال 1635 تا سال 1639 ، در هفت منطقهء فرانسه ، طوفان هفت انقلاب دهقانى برپا شد ولى با توحش كامل سركوب گشت و هواداران و ياران آن انقلاب‌ها ، در حالى كه انسان‌هاى زنده‌اى بودند ، قطعه‌قطعه شدند !\r\nانقلاب‌ها به‌صورت شديدتر و سخت‌ترى همچنان ادامه يافت ، تا آنجا كه تاريخ مربوط به 1660 و 1680 ، ده انقلاب ديگر را در مناطق جديد ثبت و ضبط نموده است . در سپيده‌دم قرن هيجدهم ، در سال 1709 ، انقلاب نوينى در هنگامى رخ داد كه « وليعهد » در مناطق روستايى به شكار و بازىهاى قيصرانه پرداخت ! ولى اين انقلابات هم با شدت و قساوت وحشتناكى از طرف نيروهاى امپراطور كه به‌قول نويسنده فرانسوى « مادام دوسوين‌يه » « جز قتل و غارت كار ديگرى نداشتند » سركوب شدند « 1 » .\r\n\r\n\r\n","description":"","footnote":"\r\n( 1 ) . براى مزيد اطلاع به كتاب آلبرماله رجوع شود . م\r\n","page_name":" 719 ","page_number":223},
  {"content":"\r\n\r\nولى در واقع روح اين انقلاب‌هايى كه شكست‌خورده و سركوب شده بودند ، راه طبيعى خود را به‌سوى همه طبقات ملى باز كرد و نيروهاى تمرد و عصيان و سرسختى ، سال به‌سال افزايش و قوت يافت ، و در بين مردم جنبش جديدى به‌خاطر به‌دست آوردن حقوقشان ، به‌وجود آمد و اين فكر را در ميان آنان بيدار ساخت و در سرهاى پرشورشان ، سيل خروشان و پرموج افكار سياسى به حركت درآمد كه اصولًا به ذهن پدرانشان ، كه در بدبختى و محروميت شريك اين گروه بودند ، خطور هم نكرده بود .\r\nخلاصه سخن درباره قرن هفدهم آن است كه اين قرن ، قرن ارتجاع و عصر قهقرا و برگشت به عقب ، از جانب عهد كهن ، و عصر حركت و جنبش از جانب دوران جديد بود كه در برابر دوران كهن و مظاهر آن ، ايستادگى كرد و مقاومت ورزيد و نيرومند گشت و گسترش يافت تا خود را در شكل انقلاب قاطع و كوبنده‌اى كه كاخ بشريت جديد و خندان و پرآرامش را بر روى خرابه‌هاى جهان قديم اندوهگين و محزون و محروم بنياد مىنهاد ، تسليم قرن هيجدهم بنمايد !\r\n\r\n","description":"","footnote":"","page_name":" 720 ","page_number":224},
  {"content":"\r\n\r\n\r\nادبا ، رهبران بشرند !\r\n* آثار و نوشته‌هاى « روسو » در اروپا به‌مثابه نان و آب مورد نياز براى مردم درآمد كه در خانه‌ها و ميدان‌ها و خيابان‌ها و هر جاى ديگرى ، بر دور آنها حلقه مىزدند ، و رهبران انقلاب كبير شاگردان آن آثار شدند و امپراطوران از وجود اين مرد بزرگ و يگانه ، به وحشت و هراس افتاده و به جنگ او آمدند . تنها امپراطور آلمان با او نجنگيد و فهميد كه بايد سر خود را در برابر عظمت و بزرگى متفكر و هنرمند ، فرود آورد و همچنين دريافت كه او بايد افتخار كند كه در عصر روسو زندگى كرده و در سايه او به‌سر مىبرد !\r\n* « ولتر » تاج و تخت‌هايى را سرنگون ساخت ، دنيايى را متحوّل ساخت ، كمر تعصب را شكست ، و دماغ آن را بر خاك ماليد و پوستش را از هم دريد ! و سپس گل و خاك را بر پيشانى بىدادگران و تجاوزكاران و بينى ستمگران ماليد و آنان مانند سگان بر روى دم‌هايشان نشستند و به عوعو پرداختند ! !\r\n\r\n","description":"","footnote":"","page_name":" 721 ","page_number":225},
  {"content":"\r\n\r\nدر قرن هيجدهم ، آن علل و عوامل كلى كه منجر به بيدارى همه‌جانبه در فرانسه گرديده بود ، ادامه و استمرار يافت و جوش و خروشى كه قرن هفدهم با آن مشخص شده بود ، رو به افزايش نهاد . البته نويسندگان و ادبا تأثير فراوانى در رشد و پرورش اين بيدارى و مشخص ساختن هدف‌هاى آن ، داشتند و ما اگر به‌طور سريع ، اعمال و كارهاى گروه نويسندگان و ادبا را به‌خواننده عرضه مىداريم ، بايد يادآور شويم كه قطره‌اى از درياى بزرگ و بيكرانى از افكار عصرى را براى وى مطرح مىسازيم كه به‌طور مستقيم زمينه را براى اصول حقوق بشر آماده و هموار ساخت و در سرنوشت انسان ، وضع و موقعيت قاطع و آشتىناپذيرى را در پيش گرفت .\r\nو چون مسئلهء آزادى عقيده ، همچنان موضوع پراهميتى بود ، نويسندگان فرانسه بيشتر به آن توجه نمودند . مثلًا « منتسكيو » سراسر اروپا را براى ارزيابى و كنجكاوى اوضاع ، زيرپا مىنهد و سپس برمىگردد تا در سرزمين خود مستقر شود و دو كتاب پر ارزش خود : روح‌القوانين و نامه‌هاى ايرانى را منتشر سازد « 1 » . او در كتاب اخيرش\r\n\r\n\r\n","description":"","footnote":"\r\n( 1 ) . نامه‌هاى فارسى (  senaisreP sertteL  ) يا به‌قول مترجم فارسى كتاب روح‌القوانين ، نامه‌هاى ايرانى نخستين تأليف مهم منتسكيو بود كه در سن 33 سالگى آن را نوشت و شامل 161 نامه است .\r\nآقاى اكبر مهتدى ، مترجم روح‌القوانين در مقدمه كتاب درباره اين نامه‌ها چنين مىنويسد : « منظور اصلى مؤلف از اين كتاب علاوه بر رمان‌نويسى ، باز نمودن اخلاق و عادات عمومى زمان و نشان‌دادن انحطاط عقايد و رسوم اجتماعى تحت حكومت استبدادى ، به‌خصوص شرح مفاسد عهد لويى چهاردهم بود . او فكر كرد عقايدى را كه لازم بود گفته شود ، از زبان سياحانى از خاورزمين بگويد . . .\r\nدر اين كتاب مسائل اجتماعى ، دينى و سياسى مورد بحث و نظر است ، انتقادهايى از ديانت عيسوى و مبلغين متعصب كوتاه‌نظر به‌عمل مىآيد ، لويى چهاردهم و رجال عهد او مورد سرزنش و نكوهش سخت قرار مىگيرند . . . » ( روح‌القوانين ، چاپ دوم ، تهران ، ص 23 به بعد ) . م\r\n","page_name":" 722 ","page_number":226},
  {"content":"\r\n\r\nنگرانى خود را از مسئله خرافات و تعصب كه « قرون پيشين » در گرداب آن غرق شدند و همچنان بقاياى آن موجود بود ، چنين بيان مىكند :\r\n« تعصب و خرافات حالتى از حالات تباهى در روح بشرى است و آن را مىتوان نوعى كودنى و عدم‌درك فرض كرد كه بر عقل بشرى حمله كرده و آن را مورد رنج و آزار قرار داده است » ! .\r\nنويسنده ديگر « دولباك » در اين باره مىگويد : « تعصب ستم زشتى است و در آن نادانى و حماقت به آن مقدار وجود دارد كه توهين به انسانيت و روح جامعه وجود دارد . . . تحميل هر عقيده‌اى موجب برانگيختن آشوب در كشور مىشود و هيچ درمان شفابخشى در قبال حماقت تعصب و ناراحتىهاى ناشى از آن وجود ندارد مگر آزادى انديشه و آزادى قلم ! » .\r\nو « توركو » مىنويسد : « چگونه مىتوانيم تصور كنيم كه نيرويى در روى زمين مىتواند فردى را به پذيرفتن آيينى مجبور بسازد كه آن فرد در باطن و وجدان خود به آيين ديگرى عقيده دارد و آن را برحق ، مىداند . » « 1 »\r\nدر ميان شگفتىهاى كاملًا بزرگى كه فرانسه در اين عصر از خود\r\n\r\n\r\n","description":"","footnote":"\r\n( 1 ) . از كتاب تاريخ اعلان حقوق الانسان ، ص 82 ( توجه داريد كه اين مطالب مربوط به اروپا است كه كاتوليك‌ها با كشتار دسته‌جمعى مىخواستند فرقه‌هاى ديگر مسيحى را به مذهب خود درآورند و تفصيل داستان‌هاى مربوط به آن در كتب تاريخ آمده است م )\r\n","page_name":" 723 ","page_number":227},
  {"content":"\r\n\r\nبروز داد تأثير عميقى در تحول فكرى همه افراد بشرى به‌جاى گذاشت ( چه كه در نشر فرهنگ انسانى دخالت نمود و افكار را روشن كرد و آنها را براى درك مشكلات انسان ، جامعه و زندگى آماده ساخت ) چاپ و نشر « دايرةالمعارف فرانسوى » است كه دو بزرگ مرد از بزرگان اين ملت ، « ديدرو » و « دالامبر » بر آن نظارت نموده و در تهيه آن در رأس گروهى از نويسندگان و دانشمندان و متفكران و قرار داشتند . دايرةالمعارف ، اين انديشه را در معرض بررسى علمى قرار داد تا قوانين طبيعت و قوانين جامعه بشرى را ، به‌موازات همديگر ، تجزيه و تحليل كند و اين امر در واقع از طرف هواداران آن به‌رسميت شناختن اين حقيقت بود كه اين بررسى علمى نسبت به افكار ، به‌طور حتم منجر به تثبيت خرد و عقل بر پايه‌هاى ثابتى مىگردد ؛ آن چنان كه اوهام و افسانه‌هاى ساخته شده به‌دست فلسفه‌هاى كهن را ، كه از نتايج و آثار آن‌ها ، وارونه جلوه‌دادن حقايق به مردم بود ، از ميان برمىدارد ! .\r\nيكى از آنان در اين زمينه مىگويد : « قاعده كلى : با كمال پارسايى به‌حق اعتقاد آزاد ، در هر چيزى كه موجب تيرگى صفاى جامعه نمىگردد ، احترام بگذار ، زيرا كه اشتباهات انديشه ذهنى ، هيچگونه اهميتى براى دولت ندارد و اختلاف و تنوع آرا و افكار هميشه در بين موجوداتى كه مانند انسان نقصى دارند ، ناراحتىهايى توليد خواهد كرد ! ! » « 1 »\r\nو « ديدرو » در همان كتاب مىگويد : « بدترين و سخت‌ترين دشمنان\r\n\r\n\r\n","description":"","footnote":"\r\n( 1 ) . دايرةالمعارف الفرنسيه ، تعريب دكتر محمد مندور ، ماده « تسامح »\r\n","page_name":" 724 ","page_number":228},
  {"content":"\r\n\r\nدولت ، تنها كسانى هستند كه مىتوانند به پادشاهان چنين الهام دهند كه آن عده از افراد توده كه مطابق نظر و رأى آنان فكر نمىكنند ، سزاوار اعدام مىباشند و حق ندارند كه در مزاياى جامعه سهيم باشند ! » « 1 »\r\n« آلبربايه » سخن بزرگ و پرمايه‌اى را براى ما نقل مىكند كه منسوب به يكى از ادباى فرانسه در آن عصر است . و ما اين سخن را در اين فصل به آن جهت مىآوريم كه اولًا با موضوع مورد بحث ما همگام است و ثانياً ضرورت ايجاب مىكند كه ما مفهوم آن را امروز در شرق عربى ، درك كنيم و بفهميم . آن اديب فرانسوى مىگويد : « آنچه كه شخص « گمراه » به‌خاطر آن كيفر مىبيند ، جرأت و شهامت او در اين مقوله است كه خود فكر مىكند و به انديشه و خرد خود ايمان مىآورد و ملحد و زنديق در نظر رجال دينى و كشيش ، مردى است كافر كه بايد صاعقه آسمانى او را نابود سازد ، او سزاوار نابودشدن است ، چو شكل اجتماعى را دگرگون مىسازد ! و با اين حال ، همين فرد گمراه ! در نظر حكماء و بزرگان ، مردى است كه به افسانه‌هاى شاطر حسن عقيده ندارد ! ! . . . و سپس چه مىشود ؟ آيا هنوز دوران آن نرسيده كه « همزيستى » پرتوافكن گردد ؟ افراد شريف و برومندى با همديگر به دشمنى مىپردازند و بدون شرم و خجلت ، به‌خاطر نزاع درباره الفاظ و غالباً به‌علت اعتقاد به بعضى اشتباهات ، يكى آن ديگرى را تحت فشار قرار مىدهد و به اين علت با همديگر به نبرد برمىخيزند كه هر كدام نام گوناگونى از قبيل لوترىها ، كالونىها ، كاتوليك‌ها ، برخود نهاده‌اند « 2 » .\r\n\r\n\r\n","description":"","footnote":"\r\n( 1 ) . همان ، ماده « يضطهد »\r\n( 2 ) . تاريخ اعلان حقوق‌الانسان ، ص 82\r\n","page_name":" 725 ","page_number":229},
  {"content":"\r\n\r\n* * * دايره آزاديخواهى با قلم ادباى قرن هيجدهم ، توسعه و گسترش يافت ، و آنگاه آنان خواستار همه‌گونه آزادى براى مردم نه فقط آزادى دينى گشته و مردم را براى گرفتن آزادى كامل ، به‌عنوان اينكه حق طبيعى توده‌ها است ، تحريك و ترغيب نمودند . و بر پايه همين اصل بود كه ادباى فرانسه مىگويند انسان در نحوهء اعتقاد خود آزاد است ! براى آنكه شرط اساسى در همه اينها عقايد آن است كه انسان از روى انديشه و بينش ذهنى به‌چيزى ايمان بياورد و در آنچه كه به آن فكر مىكند و يا آن را درك مىنمايد ، صادق و راستگو باشد . براى آنكه هر چيزى را كه انسان از روى اكراه و اجبار يا به‌عنوان تظاهر و رياكارى انجام دهد كوچكترين فايده‌اى ندارد ، بلكه اين كارها به ضرر و زيان نزديكتر است ! .\r\nاين گروه از ادبا ، آزادى بيان ، فكر و نظر و آزادى دفاع از آن و همچنين آزادى انسان را تقديس كرده و هرگونه قيد و حدى را ناديده گرفته و فقط يك شرط را پذيرفتند و آن اينكه : آزادى فرد نبايد به آزادى ديگرى لطمه وارد كند . و البته اين تزاحم فقط هنگامى رخ مىدهد كه انسان در احترام به آزادىهاى همگانى ، كوتاهى بنمايد . « ديدرو » در دايرةالمعارف ، در ماده « آزادى اجتماعى » در اين‌باره مىگويد :\r\n« آزادى : داشتن اين حق است كه ما هر چيزى را كه قانون اجازه مىدهد ، انجام دهيم » .\r\nادبا و متفكران فرانسه حملات وسيع خود را در هر ميدانى كه مفهوم آزادى به‌سوى آن راهبرى مىكرد ، ادامه دادند ، و براى همين\r\n\r\n","description":"","footnote":"","page_name":" 726 ","page_number":230},
  {"content":"\r\n\r\nمنظور بود كه در مسئله مساوات دقت بيشترى نموده و براى آن برنامه‌ها و قوانينى وضع نموده و با حرارت و سرسختى تمام خواستار تحقق آن شدند . آنان نظامهايى را كه تفاوت و اختلاف وحشتناكى بين فقراء و ثروتمندان ، ايجاد مىكنند مورد حمله قرار دادند و به‌شدت از ماليات‌هايى كه بر دهقانان و كشاورزان تحميل شده بود ، انتقاد نمودند و از وحدت نژادهاى بشرى ، طورى دفاع كردند كه « بشريت » از آنان سپاسگزار است ! و در تقبيح برده ساختن انسان‌هاى سياه‌پوست ، سرسختى و شدت شرافتمندانه‌اى از خود نشان دادند و چه بسيار شد كه « منتسكيو » انديشمند بىنظير ، دلايل پوچى را كه در قوانين بشرى براى تجويز برده ساختن انسان‌هاى سياهپوست وجود داشت ، ريشخند و استهزاء نمود و سوداگران مروج اين دلايل را ، در زير باران سيل‌آسا و ويران‌كننده توبيخ‌ها قرار داد « 1 » .\r\n\r\n\r\n","description":"","footnote":"\r\n( 1 ) . چنان كه توجه داريد مؤلف محترم ، از انقلاب كبير فرانسه خيلى تجليل مىكند و ما در اينجا كه فقط قصد ترجمه كتاب را داريم ، نمىخواهيم براى هر مطلبى يك پاورقى بنويسيم ! ولى براى آنكه بدانيد امضاءكنندگان اروپايى و مسيحى اعلاميه حقوق بشر ! در نيمه‌دوم قرن بيستم با انسان‌هاى افريقايى و آسيايى چگونه رفتار مىكنند ، فقط به نقل خبرى از روزنامه كيهان اكتفا مىكنيم . اين خبر كه در شماره مورخ 16 دىماه 1344 مطابق 13 رمضان 1385 كيهان درج شده ، فقط مربوط به نمونه‌اى از جنايات ضدبشرى اروپاييان سفيدپوست مسيحى ، در يك كشور آفريقايى است كه خواستار آزادى و حقوق مساوى با سفيدپوستان است . . . اينك متن خبر :\r\nسرهنگ « مايك هور » فرمانده مزدوران سفيدپوست كنگو ضمن يادداشت خود نوشته است : رفتار ما نسبت به انقلابيون كنگو مانند رفتارى است كه با حيوانات مىشود . ما ده‌هزار نفر از آنان را در يك مرحله كشتيم كه عده بسيارى از آنان عمرشان از 18 سال كمتر بود و بعضى از آنان نيز كودكان خردسال بودند . !\r\n* * * و اكنون كه كتاب منتشر مىگردد ، به قتل‌عام‌هاى ديگرى ، مانند قتل‌عام فلسطينىها در اردن و لبنان مىتوان اشاره كرد كه به‌دست مسيحيان نيمه اروپايى و متمدن ! به وقوع پيوست . . . م\r\n","page_name":" 727 ","page_number":231},
  {"content":"\r\n\r\nحملات قاطع و كوبنده بر ضد زشتىها و تباهىهاى حكومت استبدادى كه « لويى چهاردهم » پايه‌هاى آن را در قرن هفدهم محكم كرده بود . در ادبيات قرن هيجدهم فرانسه افزايش يافت و ادبا و متفكران و نويسندگان در آماده‌ساختن ملت براى مطالبه نظام حكومتى كه حقوق طبيعى افراد را محترم به‌شمارد و با طغيان و تجاوز مبارزه نمايد و بر پايه مصالح مشترك و منافع همگانى ، استوار گردد ، كوشش نمودند . و چون ملت خود بهتر از اشراف و نجباء مصالح خود را تشخيص مىداد ، اين ادبا و متفكران چنين صلاح ديدند كه خود ملت قوانينى را وضع كند كه موجب احياء و رشد آن گردد و در درجهء اول از حقوق ملت حمايت نمايد و بدين منظور باز هم خود ملت كسى را انتخاب كند كه اين قوانين را اجرا نمايد و بدين ترتيب ، ملت حاكم خود مىگردد .\r\n« مابلى » در كتاب : خاطراتى از نظام طبيعى و سياسى جمعيت‌هاى سياسى در اين باره چنين مىگويد : « از واجبات ضرورى آن است كه خود ملت برنامه‌ها و قوانين خود را وضع كند ؛ چرا كه از آحاد انسانى عاقل و انديشمند تشكيل مىگردد » .\r\nادبا و نويسندگان فرانسه به‌خوبى دريافتند كه استبداد ، به هر رنگ و شكلى كه باشد ، دشمن فكر ايجاد يك ميهن صالح و سالم است ؛ زيرا استبداد دشمن همه خصلت‌هاى انسانى است كه بشريت را\r\n\r\n","description":"","footnote":"","page_name":" 728 ","page_number":232},
  {"content":"\r\n\r\nبه‌جلو مىراند ! . « لابروير » در اين زمينه مىگويد : « ميهن نمىتواند در سايه استبداد دوام بياورد ! » و « با وجود ظلم ، وطن معنى ندارد » !\r\n* * * ادباى اين دوران ، در جنبش و حركت بىامانى به‌سر مىبردند و افكار و انديشه‌ها هم در طوفان سركشى و روزافزونى قرار داشت . ولى در ميان همهء صداهاى خيرخواهانه ، دو صدا بيشتر از همه اوج گرفت و فراتر از همه قرار يافت و به مفاهيم آزادى حرارت و نيرو بخشيد و آن را به‌مثابه نان و آب ، نور و هوا ، به‌مردم تقديم داشت . اين دو صدا مربوط به دو شاعر و اديب بزرگ « روسو » و « ولتر » بود كه تاج و تخت استبداد و خودكامگى را فرو ريختند و اركان بردگى را نابود ساخته و به سرنوشت انسان و سرچشمه نيكى ، كه از استقلال وى و پاره‌كردن زنجيرها و قيدها ناشى مىشد ، ايمان آوردند و سزاوار مقام شامخ و بزرگ خود ، در صف پيشين پدران بزرگ انسانيت گشتند ! .\r\n« ژان ژاك روسو » نخستين پدر و رهبر انقلاب كبير فرانسه و اولين سازندهء بنيادى بود كه اصول و مبادى انقلاب كبير از آن ناشى شد . تأثير روسو در فرانسه و اروپا چنان افزايش يافت كه اروپا را پوششى از افكار و نظريات وى و حماسه‌اى براى آن فراگرفت . همه آثار روسو حاكى از لزوم ويران‌ساختن نظام و بنياد اجتماعى موجود آن روز اروپا و جهان است . ولى كار اساسى او در اين زمينه ، همان كتاب قرارداد اجتماعى « 1 » است كه در آن وضع و شكل سيستمى را كه بايد سرمشق و\r\n\r\n\r\n","description":"","footnote":"\r\n( 1 ) . قرارداد اجتماعى توسط مرحوم غلامحسين زيرك‌زاده به‌فارسى ترجمه شده و چندين بار تاكنون چاپ شده است . . . ژان‌ژاك روسو در كتاب جالب و ديگر خود ، به‌نام اعترافات كه اخيراً در دو جلد جيبى منتشر شده ، توضيحاتى درباره اعمال و كارهاى پدران روحانى مسيحى دارد كه خيلى خواندنى است ! . . . م\r\n","page_name":" 729 ","page_number":233},
  {"content":"\r\n\r\nبرنامهء حكومت‌ها باشد ، نشان مىدهد و رابطه حاكم و محكوم ، ملت و زمامدار را روشن مىسازد و در واقع انقلاب كبير ، در آينده ، قسمت اعظم اساس‌مايه ، هدف‌ها ، شعارها و اصولش را از آن اخذ كرد .\r\nو چون اين كتاب پيوند محكمى با انقلاب فرانسه داشت ، « انجيل انقلاب » لقب گرفته است و البته اهل اطلاع مىدانند كه « روبسپير » از قهرمانان جاويد انقلاب كبير يكى از شاگردان روسو بود كه بيشتر از همه مردم با او پيوند داشت و از افكار او كسب روشنايى مىكرد . و همچنين « مارا » يكى ديگر از رهبران انقلاب بسيارى از مردم فرانسه را در خيابان‌هاى پاريس به‌دور خود جمع مىكرد و هر روز براى آنان صفحات بىشمارى از اين كتاب روسو را مىخواند .\r\nمحور دعوت روسو در اين كتاب بىنظير اصل « سيادت و رهبرى ملت » بود ، زيرا كه ملت ، صاحب اصلى و حقيقى قدرت و حكومت است و زمامدار با اراده همه توده به مقام زمامدارى مىرسد و از اينجاست كه او وكيل و نماينده همين توده‌اى است كه در آن هنگام كه مىخواهد حكومت را به او مىسپارد و در آن‌وقت كه بخواهد ، او را از كار بر كنار مىسازد . روسو در نوشته‌هاى خود چه در قرارداد اجتماعى و چه در كتاب‌هاى ديگرش همه مسائلى را كه فرانسويان و ديگر مردم زمانش با آن دست به گريبان بودند ، مورد بحث و بررسى قرار داده و درباره يكايك آنها به تفصيل سخن گفته است . او درباره همزيستى دينى و همچنين درباره آزادى فكر ، مسئله مساوات در\r\n\r\n","description":"","footnote":"","page_name":" 730 ","page_number":234},
  {"content":"\r\n\r\nحقوق و وظايف و منابع طبيعى آن ، بسيار سخن گفته است . او انديشه قديمى و كهنه مربوط به « حق خدايى امپراطوران » ! را از هم فرو پاشيد . و البته ما نمىتوانيم كه در اينجا افكار و نظريات او را درباره اين مسائل مهم نقل كنيم ، زيرا كه او در تمام نوشته‌ها و در سراسر دوران زندگى خود ، آنها را مورد ارزيابى و بررسى قرار داده است ، و افزون بر اين ، آرا و افكار وى به‌اندازه‌اى مشهور است كه مجال ذكر آن در اين كتاب نيست .\r\nبر همه اينها بايد كتاب بزرگ وى ، اميل « 1 » را نيز بيفزايم كه مسائل و مشكلات عمومى را ، به‌طور مستقيم مورد تجزيه و تحليل قرار نداده ، بلكه هدف و نظر وى از نوشتن آن ، پرورش و بارآوردن انسان به يك شكل نيكو ، آزاد و زيبا در ميان خوشىهاى زندگى برادرانه و تنها به‌دست طبيعت ساده و بىنيرنگ بود ؛ طبيعتى كه مادر بزرگوار و ارجمندى است كه درباره فرزندانش نيرنگ و حيله به كار نمىبرد ، آنان را استعمار نمىكند و انديشه و عقل آنان را به بردگى نمىكشاند بلكه آنها را آزاد مىگذارد كه راه را ببينند و آزمايش كنند و ذخيره‌اى براى خود اخذ نمايند تا در كارى كه انجام مىدهند بر پايه نيكى و خير رشد و تكامل استوار باشند .\r\nمن فكر مىكنم كه شما هدف نهايى اين دعوت را كه به طبيعت زيبا و نيكو و آزاد مىخواند ، دريافته باشيد . در وراى اين دعوت ، به‌طور شهامت‌آميز و سرسختانه زشتىهاى رژيم‌ها و رسوم كهنه و قديمى ، كه انسان را به زنجير كشيده بود ، نشان داده مىشد و انسان را\r\n\r\n\r\n","description":"","footnote":"\r\n( 1 ) . اين كتاب تحت همين عنوان ، به فارسى نيز ترجمه شده است . م\r\n","page_name":" 731 ","page_number":235},
  {"content":"\r\n\r\nآماده مىساخت كه روش و سنت آزادى را براى پىريزى بنياد جديد انسانيت ، اخذ نمايد تا در شكل جديد آن ، همه جنبه‌هاى خير و نيكى كه در اعماق وجود وى قرار دارد ، به‌ظهور بپيوندد . و سپس انسان را آماده مىساخت كه سنت و روش مساوات را به‌دست آورد ! .\r\n. . . اين مرد بزرگ تحت فشار قرار گرفت و از چيزهايى كه نصيب وى شد اين بود كه يك دستور شاهانه ، با بزرگوارى بىدريغى صادر گرديد كه كتاب‌هاى وى در « پاريس » سوزانيده شود . . . و آنگاه آثار وى به آتش كشيده شد . . . و همچنين يك دستور ملوكانه و بزرگوارانه ديگر صادر شد كه او را دستگير سازند تا مقدمه‌اى براى شكنجه دادن وى در زندان « باستيل » باشد و او بناچار فرار كرد و قسمت اعظم عمر خود را در آوارگى به‌سر برد . ولى سرانجام با كسى ملاقات كرد كه او را از شر اهل تعصب حفظ مىنمود و آزار كوتاه‌فكران را ، ولو براى مدتى ، از او بر طرف مىساخت . اين شخص همان « فردريك » بزرگ ، پادشاه آلمان بود كه به‌طور استثناء از سبك و روش گروه طبقه خود ، در فشار و آزار متفكران ، پيروى نكرد ، بلكه آنان را محترم داشت و از ايشان پشتيبانى نمود و در نزد آنان به‌شاگردى پرداخت و فهميد كه چگونه در برابر بزرگى و عظمت آنان ، سرخود را به احترام فرود آورد ! او در كنار انديشمندان به‌سر برد و افتخار كرد كه در دوران آنان زندگى مىكند ! ولى اين امپراطور بزرگوار نمىتوانست به‌طور دائم از روسو حمايت كند ، زيرا پدران روحانى در عصر وى بسيار متنفذ و پرقدرت بودند . آنان روسو را به « كفر و زندقه » و گمراهى و اعراض از دين متهم ساختند و بسيار امكان داشت كه با همين اتهام او را بسوزانند ، و از همينجا بود كه روسو در سال 1766 عازم انگلستان شد و\r\n\r\n","description":"","footnote":"","page_name":" 732 ","page_number":236},
  {"content":"\r\n\r\nچون دوران تجاوزات در فرانسه به پايان رسيد ، به فرانسه بازگشت ! « 1 »\r\nاما ولتر ، دومين رهبر انقلاب كبير و بزرگترين نقاد كوبنده جهل بشرى ، و انديشه‌اى است كه يك لحظه آرام نمىگرفت و بنيادى را ويران مىساخت يا پىريزى مىكرد و يا در راه يكى از اين دو در كار بود ! و تأثير او در رهبرى مردم فرانسه و ملت‌هاى اروپايى پس از فرانسه كمتر از روسو نبود ، تا آنجا كه تاريخ‌نويسان قرن هيجدهم ، همه اين قرن را « عصر ولتر » مىنامند . و گويا قانون و نظام هستى ، در اين مرحله حساس و قاطع از تاريخ بشريت ، با « ولتر » بر اروپا و جهان منت نهاد . چنان كه با « روسو » بر اروپا و دنيا منت نهاده بود ، تا بر عدالت و دانايى و دورانديشى خود گواه باشد ! .\r\nنخستين چيزى را كه « ولتر » با خود همراه داشت ، رسالت برادرى و همزيستى بين افراد انسانى بود . و بيشتر از نيم قرن به‌طور جدى يا به‌وسيله انتقاد و ريشخندكشنده ، در راه آن كوشيد و از عظمت و نبوغ بىنظير وى هزار شمشير و هزار نيزه آخته گرديد ! كه كجىها و انحراف‌هاى تعصب و متعصبين را اصلاح مىكرد و همه آنها متوجه دادگاه‌هاى تفتيش عقايد و گردن‌هاى رجال گناهكار آن مىگرديد و جنگ‌هاى مذهبى را كه پيروزمند و شكست‌خورده ، هر دو را از بين مىبرد و داغ‌ننگى بر پيشانى تاريخ بود پايان مىبخشيد و از ميان برمىداشت ! .\r\n\r\n\r\n","description":"","footnote":"\r\n( 1 ) . شرح حال مفصل وى را در مقدمه قرارداد اجتماعى ، ترجمه زيرك‌زاده و اعترافات ترجمه فرهاد چاپ هفتم بخوانيد . م\r\n","page_name":" 733 ","page_number":237},
  {"content":"\r\n\r\nولتر با گفتارها و اصول و موقعيت‌هايى كه به‌وسيله آنها با تعصب و فشار و اختناق جنگيد در عالىترين مقام ، در تاريخ دفاع از آزادى ، قرار گرفت . نخستين حمله وى بر ضد خرافات و تعصب كتابى بود كه نام جسارت‌آميز و پرشهامت : گورستان خرافات را بر آن نهاد كه در نخستين بخش آن چنين آمده است : « آن كس كه بدون تفكر و انديشه ، مذهب و آيينى را مىپذيرد مانند بسيارى از مردم بيشتر به گاوى مىماند كه خود را تسليم يوغ مىنمايد و آزادانه ! و با رضايت خود ، آن را برگردن مىنهد ! » .\r\nگروهى از مردم كه « كالاسيروان و دىلابار » خوانده مىشدند ، مورد ظلم و ستم پاپ و پدران روحانى و طبقه حاكمه و ژاندارم‌هايشان قرار گرفته بودند كه فراموشى بر آنان سايه افكنده بود و خاطره دردناك آنان مانند خاطره بسيارى از جنايات و فجايع ، به طاق نسيان سپرده شده بود ! ولى تا ولتر از داستان آنان آگاهى يافت به جوش و خروش درآمد و با اينكه آنان در دل خاك پوسيده بودند به‌دفاع از آنها پرداخت و وارد پيكارهايى گرديد كه در طول تاريخ و در عمر انسان ، اثر جاودانى داشت . و اين كار انعكاس عميق و وسيعى به‌وجود آورد كه دل‌ها و قلب‌ها پاسخگوى آن بودند و در سراسر قاره اروپا و در هر خانه‌اى ، افكار و انديشه‌ها را به‌خود مشغول داشت ! .\r\nولتر از مردم خواست كه با همديگر مانند فرزندانى كه از يك پدر به‌دنيا آمده‌اند ، رفتار كنند ولو آنكه عقايد و افكار آنان با يكديگر اختلاف داشته باشد ، ولتر در اين خواست خود به پندواندرز كه معمولًا بىنتيجه است ، نپرداخت بلكه از راه دليل و برهان مردم را قانع ساخت . وسيله قاطع او در تبليغ افكار و آراى خويش در بين\r\n\r\n","description":"","footnote":"","page_name":" 734 ","page_number":238},
  {"content":"\r\n\r\nمردم ، روش و سبك يگانه و محرك او كه با داشتن آن ممتاز بود و نيروى عالى و پيروزمند وى در بيدار ساختن درك و احساس و رهبرى عواطف و افكار بود . او اگر با انديشه و فكرى به‌سوى تو مىآمد ، عقل و قلب و انديشه تو را تسخير مىكرد و آن را با سبك و روش خود از نو به‌هم مىآميخت و نظر و فكر خود را در آن جاى مىداد !\r\nولتر در يادداشت‌هايى كه در زمينهء همزيستى دارد و آنها را در سال 1775 براى امپراطور فرستاده است چنين مىگويد : « . . . ترك و چينى و يهودى و . . . همه برادر من هستند . آرى ! چرا نباشند ؟ در اروپا چهار ميليون نفر زندگى مىكنند كه وابسته به كليساى رم نيستند ، آيا ما بايد به هر يك از آنان بگوييم : آقاى عزيز ! چون شما كافر بوده و محكوم به عذابى هستيد كه نمىتوانيد از آن فرار كنيد ، من نمىخواهم با شما آشنايى داشته و معامله كرده و غذا بخورم ؟ » . « 1 »\r\nولتر خواستار آزادى ، به‌مفهوم وسيع آن و با جميع مظاهرى كه دارد ، گرديد و آن را « آزادى كامل شخصى » ناميد ، به اين معنى كه هر شخصى آزادى كاملى داشته باشد كه بدون مراعات دقيق نص قانون به محاكمه كشانده نشود « 2 » . شايد شما امروز بگوييد كه خواستن اينكه هيچكس بدون اجازه قانون محاكمه نشود ، مسئله مهمى نيست ، ولى از اين امر غافل هستيد كه اين قاعده ، كه اصلى اساسى از اصول قرن شما است ، در عصر ولتر مسئله چنين نبوده است ، چه كه در آن زمان چيزى آسان‌تر از اين نبود كه پادشاه و يا افراد خانواده وى و يا رجال دربار و نزديكان و چاپلوسان متنفذ ! با يك تهمت ساختگى و\r\n\r\n\r\n","description":"","footnote":"\r\n( 1 ) . تاريخ اعلان حقوق‌الانسان ، ص 83\r\n( 2 ) 1 و 2 . تاريخ اعلان حقوق الانسان ، ص 83\r\n","page_name":" 735 ","page_number":239},
  {"content":"\r\n\r\nيا بدون هيچ‌گونه اتهامى ، هر كسى را كه بخواهند ، روانه زندان بنمايند .\r\nو در اين زمينه كافى است كه شما از داستان « نامه‌هاى رسمى و مهر شده » كه در بحث‌هاى گذشته به آن اشاره كرديم ، مطلع شويد تا بدانيد كه گروه متنفذين چگونه به آسانى مىتوانستند از شر ! دشمنان خود آسوده و راحت شوند و در اين‌صورت است كه شما ارزش و قدرت ضربه‌اى را كه ولتر بر پيكر قدرتمندان وارد نمود درك خواهيد كرد . كسانى كه توده مردم و طبقات اصيل اجتماع را نوكر خود فرض مىكردند و كيفردادن به آنان را بدون مجوز قانونى يكى از امتيازات خاص خود مىدانستند .\r\nولتر درباره عدم مساوات اجتماعى بين طبقات مردم ، با حرارت و شدت و قدرت تمام ، در فرهنگ فلسفى « 1 » خود چنين مىگويد : « چرا ما اين گروه بسيار از مردم زحمتكش و بىگناه را كه در طول سال كار مىكنند و رنج مىبرند تا ثمره زحمت و رنج خود را در اختيار شما بگذارند ، به حال خود بگذاريم كه قربانى تحقير و ظلم‌وستم و غارت بشوند ، و در قبال آن ، آن مرد بيكار و بىعرضه و بدكردار را كه از دسترنج زحمت‌كشان بهره‌مند مىشود و از محروميت و بدبختى آنان سود مىبرد ، محترم بشماريم و از او تملق بگوييم ؟ » « 2 »\r\nولتر به‌شدت از وحدت‌نژاد بشرى دفاع مىكند و به بردگى گرفتن سياهان حمله مىكند و عاملين اين كار را مورد تمسخر قرار مىدهد و\r\n\r\n\r\n","description":"","footnote":"\r\n( 1 ) . منتخب فرهنگ فلسفى ولتر توسط نصراللّه فلسفى به‌فارسى ترجمه و چاپ شده است . م\r\n( 2 ) . تاريخ اعلان حقوق‌الانسان ، ص 84\r\n","page_name":" 736 ","page_number":240},
  {"content":"\r\n\r\nدلايل آنان را پوچ مىشمارد . اينك به اين قسمت از داستان « كانديد » توجه كنيد : كانديد ، قهرمان داستان در نزديكى « سيرينام » با سياهپوستى روبه‌رو مىشود كه لباسى از كرباس پوشيده است : لباسى كه فقط زيرشلوارى ! بود :\r\n« ساق پاى چپ و دست راست اين مرد بيچاره و بدبخت قطع شده بود و كانديد با زبان هلندى به او گفت :\r\n« تو را به‌خدا ، برادرم ، در اينجا با اين وضع دردناك چه مىكنى ؟ سياهپوست پاسخ داد :\r\n« منتظر اربابم آقاى « واندر دندر » بازرگان مشهور هستم ! كانديد پرسيد :\r\n« آيا آقاى « واندر دندر » تو را به اين وضع كه مىبينم ، انداخته است ؟\r\nمرد سياه گفت :\r\n« بلى آقا ! . . . اين يك رسم است . يك زيرشلوارى كرباس ، تنها لباسى است كه هر سال به ما مىدهند . و در آن هنگام كه ما در كارگاه نيشكر كار مىكنيم و انگشتان ما در زير سنگ آسياب قرار مىگيرد ، همه دست ما را قطع مىكنند و اگر ما بخواهيم فرار كنيم ، ساق پاى ما را قطع مىكنند و براى من هر دو حادثه اتفاق افتاده است و اين قيمت شكرى است كه شما در اروپا آن را مىخوريد ! » « 1 »\r\nدر اينجا كانديد فرياد مىزند :\r\n\r\n\r\n","description":"","footnote":"\r\n( 1 ) . هم اكنون نيز وضع بدين منوال است و قيمت الماس و نفت و معادن و منابع طبيعى مثلًا ملت آفريقا ، كه در اروپا و آمريكا خورده مىشود ! خون سياهان است كه به‌زمين ريخته مىشود . م\r\n","page_name":" 737 ","page_number":241},
  {"content":"\r\n\r\n« آه ! اى « بنشيلوس » ! ، تو انتظار اين بدى و زشتى را نداشتى ، كار از كار گذشته و اكنون ضرورى است كه تو خوش‌بينى خود را تعديل كنى و از آن بكاهى ! . . .\r\n« كامبو گفت : اين خوش‌بينى چيست ؟ كانديد جواب داد كه اين خوش‌بينى آن است كه ما در حالى كه در ميان محنت‌ها و بدبختىها قرار داريم ، خيال كنيم كه هر چيزى نيكو و بر وفق مراد است !\r\n« اشك از ديدگان كانديد ، در حالى كه به سياهپوست مىنگريست لغزيد و فروريخت ، و او در حالى كه مىگريست وارد شهر « سيرينام » گرديد . » « 1 »\r\nولتر چون به يقين رسيد كه حكومت مطلقه و استبدادى ، عامل اساسى زشتىها و بدكارىها است ، بر ضد آن برخاست و با حرارت كامل ، آن را مورد حمله قرار داد . او در شعر خود از مفهوم وطن ، زيبايى و دوست‌داشتن آن ، سخن گفت و هستى ميهن دوست‌داشتنى را ، منوط به‌وجود هم‌ميهنى معرفى نمود كه در آن وطن ، به‌حقوق طبيعى خود رسيده و به‌بهترين و كامل‌ترين شكل ، از آزادى خود بهره‌مند گرديده باشد . او معتقد شد كه اگر كسى مورد فشار و استثمار قرار گرفته و با محروميت روبه‌رو شود ، هيچوقت هم‌ميهن شايسته‌اى نخواهد بود زيرا كه او رابطه‌اى را كه او را با وطن پيوند دهد ، احساس نمىكند .\r\nاز اشعار او در مفهوم وطن اين بيت است : « ميهن ، در قلب‌ها و دل‌هاى پاك چه گرانبهاست » او سرمايه‌داران را به نفاق و دورويى در\r\n\r\n\r\n","description":"","footnote":"\r\n( 1 ) . تاريخ حقوق‌الانسان ، صص 85 و 86\r\n","page_name":" 738 ","page_number":242},
  {"content":"\r\n\r\nدوست‌داشتن ميهن متهم ساخت و گفت : « انسان از وجدانش اين سؤال را مىكند كه آيا سرمايه‌دار واقعاً و از روى صميم قلب ميهن را دوست مىدارد ؟ » .\r\n* * * صداى ولتر « 1 » در كنار صداى رفيق بزرگش روسو همچنان ارتفاع و گسترش يافت و فريادش همچنان به‌گوش رسيد ، تا آنكه بنيادهايى را از هم فرو ريخت ، كاخ‌هايى را از هم پاشيد و تاج و تخت‌هايى را سرنگون ساخت و دنيايى را تكان داد و كمر تعصب و خرافات را شكست و دماغ آن را بر خاك ماليد و پوست آن را از هم دريد و پاره كرد ! و سپس با گل‌وخاك پيشانى تجاوزكاران و دماغ ستمكاران را گل‌آلود نمود و آنان مانند سگان ، بر روى دم‌هايشان نشستند و به‌عوعو پرداختند ! .\r\n\r\n\r\n","description":"","footnote":"\r\n( 1 ) . ولتر درباره اسلام نيز نظرياتى ابراز داشته و سرانجام اسلام را بر مسيحيت ترجيح داده است . در اين زمينه مطالعه كتاب اسلام از نظر ولتر تأليف آقاى دكتر جواد حديدى ، چاپ مشهد بسيار مفيد است . . . م\r\n","page_name":" 739 ","page_number":243},
  {"content":"\r\n\r\n\r\nپيمانه‌اى كه لبريز مىشودياديگى كه مىجوشد !\r\n* همچنان‌كه عظمت شكسپير آثار جاودان وى را به‌وجود آورد و عظمت دانته كمدى الهى و عظمت روسو انقلاب كبير را آفريد ، « بزرگى و عظمت ! » نجبا هم مالياتى به‌وجود آورد كه « ماليات نمك » نام گرفت ! ! ! .\r\nپس از اين بررسى سريع و كوتاه از قرون قديم تا پايان قرن هيجدهم ، ضرورى است كه با شتاب و سرعت ، به اوضاع عمومىاى كه كمى پيش از انقلاب كبير وجود داشت ، نظرى بيفكنيم .\r\nطبقات ملت فرانسه پيش از انقلاب ، همچنان بر پايه نظام قديم خود استوار بود ، يعنى ملت از سه طبقه تشكيل مىشد كه به‌شكل زير مشخص مىشدند : طبقه اشراف ، طبقه رجال دين ( پدران روحانى ) و طبقه توده ملت .\r\nطبقه اشراف همان قدرت و نفوذى را دارا بود كه شرح داديم ، و با اينكه لويى چهاردهم اين طبقه را در برابر اراده مطلقه خود خاضع\r\n\r\n","description":"","footnote":"","page_name":" 740 ","page_number":244},
  {"content":"\r\n\r\nكرده بود ، بايد توجه داشت كه اين خضوع در برابر قدرت و سلطنت خود او بود نه در قبال قدرت و نفوذ اراده عمومى و از همين‌جا بود كه اين طبقه بسيارى از امتيازات خود را كه در درون فئوداليسم از آنها بهره‌مند بود ، حفظ كرده بود .\r\nطبقه رجال دينى پدران روحانى مسيحى هم با طبقه اشراف در امتيازات فراوان شريك بود . پدران روحانى مىخوردند و كار نمىكردند « 1 » ، بازجويى مىكردند و بازخواست نمىشدند ، محاكمه مىنمودند و محاكمه نمىشدند و همانند دولت ، به جمع ماليات\r\n\r\n\r\n","description":"","footnote":"\r\n( 1 ) . ما در اينجا كارى به‌مقدار ثروت نجبا و اشراف و درباريان آن دوران نداريم ، ولى بىمناسبت نيست كه اشاره‌اى به مقدار درآمد « پدران روحانى مسيحى » بنماييم . آلبرماله مىنويسد : روحانيون به‌حكم شرافت و قدس مشاغلى كه داشتند ، اول طبقه مردم مملكت محسوب مىشدند و به دو صنف تقسيم مىگشتند : كشيش‌هاى قانونى كه بالغ بر شصت هزار نفر بودند و كشيش‌هاى غيرقانونى يعنى روحانيون روستاها و دهات كه به 000 ر 70 نفر مىرسيدند ! .\r\nروحانيون ! داراى ثروت هنگفت بودند . . . در سال 1791 كميته دارايى گزارشى از ثروت و دارايى روحانيون به‌مجلس تقديم داشت كه قيمت اموال منقول و غيرمنقول آنان را به سه ميليارد تخمين مىكرد . وسعت املاك كشيشان يك خمس مساحت فرانسه بود . در بعضى ولايات مثل ارتوا كشيشان مالك سه ربع اراضى بودند و در فرانش ، كونته و الزاس نصف اراضى را در تصرف داشتند و در ولايات ولى (  yaleV  ) تقريباً تمام املاك را به‌دست آورده بودند . بنابر تحقيقات هيئت بارزسى امور كشيشان كه در سال 1790 به امر مجلس ملى كردند ، عايدى ساليانه روحانيون كمتر از 70 ميليون نبود و بنا به قول « لاوازيه » دانشمند معروف كه از نظار ولايات محسوب مىشد ، منافع سالانه آنها به 80 ميليون مىرسيد . علاوه بر اين عوايد ، كشيشان از طريق وصول ماليات عشريه كه از تمام مزروعات و محصولات دهقانان مىگرفتند مبلغ هنگفتى بين 80 الى 100 ميليون خالص دخل مىكردند . تازه كشيشان عوارض ديگر محلى كه يادگار قرون وسطى بود از اموال و مكاسب رعيت مىگرفتند كه در سال به 50 ميليون بالغ مىشد و در واقع جمع كل درآمد روحانيون در سال از دويست ميليون متجاوز بود . . . ( رجوع شود به تاريخ قرن هيجدهم ، آلبرماله ، ج 2 ، ص 357 به بعد ) . م\r\n","page_name":" 741 ","page_number":245},
  {"content":"\r\n\r\nمىپرداختند . و علاوه بر همه اينها ، آنان جاسوسان تيزبين تعصب و خرافات بودند كه هيچ يك از افكار و عقايد مردم ، از آنان پوشيده نمىماند و از به‌كاربردن هيچ ابزار و وسيله‌اى هم براى شكنجه آزادگان فروگذار نمىكردند . اين طبقه پناهگاه محكم و خلل‌ناپذيرى بود كه ارتجاع و اپورتونيسم سازشكارى و ابن‌الوقتى به آن پناه مىبرد . اين گروه سلاح‌هاى برنده‌اى در دست پادشاهان و اشراف براى از بين‌بردن هرگونه پيشرفت و ترقى بودند . اين وضع پدران روحانى ، بىشباهت به‌وضع بسيارى از كشورهاى دنيا ، در قسمت اعظم مراحل تاريخ ، نيست !\r\nاما طبقه سوم ، همان طبقه توده بدبخت و محروم بود كه كار مىكرد و بهره نمىبرد ؛ به‌كشت مىپرداخت و درو نمىكرد و به زشت‌ترين و ننگين‌ترين شكل ، استثمار مىشد . و همان توده‌اى بود كه متفكران و ادبا و نويسندگان و شعرا و مخترعان و بزرگان واقعى كه از ابتدايىترين قرون تا قرون تمدن و ترقى ، رهبرى بشريت را به‌عهده داشتند ، از ميان آن برخاسته بود . در گفتار زير ، ما وضع اين طبقه را بررسى و توصيف مىكنيم كه عنصر و عامل اساسى در بزرگترين انقلابى به‌شمار مىرود كه تاريخ بشر آن را شناخته است !\r\nفشارى كه به توده مردم وارد مىآمد ، چنان شديد و كشنده بود كه چگونگى آن توصيف‌ناپذير است . ولى فرزندان ملت به‌اندازه‌اى ساده‌دل بودند كه بعضى از خواست‌هاى كوچك خود را به دو طبقه ستمگرى كه بر آنان فرمان مىراندند ، عرضه مىداشتند و به‌خاطر تحقق يافتن اين خواست‌ها ، ارادت كامل خود را نسبت به‌شاه و آن دو\r\n\r\n","description":"","footnote":"","page_name":" 742 ","page_number":246},
  {"content":"\r\n\r\nطبقه ابزار مىداشتند ، ولى هيچ خواست آنان برآورده نمىگرديد و به هيچ حرف آنان گوش فراداده نمىشد .\r\nاز همين قبيل ، احتجاج مردم منطقه « كاركاسون » بود كه آن را به ضميمه بعضى از شكاياتشان براى امپراطور « لويى شانزدهم » فرستاده و در آن به بدبختى و وضع ناگوار خود اشاره نمودند ، ولى همه اين خواست‌ها و شكايت‌ها همراه باد هوا ، از بين رفت ! آنچه در اين خواست‌ها آمده بود ، نشان مىداد كه آزادى عقيده پايمال شده ، پاپ ماليات سالانه‌اى دارد كه از ملت فقير و بينوا جمع‌آورى مىشود ، ماليات بدون ملاحظه حال مردم وضع مىگردد و مجمع عمومى تشكيل نمىشود و اگر هم تشكيل شود ، سودى از آن به‌دست نمىآيد ؛ وانگهى فرزندان ملت حق ندارند از كارهاى مهم و با ارزش ، سر درآورند و در آنها دخالت كنند ، زيرا كه كارهاى مهم وقف خاص اشراف و فرزندانشان است !\r\n* * * كسانى كه اين خواستها را مطرح كرده بودند به جهت نااميدى به مسأله‌اى كه از همه ناگوارتر بود اشاره نكرده بودند : در فرانسه مجلسى بود به‌نام « مجلس امپراطور » كه كوچكترين كار آن ، لغو نمودن احكام قضايى از جانب دادگاه‌هاى فرانسه بود . اين احكام اگر بر ضد يكى از فرزندان و افراد طبقات ممتاز صادر مىگرديد ، بلافاصله لغو مىشد .\r\nاما كارنامه‌هاى رسمى و مهر شده كه سخن درباره آنها گذشت سخت‌تر و شديدتر بود . تاريخ به ما خبر مىدهد كه يكى از دادگاه‌هاى فرانسه ، اخطار و احتجاج طولانى درباره مردى به‌نام\r\n\r\n","description":"","footnote":"","page_name":" 743 ","page_number":247},
  {"content":"\r\n\r\n« مونرا » به « لويى پانزدهم » تقديم داشت كه نشان مىداد مأمورين ماليات امپراطور درباره اين مرد « نامهء مهر شده » اى به‌دست آورده و با استفاده از آن ، او را در زندانى كه شبيه به حفره‌اى تاريك در داخل زمين بود ، شكنجه داده‌اند . در اين اخطارنامه ، درباره فجايع « نامه‌هاى رسمى و مهر شده » چيزهايى دارد كه ما را از كارهاى وحشتناك و نكبت‌بارى آگاه مىسازد . لحن اين نامه احتجاج ، بسيار شديد بوده و در آن توهين و تقبيح آشكارى به‌چشم مىخورد كه قضات دادگاه نسبت به اشراف و فرزندانشان اعمال نموده و آنان را با « كوچكى » و « پستى » توصيف و معرفى كرده‌اند ! .\r\nو سپس مسأله‌اى كه به‌نام « حق شكار » وجود داشت كه بر محروميت توده مردم ، بالخصوص دهقانان و كشاورزان مىافزود زيرا اگر آنان در سرزمين خودشان اقدام به شكار بعضى حيوانات مىكردند يا كشتزار خود را تميز كرده و آن را از علفهاى هرزه پاك مىكردند ، يا به‌زندان مىرفتند و يا كشته مىشدند ، زيرا بايد كشتزار و اراضى را به همان صورت حفظ مىكردند كه امپراطور و امرا بتوانند حيوانات و پرندگان جالبى را در آنجا شكار كنند .\r\n. . . موضوع هرج‌ومرج ماليات هم از همه بيشتر مردم را رنج مىداد و تحت‌فشار مىگذاشت . ماليات از گروهى اخذ مىشد و از گروهى ديگر يك دينار هم گرفته نمىشد و تعيين اوقات جمع‌آورى ماليات هم بسته به‌نظر خود مأمورين ماليات بود و گاهى مىشد كه در يك سال ، چندين بار ماليات مىگرفتند ! و البته تعيين مقدار ماليات هم باز بسته به ميل خود مأمورين جمع‌آورى ماليات بود و تقسيم و توزيع آن در بين طبقات هم به‌دور محور « هرج و مرج » و « استبداد و خودكامگى » مىچرخيد !\r\n\r\n","description":"","footnote":"","page_name":" 744 ","page_number":248},
  {"content":"\r\n\r\nاشراف فرانسه نصف اراضى فرانسه را « مالك » شده بودند و نصف ديگر آن در تملك ده‌ها ميليون افراد توده بود . دهقانان در زمين‌هاى نجباى به‌كار مىپرداختند و خود گرسنه مىماندند و اشراف بىعرضه و نادان كار نمىكردند و ثمره كوشش و رنج دهقان را مىخوردند و افزون بر اين ، آنان هيچ چيزى را در قبال اين اراضى و محصول و توليد فراوان آن ، به‌عنوان ماليات نمىپرداختند .\r\nو اين فقط گروه دهقانان بودند كه مالك قسمت كوچكى از زمين بودند و ماليات مىپرداختند .\r\nمالياتى كه مىبايست توده مردم بپردازند ، چنان سنگين بود كه قابل تحمل نبود ، چرا كه هر يك از افراد اين گروه بدبخت و محروم ، مىبايست چهار نوع ماليات بپردازد ، در صورتى كه امكان پرداخت يك نوع آن را هم نداشت .\r\nيك نوع ماليات را در قبال زمين و محصول ناچيز خود ، به‌دولت مىپرداخت ؛ مالياتى هم به كليسا مىداد و ماليات سوم را « نجيبى » كه در زمين او به‌سر مىبرد مىگرفت و ماليات چهارمى هم وجود داشت كه « اختراع » عجيبى به‌شمار مىرود و به‌نحو شگفت‌آورى جعل و وضع شده بود !\r\nاگر عظمت شكسپير آثار جاودانى وى را به‌وجود آورد و اگر عظمت دانته كمدىالهى و عظمت روسو انقلاب فرانسه را آفريد ، « بزرگى » و « عظمت » امپراطور و نجبا هم ماليات بر « نمك » ! را به‌وجود آورد ! . . .\r\nبدين ترتيب كه دولت و حكومتشان فروش « نمك » را در اختيار خود داشت و بر هر فردى لازم كرده بود كه هر سال مقدار معينى از آن\r\n\r\n","description":"","footnote":"","page_name":" 745 ","page_number":249},
  {"content":"\r\n\r\nرا بخرد ، خواه مورد لزوم وى باشد يا نباشد ! و البته قيمت اين مقدار نمك هم واقعاً گران بود ، به‌طورى كه بسيارى از مردم توانايى خريد آن را نداشتند ولى از طرفى هم مجبور بودند كه زير سرنيزه حكومت شكنجه‌گر ، آن را بخرند .\r\nنسبت مالياتى كه هر دهقانى سالانه از مجموع درآمد خود مىپرداخت به‌شكل زير بود : از هر صد فرانكى كه به‌دست وى مىرسيد ، 53 فرانك مربوط به دولت بود ! 15 فرانك آن را كليسا مىگرفت ! 15 فرانك هم مخصوص « نجبا » و « اشراف » بود و 17 فرانك باقى هم براى رفع نيازمندىهاى دهقان بدبخت در دست وى مىماند « 1 » و تازه « ماليات نمك » را هم مىبايست از همين 17 فرانك باقيمانده بپردازد ! ؟\r\n* * * بدين ترتيب « لويى چهاردهم » ملت را قربانى فقر و بدبختى كرد . . . و پس از وى « لويى پانزدهم » آمد كه فرد كودن و بىلياقتى بود و هدفى جز اداره كارهاى بىارزش خود و حاشيه‌نشينان دربارش نداشت . او خود را در محدودهء تنگ و تاريكى محصور ساخته بود : مال و پول مىبخشيد و حكم اعدام كسانى را صادر مىنمود كه وجود آنها از نظر « وى » يا از نظر « پدران روحانى » خوش‌آيند نبود ! چنان كه « كوشش » و « فعاليت » خود را هم به امضاى « نامه‌هاى رسمى » و « رفتن به شكار » منحصر ساخته بود تا آنجا كه اگر روزى به « شكار » نمىرفت ، مردم مىگفتند : « اعليحضرت لويى امروز كار ندارند ! » . در دوران وى\r\n\r\n\r\n","description":"","footnote":"\r\n( 1 ) . از كتاب الثورة الفرنسيه ، ص 74\r\n","page_name":" 746 ","page_number":250},
  {"content":"\r\n\r\nبدبختى و محروميت توده مردم افزايش يافت . . . و سپس « لويى شانزدهم » آمد ، و وضع ملت به آن نحوى بود كه به اجمال شرح داديم .\r\nآسياب بدبختى و محروميت همچنان طبقه دهقان و توده مردم شهرنشين را خرد مىكرد و امپراطور و امرا و نجبا و پدران روحانى هم همچنان به‌خوشگذرانى و عيش و نوش مىپرداختند و هيچ‌وقت از جايى عبور نمىكردند مگر آنكه از ميان دسته گل‌ها و گياه‌هاى خوشبو بگذرند . و اگر در خيابان‌هاى اين يا آن شهر بر كالسكه‌هاى خود سوار مىشدند ، با اسب‌ها و چرخ‌هاى كالسكه خود ، هر كسى را كه راه مىرفت ، زير مىگرفتند و در همين مورد است كه يك جهانگرد انگليسى مىگويد : « من با چشم خود ديدم كه اين چرخ‌ها كودك خردسالى را زير گرفتند . » « 1 »\r\nفرزندان طبقات ملى ، همچنان از رنج و مرض و گرسنگى و لباس ژنده و پاره و مسكنى كه در كوخ‌ها و آلونك‌ها داشتند ( و همانند حفره‌هاى شغال‌ها ، و غارهاى حيوانات و دخمه‌هاى گرگان بود ) يكى پس از ديگرى مىمردند ! . . . ادبا و متفكران هم همچنان در راه بيدارساختن روح بزرگى و عظمت توده و نشر اصول آزادى و نشان‌دادن انواع فساد و تباهى و زمينه‌سازى براى نجات و آزادى ، كار مىكردند و مىكوشيدند ! « 2 »\r\n\r\n\r\n","description":"","footnote":"\r\n( 1 ) . خاطرات يك جهانگرد انگليسى ، تعريب حسن جلال\r\n( 2 ) . براى آگاهى بيشتر در اين زمينه به‌كتاب : تاريخ قرن هيجدهم و انقلاب كبير فرانسه تأليف آلبرماله و ژول ايزاك ، ترجمه آقاى رشيد ياسمى ( كه در سه جلد منتشر شده است ) مراجعه شود . تفصيل همه مطالبى را كه مؤلف محترم آورده ، در آن خواهيد يافت ! . . . م\r\n","page_name":" 747 ","page_number":251},
  {"content":"\r\n\r\n\r\nاعلاميهء حقوق بشر\r\n* در همين روز و در همين مكان ، در تاريخ جهان عصر جديدى تولد يافت !\r\nگوته\r\nامپراطور لويى شانزدهم كوشيد كه تحت فشار افكار عمومى به‌پاره‌اى از اصلاحات بپردازد و از اين رو امور مالى را به‌دست مرد مقتدرى به‌نام « تورگو » سپرد و « تورگو » شتاب‌زده به اصلاح وضع مالى پرداخت ، ولى اين امر باعث برانگيخته‌شدن خشم رجال دربار لويى گرديد ، زيرا او درآمد آنان را محدود ساخت . و از طرفى نجبا هم از سياست اقتصادى وى نسبت به امتيازاتشان ترسيدند ، و البته رجال دين ! هم به جهت علل و عواملى ، از همه بيشتر بر وى خشمناك شدند ، كه از جمله آن علل و عوامل اين بود كه « تورگو » دوست ولتر « كافر » و يكى از شاگردان وى بود ! و بدين ترتيب رجال دربار و نجبا و پدران روحانى همكارى كردند تا دروغ‌هايى را از زبان « تورگو » بسازند و امپراطور را وادار به بر كنار ساختن وى كنند ! .\r\nسپس مرد مقتدر ديگرى به‌نام « نكر » متصدى امور مالى گرديد و آن را سروسامان بخشيد و روش جديدى را پيش گرفت كه فرانسه قبلًا\r\n\r\n","description":"","footnote":"","page_name":" 748 ","page_number":252},
  {"content":"\r\n\r\nآن را تجربه نكرده بود و آن چنين بود تصميم گرفت مردم را از حساب درآمد و مخارج دولت آگاه سازد و سپس قانون نوينى تصويب كرد كه وضع ماليات بر مردم را بدون موافقت خود آنان تصويب نمىكرد . . . او هنوز از خواست‌هاى نيك و قلبى خود پرده برنداشته بود كه سرنوشتش مانند سرنوشت « تورگو » گرديد .\r\nدر اينجا عنصر ديگرى در ميدان سياست كشور گام نهاد و آن زن احمقى به‌نام « مارى آنتوانت » همسر لويى بود كه به خواست زنان دربار مردى به‌نام « كالون » را به‌وزارت دارايى منصوب كرد . كالون مرد پست و نادانى بود و از همين‌جا بود كه اوضاع مالى در دوران وى رو به انحطاط نهاد و ناگهان بدهىهاى ملكه بالغ بر ده‌ها ميليون گرديد و چون « كالون » سمبل كوچكى و پستى فرانسه به‌شمار آمد ، امپراطور اظهار لطف فرمود و او را از كار بر كنار ساخت « 1 » .\r\nپس از وى « برىين » آمد و خواست كه به‌اصلاحاتى بپردازد ، ولى\r\n\r\n\r\n","description":"","footnote":"\r\n( 1 ) . آلبرماله در تاريخ انقلاب كبير فرانسه مىنويسد : چون كالون به مسند خود مستقر شد غارت دارايى شروع گرديد . او ميل داشت كه در نزد رجال محبوب واقع گردد و بالطبع درباريان از وجود چنين وزيرى شادكام شدند و هر يك از آنها تقاضايى كه مىكرد حاجتش را ناگفته برمىآورد . از اين قرار مبلغ مستمرى درباريان از 28 ميليون به 32 ميليون بالغ شد ، پول از طريق استقراض به‌دست مىآمد و براى آنكه به‌سهولت استقراض صورت بگيرد ، به‌سهولت خرج مىكردند ، در ظرف سه سال با اينكه صلح كامل حكمفرما بود ، كالون مبلغ 487 ميليون قرض كرد و چون خزانه تهى شد ، كالون طرحى را تهيه و به شاه پيشنهاد كرد ، لويى شانزدهم چون نظرى به آن لايحه انداخت فرياد زد : « اينكه سراسر گفته‌هاى نكر است ؟ » ، و كالون در پاسخ به‌عرض رسانيد ! : « اعليحضرتا ! نجات مملكت به‌وسيله اصلاحات جزيى و فرعى ميسر نخواهد شد بايد اصلاحات را از شالوده و پايه گرفت و بنا را بالا آورد تا منتهى به‌ويرانى نشود . » ( تاريخ قرن هجدهم ، آلبرماله ، ترجمه رشيد ياسمى ، چاپ تهران ، ج 2 ، صفحه 334 ) . م\r\n","page_name":" 749 ","page_number":253},
  {"content":"\r\n\r\nخشم اشراف و حزب پدران روحانى را برانگيخت و مجبور به استعفا گرديد ! . . . حوادث يكى پس از ديگرى و به‌سرعت پيش آمد و بيدارى ملت نيز دامنهء وسيعترى يافت ؛ مردم مىخواستند سرنوشت و راه و روش خود را روشن سازند . . . « نكر » براى بار دوم به وزارت دارايى برگردانده شد و مجمع عمومى براى استماع سخنرانى امپراطور كه مىگفت آماده براى پذيرفتن خواست‌هاى قانونى و عادلانه توده مردم است ، تشكيل گرديد . نمايندگان طبقه ملى براى ايجاد وحدت كلمه در بين طبقات سه‌گانه مجمع عمومى ، كوشيدند تا هرگونه اختلافى را از ميان طبقات مردم بردارند ، ولى در سايه گفتگوهاى فراوانى كه دو طبقه اشراف و پدران روحانى به آن پناه برده و باج‌هايى كه مىخواستند ، پيروزى نيافتند و بدين‌وسيله در داخل مجمع عمومى نزاع سياسى شديد و تازه‌اى به‌وجود آمد .\r\nجلسات مجمع عمومى هر روز ، به مدت پنج هفته پىدرپى منعقد گرديد كه نمايندگان ملى طى آن ، نيات و هدف‌هاى نيكخواهانه خود را براى ايجاد حسن تفاهم نوين و فورى بين نمايندگان « دو طبقه ممتاز » ابراز داشتند و در قبال آن نمايندگان اين دو طبقه هم درنهايت لجبازى و خودسرى ، از امتيازات مخصوص خود دست برنمىداشتند و چيزهايى مطرح ساختند كه مانع هرگونه حسن تفاهمى بود .\r\nنمايندگان ملت ديگر چاره‌اى جز اين نداشتند كه به‌طور منفرد دور از اشراف و پدران روحانى و به‌عنوان نمايندگان 97 درصد توده مردم ، به‌كار ادامه بدهند . در 17 ماه ژوئن سال 1789 ميلادى اجتماع ويژه‌اى تشكيل گرديد كه طى آن تصميم بر اين شد كه دو\r\n\r\n","description":"","footnote":"","page_name":" 750 ","page_number":254},
  {"content":"\r\n\r\nطبقه اشراف و روحانى ديگر به رسميت شناخته نشوند و بر خود نام « جمعيت ميهنى » يا « مجلس ملى » نهادند و بدين‌ترتيب نظريه « رهبرى و سيادت ملت » كه فرانسه آن را از روسو ياد گرفته بود ، وارد نخستين مرحله از مراحل عملى خود گرديد . در همين تاريخ بود كه با تصويب مواد و تصميماتى ، براى اولين مرتبه در تاريخ فرانسه و اروپا ، صداى ملت را به‌گوش مردم دنيا رسانيدند !\r\nاشراف و رجال ! مانند افراد برق گرفته ، از اين تصميمات مبهوت شده و تصميم گرفتند كه به‌نزد امپراطور بروند و او را تحريك كنند كه به مركز « مجلس ملى » برود و همه اين تصميمات را ملغى سازد . ولى آنان احساس كردند كه بعضى از پدران روحانى متمايل به خوشرفتارى با نمايندگان ملى هستند و از اينجا بود كه از تصميم خود منصرف شدند . ولى آنان توانستند سالن اجتماعات را به‌دليل اينكه مىخواهند آن را براى استقبال از شاه در جلسه 23 ژوئن آماده سازند ، ببندند . هنگامى كه در تاريخ 20 همان ماه اعضاى مجلس ملى آمدند و با درهاى بسته مواجه شدند كه سربازان در جلو آن كشيك مىدهند ، بعضى از آنان خواستند كه به كاخ امپراطور بروند و جلسه خود را در آنجا تشكيل بدهند ولى بعداً به مكان وسيعى رفتند كه هيئت‌هايى از توده مردم هم در اطراف آن جمع شدند و آنان جلسه خود را به‌طور علنى و آشكار در آنجا تشكيل دادند و يك سوگند تاريخى خوردند كه راه و روش و سرنوشتشان را با سرنوشت ملت پيوند مىداد :\r\n« اعضاى مجمع ملى اين سوگند تاريخى بزرگ را با حالتى حماسى ياد مىكردند در حالى كه توده مردم اطراف آنان را با سكوتى آميخته\r\n\r\n","description":"","footnote":"","page_name":" 751 ","page_number":255},
  {"content":"\r\n\r\nبه احترام و توجه و پشتيبانى ، گرفته بودند . نقاش مشهور « داويد » پردهء جالب و زيبايى از اين اجتماع ملى كشيده است كه امروز در موزه « لوور » قرار دارد و بيننده همهء زيبايى و عظمتى را كه در آن اجتماع بزرگ وجود داشت ، در آن مشاهده مىنمايد » « 1 » .\r\nدر بيست و سوم ژوئن ، امپراطور به سالن اجتماع كه سه روز بود بسته شده بود ، نزول اجلال فرمود ! و سخنرانى پوچ و بىارزشى ايراد نمود و در ضمن آن لزوم و ضرورت چند چيز را اعلام كرد : بايد سه طبقه اجتماعى وجود داشته باشد . بايد هر كدام از اين سه طبقه مشغول كار خود باشند . بايد موضوع امتيازاتى كه اشراف و پدران روحانى از آنها بهره‌مند هستند ، باقى بماند ! بايد همه تصميماتى كه مجلس ملى در 17 همان ماه آنها را تصويب كرده است ملغى شود ! . . .\r\nاو پس از سخنرانى ! به‌راه افتاد و از دنبال وى ، دم‌درازى از اشراف و روحانيون تشكيل يافت ! ولى نمايندگان ملت همچنان ساكت و آرام در جاى خود نشستند تا آنكه « ميرابو » برخاست و سخن گفت و اين سكوت بهت‌آلود را كه همگى را فرا گرفته بود با سخنرانى عميقى شكست . او گفت : « اين ديكتاتورى ننگين چيست ؟ آنها مىخواهند ما را به‌زور سرنيزه مجبور سازند كه راهى را بپيماييم كه به خوشبختى ! فرمايشى ايشان مىرسد . كسى كه اين دستور را مىدهد چه كسى است ؟ او نماينده شما است ! و آن كس كه اين قوانين را وضع مىكند كيست ؟ او نيز نماينده و وكيل شما است ، او خود همان شخصى است كه بايد اين دستورات را از شما بگيرد ! من از شما مىخواهم كه\r\n\r\n\r\n","description":"","footnote":"\r\n( 1 ) . تاريخ الثورة الفرنسيه ، از حسن جلال ، نقل از الجمعيات الوطنية ، عبدالرحمان رافعى\r\n","page_name":" 752 ","page_number":256},
  {"content":"\r\n\r\nدر پاى سوگندى كه ياد كرده‌ايد ، بايستيد . اين سوگند مانع از آن است كه شما پيش از تنظيم قانون اساسى براى مردم ، از اينجا متفرق و پراكنده شويد » « 1 » .\r\nدر اينجا يكى از غلامان خانه‌زاد آمد تا دستور اربابش را از نو به « ميرابو » ابلاغ كند ، ولى ميرابو مانند آتشفشانى كه در حال جوش و خروش است ، به او پرخاش نمود و اين گفتار تاريخى و مشهور خود را فريادزنان به او خطاب كرد و گفت :\r\n« برو به آقاى خود بگو كه ما برحسب امر ملت در اينجا گرد آمده‌ايم و جز با زور سرنيزه ما را از اينجا نمىتوان خارج ساخت » ! و سپس مجلس ملى به‌كارهاى خود ادامه داد و اعلام داشت كه تصميمات قبلى مجلس ، كه امپراطور ملغى اعلام كرد ! ، همچنان به‌قدرت خود باقى است و سپس تصويب شد كه اعضاى مجلس ملى از هرگونه تعرضى مصون بمانند « 2 » .\r\nدر روز بعد ، امپراطور به اشراف و پدران روحانى اشاره كرد كه به مجلس ملى بپيوندند ، . . . و آنان ناچار به‌سوى آن رفتند .\r\nاز اين تاريخ سير حوادث و تغيير و تحولات عجيب ، سرعت زيادى گرفت . و برخوردهايى پيدا شد كه مهمترين آنها توطئه رجال دربار بود كه ملكه و امپراطور وادار به بازگشتن از راه و روش منطقىاى كرد كه تحت فشار مردم آن را انتخاب كرده بودند ، و چه زود امپراطور « صحت نظريه » آنان را پذيرفت . زيرا او را قانع كردند كه به‌علت\r\n\r\n\r\n","description":"","footnote":"\r\n( 1 ) . اقتباس از : الثورة الفرنسية\r\n( 2 ) . مطالب بالا ، با تفصيل بيشتر و صريح‌تر در كتاب تاريخ قرن هيجدهم و انقلاب كبير فرانسه ، ترجمه رشيد ياسمى ، ج 2 آمده است ، مراجعه شود . م\r\n","page_name":" 753 ","page_number":257},
  {"content":"\r\n\r\nپذيرفتن وضع موجود قدرت و نفوذ وى در حال نابودى است و چيزى نگذشت كه پنجاه هزار سرباز ، از نيروهاى وى ، سراسر پاريس را اشغال كردند . . . آنگاه هيئتى از مجلس ملى به‌ملاقات وى آمده و از او خواستند كه اين نيرو فراخوانده شود ، ولى او در پاسخ گفت : من صاحب قدرت مطلقه هستم ! و شما اگر از نيروهايى كه پاريس را اشغال نموده‌اند احتمال خطرى مىدهيد و مىترسيد ، مىتوانيد از پاريس خارج شويد !\r\nپاريس از خشم و ناراحتى به‌جوشش درآمد و عمق شكاف بين ملت و دربار بيشتر شد . در روز يازدهم ژوئيه ، نماينده شاه به نزد وزير اصلاح‌طلب « نكر » ( كه يك‌بار او را بر كنار ساخته و سپس دوباره به روى كار آورده بود ) آمد و دستور امپراطور را به‌او ابلاغ نمود كه بايد بلافاصله از فرانسه خارج شود ! . . . مردم پاريس از تبعيد « نكر » آگاهى يافتند و بر خشم و ناراحتى آنان افزوده شد و همگى در حالى كه جلو چشمشان را خون و آتش گرفته بود ، به‌خيابان‌ها ريختند ! .\r\nامپراطور از رفقاى خود قيصرهاى اروپايى كمك خواست تا نيروهايى براى يارى وى در حوادث آينده ، بفرستند . اين خبر در روز 12 ژوئيه شايع شد و در نتيجه دايره خشم و غضب وسعت يافت و سخنرانى به‌نام « كامىدمولن » در بين مردم ايستاد و گفت :\r\n« هم‌ميهنان ! ما ديگر وقتى را نداريم كه آن را تلف سازيم . بركنارى نكر زنگ خطر براى تكرار كشتارى مانند كشتار سن بارتلمى است تا همه ما را قتل‌عام كنند ! در پيش پاى ما فقط يك راه باقى مانده است و آن اينكه اسلحه به‌دست بگيريم ! » « 1 » .\r\n\r\n\r\n","description":"","footnote":"\r\n( 1 ) . اقتباس از كتاب الثورة الفرنسية ، ص 110\r\n","page_name":" 754 ","page_number":258},
  {"content":"\r\n\r\nبعضى از گردان‌هاى ارتش بيگانه در همان‌وقت وارد پاريس شده بودند و توده مردم كه در نتيجه اين سخنرانى به‌سوى يكى از ميدان‌ها رهسپار شده بودند با يك گروه از سربازان آلمانى روبه‌رو شدند . مردم آنان را سنگ‌باران كردند و آنان مجبور به‌فرار شدند .\r\nسپس به ميدان ديگرى رفتند و در آنجا با گروه ديگرى برخورد كردند ، و ناگهان از هر دو طرف تيراندازى شروع شد . در نتيجه عده‌اى از تظاهركنندگان كشته شده و بقيه چون اسلحه نداشتند پراكنده شدند . ولى سربازان آلمانى با شمشير و نيزه به‌سراغ آنها رفتند . و چون وضع بدين‌جا رسيد ، اين دعوت مانند برق در سراسر پاريس انتشار يافت كه : پيش به‌سوى اسلحه ! ! . . .\r\nالبته مجمع عمومى براى جلوگيرى از ريختن خون مردم مىخواست تمام سعى خود را براى ايجاد تفاهم به‌كار گيرد . لذا كسى را به‌نزد امپراطور فرستاده و به او خبر دادند كه اگر دستور عقب‌نشينى به نيروهاى بيگانه از پاريس و دستور تخليه پاريس از سربازان فرانسوى را صادر نكند ، خطر واقعى مملكت را در معرض تهديد قرار خواهد داد ! شاه از پذيرفتن اين خواست خوددارى كرد ، اما اعضاى مجلس ملى اعتدال خود را از دست ندادند . پذيرفته نشدن درخواست آنان از طرف امپراطور « براى آنان فرصت ديگرى را پيش آورد تا ثابت كنند كه آنان سزاوار احترام و تقديرى هستند كه در صفحات تاريخ نسبت به آنان نقش بسته است . » « 1 » آنان بلافاصله اجتماعى تشكيل داده و پس از مذاكراتى به وزرايى كه جانشين « نكر » شده بودند ابلاغ كردند كه مسئوليت هرگونه پيش‌آمد خطرناكى ،\r\n\r\n\r\n","description":"","footnote":"\r\n( 1 ) . از همان كتاب ، ص 113\r\n","page_name":" 755 ","page_number":259},
  {"content":"\r\n\r\nبه‌عهده آنان خواهد بود و علاوه بر اين ، تصميم گرفتند كه جلسه خود را در تمام ساعات شب و روز ادامه داده و سالن مجلس را ترك نكنند . براى آنكه احتمال داشت اگر از آنجا بيرون بروند نيروهاى دولتى آنجا را اشغال كنند !\r\n* * * ولى ملت به تصميمات اتخاذ شده از جانب مجلس ملى اكتفا ننمود . براى مردم فرصتى پيش آمده بود كه همه كينه‌ها و خشم‌هايى را كه در دل خود نسبت به طبقاتى داشتند كه از چندين نسل پيش آنان را استثمار مىكردند ، ابراز كنند .\r\nدر خيابان‌هاى پاريس هميشه تظاهرات برپا بود و ميدان‌هاى بزرگ آن را صدها هزار نفر از توده مردم پر مىساختند و در قسمت‌هاى مختلف پايتخت گاردملى تشكيل داده بودند . تشكيل و ترتيب اين گاردها با سرعت و دقت شگفت‌آورى صورت گرفت . آنان از شهردارى پايتخت كه در آن وقت مقدار زيادى اسلحه نگهدارى مىكرد اسلحه خواستند تا از مجلس و شهر محافظت كنند و شهردارى به آنان وعدهء موافق داد ولى به‌وعدهء خود عمل نكرد و چون از وعده‌ها نتيجه‌اى عايدشان نشد ، هزاران نفر از مردم به مخزن‌هاى اسلحه حمله برده ، ده‌ها هزار توپ و تفنگ و سلاح‌هاى ديگرى را كه وجود داشت ، به‌دست آوردند . و اين در روز تاريخى و مشهور چهاردهم ژوئيه رخ داد ! .\r\nپيش از آنكه درباره سقوط زندان « باستيل » سخن بگوييم ، بايد به اختصار آن را معرفى كنيم تا خوانندگان محترم ارزش سقوط آن به‌دست انقلابيون را دريابند .\r\n\r\n","description":"","footnote":"","page_name":" 756 ","page_number":260},
  {"content":"\r\n\r\nباستيل در آن روز ، رمز و نشانه استبداد و ركنى از اركان برده‌گيرى بود ! آنجا قلعه كهنه‌اى بود و سنگ‌هاى سياهى توأم با كندها و طوق‌ها و زنجيره‌هاى آهنى داشت كه پادشاهان آنها را براى دشمنانى آماده ساخته بودند كه به‌خاطر چيز كوچك يا بزرگى ، كينه آنان را در دل داشتند . امپراطوران ، دشمنان خود را بدون تحقيق و بازپرسى و محاكمه به‌زندان باستيل مىفرستادند و اگر يكى از آنان در تاريكى وحشتناك آن مىمرد جنازه او را بيرون آورده و مخفيانه با نام مستعارى دفنش مىكردند تا داستان او همچنان براى ابد مكتوم بماند !\r\nنويسنده انگليسى چارلز ديكنز هنگامى كه رمان معروف خود داستان دوشهر را نوشت ، به شكل جالبى اين زندان را ترسيم نمود و تأثير آن در بين قربانيانش را هم بيان داشت . او قهرمان داستان خود را يكى از زندانيان باستيل قرار داده كه در جوانى يكى از پزشكان معروف پاريس بود . روزى كه در كنار رودخانه سن مشغول گردش بود ، كالسكه‌اى بر سر راهش رسيد كه در آن دو نفر از اشراف نشسته بودند و از وى خواستند كه همراه آنان به قصرشان برود . . . در آنجا دخترى را كه دچار ناراحتى گشته و جوانى را هم كه به شدت زخمى شده بود ، به او نشان دادند .\r\nدكتر چون با جوان تنها ماند ، فهميد كه او برادر همان دختر است . او گفت كه خواهرش مدتى پيش با مرد مورد علاقه‌اش ازدواج كرده ولى يكى از اين دو نجيب‌زاده دلباختهء خواهرش شده و از شوهر وى خواسته است كه خود را كنار بكشد ولى شوهر غيرتمند به‌شدت اين پيشنهاد را رد كرد ، و نتيجه آن شد كه در چنگال نجيب ! اسير شد و\r\n\r\n","description":"","footnote":"","page_name":" 757 ","page_number":261},
  {"content":"\r\n\r\nبه‌قدرى شكنجه و آزار ديد كه درگذشت . آنگاه اين مرد پست و فرومايه دست ناپاك خود را به‌سوى زن دراز كرد ! و چون خبر ماجرا به گوش پدر دختر رسيد ، از غم و اندوه درگذشت ، تا آنكه برادرش به‌دنبال خواهر گشت و او را در اين قصر يافت ، ولى پاداشش همين زخم‌هاى كشنده بود ! . . .\r\nدكتر پس از مرگ جوان ، يك هفته كامل به درمان دختر پرداخت . . . ولى نتيجه‌اى نگرفت و او هم به جرگه خانواده خود در آخرت ، پيوست . دكتر از اين وضع سخت ناراحت شد و تصميم گرفت كه از جنايت اين دو نجيب‌زادهء پست و فرومايه ، به مقامات دولتى شكايت كند و مشروح جريان را در نامه‌اى كه به وزير ارسال داشت ، گزارش داد . ولى چيزى نگذشت كه او را در خانه‌اش به‌زور دستگير كرده و به‌زندان باستيل فرستادند . . . در طى راه كه او را به زندان مىبردند ، آن دو برادر پست و بىشرم به ملاقات او آمده و نامه‌اى را كه نوشته و به وزير فرستاده بود ، به او نشان دادند ! و او فهميد كه وزير فرومايه نامه وى را به آنها داده است ! و آنگاه آن دو نجيب‌زاده ، نامه وى را در جلو چشم وى پاره كرده و دور ريختند و دكتر جوان روانه زندان شد !\r\nاو مدت هيجده سال تمام ، در زندان باستيل بود و پس از 18 سال ، هنگامى كه از زندان بيرون آمد ، مانند مردگانى بود كه در روز رستاخيز از گور برمىخيزند : ديدگانش تاب مقاومت در برابر نور را نداشت و حافظه او صورت نزديك‌ترين افراد خانواده‌اش را به‌خاطر نمىآورد ! . . . » « 1 » .\r\n\r\n\r\n","description":"","footnote":"\r\n( 1 ) . اقتباس از كتاب الثورة الفرنسية ، صص 115 - 116\r\n","page_name":" 758 ","page_number":262},
  {"content":"\r\n\r\nاين اجمالى است از وضع اين زندان و كسانى كه در آن جاى مىگرفتند . . . زندان وحشتناك باستيل ! . . . كه سگان متنفذ آن روز ، ولتر بزرگ و افرادى نظير او را در آن جاى دادند ! زندانى است كه به‌زودى در 14 ژوئيه ، قلعه‌هاى آن در زير پاى انقلابيون ويران خواهد گرديد !\r\nدر همين روز ، در پاريس شايع شد كه دولت مىخواهد هرگونه جنبش ملى را با سلاح سركوب و ريشه‌كن سازد و دهانه توپ‌هايى را كه در زندان باستيل كار گذاشته شده ، به‌سوى خيابان عمومى بزرگ برگردانيده است . اين شايعه دلهاى مردم پاريس را كه مالامال از كينه و دشمنى نسبت به اين زندان سياه وحشتناك بود ، به خروش آورد و ناگهان آنان ، اعم از پير و جوان ، زن و كودك ، خانه و كاشانه خود را ترك كرده و همگى متوجه زندان باستيل شدند و فرياد بىامان واحدى از گلوى آنان خارج مىشد : « به‌سوى باستيل ! به‌سوى باستيل ! » .\r\nساعت ، دو بعدازظهر را نشان مىداد كه همه مردم پاريس در برابر قلعه بردگى وحشتناك ، صف كشيده بودند و در دستشان نيزه ، شمشير ، كلنگ ، و وسايل آتش‌افروزى ديده مىشد ! . آنان به كوبيدن درها و بازكردن قفل‌ها مشغول بودند و گلوله و آتش از بالاى سر ، آنان را به‌شدت درو مىكرد . مردم پاريس و نگهبانان قلعه به‌طور وحشت‌بارى با همديگر درگير شدند و بالاخره اين نبرد خونين با كشته شدن نگهبانان پايان يافت و قلعهء تسخيرناپذير ! در زير پاى انقلابيون قرار گرفت .\r\nاخبار سقوط باستيل به استان‌ها و دهكده‌ها و روستاها كه مىرسيد ، همه مردم را به‌يك شكل بيدار مىساخت و آنان در دفاع از\r\n\r\n","description":"","footnote":"","page_name":" 759 ","page_number":263},
  {"content":"\r\n\r\nحقوق خود و نشان دادن شهامت ملى درونى ، از مردم پاريس پيروى مىكردند . آنان اعلان عصيان و انقلاب نمودند و همچنين اعلان كردند كه حتى يك‌شاهى هم از ماليات‌هايى را كه نجبا به زور مىگرفتند ، ديگر نخواهند پرداخت . سپس آنان به اين مقدار هم اكتفا نكرده و به‌سوى قصرهاى اين نجبا كه قلعه‌هاى محكم و دژهاى پابرجايى بودند ، هجوم برده و آنها را با خاك يكسان ساخته و آتش زدند و آنگاه ساكنان آنها را به‌قتل رسانيدند . نخستين دليل آنان در اين كار آن بود كه اين دژها و قلعه‌ها ، سمبل برپايى باستيل است ، زيرا كه زندان‌هاى دهقانان و دهليزهاى مرگ براى هر فرد بيچاره‌اى بود كه مورد انتقام نجبا قرار مىگرفت ! . دليل دوم آنان اين بود كه مىخواهند از نجبايى كه باعث بدبختى و محروميت آنان و پدران و اجدادشان شده و آنان را به‌بردگى كشانده و زير شكنجه قرار داده و هر روز هزاران نفر از آنان به‌قتل رسانده‌اند ، انتقام بگيرند ! .\r\nانقلاب استان‌ها و روستاها ادامه يافت و شدت و دامنه آن گسترش پيدا كرد : اينان همان افرادى بودند كه خود و فرزندانشان در كشتارگاه‌هاى دايمى نجبا به‌قتل مىرسيدند . . . آنان فقط به حمله به دژهاى اشراف و ويران ساختن آنها قناعت نمىكردند ، بلكه به كليساها نيز هجوم آورده و پس از خراب‌كردن آنها ، آنها را آتش مىزدند ، و زمين و ثروت سرمايه‌داران را مىگرفتند و بويژه قوانين مالياتى دوران گذشته را ملغى مىدانستند و دولت را به‌رسميت نمىشناختند ! و مىگفتند : دولت وجود ندارد . رجال مجلس ملى ترسيدند كه اين كشتارها ادامه يابد و منجر به يك جنگ داخلى پايان‌ناپذير گردد ، از اين‌رو بود كه براى اطمينان و آرامش مردم اعلان\r\n\r\n","description":"","footnote":"","page_name":" 760 ","page_number":264},
  {"content":"\r\n\r\nكردند كه دوران قديم سپرى شده و همه امتيازاتى كه اشراف و پدران روحانى داشتند ، باطل و لغو گرديده است . ولى آنان مىدانند كه لويى شانزدهم مرد بىاراده و بىكفايتى است و هيچ بعيد نيست كه اين اقدام انگيزه‌اى براى اين باشد كه او از نو به صف نجبا بپيوندد و تابع اراده رجال دربار بشود و در اين‌صورت است كه مملكت از يك جنگ داخلى وحشتناك نجات نخواهد يافت .\r\nو چون وضع اين چنين بود ، يكى از نجبا به رفقاى خود پيشنهاد كرد كه با ميل و اراده كامل ، از امتيازات خود صرف‌نظر كنند ! و چون اين گروه ديدند كه موقعيت و امكانات خطرناكى كه با آن روبه‌رو هستند ، لازم مىدارد كه اين پيشنهاد را بپذيرند ، به نمايندگان ملى اطلاع دادند كه از همه امتيازات خود ، يكى پس از ديگرى ، صرف‌نظر مىكنند !\r\nشب به نيمه نرسيده بود كه تصميم صرف‌نظر كردن از امتيازات ، به امضا رسيد و در مقابل اعضاى مجلس ملى قرار گرفت و اشراف در جرگه ملت و توده مردم درآمدند و بدين ترتيب بساط پستىها و زشتىهاى دوران كهن برچيده شد و فرزندان ملت از زنجيرهاى بردگى و قيدهاى سلطه و نفوذ ديگران و ماليات‌هاى سنگين و ستمكارانه و كشنده آزاد شد !\r\nدر فترت سال 1790 - 1789 ، مجلس ملى ، به وضع و تثبيت اعلاميه حقوق بشر پرداخت تا به‌مثابه اصلى اساسى براى بنياد قانون اساسى فرانسه ، بر پايه حقوق‌بشر ، درآيد ! .\r\nآرى سرانجام اين اعلاميه وضع گرديد و به‌وجود آمد . . . اعلاميه‌اى كه راه و روش تاريخ را تغيير داد ، سيستم‌هاى استبدادى را\r\n\r\n","description":"","footnote":"","page_name":" 761 ","page_number":265},
  {"content":"\r\n\r\nاز بين برد ، افكار و انديشه‌ها را آزاد ساخت ، تاريكى را به‌روشنايى مبدل نمود ، عدالت را جايگزين ظلم و ستم كرد « 1 » . و در نظر ملت‌هاى جهان به‌مثابه راهنماى روشنايى درآمد و بر پايه‌هاى آن ، قوانين اساسى همه ملت‌هاى جهان پىريزى و استوار گرديد ! .\r\n\r\nتوضيح مترجم\r\nچنان كه ملاحظه فرموديد ، مؤلف محترم به‌حوادث بعد از سال 1790 ديگر اشاره نمىكند ، در صورتى كه حوادث بعدى نيز جالب و آموزنده بود و از طرفى شباهت بسيارى به استبداد قجرى و دوران محمدعلى شاه و قبل از مشروطيت ! ايران دارد . . . از اين‌رو بىمناسبت نيست كه اشاره‌اى به آن بنماييم تا بحث مؤلف تكميل شده باشد :\r\n. . . لويى شانزدهم سوگند ياد كرد كه قوانين موضوعه مجلس را محترم شمرده ، كاملًا مجرا دارد و ظاهراً راضى شده بود كه امپراطور مملكتى مشروطه باشد ولى حوادث بعدى اين نيت امپرطور را تغيير داد ! . . . مجلس ملى فرانسه با تصويب قانونى در موقوفاتى كه پدران روحانى چپاول نمودند ، دخالت نمود و طبق اين قانون معتقدين به‌مذهب كاتوليك نمىتوانستند در تشكيلات روحانيون شركت كنند و اين قانون را پيش از آنكه پاپ رسماً تحريم كند ، اكثر كشيشان فرانسه مردود شمردند . . .\r\nامپراطور سرانجام به جرگه روحانيون ضدمشروطه پيوست و مقرر\r\n\r\n\r\n","description":"","footnote":"\r\n( 1 ) . از كتاب تاريخ علم‌الادب عندالافرنج و العرب ، از روحى الخالدى\r\n","page_name":" 762 ","page_number":266},
  {"content":"\r\n\r\nداشت كه با روحانيون مشروطه‌خواه رابطه‌اى نخواهد داشت ! . . . او در روز « عيد پاك ! » تصميم داشت به قلعه سن‌كلو رفته و مراسم مذهبى را با حضور يكى از كشيشان ضد مشروطه انجام دهد ولى مردم به‌قصر « تويلرى » رفتند و كالسكه امپراطور را محاصره كردند و مانع حركت وى شدند . . . . ناصحين هم امپراطور را تحريك نمودند كه به‌سوى ايالات برتانى يا رانده برود و به جماعت ضدانقلاب بپيوندد . . .\r\nولى سرانجام او به اتفاق ملكه و دو كودك خود و خواهرش اليزابت و سه نفر از آجودان‌هاى مخصوص ، در لباس پيشخدمت ، از قصر تويلرى خارج شده و فرار كردند . . . چند نفر از افسران او را دنبال كردند و در نزديكى قريه وارن دستگيرش نموده و به پاريس برگردانيدند و در قصر خود زندانى نمودند . مجلس او را از كار بر كنار ساخت و خود اداره كارها را به‌دست گرفت .\r\nآلبرماله در تاريخ خود مىنويسد : « در تاريخ انقلاب فرانسه كمتر واقعه‌اى اهميتش به‌درجه نتايج اين فرار بود . كسانى كه تا آن وقت لويى شانزدهم را دوست داشتند يك‌باره منزجر شدند . ديگر شكى باقى نماند كه او چه مقاصدى دارد و سوگندهايى را كه ياد كرده است تا چه پايه بىاساس است . بر همه كس محقق شد كه لويى شانزدهم با خارجيان سازش كرده . به‌قول « ويربو » براى درك ميزان تنفرى كه مردم فرانسه نسبت به امپراطور خود پيدا كرده‌اند بايد وارد مجامع آنان شد و گوش داد . . . ديگر هيچكس احترام مقام سلطنت را نگاه نمىداشت و مثل سابق وجود پادشاه را در مملكت واجب نمىشمرد . . . و چون در غياب لويى ، مملكت كاملًا اداره شد واضح شد كه وجود او\r\n\r\n","description":"","footnote":"","page_name":" 763 ","page_number":267},
  {"content":"\r\n\r\nضرورى نبوده است و از اين قرار فرار شاه به « وارن » موجب به‌وجود آمدن حزب جمهوريخواه شد . . . » « 1 »\r\nسپس مجلس ، اموال و دارايى بىحساب پدران روحانى را كه ظالمانه جمع‌آورى نموده بودند ، به‌نفع مردم مصادره كرد و قرار شد كه موقوفات هم طبق مقصود و نيت وقف‌كنندگان ، در راه خير عمومى مصرف شود و روحانيون مسيحى به‌جاى ظلم و ستم و عامل استبداد بودن ، به مسائل اخلاقى و ايجاد و ترميم كليساها و بيمارستان‌ها و مدارس و غيره بپردازند . املاك و اموالى را كه پدران روحانى مسيحى از راه زور و غصب به‌دست آورده بودند ، به‌فروش رسيد . طبق برآورد سال 1789 ، دارايى روحانيون مسيحى در فرانسه به چهار ميليارد تقويم شده بود ! .\r\n* * * نحوهء انتخابات تغيير يافت ، قواى سه‌گانه مقننه ، مجريه ، قضاييه از همديگر جدا و تفكيك شد ؛ ماليات‌هاى قديم ملغى گشت ؛ اصلاحات ادارى و غيره شروع گرديد ؛ تشكيلات روحانيون مسيحى طبق مقتضيات فرانسه و تقسيمات جغرافيايى و ادارى مملكت معين شد ؛ دست شاه از دخالت مستقيم در امور مملكت و اجحاف و تعدى كوتاه گرديد ؛ بساط استبداد و خودكامگى برچيده شد و در سايه آزادىهاى سياسى احزاب گوناگونى تشكيل گرديد كه در ميان آنها هواداران نظام منحوس قبلى نيز به‌چشم مىخوردند كه براى خود حزب اشراف آريستوكرات‌ها را تشكيل داده بودند !\r\n\r\n\r\n","description":"","footnote":"\r\n( 1 ) . تاريخ آلبرماله ، انقلاب كبير فرانسه ، ترجمه رشيد ياسمى ، ج 2 ، ص 389 ، چاپ تهران\r\n","page_name":" 764 ","page_number":268},
  {"content":"\r\n\r\nمشروطه‌خواهان و جمهورىطلبان نيز براى خود سازمان‌هايى ترتيب دادند .\r\nسلطنت‌مشروطه كه به‌موجب قانون اساسى 1791 تأسيس شده بود ، بيش از يك سال دوام نيافت . اختلاف شاه و ملت بيشتر گرديد ، شاه و ملكه قلباً از قانون اساسى جديد آزرده بودند و با تحريكات دائمى خود مىكوشيدند كه با كودتا يا شورش هواداران خود ، بساط استبداد را از نو پهن كنند و خودكامگى را آغاز نمايند و براى همين منظور روابط پنهانى با پادشاهان ديگر اروپايى برقرار نمودند و مىخواستند با جلب كمك و پشتيبانى آنان ملت و مجلس را به‌زانو درآورند .\r\nولى جمهوريخواهان هم كه بر تعداد و قدرتشان افزوده شده بود ، خواستار عزل لويى شانزدهم و برقرارى حكومت جمهورى شدند . . . و سپس دست به اسلحه برده و بر ضد گارد ملى و گارد سويس كه محافظ قصر « تويلرى » بودند حمله را شروع نموده و پس از كشتار خونينى قصر را تصرف كرده و اموال آن را غارت نموده و هر كسى را كه مخالف بود ، بلافاصله اعدام كردند .\r\nسپس مجلس مؤسسان كنوانسيون تشكيل گرديد . . . خلع امپراطور از مقام سلطنت ، از سوى مجلس اعلام گرديد . . . پس از آن كشتارهاى وحشيانه و قتل‌عام‌هاى بىرحمانه‌اى رخ داد و مجلس ملى كه كنوانسيون نام گرفته بود ، نظام جمهورى را اعلام داشت و قانون اساسى جديدى به‌وجود آمد و لويى شانزدهم به‌دادگاه كشانيده شد و محاكمه گرديد و در ميدان لويى پانزدهم كه ميدان انقلاب نام گرفته بود و امروز به ميدان كنكورد معروف است زيرگيوتين قرار گرفت و اعدام شد .\r\n\r\n","description":"","footnote":"","page_name":" 765 ","page_number":269},
  {"content":"\r\n\r\nولى پس از اعدام او هم هرج‌ومرج سياسى حكمفرما بود و كميته نجات ملى و كنوانسيون براى حفظ وضع موجود متوسل به ارعاب و ترور شد و يكى از وكلا مىگفت : « بايد بعد از اين شمشير داموكلس در فضاى فرانسه حركت كند ! » . . .\r\n* * * به‌نظر ما انقلابات بزرگ هم پس از آنكه پيروز شدند ، ماهيت اصلى خود را از دست مىدهند و طبقه جديد حاكمه ، كه به‌اصطلاح انقلابى ناميده مىشوند ، به‌بهانه حفظ انقلاب ! مرتكب همان فجايع و جناياتى مىگردند كه طبقه حاكمه قبلى و رژيم منحوس پيشين مرتكب آن مىشد . . .\r\n« ليليان براگدون » در كتاب خود مىنويسد : « . . . پس از محو سلطنت و استقرار جمهوريت ، شاه محاكمه شد و به جرم خيانت محكوم به اعدام با گيوتين گرديد . متعاقباً هزاران تن از مظنونين يا هواخواهان اشراف به‌قتل رسيدند . « ديكنز » در داستان دوشهر « 1 » ماجراى موحش انقلاب فرانسه را به‌بهترين نحوى تشريح كرده و نشان داده است كه چگونه خشم ديوانه‌وارى كه جلوى چشم انقلابيون را گرفته بود ، حتى بىگناهان را نيز رهسپار ديار عدم ساخت .\r\nدر دوره انقلاب مجسمه لويى پايين كشيده شد ، قسمتى از مفرغ آن براى ساختن توپ مورد استفاده قرار گرفت و بقيه تبديل به سكه‌هايى با نقش جمهوريت گرديد .\r\n\r\n\r\n","description":"","footnote":"\r\n( 1 ) . اين كتاب به‌فارسى نيز ترجمه و چندين بار چاپ شده است\r\n","page_name":" 766 ","page_number":270},
  {"content":"\r\n\r\nارابه مخصوصى هر روز گروهى را اعم از مجرم و بىگناه ، به پاى گيوتين مىآورد . شاه ، ملكه ، خواهر شاه و بسيارى از دوستان و بستگان خانواده سلطنتى در زير تيغه گيوتين جان سپردند . ملكه سبك‌سر ، در آن دوران كه خود را شهبانوى كشور مىديد و در قصر زيباى ورساى به بلهوسىهاى خود مشغول بود ، هيچگاه فكر نمىكرد كه روزى با خفت و خوارى سرش از بدن جدا شده و در سبدى خواهد افتاد . . . » « 1 »\r\nنويسندگان كتاب تاريخ تمدن غرب و مبانى آن در شرق در جواب اين پرسش كه چرا هواداران دموكراسى در اين هنگام فرانسه را دچار ديكتاتورى شديدى مىكردند ؟ توضيحى از « روبسپير » نقل مىكنند كه او چنين استدلال مىكرده است :\r\n« . . . براى آنكه بتوانيم دمكراسى را برقرار و پايدار كنيم . . . بايد دشمنان جمهورى را در داخل و خارج نابود كنيم . . . اگر فضيلت اساس حكومت دمكراسى در زمان صلح باشد در اين صورت در وقت انقلاب ، حكومت دمكراسى بايد بر فضيلت و وحشت تكيه كند . . . وحشت و ترور چيزى جز عدالت سريع و قطعى و انعطاف‌ناپذير نيست . وحشت همان اشاعه فضيلت است . گفته شده كه وحشت تكيه‌گاه حكومت استبدادى است . . . حكومت انقلاب استبداد آزادى بر ضد ظلم است . » « 2 »\r\nولى به‌نظر ما آن حكومت دمكراسى كه خود بر پايه ظلم و ستم و\r\n\r\n\r\n","description":"","footnote":"\r\n( 1 ) . سرزمين و مردم فرانسه ، ترجمه محمود مصاحب ، چاپ بنگاه ترجمه و نشر كتاب ، صص 106 - 107\r\n( 2 ) . تاريخ تمدن غرب . . . ، ترجمه پرويز داريوش ، ج 2 ، فصل 18 ، ص 100\r\n","page_name":" 767 ","page_number":271},
  {"content":"\r\n\r\nقتل بىگناهان استوار باشد ، هيچگونه فرقى با حكومت استبدادى ضدملى ندارد ؛ ايجاد وحشت آن هم به بهانه اينكه « همان اشاعه فضيلت است » نمىتواند مجوز قانونى براى استبداد جديد باشد و از نظر عقل و انسانيت ، يك انقلاب اصيل وقتى در راه ملت و به‌خاطر دمكراسى و آزادىهاى فردى و اجتماعى است كه خود مرتكب جنايات استبداد رژيم قبلى نشود . . .\r\nمؤلفان تاريخ تمدن غرب . . . در معرفى چگونگى وضع در دوران حكومت كنوانسيون چنين مىنويسند : « . . . از لحاظ حكومت ، دوره وحشت هم در حكم پيش درآمد ديكتاتورى قرن بيستم و هم در حكم بازگشت به اصل مركزيت قديم در فرانسه بود . . . عدالت سريع ، قاطع و انعطاف‌ناپذير روبسپير ريشهء زندگى 20 هزار فرانسوى را از مارى آنتوانت گرفته تا زنان و مردان بىكاره‌اى كه جرمى جز آن نداشتند كه به حد كافى نوشته‌هاى روسو را نمىفهميدند ، قطع كرد ! . . . حقيقت آن است كه طبق موازين قرن هيجدهم ، پرونده دوره وحشت ، خونين بود . » « 1 »\r\n* * * در هر صورت : انقلاب كبير فرانسه ، دگرگونى فوق‌العاده‌اى در جامعه فرانسه و سپس اروپا به‌وجود آورد . و البته بعدها انقلاب‌هاى مشابهى در سراسر دنيا به وقوع پيوست ، ولى اين خواست زمان بود و\r\n\r\n\r\n","description":"","footnote":"\r\n( 1 ) . تاريخ تمدن غرب . . . ، ترجمه پرويز داريوش ، ج 2 ، فصل 18 ، فصل 101 .\r\nبراى آگاهى بيشتر در اين زمينه به كتاب‌هاى : تاريخ تمدن ويل دورانت ، تاريخ تمدن غرب ، سرزمين و مردم فرانسه ، و كتاب‌هاى ديگر مربوط به تاريخ و انقلاب كبير فرانسه ديده شود\r\n","page_name":" 768 ","page_number":272},
  {"content":"\r\n\r\nنمىتوان انقلاب فرانسه يا صدور اعلاميه حقوق بشر را علةالعلل پيدايش نهضت‌ها و جنبش‌هاى ملى در جهان دانست ! .\r\nبيدارى ملت‌ها ، تنها انگيزه انقلاب‌هاى ملى انسانى عصر ماست و بهترين گواه ما بر اين موضوع آن است كه : فرانسه ، مركز انقلاب كبير و اعلاميه حقوق بشر ، پس از « حكومت وحشت » در قرن هيجدهم ، يكى از بزرگترين دولت‌هاى استعمارى و امپرياليستى در جهان گرديد و بويژه ملت‌هاى آفريقايى را به زنجير استعمار و استبداد كشانيد و در نيمه دوم قرن بيستم فقط در كشور اسلامى الجزاير براى بقاى سلطه ضدبشرى خود ، در طول 7 سال جهاد آزادىبخش ملى مردم آن سامان يك ميليون انسان الجزايرى را توسط پانصد هزار سرباز خود كشت و نابود ساخت ! . . .\r\nو همين امروز نيز امپرياليست‌هاى غربى و سرمايه‌داران اردوگاه كاپيتاليسم جنايت‌بار غربى ، به‌كارها و اعمال ضدانسانى و وحشيانه خود ادامه مىدهند تا هر چه بيشتر منابع طبيعى و ملى كشورهاى آسيايى و آفريقايى را غارت كنند و براى همين منظور ، از هيچ جنايتى فروگذار نمىكنند . . .\r\nما در اينجا نمىخواهيم مسائل سياسى جهانى را مطرح سازيم . مراجعه به پانوشت يكى از صفحات اخير اين كتاب ، به‌خوبى نشان مىدهد كه امپرياليست‌ها به‌خاطر ادامه استثمار و استعمار خود ، چگونه در يك حمله وحشيانه ، ده هزار انسان سياهپوست را مانند حيوانات مىكشند و عنصر خائن و سياهى مانند چومبه را بر ملت كنگو تحميل مىنمايند . . .\r\nالبته ما هوادار ديكتاتورى پرولتاريا و سيستم حكومتى بلوك شرق\r\n\r\n","description":"","footnote":"","page_name":" 769 ","page_number":273},
  {"content":"\r\n\r\nهم نيستيم كه به بهانه برقرارى عدالت ! ، هرگونه صداى مخالفى را از بين مىبرد و خاموش مىسازد و مثلًا در روسيه شوروى ، جنايات و فجايع دربار تزار در لباس جديدى به نام « تصفيه » و غيره انجام مىشود . . . زيرا كه تغيير عنوان نمىتواند ماهيت موضوع را تغيير دهد و ظلم و ستم ، كشتار و اعدام بىجا ، در سايه هرگونه رژيمى كه باشد شايسته تقبيح است . . .\r\nدر اينجا لازم به‌نظر مىرسد كه شرحى درباره انقلاب اسلام و سيستم حكومتى اسلامى بنويسيم و آن را در معرض تطبيق و مقايسه با رژيم‌هاى موجود و جنبش‌هاى به‌اصطلاح ملى و انقلابى ! دو قرن اخير قرار دهيم ، ولى براى احتراز از تفصيل ، در اين زمينه مطلبى نمىآوريم و شايد هم بحث‌هاى خود مؤلف در زمينه حكومت انسانى امام على در بخش اول كتاب و در مجلدات بعد براى نشان دادن اين منظور كافى باشد . . .\r\n( مترجم )\r\n\r\n","description":"","footnote":"","page_name":" 770 ","page_number":274},
  {"content":"\r\n\r\n\r\nنكته‌ها !\r\n\r\n","description":"","footnote":"","page_name":" 771 ","page_number":275},
  {"content":"\r\n . \r\n","description":"","footnote":"","page_name":" 772 ","page_number":276},
  {"content":"\r\n\r\n\r\nطلاى فراوان و نويسندگان !\r\n* آيا اين بربرهاى وحشى سزاوار آن هستند كه پنجاه صفحه از تاريخ را اشغال كنند ؟ به‌خدا سوگند كه آنان لايق بيشتر از يك سطر نيستند كه همه داستانشان در آن يك سطر است : آنان جنگيدند و اظهار دشمنى نمودند و كشتند و غارت كردند و به تباهى پرداختند و ويران ساختند ! . . . و به عبارت ديگر : آنان هر گوشت و خون و مال حرام را ، حلال شمردند !\r\nامين ريحانى\r\nفصل‌هاى گذشته ، شكل و صورت مختصرى از تاريخ بشريت قرون قديم ، وسطى و جديد و مقدار و ميزان حقوق طبيعى بشر را كه به رسميت شناخته بودند ، به ما نشان مىدهد . سپس اين فصول براى ما روشن مىسازد كه چگونه همه ملت‌هاى جهان براى زمينه‌سازى به‌خاطر اعلان حقوق‌بشر ، با يكديگر همكارى كردند .\r\nو چون مقام اصول انقلاب فرانسه ، همين مقام بزرگى است كه به آن اشاره نموديم ، ما اگر آن را در ترازوى مقايسه با اصولى قرار دهيم كه آنها را به‌طور واضح و آشكار از نهج‌البلاغه و روش امام على بن\r\n\r\n","description":"","footnote":"","page_name":" 773 ","page_number":277},
  {"content":"\r\n\r\nابيطالب استخراج كرده‌ايم ، مقام و موقعيت امام على ، در بين انديشمندان قرون ، در بيشتر از يك جنبه ، براى ما روشن مىگردد ، براى آنكه اصول و مبادى انقلاب فرانسه همان عصاره و چكيده هرگونه مفهوم ارزنده‌اى درباره حقوق بشر در طى قرون و جوامع گوناگون است . و ما در سراسر آغاز اين فصول عواملى را يادآور شديم كه انگيزه ما در اين چنين ارزيابى است و ما را به آن بررسى مىخواند و بلكه آن را يك ضرورت حتمى ، نه فقط در اين كتاب ، بلكه در اذهان و افكار مردم نيز قرار مىدهد .\r\nما در مقدمه‌اى كه تحت عنوان گفتار مؤلف « 1 » آورديم ، به آنچه درباره تاريخ خود و هر تاريخى مىبينيم و همچنين به آنچه بسيارى از مؤلفان و نويسندگان آن را هنگام بررسى قضاياى تاريخ مىبينند و به‌طور عمد كوشش مىكنند كه بعضى از جنبه‌هاى آن را نشان دهند و بعضى از جنبه‌هاى آن را پنهان نمايند ، به‌طور اجمال اشاره كرديم و اكنون با كمى تفصيل ، نظر خود را به نقطه معينى از اين تاريخ برمىگردانيم و مىگوييم :\r\nتاريخ مشرق‌زمين ، در شكل‌ها و جنبه‌هاى دور و نزديكش و در اصول و برنامه‌هاى بزرگش ، چيزى جدا از تاريخ ملت‌هاى ديگر نيست تاريخ زنجيرى است كه حلقه‌هاى آن از ستم‌ها و ستمگرىها و انواع دشمنىها و كشتارها ( كه به‌خاطر تحقق تمايلى در سيطره يافتن بر مردم و اموال و كوشش‌ها و عزت و شرافتشان به‌وقوع مىپيوست ،\r\n\r\n\r\n","description":"","footnote":"\r\n( 1 ) . به صفحات نخستين بخش اول اين كتاب كه تحت عنوان « على و حقوق بشر » در اول اين مجلد گذشت ، مراجعه شود\r\n","page_name":" 774 ","page_number":278},
  {"content":"\r\n\r\nتا يك خونخوار يا بىعرضه و فرومايه يا تبهكار پست با آن تشخص و امتياز يابد ! ) با همديگر پيوند يافته است .\r\nاز دوران « سام » و « حام » و « يافث » تا دوران « مماليك » و « ترك‌ها » « 1 » در بسيارى از ادوار تاريخ ما ، چيزى جز تاريكىهاى فوق‌العاده وجود ندارد كه بر فراز آن تاريكىهايى از استبداد سياه و كشتار ننگين سايه افكنده است كه گاهى در ژرفاى آنها جرقه‌هاى انسانى پيدا مىشود و مدتى روشنايى مىدهد و سپس از بين مىرود ! وضع ما در اين زمينه ادامهء همان وضع ملت‌هاى ديگر روى زمين است كه همگى داراى دوران‌هاى مشابهى هستند ! تعصبات گنهكارانه و انواع زور و فشار مادى و معنوى ، همان پايه‌هاى كلى بودند كه تاريخ جوامع ما ، در بيشتر دوران‌هاى خود بر آنها استوار بوده چنان كه تاريخ ساير افراد بشرى نيز بر آنها استوار بوده است .\r\n* * * اگر ما به تاريخ عرب بنگريم ، خواهيم ديد انقلابى كه محمد بن عبدالله برپا نمود و جانشينان نخستين وى آن را دنبال كردند ، به زودى از طرف طبقه حاكمه براى كارهاى فردى و مصالح و منافع خصوصى حكام مورد سوء استفاده قرار گرفت و ناگهان بنىاميه را مىبينيم كه شمشيرها را مىكشند و مردم را درو مىكنند و سير هم نمىشوند . . . و به غارت و چپاولگرى و غصب دارايى و املاك مردم و برده ساختن صاحبان آنها مىپردازند و فرمانداران و عمال خود را به اطراف كشور مىفرستند كه به قتل و غارت و ظلم و ستم مشغول مىشوند !\r\n\r\n\r\n","description":"","footnote":"\r\n( 1 ) . مقصود ، بعضى از خلفاى ترك‌هاى عثمانى است كه متأسفانه مرتكب قتل عام‌هايى شدند و آبروى « خلافت اسلامى » را در قرن گذشته از بين بردند . . . م\r\n","page_name":" 775 ","page_number":279},
  {"content":"\r\n\r\nمعاويه كه زمين و ثروت و مردم مصر را به‌عنوان مال حلال ! به فرماندار خود در مصر عمروبن‌عاص كه معاويه را بر ضد على يارى كرده بود مىبخشد ! . در فرمان اين بخشش چنين آورده بود : « معاويه مصر و مردم آن را به عمروبن‌عاص بخشيد تا هرطور كه بخواهد در آن تصرف بنمايد ! » . . . و يزيد بن معاويه امام حسن بن على را به‌قتل مىرساند و سپس باقيماندگان كاروان حسينى را كه زنان و كودكان بىسرپرستى بودند ، اسير كرده و به دمشق مىآورد و بعداً همانند روش « بخت‌النصر » و « سنخاريب » به سربازان خود اجازه مىدهد كه مردم « مدينه‌منوره » را قتل‌عام نموده و خود شهر را غارت كرده ، با خاك يكسان سازند !\r\n« زياد بن ابيه » و « مسلم بن عقبه » و « حجاج بن يوسف » و « يزيد بن ابومسلم » و ده‌ها نفر ديگر از عمال و ايادى بنىاميه با مردم چنان رفتار وحشيانه‌اى مىكنند كه حيوانات وحشى و گرگ‌هاى درنده با بز و گوسفند آن‌طور رفتار نمىكنند ! اينها مردم بينوا و تنگدست را ، اعم از زن و مرد ، كوچك و بزرگ ، به‌جرم آنكه امكان نيافته‌اند كه يك يا چند درهم ماليات را بپردازند ، در بازار برده‌فروشى به فروش مىرسانند ، و يا براى « حفظ آرامش و امنيت » و به‌دست آوردن حقوق خودشان و مزاياى بنىاميه » ! دست‌ها و پاها را قطع مىكنند ، و مردم را به‌دار مىآويزند يا مىسوزانند و به غارت و چپاولگرى ، شكنجه و آزار مىپردازند ! .\r\nعباسيان هم راه و روش بنىاميه را دنبال مىكنند و آنگاه ما مىبينيم كه كشتارگاه‌ها و پرده‌درىها و تجاوزها و تضييع حقوق و غارت و غضب اموال و دارايى مردم به‌خاطر پركردن گنجينه‌هاى\r\n\r\n","description":"","footnote":"","page_name":" 776 ","page_number":280},
  {"content":"\r\n\r\nخلفاى و عمال و اطرافيان ، به شكل غيرقابل توصيفى بالا مىگيرد : « فتنه و آشوب برپا بود و آتش تعصبات در دوران تعصب » زبانه مىكشيد ، و چرخ‌ها همه ، نه بر ضد تجاوزكاران ستمكار و خون‌آشام ، بلكه بر ضد مردم بيچاره مىچرخيد ! آرى چرخ‌ها ، بر ضد كسانى گردش مىكرد كه ماليات مىپرداختند و دعوت براى رفتن به جنگ را مىپذيرفتند ، يا خراج مىدادند و شلاق مىخوردند ! » « 1 » .\r\nدولت‌هاى « بنى كلب » ، « بنىمرداس » ، « اخشيدىها » ، « بنىحمدان » و نظايرشان نيز در ظلم و ستم و قتل‌وغارت بر پيشينيان سبقت مىجويند و با آنان به مسابقه برمىخيزند ! . . . اما « مماليك » و « مغول » و « تاتار » و كسان ديگرى كه عرب نبودند ولى بر دنياى عرب حكومت مىراندند ، تاريخ از نقل و وصف ستمگرىهاى آنان نفرت دارد و هميشه نسبت به آنان ابراز انزجار مىنمايد و چنان لعن و نفرينشان مىكند كه خداوند ابليس را آن چنان لعن نكرده است ! .\r\nكافى است براى شما نقل كنيم كه يكى از سلاطين « مماليك » به‌نام « ناصر » در خلوت و تنهايىهاى خود براى تسلى و آرامش ! به‌كشتن انسان مىپرداخت ، تا آنكه در حدود دو هزار نفر انسان را به‌خاطر آرامش و تفريح ! به‌قتل رسانيد ! و « اوضاع در دوران وى دگرگون گشته و حقوق مردم پايمال شده بود . او به آن مقدار از قهرمانان به‌قتل رسانيد و كودكان را بىسرپرست كرد كه مملكت را خراب نمود و ويران ساخت . . . » . و باز كافى است براى شما نقل كنيم كه مردى به‌نام « قبودان پاشا » رئيس كل دريادارى تركيه از هيچ سرزمينى\r\n\r\n\r\n","description":"","footnote":"\r\n( 1 ) . از كتاب النكبات ، تأليف امين ريحانى\r\n","page_name":" 777 ","page_number":281},
  {"content":"\r\n\r\nنمىگذشت مگر آنكه براى يافتن آرامش ، هر موجود زنده‌اى را كشته باشد . تازه اين كشتارها پس از شكنجه و آزارى انجام مىيافت كه سنگ‌خارا از وحشت چگونگى آن بر خود مىلرزيد ! و از همينجا است كه « ويكتور هوگو » در مطلع يكى از قصايد خود مىگويد :\r\n« ترك‌ها از اينجا عبور كرده‌اند ! هر چيزى به‌خاكستر و حزن و اندوه كشنده‌اى تبديل شده است و جزيرهء سرسبز و خرم ، به شكل سنگ سياهى درآمده است » !\r\nو اين « سلطان سليم اول » است كه در قاهره كشتارهايى به‌راه مىاندازد كه تعداد قربانيان مصرى آن در يكى از آنها : پنجاه هزار نفر بود كه اعضاى بدنشان قطعه‌قطعه گشته و در خيابان‌هاى پايتخت مصر انداخته شده بود ! او نخست به هر مكانى كه قدم گذاشت شيعه را از بين برد و سپس نقشه‌اى براى نابودى مسيحيان كشيد ولى ترس وى از پادشاهان اروپا ، كه در پى بهانه‌اى براى اشغال شرق بودند ، او را از اجراى اين نقشه بازداشت ! .\r\nخداوند اجداد ما را بيامرزد كه در اين سرزمين‌هاى عربى به‌سر برده و زندگى كردند ! ولى معلوم نيست كه چگونه زندگى نمودند ؟ و چگونه افراد زنده‌اى از آنان باقى ماند كه بتوانند به توليد نسل بپردازند ؟ . . .\r\n* * * « امين ريحانى » درباره حكام و زمامداران مشرق زمين ، كه تاريخ آن را به‌وجود آوردند ، چنين مىگويد :\r\n« آيا اين بربرهاى وحشى سزاوار آن هستند كه پنجاه صفحه را در تاريخ اشغال كنند ؟ به‌خدا سوگند كه آنان لايق بيشتر از يك سطر\r\n\r\n","description":"","footnote":"","page_name":" 778 ","page_number":282},
  {"content":"\r\n\r\nنيستند كه در آن يك سطر همه وضع آنان مشخص مىشود : جنگيدند ، به‌دشمنى برخاستند ، كشتند ، غارت نمودند ، تبهكارى كردند و ويران ساختند ! و به‌عبارت ديگر : هرگونه عرض و ناموس و خون و مال حرام را ، حلال دانستند ! » .\r\n* * * سپس نوبت به نقش بعضى از نويسندگان و محققان مىرسد كه مىخواهند درباره اين مطلبى اظهار دارند ! . . . آنان به نفاق و دورويى مىپردازند و در اين دورويى از روى جهل يا قصد خاصى افراط مىورزند و زياده‌روى مىكنند ! و اصولًا نفاق و دورويى مصيبت و بدبختى بزرگ مشرق ، درگذشته و امروز آن است ! .\r\nاز اين گونه نويسندگان ، بعضى مىكوشند كه حوادث تاريخ را ، با هزار گونه پرده بىارزش كه به دست خودشان بافته شده ، بپوشانند و خيال مىكنند اين پرده‌پوشى ، نيكى و خير بوده و سودى دارد ولى حقيقت آن است كه هر بنياد محكم و بزرگى بايد بر روى پايه استوارى از حقيقت خلل‌ناپذير پىريزى شود ؛ از حقيقت بجز دشمنان آن ، كس ديگرى نمىترسد ! و اين ترس و وحشت از روبه‌رو شدن با حقايق ، اصل و اساس گمراهىهايى است كه در سايه آن هنوز هم جامعه عربى ما ( در قسمت‌هاى اعظم سرزمين خود ) عقب‌افتاده است و خود را در دنباله كاروان مىكشد ! ! .\r\nو در ميان نويسندگان ، بعضى به شكل خاصى از انواع مختلف بينش و انديشه گرايش پيدا كرده‌اند و همهء تاريخ را در ذكر زندگى زمامدار خلاصه مىكنند و منافع عمومى را با منفعت و سود اطرافيان حاكم و زمامدار يكى مىدانند ! .\r\n\r\n","description":"","footnote":"","page_name":" 779 ","page_number":283},
  {"content":"\r\n\r\nاين يكى از تاريخ‌نويسان است كه مىگويد : « ابن طولون » داراى نوعى عدالت و حسن سلوك بود و او در آبادانى مملكت خود ! انديشه فراوان نمود تا ماليات و خراج آن را افزايش داد . . . ولى « امين ريحانى » در پاسخ او مىگويد :\r\n« ماليات و خراج را افزايش داد ؟ آيا در اين امر دليلى براى عمران و آبادى وجود دارد ؟ آيا هنوز وقت آن نرسيده كه ما حوادث تاريخ را با ديد وسيع ، عالى و جديدى بنگريم ؟ من از تو مىپرسم : خراج چگونه مصرف مىشد ؟ اگر اشتغالات شما اجازه نمىدهد كه به بررسى اين گونه مسائل « بىاهميت » بپردازيد ، من به‌جاى شما پاسخ مىدهم : خليفه اگر فردى مانند « وليد بن يزيد » يا « هارون‌الرشيد » بود ، خراج را براى خاطر خود و خاندان و زنان مورد علاقه و چاكران و نوكران و نزديكانش اخذ مىكرد . و اگر فردى مانند « معاويه » و « عبدالملك بن مروان » بود ، اصولًا بيت‌المال در نظر او براى خريدارى « هواداران » ! بود ، و اما مردم اكثريت توده آنان كسانى بودند كه خراج را مىپرداختند و شلاق مىخوردند و سپس اسلحه به‌دست گرفته ، به‌ميدان جنگ مىرفتند . . . آنان ؟ بگذار همچنان در جهل و نادانى و كثافات و بيمارىها و بدبختى و محروميت دايمى خود به‌سر ببرند ! « 1 »\r\n* * * در ميان اين نويسندگان و محققان ، بعضى هم به‌عدم بررسى سرنوشت اموال و دارايى عمومى اكتفا نكرده و بلكه « اصرار » دارند كه بگويند : وضع توده مردم نيز « خوب » بوده ، به‌دليل آنكه طبقه حاكمه و زمامداران در خوشگذرانى كامل به‌سر مىبرده‌اند !\r\n\r\n\r\n","description":"","footnote":"\r\n( 1 ) . از كتاب النكبات ، صص 75 - 76\r\n","page_name":" 780 ","page_number":284},
  {"content":"\r\n\r\nمثلًا دربارهء يكى از سلاطين مصر كه مالك مال و جان مردم بود و گردشگاههايش نيز با سنگ مرمر و طلا و نقره فرش شده بود ، يكى از مورخين معاصر مىنويسد : « ممكن است ما به اجمال بگوييم كه به‌دليل شكوفايى و بهبود وضع دولت و مظاهر عيش و نوش و خوشگذرانى كه در آن عصر به‌چشم مىخورد ، وضع اقتصادى مردم نيز در دوران وى نيك و خوب بود ! مثلًا شاهزاده « عبدة » در گذشت و از خود ثروت كلان و چيزهاى گرانبها و كمياب بىشمار از زيور و طلا و غيره باقى گذاشت . . . ! » .\r\nاين مورخ همچنان در شمردن مقدار ثروت باقيمانده از شاهزاده‌ها و توصيف دربار و قصرهاى امراء و خودخواهى سلاطين ، پيش مىرود تا اخبارى از بخشش ! اموال غارت شده از توده مردم را نقل كند كه شكل تاريخ ما را سياه مىكند و تازه همه اينها « دليل بر بهبود و شكوفانى وضع است كه شامل حال دولت نيز شده است » ! . ولى رفيق ما اين نكته را يادآورى نكرده كه از مظاهر اين « شكوفانى و بهبود وضع كه شامل حال دولت شده » اين نيز بوده كه سيستم مالياتى در قسمت اعظم دوران همان دولتى كه از آن سخن مىگويد ، به متصديان آن اجازه مىداد كه از ابزار وحشيانه‌اى براى شكنجه مردم استفاده كنند ، تا آنان « آنچه را كه به‌عنوان ماليات بر مردم وضع كرده‌اند » به‌دولت بپردازند و از وسايل مأموران دولتى در اين زمينه اين بوده كه آنان ، بينوايانى را كه چيزى نداشتند تا پاى مرگ با شلاق مىزدند ! .\r\nو باز اين مورخ عزيز فراموش كرده بگويد كه از مظاهر اين « شكوفايى و بهبود وضع كه شامل حال دولت نيز شده » ! اين‌بوده كه بينوايى را كه از او ماليات مىخواستند ، بر زمين مىكشيدند و تازيانه\r\n\r\n","description":"","footnote":"","page_name":" 781 ","page_number":285},
  {"content":"\r\n\r\nمىزدند و دست از او نمىكشيدند تا آنكه زندگى را وداع گويد و يا پول و مالى را بدهد كه به « چيزهاى گرانبها و كمياب بىشمار در گنجينه‌هاى شاهزاده‌ها و امرا افزوده شود و يا نقش و نگار و كاشىكارىهاى جديدى براى محيط دربار ساخته‌شود ! »\r\nتاريخ‌نويسان ما از تاريخ و حوادث آن ، فقط به « جلال و شكوه سلطان » ! توجه دارند ، اما توده مردم سرزمينها ؟ . . . لعنت و نفرين زمامداران و نويسندگان متوجه آنان و فرزندانشان است ! آنها اصولًا چرا زنده‌اند و براى چه زندگى مىكنند ؟ . . .\r\n« شكيب ارسلان » درباره درآمد دولت عباسى مىگويد :\r\n« درباره درآمد دولت عباسى روايات گوناگونى نقل شده ، ولى همه آنها در اين‌موضوع اتفاق‌دارند كه اين درآمد به‌مرحله ارقام خيالى باورنكردنى رسيده بود . مثلًا نزديكترين روايات به صحت و درستى ، آن است كه درآمد خزانهء خليفه در زمان رشيد ، سالانه هفت هزار قنطار « 1 » از طلا بود » . « 2 »\r\n\r\n\r\n","description":"","footnote":"\r\n( 1 ) . قنطار وزنى در حدود صد رطل است و هر رطلى برابر با 84 مثقال ! . . . حساب كنيد ببينيد كه درآمد جناب خليفه سالانه چند ميليون مثقال طلاى ناب بوده است ! ! . . . م\r\n( 2 ) . از كتاب مجالىالاسلام . . ( اين كتاب توسط « حيدر بامات » به زبان فرانسه نوشته شده و سپس عادل زعيتر آن را به عربى ترجمه كرده است ) نقل از مقاله شكيب ارسلان در مجله فرانسوى لاناسيون آراب ، سال 1938 تحت عنوان : « عظمت بغداد در دوران خلفاء » مؤلف . مجالى الاسلام يكى از بهترين كتاب‌هايى است كه در زمينه تاريخ ، فرهنگ ، علوم ، آراى فلاسفه و تمدن اسلامى نوشته شده است . اين كتاب را يكى از مستشرقينى كه اسلام آورده و به‌نام « حيدربامات » موسوم شده ، تأليف كرده و آقاى « عادل زعيتر » آن را به‌عربى درآورده كه در قاهره چاپ شده است .\r\nدر فصل ششم اين كتاب ، مؤلف محترم ضمن اشاره به اوج تمدن اسلامى مطالبى هم درباره خلافت عباسى در بغداد از « شكيب ارسلان » نويسنده معروف عرب كه در شماره 20 - 21 مجله فرانسوى لاناسيون آراب مردم عرب سال 1938 م درج شده ، نقل كرده است .\r\nشكيب ارسلان ضمن نقل مقدار درآمد دولت عباسى كه سالانه بالغ بر هفت هزار قنطار طلا مىگرديد ، توضيح مىدهد كه هر « قنطار طلا » معادل سى هزار دينار برآورد شده است . . . براى مزيد توضيح درباره مطالب بالا به مجالى الاسلام ، ص 91 به بعد مراجعه شود . م\r\n","page_name":" 782 ","page_number":286},
  {"content":"\r\n\r\nو باز مىگويد : « هارون‌الرشيد در جشن ازدواج خود با دختر عمويش « زبيده » يك مجلس مهمانى ترتيب داد كه در تاريخ نظيرى تا آن وقت نداشت ، او ظرفى طلايى كه مالامال از نقره بود و ظرفى نقره‌اى كه مملو از طلا بود ، اهداء كرد ! و تكه‌هاى بىشمار از مشك و عنبر تقسيم و توزيع نمود و بيت‌المال وزارت دارايى ! موظف بود كه در آن روز يك ميليون درهم خرج كند و ارمغان بدهد ! و زبيده شنلى دوخته شده از مرواريد را به‌دوش انداخته بود كه كارشناسان از تعيين بهاى آن عاجز بودند و نقل شده كه او به اندازه‌اى بر خود جواهر بسته بود كه از سنگينى آنها نمىتوانست راه برود » « 1 » .\r\nولى نويسنده در آن هنگام كه از مقدار فراوان طلايى را كه به گنجينه هارون‌الرشيد سرازير شده ياد مىكند ، فراموش مىكند كه صدها هزار نفر از افراد انسانى را به‌شمار آورد كه گرسنه و برهنه و در حال بدبختى و محروميت به‌سر مىبردند و با خوارى و ذلت تمام مىمردند ! او كيسه‌هاى زر را مىشمارد و فراموش مىكند كه\r\n\r\n\r\n","description":"","footnote":"\r\n( 1 ) . همان منبع\r\n","page_name":" 783 ","page_number":287},
  {"content":"\r\n\r\n« ابوالعتاهيه » آوارگان و تبعيدشدگان بغداد و مردگان به‌ظاهر زنده آن را در همين دوران ، شمرده و ناگهان دريابد كه تعداد آنان بيشتر از تكه‌هاى مشك و عنبرى است كه رشيد بدون شماره آنها پخش كرده بود !\r\nو در آن هنگام كه زبيده را پوشيده در شنل مرواريد و لباس‌هاى جواهر نشانش تعريف مىكند كه نمىتوانست در اثر سنگينى آنها گام از گام بردارد ، فراموش مىنمايد كه گفتار شاعران در توصيف زنان بدبخت و بينوايى را نقل كند كه آنان نيز مانند زبيده توانايى راه‌رفتن را نداشتند ، ولى نه از سنگينى و زيادى جواهر ، بلكه از گرسنگى كه على بن ابيطالب آن را « مرگ بزرگ » ناميده است .\r\nو شايد هم نويسنده فكر مىكند كه اين نقص را آنچه كه به‌نام « كارهاى خير و نيك » ! نقل مىكند ، جبران مىنمايد ، چرا كه مىگويد : « . . . با اين حال ، اين شاهزاده زبيده بخشى از درآمد خود را وقف كارهاى خيريه و نيكوكارى كرد و در خودخواهى و بلهوسى و خوشگذرانى غرق نگرديد . او دستور داد كه مسجد باشكوهى در كنار دجله بسازند كه به‌نام « مسجد زبيده » ! خوانده شد ، و همچنين دستور داد مسجد ديگرى در ميان « باب خراسان » و راه « دارالريق » بسازند . » « 1 »\r\nولى ظاهراً آنچه را كه « كارهاى خيريه و نيكوكارى » مىنامند ، پرده‌اى بوده و هست كه در شرق و غرب ، هر كس كه مىخواهد يك جا حق توده مردم را بخورد ، در پشت آن پنهان مىشود و سپس « اظهار\r\n\r\n\r\n","description":"","footnote":"\r\n( 1 ) . همان مدرك\r\n","page_name":" 784 ","page_number":288},
  {"content":"\r\n\r\nلطف » نموده و قطره‌اى از دريا را براى ساختن كليسا يا مسجدى « 1 »\r\n\r\n\r\n","description":"","footnote":"\r\n( 1 ) توضيح مترجم\r\n2 . راستى هر ساختمانى چون نام « مسجد » به خود گيرد ارزش مىيابد ؟ . . . هرگز ! . . . از نظر منطق اسلام اين امر به‌هيچ‌وجه صحيح نيست . اگر مسجد از پول حلال و در راه خدا و براى خدا نباشد ، كوچكترين ارزشى نداشته و براى سازنده آن نه تنها اجر و پاداشى ندارد ، بلكه مايه بدنامى و كيفر بوده و از نظر مردم مسلمان هم همچو جايى يك مركز ضداسلامى شناخته خواهد شد .\r\nيك جريان تاريخى كه در صدر اسلام رخ داد و در قرآن مجيد نيز در آن باره سخن به ميان آمده ، به‌خوبى نشان مىدهد كه « هر مسجدى » مقدس و ارج‌دار نخواهد بود :\r\n. . . « ابوعامر » به‌ظاهر اسلام آورد ولى چون امتيازات طبقاتى دوران جاهليت را از دست داد ، براى بازيافتن آن امتيازات ، با منافقان و گروه‌هاى سودجوى دو قبيله « اوس » و « خزرج » همكارى را آغاز كرد و كوشش‌هاى فراوانى در اين زمينه نمود كه آخرين نمونه آن طرح نقشه‌اى براى ساختن مسجدى بود كه مىبايست ستاد مركز عمليات خرابكارانه در لباس دين و مذهب باشد !\r\nابوعامر به دوازده نفر از سران حزب منافقين كه ساكن دهكده « قبا » در نزديكى مدينه بودند ، نامه نوشت و از آنان خواست كه در برابر مسجد مردم مسلمان كه پيامبر اسلام پيش از ورود به مدينه در مدت اقامت كوتاه خود در آنجا ، شالوده آن را ريخته بود ، مسجدى بسازند و منافقان به‌عنوان نماز در آنجا جمع شوند و به توطئه‌هاى خائنانه خود ادامه دهند .\r\nنمايندگان حزب ارتجاعى منافقان ، از پيامبر اسلام اجازه ساختمان مسجد را خواستند ولى پيامبر اكرم بدون آنكه جواب قاطعى بدهند ، عازم « تبوك » گشتند . . . مسافرت پيامبر چند ماه طول كشيد و در اين مدت ساختمان مسجد جديد ! پايان يافت و هنگام مراجعت پيامبر اكرم ، منافقان اصرار ورزيدند كه خود پيامبر با اقامه نماز جماعت در آنجا ، آن را افتتاح ! نمايند . . . ولى ناگهان آيه‌اى قاطع و كوبنده نازل شد و منافقان را رسوا نمود و به‌خوبى روشن ساخت كه ممكن است مسجدى براى تقويت كفر و ايجاد اختلاف و برضرر مسلمانان به‌وجود آيد :\r\n« والذين اتخذوا مسجداً ضراراً و كفراً و تفريقاً بين‌المؤمنين و ارصادا لمن حارب اللّه و رسوله من قبل وليحلفن ان اردنا الّاالحسنى و اللّه يشهد انهم لكاذبون - دسته‌اى از منافقان - كسانى هستند كه به‌منظور ضررزدن به‌مسلمانان و تقويت كفر و ايجاد دو دستگى ميان مردم با ايمان پايگاه و كمينگاهى براى كسى كه دشمن ديرين خدا و رسول او است ، -\r\n","page_name":" 785 ","page_number":289},
  {"content":"\r\n\r\nمرحمت مىفرمايد ! در صورتى كه بنياد پرستشگاه‌ها و معابد بدين شكل چيزى جز رشوه‌اى نيست كه غارتگران اموال توده‌ها و ملت‌ها مىخواهند آن را به‌خدا بدهند ! و نيرنگى بيش نيست كه مىخواهند به‌وسيله آن مردم بيچاره را تحميق نمايند و درهاى آخرت را به روى خود باز كنند ! !\r\nهمه غارتگران ملت‌ها در اروپا و مشرق زمين و در هر نقطه ديگرى از جهان ، به اين مظهر عوامفريبانه پناه مىبرند و چنين به‌نظر مىرسد كه اين چشمه از نيرنگها كه آن را « كارهاى خيريه و نيكوكارى »\r\n\r\n\r\n","description":"","footnote":"\r\n- ساخته‌اند و سوگند مؤكد ياد مىكنند كه ما جز كار خير هدفى نداشتيم . خداوند گواهى مىدهد كه آنان دروغ مىگويند ( سوره توبه آيه 107 ) .\r\n« لاتقم فيه ابداً لمسجد اسس على التقوى من اول يوم احق ان تقوم فيه ، فيه رجال يحبون ان يتهطّروا والله يحب المطهرين - هرگز در آنجا نماز مگزار ، مسجدى كه از روز نخست بر پايه تقوى و پرهيزكارى بنا شده ، شايسته است در آن نماز بگزارند ، در آن مسجد مردانى نماز مىگزارند كه مىخواهند پاك شوند و خداوند افراد پاك را دوست مىدارد » ( سوره توبه آيه 108 ) .\r\nبه‌محض آنكه پيامبر خدا از هدف نهايى حزب ارتجاعى منافقان آگاهى يافت ، گروهى را اعزام داشت كه « مسجد ضرار » را ويران كرده و با خاك يكسان نمايند . . . و براى نشان‌دادن ارزش واقعى آن مكان ، خرابه‌هاى آن از طرف مسلمان واقعى به زباله‌دان تبديل شد .\r\n* * * بنابراين ، ما نبايد گول ظاهر سازىها و عوامفريبىها را بخوريم و كسى را به‌خاطر ساختن مسجدى ، انسان نيكى بدانيم . . . و همچنين نبايد هر مكانى را كه بعنوان مسجد ساخته شد ، مقدس بدانيم ، بلكه جاى مقدس ، خانه خدا و مسجد ، جايى است كه در راه خدا و براى خدا ( يعنى در راه هدايت واقعى مردم و رفع نيازمندىهاى توده ) ساخته شده باشد . . . و تنها اين چنين مكانى مورد توجه خدا و پيشوايان دينى بوده و مركز مقدس و ارزشمندى است . . . م\r\n","page_name":" 786 ","page_number":290},
  {"content":"\r\n\r\nمىنامند ، در گذشته و امروز شكل واحدى داشته است و زبيده در آن حال كه در اثر سنگينى جواهرات نمىتواند راه برود و سپس مسجدى مىسازد و به‌نام خود نامگذارى مىنمايد و در كنار آن مردم بدبخت و محروم يكى پس از ديگرى مىميرند چه همانندى با كمپانىهاى خونخوار و استثمارى خارجى و داخلى پيدا مىكند كه يك نويسنده معاصر مصرى درباره آنها چنين سخن مىگويد :\r\n« . . . من مىخواهم مخصوصاً از شركت‌هاى سرمايه‌دارى و حتى كمپانىهاى بيگانه سخن بگويم كه در ساختن مسجد براى كارگرانشان ، بر يكديگر سبقت مىگيرند و در شكوه و جلال آنها هرگونه كوششى را به‌عمل مىآورند تا به شكل جالب و زيبايى به كارگران تحويل بدهند و پول گزافى در اين راه خرج مىكنند ، زيرا كه آنها مىخواهند مردم را به اعراض از دنيا و زهد « 1 » در آن ترغيب كنند كه آنان به طمع خوشىهاى آخرت ، از دنيا فرار نموده و به‌سوى بهشت پهناورى كه براى مردم زاهد ! آماده شده است ، رهسپار شوند » « 2 » .\r\n\r\n\r\n","description":"","footnote":"\r\n( 1 ) . دربارهء مفهوم واقعى زهد از نظر اسلام ، كه چيزى درست بر خلاف تصور ذهنى مردم عوام و متضاد با بيان گروه عوامفريبان است ، به توضيح ما در آخر بخش اول اين كتاب ، رجوع شود . م\r\n( 2 ) . از كتاب مصرع‌الفقر فى الاسلام ، تأليف « على شحاته رزق » ! .\r\nما در پانوشت قبلى توضيح داديم كه چگونه خداوند مسجدى را كه به‌خاطر هدف‌هاى خدايى ساخته نشده بود « مسجد ضرار » ناميد و چگونه پيامبر خدا آن را با خاك يكسان نمود . . . و با آن توضيح شايد يك اشاره در اين زمينه كافى باشد كه هر مسجد يا پرستشگاهى كه بر خلاف رضايت خداوند و جز براى نشر مبادى روشن اسلامى ساخته شده باشد ، اسلامى نبوده و مورد توجه خداوند و پيشوايان بزرگ دينى قرار نخواهد گرفت . . . و بىشك كسانى كه در همچو مساجدى ، به‌جاى ترغيب مردم به‌كار و كوشش درراه زندگى بهتر ، به بردبارى در برابر محروميت و بدبختى دعوت كنند ، از نظر منطق اسلام محكوم بوده و سرنوشت دردناكى در انتظار آنان خواهد بود . . . م\r\n","page_name":" 787 ","page_number":291},
  {"content":"\r\n\r\n* * * و بعضى از نويسندگان پرهيز ندارند كه از خونخوار بىارج و نادانى چنان نام ببرند كه فقط مىتواند نشان دهنده مقدار ارزش و احترام گفتار خودشان باشد ! .\r\nمثلًا اين « امپراطور اشرف ! بر سباى » عامل ستم‌ها و فجايع و جنايات بىشمار است كه « مقريزى » درباره او مىگويد : « در مورد بخل و پستى ، آز و طمع ، ترس ، بدبينى و سوءظن او و همچنين عوض‌كردن رنگ ، تقلب و نيرنگ در امور و پست و بىارج شمردن مردم از طرف او ، به‌اندازه‌اى مطلب نقل شده كه همانند آن شنيده نشده است . وانگهى او از راه خيانت به هدف‌ها و اغراض خود رسيد و دشمنان خود را سركوب نمود و آنان را به‌دست خود به‌قتل رسانيد و مصر و شام در دوران او به‌ويرانى گراييد و مال و ثروت از آنها رخت بر بست و مردم نيازمند و تنگدست شدند و روش و برخورد فرمانداران و واليان نسبت به توده ، دگرگون و ناروا گرديد . » آرى اين امپراطور و جناب « اشرف » خون‌آشام ، در نظر « محمد كردعلى » صاحب كتاب خطط الشام مرد بزرگى است . « 1 »\r\n\r\n\r\n","description":"","footnote":"\r\n( 1 ) . به كتاب النكبات تأليف امين ريحانى ، ص 106 رجوع شود .\r\nبرسباى يا « الملك الاشرف سيف‌الدين » ! جزء « مماليك » بود كه در سال‌هاى 1438 - 1422 ميلادى بر مصر سلطنت مىكرد . او بر قبرس دست يافت و نفوذ خود را به سوريه و حجاز گسترش داد . او مردى خودخواه و خوشگذران و عياش و در احتكار و جمع مال معروف بود . . . م\r\n","page_name":" 788 ","page_number":292},
  {"content":"\r\n\r\n* * * اوضاع در قسمت اعظم تاريخ ما بر چنين منوالى است . . . . و چنين است آنچه نويسندگان معاصر درباره اين تاريخ مىنويسند و با حوادث و رويدادهاى آن اين چنين روبه‌رو شده و درباره چگونگى آن قضاوت مىكنند !\r\nو اگر در تاريخ ما گروه شايسته‌اى از اين افراد برجسته بر ضد اين تباهىها و ستم‌ها و فجايع به‌پا خاسته و در راه انقلاب خود كشته شدند ، محققان و نويسندگان اندكى هستند كه به‌وضع و كار آنان كوچكترين اهميتى بدهند ، ولى آنچه مورد توجه اين تاريخ‌نويسان و محققان ! است ، همان بررسى و ارزيابى مقدار ثروت زمامداران و شمارش تعداد كاخ‌ها و قصرها و توصيف كنيزكان آنها و تعريف ساير « دلايل » ! مربوط به « وجود خوشى و پيشرفت مملكت‌ها » است ! .\r\nبىمناسبت نيست ما آنچه را كه در مقدمه كتاب آورديم ، تكرار كرده و بگوييم : « همه تاريخ عرب ، تنها ظلمت و ظلم ، تاريكى و ستم نيست ! در گوشه‌هاى شب‌هاى آن شهابهاى ثاقبى نيز هست . و در تاريكىهاى آن روشنىها و مهتاب‌هايى به‌چشم مىخورد ! و در بين تيرگىهاى شديد ستم آن ، سپيدىهاى نيك و روزهاى روشن و خورشيدهاى خندانى وجود دارند ! . . . و سپس باران‌هايى آمده كه آسمان آن را بر بيابان‌هاى تاريخ ما ، گاهى به‌مقدار كم و به‌طور نم‌نم ، و گاهى فراوان و سيل‌آسا فرو ريخته است ! » .\r\n\r\n","description":"","footnote":"","page_name":" 789 ","page_number":293},
  {"content":"\r\n\r\n. . . در قبال « زيادبن ابيه » كه با سوءظن و شك ، مردم را به‌قتل مىرسانيد و كيفر مىداد « حجر بن عدى » به‌پا مىخيزد و براى احترام ارزش انسان و ابراز انزجار از ظلم و ستم و به‌خاطر تمايل به عدالت و بزرگداشت عهد و پيمان ! خون خود را فدا مىسازد . و همچنين « عمروبن حمق » به‌پا مىخيزد كه ترجيح داد سربريده او را در سراسر مملكت بگردانند تا او بر ستمگر سر فرود نياورد و براى استبدادگرى اظهار زبونى ننمايد ! .\r\nو در برابر « عبيدالله بن زياد » « حسين بن على » قيام مىكند كه داستان او مشهور است و « ميثم تمار » به جنبش در مىآيد كه « ابن زياد » او را به‌دار آويخت ولى او از آنچه حق تشخيص داده بود و از آن اطمينانى كه نسبت به عدالت يافته بود ، روگردان نشد . . . و « رشيد هجرى » نيز سر بلند مىكند كه « ابن زياد » دست‌ها و پاهاى وى را كند و سپس زبان او را هم بريد ولى او وجدان خود را در بازار شكنجه و مرگ نفروخت و از دست نداد .\r\nو در مقابلِ « مروان‌بن حكم » ، « ابوذر غفارى » قيام مىكند ! و در برابر روى سياه « حجاج‌بن يوسف » چهره دو مرد بزرگ : « كميل بن زياد » و « سعيدبن جبير » مىخندد ! .\r\nو در خانواده « مروان » و « يزيد » و « وليد » و « عبدالملك » ، « عمربن عبدالعزيز » پرورش مىيابد ! و در دوران « ابوعباس » سفاح ! و برادرش « ابوجعفر منصور » ، « عبدالله ابن مقفع » و امام « اوزاعى » وجود داشتند ! .\r\nو در آن روزگارى كه در بغداد و بصره بازار برده‌فروشى رونق\r\n\r\n","description":"","footnote":"","page_name":" 790 ","page_number":294},
  {"content":"\r\n\r\nداشت ، انقلاب سياهان برده ، به‌رهبرى مردى بزرگ به‌نام « على بن احمد » « 1 » به‌وقوع پيوست .\r\nو در مقابل كاخ‌هاى اندلس كه به‌خاطر پايمال‌كردن كوشش يك ملت و خوشى يك مرد ! پىريزى شده بود ، اسوهء انديشه و خرد نيز سربلند مىكند كه سايه آن در سراسر قاره اروپا گسترش يافت . . . او « ابووليد بن رشد » بود . گرانبهاتر از گنجينه‌هاى طلا و نقره غارت شده كه در كاخ‌هاى آن گروه گرد آمده بود ، مغز ابن رشد فلسفه ارسطو و حكمت پيشينيان را در خود جاى داده بود ، و به هر مقدار كه اهل تعصب از گمراهىهاى خود دفاع كردند ، ابن رشد بالاتر از آن را در دفاع از راه راست به‌كار برد ! .\r\nو در ميان ظلمت و تاريكى استبداد سياه ترك‌هاى عثمانى ، ستاره‌هايى با اين نامها درخشيدند : قاسم امين ، جمال‌الدين افغانى ، محمد عبده ، احمد فارس شدياق ، شبلى شميل ، عبدالرحمن كواكبى ، جبران خليل جبران ، ولىالدين يكن و امين ريحانى ! .\r\nو در ميان ناله گرسنگان و زخمىشدگان و هرج‌ومرج ستمگرىهاى عثمانى ، بانگ رسا و فرياد بىامان « شيخ ابراهيم يازجى » به‌گوش مىخورد كه مىگفت : « مردم عرب ! از خواب گرانبار چشم بگشاييد و بيدار شويد كه بدبختىها و ناگوارىها تا آن حد فراوان شده كه انسان تا زانو در آن فرو مىرود ! » . « 2 »\r\n* * *\r\n\r\n\r\n","description":"","footnote":"\r\n( 1 ) . قبلًا نوشتيم كه نام او « على بن محمد » بود . . . م\r\n( 2 )\r\n . تنبهواً و استفيقوا ايها العرب * فقد طفى الخطب حتى غاصب‌الركب م \r\n","page_name":" 791 ","page_number":295},
  {"content":"\r\n\r\nدر خلال همه اين قرون و اعصار ، انقلاب‌هايى در اينجا و آنجا برپا شد كه آتش آن را توده‌اى ستمديده و طبقاتى از مردمى شعله‌ور مىكردند كه باد زهرآگين تجاوز بر آنان وزيده و طوفان‌هاى نابودكننده ظلم ، آنها را به نابودى كشانيده بود .\r\nكافى است شما بدانيد كه در يكى از شهرهاى عربى كه نجف نام دارد ، در خلال دوران حكومت عثمانى و انگليسى بيشتر از بيست بار انقلاب به‌پا كرد كه هدف تمامى آنها از بين‌بردن و نابودساختن آثار شب‌هاى استبداد ، از آن شهر و از مردم عرب بود ! « 1 » .\r\n\r\n\r\n","description":"","footnote":"\r\n( 1 ) . در مورد مبارزات و مجاهدات ملى و ضد استعمارى مردم نجف به رهبرى علماى بزرگ شيعه بر ضد استثمار سلاطين عثمانى و استعمار بريتانيا ، مطالب زيادى نوشته شده كه ما به‌عنوان نمونه اشاره‌اى به آن مىكنيم :\r\nجبهه نهضت آزادىبخش نجف به‌رهبرى مراجع بزرگ شيعه بالخصوص آيةاللّه ميرزا محمد تقى شيرازى ، آيةاللّه شيخ الشريعه و ديگران ، به‌طور آشتىناپذيرى بر ضد اشغالگران انگليسى به‌پا خاستند . در اين دوران علماء و طلاب علوم دينى و مردم مسلمان نجف اسلحه به‌دست گرفته و عليه نيروهاى اشغالگر جنگيدند ، از اين‌رو بود كه نيروهاى ملى ، « نجف » را « پايتخت انقلاب » نام دادند ولى از نظر بريتانيا و عمال رسمى آن از جمله « سرپرسى كاكس » « نجف خارى در چشم سياست بريتانيا بود » ( تاريخ‌العراق السياسى الحديث ، ج 1 ص 109 ) . « سيد عبدالرزاق حسنى » مورخ معاصر عراقى در يكى از كتاب‌هاى خود مىنويسد : « . . . از مهمترين و اساسىترين عوامل زبانه‌كشيدن آتش انقلاب ، در نظر مورخين و ناظرين سياسى رجال دينى و علماى اسلامى بودند . براى اينكه علماى شيعه اماميه مرجع و پناهگاه همه افراد مردم مسلمان در احكام و فتاوى هستند و مردم در هيچ امر و فتواى آنان ، با آنها مخالفت نمىكنند . عده بسيارى از اين علماء مىگفتند : اسلام با هيچگونه سيطره و تسلط خارجى در هيچ شرايطى سازگار نيست . . . » ( الثورة العراقية الكبرى ، چاپ صيدا لبنان ، ص 78 و تاريخ العراق السياسى الحديث ، ج 1 ، ط 2 ، صص 118 و 119 ) .\r\nجامعه‌شناس عراقى دكتر على الوردى هم در كتاب خود مىنويسد : « . . . اين مجتهد شيرازى به وجوب قيام عليه استعمارگران فتوى داد و بر مؤمنين واجب كرد كه زكات اموال خود را براى تأمين هزينه مجاهدين بدهند و فقهاء كربلا و نجف و كاظمين نقش مهمى در انقلاب سال 1920 م داشتند و پس از آن باز عليه حكومت ضد ملى قيام مىكردند تا عاقبت چنان كه همه مىدانند ، آنان را به ايران تبعيد كردند . . . » ( نقش وعاظ در اسلام ، ترجمه محمد على خليلى ، ص 308 ، چاپ تهران ) .\r\nطبق اعتراف صريح دوست و دشمن ، در سايه مجاهدات بىامان و پىگيرى علماى بزرگ شيعه ، استقلال عراق به‌دست آمد و نيروهاى اشغالگر از اين سرزمين اسلامى بيرون رانده شدند . براى مزيد اطلاع در اين زمينه به سلسله مقالات ما در سال سوم مجله مكتب اسلام تحت عنوان « با عراق آشنا شويم » مراجعه شود . اميد است كه مجموعه آن مقالات به‌شكل كتابى منتشر گردد . م\r\n","page_name":" 792 ","page_number":296},
  {"content":"\r\n\r\nو جديدترين انقلاب‌هاى پرارج ، همين انقلابى بود كه مردم مصر به‌خاطر برچيدن بساط ظلم و از بين‌بردن عوامل آن ، برپا داشتند ! .\r\n* * * در پيشاپيش كاروان انقلابيون ، در تاريخ قديم ما ، انقلابى بزرگ ، علىبن ابيطالب قرار دارد كه بازندگى و مرگ خود ، و با آنچه كه به‌مردم آموخت و از خود به‌جاى نهاد ، هميشه سربلند و پرافتخار خواهد ماند و همواره يك انقلابى راستين به‌شمار خواهد رفت .\r\nهمان على بن ابيطالبى كه با شمشير خود در برابر لشكر تجاوزكاران ايستاد و با قلب و زبان خود در مقابل سيل افكار و نظريات ارتجاعى مقاومت ورزيد و با انديشه بىنظير و نظر خلل‌ناپذير ، در مقابل سپاهى از سازمان‌هاى نجباء و فئودال‌ها و آز و طمع‌هاى بزرگان و سرشناسان ، ايستادگى نمود ! و با سرسختى تمام در برابر طوفان‌ها ايستاد و هرگز تزلزلى به‌خود راه نداد .\r\n\r\n","description":"","footnote":"","page_name":" 793 ","page_number":297},
  {"content":"\r\n\r\nما ، هرگز\r\n\r\nسوار « مركب بادى » نمىشويم !\r\n* به پدران خود افتخار نكنيد . انديشمند و عاقل كسى است كه امروز وى بهتر از ديروزش باشد .\r\nعلى\r\n* اگر اينكه مىگويند همهء آنچه امروز مىتوان انجام داد ، در گذشته انجام شده است صحيح باشد ، پس زندگى از اين پس نامفهوم مىشود و مشكلات فراوانى به وجود مىآيد .\r\nتاگور\r\nمدرك و سند ما در استنتاج اصول و مبادى امام على ، كه آنها را به‌زودى در معرض مقايسه با اصول انقلاب فرانسه قرار خواهيم داد ، روش امام على و گفتار و تعليمات وى و چيزهايى است كه درباره امام و زندگى وى نقل و ثبت شده است . روش ما در اين ارزيابى ، دور از روش خشك و جامدى است كه هواداران آن مىكوشند از هر دانه و « حبه » اى ، « قبه » اى بسازند !\r\nبراى روشن ساختن مقصود ما از اين گونه روش‌ها ، ضرورى است\r\n\r\n","description":"","footnote":"","page_name":" 794 ","page_number":298},
  {"content":"\r\n\r\nكه به‌طور آشكار به گروهى از مؤلفان و نويسندگان اشاره كنيم كه در الفاظ و كلمات چنان دست مىبرند و چنان تصرف مىكنند كه گويى سوداگران جنگ‌ها و ثروتمندان « بنوحرب » در مال و ثروت غارت شده تصرف مىنمايند ! . . . نويسندگان و مؤلفانى كه خيال مىكنند مواد تشكيل‌دهنده يك تأليف ، جز چندصد قالب لفظى و كلمات ساخته شده و سپس تهديد خواننده با انبوه ترسناكى از سندهاى معنعن « 1 » ( كه در مرحله استنتاج و ارزيابى به‌طور كلى مطلبى را به‌دست نمىدهند ) چيز ديگرى نيست .\r\nو براى آنكه ما برهانى براى « ارزش » اين‌گونه استناد و مدارك به‌شما بدهيم بايد نمونه‌اى بياوريم كه چگونه بعضى از اين اسناد با نظر صحيح و انديشه توانا براستنتاج وفق نمىدهند ، تا اين نمونه ، در نزد شما « گواهى » بر صحت و ستم نظر ما باشد .\r\nيكى از مؤلفان معاصر ، پس از آنكه درباره موثق‌بودن اخبارى سخن مىگويد كه سند آن به « عبدالله بن سلام » منتهى مىگردد ، از تاريخ طبرى « 2 » اين چنين روايت مىكند :\r\n« مثنى از ابراهيم نقل كرد كه گفت : عبدالله بن صالح از ابومعشر ، از سعيد بن ابوسعيد ، از عبدالله بن سلام روايت كرده كه او گفت :\r\n\r\n\r\n","description":"","footnote":"\r\n( 1 ) . مراد از « سندهاى معنعن » همين‌هايى است كه مىنويسند : « فلان بن فلان از فلان بن فلان و او از فلان و او از جد و پدرش چنين نقل كرد كه گفت . . . » ؟ ! مؤلف\r\n( 2 ) . اغلب رواياتى را كه طبرى يا ابن عساكر نقل مىكنند به سيف بن عمر تميمى متوفى به‌سال 170 هجرى منتهى مىگردد و سيف طبق نوشته كتب تراجم ، مردى بىاعتبار ، ضعيف‌الحديث ، متروك الحديث ، و متهم به زندقه است . در اين زمينه دانشمند معروف و محقق عاليقدر « مرتضى عسكرى » تحقيقات عميقى دارد كه در كتاب عبداللّه بن سبا به تفصيل آمده است . م\r\n","page_name":" 795 ","page_number":299},
  {"content":"\r\n\r\nخداوند در روز يكشنبه به آفرينش آغاز كرد ، زمين‌ها را در روز يكشنبه و دوشنبه آفريد و رودها و كوه‌ها را در سه‌شنبه و چهارشنبه خلق كرد و آسمان‌ها را در روز پنجشنبه و جمعه ساخت و در آخرين ساعت روز جمعه از كار فارغ شد ! و با شتاب در آن ساعت آدم را آفريد و اين همان ساعتى است كه قيامت برپا مىشود ! » « 1 »\r\nالبته ما فكر نمىكنيم كه همه سندها اشتباه و غلط باشد . بدون شك بعضى از آنها بىاساس و بعضى صحيح است ، و باز ما نمىگوييم كه استناد به سندهاى صحيح سود كمى دارد ، بلكه معتقديم كه سودى بس بزرگ دارد ، ولى ما مىگوييم مطالب و مباحثى كه جنبش و نهضت عصر ما خواستار آن است ، بيشتر از آن است كه مجموعه‌اى از سندها را براى « اثبات » طلوع خورشيد از مغرب ! در يك صفحه جمع‌آورى كنند . « 2 »\r\n\r\n\r\n","description":"","footnote":"\r\n( 1 ) . در مورد احاديث مجعول و بىاساسى كه دشمنان اسلام آنها را ساخته‌اند ، در بخش اول اين كتاب توضيح مختصرى داده‌ايم و اينك بر آن مىافزاييم كه : علامه محقق صاحب كتاب الغدير درج 5 كتاب خود از ص 180 تا 236 ، اسامى 620 نفر از حديث‌سازان را با اسناد و مدارك لازم ذكر مىكند . . . و مىگويد : مجموع احاديثى كه از طرف چهل نفر از اين گروه وضع و جعل شده به 418324 ( چهارصد و هيجده هزار و سيصد و بيست و چهار ) حديث بالغ مىگردد .\r\nما بدون اينكه درباره چگونگى حديث نقل‌شده در متن كتاب و راه‌هاى تأويل آن سخنى بگوييم ، اشاره مىكنيم كه : عبداللّه سلام ، بنا به نقل ابن نديم در فهرست خود ( ص 37 ) از جمله مسلمانانى بود كه نخست از اهل كتاب و يهودى بوده‌اند و روايات منقوله از او ارزشى ندارد . . . م\r\n( 2 ) . « مالك بن نبى » نويسنده مسلمان الجزاير در كتاب مستقبل الاسلام مىنويسد : « ما هنوز از جمودالفاظ قرن‌هاى گذشته بيرون نيامده‌ايم . براى نمونه داستانى از كنگره فرهنگى اسلامى تونس را نقل مىكنم : در اين كنفرانس قرار بود يكى از اعضا درباره دوستى و محبت سخنرانى بكند ، او به‌پا خاست تا چند حديث در اين زمينه بخواند ولى در حدود يك ساعت سلسله سند احاديث را قرائت نمود ! . . .\r\nالبته شنوندگان متن احاديث را نفهميدند و همه به‌شگفت آمده بودند كه چگونه اين بزرگوار سندهاى اين احاديث را حفظ كرده است و چنين جمودى ، شنونده و گوينده را از درك حقايق ارزنده اسلام باز مىدارد و مطالب اساسى اسلامى را تحت‌الشعاع قرار مىدهد . آرى اگر سخنرانى ارزش اجتماعى نداشته باشد ، نمونه عالى سخنرانىهاى عصر انحطاط خواهد بود ! . . . »\r\nنگارنده با انديشمند اسلامى مالك بن نبى در الجزاير ملاقات كردم و او را شخصيتى بىنظير و متفكرى دورانديش و بىتعصب يافتم . . . و متأسفانه براى بار دوم كه به الجزاير رفتم و سراغ استاد را گرفتم ، معلوم شد كه استاد درگذشته است . رحمةاللّه . م\r\n","page_name":" 796 ","page_number":300},
  {"content":"\r\n\r\nدر آن هنگام كه يكى از اين نويسندگان و مؤلفان مىخواهد مطلب نوينى به‌وجود آورد ، به سبك پيرزنانى توسل مىجويد كه درباره كارهاى خارق‌العادهء « قديسين » به‌گفتگو مىپردازند ! و از اينجا است كه مىبينيم بسيارى از نويسندگان ، مهمترين موضوعات را با مقياسهايى ارزيابى مىكنند كه باوركردن آن برعقل و خرد ، سنگين است ! آنان مثلًا باكى ندارند كه در آن بنياد فكرى كاملى كه افلاطون مدينه فاضله را بر پايه آن استوار مىسازد ( و البته هر آنچه كه در آن است نتيجه دوران پيش از خود وى بوده و عامل پيشرفت پس از خود است و در واقع چكيده يك ارزيابى جامع ، منظم ، به‌هم‌پيوسته ، روشن و ريشه‌دار به‌شمار مىرود ) نظرى بيافكنند و سپس كه اتفاقاً نظرشان به يك انديشه ذهنى ساده متوجه مىشود كه در فكر يك فرد ساده خطور كرده كه در عصر جاهليت در بيابان زندگى مىكرده و در آن جرقه‌اى از آن انديشه‌اى وجود دارد كه آن را در درياى بىكران افكار به‌هم پيوسته افلاطون يافته‌اند ، ناگهان « علم و دانش » آنان\r\n\r\n","description":"","footnote":"","page_name":" 797 ","page_number":301},
  {"content":"\r\n\r\nيكه‌تاز ميدان مىگردد و از آن پديده نوينى مىسازند و به ما خبر مىدهند كه امر بزرگى را كشف كرده‌اند ! و آن اينكه افلاطون ديگرى ! را يافته‌اند كه در صحراى عصر جاهلى زندگى مىكرده است ! ! .\r\nفاجعه بزرگ‌تر حتماً در آن‌صورتى رخ خواهد داد كه جناب مؤلف بعضى از سندهايى را پيدا كند كه از « دانش » اين مرد بيابانى بيچاره حكايت بنمايد كه در اين صورت مؤلف ! به‌خود اجازه مىدهد تمدن‌هاى انسانى را تهديد كند و اركان تمدن عصر ما را به‌لرزه درآورد ! .\r\nروش انديشه اين گروه ، همانند آن عده از مردم است كه خيال مىكنند و بلكه اصرار مىورزند كه ثابت كنند اين مردم مشرق زمين هستند كه هواپيما را اختراع نموده‌اند ، زيرا كه هواپيماى امروز در واقع مركب بادى قديم است .\r\nروش اين عده در تأليف و نويسندگى ، همانند گروهى است كه در شب‌نشينىهاى ايام بنىاميه و بنىعباس شركت مىكردند و هر كدام به شعر و شاعرى نظر داشتند مىگفتند : فلانى با سرودن اين بيت ، بزرگترين شاعر مردم عرب است ! و مجلس شب‌نشينى را ترك نمىكردند مگر در حالى كه گروهى از شاعران ، برابر تعداد كسانى كه در شب‌نشينى شركت داشتند ، لقب « بهترين شاعران عرب ! » را دريافت كرده بودند ! .\r\nالبته تعداد تأليفاتى كه بر اين اساس پايه‌گذارى شده‌اند ، بىشمار است . و اگر شما همنوا با صاحبان اين تأليفات ( به‌دليل آنكه افسانه‌اى درباره مركب بادى ! آمده است ) نگوييد كه پدران پيشين ما هواپيما را ساخته‌اند بر شما خشمناك خواهند شد . و همچنين بر شما خشم\r\n\r\n","description":"","footnote":"","page_name":" 798 ","page_number":302},
  {"content":"\r\n\r\nمىورزند اگر نظريه آنان را باور نكنيد كه مردم دوران جاهلى از نظر فلسفى ، بر يونان سبقت داشته‌اند چونكه گفته‌اند : « چه بسا كه زيبايى موجب بدبختى شود » و يا « اعشى » گفته است : « خداوند وفا و عدالت را براى خود برگزيده و اين مردم هستند كه قابل سرزنش و توبيخند . » !\r\nو شايد مانند لاشخورها بر سر تو فرود آيند اگر تو باور نكنى كه پدران گذشته ما فلسفه « شوپنهاور » را پيش از او دريافته‌اند و با او برابر بوده‌اند ، زيرا يكى از آنان سر خود را تكان داده و ريش خود را شانه كرده و سپس سينه صاف كرده و « ام‌عمرو » را مخاطب قرار داده و گفته است : « ام عمرو ! زندگى و سپس مرگ ، و رستاخيز پس از آن ، سخن بيهوده‌اى است ! » . « 1 »\r\nو گاهى احساس مىكنى كه اين و يا آن نويسنده و مؤلف در صفحات كتابش ، بر تو روترش كرده و هذيان مىگويد . . . و خيالات و پندارهاى وى اوج مىگيرد اگر با او هم‌عقيده نشوى كه مردى به‌نام « روبة بن عجاج » بر همه فلاسفه جبرى گذشته و آينده ! غلبه يافته و با جمله‌اى در بيان فلسفه ويژه‌اى بر همه آنان سبقت جسته كه گفته است : « به‌خدا سوگند كه هيچ پرنده‌اى در پى دانه‌اى خاك را زير و رو نكرده و هيچ درنده‌اى دامى براى شكار نگسترده ، مگر آنكه در سايه قضا و قدر الهى بوده است » ! . و همچنين رفيق او « ذوالرمة » نيز بر همه فلاسفه قدرى جهان سبقت جسته در آن هنگام كه به او پاسخ داده است : « به‌خدا سوگند كه خداوند گرگ را مأمور نساخته شير دوشيده شده عيال‌دار تنگدستى را بخورد ! » .\r\n\r\n\r\n","description":"","footnote":"\r\n( 1 ) . حياة ثم موت ثم بعث حديث خرافة يا ام عمرو !\r\n","page_name":" 799 ","page_number":303},
  {"content":"\r\n\r\nمن دوست داشتم كه ده‌ها نوع از اين‌گونه مؤلفان را با نام و نشان يادآورى كنم ، ولى متأسفانه در دنياى عرب هنوز آزادى عقيده ارزش خود را نيافته است ! و من مايل نيستم كه جنجال و غوغايى برپا كنم و به همين جهت فقط براى نمونه ، به اشاره‌اى اكتفا كردم .\r\n* * * حال ضرورى است كه در اين مجال به نكتهء ديگرى نيز اشاره كنيم : گروهى كه عادت دارند درباره آنچه كه مىدانند و نمىدانند ، اظهارنظر كنند و كتاب بنويسند ! همت خود را مصروف وارونه جلوه‌دادن حقايق بديهى ساخته و با سير جهان هستى به مخالفت برخاسته و خود و خوانندگانشان را در زمان و مكان معينى از تاريخ متوقف مىكنند و حاضر نمىشوند كه از اين امر دست بردارند و در واقع به اندازه سر سوزنى ، حق بشر را در تحول و تكامل به‌رسميت نمىشناسند ولو آنكه تحول طبيعى و زندگى روش آنان را به‌كلى پوچ و بىارزش بسازد ! .\r\nاما صراحت و سادگى در روبه‌رو شدن با موضوعى كه اين‌گروه در آن « غوطه‌ور » مىشوند ، مسأله‌اى است كه آنان هرگز به آن توجه ندارند . آنان با گوشه چشم به تغيير و تحول زمان و زندگى كه هميشه در حال تغيير است مىنگرند و البته در برابر آن ، هزار پرده هوى و نادانى آويخته‌اند ! .\r\n* * * ما براى نمونه ، چند شاهد در اين زمينه مىآوريم تا روش آنان را در بحث و تحقيق روشن سازيم .\r\nاسلام در مورد برده‌دارى نظر و روش خاصى دارد . نظام برده‌دارى\r\n\r\n","description":"","footnote":"","page_name":" 800 ","page_number":304},
  {"content":"\r\n\r\nدر اسلام با همه شرايع و قوانين آشورىها و عبرانىها و ملل قديمه ديگر و همچنين با همه عادات و رسوم و روش‌هاى دوران عرب جاهلى و پيش از جاهليت ، اختلاف دارد . اسلام به هر وسيله‌اى كه ممكن بود در محدود ساختن بردگى و از بين‌بردن عوامل آن كوشيده و آزاد ساختن برده را كفاره پاره‌اى از گناهان قرار داده است . و در واقع بدين‌وسيله خواسته است كه با روش تدريجى ، بساط بردگى را برچيند و از ميان بردارد ، براى آنكه بنا به علل و عوامل گوناگونى نمىتوانست آن را يك‌باره لغو سازد . و اين روش نهايت انسان دوستى در زمان پيدايش اسلام بود و در هر صورت ترديدى نيست كه اسلام انقلابى بر ضد قوانين پيشينيان بود و مىخواست به‌تدريج پيش برود !\r\nو اگر اولياى امور و طبقه حاكمه در كشورهاى اسلامى حتى به يك شرط از شروطى كه اسلام آن را براى محدود ساختن و سپس از بين‌بردن نظام برده‌دارى وضع كرده بود ، پاىبند نشدند و بلكه با انجام انگيزه‌هاى ويژه خود در برده ساختن هر چه بيشتر مردم ، از حدود و شرايط اسلامى تجاوز نموده و در برده‌گيرى به راههايى متوسل شدند كه اسلام آنها را نه تنها قبول نداشت و صحيح نمىدانست ، بلكه آنها را به‌شدت نهى كرده و با آنها جنگيده بود ، اسلام مسئول كارهاى اين گروه تجاوزكار نيست و پيامبر اسلام ، محمد ( ص ) هم از هر چه آنها انجام داده‌اند ، بيزار است .\r\nواقعاً چگونه مىتوان اسلام را كه از قتل و استبداد و استثمار به‌شدت نهى كرده بود ، مسئول كارهاى مردى دانست كه نام او « ناصر » بود و « در خلوت خود با كشتن هزاران نفر از بردگان خود آرامش خاطر مىيافت » ! . و يا مسئول اعمال گروه سلاطينى دانست كه ده‌ها هزار\r\n\r\n","description":"","footnote":"","page_name":" 801 ","page_number":305},
  {"content":"\r\n\r\nدختر و ده‌ها هزار پسر جوان را به‌عنوان كنيز و برده ، اسير مىكردند .\r\n. . . و آنگاه نوبت بعضى از نويسندگان و مؤلفان مىرسد كه مىخواهند درباره مسئله بردگى و وضع برده در كشورهاى اسلامى بحث كنند و سخنان تكرار شده را به‌جاى آنكه خلاصه كنند ، به تفصيل مىنويسند و در آنجا كه لازم است صريحاً سخن بگويند ، با ابهام مىگذرند و كارهاى ساده را چنان پيچيده جلوه مىدهند كه انسان گمان مىكند مسئله بر خود آنان و خوانندگانشان ، هر دو با هم ، مشتبه شده است ! .\r\nاز همين نمونه‌ها است آنچه كه « محمد طيب نجار » انجام داده است . اين مؤلف كه خود را در روى جلد كتاب الموالى فىالعصر الاموى : « دارنده درجه استادى در تاريخ اسلامى ! » معرفى مىكند ، به‌جاى آنكه حقيقت آشكارى را بيان كند و بگويد : نظام بردگى در سراسر جهان قديم معمول بوده و اسلام هم با امكاناتى كه داشت ، اهتمام و توجه ويژه‌اى براى محدود ساختن آن و از بين‌بردن علل و عوامل آن به‌كار برد و خود پيامبر نيز با علاقه كامل در اين مورد مىكوشيد و از بردگى بيزار بود و بردگان را به‌قصد آزادى مىخريد و بلافاصله آزاد مىساخت و مىفرمود : « بردگان هم برادران شما هستند ، از آنچه مىخوريد به آنها بدهيد و كار سنگين به آنان ارجاع نكنيد و اگر كارى به‌آنان واگذار كرديد ، كمكشان بنماييد » و باز مىفرمود : « بدترين مردم كسى است كه تنها بخورد و ديگران را محروم سازد و برده خود را كتك بزند » و بعضى از فقهاى مسلمانان حديثى از پيامبر نقل كرده‌اند كه فرمود : « بدترين مردمان كسى است كه\r\n\r\n","description":"","footnote":"","page_name":" 802 ","page_number":306},
  {"content":"\r\n\r\nمردم را بفروشد » « 1 » . . . و يا به‌جاى آنكه بگويد اسلام تحول را مىپذيرد و به آن دعوت مىكند و از همين‌جا است كه الغاى بردگى را با تغيير زمان ، قبول مىكند . . . مىگويم : آرى به‌جاى آنكه مؤلف به اين مقدار از حقايق روشن در اين زمينه اكتفا كند ، مىبينيم كه او بر خود مىپيچد و مىكوشد كه خواننده را از حقيقتى روشن دور سازد كه بايد آن را به‌رسميت شناخت ، براى آنكه اين حقيقت ، بىهيچ سخنى خود را نشان مىدهد و براى آنكه استقبال از حقايق ، همان شرط اساسى در هر گونه بحثى است كه به‌تاريخ و خواننده و شناخت بشرى خدمت مىنمايد .\r\nاين مؤلف مطالب خود را در پايان هر فصلى با قالب‌هاى پرطنين الفاظ ! خاتمه مىدهد و خيال مىكند كه به‌مرحله نهايى رسيده و جملات او « مسك الختام و محور الايام » ! گشته و كتاب او شگفت‌انگيزترين كتاب‌ها شده است . مثلًا او در ذيل يكى از فصول كتاب خود مىگويد :\r\n« و شما مىبينيد كه چگونه مسئله بردگى مورد توجه واقع شده و با در نظر داشتن مصلحت ارباب و برده ! موضوع حل گشته و بدين‌ترتيب به انسانيت يد بيضايى بخشيده شده كه تا جهان باقى است مديون آن خواهد بود » ؟ « 2 »\r\nدر اينجا ما از جناب مؤلف مىخواهيم توضيح دهد : تا زمانى كه « ارباب و برده » وجود دارد ، يعنى مادامى كه فرد آزاد ، زندگى و مرگ\r\n\r\n\r\n","description":"","footnote":"\r\n( 1 ) . شرالناس من باغ الناس\r\n( 2 ) . الموالى فى العصر الاموى ، تأليف محمد طيب نجار ، ص 160\r\n","page_name":" 803 ","page_number":307},
  {"content":"\r\n\r\nفرد برده را در اختيار دارد ، چگونه مسئله « بردگى » به اصطلاح « حل » شده است ؟ چگونه « مصلحت ارباب و برده » با هم جمع مىشوند ؟ در صورتى كه تا موجودى به‌نام « ارباب » و انسانى به‌نام « برده » وجود دارد ، مصلحت ارباب آن است كه برده خود را استثمار كند و مانند چهارپايان او را به‌كار بگمارد !\r\nداستان « ديك الجن حمصى » « 1 » ( كه مشهور است به‌خاطر يك توهم كنيز خود را كشت ) شاهد خوبى بر « صحت » نظريه مؤلف است كه « امكان » دارد مسئله برده فقط با در نظر داشتن « مصلحت ارباب » حل شود و همچنين است داستان « الحاكم بامرالله » كه صداى بعضى از كنيزكانش كه در حمام بودند ، وى را ناراحت ساخت و او بلافاصله دستور داد كه همه آنان را به‌قتل برسانند و همه آنها با فجيع‌ترين وضع كشته شدند . آرى او دستور داد تمام منافذ و روزنه حمام را مسدود ساختند و آن گروه بدبخت در آنجا خفه شدند ! و چرا اين چنين نكند ؟ او ارباب است ! و كنيزكان هم ملك طلق وى هستند ! .\r\nاگر كسى بتواند توضيح دهد كه مصلحت گوسفند چاق و پروار با مصلحت قصاب آزمند چگونه توافق مىيابد ، او خواهد توانست نظريه اين مؤلف بزرگوار را هم براى ما توضيح دهد !\r\nما از جناب مؤلف مىخواهيم كه بر ما منت نهد و گوشه‌اى از دانش وسيع خود را بر ما ارزانى فرمايد و معنى اين جمله را تشريح كند : « و تا جهان باقى است مديون آن خواهد بود » ؟ آيا مراد او آن است كه مشكل بردگى كه در كتاب جناب ايشان « حل » شده ، مثلًا در\r\n\r\n\r\n","description":"","footnote":"\r\n( 1 ) . عبدالسلام بن رغبان ديك الجن ! . در حمص به‌دنيا آمد و از شعراى معروف است . . . م\r\n","page_name":" 804 ","page_number":308},
  {"content":"\r\n\r\nآلمان ، روسيه و دانمارك هم بر همان روش « حل » شده كه او در كتاب خود آن را « حل » فرموده است ؟ يا مرادشان آن است كه « آبراهام لينكلن » در آن هنگام كه قانون الغاى بردگى را به‌وجود آورد از قانون مشابهى كمك گرفت كه قبلًا آن را خليفه عاليجناب « امين » وضع كرده بود كه « گروهى جوان خصى را خريد و پول گزافى پرداخت و آنان را شب و روز مونس خلوت‌هاى خود نمود ؟ ! » « 1 » و يا آنكه او با نظريه « المستنصر » آشنايى داشت كه : « در قصر خود سىهزار كنيز داشت » « 2 » . . . البته شماره جوانان امرد و خصى و بردگان ديگر در اين آمار نيامده است ! .\r\nو يا آنكه مراد وى آن است كه روسو ، ولتر ، ديدرو و روبسپير كه به مساوات در ميان مردم و وحدت‌نژاد بشرى دعوت كردند ، جملگى بر راه و روش سلاطين عثمانى بوده‌اند ؟ و افزون براين ، آيا جناب مؤلف با اين جملهء كلى « تا جهان باقى است » مىخواهند بفرمايند كه مسئله برده در قرن بيستم ، در سويس ، سوئد و نروژ هم به‌همان نحوى « حل » شده كه در عصر « هشام‌بن عبدالملك » و « هارون الرشيد » و « متوكل » حل شده بود ؟\r\nانحطاط و جمود فكرى اين نويسنده را وادار مىكند جمله‌هايى بگويد كه بر هيچ دانش و واقعيتى منطبق نيست و هيچ عقل و انديشه‌اى آن را نمىپذيرد تا چه رسد به اينكه « مؤيد » صحت نظريه جناب وى باشد ! او در پايان كتاب خود مىگويد : « راه‌حل‌هايى كه در\r\n\r\n\r\n","description":"","footnote":"\r\n( 1 ) . تاريخ طبرى\r\n( 2 ) . از كتاب نظم‌الحكم به‌مصرفى عصر الفاطميين ، از ناصرخسرو\r\n","page_name":" 805 ","page_number":309},
  {"content":"\r\n\r\nمسئله بردگى عرضه داشته ، در تمام زمان‌ها و مكان‌ها به‌سود همه ملت‌ها و امت‌ها است ! » « 1 »\r\nما فكر مىكرديم كه فقط انبياء و پيامبران الهى هستند كه يك سلسله دستورات آسمانى تغييرناپذير مىآورند ، ولى امروز مىبينيم كه شريكان فراوانى در اين زمينه براى آنها پيدا شده‌اند ! . . . و بنابر نظريه اين مؤلف ، همه مردم جهان بايد درباره هيچ طرح و برنامه تازه‌اى ، نسبت به امروز يا آينده‌شان ، فكر نكنند ، زيرا همه مسائل مهم قبلًا « حل » شده است !\r\n* * * مؤلف نامبرده در هر مسأله‌اى اظهارنظر مىكند و از آن جمله است نظريه‌اى كه درباره « مساوات » و مفاهيم و جنبه عملى آن ابراز داشته و البته اين اظهار لطف ! پس از ناسزاگويى فراوان به تمدن اروپايى و قلابى و فاسد و بىاعتبار خواندن آن است . « 2 »\r\nدر صورتى كه همين رفيق ما ، زندگى خود را با تلقيح مواد و واكسنى بر ضد و با و طاعون و امراض واگير ديگر حفظ كرده كه انديشه اروپايى كشف كرده و دست اروپايى ساخته است . و سپس لباسى را پوشيده است كه در اروپا بافته شده و آن‌گاه لطف فرموده و در دفترى كه با وسايل اروپايى ساخته شده نشسته تا در پرتو چراغى كه از آثار تمدن اروپايى است ، به آن ناسزا گويد . . . او نظريه خود را با جوهر اروپايى و بر روى كاغذ اروپايى در كنار بخارى ( شوفاژ ) و راديويى اگر زمستان باشد و يا در كنار پنكه و تلويزيون اگر\r\n\r\n\r\n","description":"","footnote":"\r\n( 1 ) . الموالى فى العصر الاموى ، ص 148\r\n( 2 ) . الموالى فى العصر الاموى ، ص 148\r\n","page_name":" 806 ","page_number":310},
  {"content":"\r\n\r\nتابستان باشد « 1 » نوشته كه همه آنها ساخت اروپا است ! و سپس به ساعت خود كه ساخت اروپا است نگريسته و متصدى حروفچينى را با تلفن اروپايى صدا كرده و آنگاه سوار اتومبيل اروپايى شده تا به چاپخانه‌اى برود كه ساخت اروپا است ! و تازه حروف عربى آن هم در اروپا ريخته شده و آماده گشته است ! و آنگاه نظريه بزرگوارانه خود را در مورد « تمدن قلابى و بىاعتبار اروپا » ابراز داشته است . « 2 »\r\nما پيش از آنكه نظريه رفيقمان را درباره مساوات بررسى كنيم ، بايد بپرسيم : كسى كه اين چنين فكر كند و اين چنين نظريه‌اى را درباره تمدن اروپايى داشته باشد ، چگونه مىتواند حقيقت آن را بفهمد ؟ و چگونه مىتواند عظمت آن را درك كند ؟ وانگهى ، او در ذهن و قلب و\r\n\r\n\r\n","description":"","footnote":"\r\n( 1 ) . معلوم نشد كه چه رابطه‌اى بين راديو و زمستان و تلويزيون و تابستان وجود دارد ! . . . كه مؤلف ذكر كرده است ؟ ! م\r\n( 2 ) . بايد تصديق كرد كه مؤلف محترم در هجو « محمد طبيب نجار » راه افراط را پيموده و مانند غرب‌زدگان ما ، همه چيز را از فرآورده‌هاى اروپا قلمداد كرده است . در صورتى كه اولًا اين نظريه ، با نظريه خود مؤلف كه در همين كتاب گذشت تناقض دارد . مؤلف در اول بخش دوم مىگويد : تمدن بشرى ، محصول كار مشترك انسانيت تمام قرون و اعصار است و سپس مىگويد : « بدين ترتيب برق فقط اختراع اديسون امريكايى نيست . راديو تنها اكتشاف ماركونى ايتاليايى نيست . چاپخانه تنها از آثار گوتمبرگ آلمانى نيست ، بلكه اين همه انسانيت ، با آن تاريخ طولانى مىباشد كه صاحب اين شگفتىها در فرهنگ و اختراعات و اكتشافات است . . . »\r\nو ثانياً : تاريخ تمدن بشرى به‌خوبى به‌ما نشان مىدهد كه كاغذ ، ساعت ، جوهر و غيره قرن‌ها پيش به‌وسيله مسلمانان ساخته شده و به اروپا رفته است . و ثالثاً : پارچه‌هاى عالى و حروف چاپخانه‌ها و حتى اتومبيل و هواپيما و غيره ، امروز در كشورهاى اسلامى هم ساخته مىشود و معلوم نيست كه مؤلف چرا همه آنها را به « اروپا » نسبت داده و ساخت اروپا قلمداد مىكنند ؟ و به‌طور خلاصه : جملات مؤلف محترم در اينجا ، خالى از احساسات غرب‌گرايانه ! نيست و گويا كه به‌طور معكوس تحت تأثير احساسات محمد طبيب نجار قرار گرفته و مقابله به‌مثل كرده است ! . . . م\r\n","page_name":" 807 ","page_number":311},
  {"content":"\r\n\r\nتاروپود وجود خود ، چه چيزها و ادراكاتى از مفاهيم كوشش و خدمت بزرگ انسان اروپايى دارد كه در سراسر مراحل تاريخ خود ، در راه همه انسانيت و در راه بزرگداشت خصلت‌هاى بشرى ، آن را انجام داده است تا او را آزاد و شاد سازد . سرور و شادى برترى و تفوق انسان بر هر اندوه و هر بدبختى و هر ضعف و هر سستى در قبال طبيعت زورمند ، و هرگونه دشمنى و عداوت و هرگونه مانعى كه بين انسان و حرارت خورشيد و زندگى و ثمربخشى آن وجود داشت ! . « 1 »\r\nو اگر اين مرد ، از كسانى باشد كه كاملًا از اين حقايق ناآگاه است ، آيا على بن ابيطالب درباره او و امثال او اين‌سخن بزرگ را نمىفرمايد : « كسى كه چيزى را نداند ، آن را تقبيح مىكند ! » و « مردم دشمن چيزى هستند كه نمىدانند » ! .\r\nو اكنون نظر اين نويسنده را درباره مساوات ارزيابى كنيم :\r\nاين مرد « نظريه » خاصى در موضوع مساوات دارد و معتقد است كه « مساوات عملى در نماز » تحقق مىيابد و در اين باره سخن شگفت‌انگيزى دارد : « . . . ولى دين ، به‌مساوات عملى دعوت مىكند . . . و آن در نماز است كه همه‌گونه اختلافات و تبعيضات ساختگى مادى را از بين مىبرد ، چون مردم ، بدون وجود كوچكترين امتيازى از هر طبقه‌اى در كنار هم مىايستند « 2 » و بدين‌ترتيب سعادت و\r\n\r\n\r\n","description":"","footnote":"\r\n( 1 ) . درست است كه انسان قرن ما توانسته است كارهاى ارزشمندى را انجام دهد ولى به‌شهادت رويدادهاى زندگى انسان معاصر ، بدبختىها ، اندوه‌ها و دشمنىهاى جديدى از طرف انسان غربى ، بر ضد بشريت به‌وجود آمده كه شيرينى زندگى را بر كام همه افراد انساندوست ، تلخ ساخته است . . . شما خود نمونه‌هاى بىشمارى را سراغ داريد و ما را نياز به‌ذكر شاهد نيست ! .\r\nم\r\n( 2 ) و 2 . همان كتاب ، ص 150\r\n","page_name":" 808 ","page_number":312},
  {"content":"\r\n\r\nخوشبختى در افق دنيا طلوع مىكند و مردم در محيط شكوفان و پر امن و آرامشى زندگى مىنمايند ! » 2 .\r\nاما نظر ما در مقابل چنين است :\r\nاولًا : اصولًا اين مرد چرا مىخواهد كه در ميان سرزمين و جامعه عربى « بلندپايه و فرومايه » و « ثروتمند و تنگدست » وجود داشته باشد ؟ چرا نمىگويد : بهتر آن است كه همه مردم ، از هر طبقه‌اى كه باشند ، چون از افراد بشر هستند ، برادران همكار و همفكر ، متعاون و متكافلى باشند ؟ و همه مردم بىنياز و ثروتمند ، كار كنند و به‌كوشش بپردازند و در جامعه واحدى ، زندگى واحدى را در پيش گيرند كه همه حق يكسانى داشته باشند ؟ و اگر مردم چنين شدند ، آن وقت است كه آزادانه در صف نماز جماعت ، در كنار هم خواهند ايستاد ! .\r\nو افزون براين ، آيا اين مؤلف اصولًا نفرت ندارد كه فكر كند بايد در جامعه ، انسانى بلندپايه ! و ديگرى فرومايه باشد ؟ و آيا از اين وضع در وجود او ناراحتى و شورش برپا نمىشود ؟\r\nثانياً : رفيق ما سربلند است كه مردى از هند قبل از او اين نظريه گرانقدر را اظهار كرده است و آنگاه او را به‌عنوان « دانشمند » معرفى مىكند و در واقع مىخواهد به اين نيكوكارى وى كه با اين كشف بزرگ ! نسبت به تمدن و بشر انجام داده است ، ارج بگذارد . و مفهوم اين امر ، آن است كه اين « دانشمند » و « كاشف اين نظريه » در علم و دانش ، با اديسون ، مخترع برق ، و ماركونى ، مخترع راديو ، و پاستور ، نجات‌دهنده بشر از حمله ميكروب‌ها ، و يا مخترعين قمرهاى مصنوعى ، كه سينه افلاك را مىشكافند و بر دور زمين مىچرخند ! همكار است ! .\r\nالبته اين در صورتى است كه رفيق ما كمى كوتاه بيايد ! و اديسون و\r\n\r\n","description":"","footnote":"","page_name":" 809 ","page_number":313},
  {"content":"\r\n\r\nماركونى و پاستور و سازندگان اقمار پرنده را از دانشمندان بشمارد ! زيرا كه آنان فرزندان « تمدن بىاعتبار و فاسد » بوده و خودشان نيز بىارزش هستند ، چون آنان به‌لزوم وجود « انسان بلندپايه » و انسان « فرومايه » معتقد نيستند ! « 1 »\r\nو شايد هم نظريه وى درباره آنان ، مانند نظريه سلف او « ابوعمرو » درباره « اخطل اموى » باشد كه گفته بود : « اگر اخطل تنها يك روز از دوران جاهليت را درك مىكرد ، شاعرترين مردم به‌شمار مىرفت ! » و لابد اين مؤلف بايد بگويد : « اگر پاستور روزى را در عصر مماليك به‌سر مىبرد ، دانشمندترين مردم روى زمين به‌حساب مىآمد ! » .\r\nثالثاً : پس از هرگونه ارزيابى ، معنى اين گفتار مؤلف چيست ؟ .\r\nمعنى اين گفتار آن است كه مساوات بين ملك فاروق كه با استفاده از دسترنج مردم در هزار و يك نوع خوشى به‌سر مىبرد و بر جان و مال و ناموس مردم تسلط داشت ، و بين آن فرد صعيدى « 2 » بدبخت و محرومى كه هر روز هزار مرگ داشت ، عملًا تحقق مىيافت ! زيرا كه هر دو براى اداى نماز ، در برابر خداوند مىايستادند !\r\n\r\n\r\n","description":"","footnote":"\r\n( 1 ) . آيا در اردوگاه سرمايه‌دارى و حتى بلوك كمونيستى كه سازندگان اقمار مصنوعى هستند واقعاً مساوات برقرار است ؟ واقعيت‌هاى زندگى انسان‌ها در اين دو اردوگاه ، عكس ادعاى مؤلف را ثابت مىكند . . . و ظاهراً فرق زندگى رفيق « مائو » ! با فلان دهقان يا كارگر چينى و تفاوت فاحش رفيق « برژنف » ! در بهره‌گيرى از مزاياى زندگى ، با يك سرباز روسى ! مىتواند شاهد خوبى براى ما باشد و تشريح مطلب نيازمند كتاب مستقلى است . براى مزيد استفاده مىتوانيد به كتاب طبقه جديد مراجعه كنيد . م\r\n( 2 ) . الصعيد ، همان مصر عليا است كه بين جنوب قاهره و آبشارهاى اسوان واقع شده است . مردم آن منطقه مانند مردم بلوچستان در محروميت و بدبختى كامل به‌سر مىبردند . . . و به هر صورت اصطلاح « صعيدى » همانند اصطلاح « بلوچى » ما است ! . . . م\r\n","page_name":" 810 ","page_number":314},
  {"content":"\r\n\r\nمعنى اين سخن آن است كه مساوات در ميان فئودال خونخوار اروپايى در قرون وسطى و كشاورز بدبختى كه فئودال‌ها گوشت او را مىخوردند و خونش را مىمكيدند ، عملًا برقرار بوده است ، زيرا كه هر دو در دعا و نيايش واحدى ، در كنار هم در كليسا شركت مىكرده‌اند !\r\nباز معنى اين كلام آن است كه مساوات بين احتكارگر دزدى كه مال مردم را به‌غارت مىبرد و ثمره كوشش آنان را در صندوق‌هاى آهنين و در بانك‌هاى خارجى به امانت مىگذارد ، با سرپرست خانواده بىكارى كه رنگش از گرسنگى زرد شده و نيرويش تلف گشته است ، عملًا تحقق مىيابد ، چون هر دو با هم در مسجد يا كليسايى در كنار هم مىايستند ؟ !\r\nو يا مفهوم اين گفتار آن است كه برابرى بين « پاشاها » و خانهاى مصرى كه مغز تهى از عقل و خرد و سبيل‌هاى كلفت و دانش كم و دامن بلندى داشتند و ده‌ها هزار شكنجه ديده‌اى كه در روستاها عملًا جان مىسپردند ، عملًا تحقق يافته بود ، زيرا كه اين گروه و آن گروه ، هر دو در كنار هم براى نماز در برابر خداوند مىايستادند ! .\r\nو بالاخره مفهوم اين سخن ، بالمآل آن است كه بزرگان اروپا اشتباه كرده و گمراه شدند كه با خون خود در راه تثبيت حقوق انسان در برابرى ، كوشيدند و ملت‌هاى جهان هم در گناه بزرگى فرو رفتند كه براى برچيدن بساط ظلم و فساد ، آتش انقلاب‌هاى پيگير و دامنه‌دارى را برافروختند . . . آنان به‌طور كلى مىبايست بفهمند كه فقط نيايش « مساوات عملى » است و جز آن مساوات ديگرى مفهوم ندارد ! ولى متأسفانه آنان پيش از آنكه تأليفات و آثار « دارندگان درجه\r\n\r\n","description":"","footnote":"","page_name":" 811 ","page_number":315},
  {"content":"\r\n\r\nاستادى در تاريخ » را بخوانند ، به‌دنيا آمدند ، زندگى كردند ، انديشه خود را به‌كار برده و كتاب‌ها نوشتند و سپس انقلاب‌ها برپا نموده و در گذشتند ! .\r\n* * * البته نماز و نيايش چه در اسلام و چه در مسيحيت ، هدفى بالاتر از اين هدف دارد ، و اگر غير از اين بود ، پيامبر به اين اكتفا مىكرد كه پيروانش فقط نماز بخوانند و ديگر قوانينى را وضع نمىكرد كه حق ستمديده را از ستمكار باز گيرد و نگذارد حق توده مردم ضايع گردد . البته رفيق ما ! فراموش كرده كه پيامبر فرمود : « اصلاح ميان دو نفر ، بهتر از يك سال نماز و روزه است » و « انديشه يك ساعت ، بهتر از عبادت يك سال است » و يا امام على فرمود : « فقر و تنگدستى ، مرگ بزرگ است » و « فقيه و دانشمند از هزار عابد و زاهد بر اهريمن خطرناك‌تر است » و « خواب توأم با ايمان و يقين ، بهتر از نماز توأم با شك و ترديد است » و « چه بسا روزه‌دارى كه جز تشنگى و گرسنگى نتيجه‌اى نگيرد و چه بسا نمازگزارى كه از آن جز بيدارى و زحمت ، سودى نبرد . خوابيدن و خوردن مردم عاقل و انديشمند چه نيكوست ! » و « بنگر كه در چه نماز مىخوانى ؟ اگر از راه حلال و مشروع نباشد ، نماز تو پذيرفته نيست » ! .\r\nو باز فراموش كرده كه خود پيامبر در اين زمينه سخن قاطعى دارد و اين گفتار نغز را كه راه هرگونه تفسير و تأويل را بسته است ، بيان مىكند : « كسى كه سير بخوابد و همسايه او گرسنه بماند هرگز ايمان نياورده است . » .\r\nوانگهى ، اين مؤلف كه خواستار « مساوات عملى » بين خان و\r\n\r\n","description":"","footnote":"","page_name":" 812 ","page_number":316},
  {"content":"\r\n\r\nپاشاى مفتخوار ، فئودال تبهكار ، سوداگر آزمندى كه چون گرگ از گودالى بيرون آمده و به مردم حمله كرده است و بين غارت‌شدگان سركوب شده‌اى است كه در كنار غارتگران و ستمگران در نماز واحدى ايستاده‌اند ، اگر اين حديث پيامبر را بشنود و آن را بفهمد و درك نمايد و حفظ بكند ، چه خواهد گفت ؟ : پيامبر فرمود : « اگر كسى لباسى را به ده درهم خريدارى كند و در قيمتى كه مىپردازد يك درهم حرام باشد ، خداوند نماز او را نخواهد پذيرفت » ! .\r\nخوب است كه رفيق ما اظهار تفقد فرموده و به ما بگويد : جناب پاشا و خان ، لباس خود را از كجا آورده است ؟ و جناب فئودال در به‌دست آوردن بهاى پيراهن خود چقدر رنج كشيده است ؟ و در جيب آن احتكارچى غارتگرى كه چون گرگ از گودالى بيرون آمده و بر مردم حمله كرده ، چند درهم حلال پيدا مىشود ؟ . . .\r\nبالاتر از اين ، ما اعتقاد ديگرى داريم كه شايد اين‌گونه مؤلفان را خوش نيايد كه مىگويند در راه جامعه ارج‌دارى كه همه در آن برابر باشند ، تساوى در مظاهر عبادات كافى است ! ما مىگوييم فقط « در كنار هم قرار گرفتن ، در نماز واحد » كافى نيست ، بلكه حقوق و وظايف و درآمد مردم بايد مطابق عدالت و انصاف باشد و گروهى بىلياقت كه كار نمىكنند ، ثروتمند و سير نشوند و گروه ديگرى كه كار مىكنند ، گرسنه و تنگدست و بىچيز نگردند .\r\nقبلًا گفتيم كه پيامبر فرمود : « اگر كسى لباسى را به ده درهم خريدارى كند و در قيمتى كه مىپردازد يك درهم حرام باشد ، خداوند نماز او را نمىپذيرد » و يا فرمود : « كسى كه سير بخوابد و همسايه او گرسنه بماند ، هرگز ايمان نياورده است » .\r\n\r\n","description":"","footnote":"","page_name":" 813 ","page_number":317},
  {"content":"\r\n\r\nمفهوم اين امر ، آن است كه ايمان فرد غارتگر و احتكارچى و غاصب و ستمگر ، نوعى نفاق و دورويى در قبال خداوند است و همين نمازشان نيز مظهرى از مظاهر خدعه و نيرنگ و فريب است . بنابراين ، نه ايمان و نه نمازشان ، از نظر اسلام كوچك‌ترين ارزشى ندارد . و در واقع ، از اين‌گروه هر كس كه نماز بخواند ، نماز او پذيرفته نخواهد شد .\r\nو باز پيامبر مىفرمايد : « نزديك است كه فقر ، كفر باشد » و معنى اين گفتار آن است كه فقير به‌خاطر فقرش ! كافر است و نماز كافر مورد قبول نيست ! « 1 » .\r\nنتيجه منطقى ناشى از اين دو حديث پيامبر ، آن است كه پرخور غاصبى كه سير مىخوابد و هزار همسايه گرسنه دارد ، نمازش مورد قبول خداوند نيست و نماز گرسنه تنگدست هم مورد پذيرش نيست ، براى آنكه « نزديك است كه فقر ، كفر » و فقير همان كافر باشد ! .\r\nاگر ما اين دو حقيقت را بدرستى درك كنيم و به‌علت راستى و درستى مضمون آن دو ، هر دو را بپذيريم ، پس اين مؤلفان در آن هنگام كه پرخور و گرسنه را در نماز واحدى در كنار هم قرار مىدهند ! از كدام نماز سخن مىگويند و كدام مساوات را اراده مىكنند ؟\r\nالبته در اين گناه و تباهى ، رفيق مؤلف ما ، شريكان فراوان ، و در اين تجاوز و عدوان ، ياران بىشمارى دارد . در قرآن آمده است : « و لاتعاونواعلى الاثم و العدوان » . بر گناه و دشمنى و تباهى تعاون و\r\n\r\n\r\n","description":"","footnote":"\r\n( 1 ) . استنباط جناب مؤلف عجيب است ! و ما براى حفظ امانت در ترجمه ، جملات او را ترجمه كرديم ، و نيازى به تذكار نيست كه اين استنباط ، به اين شكل منطقى و صحيح نيست . م\r\n","page_name":" 814 ","page_number":318},
  {"content":"\r\n\r\nهمكارى مكنيد . و به‌نظر شما آيا گناه و تجاوزى نسبت به مردم ، بدتر و شديدتر از اين گمراه ساختن مردم با اين قبيل افكار وجود دارد كه جمود و بدبختى را در ذهن آنان جاى مىدهد و آنان را از گرفتن حقوق خود باز مىدارد ؟ و در واقع فرومايه و بلندپايه ، ثروتمند و تنگدست را در ميان آنان به‌وجود مىآورد ؟\r\nاين‌گونه مؤلفان همانندى كاملى با بعضى از برادرانشان از كشيشان اروپا در قرون وسطى و قرون بعد از آن دارند كه به ستمديدگان و شكنجه‌شدگان كه فئودال‌ها و طبقه حاكمه و امرا و پدران روحانى حق آنان را مىخوردند و نتيجه رنج و زحمتشان را غارت مىكردند ، مژده مىدادند كه آنان با گروه نجباء و اشراف و دزدان ديگر ، در برابر پدر آسمانى يكسان و برابر هستند ! !\r\nدر مورد قرون وسطى ما سخنان زيادى داشتيم و گفتيم كه چگونه پدران روحانى سعى مىكردند مردم را قانع سازند كه مساوات و برابرى فقط در نماز تحقق مىيابد ! و اگر مردم در روى زمين ، از نظر حسب و نسب و ثروت يكسان نباشند ، بدون شك در آخرت يكسان و متساوى خواهند بود !\r\nدر قرون جديد هم ، هواداران و خواستاران اين چنين « مساواتى » ، همچنان به تأليف كتاب مشغول‌اند ، مثلًا دكتر « ديكرانژ » در كتاب خود تاريخ ادبيات فرانسه سخنى دارد كه گويا از زبان همين مؤلف عرب ، نقل كرده است : « دارنده درجه استادى در تاريخ ! » نقل مىكند و مىگويد : « . . . در كليساها ، ثروتمند و فقير در برابر خداوند يكسان و\r\n\r\n","description":"","footnote":"","page_name":" 815 ","page_number":319},
  {"content":"\r\n\r\nمساوى مىشوند ، آنجا كه سخنان كشيش درباره عدالت در آخرت ، طنين مىافكند . . . » « 1 » .\r\nمن جداً از اين گروه و آن گروه ، در شگفتم كه چرا و چگونه يكى از عوامل « مساوات عملى » را فراموش كرده‌اند كه بهتر از حالت نماز ، همه طبقات را در هر زمان و مكانى يك جا جمع مىكند و آن : مرگ است . نماز نيايش ويژه‌اى است ولى مسئله مرگ همگانى است و بنابراين عمومىتر بوده و از نظر مساوات در بين مردم ، عملىتر و بهتر است ! ! و بنابراين چرا اين‌گونه كسان ، همه را به يك مرگ فورى دعوت نمىكنند ، تا آن مساواتى را كه درباره‌اش سخن مىگويند ، تحقق بخشند ؟ بدون شك با مرگ « آثار اختلافات ساختگى مادى » كه مؤلف نخستين از آن سخن مىگفت ، از بين مىرود و به‌قول او « سعادت و خوشبختى در دنيا طلوع مىكند و مردم در محيط شكوفان و سالم و امنى به‌سر مىبرند » ! . . . البته در زير زمين !\r\n* * * به‌مناسبت سخن اين مؤلف و نويسندگان ديگر درباره « امنيت و آرامش » به آن سبك مخصوص ، به يادم آمد كه من در آن هنگام كه دوازده سال داشتم كتاب تاريخى را پاره كرده و از مدرسه‌اى كه اين كتاب در آنجا تدريس مىشد گريختيم . براى آنكه من در آن روز به مطلب پوچى درباره معنى « امنيت » برخوردم كه به‌حكم كودكى نتوانستم آن را از نظر منطق رد كنم و به آن پاسخ بگويم ولى توانستم خشم خود را ظاهر ساخته و كتاب را پاره كنم و تا مدتى به مدرسه\r\n\r\n\r\n","description":"","footnote":"\r\n( 1 ) . از كتاب تاريخ الادب الفرنسى از دكتر ديكرانژ ، ص 18\r\n","page_name":" 816 ","page_number":320},
  {"content":"\r\n\r\nنروم ! . . . در اينجا مضمون آنچه را كه ناراحت و خشمناكم ساخت ، به اجمال نقل مىكنم :\r\n« در سالى از سال‌ها مردم صيدا بر حكومت آشورىها شوريدند ، زيرا از ستم و تجاوز فرمانداران به‌ستوه آمده بودند و از بس ماليات براى آنها جعل و وضع شده بود ، ديگر نان و پوشاكى براى خود آنها باقى نمانده بود و از همينجا بود كه مرگ را بر زندگى ترجيح دادند . . . و در نتيجه اين انقلاب ، امپراطور « سنخاريب » با چهارصد هزار جنگنده و رزمجو به‌عنوان قصاص و تحكيم امنيت و آرامش ! به مبارزه با آنها آمد . سنخاريب امپراطورى بزرگ و قهرمانى شجاع بود ! شهر را محاصره كرد تا نصف مردم آن از گرسنگى جان سپردند ، سپس به‌زور وارد شهر شد و صدهزار نفر را به‌دار آويخت و صدهزار نفر را سوزانيد و صدهزار نفر را در دريا ريخت و غرق كرد و كودكان را قطعه‌قطعه نمود و در خيابان‌هاى شهر انداخت . . . و دانشمندان را در حالى كه زنده بودند ، به دم اسب‌ها بست و آنها را به‌سوى كوه‌ها راند ! و همه زنان را به‌عنوان اسير به آشور برد . و سپس شهر را آتش زد به‌طورى كه چيزى در آن باقى نماند و هر چه بود به‌خاكستر تبديل شد ! و بدين ترتيب آشورىها از اخلالگران و ياغيان ! انتقام گرفتند و « امنيت و آرامش » در سايه اين رهبر عاليقدر و قهرمان شجاع و امپراطور بزرگ آشورى ، در سراسر صيدا برقرار گرديد » ! !\r\nو امروز در كتاب‌هاى اين‌گونه مؤلفان ، باز چيزهايى مىبينيم كه هنوز درباره اين گونه « آرامش و امنيت » آن هم با اين وضع و رفتار ، سخن مىگويند !\r\n* * *\r\n\r\n","description":"","footnote":"","page_name":" 817 ","page_number":321},
  {"content":"\r\n\r\nدر بين گروه نويسندگان و مؤلفان ، كسانى يافت مىشوند كه در بررسى موضوعات از راه آن وارد نمىشوند و به‌طور اصولى بحث نمىكنند و حقيقت مطلب را از سرچشمه آن طلب نمىنمايند و بالمآل به نتيجه‌اى مىرسد كه هيچگونه ارزشى ندارد و تازه به‌خود وعده مىدهند كه دنيا از آنها تقدير كند و درهاى آخرت هم در برابرشان باز شود !\r\nمن براىاين موضوع دليلى مىآورم كه آن را در كتابى مربوط به زندگى « ابوذر غفارى » خوانده‌ام . كتاب را يك مؤلف مصرى نوشته است ، موضوع كتاب آن‌طور كه از عنوانش پيدا است ، اشتراكيت و سوسياليسم ابوذر است « 1 » ولى مؤلف براى اثبات موضوعات بحث خود به مسائل غيرعادى و معجزات آسمانى استناد جسته كه ما نمىتوانيم در آنها وارد شويم و البته به خود ابوذر هم كه كتاب راجع به اوست ، ارتباط ندارد . از چيزهايى كه در آن كتاب مىخوانيد اين سخن مؤلف است :\r\n« مردم شروع به برگشتن نمودند . . . ابوذر هم خارج شد كه به منزل خود برود ، از برابر پيامبر گذشت كه جبرئيل هم در هيئت دحيه كلبى در نزد وى بود ، و به او سلام نكرد . جبرئيل گفت :\r\n« اين ابوذر است ، اگر سلام بكند ما پاسخ مىدهيم ، پيامبر گفت :\r\n« جبرئيل او را مىشناسى ؟ جبرئيل گفت :\r\n« سوگند به آن خداوندى كه تو را برحق به پيامبرى برانگيخت ، او در ملكوت آسمان‌هاى هفتگانه مشهورتر از روى زمين است » « 2 » .\r\n\r\n\r\n","description":"","footnote":"\r\n( 1 ) . اين كتاب توسط برادر دانشمندم دكتر على شريعتى ترجمه شده و به‌عنوان ابوذر ، سوسياليست خداپرست چند بار چاپ شده است و البته صرف نظر از بعضى اشتباهات جزيى ، كتاب سودمند و مفيدى است و انتقاد مؤلف هم به‌نظر ما وارد نيست . م\r\n( 2 ) . ابوذرالغفارى از عبدالحميد جودةالسحار ، ص 91 ، چاپ مصر\r\n","page_name":" 818 ","page_number":322},
  {"content":"\r\n\r\nاين موضوع را نويسنده‌اى نقل مىكند كه مىخواهد درباره سوسياليسم ابوذر غفارى سخن بگويد ! . . .\r\nاين مؤلف با بيانى كه دارد به عقل و انديشه تو مهر مىزند ! تا تو را به قبول صحت نظريات و افكارش وارد سازد ! او معتقد است كه همه قوانين اقتصادى و اجتماعى كه محصول عقل بشرى باشد ، به‌طور كلى ارزش ندارد ! او در كتاب خود چنين مىنويسد : « آيا هيچ يك از مكتب‌هاى اقتصادى به نظريات اقتصادىاى كه در گذشته بيان شده است ، مىرسد ؟ البته كه نه . . . و اصولًا قوانين بشرى چگونه مىتوانند با وحى آسمانى برابرى كنند ؟ » .\r\nبسيار خوب ! . . . در اينجا فقط يك مطلب باقى مىماند و آن اينكه براى اين مؤلف و امثال او ، سلامتى بخواهيم تا هميشه مايه افتخار ما گشته و اميدگاه مشرق زمين سعادتمند ! باشند .\r\nچرا گفتيم « و امثال او » . . . براى آنكه نظاير او فراوانند و در ميان آنها كسانى هستند كه در آن هنگام كه درباره دنياى قديم سخن مىگويند ، راه غلو و افراط را مىپيمايند . گويى كه در نظر آنها ، واقعهء تازه‌اى در دنيا رخ نداده و در روى زمين حوادث قابل توجهى به‌وجود نيامده است . گويى كه شتر به اتومبيل و مركب بادى ! به هواپيما مبدل نشده است و آهن طورى مورد استفاده قرار نگرفته كه در آب راه برود و دل آسمان را بشكافد و جلو براند ! و گويى كه صدا و عكس از قاره‌اى به قاره ديگر ، توسط امواج راديويى ، منتقل نمىشود و يا عقل و انديشه ، ميكروب‌ها را در داخل خون انسان از بين نمىبرد . گويى كه جوامع و قوانين جديدى به‌وجود نيامده و زيبايىهاى جديد هنرى جالب آفريده نشده‌اند ! و شايد هم بشر از نظر آنها همچنان در آستانه گذشته\r\n\r\n","description":"","footnote":"","page_name":" 819 ","page_number":323},
  {"content":"\r\n\r\nباقى مانده و از چپ و راست تكان نخورده است ! و بنابراين آنچه را كه ما گمان مىكنيم پديده نوينى است ، از نظر آنها نوين نيست ، قديمى است و پيشينيان آن را به‌وجود آورده بودند ولى پس از آنان ، وسايل اختراع و كشف عاطل و باطل مانده بوده است !\r\nآرى ، در ميان اين گروه كسانى هستند كه در هنگام بحث و سخن از قديم و جديد ، راه افراط را مىروند و ناگهان مىبينيد حبه و دانه‌اى كه در نزد ديگران به‌مثابه قبه‌اى جلوه مىنمود ، در نزد آنها به‌منزلهء قبه‌هاى مرتفع و بلندى جلوه‌گر شده است . . .\r\nو البته آنها خودبه‌خود قبه‌هاى بلندپايه نمىگردند ، بلكه جناب مؤلف اين چنين مىخواهد ، زيرا او هم مانند هر مشرق‌زمينى ديگرى است كه در بزرگداشت هر آنچه در گذشته بوده و كوچك‌شمردن واقعيت‌هاى زمان معاصر ، مىكوشند ! و گويا در عالم خود خيال مىكنند كه با كودكانى سخن مىگويند كه نيك و بد را هنوز تشخيص نمىدهند ! .\r\nما براى مثال ، قسمت خشك و جامدى ! از يك كتاب مصرى را نقل مىكنيم كه مؤلف زحمت كشيده و آن را براى پرورش يافتگان مكتب « عبداللّه مصطفى المراغى » تأليف نموده است ! او مىگويد :\r\n« و بعد ! . . . ما در زمانى واقع شده‌ايم كه مردم آن از راه راست منحرف گشته و به حقايق لباس جديدى پوشانيده‌اند كه آنها را جور ديگر جلوه‌گر ساخته است ، تا آنجا كه مردم ساده‌لوح خيال مىكنند آنها از پديده‌هاى اين عصر و از شگفتىهاى اين دوران است ! اين بيمارى در بسيارى از مسائل حياتى و اوضاع زندگى سرايت كرده و سيل آن طغيان نموده تا به حقايق علمى نيز صدمه رسانيده است !\r\n\r\n","description":"","footnote":"","page_name":" 820 ","page_number":324},
  {"content":"\r\n\r\nبه‌طورى كه وقتى انسان به‌نام‌هاى علوم عصر جديد مىنگرد ، مىبيند كه به‌مراتب بيشتر از آن است كه در گذشته بوده است و گويا كه موضوعات اين نام‌هاى جديد در گذشته وجود نداشته است و پيشينيان آنها را درك نكرده بودند ! » « 1 » .\r\nشما را به‌خدا ! اين مؤلف چه مىخواهد بگويد ؟ چرا اينسان به تمدن‌هاى جديد فخر مىفروشد ؟ و چرا بىجا مىخواهد بر كوشش‌هاى بشر ، تفوق و برترى جويد ؟ او از كدام « حقايق علمى » سخن مىراند ؟ و آن حقايق چيست ؟ و از كجا به‌دست آورده ؟ و چگونه فهميده است كه آنها « حقايق » و « علمى » هستند ؟\r\nگذشته از اين ، اين « علومى » را كه پيشينيان شناخته‌اند و آيندگان آنها را نفهميده‌اند و مردم ساده هم گول خورده و خيال كرده‌اند كه آنها پديده نوينى بوده و از آثار تمدن جديد مىباشند ، كدام هستند ؟\r\nشايد خواننده محترم متوجه گردد كه اين مؤلف خود پاسخ خود را به اين نحو داده است كه در قرن بيستم ، كتابى را نوشته كه در صفحات آن به‌جاى بررسى تاريخ تكامل يافته ، مردم كره زمين را به‌عمل بر « احكام برده » دعوت نموده است ! اين امر به آن جهت پاسخ خود مؤلف است كه امروز در سراسر جهان ، بردگى ملغىشده و اين به‌هيچ‌وجه صحيح نيست كه ما مردم را دعوت به احكام نظامى بكنيم كه اصولًا وجود خارجى ندارد . مگر آنكه مردم از مؤلف اين كتاب پيروى كنند و به‌خاطر عملى ساختن مطالب آن از نو بردگى را به‌راه بياندازند .\r\n\r\n\r\n","description":"","footnote":"\r\n( 1 ) . كتاب التشريع‌الاسلامى لغير المسلمين ، تأليف عبداللّه مصطفى المراغى ، ص 3\r\n","page_name":" 821 ","page_number":325},
  {"content":"\r\n\r\nولى اگر جناب مؤلف اجازه دهند مىخواهم بگويم : چرا ايشان مايل هستند كه در قرن بيستم هم گروهى برده باشند تا قانون خاصى براى آنها در نظر گرفته شود كه جناب مؤلف در كتاب خود مردم را به‌عمل به آنها دعوت كند ؟ چرا ايشان مىخواهند زندگى را جامد سازند و چرخ تاريخ پيشرو را از حركت باز دارند و آنگاه مردم را سرزنش كنند كه چرا چنين و چنان نكرده‌اند .\r\n* * * بىمناسبت نيست كه مؤلف يادشده به خلاصه بعضى از قوانين جديد توجه كند كه درباره موضوع مورد بحث ايشان ، وضع‌شده و سپس آن را با نظريات خود تطبيق كند تا بداند كه كدام يك بهتر است .\r\nجمعيت ملى فرانسه - كنوانسيون در سال 1793 ، يعنى پس از اعلان حقوق بشر ، بسيارى از اصول همگانى را تصويب كرد كه در پاره‌اى از آنها چنين آمده است :\r\n« حقوق بشر ، بدون توجه به امتيازات نژادى ، ملى ، عقيدتى و مذهبى تثبيت مىشود و اين حقوق وابسته و پيوسته به‌شخصيت بشرى بوده و به هيچ‌وجه قابل چشم‌پوشى و از بين رفتن نيست و در هر زمان و مكانى بايد محترم شمرده شود و بايد ضمانت اجرايى آن‌طورى باشد كه از همه‌گونه تجاوز سياسى و اجتماعى در امان باشد . و بايد مجمع بين‌المللى براى حمايت از حقوق بشر به‌وجود آيد و امكاناتى فراهم شود كه هيچ دولتى نتواند از تطبيق اين قوانين به هر انسانى كه در سرزمين او به‌سر مىبرد ، جلوگيرى به‌عمل آورد . . . » « 1 »\r\n\r\n\r\n","description":"","footnote":"\r\n( 1 ) . از كتاب تاريخ اعلان حقوق‌الانسان تأليف آلبرباييه ، تعريب دكتر محمد مندور ، ص 112\r\n","page_name":" 822 ","page_number":326},
  {"content":"\r\n\r\nو از جملهء موادى كه اين جمعيت تصويب كرد آن بود كه :\r\n1 . بشريت به‌مثابه يك هيئت اجتماعى است كه هدف آن صلح و خوشبختى براى همه ، و براى هر عضوى از اعضاى آن است .\r\n2 . در داخل اين هيئت اجتماع بزرگ ، همه ملت‌ها و دولت‌ها به‌مثابه افراد از همه حقوق طبيعى بهره‌مند مىشوند و تابع همان اصول و عدالتى مىشوند كه مردم در هيئت‌هاى اجتماعى كوچك خود ، در برابر آن سر فرود مىآورند !\r\nدر سال 1790 « دانتون » پيشنهاد كرد : « چون ضرورى است كه ديگر حد و مرزى ، غير از مرز جهانى وجود نداشته باشد ! بايد گيلاسى ! را براى سلامتى و آزادى و خوشبختى بشريت سركشيد ! » و در همان سال « ميرابو » با هيجان فراوان به « پيمان اتحاد و نژاد بشرى » دعوت نمود و در سال 1793 « روبسپير » چهار ماده پيشنهاد كرد كه ماده اول آن چنين مىگويد : « افراد بشر در سراسر زمين برادر همديگر هستند و بايد ملت‌هاى گوناگون ، بر طبق امكانات خود با يكديگر همكارى و تعاون داشته باشند ، بدان سان كه مردم يك وطن ، در يك كشور همكارى و تعاون دارند » . و « كاميل ديمولان » گفت : ما آرزو مىكنيم كه به‌زودى تجزيه و تقسيم جهان به كشورهاى كوچك پايان يابد و در روى زمين جز يك ملت واحد كه آن را نژاد بشرى بناميم ، وجود نداشته باشد . » « 1 »\r\n* * * اكنون بايد ديد كه نظر مؤلف مزبور چيست ؟ آيا او همانند من و\r\n\r\n\r\n","description":"","footnote":"\r\n( 1 ) . « تاريخ اعلان حقوق الانسان » ، صص 115 - 116\r\n","page_name":" 823 ","page_number":327},
  {"content":"\r\n\r\nهمه مردم معتقد نمىشود كه تنها آن نظام‌هايى كه هوادار : « برادرى بشر » و « وحدت نژاد بشرى » و « خانواده واحد انسانى » و « وحدت جهان واحد » هستند ، براى هر زمان و مكانى ، بهتر از سخن درباره حكم « خريدوفروش برده » و موضوعاتى از اين قبيل است كه در قرن بيستم اصولًا موضوع ندارد ؟\r\nبد نيست اكنون « شيخ عبدالله مصطفى المراغى » ! و همفكران او را كه مىگويند بايد هرگونه امر « قديم » را بر كار « جديد » ترجيح داد ، مورد خطاب قرار داده و سخنانى را از مصادر اصيل نقل كنيم .\r\nامام على بن ابيطالب به اين گروه مىفرمايد : « بپرهيزيد از كيفرهاى دردناكى كه ملت‌هاى ديگر و پيشين ، به‌علت كارهاى ناشايست دچار آن شدند . شما وضع نيك و بد آنان را بررسى كنيد و به‌خاطر بياوريد و بترسيد كه همانند آنان گرفتار شويد » و باز به آنان فرمود : « فرزندان خود را مجبور به پذيرفتن اخلاق خود نكنيد ، زيرا كه آنان براى زمانى غير از زمان شما خلق شده‌اند » . و باز على فرمود : « اگر قضاوت كرديد ، به عدالت رفتار كنيد و هيچ وقت به پدران خود افتخار نكنيد » و : « شرف و افتخار همت‌هاى عالى است نه به استخوان‌هاى پوسيده » و : « بدانيد كه مردم در گرو نيكوكارى هستند » و : « عاقل و انديشمند كسى است كه امروز وى ، بهتر از ديروزش باشد » .\r\n* * * رابيندرانات تاگور ، شاعر بزرگ قرن بيستم مىگويد :\r\n« اگر صحيح باشد كه آنچه را كه مىتوان امروز انجام داد ، درگذشته انجام داده شده ، ديگر ماندن ما بر روى زمين لازم نبود ! و در پيشرفت زندگى مشكلات طاقت‌فرسايى به‌وجود مىآمد . . . برترى و فضل اين\r\n\r\n","description":"","footnote":"","page_name":" 824 ","page_number":328},
  {"content":"\r\n\r\nگروهى كه گذشته را بزرگ مىشمارند و معتقدند كه گذشتگان به مرتبه كمال رسيده‌اند ، با چيست ؟ و چگونه آنان مىتوانند با عزت و احترام زندگى كنند ؟ توجه عمده آنان به اين است كه در دژهاى محكم آداب و رسوم كهنه باقى بمانند . و آنان هيچ‌گونه وظيفه‌اى را در امروز احساس نمىكنند و اميدى به آينده ندارند » « 1 » .\r\n* * * ما به اين جهت اين بررسى اجمالى را در مورد روش‌هاى خشك و جامد بحث و تحقيق نويسندگان براى شما نقل كرديم كه با روشن‌شدن وضع عده‌اى از آنان ، روش و اسلوب نويسندگان بىشمار ديگر نيز آشكار گردد .\r\nما ، به‌دليل پوست‌ها و لباس‌هاى گرانبهاى شاهزاده خانم‌ها و زيورهاى آنان و قصرهايى كه اميران ساخته‌اند و مال و ثروتى كه خلفا در عروسىهاى خود خرج كرده و هدايايى كه از طلا و نقره داده‌اند ، هرگز دربارهء خوشى و خرمى توده و « مردم ميهن » سخن نخواهيم گفت . و هيچ وقت خشك و جامد نبوده و از حبه‌اى قبه‌اى نخواهيم ساخت و حوادث و رويدادهايى را كه قابل قبول نباشد ، نقل نخواهيم كرد و البته نقش زمان و مكان را هم در هر سخنى كه گفته شده و هر عملى كه انجام داده شده است فراموش نخواهيم نمود ! .\r\nدر مورد خدمات قديم و جديد ، ما هر چيز سودمند را ، خواه از قديم باشد يا از پديده‌هاى نوين ، مىپذيريم و بر آن ارج مىگذاريم و اين ، در واقع شناخت نيروى انسان بر اختراع و اكتشاف و پيشرفت ، و شناخت عدم سستى وى در قبال افتخارات گذشته است .\r\n\r\n\r\n","description":"","footnote":"\r\n( 1 ) . از كتاب النكبات ، تأليف امين ريحانى ، صص 6 - 7\r\n","page_name":" 825 ","page_number":329},
  {"content":"\r\n\r\nدرباره تعصب هم ، ما فقط براى كار بزرگ انسان ارج قايليم و براى آن تعصب مىورزيم ، خواه اين انسان عرب باشد يا بيگانه ( ! ! ) ، سياه باشد يا سفيد ، دور باشد يا نزديك ، معاصر باشد يا از پيشينيان . . .\r\nما قصد نداريم كه تمدن‌هاى « فاسد » ! و « قلابى » جديد را « نابود » سازيم ، زيرا همين تمدن‌ها ، چيزهايى با خود همراه آورده‌اند كه گذشتگان ما آنها را نديده بودند و نمىشناختند و همچنين نمىخواهيم كه همانند نويسندگانى كه به آنها اشاره كرديم ، سيل دشنام و ناسزا را به‌سوى آن‌ها سرازير ساخته و از مقام و ارزش آنها بكاهيم . ما باز مدعى آن نيستيم كه آنچه را كه انسان قديم ساخته ، همان بناى كامل ، محكم و خلل‌ناپذيرى است كه انسانيت پس از آن چيز تازه يا بزرگى را نياورده است ، ما خود را در جايى قرار نمىدهيم كه بزرگان گذشته ، در مورد مسائل زمان و جامعه‌شان در آن قرار نداشتند ! .\r\n* * * گفتيم كه ما هرگز چيز كوچك را بزرگ جلوه نمىدهيم و تعصب خاصى به تاريخ و مردان تاريخ‌مان نداريم و هرگز هم در عصر قمرهاى مصنوعى ، سوار « مركب بادى » نمىشويم و اين روش ما در تطبيق اصول امام على با اصول انقلاب فرانسه ، نسبت به سبك‌ها و روش‌هايى كه به آنها اشاره كرديم ، اختلاف اساسى و فاحشى دارد . اكنون بايد ديد چه اصلى به ما اجازه داده كه به تطبيق و مقايسه اصول و مبادى امام على و اعلاميه حقوق بشر بپردازيم ؟\r\nو به عبارت ديگر : دليل ما بر اين تطبيق و مقايسه چيست ؟\r\n* * * پاسخ كامل به‌زودى در بخش بعدى كتاب خواهد آمد .\r\n\r\n","description":"","footnote":"","page_name":" 826 ","page_number":330},
  {"content":"\r\n\r\n\r\nتوضيح لازم\r\nخواننده عزيز !\r\nدر اينجا بحث مقدماتى مؤلف محترم پايان مىيابد و مطلب به حساس‌ترين فراز آن كه مربوط به بررسى تطبيقى اصول انقلاب فرانسه و اعلاميه حقوق بشر ، با اصول انقلابى امام على عليه السلام است ، مىرسد .\r\nمؤلف محترم قسمتى از اين بحث و بررسى تطبيقى را در آخر جلد دوم كتاب و بقيه آن را در اول جلد سوم آن : « على و سقراط » آورده است . . . ولى ما در چاپ‌هاى قبلى اين كتاب ، مجموع فصول بحث تطبيقى و مقايسه‌اى با اعلاميه حقوق بشر را به‌طور مستقل به نام « مقايسه‌اى بين اصول انقلاب امام على ( ع ) و مبادى انقلاب فرانسه » و به عنوان جلد سوم منتشر ساختيم . . . اما اينك ، و در اين چاپ ، به دلايلى مانند مؤلف مجبور شديم كه بحث مقايسه‌اى را از فصول بعدى جدا كنيم . . . و به همين دليل بخشى از فصول اين جلد ، در اول جلد بعدى - على و سقراط - نقل شده است . . .\r\nسيدهادى خسروشاهى\r\n\r\n","description":"","footnote":"","page_name":" 827 ","page_number":331},
  {"content":"\r\n . \r\n","description":"","footnote":"","page_name":" 828 ","page_number":332},
  {"content":"\r\n\r\n\r\nمقايسه‌اى بين‌اصول انقلابى امام علىومبادى انقلاب فرانسه\r\n\r\n","description":"","footnote":"","page_name":" 829 ","page_number":333},
  {"content":"\r\n . \r\n","description":"","footnote":"","page_name":" 830 ","page_number":334},
  {"content":"\r\n\r\nوحدت و انسجام در\r\n\r\nشخصيت امام على ( ع )\r\n* اساس انگيزش نظريات و پايه جوشش تعليمات وى ، اساس و پايه واحدى بود كه خشم يا خشنودى بر آن چيره نمىشد و صلح يا جنگ آن را متزلزل نمىساخت و نويد يا تهديد ، تشكل آن را تغيير نمىداد . . .\r\n* گفتارها و كردارهايش نيز يكسان و بىهرگونه تضاد و تناقض بود ، بلكه از سرچشمه واحدى مىجوشيد ، چنان كه آب از دل زمين مىجوشد و طعم آن در شب و روز تغيير نمىيابد !\r\n* گفتارها و كردارهايش يكسان و تفكيك‌ناپذير بوده و هميشه بخشى از آن را بخش ديگرى تفسير كرده و روشن مىساخت .\r\nموضوع ما در اين بحث ، مقايسه بين مواد و اصول عمومى حقوق طبيعى انسان كه در بيانيه انقلاب كبير فرانسه آمده است با مواد و اصول مشابهى است كه در تعليمات علىبن ابيطالب وجود دارد . . . و\r\n\r\n","description":"","footnote":"","page_name":" 831 ","page_number":335},
  {"content":"\r\n\r\nسپس نظر كوتاهى است به مورد اختلاف بين اين تعليمات و آن مواد ، كه ناشى از اختلاف زمان و مكان ، شرايط و امكانات ، انگيزه‌ها و نيازمندىها و يا عواملى از اين قبيل است .\r\nو همچنين مقارنه بين آن فروع و مسائلى است كه در اصول انقلاب بزرگ آمده ، با موارد همانندى كه در تعاليم علىبن ابيطالب وجود دارد . . . و همچنين نشان‌دادن موارد و چگونگى و علل اين اختلاف است . . . و سپس همانند سازى بين افكار و مفاهيمى كه ادبا اروپا ، قبل از انقلاب و در خلال آن ، با آن روبرو بودند ، با نظريات و مفاهيم همگونه‌اى است كه در دوران علىبن ابىطالب وجود داشت .\r\nمدرك و دليل عمده ما در اين تطبيق و مقايسه ، پيداكردن يك جمله يا يك عبارت از امام علىبن ابيطالب نيست كه به‌طور صريح يا اشاره با يكى از عبارات و مواد هفده‌گانه اعلاميه حقوق بشر فرانسه كه محصول كوشش مشترك انسانيت در خلال همه قرون و اعصار تاريخ است وفق مىدهد . زيرا كه اين‌گونه دلايل در بسيارى از موارد ، پوچ و بىارزش است و ما كمى پيشتر « 1 » به اين‌گونه دلايل و استدلال‌ها اشاره كرده و آراى هواداران آن را تقبيح نموديم .\r\nدليل و مدرك ما ، وحدت و هم‌آهنگى تام وكاملى است كه در شخصيت امام علىبن ابيطالب آن را مىبينيم . هماهنگى و وحدتى كه امام را يك انديشمند بزرگ و داراى اصول و مبانى به‌هم‌پيوسته و راه و روش روشن و منظم قرار داده است . امام على با اينكه در قانون و برنامه كلى خود مانند « اعلاميه حقوق بشر فرانسه » يا اعلاميه\r\n\r\n\r\n","description":"","footnote":"\r\n( 1 ) . به اواخر مجلد اول ترجمه ما رجوع شود . م\r\n","page_name":" 832 ","page_number":336},
  {"content":"\r\n\r\nبين‌المللى و اعلاميه‌ها و قوانين جديد ديگر ، به شماره‌گذارى و ترتيب مواد نپرداخته است ، ولى اگر ما مختصر كوششى به‌كار ببريم ، مىتوانيم همين ترتيب و درجه‌بندى مواد را نيز در مبادى امام بيابيم علاوه بر اين ، بايد اشاره كرد كه اين ترتيب و درجه‌بندى ضمنى در عهدنامه مالك اشتر و يا عهدنامه‌هاى ديگر امام ، مشاهده مىشود . و در هر صورت بايد گفت كه اين روش شماره‌گذارى و ترتيب مواد در زمان علىبن ابيطالب و در آن محيط ، مرسوم نبود ، و اين روش ، پس از ترجمه فرهنگ يونان به عربى ، در عصر عباسيان ، در جهان عرب شناخته شد !\r\nاين وحدت و توازن در شخصيت علىبن ابيطالب در هر روش و هر عمل امام و در هر جاى نهج‌البلاغه كه بنگريد ، آشكار و پرتوافكن است . و از همين‌جا است كه مىبينيم آن فكر اساسى و بنيادى كه امام پيمان‌نامه خود را با يك والى بر روى آن پايه‌گذارى مىكند ، همان فكر اساسى است كه پيمان و عهدنامه خود را با هر والى و فرماندار ديگرى بر اساس آن پىريزى مىنمايد كه نه در ريشه‌هاى عمومى و نه در فروع و جزئيات ناشى از آنها ، هيچ‌گونه تناقض و تعارضى بين دو عهدنامه از آنها وجود ندارد .\r\nهمين فكر و انديشه اساسى است كه امام پيش از آنكه به‌وسيله انقلابيون به خلافت برسد ، خطبه و گفتارش را برپايه آن مىنهاد و در زمان خلافت نيز خطبه و گفتارش را بر آن متكى مىساخت و همچنين هم در حالت صلح ، خطبه‌اش را بر آن استوار خواهد ساخت و پس از آن ، در جنگ جمل كه دشمنانش كشتار را وسيله قرار داده‌اند و بعد در جنگ صفين كه گروه اشراف و باند تبهكاران نادان ، ضد وى متحد\r\n\r\n","description":"","footnote":"","page_name":" 833 ","page_number":337},
  {"content":"\r\n\r\nشده‌اند و بعد از آن در جنگ نهروان ، و پس از نهروان در ساعت شهادتش ، خطبه و سخنانش را برآن اساس پىريزى خواهد نمود !\r\nاين وحدت و هماهنگى در شخصيت علىبن ابيطالب همچنين در اين طرز فكر اساسى روشن و آشكار است كه با آن انديشه و طرز فكر ، با دوست و دشمن هردو ، با نزديك و دور ، يا همرزم و با دشمن خود ، به‌طور يكسان روبرو مىشد . هيچ نزديك و خويشى ، هيچ دوستى و هم‌حزبى او را در مسير تبديل و تغيير اين انديشه قرار نمىداد و هيچ‌گونه دورى و دشمنى و عداوتى ، او را از اين فكر دور نمىساخت و درواقع اساس انگيزش نظريات و پايه جوشش تعليمات وى ، اساس و پايه واحدى است كه خشم يا خشنودى بر آن چيره نمىشود و صلح يا جنگ آن را متزلزل نمىسازد و نويد يا تهديد ، شكل آن را تغيير نمىدهد .\r\nاين وحدت و به‌هم‌پيوستگى در شخصيت علىبن‌ابيطالب ، در اين به‌هم‌آميختگى مطلق ميان تعليمات و عهدنامه ، خطبه‌ها و سفارش‌ها ، اوامر و دستورات وى و بين روش او با خويشتن و مردم ، روشن و هويدا است .\r\nمن بر اين جمله مىافزايم و مىگويم : علىبن ابيطالب تعليمات و دستورات خود را ، به‌خاطر آن اجرا نمىكرد كه سرمشق ديگران واقع گردد چنان كه اكثريت رهبران برنامه‌ها و تعاليم اجتماعى اين‌چنين مىكنند بلكه روش او در اين زمينه ، ساده‌تر ، عميق‌تر ، والاتر و برتر از اين انگيزه‌ها بود . او فكر و برنامه خود را پيش از آنكه به‌مثابه فكر و طرحى در قالب الفاظ و عبارات عرضه كند ، با دل و جان ، با زندگى و خون خود ، عرضه‌مىكرد و زنده‌نگه‌مىداشت ، و ازهمين‌جا بودكه\r\n\r\n","description":"","footnote":"","page_name":" 834 ","page_number":338},
  {"content":"\r\n\r\nافكار و تعليمات وى آن‌چنان طبيعى و شفاف از راه و روش حياتش سرچشمه مىگرفت كه كوچك‌ترين تصنع و ساختگىبودن در آن راه نداشت و هيچ‌گونه تكلف و اجبار بر يك كار غيرعادى ، در آن به‌چشم نمىخورد ! و همين واقعيت و حقيقت امام ، عامل اصلى دورى جمود از تعليمات و برنامه‌هاى وى بوده و بر آنها چنان شور و حرارت مىبخشد كه گويا پند پدر به پسر ، يا راز و نياز انسان با خويشتن است . و اينها تنها از آثار و نتايج انديشه نيست ، بلكه در ايجاد آنها ، عقل و انديشه ، عاطفه و مهر سوزان با هم همكارى داشته‌اند و اين نمونه‌اى از نشانه‌ها و آيات علىبن ابيطالب است !\r\n* * * ما در اينجا نيازمند آوردن دليل بر وجود اين وحدت و هماهنگى مطلق در بين همه تعليمات علىبن ابيطالب ، از يك طرف ، و بين آن تعليمات و روش امام ، از طرف ديگر نيستيم ، چرا كه در همه فصول و بخش‌هاى گذشته و آينده اين كتاب ، هزار و يك دليل و برهان بر اثبات آن وجود دارد .\r\nاكنون ببينيد علىبن ابيطالب ، معاوية بن ابوسفيان را چگونه مورد خطاب قرار مىدهد و مىگويد : « . . . و اما اينكه تو فرماندارى شام را از من خواسته‌اى ؟ . . . من چيزى را كه ديروز به تو ندادم ، امروز هم به‌تو نخواهم بخشيد . . . و اما درباره برابرى ما ، در بيم واميد « 1 » ، بايد گفت : تو در شك و ترديد ، كوشاتر و پابرجاتر از من ، در يقين و ايمان نيستى » .\r\n\r\n\r\n","description":"","footnote":"\r\n( 1 ) . در متن كتاب عبارت\r\n« و اما استواؤنا فىالخوف والرجاء »\r\nاست ولى در متن نهج‌البلاغه كه ما مراجعه كرديم ، عبارت چنين آمده است :\r\n« و اما استواؤنا فىالحرب والرجال . . . »\r\n( و اما برابرى ما در جنگ و مردان جنگى . . . ) م\r\n","page_name":" 835 ","page_number":339},
  {"content":"\r\n\r\nعلى چرا ديروز فرماندارى شام را به معاويه نداد ؟ براى آنكه معاويه در نظر على : « از اهل نيرنگ و حيله ، از صاحبان ظلم و ستم ، از رشوه‌خواران و نيرنگ‌بازان تبهكارى است كه مال توده مردم را به رشوت مىدهند ، و از كسانى است كه حق را پايمال ساخته و باطل را انتخاب كرده‌اند و اگر بر مردم حكومت كنند ، خشم و فخرفروشى را آشكار سازند و با زور و قلدرى بر آنها مسلط گشته و فساد و تبهكارى را در روى زمين توسعه مىدهند » « 1 » . . .\r\nچرا كه فرماندار و حاكم از نظر على و در حكومت وى بايست كه نيرنگ به‌كار نبرد ؛ و به فساد و تباهى آلوده نگردد و ظلم و ستم نكند و به رشوه‌خوارى نپردازد . حاكم بايد بداند و درك كند كه اموال و دارايى همگانى طعمه و رزق خاص او نيست ، بلكه از آن همه افراد توده است و علاوه بر اينها ، على دوست نمىدارد كه فرمانداران و همچنين ديگران ، با خشم و غضب ، فخر و مباهات ، زور و قلدرى ، فساد و تباهى در روى زمين ، آلوده گردند . به‌خاطر همه اينها است كه على ديروز فرماندارى شام را به معاويه نداد و حجاز و يمن را به امثال معاويه نبخشيد !\r\nولى بايد پرسيد كه چرا علىبن ابيطالب امروز هم شام را به معاويه نمىبخشد ، در صورتىكه او با سربازان و لشكريان و بزرگان و اشراف و اوباشى كه به‌دور خود جمع كرده و با اسلحه و ثروتى كه در اختيار دارد ، به‌مثابه يك خطر جدى بر ضد وى درآمده است ؟ اگر يك رهبر\r\n\r\n\r\n","description":"","footnote":"\r\n( 1 ) . اين عبارات را در موارد مختلفى از نهج‌البلاغه و مستدرك نهج‌البلاغه مىيابيد و همه آنها در توصيف معاويه است . م\r\n","page_name":" 836 ","page_number":340},
  {"content":"\r\n\r\nسياسى ديگر به‌جاى وى بود ، تغيير روش مىداد و بر زشتىها و تبهكارىهاى معاويه قلم عفو و بخشش مىكشيد و او را بر خود نزديك مىساخت و فرماندارى شام را به او مىبخشيد و دوستى وى را در راه رهبرى و حكومت خود ، به‌دست مىآورد !\r\nپاسخ اين پرسش بسيار ساده و روشن است و آن اينكه : على ديروز از اين بخشش به معاويه ، به‌خاطر اصول و اساس و طرز فكر ويژه‌اى خوددارى كرد . . . او امروز هم به‌خاطر همان اصول و همان اساس و انديشه ، از دادن فرماندارى شام به معاويه خوددارى مىكند زيرا از نظر على : « حق را هيچ چيزى باطل نمىسازد » و او در اين قضيه ايقان و قاطعيت دارد و بىشك هيچ‌كس در راه حق و يقين پابرجاتر از علىبن ابيطالب نيست ، زيرا او مىگويد :\r\n« اگر مردم به دور من جمع شوند ، باعث افتخار من نخواهد شد و اگر از من جدا شوند موجب هراس و ترس من نخواهد گشت و مرگ در راه حق و براى حق ، بر من ناگوار نيست » و « خواب توأم با ايمان و يقين ، بهتر از نماز توأم با شك و ترديد است » « 1 » و « اگر يقين پيدا كرديد ، اقدام كنيد » .\r\nو همين علىبن ابيطالب است كه منافق و متجاوز را اين‌چنين توصيف مىكند : « گمان و ظن بر او چيره است و هيچ‌وقت آنچه كه بر آن ايمان بياورد ، بر او پيروز نخواهد شد » !\r\n* * * اين وحدت و هماهنگى در شخصيت على را ، به‌هرجا كه بنگريم\r\n\r\n\r\n","description":"","footnote":"\r\n( 1 ) . نوم على يقين خير من صلاة على شك\r\n","page_name":" 837 ","page_number":341},
  {"content":"\r\n\r\nمىيابيم . زيرا كه او اگر تو را براى كسب معرفت و فرهنگ ترغيب كند ، خود را در قبال تو به‌مثابه پدرى مىداند كه در برابر فرزندى قرار گرفته كه مىخواهد او را بر آن راه و مزاياى آن ، وادار سازد و يا چنان با تو رفتار كند كه گويى انسان با خويشتن معامله مىكند ، و از همين‌جا است كه شكل پند و اندرز از توصيه‌ها و نصايح او كنار مىرود تا با مثل و تاريخ ، ميدان را براى آموزش و پرورش باز بگذارد . او اگر تو را براى كسب معرفت تشويق مىكند ، براى آن است كه تو انسانى و وجه امتياز تو با حيوانات در آن است كه امكان شناخت و معرفت را دارى ، و اين صفت تو باعث مىشود كه علىبن ابيطالب در اركان وجود تو غريزه ميل به معرفت و كشف مجهولات را بيدار سازد و از تو بخواهد كه اين غريزه را از آلودگىهاى پست مادى دور ساخته و تقويت نمايى و هميشه در يك شوق دائمى نسبت به طلب علم و دانش ، به‌سر ببرى . از ديدگاه امام على جايگاه اجتماعى تو و اينكه زمامدار باشى يا از افراد توده مردم ، مسئوليت‌هاى كوچك يا بزرگى به‌عهده داشته باشى ، دور از مردم و اجتماع باشى يا در دل اجتماع و در بين توده مردم قرار بگيرى تفاوتى ندارد و البته در نزد على همراه مردم‌بودن بهتر است در هر صورت ، تو انسان هستى و طلب معرفت و فرهنگ از امتيازات تو است ، و از همين‌جا است كه مىبينى علىبن ابيطالب تو را به‌مثابه يك انسان عادى مورد خطاب قرار داده و مىگويد :\r\n« خير و نيكى آن نيست كه ثروت و اولاد تو زياد باشد ، ولى خير و نيكى آن است كه علم و دانش تو زياد باشد » و : « اگر خداوند بخواهد بنده‌اى را پست گرداند ، او را از علم و دانش دور مىسازد » و : « هيچ افتخارى چون علم نيست » و : « تنگدستى و فقرى همچون جهل و\r\n\r\n","description":"","footnote":"","page_name":" 838 ","page_number":342},
  {"content":"\r\n\r\nنادانى نيست » و : « سرمايه و گنجى سودمندتر از دانش وجود ندارد » و : « علم ، ميراث نيكويى است » و : « دانش نگهبان تو است و تو نگهبان مال و ثروت » و : « طلب‌كردن علم براى تو ، واجب‌تر از طلب‌كردن مال و ثروت است » .\r\nو اگر تو از زمرهء كسانى باشى كه در بين مردم حكم و فتوى داده يا بر آنها حكومت رانده و يا در ميان آنان قضاوت مىكنى ، علىبن ابيطالب اين گفتار جاودان را در گوش‌هايت مىخواند و گويا كه آن را در گوش‌هاى همه حكام قرون و اعصار ، و از جمله اكثريت طبقه حاكمه ملت‌هاى امروزى مىخواند : « آن‌كس كه بدون دانش و علم در بين مردم فتوى دهد ، زمين و آسمان بر او لعنت فرستند » .\r\nو اگر تو حاكم بوده و يا در جرگه رهبران جامعه باشى و خود را در در عين نادانى و حماقت ، در عداد بزرگان و افراد پرارج بشمارى ! على بر تو مىگويد : « بىارزش‌ترين مردم ، كم‌دانش‌ترين آنها است » و : « دانشمند اگرچه مرده باشد ، زنده به‌شمار مىرود و جاهل و نادان اگرچه زنده هم باشد ، مرده است » و : « صاحبان مال و ثروت در حالىكه زنده‌اند ، نابود شده‌اند و دانشمندان تا روزگار باقى است ، زنده وجاودانه‌اند » .\r\nو اگر تو از شمار كسانى باشى كه به دانش كم قانع‌اند ، بر تو مىگويد : « بر هر ظرفى چيزى را كه بگذارند تنگ‌تر مىشود ، مگر ظرف علم و دانش كه گشايش مىيابد » و او مىخواهد كه تو در هر صورتى به‌دنبال علم و دانش باشى و مىفرمايد : « هيچ جنبش و حركتى نيست مگر آنكه تو در آن نيازمند فرهنگ و معرفت هستى » .\r\nو سپس با دقت كامل ، اين مثال جالب را براى تو مىآورد : « كسى\r\n\r\n","description":"","footnote":"","page_name":" 839 ","page_number":343},
  {"content":"\r\n\r\nكه بدون علم كار مىكند ، مانند كسى است كه در بيراهه مىرود ، و اين چنين آدمى ، هرچقدر كه از راه دور شود ، از هدف و نيازمندى خود دور تر مىرود ، ولى آن‌كس كه از روى علم و دانش كار مىكند ، مانند كسى است كه در يك طريق روشن و آشكار گام مىنهد ، و بيننده‌اى بايد مواظب او باشد تا ببيند كه او برمىگردد يا به راه خود ادامه مىدهد » ؟ ! و اگر علم و دانش را اين قدرت و اين وسعت و مقام باشد ، به‌طورى كه در هر حركت و تصميمى ، اين‌چنين به آن نيازمند باشى ، پس : « دانشمندترين مردم كسى است كه علم و دانش مردم را هم بر علم خود بيفزايد » و دراين گفتار اشاره صريحى بر لزوم تعاون و همكارى بشر در كوشش‌ها و شركت و دخالت همه مردم در اكتشاف و بهره بردن از فرهنگ و معارف انسانى وجود دارد و به‌راستى كه « علم وسيعتر از آن است كه به‌حساب آيد ، و بايد ما از هر چيزى ، نيكوى آن را انتخاب كنيم و به‌دست آوريم » .\r\nبنابراين ، هيچ اشكالى ندارد كه تو مجهولات خود را از مردم بپرسى و در اين باره علىبن ابيطالب مىگويد : « اگر از كسى چيزى پرسيدند كه نمىداند ، هرگز نبايد خجالت بكشد كه بگويد نمىدانم ! و هرگز هيچ‌كس از آموختن آنچه نمىداند نبايد شرمنده باشد » ، چرا كه : « انديشه موجب روشنايى ، و غفلت عامل تاريكى است » و اين حقيقت بر تو واجب مىكند كه بيشتر با دانشمندان معاشرت داشته باشى : « با دانشمندان بيشتر به مذاكره بپرداز و با مردمان حكيم گفتگو كن » . البته اين گفتگو و معاشرت ، بايد براى استفاده و كسب معلومات باشد نه براى تظاهر و مجادلهء بىثمر بين دانشمند و جاهل : « اگر با دانشمندى نشستى ، بيشتر راغب باش كه گوش فرادهى ، نه آنكه بيهوده سخن بگويى » .\r\n\r\n","description":"","footnote":"","page_name":" 840 ","page_number":344},
  {"content":"\r\n\r\nولى اگر تو دانشمند باشى ، بايد علم و دانش خود را به‌طور رايگان در اختيار توده مردم بگذارى و اين نهايت سپاسگزارى تو است ، چرا كه : « سپاسگزارى دانشمند نسبت به علم و دانش خود ، در آن است كه آن را به رايگان در اختيار نيازمندانش بگذارد » .\r\nو البته هدف نهايى و يگانه از هر علم و هر معرفتى آن است كه انسان به دانش و علم خود عمل كند و علىبن ابيطالب در اين باره است كه چنين مىگويد : « علم مقرون با عمل است ، آن‌كس كه بداند ، عمل مىكند و علم به عمل دعوت مىكند . پس اگر انسان به آن پاسخ مثبت دهد ، بهره‌مند شود و گرنه از آن دور گردد » ! و باز مىفرمايد : « پست‌ترين مراتب علم آن است كه در زبان باشد و عالىترين علم آن است كه درتار و پود و اركان وجودى انسان باشد » . على مىخواهد بدين‌وسيله بگويد : پست‌ترين دانش‌ها آن است كه اثر آن در رفتار و كردار ظاهر نگردد .\r\nسپس علىبن ابيطالب ارزش انسان را در روى زمين بسته به يكى از چهار نكته‌اى مىداند كه غير از آنها ، هيچ‌چيز ارزش واقعى ندارد كه دو نكته از آن ، در عالمى است كه علم خود را به‌كار ببرد و در جاهلى است كه در راه دانايى گام نهد ، و مىگويد : « پابرجايى دين و دنيا به چهارچيز است : عالمى كه دانش خود را به‌كار برد و جاهل و نادانى كه از آموزش بازنماند و . . . »\r\nعلىبن ابيطالب براى آنكه مردم را به كسب دانش تشويق كند ، فرد جاهلى را كه در راه فرهنگ و كسب علم گام مىنهد ، به‌مثابه دانشمند مىداند و عالمى را كه دچار جمود گشته و علاقه‌مند به افزايش علم خود نيست ، به‌منزلهء جاهل و نادان معرفى مىكند : « نادانى كه كسب\r\n\r\n","description":"","footnote":"","page_name":" 841 ","page_number":345},
  {"content":"\r\n\r\nعلم مىكند ، همانند عالم و دانشمند است و دانايى كه جامد باشد ، همانند نادانى است كه در بيراهه گام مىنهد » .\r\nعلىبن ابيطالب براى تحكيم پايه‌هاى اين تفكر در اذهان مردم ، گاهى به روشى آميخته با خبر و طلب ، هردو ، مىگويد : « اى دانشمندان ! آيا علم و دانش را با خود همراه داريد ؟ به‌راستى كه علم و دانش از آن كسى است كه نخست بياموزد و سپس آن را به‌كار ببرد و عمل و كردار وى ، با علم و دانش سازگار باشد » و : « هنگامى كه از چيزى آگاه شديد به آن عمل كنيد » .\r\nامام سپس براى تثبيت اين اساس ، به‌شكل خاصى سخن آغاز مىكند و مىفرمايد : « دانشمندى كه مطابق علم خود كار نكند ، همانند فرد جاهل و نادانى است كه از جهل خود بيدار نمىشود ، و البته برهان و دليل بر ضد همچو دانشمندى ، بزرگ‌تر و بيشتر از فرد نادان است . »\r\nآنگاه امام بين مردم جاهل و اهل علم ، در چهارچوبى از همكارى و تعاون ، پيوند برقرار مىكند تا همه مردم را به تعليم و تعلم ، آموزش و يادگرفتن تشويق كند و در اين راه از منطق وحدت جامعه انسانى كه در واقع شكلى از وحدت جهان هستى است ، استفاده مىكند و مىگويد : « خداوند مردم جاهل و نادان را براى يادگرفتن بازخواست نمىكند ، مگر آنكه پيش از آن اهل دانش را براى آموزش و ياددادن ، مورد مؤاخذه قرار داده باشد » ! درنتيجه : « براى مقام والاى علم ، همين كافى است كه كسى كه از آن به‌درستى آگاه نيست ادعاى آن را دارد و آن‌كس كه از آن بىخبر است ، اگر دانشى به او نسبت داده شود ، مسرور وخوشحال گردد ، و براى سستى و كوچكى جهل و نادانى\r\n\r\n","description":"","footnote":"","page_name":" 842 ","page_number":346},
  {"content":"\r\n\r\nهمين كافى است كه حتى جاهل نيز از آن بيزارى مىجويد و اگر به او نسبت جهل داده شود ، خشمناك گردد » !\r\nاز سخنان گوهربار و جالب امام در گوشه و كنار نهج‌البلاغه اين سخنان جاودان در تشويق به طلب علم و ارزيابى و تحكيم پايه‌هاى آن است : « اى كسى كه در راه طلب علم گام نهاده‌اى ! دانش و علم داراى برترىهاى فراوانى است . . . » و : « سكوت بانادانى بيهوده است » و : « نادان را بياموز و با دانا و دانشمندان گفتگو كن » و : « بازگوكردن سخنان پندآموز و حكيمانه بىارزش است ، چنان‌كه سخن‌گفتن توأم » و « دورانديشى پيرمرد در نزد من از دلاورى جوان خوش‌تر است » .\r\nو از سخنان امام در توصيف نادانان و بىمايگان است : « آنان هوادار هر عربده‌كشى هستند و با هر بادى كه مىوزد تكان مىخورند . از نور دانش و پرتو علم كسب روشنايى نكرده و به پايگاه استوارى پناه نبرده‌اند » و كسانى را كه به فساد و تباهى گراييده‌اند مورد خطاب قرار داده و مىفرمايد : « درهاى دانش به روى شما بسته شده است » و از بارزترين صفات نيكوكاران در نزد امام آن است كه آنان : « پيروان و هواداران علم و دانش هستند » .\r\nپند و اندرز امام به دل‌هاى خسته و ملول ، از اين چهارچوب پيوسته با تشويق براى طلب علم و فرهنگ ، جدا نيست : « دل‌ها را از پراكندگى برهانيد و براى آنها حكمت‌ها و دانش‌هاى تازه بطلبيد ، چه كه دل‌ها نيز همانند بدن‌ها ، به‌ستوه آمده و خسته مىشوند » .\r\nهماهنگى اين نظريه و طرز فكر واحد امام على ، كه بر محور طلب علم و دانش دور مىزند و از شخصيت يگانه امام سرچشمه مىگيرد ، با اين سخن ارزشمند كه فرهنگ و دانش را در زندگى برابر با خود\r\n\r\n","description":"","footnote":"","page_name":" 843 ","page_number":347},
  {"content":"\r\n\r\nزندگى مىداند ، تكامل مىيابد : « دانش و علم يكى از دو زندگى است » و سپس امام با گفتار ديگرى كه بيان‌كننده ارزش عالى علم از نظر او است ، آن را تأييد مىكند : « آشنايى با علم و تحصيل آن دينى است كه به‌وسيله آن پاداش داده مىشود » .\r\nآنگاه امام با سخن سومى اين حقيقت را تثبيت مىكند . اين سخن نشان‌دهنده يك حقيقت تركيب‌يافته از : « دشمنى انسان با آنچه كه نمىداند » و سپس « ابراز انزجار از اين دشمنى » است ، براى آنكه هرگونه دشمنى و عداوتى ، زشت است . ببينيد چه گفتار حكيمانه‌اى است : « مردم دشمن چيزى هستند كه از آن آگاهى ندارند » و البته از فكر امام حقيقت ديگرى كه ناشى از همين انديشه حكيمانه است ، دور نمىشود و آن حقيقت چنين بيان و ترسيم مىشود : « آن‌كس كه چيزى را نداند ، آن را بد و بىارزش مىشمارد » !\r\n* * * علىبن ابيطالب اگر مىخواهد كه تو عفو و بخشش كنى و احساس انتقام در دل تو راه نداشته باشد ، او را مىبينى كه در هر خطبه ، هر عهدنامه ، هر دستورى ، هر گامى كه به‌جلو برمىدارد و هر روشى كه انتخاب مىكند ، تو را بر اين موضوع تشويق مىكند . او در آن هنگام كه فرماندار خود را در مصر مورد خطاب قرار مىدهد ، مىفرمايد : « بر آنان از گذشت و اغماض خود چنان روا بدار كه دوست دارى خداوند از تو آن‌چنان عفو و اغماض كند . و از هيچ بخششى پشيمان مباش و بر اجراى هيچ كيفرى شادمانى مكن » .\r\nشما در هر دستورى كه او در نامه‌هاى خود به همه فرماندارانش صادر كرده ، شكلى از اين امر و دستور را خواهيد يافت . در نظر امام\r\n\r\n","description":"","footnote":"","page_name":" 844 ","page_number":348},
  {"content":"\r\n\r\nعلى : « پاداش مجاهدى كه در راه خدا كشته شده و شهيد گشته ، بيشتر از پاداش كسى نيست كه امكان و قدرت انتقام پيدا مىكند ، ولى خوددار است » و باز او معتقد است كه : « شايد كسى كه پاكدامن و خودنگهدار است ، از فرشتگان باشد » . « 1 »\r\nاما انتقام‌گرفتن ، پناهگاه مردمى است كه بخشش و اغماض ندارند و پاكدامن و خوددار نيستند و در واقع احساس بىارج و خوى زشتى است و بزرگى با انتقام مانند شوره‌زارى است : « بزرگى و سرورى با انتقام‌گرفتن به‌دست نيايد » و انتقام‌گيرنده كسى است كه مىتواند كيفر دهد و در نظر علىبن ابيطالب : « آن‌كه عفو مىكند و مىبخشد از آن كسى كه انتقام مىگيرد و كيفر مىدهد ، قدرت بيشترى دارد . »\r\nو در ميدان كارزار ، كه « برادران جنگ » با شمشيرها به همديگر حمله مىكنند و با نيزه‌ها يكديگر را مىزنند و در اين جنگ و گريز كه جز با نابودى يكى ، نجاتى براى آن ديگرى ميسّر نيست ، علىبن ابيطالب مىگويد : « عفو و بخشش زكات پيروزى است » . او مىخواهد كه تو از مردمان باگذشت و فداكار باشى ولو آنكه رابطه‌ات با دشمنان سخت تيره و تاريك باشد : « بر دشمن خود نيكى كن كه شيرين‌ترين پيروزىها است » و : « چون بر دشمن خويش غلبه يافتى ، عفو و بخشش او را به‌مثابه سپاسگزارى از اين پيروزى قرار بده » .\r\nعلىبن ابيطالب خود در تمام دوران زندگى ، به اين تعليمات عمل كرد . در صبح روز پايان جنگ جمل همه كسانى را كه اسلحه برداشته\r\n\r\n\r\n","description":"","footnote":"\r\n( 1 ) .\r\n« ان المجاهد الشهيد فى سبيل‌اللَّه ليس باعظم اجراً ممن قدر فعف »\r\nو\r\n« ان العفيف يكاد يكون ملكاً من‌الملائكة »\r\n.\r\n","page_name":" 845 ","page_number":349},
  {"content":"\r\n\r\nو برضد وى و براى كشتن وى مىجنگيدند ، بخشيد و اعلام عفو عام كرد و در نبرد صفين همه آنهايى را كه مىخواستند با بستن راه آب ، على را به‌قتل برسانند ، عفو كرد و به همه دشمنانش آب داد و نگذاشت كه آنها از تشنگى بميرند و همچنين دشمن كينه‌توزش « عمروبن عاص » را كه در زير شمشيرش قرار گرفته بود ، عفو نمود و در آن‌هنگام كه ابن‌ملجم ضربت كشنده خود را بر سر علىبن ابيطالب فرود آورد ، او از فرزندان خود خواست كه قاتل وى را مورد عفو قرار دهند و همه اينها براى تثبيت گفتارش درباره انسان شرافتمند و كريم بود كه : « كسى را كه ستم كرده مىبخشد و نيكى خود را از كسى كه او را محروم ساخته دريغ نمىدارد و با شخصى كه از او بريده ، پيوند كرده و به او نزديك مىشود » .\r\nاين وحدت و هماهنگى ، شخصيت امام على را يكپارچه و منسجم ساخته و آن را استوار و محكم مىنمايد و هرگونه گفتار و كردار وى را ، مطابق با اصول و موازين قرار مىدهد و هر موضوع كوچك آن را نيز تصحيح مىكند . امام على در آن‌هنگام كه درباره راست و دروغ ، عدل و ظلم ، حدود زمامدار و حق توده مردم سخن مىگويد ، مىبينيد كه با تاروپود وجود خود به‌هم آميخته و به نحو خلل‌ناپذيرى ، اصولى فكر مىكند ، چنان‌كه در سخن از مسئله لزوم كسب علم و فرهنگ و موضوع عفو و بخشش هم چگونگى آن را ديديم .\r\n* * * شايد شگفتى و تعجب شما از وحدت و به‌هم‌پيوستگى شخصيت امام على زمانى بيشتر از اين گردد كه ببينيد كه در نزد امام ،\r\n\r\n","description":"","footnote":"","page_name":" 846 ","page_number":350},
  {"content":"\r\n\r\nدايره‌هاى پيوند بين دو احساس ، دو انديشه و دو نظريه ، همه و همه به‌دور چهارچوب محكمى كه از يگانگى شخصيت ، تمام اطراف آن استوار گشته است ، مىچرخد و مىگردد . و درواقع اگر شخصيت انسان به‌هم پيوسته و هماهنگ و واحد باشد ، در عواطف و احساسات گوناگون و افكار و نظريات مختلفى كه در موضوعات و مسائل گوناگون و در شرايط و مناسبات ، و اوقات مختلف از او سرچشمه مىگيرد ، طورى يكسان خواهد بود كه نمىشود آن‌ها را توصيف كرد ، مگر اينكه اذعان كنيم ، آنها در حقيقت ، اصل واحدى هستند كه در مرحله ظهور داراى شاخه‌ها و شعبه‌هاى زيادى مىشوند . و از همين‌جاست كه مىبينيم پيوند افكار و عواطف گوناگون در نزد امام على همچون پيوند اصل و ريشه با خويشتن است .\r\nدليل و گواه براين موضوع ، آرا و نظريات امام در موقعيتها و موضوعات مختلف است . بنگريد : آنها افكار و نظرياتى درباره مسائل اجتماعى ، اخلاقى و سياسى است . . . سپس درباره انگيزه و هدف نهايى از بيان آنها ، از جانب امام على ، تحقيق كنيد . . . فكر مىكنيد كه چه چيزى خواهيد يافت ؟ بىشك خواهيد ديد كه همه آنها به دور محور واحدى كه دوقطب دارد ! مىچرخند :\r\n1 . قطب نخستين ، يا منشأ پيدايش ، همان شخصيت واحد و به‌هم آميخته‌اى است كه از حرارت آتش واحدى شعله‌ور بوده و در سطح واحدى مىگيرد و يا مىبخشد .\r\n2 . قطب دوم ، يا هدف نهايى ، خدمت به انسان و احترام به زندگى است . و بدون ترديد اگر منشأ پيدايش و هدف نهايى يكسان بود ،\r\n\r\n","description":"","footnote":"","page_name":" 847 ","page_number":351},
  {"content":"\r\n\r\nافكار و نظريات و كار و كردار يكسان خواهد بود . اگرچه شرايط و مناسبات گوناگون بوده و موضوعات و مسائل متضاد و متباين باشد .\r\nشما اگر با بينش بيشتر و دقت بهتر در سيره و روش امام على كنجكاوى و تحقيق كنيد ، خواهيد ديد كه گفتار و كردار وى ، به‌طور كلى ، ناشى از دوستى و نيكى مطلق است . و او چگونگى اين حقيقت را با اين سخن نغز خود نشان مىدهد : « نيكى و خير آن است كه علم و دانش شما زياد و شكيبايى و بردباريتان بيشتر باشد » . در اين سخن ، امام على « خير » را اساس و سرچشمه مىداند و آنگاه چهارچوب آن را هم « علم و دانش » و « حلم و بردبارى » يا « عفو و بخشش » قرار مىدهد . و به‌نظرم شما نيز دريافته‌ايد كه فصول زندگى امام ، جز كوشش در راه خير مطلق ، در چهارچوبى از طلب علم و فرهنگ و عفو و بردبارى ، چيز ديگرى نيست .\r\nو براى آنكه آنچه را كه مىدانيد با آنچه كه انجام مىدهيد ، جدايى نداشته باشد ، امام على به شما گوشزد مىكند كه انسان نيكوكار و دانشمند و بردبار « سخن را با عمل توأم مىسازد » . و سپس شما را مورد خطاب قرار داده و مىفرمايد : « نبايد سخن شما برتر از كار و عمل شما باشد » يعنى : بيشتر از آنچه انجام مىدهيد سخن مگوييد !\r\nو در واقع براى آنكه در گفتار امام على ، برترى بر عمل نباشد ، او همه را به‌سوى خير و نيكى ، علم و دانش ، حلم و بردبارى دعوت كرد و خود همواره ، نيكوكارانه ، عالمانه و با حلم و بردبارى زيست و سرانجام به شهادت رسيد .\r\nبدين‌ترتيب شخصيت امام على ، در هر ميدانى وحدت و بهم‌آميختگى مىيابد و از همين‌جا است كه او درباره هيچ چيز\r\n\r\n","description":"","footnote":"","page_name":" 848 ","page_number":352},
  {"content":"\r\n\r\nكوچك يا بزرگى كه در زندگى رخ مىدهد ، اهمال و فراموشى ندارد . و از همين‌جاست كه او شما را از چيزى كه مىبينيد و يا به چشم ظاهر ديده نمىشود آگاه مىسازد ، در صورتى كه هيچ‌گونه تكلف و رنجى به‌خود هموار نمىسازد . و روى همين اصل است كه سخنان و اقوال او ، در اين يا آن موضوع يكسان است و تناقض و تعارضى در آنها راه ندارد ، بلكه از سرچشمه واحدى مىجوشد ، چنان كه آب از دل زمين مىجوشد و طعم و مزه آن در شب و روز تغيير نمىيابد و اگر اختلافى باشد فقط در كمى يا زيادى خواهد بود نه در اساس و ريشه .\r\nو از همين‌جا است كه اعمال و اقوال امام على يكسان بوده و با همديگر توافق كامل دارد ، چرا كه سرچشمه آنها واحد است ، و وضع و روش امام در اين باب ، همان روش و وضع او در هر باب و موضوعى است : وحدت و يگانگى در عمل وانديشه در احساس و بينش ، كه اصالت آن ذاتى و فطرى بوده و سنگ بناى آن بر صفا و پاكى نهاده شده است و بدين‌ترتيب گفتارها و كردارهايش يكسان و تفكيك‌ناپذير بوده و هميشه بخشى از آن را ، بخش ديگرى تفسير كرده و توضيح مىدهد .\r\nمقام و موقعيت امام على در اين مورد ، مقام و موقعيت بزرگ انسان راستين است .\r\nاين يگانگى و به‌هم‌آميختگى در شخصيت و همهء مصادر آن ، همان چيزى است كه گفتارها و اقوال امام على و تعليمات و پيمان‌نامه‌هاى وى را به‌مثابه يك قانون منظم و اساسى درمىآورد و به آنها ارزش قانونى را مىدهد كه برپايهء اصولى قرار داده شده و داراى هدف‌هاى عالى انسانى است .\r\n\r\n","description":"","footnote":"","page_name":" 849 ","page_number":353},
  {"content":"\r\n . \r\n","description":"","footnote":"","page_name":" 850 ","page_number":354},
  {"content":"\r\n\r\n\r\nبرترىاصول انسانى امام ( ع )\r\n\r\n","description":"","footnote":"","page_name":" 851 ","page_number":355},
  {"content":"\r\n . \r\n","description":"","footnote":"","page_name":" 852 ","page_number":356},
  {"content":"\r\n\r\nمقايسه‌اى بين\r\n\r\nاصول امام على\r\nواصول اعلاميه حقوق بشر\r\n* حاكم به‌مثابه پدر و مردم فرزندان او هستند .\r\nعلى\r\n* حكومت نسبت به ملت ، به‌مثابه پدر است .\r\nساوونارولا\r\n* انسان آيينهء انسان است ، او را اميدوار مىسازد و نيازمندىهاى وى را رفع مىكند .\r\nعلى\r\n* افراد بشر را بايد چنان بنگريم كه گويى همه يكى هستند .\r\nپاسكال\r\n* بهترين سرزمين‌ها آنجا است كه تو را در پناه گيرد ، و تنگدست در ميهن خود نيز غريب و بيگانه است !\r\nعلى\r\n* ميهن توأم با ظلم ، ارزشى ندارد .\r\nلابروير\r\n* محصول و دسترنج آنان براى دهن‌هاى ديگران نيست ؛ و بايد از آن خودشان باشد .\r\nعلى\r\n\r\n","description":"","footnote":"","page_name":" 853 ","page_number":357},
  {"content":"\r\n\r\n* مردم را از همين نانى محروم مىسازند كه تخم آن را خود كاشته‌اند .\r\nيك اديب فرانسوى\r\n* توانگران از دادن آنچه در دست دارند دريغ ورزيدند و بر آن دل بستند .\r\nعلى\r\n* آيا مردم سودپرست و مال‌دوست ، از صميم قلب ميهن خود را دوست مىدارند ؟\r\nولتر\r\n* دنيا ، خانه راستى براى كسى است كه به آن راست بگويد . و آنچه كه براى شما حلال شده ، بيشتر از آن چيزى است كه حرام اعلام گشته است .\r\nعلى\r\n* زندگى در طبيعت خود ، نيكى و نيكوكارى است .\r\nروسو\r\nو علىبن ابيطالب راه و روش ثابت و محكمى دارد كه برپايهء چگونگى مفهوم و معنى عقل و سپس بر اعتقاد به نيروى انديشه و عظمت علم و فرهنگ و انقلابىبودن زندگى استوار مىگردد و او در اين موضوع مهم و حياتى ، به‌نحو شگفت‌آورى بر همه انديشمندان سبقت جسته است .\r\nاگر مااين ارزيابىكوتاه را « 1 » درباره‌شناخت راه‌نهضت‌انسانيت و انسان‌ها به‌عمل‌بياوريم ، نهضتىكه درحركت كند و بطىء ولى قاطع خود ، به‌سوى حمايت و پشتيبانى از انسان درقبال ظلم و ستم ، بردگى و بندگى و\r\n\r\n\r\n","description":"","footnote":"\r\n( 1 ) . مقصود مؤلف از اين « ارزيابى كوتاه » ! همه مطالبى بود كه قبلًا به‌عنوان بخش دوم مجلد اول اين كتاب « على و انقلاب فرانسه » ( به فارسى ) منتشر شده است . م\r\n","page_name":" 854 ","page_number":358},
  {"content":"\r\n\r\nبه‌سوى آزادى انسانى كه امانت وجود و هستى را بردوش دارد از هرگونه ترس و قيدى ، آن راه را پيموده است ، بسيار سودمند خواهد بود .\r\nو همچنين اگر آرا و افكار انديشمندانى را مورد بررسى قرار دهيم كه اين نهضت را رهبرى كرده ، و هدف‌هاى آن را روشن ساخته و براى بارورساختن آن ، زندگى خود را در راه آن فدا كرده‌اند بسيار مفيد خواهد بود . و اگر ما از گروه خاصى از اين‌گونه راهبران سخن گفتيم و بيشتر درباره متفكران فرانسوى كه يا معاصر با انقلاب كبير فرانسه بودند و يا مدت كوتاهى پيش از آن مىزيستند ، بحث نموديم ، براى آن بود كه آنان بيشتر از ديگر متفكران ، با روح انقلاب و رنگ و شكل آن و مبادى و اصولى كه از آن سرچشمه گرفت ، پيوند داشتند .\r\nفكر مىكنم كه شما در موقع مطالعه فصول گذشته به اين نكته توجه پيدا كرديد كه بزرگان اين متفكران و انديشمندان ، اعم از فرانسوى و غيرفرانسوى ، با چه پيوندها و رشته‌هاى استوار و محكمى به علىبن ابيطالب مىپيوندند ؟ شايد مقدار بسياربسيار قليلى از اين اصول فكرى را كه در نزد اين گروه انديشمند پيدا شده ، از نظر مفاد يا نص در نزد علىبن ابيطالب پيدا نكنيد « 1 » ولى در قسمت اعظم مطالب و در اصول اساسى بسيار زيادى ، بين آنان و قهرمان يگانه انديشه عربى « 2 » اشتراك كامل وجود دارد .\r\n\r\n\r\n","description":"","footnote":"\r\n( 1 ) . ما معتقديم كه هيچ ماده و اصلى كه به نفع انسان باشد ، در اصول اسلامى ، كه امام على بعد از محمد ( ص ) ، پيشواى مكتب آن است ، فروگذار نشده و همان اصول بسيار قليلى كه مؤلف محترم در نزد امام على نيافته ، بىشك اگر اصولى و منطقى باشد در مبادى اسلامى وجود دارد . م\r\n( 2 ) . با اينكه مؤلف امام على را انسانى جهانى مىداند ، معلوم نيست كه چرا در اينجا آن حضرت را به جهان عرب ! و انديشه عربى ؟ منسوب مىسازد ؟ م\r\n","page_name":" 855 ","page_number":359},
  {"content":"\r\n\r\nاگر گفته‌هاى ساوونارولا پيامبر عصر نهضت را بررسى كنيد « 1 » درباره شكل حكومت صالح ملى ، مفهوم زمامدار و توده ، دانشمند و نادان ، ستمگر و عدالت‌گستر ، قانون و هدف نهايى آن ، عمل و پاداش ، ثروت و خيرات روى زمين و چگونگى توزيع آن و غيره ، مطالبى را خواهيد ديد كه يكايك آنها را در نزد علىابن ابيطالب نيز خواهيد يافت و شايد منشأ اين تشابه و همانندى عجيب در افكار و انديشه‌ها در نزد اين دو مرد ، همان اصالتى است كه در فكر و اخلاق دارند ، و همين اصالت باعث شده كه علىبن ابيطالب درباره دوران تجاوز و ستمگريها بفرمايد : « . . و اهل آن‌زمان چون گرگان ، و حكام و زمامدارانش درنده و وحشى و مردمان ميانه و ناتوانش طعمه‌ها ( ى ستمكاران ) و بىنوايان و فقرايش ، همچون مردگان باشند . صدق و راستى از بين رفته و كذب و دروغ شايع باشد . . . » « 2 » و يا ساوونارولا درباره ستمگران و مردمان دوران خود مطالبى را به‌طور صريح و آشكار بيان كند ، كه ما شمه‌اى از آنها را در گذشته بيان كرديم .\r\nو همان‌طور كه اين اصالت و عمق بينش ، امام على را واداشته وظيفه حكومت را چنين بيان كند كه : حكومت يك نوع پدرى فداكارانه ، توأم با دلسوزى است و صريحاً اعلام دارد كه : « زمامدار به‌مثابه پدر است و مردم فرزندان او هستند » ، و اين سخن ساوونارولا\r\n\r\n\r\n","description":"","footnote":"\r\n( 1 ) . درباره ساوونارولا كه به‌نظر مؤلف « پيامبر عصر نهضت » است ما در بخش دوم مطالبى آورديم كه براى مزيد استفاده به آن مطالب مراجعه شود . م\r\n( 2 ) . در دنباله همين خطبه شريفه ( خطبه 107 در نهج‌البلاغه ) امام مىفرمايد : « دوستى مردم زبانى و ظاهرى و دشمنى با همديگر در دل‌ها جاى گيرد و فسق و تباهى باعث نسب ! و عفت و پاكدامنى موجب شگفتى گردد و اسلام همچون پوستين وارونه پوشيده شود : و لبس‌الاسلام لبس‌الفر والمقلوب » م\r\n","page_name":" 856 ","page_number":360},
  {"content":"\r\n\r\nنيز ناشى از همين بينش است : « حكومت نسبت به مردم ، به‌مثابه پدر است » .\r\nو همين‌طور ، آنچه را كه امام على درباره مسائل مختلف پيوندهاى اجتماعى و همگانى صلاح ديده ، ساوونارولا نيز صلاح مىداند . و آن روش ثابت و استقامت عظيمى كه علىبن ابيطالب در برابر اشراف و بزرگان قوم داشت ، پيامبر عصر نهضت نيز با آن خصلت شناخته شده است !\r\nو اگر براى شما روشن گرديد كه بين اصول و مبادى ساوونارولا كه زندگى را در اروپا دگرگون ساخت و تجديد نمود و ظهور او ضربه مهلكى بر هستى قرون وسطى بود و مبادى امام على اين چنين پيوندهاى استوارى وجود دارد و آنگاه به بررسى و ارزيابى اصول فكرى بزرگى پرداختيد كه در نزد متفكرانى وجود دارد كه زمينه انقلاب كبير فرانسه را آماده ساخته و سپس شعارهاى آن را طرح كرده و اساس آن را پىريزى نمودند ، پيوند و ارتباط محكم‌ترى را خواهيد يافت كه بين اين انديشمندان و شخصيت بىنظير انديشه عربى و انسانيت عربى ! موجود است .\r\n* * * به آنچه از گفته‌هاى پاسكال درباره انسانيت واحد نقل كرديم ، بنگريد و يا به سخنان انديشمندان ديگر در زمينه وحدت نژاد بشرى نگاه كنيد و آنگاه به تعليمات امام على نظر كنيد . خواهيد ديد كه تعاليم علىبن ابيطالب بر پايه همين احساس مطلق نسبت به انسانيت واحد و وحدت‌نژاد بشرى و لزوم همكارى و تعاون بين فرزندان انسان پىريزى شده است . و از نشانه‌ها و آيات امام على در اين زمينه\r\n\r\n","description":"","footnote":"","page_name":" 857 ","page_number":361},
  {"content":"\r\n\r\nاست : « هر انسانى در خلقت مانند تو است » و « انسان آينهء انسان است » .\r\nيكى از نويسندگان و ادباى فرانسه از ته دل فرياد برمىآورد و به‌وسيله آن از شرايط و اوضاع ناگوارى كه ده‌ها نسل انسانى در آن به‌سر برده‌اند ، پرده برمىدارد و درباره وضع فرزندان طبقات ملى و گروه‌هاى اصيل جامعه مىگويد : « آنان رنج و زحمت شخم‌زنى و بذر و آبيارى و دروكردن را تحمل مىكنند و سپس خود آنان از همين نانى كه تخم آن را كاشته‌اند ، محروم مىگردند » . همين فرياد را به نوع ديگر و در شكل مثبتى ، در برخورد امام على با جامعه‌اى خواهيد يافت كه او مىخواهد آن را اصلاح كند و به‌شكل يك جامعه انسانى و دادگر درآورد كه در آن استثمار ، يا انسان محروم ، وجود نداشته باشد . . .\r\nامام على درباره فرزندان آن جامعه سخن ارزشمندى را مىفرمايد كه خود سخن نشان مىدهد تا چه حد از نظر ريشه و نتيجه ، عميق‌تر و اساسىتر از گفته اديب فرانسوى است : « محصول و ثمرهء دست رنج آنان براى دهن‌هاى ديگران نيست » . « 1 »\r\nو اگر درباره معنى كلمه « وطن » تحقيق كنيد و بخواهيد كه مفهوم جديد آن را كه در ادبيات عصر نهضت و ادبيات انقلاب كبير آمده دريابيد ، مىبينيد كه لابروير آن را در جمله كوتاهى بيان مىكند كه تأثير آن در آثار همه نويسندگان و ادباء دوره نهضت به‌چشم مىخورد : « ميهن توأم با ستم ، ارزشى ندارد » . و نظير همين مفهوم\r\n\r\n\r\n","description":"","footnote":"\r\n( 1 ) . امام على عليه السلام در پاسخ « عبدالله بن زمعه » كه از شيعيان وى بود و از او مال بيشترى مىخواست فرمود :\r\n« ان هذاالمال ليس لى و لاك و انما هو فيىء للمسلمين ، فان شركتهم كان لك مثل حظهم والاقجناة ايديهم لاتكون لغير افواههم »\r\nاين مال نه از آن من و نه از آن توست ، بلكه مربوط به همه مسلمانان است و اگر تو در كارشان با آنها همراه بودى ، همانند آنان سهم مىبردى و گرنه ثمره رنج آنان ، براى دهنهاى ديگران نيست . م\r\n","page_name":" 858 ","page_number":362},
  {"content":"\r\n\r\nدرباره وطن ، كه درواقع اصلى از اصول تكوين ميهن به‌شمار مىآيد از نظر علىبن ابيطالب دور نمانده كه فرموده است : « تنگدست و بينوا در ميهن خود غريب بينوايى در وطن است و در غربت و دورى از ميهن است » و : « هيچ سرزمينى براى تو بهتر از سرزمين ديگر نيست و بهترين سرزمين‌ها جايى است كه تو را پذيرا باشد » . يعنى بهترين سرزمين‌ها ، جايى است كه تو در آن راحت باشى و مورد محروميت و ظلم قرار نگيرى .\r\nاگر در موضوع ميهن و اهميت به مسئله وطن و اينكه انسان جزئى از بشريت واحد است دقت كنيد و در احوال كسانى كه ميهن را بىاهميت مىشمارند توجه كنيد ، مىبينيد كه ولتر درباره ميهن‌دوستى گروه‌هاى سرمايه‌دار و استثمارگر ، كه ادعا دارند تنها آنها وطن را دوست مىدارند ! و جهاد و كوشش در راه آن را فقط به خويشتن نسبت مىدهند ، شك و ترديد دارد ، و آنها را دورو و منافق مىداند و مىگويد : « انسان از خود مىپرسد : آيا مردم سودپرست و مال‌دوست از صميم قلب ميهن خود را دوست مىدارند ؟ » .\r\nو همچنين مىبينيد كه ادبا و نويسندگان عصر ولتر ، گام را فراتر نهاده و به‌طور كلى افراد اين گروه را متهم مىسازند كه آنها نه از بشريت بويى برده‌اند و نه از چهارپايان به‌شمار مىآيند ، بلكه آنها فقط شكلك‌هايى هستند كه در صورت ظاهر آدم به‌شمار مىآيند ، ولى تنها چيزى كه از دنياى بشرى دارند مال و ثروت است و بس !\r\nاما علىبن ابيطالب در اين موضوع هم بر ولتر و رفقايش سبقت دارد و مسائلى را مطرح مىسازد كه تجارب و آزمايش‌هاى قرون ، نشان داده كه آنها حقيقت‌هايى انكارناپذيرند . امام على بدون\r\n\r\n","description":"","footnote":"","page_name":" 859 ","page_number":363},
  {"content":"\r\n\r\nهيچ‌گونه ترديد و دودلى مىفرمايد : « . . . و ثروتمندان و خوشگذران‌هاى ملل ، فقط به مال و نعمت دل بستند و گردن‌كشى كردند » ! در اين گفتار بدون كوچك‌ترين ابهامى ، تصريح شده كه سرمايه‌داران توجهى به مسائل ميهنى و كارها و دردهاى توده مردم ندارند و تنها هدف آنان ، اين است كه مال و ثروتى بر دارايى خود بيفزايند و فقط به چيزى علاقه‌مند هستند كه به‌سود آنان باشد ، بدون آنكه درباره وضع توده مردم هم انديشه‌اى بكنند . امام على اين مطلب را هنگامى فرمود كه تجربه به او ثابت كرده بود : « مال و ثروت اساس شهوتها است » و : « سرمايه‌دار هرگز به آنچه دارد راضى نيست و دارايى وى ، او را از چيزى كه در دست ندارد ، بىنياز نمىسازد » و : « آن‌كس كه مال و ثروتى اندوخت ، خودرأى و خودپسند گردد » . و كسى كه خودخواه و خودپسند شد ، ميهنى ندارد كه آن را دوست بدارد و در جهان انسانيت برادران همنوعى ندارد كه در سختىهاى روزگار ، با آنها شريك و همدم باشد !\r\nراستى چقدر زيبا و جالب است جمله‌اى كه امام در تصوير چگونگى وضع روانى سرمايه‌دار آورده و فرموده است : « توانگر به آنچه به چنگ آورده دل مىبندد و با آن مردم را مىگزد » ، و آن‌كس كه فقط به ثروت و مال خود دل ببندد ، حق است كه ولتر در وطن‌دوستى او شك بورزد و رفيق وى ، او را مورد آن‌چنان حمله‌اى قرار دهد كه چند سطر پيش خوانديم . . .\r\nو هم‌چنان‌كه ولتر كارگر را مورد احترام و ستايش قرار مىدهد و آدم‌هاى بيكاره و خوشگذران چاپلوس را پست و حقير مىشمارد ، علىبن ابيطالب هم مفهوم و ارزش وجود انسان را مبتنى بر كارى كه\r\n\r\n","description":"","footnote":"","page_name":" 860 ","page_number":364},
  {"content":"\r\n\r\nانجام مىدهد مىداند و دورويان و مردمان چاپلوس را پست معرفى مىكند . . . امام على دليل و برهان خود را در اين زمينه ، بر روى اصول و پايه‌هايى استوار مىسازد ، چنان كه ولتر هم پس از وى ، اين‌چنين رفتار مىكند !\r\nو همان‌طور كه رابله ، مونتين ، منتسكيو ، ولتر ، روسو و ديگران ، هرگونه تعصب بىجايى را مورد حمله قرار داده‌اند ، علىبن ابيطالب هم بيشتر از آنها ، آن را به باد حمله و انتقاد مىگيرد و شما در فصل « آزادى عقيده » از جلد اول اين كتاب « 1 » دليل قاطع و كوبنده‌اى را بر صحت و درستى اين موضوع خواهيد يافت .\r\nو آن مطلبى را كه ديدرو در باره معنى آزادى ، در دائرةالمعارف آورده است كه : « آزادى آن است كه شما حق داشته باشيد آنچه را كه قانون اجازه داده است ، انجام دهيد » علىبن ابيطالب پيش از او ، بيان داشته است ، چنان كه در دو فصل : « آزادى و سرچشمه‌هاى آن » و « آزادى بين فرد و جامعه » چگونگى آن را ديديم « 2 » و به‌زودى در بخش‌هاى آينده نيز خواهيم ديد .\r\nو آنچه را كه ادبا و نويسندگان پيش از انقلاب كبير فرانسه درباره « لزوم اطاعت زمامدار از قانونى كه ناشى از اراده ملت است » گفته‌اند ، علىبن ابيطالب پيش از آنها بيان داشته و چگونگى آن را گوشزد كرده و بر آن اصرار ورزيده است . و از نظر امام على ، از وظايف لازم زمامدار آن است كه بيشتر از همه مردم در برابر قانون فروتن باشد و بر آن گردن نهد . و او در آن هنگام كه خليفه مسلمانان بود اعلام داشت\r\n\r\n\r\n","description":"","footnote":"\r\n( 1 ) . به جلد اول ترجمه فارسى اين كتاب رجوع شود . م\r\n( 2 ) . جلد اول همين كتاب ، ترجمهء فارسى\r\n","page_name":" 861 ","page_number":365},
  {"content":"\r\n\r\nكه : مردم را از هيچ چيزى بازنداشته مگر آنكه خود پيش از آنان ، از آن دورى جسته و هيچ چيزى را از مردم طلب نكرده مگر آنكه خود قبل از آنان ، به آن اقدام نموده است . كوششى را كه ادبا و نويسندگان دوران پيش از انقلاب براى كوشش در راه به‌دست‌آمدن حقوق همه مردم به‌كار مىبردند ، ما در هر گوشه و نمونه‌اى از ادبيات علىبن ابيطالب ، آن را خواهيم يافت . و اين گفتارهاى جاودانه : « بايد حقوق مردم را به خودشان بازگردانيد » ، « حق مردم را ضايع نسازيد » ، « هر حقى را هوادار و طالبى است » و ده‌ها نظاير اين‌ها ، درواقع سيلىها و شلاق‌هايى است كه علىبن ابيطالب آنها را متوجه « فلسفهء » لزوم اختلافات طبقاتى مىسازد كه برپايه « پايمال‌كردن حقوق توده مردم » و از بين‌بردن و « كم‌كردن حق افراد » استوار است و « ثمره و دسترنج آنان را براى دهنهاى ديگران » آماده مىكند بنا به تعبيرهايى كه امام على بيان داشته است .\r\nادبا و نويسندگان عصر نهضت ، گفتارها و روش‌هايى دارند كه در آنها ارزش مردم كوچه و بازار و افراد عادى را روشن مىسازند و معتقدند كه اين ارزش ، ناشى از ارزش خود زندگى و يا به‌عبارت ديگر ، ناشى از ارزش خود هستى و وجود است . و همچنان‌كه لابروير حاضر نشد رفقا و برادران وى از غير مردم عادى يعنى فرزندان طبقات اصيل ملى انتخاب شوند ، علىبن ابيطالب هم حاضر نشد بپذيرد كه در بين مردم افرادى هم وجود داشته باشند كه با حسب و نسب ، مقام وجاه ، بر افرادى عادى و توده مردم برترى و تفوق يابند ، چنان‌كه در بحث‌هاى گذشته اين كتاب به تفصيل چگونگى آن را ديديم .\r\n\r\n","description":"","footnote":"","page_name":" 862 ","page_number":366},
  {"content":"\r\n\r\nو همان‌طور كه مولير در فرانسه مىپرسد : چرا بايد يكى از افراد كوچه و بازار نتواند به مقام زمامدارى و حكومت برسد ؟ و چرا حكومت « حق » فرزند « ملكه » قرار داده شده و « حق » فرد ديگرى واقع نشده كه بهتر مىتواند حكومت را اداره كند و به اصلاحات اساسى دست بزند ؟ علىبن ابيطالب هم با تعجب مىپرسد : « شگفتا ! آيا خلافت و حكومت با رفاقت و خويشى امكانپذير است ؟ » و سپس اين سخن بىنظير و عميق را بيان مىكند كه چون ناشى از اراده زندگى و هستى است ، هميشه در جهان جاودانه خواهد ماند : « ارزش هر انسانى با كار نيكى است كه انجام مىدهد » و سپس بر آن مىافزايد : « حسب و نسب ، كسى را كه از نظر كار و كوشش عقب مانده ، به‌جلو نمىراند » و : « افتخار و مقام انسان ، به‌مقدار همت و فداكارى اوست » و : « آن‌كس كه خود شخصيت نداشته باشد ، شخصيت و مقام پدرانش سودى به او نمىرساند . . . » و يكى از اشراف را مورد انتقاد قرار داده و مىفرمايد : « او بيشتر از آنچه مىدهد ، براى خويشتن انتظار دارد » !\r\nادبا و انديشمندان قبل از انقلاب كبير ، دريافتند كه اگر مردم نيازمندىهاى مادى و معنوى خود را به‌دست آورند . اين حق خودشان است و نبايد منتى در كار باشد و درواقع هم انديشمندانى كه بتوانند پيش از دوران نهضت در اروپا ، اين اصل اساسى بنياد اجتماعى را درك كنند ، بسيار كم بودند ، ولى علىبن ابيطالب اين حقيقت را به‌خوبى دريافته و بنياد اجتماعى را براساس آن پىريزى نموده بود . از جمله شواهدى كه عقيده امام را در اين زمينه به ما نشان مىدهد ، اين سخن اوست : « در يارىكنندهء پست و بىارج ، هيچ سودى نيست » و معنى اين سخن آن است كه در اين امر هيچ سودى\r\n\r\n","description":"","footnote":"","page_name":" 863 ","page_number":367},
  {"content":"\r\n\r\nنيست كه تو كار بكنى و سپس آنچه را كه به‌دست مىآورى به صورت « منت و احسان » باشد ، زيرا هرچه را كه از راه قانونى كه به‌طور آشكار حق تو را به رسميت نشناسد ، به‌دست آورى ، در آن نوعى از خوارى و پستى نهفته است . . . و باز از گفته‌هاى امام ، كه بالمآل اين‌چنين مفهوم اساسى را به‌دست مىدهد ، اين سخن است : « عدل و دادگرى ، كارها و چيزها را به‌جاى خود مىنهد ، ولى جود و بخشش ، آنها را از راه خود بيرون مىنمايد . دادگرى نگهبان همگان است ولى بخشش نصيب ويژه‌اى ( براى فرد خاصى ) است و از همين‌جا است كه عدالت و دادگرى ، برتر و گرانقدرتر است » و بنابراين ، « بخشش حق » در مكتب امام على مفهومى ندارد ، بلكه از نظر امام ، كاراست و پاداش به مقدار كار ، كه به‌عنوان يك حق انسانى ، نه بخشش و احسان ، پرداخت مىشود .\r\nو همين نكته مورد توجه ادباى پيش از انقلاب نيز قرار گرفت .\r\n* * * كسى كه اين پايه‌هاى اساسى مشترك بين امام على و ادبا و بزرگان عصر نهضت را كه به‌طور مستقيم به بنياد جامعه نوين و بالابردن مقام انسان و تثبيت حقوق طبيعى آن مربوط است ، به‌طور عميق مورد ارزيابى قرار دهد ، ناچار همه اين اصول را بايد به دو اصل اساسى برگرداند كه به‌نظر ما عبارتند از : ايمان به نيكى زندگى و اعتقاد به نيروى عقل .\r\nايمان به نيكى زندگى را پدر نخستين انقلاب ، ژان ژاك روسو ، به بهترين وجهى نشان مىدهد و او اين ايمان را نه فقط در بين ادباى عصر نهضت نشان مىدهد ، بلكه در ميان ادبا و نويسندگان همه\r\n\r\n","description":"","footnote":"","page_name":" 864 ","page_number":368},
  {"content":"\r\n\r\nدوران‌هاى انسانيت ترسيم مىنمايد . و البته شرح و بررسى عقايد و افكار روسو در اينجا ضرورتى ندارد . اين اساس فلسفه اوست كه مىگويد انسان نيك‌خواه نه بدكار به دنيا مىآيد ، و بنابراين ، اين حقيقت در همه آثار او آمده و اصولًا آثار او ، براين پايه استوار شده و به‌وجود آمده است .\r\nو اگر شما بخواهيد اين ايمان به « نيكى زندگى » را در نزد علىبن ابيطالب نيز درك كنيد ، بدون كوچك‌ترين كوششى مىتوانيد آن را به‌دست آوريد ، چرا كه « ايمان » در فلسفه امام اصلى اساسى است ، چنان كه در فلسفه روسو نيز چنين است ! و البته نبايد به افكار و نظريات خشك و جامد عده‌اى توجه نمود كه دوست دارند على را چنان ترسيم كنند و به مردم جلوه دهند كه گويا از مردم دورى مىجست و يا از زندگى قطع رابطه كرده بود ! ما به زودى اشتباه اين پندارها را در بخش مستقلى نشان خواهيم داد و با دلايل روشن ، سازندگان اين پندارها را رسوا خواهيم ساخت .\r\nما در اين جا فقط به نقل گفته‌هاى صريح وى در اين زمينه اكتفا مىكنيم و به‌طور خلاصه جملاتى از امام نقل مىنماييم و در همين جملات كوتاه آن دليلى را كه مىخواهيم ، آشكار مىسازيم . امام مىفرمايد : « دنيا خانه راستى براى كسى است كه به آن راست بگويد » و : « خداوند در مقابل كم ، بيشتر مىدهد » و : « خداوند شما را از اينكه به شما ستم روا بدارد ، پناه داده است » و : « آنچه براى شما حلال شده ، بيشتر از آن چيزهايى است كه حرام شده است » و : « آن‌كس كه با دست كوتاه ( خود ) ببخشد ، با دست دراز ( از جانب خدا ) بخشش و پاداش مىيابد » و باز مىفرمايد : « بارخدايا ! به تو پناه مىبرم كه در\r\n\r\n","description":"","footnote":"","page_name":" 865 ","page_number":369},
  {"content":"\r\n\r\nبىنيازيت ، تهىدست و پريشان شوم » و اگر دنيا خانه راستى براى كسى است كه به آن راست بگويد ، چه زيباست كه مردم آن را دوست بدارند و در قبال آن صادق باشند زيرا كه دنيا ، مادر مردم ، و مردم فرزندان آن هستند ! امام على مىفرمايد : « مردم فرزندان دنيا هستند و فردى را نبايد به‌خاطر دوست‌داشتن مادر خود ، سرزنش كرد » ! و اگر دنيا خانه راستى باشد كه چنين است و زندگى سراسر نيكى باشد كه آن نيز چنين است پس بايد فرزندان آن در سايه اين راستى و نيكى ، در خوشى به‌سر ببرند ولى به‌شرط آنكه بر دنيا راست بگويند و در آن صادق باشند و به زندگى دروغ نگويند و در همين مورد است كه امام على مىفرمايد : « و بدانيد كه هيچ چيزى جز زندگى ، وجود ندارد كه انسان از آن سير نشده و ملول نگردد » ! و لابد در اين دوستى عميق كه مردم نسبت به زندگى نشان مىدهند ، يك دليل ضمنى وجود دارد كه : زندگى سراسر زيباى و نيكى است !\r\n* * * و در مورد اعتقاد به نيروى عقل و انديشه بايد گفت كه اين امر هم در بين متفكران عصر نهضت در اروپا ، سربازانى دارد كه به‌شمار نيايند ! ولى بارزترين آنان مونتين ، رابله ، پاسكال ، ديدرو ، ولتر ، بايل و ديگران هستند كه معتقدند عقل و خرد انسانى ، رهبر نخستين و آخرين ، به‌سوى حقيقت است . و اين هواداران عقل ، با ويران‌ساختن پايه‌هاى هر بنيادى كه براساس عقل و خرد استوار نبود ، بزرگ‌ترين خدمت‌ها را به تمدن بشرى انجام دادند و شايد شما سخت به شگفتى درآييد اگر بدانيد اصولى كه اين گروه افكار و مكاتب خود را كه در شكل و رنگ ، گوناگون بودند ولى در اصل و هدف نهايى متحد\r\n\r\n","description":"","footnote":"","page_name":" 866 ","page_number":370},
  {"content":"\r\n\r\nبه‌شمار مىرفتند برپايه آن بنياد نهاده‌اند ، همان اصول و پايه‌هاى روشنى است كه به‌طور تثبيت‌شده‌اى در روش علىبن ابيطالب و مكتب او وجود دارد و گويا كه امام على در روزگار آنان به‌سر مىبرد و تحولات زمان و جوامع آنان را ديده و بسيارى از تجربه‌ها و آزمايش‌هاى آنان را دريافته بود !\r\nامام على با كمال اعتقاد به نيروى عقل و خرد مىفرمايد : « از عقل و خرد تو ، همين برايت كافى است كه راه نجات و خوشبختى را از گمراهى و ضلالت به تو نشان دهد » و : « عقل آينه پاك و صافى است » . و جداً اين نكته شما را تكان خواهد داد كه ببينيد امام على چگونه در آن زمان به ارزش نظر خرد و ديد عقل و پابرجايى ادراك عقلى ، در قبال نيرنگ حواس ، پى برده و مىفرمايد : « گاهى چشم‌ها ، انسان را فريب داده و به اشتباه مىاندازد ، ولى عقل و خرد كسى را كه با آن مشورت كند ، گول نمىزند » و : « عقل و خرد در هرحال شمشير قاطعى است » .\r\nو چون علم و دانش از مسائل و انشعابات عقل و خرد است و عقل و خرد داراى همچو ارزشى است ، بسيار منطقى خواهد بود كه على بفرمايد : « علم راه بهانه و عذر بهانه‌جويان را مىبندد » . اگر ما فرض كنيم كه كلمه « علم » آن مفهومى را نداشت كه در عصر ما دارد ، ولى بايد گفت كه بىشك مراد از آن ، فرهنگ و معرفت است و فرهنگ و معرفت از نظر مفهوم و مدلول از « علم » وسيع‌تر و بيشتر است ، زيرا كه « علم » امروز در مدلول ويژه‌اى به‌كار مىرود ، ولى فرهنگ و شناخت معنى عام و شاملى دارد .\r\n\r\n","description":"","footnote":"","page_name":" 867 ","page_number":371},
  {"content":"\r\n\r\n* * * امام على علاوه بر اعتقاد ريشه‌دار خود نسبت به عقل و انديشه ، اعتقاد راسخ خود نسبت به تجربه و آزمايش را نيز اعلام مىدارد و اين اعتقاد بيشتر ناشى از ايمان به اصالت عقل بوده و از آن سرچشمه گرفته است . علىبن ابيطالب در اين زمينه بيانى دارد كه كوشش نسل‌ها و اطلاعات ملت‌ها و تجربه اشخاص يگانه و بىنظير را در خود خلاصه كرده است : « بدبخت كسى است كه از عقل و تجربه محروم بماند » .\r\nاكنون بايد ديد كه معنى و مفهوم « عقل » در نزد امام على چيست ؟ مفهوم عقل در نزد امام ، همان مفهومى است كه متفكران عصر نهضت آن را درك كرده‌اند و آن همان معنايى است كه امروز آن را علم در چهارچوب خود جاى مىدهد . از علىبن ابيطالب سؤال شد : عاقل را براى ما تعريف كن و او فرمود : « عاقل كسى است كه كارها را به موقع انجام دهد و هر چيزى را در جاى خود به‌كار ببرد » و سپس سؤال شد كه « جاهل و نادان را نيز بر ما توصيف فرما ؟ » و امام پاسخ داد كه : ( با همان جمله قبلى ) « تعريف كردم ! »\r\nامام على معنى عقل و خرد را آنچنان ترسيم كرده و بيان مىكند كه گويى يك رياضىدان و مهندس ، شكلى از اشكال هندسى را ترسيم مىنمايد ، تا اين قاعده اصلى اساسى براى پايه‌هاى مسائل بسيارى گردد . و امروز در تعريف علمى مفهوم عقل ، چه چيزى مىتوان يافت جز اينكه : همه چيز را درست و در جاى خود قرار دهد و موجب شود همهء امور به‌طور صحيح انجام پذيرد .\r\nاين ايمان عميق به نيكى زندگى و قدرت و نيروى عقل ، همان چيزى است كه علىبن ابيطالب و همه شخصيت‌هاى بىنظير در آن\r\n\r\n","description":"","footnote":"","page_name":" 868 ","page_number":372},
  {"content":"\r\n\r\nاشتراك دارند و در سايه الهام همين ايمان و در پرتو نور آن ، مكتب‌هايى را به‌وجود آورده‌اند كه موضوعات گوناگونى را دربر مىگيرد كه در جزئيات از همديگر جدا هستند و در اصول و اساس يكى هستند .\r\nاز اصول اين مكتب‌ها ، اطمينان و اعتماد سقراط و افلاطون و ارسطو ، متفكرين باستان ، به نيكى اجتماع و زندگى مشترك است و همچنين اعتماد ساوونارولا و جيوردانو برونو « 1 » از متفكران قرون وسطى ، و اطمينان ادبا و رهبران انقلاب كبير در قرون جديد ، به آن است . اما اعتماد علىبن ابيطالب به نيكى اجتماع و زيبايى تعاون و همكارى ، به‌اندازه‌اى است كه به وصف نيايد . . . اين امام على است كه اين گفتار اساسى را در نيكى اجتماع و آثار آن در عزت و احترام و رفاه و آسايش نژاد بشرى ، بيان مىدارد : « عزت و گرانمايگى انسان با اجتماع ، و در زندگى مشترك است » .\r\nاين ايمان به نيكى زندگى و قدرت عقل و شايستگى حيات اجتماعى ، آن عده از متفكران نخستين و حتى جديد را كه اصالت خود را حفظ كرده بودند ، براى پيروى از مكتب انقلابى زندگى كه هميشه در حال تحول و تجدد است ، راهبرى كرد . انقلابىبودن زندگى ، مزاياى زندگى را به‌وجود آورده و بزرگ‌ترين شاهد بر وجود امكانات وسيع زندگى است ، همين امر هواداران اصالت زندگى را وادار مىسازد كه براساس اعتماد مطلق بر تحول قابل احترام ، به كار و\r\n\r\n\r\n","description":"","footnote":"\r\n( 1 ) . جيوردانو برونو فيلسوف ايتاليايى متولد در شهر نولا ، در سال 1548 ميلادى است . او در سال 1600 م وفات يافت . وى مدتى در پاريس تدريس مىكرد و با فلسفه اسكولاستيك و ارسطويى مبارزه نمود و در رم به‌عنوان « مرتد » ! سوزانده شد ! . . . م\r\n","page_name":" 869 ","page_number":373},
  {"content":"\r\n\r\nكوشش بپردازند و افكار را متوجه آن بسازند و دليل و برهان را ، در جلوگيرى از انحراف‌هاى هواداران دوران‌هاى كهن كه گمان مىكنند مىتوانند در قبال زندگى در حال تحول انقلابى ، ايستادگى كنند ، به‌كار ببرند .\r\nو ايمان علىبن ابيطالب به انقلابىبودن زندگى و تحول و تكامل هميشگى آن ، اصلى است كه در انديشه و مكتب و سلوك وى ، اساسى است . از جمله سخنان امام در اين مورد ، گفتار صريح و بىابهام اوست كه مىفرمايد : « فرزندان خود را با اخلاق خود تربيت نكنيد ، زيرا كه آنان براى زمانى غير از زمان شما خلق شده‌اند » « 1 » و « اگر علم پيدا كرديد ، عمل كنيد و اگر يقين يافتيد اقدام نماييد » و : « زيانكار كسى است كه دوروز وى يكسان باشد » !\r\nو بىشك اين ايمان به انقلابىبودن زندگى و اين اعتماد به تحولات دائمى آن ، انسان را بر لزوم آموزش و استفاده از آنچه عظمت زندگى در سينه فرزندان خود جاى داده و بهره‌گيرى از استعدادهاى فطرى خود براى پيشرفت راهبرى مىنمايد ، و از همين اعتماد و اطمينان است كه امام على مىفرمايد : « . . نخست كه آفريده شدى نادان بودى و سپس دانا شدى و چه بسيار است چيزى كه تو به آن علم ندارى و انديشه‌ات در آن سرگردان بوده و بيناييت در آن گمراه است و سپس بر آن آگاه گردى . . . بايد به كسى كه تو را آفريده است اعتماد كرد . . . »\r\nهركس كه در مضمون اين عبارت تأمل كند ، قاعده‌اى را از آن\r\n\r\n\r\n","description":"","footnote":"\r\n( 1 ) .\r\nلا تقسروا اولادكم على اخلاقكم ، فانهم مولودون لزمان غير زمانكم\r\n.\r\n","page_name":" 870 ","page_number":374},
  {"content":"\r\n\r\nبه‌دست مىآورد كه به انقلابىبودن زندگى كه قدرت و نيروى انسانيت بر شناخت و معرفت ، و بر پيشرفت دائمى در سايه اين معرفت ، نشان‌دهنده آن است تصريح دارد .\r\nو در هر صورت آن قواعد و اصول اساسى را كه مكتب‌هاى انديشمندان به‌ويژه متفكران انقلاب كبير در فلسفه اجتماع و در اصل انقلابىبودن زندگى و شايستگى زندگان براى تحول و تكامل ، بر آنها استوار است ، از نقطه‌نظر نص و مفاد ، موضوع و عبارت در نزد يگانه بىنظير انديشه عربى « 1 » ، علىبن ابيطالب خواهند يافت . اين اصول و قواعد در آثار امام على چنان به‌هم پيوسته و درهم آميخته است كه در كل و يا جزئيات خصوصى هم از همديگر انفكاك‌ناپذير است .\r\nمقام علىبن ابيطالب در اين مورد ، مانند بزرگان گذشته قرون و اعصار است كه اعماق زندگى را بررسى مىكردند تا نقشه‌هاى بزرگ و به‌هم‌آميخته آن را كشف كنند و آنگاه از روى صدق و صفا ، سادگى و حرارت ، آنچه را كه كشف كرده‌اند ، بيان نمايند و از اينجاست كه آنچه را كه كشف نموده و اعلام داشته‌اند ، از دو قسمت تشكيل شده است : قسمتى شامل اصول بزرگ و كلى كه قابل اجرا در هر زمان و هر مكانى است و براى هميشه هم باقى مىماند ، چنان كه قوانين ثابت علمى باقى مىمانند . . . و قسمت ديگرى هم شامل شرح و بسط و جزئيات\r\n\r\n\r\n","description":"","footnote":"\r\n( 1 ) . لازم به توضيح نيست كه اين مطلب ، ناشى از تفكر يك نويسنده مسيحى درباره امام على است و گرنه اعتقاد ما دربارهء امام على ( ع ) برتر و بالاتر از آن است كه امام على عليه السلام را به انديشه عربى ! ! نسبت دهيم و يا او را با ولتر و پاسكال و ساوونارولا و فلاسفه يونان در ترازوى مقايسه بگذاريم . . . م\r\n","page_name":" 871 ","page_number":375},
  {"content":"\r\n\r\nامور مىشود كه با تغيير و تبديل زمان و مكان ، تغيير مىيابند و شايد بزرگ‌ترين اين اصول ، كه مردان يگانه و نخستين دنياى عقل و انديشه آن را كشف كرده‌اند چنان كه علىبن ابيطالب هم آن را كشف نموده است همان ، متطوربودن زندگى و شايستگى « زندگان » براى تحول و تكامل ، باشد .\r\n* * * و اكنون بايد دربارهء اعلاميهء حقوق بشر سخن بگوييم كه حاصل كوشش همه بشريت بوده و انقلاب كبير فرانسه مواد آن را اعلام داشته است . . . . و سپس به بررسى آن اصول و مبادى حقوق بشرى كه يگانه و فرزانه عرب ، از چهارده‌قرن پيش آنها را كشف كرده است ، بپردازيم .\r\nنخستين مسئلهء قابل طرح و توجه ، مسئلهء « اختلاف زمان » است كه بايد مورد دقت قرار گيرد و بر همين اساس بايد به اصول عميق و ريشه‌دارى كه از چهارچوب زمان و مكان مىگذرند و شكل و رنگ عام انسانى به‌خود مىگيرند ، بنگريم . و اما آنچه مربوط به زمان و مكان مىشود ، چيزى نيست كه در اين مقايسه ما ارزش و مقام مهمى را داشته باشد ، براى آنكه مقايسه ما در سطح انسانى و جهانى و همگانى به‌عمل خواهد آمد و خارج از حدود و زمان و مكان خواهد بود .\r\nبراى روشن‌شدن موضوع ، به‌عنوان نمونه مثالى مىآوريم : آن كس كه امروز به شما مىگويد : « اگر بخواهيد به اين شهر مسافرت كنيد ، با اتومبيل برويد » مانند همان كسى است كه هزارسال پيش به شما مىگفت : « اگر بخواهيد به اين دهكده مسافرت كنيد با شتر برويد . . . »\r\n\r\n","description":"","footnote":"","page_name":" 872 ","page_number":376},
  {"content":"\r\n\r\nآن نكتهء « عامى » كه متعلق به جوهر اين طلب و خواست است « سواره » بودن است نه « پياده » رفتن . . . و نكتهء « خاص » مربوط به زمان و مكان هم همان ، « اتومبيل ، يا شتر » است . پس اگر در مفهوم عام يا جوهر مسئله ، اشتراكى دربين باشد ، مقايسه و ارزيابى ما اشكالى نخواهد داشت و در هر صورت ، توجه ما در اينجا فقط به روح و حقيقت نص و گفتار بوده و سپس به شرح و تفصيلى است كه مربوط به جوهر و حقيقت آن بوده و بعد به مطالبى است كه از آن جمله و عبارت ، استفاده مىشود و به‌دست مىآيد .\r\nو شما به‌زودى خواهيد ديد نصى را كه علىبن ابيطالب در چهارچوب لفظ خاصى آن را به‌كار نبرده چنان كه ما امروز چنين مىپنداريم و مىفهميم ! حقيقتى است كه درنتيجه يك سلسله تجربه‌هاى عملى زنده به‌دست آمده و به آن معنى علمى داده ، چنان كه در پاره‌اى موارد ، مفهوم علمى را با شكل و قالب لفظى به ارمغان داده است .\r\n* * *\r\n\r\n","description":"","footnote":"","page_name":" 873 ","page_number":377},
  {"content":"\r\n\r\n\r\nمسئلهء آزادى و برابرى\r\n* آزادى فردى و شخصى ، آزادى در مسكن ، آزادى انتخاب كار و پيشه ، آزادى مالكيت ، آزادى فكر و انديشه . . .\r\n* مساوات در حقوق ، بر چهار پايه و اصل اساسى استوار است كه عبارتند از : برابرى در قانون ، مساوات در برابر قضاوت ، برابرى در ماليات و مساوات در وظايف . . .\r\nاكنون زمان آن رسيده است كه اعلاميهء حقوق بشر فرانسه « 1 » را بررسى كنيم و يكايك مواد آن را با اصول اعتقادى امام على كه در مفهوم\r\n\r\n\r\n","description":"","footnote":"\r\n( 1 ) . ما مواد و نصوص اين اعلاميه را از دو مدرك نقل مىكنيم : يكى كتاب عبرة و ذكرى است كه مواد اعلاميه حقوق بشر در آن به‌وسيله « دكتر ايوب ثابت احد » ( يكى از رؤساى پيشين دولت لبنان ) ترجمه شده است و در ترجمهء آنها چنان كه دكتر ايوب مىگويد گروهى از نويسندگان و رجال قانون و از جمله « شارل دباس » ( نخستين رئيس‌جمهورى لبنان ) او را كمك و يارى كرده‌اند و ديگرى كتاب الثورة الفرنسية است كه آن را « حسن جلال » رئيس دادگاه استيناف مصر تأليف نموده است .\r\nما به اين علت در اين موضوع به دو مدرك رجوع كرديم كه در اين كتاب نزديك‌ترين ترجمه‌ها را به اصل ، و بهترين عبارت‌ها را در دلالت به مفاهيم مواد اعلاميه آورده باشيم . مؤلف\r\n","page_name":" 874 ","page_number":378},
  {"content":"\r\n\r\nتشابه دارند و يا نصوصى كه مترادف با مواد اعلاميه است و يا در هدف نهايى همگام با آنها است ، نقل كنيم .\r\nنخستين ماده اعلاميه حقوق بشر مىگويد :\r\n1 . « تمام افراد بشر آزاد به‌دنيا مىآيند و بايد آزاد بمانند و از لحاظ حيثيت و حقوق با هم برابرند . . . » .\r\nدر مورد نخستين بخش اين ماده كه مىگويد : « تمام افراد بشر آزاد به‌دنيا مىآيند و بايد آزاد بمانند ، علىبن ابيطالب اين سخن گرانمايه را مىفرمايد كه قبلًا نيز نقل كرده‌ايم : « بندهء ديگرى مباش كه خداوند تو را آزاد آفريده است » . اين گفتار امام على ، با نخستين بخش ماده و اعلاميه حقوق بشر ، از نظر روح و نص و هدف ، يكسان است و نياز به توضيح ندارد .\r\nما در گذشته به‌تفصيل دربارهء اقدام امام على براى بيدارساختن روح آزادى در بين مردم بحث كرديم و گفتيم كه علىبن ابيطالب به‌طور صريح و آشكار اعلام مىدارد كه : « نيروى هستى » مردم را آزاد قرار داده و آنان مختار هستند كه در شئون زندگى خود نظارت كنند و از آنچه به‌دست آورده و دانسته‌اند ، استفاده ببرند و در اين راه ، كسى نمىتواند آنها را به كارى مجبور سازد . همچنين آنان حق دارند هروقت كه بخواهند اعتراض و مخالفت خود را ابراز دارند و يا كمك و همكارى خود را اعلام كنند و در كارهاى خود ، آن‌چنان باشند كه خود تشخيص داده‌اند و بدين‌ترتيب ، هيچ انسانى را بر انسان ديگر تفوق و برترى نيست و هيچ‌كس به حكم محل تولد ! و يا افسانه ديگرى نبايد بر انسان ديگرى تسلط يابد و هيچ‌گونه منتى هم در كار نيست كه كسى بتواند به بهانه آن ، يوغى را بر گردن مردم بيندازد و يا\r\n\r\n","description":"","footnote":"","page_name":" 875 ","page_number":379},
  {"content":"\r\n\r\nچون به او اجازه آزادى در كار داده شده ، ديگران را به بردگى بكشاند ! بلكه « همه » افراد آزاد هستند و آزاد خلق شده‌اند . . . مىبينند ، درك مىكنند ، فكر مىكنند و مىفهمند و هرطور كه بخواهند تصميم مىگيرند و فقط اين واقعيت انگيزه كار خواهد بود نه انگيزه‌هاى ديگر .\r\nاگر بخواهيد در اين زمينه بينش بيشترى داشته باشيد ، به دو فصل : « سرچشمه‌هاى آزادى » و « آزادى بين فرد و جامعه » در اين كتاب « 1 » مراجعه كنيد كه در آن دو بخش ، در اين زمينه نشانه‌ها و دلايلى از سخنان و نصوص علوى با توجه به منطق امام على و مكتب وى ، آورده شده است . و اكنون بر آنها افزوده و مىگوييم :\r\nگاهى علىبن ابيطالب احتمال مىداد كه مردم به‌خوبى و به‌روشنى درك نكنند كه آنان در اصل آزاد هستند و بايد بر مبناى همين آزادى اصيل ، هميشه آزاد بمانند ، و از اين جا بود كه بذر فكر آزادى را در دل آنان مىپاشيد و با هر وسيله‌اى كه ممكن بود ، پايه‌هاى آن را در قلوبشان تحكيم مىبخشيد و استوار مىساخت !\r\nو با اينكه در ميان آنان دوست و دشمن ، و همكار و رقيب ، دوستدار و بدخواه وجود داشت ، همه آنان را مورد خطاب قرار مىداد و مىفرمود : « شما در هيچ‌يك از حالات خود نبايد مجبور به انجام كارى بشويد » و يا مىگفت : « من هيچ‌وقت خوش ندارم كه شما را به كارى وادار سازم كه آن را دوست نمىداريد » . و معنى اين دو عبارت ، منوط و پيوسته به معنى عبارت نخستين است : « بنده ديگرى\r\n\r\n\r\n","description":"","footnote":"\r\n( 1 ) . اين دو فصل در مجلد اول اين كتاب آمده است . م\r\n","page_name":" 876 ","page_number":380},
  {"content":"\r\n\r\nمباش كه خداوند تو را آزاد قرار داده است » و آن‌كس كه آزاد قرار داده شده نبايد و نمىتواند كه به كارى مجبور بشود و بر خلاف ميل خود عمل بنمايد ، براى آنكه اكراه و اجبار ، با آزادى تناقض دارد . و با توجه به همين مسئله است كه امام به يكى از دشمنان خود مىفرمايد : « من به تو اجازه مىدهم در كار خود آن‌چنان باشى كه براى تو آشكار شده است » .\r\nمعنى و مفهوم اين امر آن است كه آن قدرت و نفوذى كه در دست علىبن ابيطالب است از آن نوع قدرت‌ها و نفوذها نيست كه به خود اجازه دهد اصل كلى « آزادى نظريه و آزادى انتخاب » را نقض كند و پايمال سازد و بدون ترديد ، آزادى نظريه و انتخاب ، با انسان همراه نخواهد بود مگر آنكه انسان مولودى آزاد باشد ، چنان كه در اعلاميه حقوق بشر هم آمده است . و البته نقض آن امكان‌پذير نيست مگر آنكه اين اصل پايمال شود و براى همين است كه امام على مىفرمايد : « مردم به بيعت دعوت شدند ، هركس كه بر من بيعت كرد پذيرفتم و آن‌كس را كه امتناع ورزيد ، به حال خود واگذاشتم » و اين براى آن است كه ريشه آزادى خواستار شاخه‌هايى است كه در آن ، آزادانه به‌وجود آيند و به رشد و نمو بپردازند و از همين شاخه‌ها است كه انسان در چهارچوب علم و دانش خود ، و در سايه الهام از وجدان خويش به‌سر ببرد و با زور و خشونت با او رفتار نشود و بر او افكار و نظرياتى تحميل نشود كه مورد قبولش نيست . زيرا كه اولًا خير و شر ، نيكى و بدى را درك كرده است و در اين صورت بايد در انتخاب راه و روش آزاد باشد و علىبن ابيطالب هم اين حقيقت را به رسميت شناخته كه خطاب به مردم فرموده است : « شما با حلال و حرام آشنا هستيد و بايد از علم خود استفاده كنيد » !\r\n\r\n","description":"","footnote":"","page_name":" 877 ","page_number":381},
  {"content":"\r\n\r\nدر پرتو روشن همين اعتراف آشكار به اينكه : « مردم آزاد خلق مىشوند » ، علىبن ابيطالب متوجه پدران شده و چنان كه گفتيم ، خطاب به آنان فرموده است : « فرزندان خود را با اخلاق خود تربيت نكنيد ، زيرا كه آنان براى زمانى غير از زمان شما خلق شده‌اند » .\r\nو در اين اصل ، درباره « آفريده‌شدن آزاد » مطالب زيادى وجود دارد ؛ براى آنكه اگر فرزندان از اجبار و اكراه و بردگى در قبال قدرت و قانون زور رهايى يابند ، به‌طور كلى از اخلاق و عادات و هوس‌ها و نظرهاى پدران خود آزاد نمىشوند و رهايى نمىيابند و همچنين گرفتار اعمالى هستند كه ناشى از انگيزه‌هاى پدران است زيرا آنان مىخواهند كه فرزندانشان معتقد و مقيد به اصولى باشند كه خود بوده‌اند !\r\nو از اينجاست كه ناگهان علىبن ابيطالب به اين واقعيت توجه مىنمايد و اين توجه ناشى از حقيقت به رسميت‌شناختن « آزادى در تولد » بوده و از اينجا سرچشمه مىگيرد كه آزادى نبايد محدود گردد ، حتى با شرايط و قيودى كه پدران ، آنها را به زور تحميل مىكنند ، براى آنكه آزادى ، در دورترين مفاهيم و هدفهايش ، انگيزه‌اى است براى تحول و موجبى است براى تكامل و پيشرفت و هرگز نبايد پايمال شود .\r\nانديشه و راه و روش علىبن ابيطالب درباره آزادى ، از او مىخواهد كه به جنبهء وجدانى و درونى مسئله نيز توجه نمايد و به همين جهت ، امام على دقت مىكند و مىبيند كه اكراه و اجبار ، و وادارساختن مردم به كارى ، توهين به زندگى داخلى انسان است و سرانجام آزار و ناراحتى را براى اكراه‌كننده و كسى كه مجبور شده\r\n\r\n","description":"","footnote":"","page_name":" 878 ","page_number":382},
  {"content":"\r\n\r\nكارى را انجام دهد ، به‌وجود خواهد آورد و از اينجاست كه مىفرمايد : « بدون ترديد دل‌ها را ، خواهش ، روآوردن و روگردانيدنى است و شما از راه خواهش و روآوردن آنها ، به‌سوى آنها بياييد ( و كارى از آنها بخواهيد ) زيرا كه هرگاه قلب به انجام كارى مجبور شود ، كور گردد » ! و با اين روش درست و صحيح كه امام على آن را در قبال وجدان و درون انسان‌ها پيش مىگيرد ، درواقع مىخواهد به‌طور آشكار اين اصل را تثبيت كند كه : مردم در پيدايش و تولد آزاد هستند و هيچ‌گونه زور و فشار نبايد بر آنها متوجه گردد .\r\nمردم در نظر امام على و همچنين در نزد بنيانگذاران اعلاميهء حقوق بشر آزاد به‌دنيا مىآيند و بايد هم همچنان آزاد بمانند و زندگى كنند .\r\n* * * اگر ماده نخستين اعلاميهء حقوق بشر فرانسه معنى آزادى را بيان نداشته ، مواد بعدى آن ، براى آزادى تعريف عامى را مىآورد كه داراى ابعاد و ريشه‌هايى است . والبته اين اعلاميه ، در هر صورت ، اعلاميه‌اى است كه اصول اساسى حقوق بشر را بيان مىدارد و فروع و جزئيات را به حال خود مىگذارد كه قانون ، آنها را بيان كند و البته حدود قانون هم در چهارچوبى از اصول و قواعدى خواهد بود كه اعلاميه حقوق بشر معين ساخته است . و هنگامى كه اين اصول اساسى روشن شد ، براى متفكران آسان خواهد بود كه تفصيلات و مشكلات را ، طبق مقتضيات انسان آزاد ، در جامعهء آزاد حل كنند ؛ ولى مهم‌ترين مظاهر آزادى كه مورد بحث فلاسفه و انديشمندان قرارگرفته است ، در موضوعات زير خلاصه مىشود :\r\n\r\n","description":"","footnote":"","page_name":" 879 ","page_number":383},
  {"content":"\r\n\r\n1 . آزادى شخصى : كه انسان به‌موجب آن در رفت‌وآمد خود آزاد مىگردد و هيچ‌گونه مانعى در برابر رفت‌وآمد او ايجاد نمىشود ، مگر در قانون عمومى منعى وجود داشته باشد كه البته اين منع هم حدودى خواهد داشت كه مصلحت همگان آن را ايجاب مىكند .\r\nاين شرط از شروط آزادى را علىبن ابيطالب تثبيت كرده ، در آنجا كه به فرمانداران خود دستور مىدهد : بايد هر مانعى را كه رفت‌وآمد مردم را مشكل مىكند از سر راه آنها بردارند و يا دستور مىدهد در هر موضوعى كه مربوط به آنها نيست ، دخالت نكنند و هيچ‌كس را وادار به چيزى نسازند كه قانون به آن اجازه نمىدهد .\r\nو اما كسانى كه مانند بازرگانان ، در رفت‌وآمد خود نيازمند آزادى بيشترى هستند ، علىبن ابيطالب مىفرمايد كه بايد به آنان اجازه داده شود كه از آزادى شخصى خود در هر ميدانى استفاده كنند : « در خشكى و دريا ، در كوه و بيابان » . . . چنان كه در عهدنامه امام به مالك اشتر نخعى آمده است .\r\nآرى ! چگونه امام على اين آزادى را براى همه مردم قائل نشود ، در حالى كه اين آزادى را به دشمنان خود داده است ، تا هركدام از آنها كه مايل باشند ، به معاويه ملحق شود و او در انتخاب اين راه آزاد است و هيچ‌كس از او جلوگيرى نمىكند و قانون هم معترض وى نمىگردد !\r\n2 . آزادى در مسكن : ورود بدون اجازه به منزل و مسكن مردم ممنوع است . علىبن ابيطالب به‌خوبى لزوم مراعات اين نكته را مىدانست و از همين‌جا بود كه مىخواست دولت و حكومت به اين نمونه كامل از مظاهر آزادى ، توجه بيشترى بنمايد و در اين باره سخنانى فرمود كه گويا ناشى از مكتب آزادگان متفكر قرن هيجدهم\r\n\r\n","description":"","footnote":"","page_name":" 880 ","page_number":384},
  {"content":"\r\n\r\nميلادى است ! از اوامر عمومى امام على ، كه آن را نوشته و بر مأموران خود در ولايات مىفرستاد ، اين دستور است :\r\n« . . البته هيچ‌كس را مترسان و اگر كسى مايل نباشد ، بر او گذر مكن ، و بيشتر از آنچه خداوند فرموده است ، از او مگير . و اگر به قبيله‌اى رسيدى ، بر كنار آب آنان فرود آى ، بدون آنكه به منزلشان وارد شوى ، و سپس با آرامش و وقار به‌سوى آنان برو و در نزد آنان بايست و بر آنها سلام كن و در درود و تحيت برايشان كوتاهى منما . و سپس به آنان بگو : « اى بندگان خدا ، دوست و خليفه خداوند ، مرا به‌سوى شما فرستاده است تا كه حق خداوندى را از مال شما بگيرم . آيا در دارايى و مال شما خداوند را حق و سهمى است كه آن را بپردازيد ؟ » . . . اگر كسى جواب منفى داد ، به او مراجعه منما و اگر كسى پاسخ مثبت داد ، همراه او برو ، بدون آنكه او را بترسانى و يا بيم دهى ، يا بر او سخت گرفته و او را به دشوارى وادارى . آنگاه آنچه از طلا و نقره به تو مىدهد ، دريافت كن و هرگاه او گاو و گوسفند و شتر داشته باشد ، بىاجازهء او نزد آنها مرو ، زيرا بيشتر آنها متعلق به اوست . و اگر نزد چهارپايان رسيدى به آنها همچون كسى نگاه نكن كه بر صاحب آنها تسلط دارد ! . . . و چهارپايان را نرانده و مترسان . . . » « 1 »\r\nامام على در جاى ديگر چنين مىفرمايد :\r\n« از درهاى خانه‌ها وارد آنها بشويد وآن‌كس كه از درهاى خانه‌ها وارد نشود دزد ناميده مىشود ! » . اگر شما اين نص صريح را به نص\r\n\r\n\r\n","description":"","footnote":"\r\n( 1 ) . آنچه را كه مؤلف از فرمان امام على عليه السلام در اينجا نقل كرده ، گوشه‌اى از سفارش نامه امام است كه آن را به كارمندان تشكيلات جمع ماليات اسلامى نوشته است . جملاتى از اين نامه در نهج‌البلاغه ، بخش نامه‌هاى امام ، آمده است . م\r\n","page_name":" 881 ","page_number":385},
  {"content":"\r\n\r\nسابق اضافه نماييد ، از مجموع هردو ، يك نص قانونى آشكار را به‌دست مىآوريد و آن اينكه : آزادى مسكن در مكتب امام على تضمين شده است . هيچ‌كس مجاز نيست كه بدون اجازه خود مردم ، وارد خانه‌هاى شخصى آنها بشود .\r\nو البته اين آزادى ، درضمن آزادى عمومى نيز كه قبلًا از آن سخن گفتيم ، تضمين شده است و بدون ترديد اگر كسى نوددرهم به شما داد و شما مجاز باشيد كه صد درهم تصرف كنيد ، ديگر منطقى نيست كه درباره نود درهم آن سؤالى هم بنماييد « 1 » .\r\n3 . آزادى كار : پيشه ، بازرگانى و كشاورزى . . . اين آزادى به آن معنى است كه به انسان اجازه داده شود كه ، هر كار و پيشه و تجارتى را كه بخواهد ، انتخاب كند و مطابق دلخواه خود عمل كند . البته امام على به اين اكتفا نمىكند كه اين آزادى را حق مردم بشمارد ، بلكه او مراعات و جانبدارى از وضع كارگر و پيشه‌ور و بازرگان و كشاورز را يكى از وظايف دولت مىداند و به استاندار خود در مصر دستور مىدهد :\r\n« . . . سفارش بازرگانان و صنعتگران را بنما و به كارمندان خود دستور بده كه به آنان نيكى كنند ، خواه افراد اين صنف در يك‌جا مقيم باشند و اموال خود را براى تجارت و دادوستد به شهرهاى ديگر بفرستند و خواه خود به كسب اشتغال داشته و با دست خود احتياجات مردم را برآورند . اينان منشأ و وسيله سودهايى هستند كه به مردم و كشور مىرسد و همين‌ها هستند كه سود را از نقاط\r\n\r\n\r\n","description":"","footnote":"\r\n( 1 ) . و در اصطلاح زبان فارسى : « چون كه صد آمد نود هم پيش ما است » . م\r\n","page_name":" 882 ","page_number":386},
  {"content":"\r\n\r\nدوردست ، از خشكى و دريا ، جلگه و كوه ، و نقاط صعب‌العبور به‌سوى تو جلب مىكنند . امور آنان را چه در مركز فرمانروايى تو باشند و چه در شهرهاى اطراف ، به‌دقت مورد رسيدگى قرار ده و به آنان توجه داشته باش » .\r\nامام على دربارهء كشاورزان نيز توصيه كرده و مىفرمايد :\r\n« . . . موضوع خراج « 1 » را آن‌طور رسيدگى كن كه اهل خراج و دهقانان را به صلاح آرد ، زيرا با اصلاح امر خراج و خراج‌گذار ، كار ساير مردم نيز درست مىشود و اصلاح كار ديگر مردم بستگى به اصلاح كار خراج دارد ، چه همه مردم وابسته به خراج و اهل خراجند و البته بايد توجه تو به آبادانى اراضى بيشتر از توجه تو به دريافت خراج باشد ، زيرا با آبادبودن زمين مىتوان خراج مطالبه كرد و هركس كه از زمين آبادنشده خراج طلب كند ، كشور را ويران نموده و بندگان خدا را هلاك مىسازد و فرمانروايى او به‌زودى سپرى مىشود . و هرگاه خراجگزاران از سنگينى آن ناليدند ، يا از پيدايش آفات زمينى و آسمانى و قطع آب ، يا نيامدن باران و يا افتادن سيل در زراعت يا كم‌آبى ، شكايت كردند ، به اندازه‌اى كه كارشان اصلاح بشود ، به آنان تخفيف بده و از ميزان خراجشان كم كن . و البته اين تخفيف به‌نظر تو سنگين نيايد زيرا آن ذخيره‌اى است كه به تو برمىگردد ، چه بدين‌وسيله شهرها آباد مىشود و اين خود موجب آراستگى فرمانروايى استاندار مىگردد . . . »\r\n\r\n\r\n","description":"","footnote":"\r\n( 1 ) . خراج بيشتر به مالياتى گفته مىشود كه از زمين يا محصولات كشاورزى دريافت مىشود . م\r\n","page_name":" 883 ","page_number":387},
  {"content":"\r\n\r\nاين سخنان ، به اضافه آزادى صنعت ، پيشه ، تجارت و كشاورزى ، نتايج درخشانى دارد كه از آن جمله است : ايجاد يك طبقه جديد از طبقات مردم كه در قبال تباهىهاى طبقه اشراف و فئودال‌ها ، به پيشرفت و ترقى جامعه كمك و مساعدت مىكند . و در اروپا هم پيدايش طبقه پيشه‌ور و بازرگان ، مرحله‌اى از آن مراحلى بود كه به سرنگون‌ساختن دوران رژيم فئوداليسم كمك فراوان كرد !\r\n* * * علىبن ابيطالب ، علاوه بر اينها ، حقيقت ارزشمندى را نيز با قاطعيت تمام بيان داشت و آن اينكه : انسان فقط در قبال كارهاى نيك ، انسان به‌شمار مىآيد و فرمود : « بدانيد كه مردم فرزندان كارهاى نيكى هستند كه انجام مىدهند » و بىشك اگر انسان در كارى آزاد نباشد ، آن را به نيكى انجام نمىدهد .\r\nشما در فصل : « رفع نيازمندى » « 1 » ديديد كه امام على به كارمندان دولت خود دستور داد كه هيچ انسانى را به كارى كه مايل نيست ، مجبور نسازند و پاداش و مزد كسى را كه فقط از روى آزادى و رضايت ، در « زمين » و يا « نهر » ى كار مىكند ، به نيكى بدهند . ولى اگر علىبن ابيطالب آزادى عمل بازرگانان و پيشه‌وران و نظاير آنان را به رسميت بشناسد ، و به سودى كه از راه كوشش و كار فرزندان اين طبقه به جامعه عايد مىشود اعتراف نمايد ، هرگز غفلت نمىكند كه اين آزادى را با لزوم درنظرداشتن مصلحت توده مردم ، مشروط سازد ، البته در آن‌صورتى كه كوشش و كار آنان به كار و كوشش تجاوزكارانه‌اى\r\n\r\n\r\n","description":"","footnote":"\r\n( 1 ) . به مجلد اول ، على و حقوق بشر ، مراجعه شود . م\r\n","page_name":" 884 ","page_number":388},
  {"content":"\r\n\r\nتبديل شود و آنان به استثمار و احتكار پناه ببرند و يا تمايل پيدا كنند كه بر مردم تسلط يافته و توده را با استثمار و احتكارشان ، به بردگى بكشانند ، كه در اين‌صورت امام على قاعده و قانونى را وضع نموده و به زمامداران دوران خود ابلاغ مىكند كه به‌مثابه اساس كلى قواعد عام و شاملى است كه همراه زمان پيش مىرود ، آنجا كه مىفرمايد :\r\n« . . . و بدان ! با همه صفات نيكى كه درباره بازرگانان گفته شد ، بسيارى از آنان ، در دادوستد سختگير و تنگ‌نظر و همچنين سخت‌اند و نيز ملزومات و مواد خوراكى مردم را احتكار مىنمايند و در خريد و فروش زورگو هستند ؛ اين اعمال براى عامه مردم زيان‌آور و براى واليان و فرمانداران ، عيب بزرگى است .\r\nبنابراين ، از احتكار جلوگيرى كن . . . و بايد خريد و فروش آسان و از روى عدالت و انصاف انجام گيرد ، و قيمت اجناس بايد طورى باشد كه به هيچ يك از فروشنده و خريدار ، زيانى وارد نيايد و هرگاه پس از اينكه از احتكار نهى كردى ، باز كسى مرتكب آن شد ، او را عقوبت كن و به كيفر عملش برسان ، بدون آنكه در مجازات او زياده‌روى كرده باشى . . . »\r\n* * * 4 . حق مالكيت و آزادى در تملك : و به‌زودى در موقع بررسى اصل دوم از اصول و مبادى انقلاب كبير ، درباره آن بحث خواهيم نمود .\r\n5 . آزادى فكر و انديشه : از آيات امام على در تأييد آزادى تفكر و انديشه ، اجازه‌اى است كه به مخالفين خود داد تا در اعتقادات و انديشه‌ها ، راه و روش خود آزاد باشند ، بدين‌ترتيب كه نخست انديشه و بررسى نمايند و سپس به آنچه تشخيص داده‌اند عمل كنند .\r\n\r\n","description":"","footnote":"","page_name":" 885 ","page_number":389},
  {"content":"\r\n\r\nدرواقع امام على اجازه مىداد كه مخالفان وى آزادانه فكر كنند و سپس راهى را انتخاب نمايند كه آزادى و انديشه در پيش پاى آنها گذاشته و بينش مستقل و دور از هرگونه فشار و اجبارى ، به آن رهنمون گشته است . و سپس علىبن ابيطالب بسيار كوشيده كه مردم را به طلب علم به مفهوم عام آن ، كه همان معرفت و فرهنگ باشد ترغيب نمايد ، و طلب علم ، از نقطه‌نظر اساس و طبيعت ، مربوط به آزادى دانشجو در انديشه و تفكر است ، براى آنكه بررسى معارف و علوم در مقياس وسيعى نيازمند آزادى است ، و بنابراين ، آن‌كس كه تفكر و انديشه ندارد ، علم ندارد و آن‌كس كه آزاد نباشد ، فكر ندارد ، و بدين‌ترتيب نتيجه مىگيريم كه طلب علم و آزادى انديشه ، دو امر متلازم و متحد هستند .\r\nحتى علىبن ابيطالب در اين شرط اساسى دقت بيشترى نموده ، آنجا كه مىفرمايد : « هيچ جنبش و حركتى نيست مگر آنكه تو در آن نيازمند معرفت و آگاهى هستى » . و از مسائل بديهى است كه در طلب معرفت و بررسى كامل آن ، آزادى نظر ، آزادى برخورد ، آزادى قبول و آزادى دهش ، شرط اساسى است و مجموعهء اينها در موضوع « آزادى انديشه » لحاظ شده است .\r\nافزون بر اينها امام هركسى را كه بتواند نزديك‌ترين افكار به خود و مناسب‌ترين آرا با خويشتن را درك كرده و اخذ بنمايد ، تكريم مىكند : « آن كس كه از آراى گوناگون استقبال كند و آنها را بررسى نمايد ، موارد اشتباه را مىشناسد » . و باز بسيار بديهى است كه بررسى و استقبال از افكار و آراى گوناگون براى بهره‌بردارى از آنچه كه موافق ميل است ، اختيار و آزادى لازم دارد و بدون آزادى در فكر و انديشه ، اختيار\r\n\r\n","description":"","footnote":"","page_name":" 886 ","page_number":390},
  {"content":"\r\n\r\nوانتخاب مفهومى ندارد . و چون انسان آزاد ، نخست مىنگرد و در سايه آزادى در ديد و انديشه ، چيزى را انتخاب مىكند ، اگر او در انتخاب خود ، روش خوبى پيش گيرد ، به نفع او خواهد بود و گرنه به ضرر او تمام خواهد شد : « و آن كس كه روش بدى را انتخاب نمايد ، خود را آزار و شكنجه مىدهد » !\r\nو بدين‌ترتيب ، مردم همه « آزاد به‌دنيا مىآيند و بايد آزاد بمانند » ، چنان كه در قانون علىبن ابيطالب و در اعلاميهء حقوق بشر فرانسه ، آمده است .\r\nو البته اختلافات كوچك و ظاهرى در ترتيب اين ماده ، در اعلاميهء حقوق بشر و در شكل عبارات امام على ، مورد توجه ما بود ! ولى آنها را نمىتوان اختلاف ناميد .\r\n* * * آنچه گذشت درباره نخستين بخش از ماده اول اعلاميه بود ، اما درباره بخش دوم آن‌كه مىگويد : « همه از لحاظ حيثيت و حقوق مساوى هستند » امام على گفتارهاى صريح و آشكار زيادى دارد كه در پيمان‌نامه‌هاى امام به فرمانداران و واليان ، آنها را مىيابيم . . . البته بعضى از آن سخنان به‌طور مستقيم « برابرى در حقوق » در ميان همه مردم را تثبيت مىكند و پاره‌اى از آنها هم فقط اشاره به اين مطلب دارد و قسمتى هم از نظر روح و مفهوم ، به دور اين محور مىگردد . نخست مطلبى را مىآوريم كه امام على به‌طور صريح و آشكار درباره « مساوات در حقوق » آن را بيان مىكند و گويا كه اين مطلب از ماده اول اعلاميه حقوق بشر گرفته شده ! و يا اينكه نخستين ماده اعلاميه حقوق بشر ، از آن اقتباس شده است : « حق يك امر همگانى است ، اگر\r\n\r\n","description":"","footnote":"","page_name":" 887 ","page_number":391},
  {"content":"\r\n\r\nبه سود كسى باشد بر عليه او نيز خواهد بود كسى را بر ديگرى حقى نيست مگر اينكه آن ديگرى را هم بر او حقى است و آن ديگرى را حقى بر او نيست ، مگر اينكه او را هم حقى است » .\r\nدر اين ماده قانونى امام على ، هيچ‌گونه ابهامى وجود ندارد كه نيازمند توضيح باشد ، بلكه اين از نظر لفظ و معنى ، در واقع بخش دوم ماده اول اعلاميه حقوق بشر است .\r\nعلاوه بر اين ، ما در عهدنامه امام به مالك اشتر نخعى ، اين قاعده را مىيابيم : « از انحصارطلبى و به خود اختصاص‌دادن آنچه كه همه مردم در آن برابرند ، بپرهيز » « 1 » . يعنى بپرهيز از اينكه چيزى را چه كم و چه زياد از امورى را كه همه مردم در آن بايد مساوى و برابر باشند كه حقوق همگانى است به خود و يا ديگرى اختصاص دهى ! معنى اين عبارت ، چنان كه روشن است ، آن است كه مردم در حقوق مساوى هستند و در اين موضوع ! بين كوچك و بزرگ ، دور و نزديك ، مسلمان و غير مسلمان ، عرب يا غيرعرب ، فرقى نيست . زيرا كه همه اينها از افرادى هستند كه امام از آنان با لفظ « مردم » تعبير مىنمايد .\r\nآنگاه امام على بر اين موضوع تأكيد مىكند ، تا مبادا براى فرمانداران در چگونگى هدف مورد نظر وى ، شبهه‌اى پيش بيايد و به همين دليل همه آنان را به يك اصل اساسى متوجه مىسازد و آن اينكه : همه افراد بشرى در حقوق انسانى مساوى هستند ، براى آنكه همه از نظر آفرينش يكسان هستند و از جهت انسان‌بودن هم بدون در نظر گرفتن تفاوتهايى چون دور و نزديك ، قوم و خويش ، مسلمان و\r\n\r\n\r\n","description":"","footnote":"\r\n( 1 ) . اياك والاستئثار بما الناس فيه اسوة\r\n","page_name":" 888 ","page_number":392},
  {"content":"\r\n\r\nزردشتى ، عرب يا عجم برابر مىباشند و بدين منظور مىفرمايد : « هر انسانى در آفرينش همانند تو است » . « 1 »\r\nو به همين علت است كه در قانون امام على ، « براى دور همان حقى است كه براى نزديك است » « 2 » و باز به همين جهت است كه درباره غيرمسلمانان مىفرمايد : « اموال و خون آنان ، همچون اموال و خون ما محترم است » و آنچه براى آنان مباح و جايز است ، براى ديگران نيز مباح و جايز است و آنچه براى آنان حرام است بر بقيه نيز حرام است .\r\nعلىبن ابيطالب در موضوع مساوات و برابرى همه مردم در حقوق ، سطح بسيار والايى را درنظر مىگيرد و معتقد است كه اموال و دارايى موجود در نزد وى يا فرمانداران و كارمندانش « نه از آن او ، و نه از آن آنها است » بلكه اين اموال محصول و ثمره كوشش همگان است كه به‌طور مشترك آن را توليد كرده‌اند ، تا همگان از آن بهره‌مند شوند و حق همه مردم باشد .\r\nعلىبن ابيطالب نخستين انديشمند شرقى است كه اين‌چنين سخن صريح و آشكارى را در چنان قالبى از الفاظ ريخته و بيان كرده كه هرگز قابل تأويل و تفسير به مقاصد ديگر نيست : اموال عمومى ، اموال همه افراد توده ملت است و به همين علت هم ، حقى از حقوق تمامى مردم است و در پرتو همين بينش بود كه علىبن ابيطالب در موقع تقسيم و توزيع بيت‌المال ، بدون درنظرداشتن دور يا نزديك ، شريف يا غيرشريف ، مساوات را برقرار مىنمود ، بويژه آنكه او درباره\r\n\r\n\r\n","description":"","footnote":"\r\n( 1 ) . كل انسان نظير لك فىالخلق\r\n( 2 ) . للاقصى مثل الذى للادنى\r\n","page_name":" 889 ","page_number":393},
  {"content":"\r\n\r\nوضع مردم كه از نظر وى برادران متعاون و متساوىالحقوق هستند دقت كرد و ديد كه اكثريت آنان در فقر جانكاهى به‌سر مىبرند و در قبال آن ، اقليتى هم در ناز و نعمت فراوانى هستند و آنگاه خود را مورد خطاب قرار داد و گفت : « به وضع مردم هر نقطه كه مىخواهى نظر كن ! آيا چيزى مىبينى جز فقير و دردمندى كه از فقر و بينوايى رنج مىبرد ؟ و يا ثروتمندى كه نعمت خداوند را به ناسپاسى تغيير داده است ؟ »\r\nدر آن هنگام كه « اندرزگويى » ! به نزد وى آمد و اين تقسيم و توزيع عادلانه و برابر وى را مورد انتقاد قرار داد و به عرض رسانيد كه : « يا اميرالمؤمنين ! اين اموال را بخشش كن و اين اشراف و بزرگان عرب و قريش را بر اين گروه بردگان و افراد غيرعرب ! ارجح بدار و بر آنان بيشتر مرحمت كن » امام با قاطعيت تمام و با آرامش ويژه خود فرمود : « آيا به من پيشنهاد مىكنيد كه با ظلم و ستم پيروزى را به‌دست بياورم ؟ » !\r\nهمچنان‌كه علىبن ابيطالب نخستين انديشمند شرقى بود كه اعلام داشت اموال عمومى و بيت‌المال ، اموال توده مردم است ، نه دارايى ويژه طبقه حاكمه و طبقه اشراف . همچنين نخستين زمامدار در سراسر مشرق‌زمين « 1 » بود كه اين حقيقت را آنچنان بيان نمود و تشريح كرد كه علامت و شكل قانون را با خود همراه داشت . پس اموال عمومى و بيت‌المال « طعمه و رزق فرمانداران و زمامداران نيست »\r\n\r\n\r\n","description":"","footnote":"\r\n( 1 ) . قبل از امام على عليه السلام پيامبر بزرگ اسلام اين حقيقت را اعلام داشته بود و مؤلف محترم ظاهراً فراموش كرده كه در مجلد اول همين كتاب ، فصل « پيش از امام » ، ثابت كرده كه محمد ( ص ) پيش‌از امام همين روش را داشت و امام ادامه‌دهنده راه محمد ( ص ) بود . . . م\r\n","page_name":" 890 ","page_number":394},
  {"content":"\r\n\r\nبلكه مربوط به همه مردم است و « زمامداران » در مكتب و قانون امام على در مورد اين اموال فقط « نگهبانان و خزانه‌داران اموال توده » هستند و آنان در يك كلام ديگر امام : « نگهبانان مردم و نمايندگان ملت » به‌شمار مىآيند .\r\nما در يكى از خطبه‌هاى امام هم اين سخن صريح و بىپرده را مىيابيم : « اين مشترى « 1 » ، همكارى آن تبهكار نيرنگ‌باز « 2 » را با اموال مردم جلب و خريدارى كرده است » .\r\n* * * در قانون علىبن ابيطالب ، بشر پيشين در توليد اين مال و ثروت كوششى به‌كار برده و بشر امروز نيز براى پيشبرد آن كارى انجام مىدهد و آيندگان فردا هم در آن حقى خواهند داشت ، پس همه مردم صاحب اين مال و دارايى هستند . و به همين علت بود كه امام على به بعضى از كارمندان و فرمانداران خود پيامى فرستاد كه در آن چنين آمده بود : « اما بعد ! . . . آن مالى كه امروز در دست تو است ، پيش از تو اهلى داشت و اكنون نيز در مسير راهى است براى مردمى كه پس از تو مىآيند » . . . اين نظريه و بينش علىبن ابيطالب در مورد مال ، همان بينشى است كه بايد درباره همه توليدات تمدن بشرى ، محصول كوشش همه مردم در هر زمان و مكانى ، مراعات شود .\r\nاگر ما نظريه امام على را درباره مال كه آن را ثمره كوشش همگانى و مشتركى مىداند به‌مثابه مقياسى براى همه محصولات كوششهاى مشترك عمومى قرار دهيم ، آيا به‌خوبى احساس نخواهيم\r\n\r\n\r\n","description":"","footnote":"\r\n( 1 ) . مراد معاويه است\r\n( 2 ) . مقصود عمروبن عاص است\r\n","page_name":" 891 ","page_number":395},
  {"content":"\r\n\r\nكرد كه امام على آن قاعده اساسى را درباره محصول تمدن ، به‌خوبى درك كرده كه تمدن ، همان كار و كوششى است كه پيشينيان و آيندگان ، قديمىها و امروزىها در آن اشتراك دارند ؟ . . . همان قاعده اساسى كه پاسكال فيلسوف فرانسوى در تعبير از آن چنين مىگويد : « بايد ما به سلسله بشر در خلال قرون و اعصار تاريخ چنان بنگريم كه گويا بشر ، يك انسان است كه هميشه زندگى مىكند و بدون انقطاع ، چيز ياد مىگيرد » .\r\nجالب‌تر از همه اينها و روشن‌تر از آنها در نشان‌دادن تعاون و همكارى مداوم در ميان بشريت ، اين سخن امام على است : « . . . خداوند براى بعضى مردم بر بعضى ديگر حقوقى قرار داده و آن حقوق را در حالات گوناگونش ، برابر و يكسان گردانيده و بخشى از آنها را در برابر بخش ديگر واجب نموده و بعضى از آن حقوق ، جز در قبال بعض ديگر تحقق و وقوع نمىيابد » .\r\nمن در گفته‌ها و سخنان متفكران بزرگ فرانسه ، در زمان پيش از انقلاب و يا در اثناى انقلاب يعنى در غنىترين مرحله از مراحل تاريخ بشرى جالب‌تر و عميق‌تر از اين انديشه و اين بيان ، در اظهار وحدت و يگانگى كوشش‌هاى مشترك بشرى ، جمله‌اى نيافته‌ام . . . كوشش‌هاى مشتركى كه امام على از آنها به « وحدت وظايف و وحدت حقوق » تعبير كرده است .\r\nو همين نظريه عميق و اساسى در مورد اشتراك و اتحاد سلسله افراد بشرى در توليد و به‌وجودآوردن امكانات امروز بشر ، همان اصلى است كه نظريهء مساوات مردم در همهء حقوق بر آن استوار مىگردد .\r\n\r\n","description":"","footnote":"","page_name":" 892 ","page_number":396},
  {"content":"\r\n\r\nاز همين رو بينش علىبن ابيطالب در مورد جامعه اين‌چنين بود كه جامعه متعلق به همه فرزندان آن است ، خواه كسى كه توانا براى انجام كارى باشد ، خواه ناتوان ! . . . و كسانى كه مانند پيرمردان و پيرزنان يا كودكان يتيم ، ناتوان هستند ، بايد زندگى آنان را دولت تأمين و اداره كند و چنان وسايل زندگى آنان را فراهم سازد كه هيچ‌گونه ناراحتى نداشته باشند و البته اين كار بايد شرافتمندانه و بدون كوچك‌ترين منّتى عملى گردد .\r\nو در همين زمينه است كه امام على ، در فرمان خود به مالك اشتر در مورد ناتوانان از كار مىفرمايد : « در هر شهرى ، براى آنان سهمى از بيت‌المال و مقدارى از غلات را قرار بده ، زيرا حقى كه بايد به دور برسد ، همان حقى است كه بايد به نزديك برسد و بدين ترتيب حق همگان مراعات مىشود » . و چون اموال به‌طور امانت ، در نزد دولت و حكومت است ، بر خود دولت واجب است كه درباره آنان تحقيقاتى بنمايد و آنان را پيدا كند و نيازمنديهاى آنان را مرتفع سازد ، براى آنكه كار و وظيفه دولت آن است كه از مردم نگهبانى كند و نيازمندى آنان را بر طرف سازد و اين كار بايد به‌طور مستقيم ، از طرف دولت آغاز گردد ، نه آنكه در انتظار خواهش دردمند نيازمندى باشد ، تا اقدام نمايد ! علىبن ابيطالب در اين باره مىفرمايد : « . . . در طبقه بينوا و بدبخت و محروم ، كسانى هستند كه چون در چشم‌ها كوچكند ، به تو دسترسى ندارند . اينان را فراموش مكن و به وضعشان رسيدگى بنما ، زيرا كه اين گروه از مردم ، بيشتر از ديگران نيازمند رسيدگى و عدالت هستند » .\r\nباز بنا بر حقيقت يادشده ، يعنى اشتراك و همكارى سلسلهء بشرى\r\n\r\n","description":"","footnote":"","page_name":" 893 ","page_number":397},
  {"content":"\r\n\r\nدر توليد آنچه امروز در دست بشريت وجود دارد و حق قانونى هركسى از اين محصول ، بينش و ديد امام على درباره جامعه چنين بود كه جامعه بايد « انسانى » باشد نه « نژادى » ! و به‌عبارت ديگر جامعه‌اى كه مورد نظر امام على بود ، جامعه‌اى است كه براساس مفاهيم عالى انسانى نه نژادى ، برپا شود . و ديديد كه امام چگونه بين عرب و غيرعرب ، در موقع تقسيم و توزيع بيت‌المال ، مساوات را مراعات نمود و « اندرزگويى » ! ، امام را مورد سرزنش قرار داد و امام هم پاسخ مناسبى به وى داد و حاضر نشد كه حقوق و سهم عرب بيشتر از افراد غيرعرب باشد .\r\nو باز ديديد كه امام على چگونه ميان بزرگان و رهبران قريش كه نزديكان و خويشان وى بودند و توده مردم ، از افراد قبيله‌هاى گوناگون ، برابرى را حفظ كرد و آنگاه كه شخصى به ملامت وى پرداخت ، امام جواب درخور وى را هم داد و اين باور غلط را نپذيرفت كه قريش برتر و والاتر از ديگر مردمان عرب باشد و در حقوق با آنان برابر و يكسان نشود .\r\n* * * اكنون كه ما رشته بحث را به مساوات در حقوق مىكشانيم ، بايد به نكته‌اى كه در اينجا وجود دارد توجه كنيم و آن اينكه :\r\nموضوعى كه باعث شد طراحان و بنيانگذاران اعلاميهء « حقوق بشر » اين مساوات را در نخستين مادهء اعلاميه بياورند ، اختلافات طبقاتى ناگوارى بود كه تاريخ چگونگى آن را در بين طبقات مردم ، در برابر حقوق همگانى ، شناخته و به ما نشان مىدهد . . . براى آن‌كه مردم تا دوران انقلاب كبير ، به مراتب و طبقات اجتماعى و اقتصادى\r\n\r\n","description":"","footnote":"","page_name":" 894 ","page_number":398},
  {"content":"\r\n\r\nگوناگونى تقسيم شده بودند كه هيچ‌گونه مساواتى در ميان آنان مراعات نمىشد و اين ماده ، بدين جهت وضع شد كه آن واقعيت تلخ و دردناكى را بر طرف سازد كه گروهى از افراد بشرى را ، بدون كوچك‌ترين كوشش و رنجى ، بالاتر از ديگر برادران خود قرار داده بود و در ميان آنان يك سلسله عوامل اجتماعى احمقانه و بىاساس را به‌وجود آورده بود كه انسانى را به‌خاطر تولد در محيطى ، بر انسان ديگر ترجيح مىداد ! و اين در واقع يك برترى بىاساس و بىارج بود .\r\nو اگر ما به تاريخ زندگى و دوران امام على بنگريم ، خواهيم ديد كه امام على نيز در دورانى مىزيست كه اين اجحاف و تجاوز ستمگرانه ، بر فرزندان زمان روا داشته مىشد و امام اين باور موهوم را كه طبقه‌اى را در حقوق و مزايا بر ديگران رجحان مىداد ، از هم گسست و دور انداخت و زمين را از آلودگى اين ننگ پاك ساخت و مردم را ، طبق مقتضاى سنت طبيعت و روش جامعه انسانى پايدار ، با هم برابر و برادر اعلام نمود .\r\nو در اينجا است كه ما مىتوانيم تنها علت صحيح و واقعى شورش سران قريش بر ضد وى را پيدا كنيم . . . آرى امام على بر دست‌هاى آنان كه اموال مردم را غارت مىكردند ، زنجير زد و سنگينى نفوذ آنان را از دوش توده برداشت . و بين آنان كه به غلط مىپنداشتند بزرگان قوم ! هستند و همه مردم روى زمين ، تساوى و برابرى اعلام كرد .\r\nعلىبن ابيطالب ضمن اعلام اين مساوات ، فرياد بشردوستانه‌اى رابه گوش آنان رسانيد كه تار و پود وجودشان را به لرزه درآورد و آنان را به سرگيجه افكند ! و ضربهء امام آن‌قدر سهمگين بود كه آنان همهء دشمنىهاى ميان خود را كنار گذاشته و بر ضد امام على پيمان بسته و\r\n\r\n","description":"","footnote":"","page_name":" 895 ","page_number":399},
  {"content":"\r\n\r\nبا همكارى يكديگر ، به طرح توطئه‌هاى ناجوانمردانه‌اى مشغول شدند . علىبن ابيطالب به آنان اخطار كرده بود : « مردم به‌ظاهر خوار و زبون ، در نزد من عزيز هستند تا حق آنها را بستانم و مردم عزيز و نيرومند ، پيش من خوار و زبونند تا حق را از آنها بازپس بگيرم » . علىبن ابيطالب چون طبيعت پاك و بىآلايش بود كه به اين گروه اشراف هشدار مىداد : « شرف و افتخار با عقل و ادب است نه با اصل و نسب ! »\r\nو در آنجا كه آنان به مجادله برخاسته و از عقيده بىاساس خود طرفدارى مىكردند و مىگفتند كه آنان « ميراث‌بر » افتخارات فرزندان عزت و شرف هستند امام على با لحن تندترى به آنان اخطار كرد و واقعيت ريشه‌دارى را گوشزد نمود و اين نكته را تذكر داد كه آنان به « مرگ و گذشته » افتخار مىكنند ، در حالىكه بايد به « زندگى » افتخار نمود زيرا كه زندگى انسان را وادار به كار و كوشش مىنمايد و باعث پيشرفت انسان صاحب همت مىگردد و فرمود : « افتخار و عزت از آن همت‌هاى عالى است نه استخوان‌هاى پوسيده » !\r\nالبته داستان علىبن ابيطالب با قريش همان داستان نزاع هميشگى عدالت‌جويى و آزاديخواهى با جهل و استبداد است . و به‌زودى بحث مفصل ما درباره اين داستان تاريخ ، كه فصل بزرگى را در حوادث مربوط به على و قريش اشغال كرده است در سخن مربوط به « توطئهء بزرگ بر ضد امام على » خواهد آمد .\r\n. . . و براى آنكه هرگونه ابهام و اشتباهى از ذهن فرمانداران و مردم دور شود ، علىبن ابيطالب در همين چهارچوب مساوات ، به توضيح و تفصيل مىپردازد و در موارد مختلف مىفرمايد : « كسى مورد\r\n\r\n","description":"","footnote":"","page_name":" 896 ","page_number":400},
  {"content":"\r\n\r\nسرزنش واقع مىشود كه بيشتر از حق خود بخواهد و چيزى را بگيرد كه حق او نيست » و : « به گوينده ننگريد ، بلكه به سخنى كه گفته است ، بنگريد » و : « براى برادرى با كسى بكوش كه از آزار او در امان باشى » و امام علاوه بر اينها ، تعاليم و اوامر ديگرى دارد كه از روح مساوات در حقوق سرچشمه مىگيرند و در آن مسير قرار دارند .\r\nبدين‌ترتيب ، اگر پشتيبانان قانون ! سخنى را بپذيرند كه به « گوينده » آن اهميت مىدهند نه به چگونگى « سخن » ، مساوات و قانون ، از ريشه باطل خواهد شد ، و اگر انسان چيزى را بگيرد كه حق او نباشد ، او تجاوزكار به حقوق ديگران خواهد بود و باز مساوات پايمال خواهد گشت . و هركس كه آزار خود را از سر شما برداشت هركس كه باشد او برادر شما است ! و برادر شما در هر حقى ، با شما يكسان و مساوى است ، به همان نسبتى كه در صفت عام و شامل انسانيت ، با شما برابر و يكسان است !\r\nاز شاهكارهاى امام على در كوبيدن ارزش نسبت‌هاى ساختگى و سابقه‌هاى بى جا و در بزرگداشت معنى يكسان‌بودن ، براى تحكيم پايه‌هاى اصل مساوات در همه حقوق ، اين سخن اوست : « ارزش هر انسانى در كار نيكى است كه انجام مىدهد » . اين سخن در مورد وجود انسان مطلق ، مراد نيست ؛ براى آنكه ارزش‌هاى ذاتى انسان ناشى از خود حيات و زندگى است ولى بىشك اين مطلب در وجود انسان اجتماعى ، صددرصد مصداق دارد و ارزش او بسته به كار نيكى است كه انجام مىدهد .\r\nاين اصل كلى درباره مساوات ، به اتفاق بشريت ، حدودى دارد و همه گفته‌اند كه مساوات در حقوق ، بر چهار پايه و اصل اساسى\r\n\r\n","description":"","footnote":"","page_name":" 897 ","page_number":401},
  {"content":"\r\n\r\nاستوار است كه عبارتند از : مساوات در قانون ، مساوات در برابر قضاوت ، برابرى در ماليات و مساوات در وظايف .\r\n* * * 1 . مساوات در قانون : اين موضوع را در اين سخن امام على كه ذكر شد : « بايد وضع مردم در مورد حق ، در نزد تو برابر و يكسان باشد » و همچنين در اين گفتار امام كه مىفرمايد : « بدانيد كه مردم در نزد ما يكسان و برابر هستند » به‌خوبى مشاهده مىكنيم و اين دو گفتار ، چنان در مسئله مساوات همه مردم در برابر قانون صراحت دارد كه هيچ‌گونه احتمال تفسير و تأويلى در آنها راه ندارد و هيچ نوع ابهامى هم بر آنها عارض نمىشود و مساوات در قانون هم ، در هرحال ، اساس برابرى در حقوق است .\r\n* * * 2 . مساوات در داورى و در برابر دادگاه : امام على در تثبيت اين موضوع هم از هر جهت برترى دارد ؛ برترى از نظر سبقت زمانى و پيشى بر ديگران ، برترى از نظر قانونگذاربودن ، و برترى از جهت اجراكردن . . .\r\nو شايد اين شكل از اشكال مساوات در بين مردم ، همان چيزى است كه در تاريخ بر آن زياد افترا بسته‌اند و يا آن را عاطل و مهمل گذاشته‌اند ، براى آنكه كلمه قضاوت و داورى ، به معنى آخرين سخن در حل اختلاف مردم است و براى آنكه حكم دادگاه درباره چيزى كه مردم در آن اختلاف دارند ، نافذ و قطعى است و بايد به هرنحوى كه شده اجرا شود . و از همين‌جا بود كه بعضى از رجال قانون ، مسئله برابرى در برابر دادگاه و مساوات در داورى را ، از اساس و پايه باطل\r\n\r\n","description":"","footnote":"","page_name":" 898 ","page_number":402},
  {"content":"\r\n\r\nكرده و اصول آن را بلااثر قرار داده‌اند و مصداق اين قضيه « بركلى » قانون‌دان ! انگليسى است كه قبلًا به سخن او اشاره كرديم كه گفته بود : « قانون براى خدمت به طبقه حاكمه وضع شده است » ! ! يعنى از نظر او مسئله برابرى در دادگاه و مساوات در قبال داورى ، بين طبقه حاكمه و توده مردم ، اصولًا و به‌طور كلى منتفى است و طبقه حاكمه مرز قانون را نبايد مراعات كند !\r\nبراى سير در تاريخ گذشته جاى تعجب نيست كه ببينند قوانين پيشين و قديمى ، اين مساوات را از ريشه مىخشكانيد و نابود مىساخت » ، زيرا كه برده ، به حكم قانون ، نمىتوانست با فرد آزاد در دادگاه يكسان باشد و يا فرزندان طبقه تنگدست و بينوا ، امكان نداشت كه با اشراف برابر و مساوى باشند و همچنين توده مردم حق نداشتند كه مساواتى بين خود و فرماندارشان قائل شوند و به‌طور كلى ، به آنها حتى اجازه داده نمىشد كه « فكر » برابرى در داورى با زمامدار عالىمقام ! را به ذهن خود راه دهند .\r\nاگر مسئله مساوات در برابر دادگاه و در قضاوت ، در اين قوانين مطرح مىشد ، طبعاً از چهارچوب نظريه و مفهوم ذهنى ، خارج نمىشد . زيرا آنكه كمتر ديده شده كه در مرحله عمل ، بين فقير و ثروتمند ، يا ميان يك فرد بانفوذ و عادى ، مساواتى مراعات شده باشد ! و بدين‌ترتيب ، طبقه حاكمه و دارندگان امتيازات طبقاتى و صاحبان مقامات بالا ، اين مساوات را ، اگرچه در قوانينشان هم از لحاظ نظرى و فرضى وجود داشته ، هميشه به بازى گرفته‌اند ؛ و البته در اين تباهى و فساد ضدانسانى ، خود قضات هم ، بنا به علل و عوامل گوناگونى كه در آينده ذكر خواهيم كرد ، سهم بسزايى داشته‌اند .\r\n\r\n","description":"","footnote":"","page_name":" 899 ","page_number":403},
  {"content":"\r\n\r\nخطرى كه در نتيجه اجرانكردن اين شكل از اشكال مساوات به‌وجود مىآمد بدون آنكه عامل اصلى عدم اجراى قانون ، دخالتى در نتيجه داشته باشد خطر بزرگى بود كه گاهى سراسر جامعه را به پستى و سقوط سوق مىداد و همه پديده‌هاى نيك اجتماعى از قبيل همكارى ، تعاون ، برادرى ، امنيت ، آرامش و عدالت را از بين مىبرد و گاهى بازوى زورگوى تبهكارى را نيرو مىبخشيد و درقبال آن ، انسان محروم و ستمديده‌اى را كه حق پايمال‌شده زندگى خود را مطالبه مىكرد ، محكوم مىنمود .\r\nاگر در جامعه‌اى حق انسانى از بين برود ، يا فردى مورد ستم واقع شود و يا خود را با راه استقلال قضايى تطبيق دهد و در اين مسير قدم بگذارد و درواقع تنها دليل قاطع دادگاه و قاضى به‌شمار مىآيد در همچو جامعه‌اى ، هستى و وجود اين انسان پايمال‌شده است و همچو جامعه‌اى اصولًا ارزش و دوام ندارد .\r\nعلىبن ابيطالب اهميت مساوات در برابر دادگاه و در داورى را به‌خوبى درك مىكرد و به همين علت آن را به‌مثابه قانون صريحى قرار داده بود كه تأويل و تفسيرى در آن راه نداشت و اجازه هم داده نمىشد كه به بازى گرفته شود و پايمال گردد .\r\nامام على همچنين اهميت و ارزش استقلال قضات را درك كرده و قوانينى را وضع نموده بود كه استقلال قضات باشخصيت را حفظ و نگهبانى مىكرد و براى افراد كم‌اراده هم راه استقلال و استقامت را هموار مىساخت و اگر كسى نمىتوانست خود را با راه استقلال قضايى تطبيق دهد و در اين مسير قدم بگذارد و درواقع فرد ستمگرى مىشد او را بر كنار مىنمود . و اينها همه براى آن بود كه\r\n\r\n","description":"","footnote":"","page_name":" 900 ","page_number":404},
  {"content":"\r\n\r\nمساوات بين همه مردم ، در قبال قانون و قاضى برقرار گشته و تحقق يابد .\r\nو در هر صورت ، مسئله مساوات در برابر دادگاه و داورى ، بخشى از مساوات در حقوق همگانى است ، و چون به‌مثابه جزيى از كل است ، هميشه در ضمن حقوق مساوى همگانى وجود دارد . ولى با اين حال علىبن ابيطالب آن را مورد توجه خاص خود داشته و « قاضى » را مورد خطاب قرار داده مىفرمايد : « حق را دربارهء هركس كه لازم است چه نزديك و چه دور خويش و بيگانه اجرا كن » و آنگاه همه قضات را مورد خطاب قرار داده ، و مىفرمايد : « بر شما باد عدل و داد ، دربارهء دوست و دشمن » و : « بر اهل قبله ستم مكن و اهل ذمه را ظلم روا مدار » .\r\nاينها دستورات آشكارى است كه در لزوم مساوات بين همه مردم در برابر دادگاه صادر شده است ؛ براى آنكه عدم مساوات اگر عملى شود ، بىشك شامل دور و نزديك خويش و بيگانه مىگردد . . . و نزديك كسى است كه با دوستى يا خويشى با شما پيوند داشته باشد و يا كسى است كه به‌وسيله ثروت و قدرت بر شما نفوذ و برترى يابد و دور آن‌كسى است كه به‌طور كلى با هيچ‌يك از اين پيوندها ، با شما ارتباطى نداشته باشد . و دوست در بين نزديكان ، فرد ويژه‌اى است ، چون شما نسبت به او نظر موافق خاصى داريد و دشمن در ميان افراد دور ، فردى است كه شما نظر مخالفى نسبت به او داريد و شايد كه عداوت و دشمنى باعث تحريك خشم شما گردد و عوامل انتقام را در شما بيدار سازد .\r\nاز همه اينها گذشته ، اگر شما قاضى مسلمانى در جامعه و دولت\r\n\r\n","description":"","footnote":"","page_name":" 901 ","page_number":405},
  {"content":"\r\n\r\nاسلامى باشيد كه مطابق موازين قانونى اسلام رفتار مىكند ، باز هيچ‌گونه حقى نداريد كه بر مسلمانى ستم روا داريد ، چون همه مسلمانان به واسطه اسلام با هم برابر شده‌اند ؛ و اگر در همين جامعه و حكومت اسلامى ، كسانى مانند يهوديان ، مسيحيان و يا صاحبان عقايد گوناگون ديگر ، اسلام را نپذيرفته باشند ، باز اجازه نداريد كه به هيچيك از آنان ظلم كنيد ، براى آنكه آنان در خصلت كلى انسان‌بودن ، با مسلمانان در يك ترازو قرار دارند !\r\nكوتاه سخن آنكه ، همه مردم در برابر دادگاه و احكام آن يكسان و مساوى هستند و اين مردم ، فقط در چهارچوبى به‌نام انسانيت ، مورد توجه قرار دارند و دور و نزديك ، دوست و دشمن ، مسلمان و غيرمسلمان همه و همه در قبال حق ، برابر هستند و هيچ‌گونه فرقى با يكديگر ندارند .\r\nاكثريت كسانى كه قضاوت و احكام دادگاه را به بازى مىگرفتند قضات را از راه راست منحرف مىساختند و عدالت را پايمال مىكردند ، همان اشراف ، سرمايه‌داران ، زمامداران ، بزرگان ، اطرافيان و وابستگان آنها بودند ، اين افراد ستمكار ، عدل را پايمال مىنمودند و از حق مىگذشتند و قضاوت را از مسير عدل دور مىنمودند زيرا مىخواستند به غارت خود ادامه دهند و كسى آنها را بازخواست نكند . علىبن ابيطالب در قبال همه آنان روش قاطع و آشتىناپذيرى را درپيش گرفت و به‌خاطر برقرارساختن اين مساوات همگانى در برابر قضاوت و دادگاه ، به هيچ‌وجه انعطاف‌پذيرى در او راه نيافت .\r\nامام على در عهدنامهء خود به مالك اشتر مىفرمايد : « . . . در دستگاه والى و فرماندار ، كسانى هستند كه به او نزديكند ، يا خويشاوندند و به\r\n\r\n","description":"","footnote":"","page_name":" 902 ","page_number":406},
  {"content":"\r\n\r\nاين جهت مستبد و خودخواهند ، دست تعدى به‌طرف مردم دراز مىكنند و در دادوستد بىانصافى مىنمايند . تو بايد موجبات اين ستمگرىها را از ميان ببرى ( از ايشان مؤاخذه كنى و دستشان را از تصرف در شئون مردم كوتاه بنمايى ) ، هيچگاه زمينى را به‌عنوان اقطاع به خويشان و نزديكان خود مده و نبايد هيچ‌يك از آنان به طمع افتد كه تو زمين و مزرعه‌اى را به ملكيت او درآورى ، آنگاه او به املاك مجاور تعدى كند ، مانند اينكه جلو آب را بگيرد ، يا كارى كه بايد با همسايگان به‌طور مشترك انجام دهد يا خرجى كه به‌طور مساوى بايد پرداخت گردد به آنان تحميل كند . . . »\r\nو باز مىفرمايد : « . . . مبادا كه در حكومت تو ، خادم وخائن يكسان باشند » زيرا خادمى كه در ازاى خدمت خود مزد و پاداش نبيند ، دلسرد و بىقيد گردد و خائنى كه جزاى خيانت خود را به حد كافى نيابد ، كردار زشت خود را با جرئت بيشترى تكرار كند ، و : « بدانكه بهترين والى آن كسى است كه نسبت به تودهء مردم خويش صميمى و يكدل باشد و آزار آنها را نخواهد و به كارهاى پرمشقت وادارشان نكند . . . » !\r\nو باز فرموده : « هركس كارى انجام داد و رنجى را متحمل شد ، آن را درنظر بگير و حاصل كار و رنج كسى را به غير او نسبت مده و همان مقدار كه زحمت كشيده ، قدر بدان ، نه آنكه مقدارى از كار و رنج او را نديده بگيرى . و هرگاه مردى عالىمقام ! كار كوچكى انجام داد و رنج كمى پذيرا شد ، بلندى مقام وى باعث نشود كه كار كوچك او را بزرگ جلوه دهى ؟ و همچنين اگر مرد گمنامى كار بزرگ و ارزنده‌اى انجام داد ، گمنامى او سبب كوچك‌شمردن كار او نگردد ! . . . »\r\n\r\n","description":"","footnote":"","page_name":" 903 ","page_number":407},
  {"content":"\r\n\r\n* * * . . . از اين دستورهاى امام كه آنها را به‌مثابه قاعده و قانونى براى كارمندان و فرماندارانش وضع و صادر نموده است معنى خالص و مفهوم چكيده‌اى را مىتوانيم به‌دست بياوريم و آن را اين‌چنين خلاصه كنيم : افراد بشر ، همه مساوى و برابر هستند و در برابر حكم دادگاه و داورى عادلانه ، فقير و غنى ، بزرگ و كوچك هيچگونه فرقى ندارند و بلكه فرد نيكوكار و بدكار ، يا فعال و تنبل ، كه در بين آنان وجود دارد ، بايد به مقتضاى عمل خود پاداش يا كيفر ببيند و در اين زمينه هيچ‌گونه كوتاهى نبايد به‌عمل آيد . عمل نيك و كار ثمربخش ، ميزان و مقياس ارزيابى افراد خواهد بود و هرگز مقام و موقعيت ، يا قدرت و نفوذ تأثيرى در وضع او نخواهد داشت و حتى آن گروهى كه در دستگاه فرماندار ، به او نزديكترند و يا خويشاوندى با وى دارند و ميل دارند كه هميشه داورى و حكم به نفع آنان پايان يابد و آنان خودخواه و استبدادگر بوده و دست تعدى به‌سوى مردم دراز مىكنند و در دادوستد بىانصافى به‌خرج مىدهند و بايد عوامل فساد و تباهى آنان از بين برود و نابود شود !\r\nو از آنجا كه شخصيت امام على ، از نظر اصالت و وحدت و هماهنگى چنان كه اشاره نموديم ، بىنظير بود ، « 1 » او در موضوع برابرى مطلق همه مردم در دادگاه و در قبال داورى آن ، جالب‌ترين نمونه‌ها را از خود به يادگار گذاشته است كه به يكى از اين نمونه‌ها در بخشهاى پيشين اشاره نموديم . « 2 » ( در مورد اختلافى كه امام با يك فرد عادى\r\n\r\n\r\n","description":"","footnote":"\r\n( 1 ) . به نخستين فصل همين مجلد رجوع شود . م\r\n( 2 ) . به مجلد اول اين كتاب ، مراجعه نماييد . م\r\n","page_name":" 904 ","page_number":408},
  {"content":"\r\n\r\nداشت و همراه او در دادگاه حاضر شد . ) اين نمونه ، واقعاً از آن حوادث تاريخى بىنظيرى است كه اخلاق انسانى به آن مباهات مىكند .\r\nآن داستان فقط نبايد به‌عنوان عبرت و نمونه تلقى شود ، بلكه در عمق آن حادثه همين اصلى كه ما در اينجا توضيح داديم ، به‌خوبى جلوه‌گر است ؛ اصل مساوات بين بزرگ و كوچك ، زمامدار و توده ( مردم ) ، مسلمان و غيرمسلمان در برابر دادگاه . . .\r\nو همچنين در آن واقعه ، به رسميت‌شناختن آزادى مطلق قاضى و لزوم مقيد نبودن وى به چشم مىخورد و نشان مىدهد كه قاضى بايد به مقتضاى حكم قانون و وجدان بيدار خود ، صادقانه داورى كند و اين درواقع اساس قانون جدايى نيروى قضايى از نيروى مجريه دولتى است تا بدين‌وسيله برابرى ميان توده مردم و امكان يافتن قاضى به داورى عادلانه تحكيم يابد .\r\nدر آن داستان تاريخى ، احترام به حكم دادگاه آشكار است و روشن مىسازد كه اگر حكم دادگاه از روى ميزان‌هاى صحيح و قانون همگانى و نظر پاك و وجدان بىآلايش صادر شود ، بايد مورد احترام واقع گردد .\r\nو علاوه بر همه اينها ، در آن ماجرا ، عفت كلام و پاكى مطلق و اجتناب از سرزنش و عيب‌جويى و احترام عميق به عزت و شرف انسانى به‌چشم مىخورد كه چگونگى آن در اين جمله امام به‌خوبى هويدا است : « اين زره متعلق به من است ، من نه آن را فروخته‌ام و نه به كسى بخشيده‌ام ! » توجه داريد كه امام على يقين داشت كه زره متعلق به اوست و آن شخص آن را دزديده است ، ولى امام نخواست كه\r\n\r\n","description":"","footnote":"","page_name":" 905 ","page_number":409},
  {"content":"\r\n\r\nعزت و احترام انسانى او را جريحه‌دار سازد و مثلًا بگويد : اين زره مال من است و اين مرد آن را دزديده است ، بلكه فقط به اين جمله قناعت ورزيد كه : آن مال اوست و او ، آن را نه به كسى فروخته و نه هديه داده است ! و بىشك زرهى كه به فروش نرفته و يا بخشيده نشده ولى در نزد شخص ديگرى پيدا شده ، زرهى است كه به سرقت رفته است !\r\n* * * در مورد مساوات در برابر دادگاه ، جالب‌تر از اين هم نمونه‌اى وجود دارد كه در موقع خلافت عمربن خطاب رخ داد : يكى از افراد عادى در موضوعى كه با علىبن ابيطالب اختلاف داشت به عمربن خطاب كه رئيس حكومت بود ، شكايت برد . عمر هردو را احضار كرد ، سپس رو به امام نموده گفت : يا ابالحسن ! در كنار شاكى بايست ! . . .\r\nناگهان على متأثر شد و آثار ناراحتى در چهره او پديدار گرديد . عمر پرسيد : على ! از اينكه كنار شاكى خود باشى ناراحت هستى ؟ على گفت : هرگز ، من از اينكه تو ، بين من و او مساوات و برابرى قائل نشدى و مرا با احترام مورد خطاب قرار دادى ولى با او چنين رفتار نكردى ، ناراحت و متأثر شدم !\r\nدر اين گفتار علىبن ابيطالب ، اعتقادى عميق به مساوات در بين مردم ، وجود دارد كه بالاتر از آن متصور نيست . و در همين سخن ، چنان ادراك عميقى نسبت به بعضى نكته‌ها وجود دارد كه توجهى بالاتر از آن امكان‌پذير نيست . براى آنكه با اين سخن ، امام على مىخواهد به آن احساس پنهانى اشاره كند كه ممكن است در ذهن يكى از دو فردى به‌وجود آيد كه هردو در برابر دادگاه ايستاده‌اند . زيرا\r\n\r\n","description":"","footnote":"","page_name":" 906 ","page_number":410},
  {"content":"\r\n\r\nكاملًا امكان دارد كه اگر كسى در دادگاه ببيند كه انسانى بر انسان ديگر برترى دارد و يا مقدم شمرده مىشود و قاضى سابقه بيشترى با يكى داشته و احساس خاصى نسبت به مقام او دارد ، در خود احساس خوارى و شكست بنمايد .\r\nو علاوه بر همه اينها و بالاتر از همه نكته‌ها در پشت اين سخن ، اخلاق انسانى بزرگى به‌چشم مىخورد كه مبداء و منشاء هرگونه داورى عادلانه و شرافتمندانه‌اى است .\r\nعلىبن ابيطالب با اين انگيزه و روش رفتار مىكرد . و اين رفتار به‌خوبى نشان مىدهد كه او ايمان دارد كه رئيس دولت نيز در برابر داورى و قضاوت نبايد خود را بالاتر فرض كند و حق ندارد كه يك فرد عادى را در برابر قضاوت كوچك بشمارد و يا حق ندارد كه به‌خود اجازه دهد كه در مخاطب‌ساختن يكى از دو نفر ، امتيازى قائل شود و يا حكمى را كه برضد وى صادر مىشود نپذيرد . پس دستگاه قضاوت و داورى در مكتب امام على ، مؤسسه و سازمانى نيست كه در كنار مؤسسات و مراكز ديگرى ايجاد شود كه آنها را نيرومندان براى خوردن بيچارگان ! و ستمكاران براى درهم‌كوبيدن ستمديدگان و زورگويان براى بستن راه مردم ، به‌وجود آورده‌اند .\r\nامام على اين چنين رفتار كرد و اين‌چنين قوانين و اصولى را وضع نمود تا قضات در راه او گام نهند و همراه او در ايجاد مساوات بين همه مردم قدم بردارند . و براى همين منظور بود كه علىبن ابيطالب از هيچ نكته و موضوع كوچك يا بزرگى غفلت نورزيد و به‌نحوى به آن اشاره نمود .\r\nاز همين نمونه‌ها است توصيه و دستورى كه در عهدنامه خود به\r\n\r\n","description":"","footnote":"","page_name":" 907 ","page_number":411},
  {"content":"\r\n\r\nمالك اشتر كه به‌مثابه قانون اساسى به‌شمار مىرود آن را بيان مىدارد : « مهربانى و خوش‌رفتارى و نيكويى با مردم را در دل خود جاى ده و هرگز نسبت به آنان چون جانور درنده نباش كه خوردنشان را غنيمت بشمارى ! » و : « انصاف و عدل سرلوحه برنامه تو باشد و اگر خويشان نزديك و يا مردمى را بيشتر دوست مىدارى ، مبادا كه جانب انصاف و عدالت را از دست بدهى . و اگر اين‌چنين نكنى و با چشم مساوات به همه مردم ننگرى ستمكار باشى و كسى كه بر بندگان خدا ستم روا دارد ، خداوند با وى دشمن است و هيچ چيزى در دگرگون‌ساختن نعمت خداوندى و برانگيخته‌شدن خشم خدا ، مؤثرتر از ظلم و ستمگرى نيست » و : « بايد بيش از هر چيزى ، ميانه‌روى در حق و همگانىكردن آن در برابرى و دادگرى را دوست بدارى كه اين كار ، موجب خوشنودى بيشتر توده مردم گردد » .\r\nو : « قسمتى از اوقات خود را به حاجتمندان اختصاص ده كه خود شخصاً به كار آنان رسيدگى بنمايى و اين امر را در يك مجلس عمومى كه همه بتوانند به آن وارد شوند ، به انجام رسان . در اين مجلس ، براى خاطر خدايى كه تو را خلق كرده ، با مردم فروتن باش ، سپاهيان و نگهبانان را از خود دور كن ، تا هركسى سخنى دارد بدون ترس و لكنت زبان با تو در ميان نهد و من از پيغمبر خدا شنيدم كه فرمود : « مردمى كه در ميان آنان ، ناتوان و درمانده نتواند بدون ترس و واهمه و گرفتگى زبان ، حق خود را از قوى و نيرومند بگيرد ، هرگز روى پاكى و رستگارى را نخواهند ديد » . در اين مجلس بايد تندخويى و درماندگى ارباب رجوع را هنگام سخن‌گفتن ، تحمل كنى و زود خسته نشوى و\r\n\r\n","description":"","footnote":"","page_name":" 908 ","page_number":412},
  {"content":"\r\n\r\nسنگدلى و خودخواهى را از خود دور نمايى ، تا خداوند درهاى رحمت خود را بر تو بگشايد و پاداش فرمانبرى تو را بدهد . »\r\nبديهى است كه فقط اين دستورها و سفارش‌ها ، قواعدى را براى پايه‌گذارى مساوات همگانى در برابر دادگاه و داورى تثبيت مىكنند ولى سفارش‌هاى ديگران نمىتوانند همچو پايه‌اى را پىريزى نمايد . پس بنابر دستور امام على ، دوست و نزديك ، خويش و بيگانه ، صاحبان مال و قدرت و نفوذ در برابر قضاوت ، و يژگى و امتيازى ندارد ، بلكه همه ، افراد برابرى هستند و هيچگونه هوس و خودبينى هم قاضى را منحرف نمىسازد ، بلكه تنها نظر درست و پاك و داورى عادلانه است كه بايد بر محيط قضاوت حكمفرما باشد .\r\nو باز ما نيازى نداريم اشاره كنيم كه چگونه اين دستورها و فرمان‌ها ، شامل احساس انسانى و محبت عميق و توجه بىپايان نسبت به افراد بشرى است و چگونه قيافه عبوس و گرفته را از چهره قضاوت دور مىسازد و از شخصيّت قاضى هرگونه سخت‌گيرى و خشكى و ترش‌رويى را بر طرف مىكند و نشان مىدهد كه قضاوت و داورى : انسان‌دوستى ، خوش‌رفتارى ، محبت و دخالت عادلانه و نيك ، در كارهاى مردم است .\r\nو بنابراين ، قاضى برادرى مهربان و رئوف و ملايم و دلسوز است ، نه حيوانى درنده و خونخوار و نه قيافه‌اى زشت و ناپسند . و مردم هم در پيشگاه وى ، امنيت و آرامش خاطر دارند و با كمال آزادى سخن مىگويند و با فرصت تمام : حرف‌هاى خود را مىزنند و يقين دارند كه سرانجام ، صاحب حق به خواستهء خود خواهد رسيد . و هيچ‌گونه زورى ، به‌عنوان نگهبان مخصوص و پليس و مأمور ، در محيط\r\n\r\n","description":"","footnote":"","page_name":" 909 ","page_number":413},
  {"content":"\r\n\r\nدادگسترى بالاى سر آنها نيست كه آنان را بترساند و آنان هم هرگز نبايد هراسى به خود راه دهند و به دليل ترسى موهوم ، از سخن‌گفتن باز بمانند . زيرا اگر كسى از ترس و وحشت نتواند حرف خود را بزند ، چگونه برابرى مردم در برابر دادگاه مىتواند عملى گردد ؟ !\r\nو ديديم كه چگونه در گفتارهاى امام على دقت و توجه كامل به نيك‌رفتارى نسبت به طرفين نزاع در دادگاه به‌عمل آمده است ؛ زيرا علىبن ابيطالب به قضات و يا فرمانداران خود در آن حال كه مىخواهند داورى كنند دستور مىدهد كه : تندخويى و درماندگى ارباب رجوع را هنگام سخن‌گفتن ، تحمل كنند و در قبال آنان خستگى و سنگدلى و خودخواهى از خود نشان ندهند و هرگز به خشم نيايند و جوش و خروش به‌كار نبرند ! و حتى امام على خاطرنشان مىسازد كه اگر قضات دچار خودخواهى و تكبر و خشم شوند ، مسئوليت آن به گردنشان خواهد بود . و اين در واقع براى آن است كه مردم با ديدن خشم و غرور قاضى ، دچار ترس و وحشت نشوند و همچنين براى تثبيت اين نكته است كه قضات بايد عادلانه داورى كنند و هرگز در حكم و داورى آنان ، نيروى خشم و غضب را دخالتى نباشد .\r\nاز همين نمونه‌ها است آنچه امام به شريح قاضى دستور داده و به او مىفرمايد : « در مجلس خود احدى را بر ديگرى ترجيح مده و يكى را مسرور مساز ( براى اينكه اين امر موجب مىشود كه يكى از طرفين نزاع ، احساس كند كه قاضى در مورد دشمن وى نظر خاصى دارد و اين ، احساس اطمينان را از او سلب مىكند و اعتماد بر مساوات را در او جريحه‌دار مىسازد ) و اگر خشمناك شدى ، برخيز و هرگز در حالىكه عصبانى و خشمناك هستى ، داورى مكن » !\r\n\r\n","description":"","footnote":"","page_name":" 910 ","page_number":414},
  {"content":"\r\n\r\nو اگر چنان كه علىبن ابيطالب مىخواهد ، قلب قاضى مالامال از مهر و ودوستى و شفقت گردد براى آنكه قضاوت و داورى در نظر امام ، همان داد و حق مظلوم‌گرفتن و مهر بر مردم‌ورزيدن و داورى عادلانه‌كردن است هرگز كسى را بر ديگرى ترجيح نخواهد داد و هميشه احساس خواهد كرد كه طرفين نزاع ، هردو در نزد وى برابرند و او در ميان آنان ، با مهر و دلسوزى قضاوت مىكند .\r\nو از همين‌جا است كه اگر قاضى خشمناك باشد ، نبايد حكمى را صادر كند چنان كه گذشت و همچنين اگر قيافهء گرفته‌اى داشته و ترشرو باشد ، نبايد بر پشت ميز قضاوت بنشيند و حتى اگر با يكى از آنان با قيافه باز و گشاده‌اى روبرو شد و تبسمى بر لب آورد ، با آن ديگرى نيز چنين رفتار كند ، تا در ساده‌ترين امور هم مساوات بين آن دو را مراعات كرده باشد .\r\nپس مسئوليت و برابرى در بين مردم از نظر قاضى ، نبايد فقط منحصر به امر داورى باشد ، بلكه در مجلس و وضع و قيافه ظاهرى هم بايد اين برابرى عمل گردد تا نيرومندى در طمع جلب‌نظر وى برنيايد و ناتوانى از عدالت و انصاف وى نااميد نگردد .\r\nعلىبن ابيطالب كسى را كه بر كرسى قضاوت مىنشيند ، مورد خطاب قرار داده و مىفرمايد : « با همگان فروتن باش ، و با همه يكسان رفتار بنما ، و با آنان گشاده‌رو باش و آنها را در نگريستن فورى و خيره‌شدن در رو ، يكنواخت بدار ، تا نيرومندان به ظلم و ستم تو ، به‌سود خودشان طمع ننمايند و ناتوانان از عدل و درستكارى تو مأيوس نگردند » . « 1 »\r\n\r\n\r\n","description":"","footnote":"\r\n( 1 ) . جملاتى است كه امام على عليه السلام در عهدنامه خود به محمدبن ابوبكر هنگامى كه او را به‌عنوان فرماندار مصر فرستاد ، بيان داشته است . م\r\n","page_name":" 911 ","page_number":415},
  {"content":"\r\n\r\nعلىبن ابيطالب پا را از اين هم بالاتر مىنهد و نصوص ويژه‌اى را در مورد گرفتن حق مردم از گروه بزرگان و اشرافى صادر مىكند كه گمان مىكردند دستگاه قضاوت هم سازمان خاصى در دست آنان بوده و يا قضات هم در خدمت آنان قرار دارند و بدين جهت در داورى با تودهء مردم برابر نيستند . البته ما گفتارهاى روشن و صريحى را در اين زمينه از امام على نقل كرديم كه آنها را به مالك اشتر نخعى بيان داشته بود ، ولى در اينجا دستور ويژهء وى به شريح قاضى را بر آنها اضافه مىكنيم امام مىفرمايد : « به وضع ثروتمندان و مالكين رسيدگى كن و حقوق مردم را از آنان بگير و خانه ، زمين يا ملكى را كه از آنان گرفتى ، به فروش و حق مردم را به خودشان بازپس بده . »\r\nآرى ! اين همان علىبن ابيطالب است كه ديديم به فرمانداران و كارمندان خود دستور مىداد كه خراج و ماليات را از مردمى دريافت كنند كه قدرت پرداخت آن را دارند و بر هيچ‌يك از مردم سخت نگيرند و اگر آنان توانايى پرداخت « خراج » را ندارند ، اشياء و لوازم زندگى آنان را به‌خاطر پرداخت ماليات نفروشند . ولى اكنون همان علىبن ابيطالب كه در برابر تباهى و فساد طبقه اشراف و بزرگان قرار گرفته و مىبيند كه آنان روى خودخواهى و زورگويى ، نمىخواهند در برابر قضاوت عادلانه با همه مردم يكسان و مساوى باشند ، به قاضى خود دستور مىدهد كه با قدرت و زور آنان را به اين مساوات و برابرى وادار سازد و همچنين دستور مىدهد كه با قدرت تمام ، آن حقوق همگانى را كه غصب كرده‌اند از آنان پس بگيرند و به‌خاطر گرفتن داد و حق مردم ستمديده ، از اين گروه ستمكار ، خانه و زمين و ملكى را كه از آنان بازپس گرفته‌اند ، بفروشند !\r\n\r\n","description":"","footnote":"","page_name":" 912 ","page_number":416},
  {"content":"\r\n\r\nالبته گمان نكنيد كه علىبن ابيطالب در آن هنگام كه دستور مىدهد قاضى خانه و زمين و ملك آنان را به‌خاطر حقوق همگانى بفروشد ، بر اين گروه اشراف و بزرگان ستم روا مىدارد ؛ نه ، هرگز . از نظر امام على ، اجراى هرگونه مساواتى در حق آنان نيز لازم وضرورى است و اگر در ميان آن گروه ، كسى باشد كه اكنون مالك زمين و خانه و ثروتى نيست ، نبايد مورد ستم واقع شود . و براى همين منظور است كه امام على ، دستور خود را در مورد اين گروه از بزرگان ، چنين تكميل مىكند : « و اگر كسى از آنان صاحب ملك و خانه و ثروتى نباشد ، ديگر بر او راهى نيست » و او را به حال خود بگذار !\r\n* * * در گذشته ما اشاره كرديم كه مساوات در برابر دادگاه و در قضاوت ، گاه با يك ماده قانونى صريح ، كه طبقه‌اى از افراد بشرى را از طبقه ديگر جدا مىساخت ، پايمال مىشد و گاهى هم با فريب‌خوردن قاضى و انحراف وى از راه مستقيم ، از بين مىرفت . پس درواقع مسئله داورى خود قانونى بود و قاضى هم مىبايست به مقتضاى آن ، حكم صادر كند و به مفاد آن عمل نمايد .\r\nمساوات همه مردم در برابر دستگاه دادگسترى ، چيزى است كه ما درباره آن بحث كرديم و روشن ساختيم كه چگونه علىبين ابيطالب اين مساوات را يك قاعده اساسى در مسئله قضاوت و داورى قرار داد كه به هيچ‌وجه نبايد كوچكترين انحرافى در آن رخ دهد . پس مردم در برابر دادگاه و قضاوت ، مساوى و يكسان هستند و هيچ‌گونه فرقى بين كوچك و بزرگ ، با هر نژاد و رنگ ، عقيده و مذهب ، در اين موضوع وجود ندارد .\r\n\r\n","description":"","footnote":"","page_name":" 913 ","page_number":417},
  {"content":"\r\n\r\nدر مورد شخص قاضى و براى اصلاح و استقامت و استقلال نظر وى و همچنين براى مراعات مساوات در بين مردم از طرف وى ، علىبن ابيطالب تدابيرى اتخاذ نموده و شرائطى قائل شده كه از نظر مرحله عملى ، اهميت و ارزش آنها كمتر از شرايط اصل مساوات در برابر داورى نيست . اكنون بايد ببينيم كه علىبن ابيطالب در اين زمينه چه كرده است ؟\r\nزمامداران پيشين ، در شرق و غرب ، اغلب افراد بخصوصى را در سمتهاى دادگسترى جاى مىداده‌اند كه به سود آنها كار مىكرده‌اند . درواقع طبقه حاكمه هميشه مقام قضاوت را به كسانى سپرده‌اند كه داراى خصلت‌هاى ويژه‌اى بوده‌اند ! و انتخاب آنها طبق اقتضاى مصالح گوناگون و وسيع اين زمامداران و منافع طبقاتى گروه‌هايى كه با اين زمامداران در اين‌گونه مصالح پيوندهايى داشته‌اند ، انجام يافته است ؛ بدين ترتيب اگر قانون هم بين همه طبقات مردم ، مساوات را اعلام مىنمود ، اين « قاضى » مىتوانست آن مساوات را پايمال كند و طبق خواست طبقه حاكمه و صاحبان امتيازات طبقاتى ، داورى نمايد و حكم صادر كند !\r\nتاريخ اروپا در قرون وسطى آكنده از اين گونه قضاوتها است و همچنين است تاريخ شرق عربى ، در دوران امويان ، عباسيان ، مماليك « 1 » ، تركها « 2 » و ديگران ! . . .\r\nجناياتى را كه قضات در اينجا و آنجا به‌نام عدالت مرتكب شده‌اند ، از اعمالى است كه عرق شرم بر پيشانى انسانيت مىنشاند و\r\n\r\n\r\n","description":"","footnote":"\r\n( 1 ) . مماليك گروهى از بردگان ترك بودند كه ملوك مصر آنها را خريدند ولى از ميان آنان افرادى قيام كرده و قدرت را به‌دست گرفتند و مدت‌هاى طولانى بر مصر و شام حكومت كرده و خود مرتكب جناياتى شدند . م\r\n( 2 ) . مراد ترك‌هاى عثمانى و خلفاى آخرين آنهاست ! م\r\n","page_name":" 914 ","page_number":418},
  {"content":"\r\n\r\nموجب ننگ و رسوايى بشريت مىگردد و نفرين و انزجار ابدى را براى اين گروه از قاضيان به دنبال خواهد داشت . براى آنكه جنايتى كه نسبت به يكى از افراد و يا گروهى از مردم ، به‌نام سياست و يا پيش‌گيرى سياسى انجام مىيابد ، با اينكه زشت بوده و قابل تقبيح است ، ولى به‌مراتب سبك‌تر از آن است كه به‌نام عدالت و به‌دست افرادى انجام يابد كه به‌اصطلاح « قاضى » هستند و بايد پشتيبان نهايى قانون و وجدان ، هردو با هم ، باشند .\r\nاكنون ببينيم علىبن ابيطالب در مورد قضات چه كرد ؟ و آن قواعد و اصولى را كه علىبن ابيطالب تثبيت نمود تا از ضررى كه از جانب قاضى متوجه مردم مىشود جلوگيرى به‌عمل آورد چنان كه نگذاشته بود اين ضرر از راه قانون متوجه مردم گردد كدام است ؟\r\nشرط اول : نخستين شرطى كه در قانون اساسى امام على بايد در شخص قاضى وجود داشته باشد ، لياقت و شايستگى علمى است . يعنى بدون اين شايستگى و آراستگى ، قاضى مجبور مىشود كه با علم و دانش ناقص خود حكمى را صادر كند ، يا آنكه از روى هوى و هوس داورى نمايد ، و هردو براى اجراى حدود مساوات در بين مردم ، كافى نتوانند بود !\r\nالبته شايستگى علمى چند چيز را دربردارد : 1 . قاضى بتواند به آزمودگان نسل‌هاى گذشته و به دانش و علوم پيشينيان و معاصران و قوانين و شرايطى كه در وضع و پيدايش آنها ، انديشه‌هاى يگانه‌اى شركت داشته‌اند ، استناد بجويد و همچنين بتواند از نتايج تحقيق و بررسى و آزمايش و ابتكار آنان‌كه در اين جهات بر قاضى برترى دارند استفاده كند و درواقع آثار عقلى و آزمايشهاى اين گروه به‌مثابه\r\n\r\n","description":"","footnote":"","page_name":" 915 ","page_number":419},
  {"content":"\r\n\r\nقانونى باشد كه قاضى را رهنمون گردد و او برطبق راهبرى آنها گام بردارد .\r\n2 . قاضى برطبق قوانين واحدى كه در تمامى سرزمين‌ها اجرا مىشود ، عمل كرده و حكم صادر كند تا مثلًا قاضى « بصره » حكمى را صادر ننمايد كه قاضى « كوفه » در مورد مشابه آن ، حكمى را بر خلاف او صادر كرده باشد و يا فرماندار « مدينه » نظريه سومى را ابراز داشته باشد كه نه در اصل و نه در فرع ، با هيچ‌يك از آن دو رأى و حكم توافقى ندارد ! اگر مسند قضاوت را مردى اشغال كند كه شايستگى و لياقت علمى نداشته باشد ، طولى نمىكشد كه به‌مثابه آلت فساد و تباهى درمىآيد ؛ و اگرچه قوانين هم اصيل و صحيح و عادلانه باشند ، در سايه جهل و نادانى قاضى و عدم آگاهى كامل وى از اين قوانين ، نتيجهء معكوس به‌دست مىآيد !\r\nالبته آن علىبن ابيطالبى كه خطاب به توده مردم مىفرمايد : « كم‌ارزش‌ترين مردم ، كم‌دانش‌ترين آنان است » و يا مىگويد : « هيچ جنبش وحركتى نيست كه تو در آن نيازمند معرفت و فرهنگ نباشى » و يا مىفرمايد : « دانشمندترين مردم كسى است كه علم ديگران را بر دانش خود بيفزايد » ، البته سزاوارتر است كه اين‌چنين دانش وسيعى را از كسى بخواهد كه قصد دارد در مسند قضاوت بنشيند ، و به همين علت است كه مىفرمايد : « اگر كسى بدون علم و دانش در بين مردم فتوى داده و حكمى صادر كند ، زمين و آسمان بر او لعن و نفرين مىفرستند » . و يا به نادانى قاضى جاهل ، به‌شدت حمله كرده و مىگويد :\r\n« . . . و ديگرى خود را دانشمند و عالم ناميده ، درحالى كه دانشمند\r\n\r\n","description":"","footnote":"","page_name":" 916 ","page_number":420},
  {"content":"\r\n\r\nنيست و نادانىها را از نادانان و گمراهىها را از گمراهان فرا گرفته و دام‌هايى بافته‌شده از ريسمان‌هاى فريب و گفتار دروغ و باطل بر سر راه مردم گسترده و كتاب خدا را با آراى خود تطبيق نموده و حق را بر هوسهاى خود منطبق نموده و مردم را از خطرهاى بزرگ ايمن نگردانيده ! و گناهان و جرائم بزرگ را كوچك شمرده و مىگويد : من در موارد مشكوك و مشتبه ، از بيان حكم خوددارى مىكنم ، درحالى كه در گرداب آن افتاده است ! و مىگويد كه از بدعت‌ها كناره‌گيرى مىنمايم ، در صورتى كه در ميان آنها غوطه مىخورد ! او در صورت ظاهر و در شكل ، چون انسان است ولى قلب و دل ، چون قلب حيوان باشد . »\r\nو در جاى ديگر درباره قاضى يا حاكم نادانى كه عواملى غير از لياقت و آراستگى او را به مسند نشانيده است ، مىفرمايد : « . . . مردم ظاهربين ، او را دانا و عالم مىنامند و حال آنكه نادان است و هر روز در پى افزايش چيزى بوده كه كم و قليل آن بهتر و نيكوتر از بسيارش باشد و چون از آن آب گنديده سيراب شد و از مطالب بيهوده ، برگشت ، به‌عنوان قاضى در بين مردم مىنشيند و مدعى مىشود كه مردم را از گمراهىها نجات مىدهد و از چيزى كه بر ديگران پوشيده است ، رهايى مىبخشد ! ولى اگر يكى از مشكلات بر او عرضه شود ، در پاسخ آن ، سخنان بيهوده‌اى از خود مىبافد و تازه بر درستى آن يقين پيدا مىكند ! وضع او در مسائل مشكوك و در به‌هم‌آميختن شبهات ، همچون تنيدن تار عنكبوت است ! » . پس لياقت و شايستگى علمى ، در قانون و مكتب امام على ، شرط اساسى براى كسى است كه مىخواهد به مقام قضاوت بنشيند و بر قاضى لازم است كه : « به درك\r\n\r\n","description":"","footnote":"","page_name":" 917 ","page_number":421},
  {"content":"\r\n\r\nو فهم پايين اكتفا نكند و مرتبه بالا را دريابد » و در موارد مشكوك بازايستد و حكمى صادر ننمايد ، مگر آنكه پس از درنگ بسيار براى كشف حقيقت و جمع‌آورى دلايل و مدارك معتبر ، علم او ، او را به حقيقت قضيه و اصل واقعى حادثه ، راهنمايى كرده باشد و براى درك كامل و صحيح اين دلايل و مدارك ، علىبن ابيطالب بر قاضى دانشمند شرط مىدانست كه ادعاى يكى از طرفين نزاع را به تنهايى گوش ندهد ، بلكه هرچه او مىگويد ، بايد در حضور طرف دعوت باشد تا اگر پاسخى در قبال اتهام وارده دارد ، بيان كند و درواقع دو كفه ترازو يكسان و متعادل گردد و دليل و برهان هردو روشن شود .\r\nعلىبن ابيطالب هرچندى يك بار قضات و فقها را به اجتماعى دعوت مىكرد تا پايه‌هاى احكام را در سراسر بلاد ، براساس واحدى پىريزى كند و همه قضات را با بينش بيشترى با مراتب نهايى اجتهاد و تصميمات فقها آشنا سازد . و مىفرمود : « براى يكى از آنان مسأله‌اى از احكام دين مىرسد و او مطابق نظر و رأى خود ، راجع به آن فتوى مىدهد و سپس همان مسئله از ديگرى سؤال مىشود و او حكمى بر خلاف نظر اولى مىدهد ، و سپس همه آنها ، با حكم‌هاى مختلف خود به نزد پيشوايى مىروند و داورى مىطلبند و او هم همهء آراى آنان را تصديق كرده و صحيح اعلام مىدارد ! » « 1 »\r\n\r\n\r\n","description":"","footnote":"\r\n( 1 ) . جملاتى را كه مؤلف محترم در بالا نقل كرده ، در يك خطبه امام على عليه السلام در « تقبيح اختلاف علما در فتوى » بنا به نقل از شريف رضى در نهج‌البلاغه بيان شده است و اينك ما بقيه فرمايشهاى امام را ، كه دنباله جملات بالا است ، براى مزيد استفاده ، ترجمه -\r\n","page_name":" 918 ","page_number":422},
  {"content":"\r\n\r\nشرط دوم : دومين شرط ، شرط اخلاقى است كه بدون آن ، شرط نخستين هم سودى نخواهد بخشيد .\r\nما پيش از اين دانستيم كه علىبن ابيطالب گرمى انسان‌دوستى و رقت قلب و عاطفه خود را در هر كارى كه انجام مىدهد و در هر سخنى كه مىگويد و در هر قانونى كه وضع مىكند ، عملًا نشان مىدهد و چون خود اين چنين است ، مىخواهد كه اين چنين مهر و عاطفه و رأفتى در شخصيت قاضى هم جمع گردد ولى به شرط آنكه\r\n\r\n\r\n","description":"","footnote":"\r\n- و نقل مىكنيم :\r\n« و خداى آنان يكى و پيغمبرشان يكى و كتابشان نيز يكى است . آيا خداوند آنان را به اختلاف‌گويى امر فرموده كه آنان فرمان خدايى را پيروى كرده‌اند ؟ يا آنكه آنها را از اختلاف نهى فرموده و آنان نافرمانى كرده و مرتكب گناه شده‌اند ؟ يا آنكه خداوند دين و قانون ناقصى فرستاده و براى تكميل و اتمام آن ، از ايشان كمك و يارى خواسته است ؟ و يا آنكه اصولًا اينها خود را شريك خداوند مىدانند و موافق نظر خود رأى مىدهند و خدا هم بايد راضى به رأى آنان باشد ؟ يا آنكه خداوند دين و قانون تام و كاملى فرستاده و پيامبر در تبليغ و رساندن آن كوتاهى كرده است ؟ هرگز .\r\nخداوند مىفرمايد : « هيچ چيزى را در قرآن فروگذار نكرده‌ايم » و باز مىفرمايد : « در قرآن هرچيزى بيان شده است » و خاطرنشان ساخته كه بخشى از قرآن ، بخش ديگر آن را تأييد و تصديق مىكند و در آن اختلافى وجود ندارد و باز در قرآن مجيد فرموده است كه : « اگر اين قرآن از جانب پروردگار نبود ، در آن اختلاف و دوگونه‌گويى زيادى مىيافتند » .\r\nبه‌راستى كه ظاهر قرآن شگفت‌آور و باطن آن ژرف و بىپايان است . نكته‌هاى شگفت‌آور و عجيب آن از بين نرود و تاريكىها و گمراهىها ، جز به‌وسيله آن ، بر طرف نگردد . »\r\nاين سخنان گوهربار در تقبيح دوگونه‌گويى در حكم و فتوى ، به‌عنوان خطبه 18 امام در نهج‌البلاغه آمده است و ما از شرح و توضيح آن ، براى رعايت اختصار ، صرف‌نظر مىكنيم . به : منهاج‌البراعة ، شرح نهج‌البلاغه خويى ، ج 3 ، چاپ جديد ، ص 269 و به بعد و : شرح نهج‌البلاغه ملاصالح قزوينى چاپ جديد ، ج 1 ، ص 92 - 94 و شرح نهج‌البلاغه ابن ابىالحديد ، چاپ مصر ، ج 1 ، ص 287 و به‌بعد مراجعه شود . م\r\n","page_name":" 919 ","page_number":423},
  {"content":"\r\n\r\nاصيل و طبيعى باشد ، نه آنكه به زحمت و زور به‌وجود آيد . پس اگر علم و لياقت در مردى پيدا شد ولى او فاقد مزاياى اخلاقى شرافتمندانه بود ، علىبن ابيطالب اجازه نمىدهد كه او در مسند قضاوت بنشيند . و البته امام على ، چگونگى همه اين امتيازات و مزاياى اخلاقى را در تمامى عهدنامه‌ها و سفارش‌هاى خود ، به‌ويژه در فرمان خود به مالك اشتر نخعى ، بيان داشته است .\r\nعلىبن ابيطالب در قاضى ، گشاده‌دلى ، خوددارى ، خوش‌رويى ، پاكى قلب ، درستى وجدان ، ملايمت و نرمش با طرفين دعوى را حتى اگر كلام تندى به زبان آورند كه بر قاضى ناگوار باشد شرط مىداند . علىبن ابيطالب براى خوش‌رفتارى و نرمش با مردم ، مقام بزرگى قائل است و مىفرمايد : « نرمش و خوش‌رفتارى ، اساس علم و دانش است . »\r\nامام همچنين در « قاضى » شرط مىداند كه عدالت را به‌طور مطلق دوست بدارد و ميل عميق و اصيلى براى برچيدن بساط ظلم و ستم داشته باشد ، در قضاوت عجله و شتاب نكند ، خشمناك نشود و در كارها آزمودگى كامل داشته باشد و هرگز طمعكار نگردد و در گفتن حق ، از هيچ‌كس نترسد و هراسى به خود راه ندهد و به هيچ‌وجه احساس نزديك‌شدن به بزرگان و اشراف در او ايجاد نشود .\r\nامام در فرمان خود به مالك اشتر نخعى ، مىفرمايد :\r\n« . . . براى قضاوت در بين مردم ، كسى را انتخاب كن كه به‌نظر و عقيده خودت ، بهترين آنان است . كسى كه كارها او را در تنگنا قرار ندهد و طرفين دعوى باعث تنگى خلق وى نشوند . اگر لغزشى از او سرزد ، آن را دريابد ، نه آنكه مدتى در اشتباه باقى بماند و چون حق را\r\n\r\n","description":"","footnote":"","page_name":" 920 ","page_number":424},
  {"content":"\r\n\r\nشناخت ، ناراحت نشود و آن را بيان كند و هيچ‌گاه از درستى و بلندپايگى ، به پستى و طمع‌ورزى نگرايد . در هر كارى تعمق و غور كند و به توجه و بررسى سطحى اكتفا ننمايد . در امور مشكوك و مشتبه ، درنگ نمايد تا حقيقت بر او روشن گردد . در مطالبه دليل و برهان از طرفين ، اصرار ورزد و از مراجعه به جوانب امر هيچگاه دلتنگ و خسته نشود . و در كشف حقيقت بسيار شكيبا باشد و به محض آنكه حق آشكار شد ، قاطعانه حكم بدهد و اختلاف را پايان بخشد . از كسانى باشد كه چاپلوسى و تملق‌گويى در او مؤثر واقع نشود و هرقدر كه افراد مغرض وى را تشويق كنند ، زير بار نرود و به آن سمت گرايش نيابد . و البته اين‌چنين افرادى ، بسيار كم ديده مىشوند ! »\r\nعلىبن ابيطالب همچنين در « قاضى » شرط مىداند كه راه و روش او در بين مردم ، سرمشقى براى ديگران باشد . و به همين منظور به شريح قاضى مىفرمايد : « بدان كه فقط كسى مىتواند مردم را به‌سوى حق سوق دهد كه با روش خود آنان را از باطل و گمراهى دور سازد » . و قاضى بايد هميشه هوادار و پشتيبان حق باشد و ظلم و ستم را در همه‌وقت طرد نمايد و اگر سخن حقى را شنيد ، بر او گران نيايد : « خداوند بر فردى ببخشايد كه چون حق را ديد به آن كمك كند و اگر ستمى را ديد از آن جلوگيرى نمايد و به زيان ستمگر ، مددكار و پشتيبان ستمديده باشد » و : « آن‌كس كه شنيدن حق و ديدن عدالت بر وى گران آيد ، بىشك عمل بر آن دو ، بر وى گران‌تر خواهد بود ! »\r\n* * * پس از آنكه اين شرايط علمى و اخلاقى در نزد قاضى پيدا شد\r\n\r\n","description":"","footnote":"","page_name":" 921 ","page_number":425},
  {"content":"\r\n\r\nشرايطى كه بىشك بايد در نزد زمامدار و انتخاب‌كننده افراد لايق براى اين مقام بزرگ هم موجود باشد علىبن ابيطالب راه را آن‌چنان محكم مىبندد كه هيچ‌گونه اضطرارى ، براى انحراف به‌وجود نيايد .\r\nلابد مىپرسيد : چرا قاضى ، آن هم با اين علم و اخلاق ، در دام انحراف مىافتد ؟\r\nامام على به‌خوبى طبيعت بشر را مىشناسد ، چنان كه از وضع سازش در بين مردم و از اوقات استقامت و استقلال يا چگونگى انحراف آنان ، كاملًا آگاه است و به جهت همين ادراك اصيل و كامل ، علىبن ابيطالب دو حقيقت اساسى را در مورد اضطرار قضات به انحراف ، درنظر مىگيرد و به جلوگيرى از آن مىپردازد . اين دو حقيقت عبارتند از :\r\n1 . فشار قواى مجريه دولتى بر قاضى ، تا او را وادار سازد كه مطابق تمايل و نظر آن ، حكم تبرئه ، بركنارى ، كيفر ، يا اعدام را صادر كند !\r\n2 . نيازمندى به مال كه ممكن است او را گاهى مجبور سازد در حكم و داورى خود به سويى كشانده شود كه بر او سودمند است !\r\nاين دو عامل ، ممكن است گاه قاضى را وادار سازند كه در صدور حكم ، رأى او برپايه و اساس مساوات در بين مردم ، استوار نباشد ؛ و آنگاه گروهى ستم ببينند و گروهى بى جا به نوايى برسند . و از اينجاست كه علىبن ابيطالب بىدرنگ راه اين دو عامل را مىبندد . البته نه با پند و اندرز ، يا با موعظه و تهديد ، بلكه با قانون . امام على ، به قاضى در قبال دستگاه دولتى و قواى مجريه مصونيت مىدهد و از او پشتيبانى مىنمايد و از طرفى هم موضوع نيازمندى را ، كه ممكن است عامل انحراف گردد ، بر طرف مىسازد .\r\n\r\n","description":"","footnote":"","page_name":" 922 ","page_number":426},
  {"content":"\r\n\r\nقاضى از نظر علىبن ابيطالب مانند هر انسان ديگرى است كه در مقابل تجاوز و زورگويى هيأت حاكمه ، ناتوان است و اگر عملًا در قبال آن مصونيتى نداشته باشد ، مانند همه افراد دچار ترس و هراس خواهد بود . . . ما در تاريخ قضايى خود و در تاريخ قضات عصر بنىاميه ، عباسيان و ترك‌هاى عثمانى ، هزار و يك دليل و نمونه داريم كه قضات شرافتمند ، فقط از ترس مجازات و كيفرهاى دردناك حكام خودكامه ، مساوات در بين مردم را مراعات نكرده و منحرف شده‌اند . براى آنكه قاضى هم مانند همه مردم ، مىترسد كه اگر مورد خشم قوه مجريه و هيأت حاكمه قرار گيرد ، مال و زندگى او غارت شود ، يا جان او به خطر افتد و به قتل برسد . و همچنين مىترسد كه اگر به نفع ستمديده‌اى برضد بزرگان و اشراف حكمى صادر كند ، عزت و احترام او پايمال شود و مورد تجاوز و تعدى واقع گردد و يا لااقل از مقام خود ، بدون هيچ‌گونه دليلى بر كنار شود !\r\nدر سايه همين ترس و وحشت ، قاضى هرقدر هم شرافتمند و داراى اخلاق انسانى باشد ، ممكن است كه منحرف گردد و به‌مثابه وسيله‌اى براى انتقام‌گرفتن از تنگدستان و بينوايان درآيد و يا وسيله‌اى در دست ثروتمندان و نيرومندان براى ادامه زورگويى و غارت مردم .\r\nقواى سه‌گانه : قانونگذارى ، مجريه ، قضايى ، در زمان علىبن ابيطالب واحد بوده‌اند و در اينجا بود كه امام يك گام اساسى برداشت و قوهء مجريه را از قوهء قضايى كشور جدا ساخت تا قضات مصونيتى پيدا كنند و از مجازات و كيفر دستگاه ، در امان باشند .\r\nو براى همين منظور در عهدنامه خود به مالك اشتر مىنويسد :\r\n\r\n","description":"","footnote":"","page_name":" 923 ","page_number":427},
  {"content":"\r\n\r\n« . . . قدر ومقام وى قاضى را آنقدر بالا ببر كه ديگر نزديكان تو به‌خود حق ندهند كه از او در نزد تو سخن‌چينى بكنند . تا او مطمئن گردد كه هيچ‌وقت غافلگير نخواهد شد و كسى قدرت توطئه‌چينى برضد وى را نخواهد داشت . در اين مورد به‌دقت كافى نظر كن ، زيرا كه قبلًا اسلام اسير دست اشرار بود كه هوى وهوس خويش را در آن به‌كار مىبردند و مىخواستند كه آن را وسيله دنياطلبى خود قرار دهند » .\r\nو بدين‌ترتيب علىبن ابيطالب نخستين عامل اساسى از عوامل انحراف و تباهى قضات را از بين مىبرد ، براى آنكه با اين گام اساسى و با جداكردن قوهء مجريه از قوهء قضايى ، ديگر قضات تحت تأثير صاحبان قدرت و زور قرار نمىگيرند . و البته مىدانيد كه جدايى دستگاه قضايى از دستگاه دولتى و اجرايى ، از قوانين مدنى جديد به‌شمار مىرود ، براى آنكه در آن نوعى برابرشمردن افراد درقبال دستگاه قضاوت وجود دارد كه سرپرستى آن دستگاه به‌عهده افراد دانشمند ، با اخلاق شريف و برخوردار از مصونيت واگذار شده است !\r\nاما عامل دوم كه ممكن است قاضى را وادار به انحراف سازد ، همان نياز مادى است ، ولى علىبن ابيطالب آن را هم به عالىترين شكل ، بر طرف مىسازد . بىشك آن علىبن ابيطالب كه دريافته : « مرگ بزرگ ، همان فقر و بينوايى است » به‌خوبى درك مىكند كه اين « مرگ بزرگ » ممكن است قاضى را هم مانند ديگر مردم ، احاطه كند و در فشار قرار دهد و به همين جهت است كه از لحاظ مالى و اقتصادى ، وضع قاضى را تأمين مىسازد و او را در قبال نيازمندى بيمه مىكند ! تا هرگز در رشوه‌اى طمع نورزد و در راه سود و منفعتى گام\r\n\r\n","description":"","footnote":"","page_name":" 924 ","page_number":428},
  {"content":"\r\n\r\nنگذارد . امام در فرمان خود به مالك اشتر ، اين سخن صريح و روشن را بيان مىدارد : « به اندازه‌اى بر وى قاضى درمال گشايش بده ( حقوق بده ) كه به‌خوبى احتياجاتش را بر طرف سازد و از مردم بىنياز گردد . »\r\nعلاوه بر اينها ، و عليرغم همه عوامل پيشگيرىاى كه علىبن ابيطالب در قانون خود آنها را پيش‌بينى كرده است ، باز ممكن است كه به‌خاطر عاملى آشكار يا پنهان ، قاضى انحراف يابد . در اينجا است كه ديوان عالى و مقام نظارت ، در پرتو عقل و وجدان بر او نظارت مىكند و احكامى را كه صادر مىنمايد يا از زير دست او خارج مىشود ، تحت نظر مىگيرد و بدين‌ترتيب امام على دستگاه حكومتى را مسئول بررسى دائمى وضع قاضى مىداند و براى توجه به همين نكته است كه به استاندار مصر نماينده دستگاه حكومت و نظارت عالى مىفرمايد : « به‌طور مرتب كار او را زير نظر بگير و بازرسى كن » !\r\n* * * اگر پس از همه تدبيرها و پيش‌گيرىها ، قاضى سرانجام نتوانست در بين مردم با عدالت داورى كند و نتوانست داد مظلوم را از اشراف و بزرگان و كسانى كه به‌خاطر تولد در محيطى ! خود را برتر مىدانند ، بگيرد و يا به‌علت آنكه نزاع بين يكى از افراد عادى توده و خود والى و فرماندار كه تبهكار زورگويى است رخ داد و قاضى از صادركردن حكم عادلانه عاجز ماند ، در اين صورت چه بايد كرد ؟ و موضوع را به كجا بايد ارجاع نمود ؟\r\nعلىبن ابيطالب در اينجا روش يك زمامدار مصمم و قاطع را پيش مىگيرد كه هرگز حاضر نيست پرچم عدالت سرنگون شود و يا\r\n\r\n","description":"","footnote":"","page_name":" 925 ","page_number":429},
  {"content":"\r\n\r\nستمكار زورگويى ، با سوءاستفاده از قدرت فرماندارى و مقام دولتى ، مساوات را پايمال سازد .\r\nاو انديشه و دل خود را به‌كار انداخته تا باب برابرى و مساوات در برابر دادگاه و قضاوت را باز كند كه هر كسى كه مورد ظلم و تجاوز فرمانداران و حاكمان قرار گرفته است ، از آن وارد شود و شاد و خرم بازگردد و حق و داد خود را بگيرد و يقين كند كه او عملًا در برابر عدالت ، با اين گروه فرماندار و استاندار ، يكسان و مساوى است . و به‌همين منظور امام مجمعى را به‌وجود آورده كه نام آن را « مجلس بررسى ستم‌ها » دادرسى و نظارت عالى گذاشته و آن مجمعى است كه خود رئيس دولت در پشت ميز آن مىنشيند ، تا توده مردم شكايت‌هايى را كه از ظلم و تجاوز فرمانداران و امرا دارند ، به آنجا عرضه بدارند .\r\nعلىبن ابيطالب هنگامى كه در آن مجلس مىنشست ، مردم براى عرض‌حال به نزد وى مىآمدند . مردم آزادى داشتند كه حتى در ساعت استراحت امام هم به نزد وى بيايند و علىبن ابيطالب هم در هردو حال از آنان استقبال مىكرد و به آنان احترام مىگذاشت و به شكايات آنان رسيدگى مىنمود و بدون هيچگونه تاخير و معطلى ، در رفع هرگونه ظلم و ستمى كه بر مردم روا شده بود ، اقدام مىكرد و چه بسيار ديده شد كه فرماندارى را به‌خاطر تجاوز و ظلم ولو هرقدر كم‌اهميت از كار بر كنار ساخت و يا با اخطار وتهديد شديدى والى را از عدم رسيدگى به‌كار مردم برحذر داشت . و چه بسيار ديده شد كه فرماندارانى را به‌خاطر تمايلشان به برترىطلبى نسبت به مردم و يا ناديده گرفتن توده ، به‌شدت مورد توبيخ قرار داد .\r\n\r\n","description":"","footnote":"","page_name":" 926 ","page_number":430},
  {"content":"\r\n\r\nدر اين كتاب داستانى را كه يكى از زنان ، بنام سودة ، دختر عماره همدانى ، در اين زمينه بيان كرده بود ، نقل نموديم « 1 » كه : به نزد على آمد تا از مأمور وصول ماليات كه از طرف امام على بود ، شكايت كند و على با كمال نرمش او را پذيرفت در صورتىكه وقت دادرسى و رسيدگى به شكايات نبود و با خوشرويى از او پرسيد : آيا كارى دارى ؟ . . . سوده شكايت خود را به اطلاع وى رسانيد و على تا قضيه را شنيد به گريه افتاد و گفت : « خداوندا ! من به آنان دستور ستم بر مردم و ترك حق تو را نداده‌ام » و سپس ورقه‌اى از جيب خود درآورد و در آن چنين نوشت : « . . . پيمانه و ترازوى خود را درست كنيد و كم‌فروشى و تقلب ننماييد و در روى زمين فساد برپا نسازيد . . . چون اين نامهء من به‌دست تو رسيد ، آنچه را كه در تحت اختيار دارى حفظ كن تا كسى بيايد و آنها را از تو تحويل بگيرد » !\r\nو هروقت كه خاطرهء فرمانداران ستمگر كه حقوق مردم را ضايع نموده بودند و قاضى نيز نتوانسته بود بر آنها توفيق يابد و امام على آنها را بر كنار نموده بود يادآورى مىشد ، امام مىفرمود : « خداوند آنان را نابود سازد ! »\r\nاين وظيفه قضايى ، در دوران فاطمىها در مصر به‌نام « ولايت مظالم » شناخته مىشد و قاضى آن را قاضىالمظالم مىخواندند و بسيار مىشد كه خود خليفهء فاطمى به اين وظيفه اقدام مىكرد و سرپرستى آن را به‌عهده مىگرفت .\r\n* * *\r\n\r\n\r\n","description":"","footnote":"\r\n( 1 ) . به بخش اول از مجلد اول اين كتاب ، ترجمه فارسى مراجعه شود . م\r\n","page_name":" 927 ","page_number":431},
  {"content":"\r\n\r\nدر قضاوت و داورى امام على ، انگيزه‌هاى عدالت عمومى ، پيوند ناگسستنى و استوارى با پديده دقت و توجه كافى دارد . و آنچه را كه ما امروز « حق همگانى » و اجتماعى مىناميم ، علىبن ابيطالب پيش از همه ، آن را به رسميت شناخته است . و همين امر ، درواقع مراعات و هوادارى از انديشه عدالت بين همه مردم و انديشه مساوات ، در آن مرحله و سطح عالى است كه بدون توجه به وضع و موقعيت طرفين نزاع درنظر گرفته مىشود و شخصيت و مقام انسان ، قداست و احترام حقوق وى را بالا مىبرد .\r\nدر اين امر ، نكته ديگرى نيز وجود دارد ، و آن متوجه نمودن مردم به وظايف خويش ، در قبال جامعه‌اى است كه در آن به‌سر مىبرند و در برابر برادرانى است كه در مساوات كامل با همديگر ، همزيستى دارند . و همچنين اشاره به اين نظر رسا و درست است كه جامعه واحد به‌هم پيوسته‌اى است و افراد در آن ، به‌وسيله قوانين و اصول عمومى و احترام متقابل ، به‌هم پيوند يافته‌اند و اختلافات احتمالى آنان هم درواقع فقط مربوط به دو نفر نيست ، بلكه موضوعى اجتماعى است كه با جامعه ارتباط دارد .\r\nبراى تثبيت اين قوانين و نگهدارى وضع جامعه به‌مثابه يك واحد متعاون و به‌هم‌پيوسته ، كه از نظر حقوق و وظايف هم همه در آن يكسان هستند ، علىبن ابيطالب در قضاوت خود اين اصل اساسى را بنيادگذارى نمود كه اكنون ملت‌هاى متمدن هم در داورىها و دادگسترىهاى خود به آن تكيه دارند .\r\nعلىبن ابيطالب ، شبى از شبها فرياد كسى را شنيد كه مردم را به كمك مىطلبيد . على در حالىكه مىگفت : « فريادرس و ياور آمد » ،\r\n\r\n","description":"","footnote":"","page_name":" 928 ","page_number":432},
  {"content":"\r\n\r\nبراى يارى وى شتافت و بلافاصله ديد كه مردى گريبان مرد ديگر را محكم چسبيده و نگه‌داشته است ! و چون على به نزديكى آنها رسيد ، مردى كه فرياد مىكشيد و كمك مىخواست ، دست از گريبان مرد ديگر كشيد و گفت : يا اميرالمؤمنين ! من لباسى را به نُه‌درهم به اين مرد فروخته‌ام و او فقط دو درهم به من داده درحالى كه شرط ما اين چنين نبود و چون بقيه پول را از او خواستم ، نه تنها از پرداخت آن خوددارى كرد ، بلكه به من ناسزا گفت و فحش داد و سپس مرا مضروب ساخته و سيلى دردناكى بر صورت من نواخت !\r\nعلىبن ابيطالب به خريدار امر كرد كه : بقيه پول او را بپردازد و سپس به مرد شاكى گفت : دليل تو بر اينكه اين مرد تو را مضروب ساخته و سيلى بر تو زده چيست ؟ آن مرد صورت خود را نشان داد ! آنگاه علىبن ابيطالب به مرد خاطى فرمود : در همين جا بنشين ! و سپس به مرد مضروب گفت : قصاص خود را از او بگير و جزاى تجاوز او را بده ! شاكى گفت : من از حق خود صرف‌نظر كرده و او را بخشيدم . در اينجا على ديگر اصرار نورزيد چون او با رضاى خاطر از حق خود صرف‌نظر كرده و آن مرد را بخشيده بود . و بىشك عفو و بخشش روشى است كه خود علىبن ابيطالب به آن عمل مىكرد و در چهارچوب آن رفتار مىنمود و مردم را به آن امر مىكرد ؛ به همين جهت بسيار از فداكارى مرد شاكى ، مسرور شد . زيرا او توانايى بر قصاص يافت ، ولى مرد تجاوزكار را مورد عفو قرار داد .\r\nولى ذهن فروزان امام على ، او را متوجه ساخت كه در اينجا يك حق همگانى و اجتماعى نيز وجود دارد كه بايد به‌هرنحوى شده\r\n\r\n","description":"","footnote":"","page_name":" 929 ","page_number":433},
  {"content":"\r\n\r\nمراعات شود . و براى حفظ نظم و آرامش و درستى پيوندها بين افراد جامعه و براى جلوگيرى از انديشه تجاوز مجدد بر حقوق ديگران ، اين امر ضرورى است و بايد متجاوز گناهكار در هر مقامى كه باشد تنبيه شود . و بىشك علىبن ابيطالب در آن لحظات به‌خاطر آورده كه گروهى از نيرومندان هر طبقه و صنفى ، بر مردم تجاوز مىكنند و يا مال آنان را مىبرند و يا حق ناتوانان را پايمال مىسازند و ستمديدگان هم يا به‌دليل ترس و وحشتى كه از زورگويان در دل دارند و يا به علل ديگر ، نمىتوانند از آنان شكايت كنند و در اين‌صورت آيا بايد حقوق مردم بينوا و ناتوان پايمال شود ؟ و اگر آنان نتوانند كسى را به كمك خود بطلبند و نتوانند به دادگاه شكايت بكنند ، چه مقامى مسئوليت حمايت از آنان را به‌عهده مىگيرد ؟ و در همچو مواردى مسئول حفظ و حراست از حقوق آنان كيست ؟ و چه كسى بايد به آنان امنيت و اعتماد بخشد و مطمئنشان سازد كه در جامعه‌اى زندگى مىكنند كه مردم همه با هم در حقوق اجتماعى ، يكسان و برابر هستند و هيچ‌گونه فرقى در اين حقوق بين مردم وجود ندارد ؟ . . . و اگر زمانى يكى از اين گروه غارتگر و زورگو ، انسانى را به قتل رسانيد كه نه وارثى دارد و نه آشنا و خويشى كه خواهان اجراى عدالت شود ، آيا در اين‌صورت حق او كه انسان زنده‌اى بود و مىخواست زنده بماند ، بايد به‌هدر رود ؟ و قاتل او زنده بماند و راه برود ؟ !\r\nبا توجه به اين حق اجتماعى يا حق همگانى بود كه علىبن ابيطالب مرد مضروب را كه از حق خود صرف‌نظر كرده بود ، به حال خود گذاشت و مرد تجاوزكار را در جلو ديدگان او و سايرين نگه‌داشت و با دست خود چندمرتبه به سرو صورت او زد\r\n\r\n","description":"","footnote":"","page_name":" 930 ","page_number":434},
  {"content":"\r\n\r\nو فرمود : اين حق زمامدار براى حراست از حق اجتماعى است !\r\nولى همين علىبن ابيطالبى را كه در اينجا ديديم مرد متجاوزى را به‌خاطر حق اجتماعى پس از عفو و بخشش طرف نزاع تنبيه مىكند ، در جاى ديگر مىبينيم كه در اوضاع و شرايط خاصى و با توجه به‌وجود اضطرار و ناچارى ، حد قانونى و مقرر را درباره زن زناكارى كه به جرم خود اعتراف هم كرده بود ، جارى نمىسازد .\r\nاز حوادثى كه به‌خوبى نشان مىدهد قضاوت از نظر علىبن ابيطالب عدالت و رحمت ، دادرسى و توجه به منطق و وجدان است ، نه قانون خشك و بىروح كه انسان‌هاى زنده را هم مانند جمادات در نظر مىگيرد ، حادثه‌اى است كه « بيهقى » در السنن خود ، آن را نقل مىكند :\r\nدر زمان خلافت عمربن خطاب ، زنى را به نزد وى آوردند كه نزديك بود تشنگى او را از پاى درآورد و او از شبانى آب خواسته و شبان آب‌دادن را مشروط بر تمكين زن قرار داده و او هم روى اضطرار به اين عمل تن درداده است ! . . . عمر درباره اعدام آن زن با مردم مشاوره كرد و علىبن ابيطالب از اعدام او جلوگيرى نمود و فرمود : اين زن مضطر بوده و بايد حد مقرر در حق او جارى نشود ، و عمر هم برطبق نظر امام رفتار كرد .\r\nاين بينش وسيع و انسانى امام على ، همان مادهء « اضطرار و ناچارى » در قانون جنايى جديد است و درواقع اين نظريه‌اى است كه به قوانين و احكامى كه از آنها صادر مىگردد رنگ و شكل انسانى ، دور از خشكى و جمود مىبخشد .\r\nو از اقدامات امام على براى ايجاد برابرى همه مردم در برابر هر\r\n\r\n","description":"","footnote":"","page_name":" 931 ","page_number":435},
  {"content":"\r\n\r\nقانونى ، و براى جلوگيرى از رفتارهاى غيرقانونى افراد مشكوك و براى تحكيم نظريه حق همگانى و اجتماعى اين بود كه او در دستگاه دولتى ، تشكيلات خاصى به‌وجود آورد كه نگهبان قانون و ياور قاضى باشد و آن تشكيلات پليس بود كه متأسفانه اين تشكيلات در زمان زمامدارى بنىاميه و عباسيان و ديگران ، به‌مثابه آلت و وسيلهء انتقام براى سركوب مخالفان بىگناهشان درآمد و تنها چيزى كه در اين زمينه ، پيش از امام على شناخته شده ، همان سازمان شبگردان بود كه آن را عمربن خطاب به‌وجود آورده بود تا گروهى شبها در اطراف شهرها گردش كنند و از تعدّى افراد مشكوك ، جلوگيرى نمايند !\r\nانسان‌دوستى و دلسوزى و مهر امام على به پايه‌اى بود كه با افرادى كه از طريق داورى عادلانه محكوم به زندان شده بودند ، خوش‌رفتارى مىكرد . امام نخستين كسى بود كه خوراك و پوشاك تابستانى و زمستانى زندانيان را مقرر نمود . بدين‌ترتيب كه اگر كسى از آنان مال و ثروتى داشت ، از مال خودش مخارج او را دريافت مىكرد و اگر كسى دارا نبود ، مخارج او را از بيت‌المال عمومى مىپرداخت و بالاتر از اين ، امام على در ساعات معينى به زندانيان اجازه خروج از زندان را مىداد ، تا كسى يكسره و همه‌وقت در زندان محدود نماند .\r\nما امروز تأمين وضع داخلى زندانيان را از نقطه‌نظر خوراك و پوشاك يك امر عادى تلقى مىكنيم ، چون پس از دوران انقلاب كبير فرانسه با چنين وضعى عادت كرده‌ايم . ولى اگر از رفتارى كه مثلًا امويان و عباسيان با زندانيان مىكردند ، آگاهى يابيم و بدانيم كه\r\n\r\n","description":"","footnote":"","page_name":" 932 ","page_number":436},
  {"content":"\r\n\r\nچگونه در دوران حكومت مماليك در مصر « 1 » ، و در قرون وسطى در اروپا زندانيان را مورد ضرب و شتم ، شكنجه و آزار قرار داده و آنان را در يوغ و زنجير ، گرسنه و تشنه ، لخت و عور نگه مىداشتند و يا بفهميم كه در آن زندان‌ها « هركس كه وارد مىشد ، ديگر زنده بيرون\r\n\r\n\r\n","description":"","footnote":"\r\n( 1 ) . شكنجه و آزار زندانيان هميشه يكى از شرم‌آورترين و ننگين‌ترين جنايات ضدبشرى بوده و به همين جهت در هركجا ، و به هر رسم و عنوانى كه اين جنايات به‌وقوع پيوسته ، زشت و قابل تقبيح بوده است .\r\nمؤلف در اينجا يادى از « تاريخ گذشته » و فجايع دوران مماليك در مصر و يا زمامداران قرون وسطى در اروپا مىنمايد ، بدون آنكه نامى از فجايع دوران « مماليك جديد » مصر و يا مركز صدور اعلاميه حقوق بشر ببرد ! . . . در مهد اعلاميه حقوق بشر و در نيمه دوم قرن بيستم ، « مهدى بن بركه » شخصيت مراكشى را در روز روشن از وسط خيابان ، با حمايت پليس فرانسوى مىدزدند و سپس توسط چند قداره‌بند مراكشى ، قطعه‌قطعه‌اش مىكنند . و در مصر عهد ناصرى ، دانشمند ارجمندى چون سيدقطب و شيخ بزرگوارى چون شيخ محمد هواش و فقيه حقوق‌دانى چون عبدالقادر عوده و شيخ مجاهدى چون شيخ محمد فرغلى و ده‌ها نفر ديگر از رزمندگان راه اسلام را پس از شكنجه و آزار ، در حالىكه آثار شكنجه در چهره همه‌شان هويدا بود ، به‌دار مىآويزند و نام آن را « سركوبى ارتجاع » و « تحكيم پايه‌هاى وحدت ملى » ! و گسترش « اشتراكيت عربى » مىگذارند . . . . سيد قطب در دادگاه و در حضور خبرنگاران داخلى و خارجى گفت كه او و دوستانش را به‌سختى شكنجه داده‌اند و سپس افزود كه برادرش محمد قطب را آنقدر شكنجه داده‌اند كه معلوم نيست مرده يا زنده است ؟ ولى رئيس دادگاه گفت كه اين حرف‌ها دروغ است ! . . . اما با اعدام ناجوانمردانه سيدقطب و رفقايش ، ثابت شد كه شكنجه او هم دروغ نبوده است ، زيرا دژخيمانى كه سيد را عليرغم اعتراض و تقبيح جهانى ، به‌دار بياويزند ، از شكنجه پنهانى او هم باكى نداشته‌اند . يك زندانى مسيحى به‌نام « روكس معكرون » كه مدت‌ها ، هم‌زندان اعضاى اخوان‌المسلمين و اعضاى حزب كمونيست مصر ، در قاهره بوده ، پس از آزادى از زندان ، به لبنان آمده و كتابى تحت عنوان اقسمت ان أروى سوگند ياد كرده‌ام كه بگويم منتشر ساخته كه انسان از خواندن انواع شكنجه‌هاى ناجوانمردانه و ضدانسانى كه بر گروهى « انسان » به جرم عدم موافقت با طبقه حاكمه روا داشته شده ، داغ ننگى را بر پيشانى همه تبهكاران ، همه شكنجه‌گران و آدمكشان وحشى قرن احساس مىكند ! م\r\n","page_name":" 933 ","page_number":437},
  {"content":"\r\n\r\nنمىآمد و آن‌كس كه بيرون مىآمد ، در واقع تازه تولد يافته بود ! » ، ارزش اين اقدام امام على را در اين زمينه ، به‌خوبى درك مىكنيم ، چنان كه ميزان انسان‌دوستى و مهر و عاطفه‌اى را كه در قلب او جايگزين شده بود ، به‌دست مىآوريم . قسمتى از دليل ما بر اين موضوع ، وضع زندان‌هاى دوران « مقريزى » قرن پانزدهم است كه او چگونگى آن را براى ما تعريف و نقل مىكند و مىگويد : « زندان در زمان ما آن است كه عده زيادى را در مكان تنگى جاى مىدهند كه گرما در تابستان و سرما در زمستان آنان را آزار مىدهد . آنان همراه زندانبانان ، با آهن و زنجير ، براى كار خارج مىشوند و از گرسنگى در كوچه و بيابان فرياد مىكشند ! و بخششهايى را كه مردم از سر ترحم در راه به آنها مىدهند ، زندانبانان و مأموران حاكم از آنان مىگيرند و با اين‌حال آنان را در كندن گودال و چاه ، و حمل و نقل سنگ و ديگر اعمال شاقه به‌كار وامىدارند . و در آن‌هنگام كه كارشان پايان يافت ، باز در زير زنجير و آهن به زندان بازمىگردانند ، بدون آنكه غذايى به آنان داده شود » ! !\r\nو بدين‌ترتيب علىبن ابيطالب در ايجاد چهار وظيفه و ركن اساسى قضايى ، براى تحكيم عدالت قضايى و مطمئن‌ساختن مردم بر اينكه به‌طور حتم همه در برابر قاضى يكسان و برابر هستند ، بر انسان قرون جديد سبقت يافته و پيشى جسته است .\r\nاين چهار وظيفه و ركن اساسى عبارتند از :\r\n1 . استقلال قضات و جدايى نيروى قضايى از دستگاه‌ها و قدرت‌هاى ديگر .\r\n2 . تحقيق و بررسى عميق قضايى .\r\n3 . تشكيل ولايةالمظالم مجلس بررسى ستم‌ها يا دادرسى و\r\n\r\n","description":"","footnote":"","page_name":" 934 ","page_number":438},
  {"content":"\r\n\r\nنظارت عالى كه درواقع به‌مثابه « مجلس شورى » است ، چون اساس و هدف نهايى هردو ، يكى است ، اگرچه در نام با همديگر يكسان نيستند . شما امروز نمىتوانيد كه در برابر قاضى ، از نقطه‌نظر قضايى بر هيأت حاكمه غلبه يابيد و به‌ناچار شكايت خود را به « مجلس شورى » مىبريد تا اگر حق با شما باشد ، در آن‌جا دولت را محكوم سازند . و همين‌طور بود وضعيت مردم قرون پيشين كه نمىتوانستند در برابر قاضى عادى ، بر فرماندار يا حاكم ، از نظر قضايى پيروزى يابند ؛ تا آن كه علىبن ابيطالب « ولايةالمظالم » و كميته نظارت عالى را به‌وجود آورد تا در صورت حق‌بودن ، به نفع مردم و بر ضد فرماندار والى نماينده قانونى و رسمى دولت حكم صادر كند .\r\n4 . حق همگانى يا اجتماعى كه براى اداره اجتماع رعايت آن ضرورى است .\r\nعلىبن ابيطالب همچنين در مورد نظريه « اضطرار » و ناچارى ، كه امروز مورد استناد قوانين جنايى جديد است ، و در تحكيم اصل « تأمين اقتصادى » كه قاضى را از نيازمندى و فشار مادى رها مىسازد و درواقع از انحراف او به‌سوى رشوه ! جلوگيرى مىكند ، بر انسان قرون جديد سبقت دارد . چنان كه امام على پيش از ديگران تشكيلات پليس و پاسبان را به‌وجود آورد تا ياور و همكار داورى و قضاوت عادلانه ، گردد و همه مردم را در برابر قانون ، همچون صف واحدى ، قرار دهد .\r\n* * * آنچه را كه گفتيم در مورد مساوات در برابر قانون و برابرى در\r\n\r\n","description":"","footnote":"","page_name":" 935 ","page_number":439},
  {"content":"\r\n\r\nدستگاه قضاوت و دادگاه بود . و اكنون درباره مساوات در ماليات و وظايف سخن بگوييم :\r\nماليات ، مال يا كالايى است كه از طرف فاتح يا حاكم براى مردم تعيين مىشود كه بپردازند و يا طبقه‌اى از مردم بر طبقه ديگر ، و يا قانونى برگروهى ، پرداخت آن را لازم مىشمارد و درواقع با زور و اجبار دريافت مىشود و يا به‌عنوان حقى اخذ مىگردد كه جامعه بدون آن پايدار نمىماند . . . اين ماليات‌ها موضوع عمدهء بسيارى از داستان‌ها و قضاياى تاريخ را تشكيل مىدهد كه فتوحات به‌خاطر آن انجام شده و ستم‌ها و ظلم‌ها به سبب آن به‌وقوع پيوسته و انقلاب‌هايى در راه آن رخ داده است . و شايد هم همين امر به‌علت پيوندى كه با وضع اقتصادى افراد و جماعات دارد ، آن قضيه و ركن اساسى است كه بقيه قضايا و امور در پشت آن پنهان شده‌اند و اهميت چندانى ندارند ! بشر پيشين مانند كلدانىها ، آشورىها ، حتيت‌ها و ديگران ، همواره مىجنگيدند و خود را نيز مانند ملت‌هايى كه با آنان مىجنگيدند ، نابود مىساختند و زندگى و دوران حيات خود را در جنگى كه برپا بود و يا با خاطره پيكارى كه پايان يافته بود و يا آمادگى براى نبردى كه در شرف انجام بود ، سپرى مىساختند و در آن ساعتى كه همسايگانشان به استراحت مىپرداختند ، آرام نمىگرفتند مگر آنكه اطمينان مىيافتند ماليات‌هايى را كه بر ملت شكست خورده تحميل كرده‌اند وصول خواهد شد و باجى را كه پس از ماه‌ها و سال‌هاى متمادى محاصره يك شهر و فتح آن ، بر آن لازم شمرده‌اند ، به‌دست خواهد آمد !\r\nو اگر در گوشه و كنار ، داستان‌هايى از آشوب‌ها و شورش‌هايى\r\n\r\n","description":"","footnote":"","page_name":" 936 ","page_number":440},
  {"content":"\r\n\r\nبرضد آنان شنيده و ديده‌ايد ، بىشك در پشت پرده آن‌ها ، فشار دولت براى جمع‌آورى ماليات وجود داشته است . و اگر ببينند كه ملت‌هاى شكست‌خورده تمايلى به دولت فاتحى پيدا كرده و هوادار آن شده‌اند ، به‌طور حتم بدانيد كه دولت جديد و فاتح ، سنگينى ماليات‌ها را از دوش مردم برداشته است !\r\nو همچنين بودند يونانىها و رومىها و كسانى كه بعد از آنها آمده‌اند ! . . . و همين‌طور بود روش پرچمداران مسيحيت و دعاة اسلام « 1 » كه نخست فتوحات خود را به‌نام دين آغاز نمودند و سپس در شكل زمامداران جابرى ، به‌نام‌هاى گوناگون و شكل‌هاى مختلف كه در ماهيت و اساس يكى بوده و فرق زيادى ، با ماليات‌هاى ديگران نداشت ماليات‌هايى بر مردم تحميل كردند !\r\nكسانى كه دقت و توجه مختصرى در تاريخ بنمايند ، خواهند ديد كه چگونه پدران روحانى و رجال كليسا گاهى ماليات‌هايى به‌نام ساختمان كليساها و ديرها و گاهى به‌نام شفاعت قديسين ! و وساطت پارسايان ! بر مردم تحميل مىنمودند و يا به‌نام اوقاف « 2 » و نماز بر ارواح\r\n\r\n\r\n","description":"","footnote":"\r\n( 1 ) . بىشك مراد مؤلف از « دعاةسلام » ! دعاة حقيقى اسلام نيست ، بلكه كسانى نظير معاويه است كه به‌نام اسلام ! لشكركشى مىكردند و مرتكب جناياتى مىشدند كه هرگز در منطق اسلام ارتكاب آنها هيچ‌گونه مجوزى نداشته است . خود مؤلف در چند سطر بعد اشاره خواهد كرد كه مراد وى از اين دعاة اسلام ! چه قماش افرادى هستند و گرنه اسلام واقعى كه پرچمداران و دعاة واقعى آن محمد ( ص ) و سپس امام على و ديگر ائمه اطهار ( ع ) بودند ، خيلى برتر و والاتر از آن است كه حتى در معرض همچو اتهامى قرار گيرد . . . م\r\n( 2 ) . اساس وقف در اسلام ، برپايه تحكيم ريشه‌هاى مفتخورى گروهى بنا نهاده نشده و اصولًا ماهيت اسلامى با صرف‌نظر از مرحله عملى آن در بسيارى از دوران‌ها ! با ماهيت اوقاف مسيحيت فرق دارد . . . وقف در اسلام براى نيكوكارى اجتماعى و صرف دارايى ثروتمندان در راه توده‌هاى محروم است و هيچ‌گونه جنبه مالياتى و تحميلى ندارد و بدون رضايت كامل واقف ، اصولًا « وقف » عملى نبوده و صحيح نيست . و بىشك صحت وقف در اسلام داراى شرايطى است و اساس آن اين است كه مال وقفى بايد از راه مشروع به‌دست آمده باشد ! . . . م\r\n","page_name":" 937 ","page_number":441},
  {"content":"\r\n\r\nزندگان و مردگان ! و دريافت پاداش دنيا و آخرت ، طلب مىكردند .\r\nو با نگاهى گذرا به تاريخ به ماليات‌هايى كه فرمانروايان مسلمانان « 1 » ، پرداخت آنها را به نام‌هاى خراج ، جزيه ، عشور ده يك غنيمت و غيره ، بر مردم لازم مىشمردند ، برمىخوريم .\r\nالبته اكنون موضوع بحث ما در اين نيست كه ثابت كنيم كدام‌يك از اين ماليات‌ها عادلانه و كدام‌يك غيرعادلانه بوده است . بلكه مقصود ما آن است كه نشان دهيم مسئله ماليات‌ها ، مسئله مهم و اساسى در حوادث و قضاياى جوامع مسيحى و اسلامى به‌شمار مىرفته ، چنان كه در جوامع قديمى و پيش از مسيحيت و اسلام نيز وضع چنين بوده است .\r\nاز ساده‌ترين و نزديك‌ترين دلايل بر اين موضوع ، آن است كه امپراطورى مسيحيت در غرب ، از كسانى كه مذهب مسيح را نمىپذيرفتند ، فقط با دريافت ماليات « معقولى » ! راضى مىشد و كارى به كار آنها نداشت و يا بسيارى از حكام بنىاميه و فرمانداران و كارمندانشان ، حاضر نبودند كه ماليات جزيه را از غيرمسلمانانى كه بعداً اسلام مىپذيرفتند ، ساقط كنند و آن را اخذ ننمايند ، در صورتى كه دريافت جزيه از كسانى كه اسلام را مىپذيرفتند ، مخالفت صريح با قوانين اسلامى است .\r\n\r\n\r\n","description":"","footnote":"\r\n( 1 ) . توجه داريد كه بحث مؤلف درباره « فرمانروايان مسلمانان » ! است نه اسلام و پيشوايان واقعى مسلمانان . . . م\r\n","page_name":" 938 ","page_number":442},
  {"content":"\r\n\r\nبنىاميه پا را از اين هم فراتر نهاده و دريافت ماليات را تنها اساس و پايه استوارى حكومتشان قرار دادند . مثلًا يكى از كارمندان بنىاميه در خراسان به‌نام جراح حكمى ، طى گزارشى كه به خليفه ! فرستاد ، از اينكه مردم به‌سرعت اسلام را مىپذيرند و جزيه از گردن آنان ساقط مىشود ، اظهار نگرانى نموده و اشاره كرده كه او ترجيح مىدهد مردم ماليات و جزيه را بپردازند و همچنان در دين زردشتى باقى بمانند ! و روش « عدىبن ارطاة » نماينده « عمربن عبدالعزيز » در عراق نيز اين چنين بود و طى نامه‌اى به او نوشته بود : بيشتر مردم به‌سوى اسلام روى آورده‌اند و من مىترسم كه ميزان خراج پايين آيد ! !\r\nما اين مثال‌ها را به اين جهت يادآورى مىكنيم كه بدانيد ماليات تا چه حد در تاريخ همه ملت‌ها ، اهميت داشته و چرا انديشمندان انقلاب كبير فرانسه آن را مورد بررسى قرار داده و در موقع بحث درباره مساوات و برابرى در بين مردم ، از آن به‌عنوان يكى از قضاياى اساسى و مهم ياد كرده و به حل و رفع آن پرداخته‌اند . و البته فراموش نكرده‌ايم كه عدم مساوات در پرداخت ماليات‌ها ، يكى از عوامل اساسى و مستقيم جنبش براى انقلاب كبير فرانسه به‌شمار آمده است !\r\nبا توجه به اين نكته ، اكنون مىتوانيم لزوم اين شكل از اشكال مساوات در بين مردم را از راه و روش امام على به‌دست آوريم ، زيرا اين امر ، به‌عنوان اينكه جزئى از كل و فرعى از اصل است . درضمن اصلى كلى ، يعنى « مساوات » از نظر امام على وجود دارد . و بىشك اگر مردم در حقوق و وظائف يكسان و برابر باشند ، در موضوع ماليات نيز برابر و مساوى خواهند بود . و اگر آبادانى و عمران زمين نه\r\n\r\n","description":"","footnote":"","page_name":" 939 ","page_number":443},
  {"content":"\r\n\r\nوصول خراج در قانون امام على ، بايد در مرحله نخست مورد توجه والى و فرماندار باشد ، مساوات در ميان مردم در پرداخت آن ماليات نيز روشن‌تر و آسان‌تر و قطعىتر خواهد بود .\r\nامام على در اين زمينه مىفرمايد : « . . . به امر خراج آن‌طور رسيدگى كن كه اهل خراج و دهقانان را به صلاح آرد ، زيرا با درست‌شدن و مرتب‌شدن امر خراج و خراجگزار ، كار ساير مردم نيز درست شود و اصلاح كار ديگر مردم بستگى به اصلاح كار خراج دارد . و بايد نظر و توجه تو به آبادانى اراضى ، بيشتر از توجه تو به دريافت خراج باشد ، زيرا كه با آبادبودن زمين مىتوان خراج را مطالبه كرد و هركس از زمين آباد نشده خراج طلب كند ، كشور را ويران و بندگان خدا را هلاك مىسازد و فرماندارى او به‌زودى سپرى مىشود » .\r\nو آن‌كسى كه وصول ماليات‌ها را نخست مرهون آبادانى و عمران زمين قرار دهد و سپس به امكان و قدرت مردم و به لزوم اجراى تخفيفى كه موجب اصلاح كار آنان باشد توجه نمايد ، او بىشك برابرى در پرداخت اين ماليات‌ها را هم اصلى از اصول قرار مىدهد . و شايد علىبن ابيطالب بيشتر و مؤكدتر از هرچيزى ، مساوات در مورد ماليات‌ها را توصيه و سفارش مىكند ؛ ولى اگر مردم فقط به حكم قانون در مورد ماليات‌ها برابر و يكسان باشند ، ممكن است كه موجب زيان گروهى گردد ، براى آنكه اگر قرار باشد كه مردم همه به‌طور يكنواخت مالياتى را بپردازند ، ممكن است كه گروهى به‌علت كمى درآمد ، از عهدهء آن برنيايند و يا اصولًا مجموع درآمد آنان كفاف مخارج و نيازمندىهاى ضرورى آنان را ندهد ! در اين‌صورت چنان كه گفتيم علىبن ابيطالب اخذ و وصول ماليات را موكول به\r\n\r\n","description":"","footnote":"","page_name":" 940 ","page_number":444},
  {"content":"\r\n\r\nقدرت و امكانات مردم مىكند و نمىخواهد كه در جامعه فقط قانون خشك و جامدى به‌طور يكنواخت اجرا شود .\r\nپس در قانون امام على ، دولت وظيفه دارد كه ماليات را جمع‌آورى كند ، ولى از نظر امام ، وصول ماليات « فرع » ، و آبادانى و عمران زمين و اصلاح وضع اقتصادى و مراعات حال مردم « اصل » است ، تا ماليات به‌عنوان اخذ از درآمد اضافى باشد نه آنكه به زور سرنيزه ، خوراك ضرورى گرسنگان را از گلوى آنان بيرون بكشد . و همچنين ماليات به‌عنوان بخششى باشد كه مردم توانا آن را مىپردازند ، نه آنكه دولت آن را ظالمانه و غاصبانه از كسى وصول مىنمايد كه خود او ، به آن نيازمندتر از ديگران است ! و به همين علت است كه امام على دستور سابق را ادامه داده و مىفرمايد :\r\n« و اگر خراجگزاران از سنگينى آن ناليدند و به‌علت پيدايش آفات زمينى و آسمانى و قطع آب ، يا نيامدن باران و يا افتادن سيل در زراعت و يا كم‌آبى ، از آن شكايت كردند ، به اندازه‌اى كه كارشان اصلاح شود ، به آنان تخفيف بده و از خراجشان كم كن ، و البته اين تخفيف به‌نظر تو سنگين نيايد ، زيرا كه آن ذخيره‌اى است كه به‌سوى تو برمىگردد ، چه بدين‌وسيله شهرها آباد مىشود و اين خود موجب آراستگى والى مىگردد . »\r\nسپس امام على دستور مىدهد كه ماليات فقط بايد از افرادى كه توانايى پرداخت آن را دارند دريافت شود و كسانى كه قدرت ندارند ماليات بدهند ، مورد « ارفاق » قرار گيرند و به‌جاى آنكه مورد فشار قرار داده شوند ، براى اصلاح وضع آنان اقداماتى به‌عمل آيد .\r\nو چون ايادى و افراد بنىاميه در دوران حكومت عثمان به بهانه\r\n\r\n","description":"","footnote":"","page_name":" 941 ","page_number":445},
  {"content":"\r\n\r\nخراج ، بر مردم سختگيرى مىكردند و خانه و زندگى آنان را به فروش مىرسانيدند و آبادىشان را ويران مىنمودند و حتى به‌خاطر وصول ماليات ، مردم بيچاره و محروم را مضروب مىساختند ، علىبن ابيطالب چنين صلاح ديد كه در دوران حكومت وى ، موضوع كاملًا برعكس دوران عثمان باشد و به همين جهت ، به همه مأمورين جمع ماليات دستور داد :\r\n« هرگز به‌خاطر وصول خراج و ماليات ، لباس تابستانى و زمستانى مردم را نفروشيد و خوراك و رزقى را كه مىخورند ، از آنها نگيريد و چهارپايانى را كه با آن به كار مشغولند ، از دستشان خارج نسازيد . هرگز به‌خاطر يك درهم ، به احدى از آنان تازيانه مزنيد و آنها را ايستاده و سرپا نگه نداريد و از اثاث و لوازم زندگى آنان چيزى را نفروشيد ، زيرا روش ما آن است كه با گذشت و اغماض با مردم رفتار كنيم » .\r\nو بدين‌ترتيب مردم نه فقط در برابر پرداخت ماليات مساوى هستند ، بلكه ماليات و خراج در قانون امام على ، فقط از كسانى كه توانايى دارند دريافت مىشود نه از تنگدستان . و در صورتى اخذ مىشود كه عمران و آبادانى وجود داشته باشد و مردم از وضع زندگى خود و از دولتشان راضى باشند ! !\r\nاين نظريه برآمده از مفاهيم كلى مكتب و بينش امام على درباره معنى دولت و معنى حكومت بوده و نشان‌دهنده چگونگى همكارى و تعاون بين توده مردم كه اساس و پايه جامعه هستند و زمامدار و حاكم است كه وظيفه‌اى جز خدمت و كار براى توده مردم ندارد . . . مردمى كه انتخاب يا عزل و بركنارى حاكم ، حق قانونى آنان به‌شمار مىرود !\r\n\r\n","description":"","footnote":"","page_name":" 942 ","page_number":446},
  {"content":"\r\n\r\n* * * اما مسئله وظايف و مقامات ؟ . . . از نظر قانون اساسى علىبن ابيطالب ، مردم در اين مورد نيز با هم يكسان و برابر هستند . ما قبلًا ديديم كه امام على چگونه فكر انحصارطلبى و به خود اختصاص‌دادن حقوق همگانى محكوم ساخت و چگونه دست اشراف و بزرگان و متنفذان را از هر كارى كه شايستگى احراز آن را نداشتند ، كوتاه نمود ، تا مردم لايق و شايسته را به‌جاى آنان انتخاب كند .\r\nمسئله لياقت و شايستگى و مديريت ، در قانون امام على ، نخستين و آخرين مقياس در واگذاركردن اين مقامات و وظايف اجتماعى ، بر خواستاران آنهاست .\r\nعلىبن ابيطالب نخست از موضوع خلافت كه بزرگترين و بالاترين وظايف است آغاز كرد ونظر خود را ، بر خلاف اكثريت مردم دوران خود ، درباره آن اظهار نمود . و در آن هنگام كه اكثريت مردم معتقد بودند اين حق ، مخصوص مهاجرين و انصار ، يعنى اصحاب پيامبر ، يا خويشان و نزديكان اوست و بدين‌وسيله مىخواستند موقعيت اين مقام و وظيفه مهم را بزرگ بدارند ! تنها علىبن ابيطالب بود كه با آراى اكثريت ، مخالفت نمود و سخنانى اظهار داشت كه به ما اجازه مىدهد درباره مطالبى كه در كتابهاى تاريخ در حق امام على ساخته‌اند و مىگويند كه او هميشه در فكر اشغال ! اين مقام بود ، تجديدنظرى به‌عمل آوريم « 1 » . امام فرمود :\r\n\r\n\r\n","description":"","footnote":"\r\n( 1 ) . ناراحتى و اندوه شيعه از ظلم و ستمى كه در حق علىبن ابيطالب روا داشته شد ، بعضى از -\r\n","page_name":" 943 ","page_number":447},
  {"content":"\r\n\r\n« شگفتا ! آيا خلافت و حكومت با رفاقت و قرابت هم عملى مىشود » ؟ !\r\nو اگر خلافت و حكومت به‌وسيله رفاقت و قرابت نشود ، پس به چه دليلى به كسى واگذار مىگردد ؟\r\nاگر همه افكار و آرا را براى پاسخگويى اين پرسش ، مورد بررسى و\r\n\r\n\r\n","description":"","footnote":"\r\n- آنان را وادار ساخته كه سخنانى را به امام على نسبت دهند و او را چنان نشان دهند كه گويا از اقدامات بعضى از صحابه كه از وصول وى به مقام خلافت جلوگيرى نمودند ، ناراحت و متأسف است ! ولى اظهار آن سخنان با آن لحن ، با شخصيت علىبن ابيطالب و روش كلى او سازگار نيست و موقعيت‌هاى زيادى كه براى امام پيش آمده و همه شاهد نيرومندى شخصيت امام هستند ، با اين‌گونه سخنان ، كه حاكى از ناله و شكايت است ، منافات دارد و ما در اين كتاب ، به گوشه‌اى از اين موقعيت‌هاى امام ، اشاره كرده‌ايم . مؤلف .\r\nمقصود مؤلف محترم از اين پانوشت كاملًا بر ما روشن نشد ؟ آيا علىبن ابيطالب از اينكه حق او پايمال شده بود ، ناراحت نبود ؟ و آيا او با انتخاب خليفه ، با آن وضع و كيفيتى كه در « سقيفه » و بعد از آن عملى گرديد و در تاريخ ثبت شده است ، موافق بود ؟ . . . البته كه امام على ( ع ) از آن وضع و از آن انتخاب ناراضى بود ولى به‌خاطر مصالح كلى اسلام و مسلمانان ، سكوت نمود . . .\r\nبراى توضيح بيشتر بايد افزود كه بدون ترديد مراد مؤلف از سخنان منسوب به امام ، سخنانى نيست كه در اين زمينه در خطبه شقشقيه آمده است . براى آنكه خود مؤلف چند سطر بعد ، در موقع تقبيح عثمان ، جملاتى از همين خطبه امام را به‌عنوان استشهاد نقل كرده است . . .\r\nو بىشك اگر سخنانى از زبان امام على نقل شود كه بوى عجز و ناله و زارى داشته باشد ، مربوط به امام نيست و مقام والاى امام برتر و بالاتر از آن است كه اين چنين سخنانى را به‌زبان آورد ، ولى تاريخ به ما مىگويد كه امام على در مواردى ، از آن اوضاع انتقاد نموده و آن انتخاب را غيرمنطقى قلمداد كرده است . . .\r\nخطبه سوم از نهج‌البلاغه خطبه شقشقيه شمه‌اى از گله‌ها و انتقادهاى امام را شامل است . براى مزيد توضيح در اين باره به شرح نهج‌البلاغه ابن ابىالحديد ، چاپ مصر ، ج 1 ، ص 151 - 206 رجوع شود . م\r\n","page_name":" 944 ","page_number":448},
  {"content":"\r\n\r\nدقت قرار دهيد ، هرگز جوابى مقبول‌تر از : لياقت و شايستگى نخواهيد يافت . و همين امر در قانون اساسى امام على ، تنها راهى است كه براى خواستاران اين پست مهم ، وجود دارد .\r\nما در بحث‌هاى آينده « 1 » خواهيم ديد كه مردم در داستان عثمان پيش از كشته‌شدن وى و بعد از آن به دو دسته تقسيم شده بودند : گروهى معتقد بودند كه عثمان به‌علت رفاقت و نزديكى با پيامبر اكرم و به‌خاطر سابقه‌اش در اسلام ! و مقامش در قريش ، نبايد مورد حمله مردم قرار گيرد ، اگرچه سياست او ناگوار و منحرف بوده و كارمندان و فرماندارانش مرتكب اعمال زشتى شده و همدستان و مشاورانش در ريختن خون مردم و غارت اموال آنان و تباه‌ساختن زندگى توده ، روش آلوده و خلافى را درپيش گرفته‌اند ! . . . پيشروان گروهى كه صاحب اين عقيده به‌شمار مىآمدند ، بنىاميه وتعداد بسيارى از بزرگان قوم و سران قبايل بودند .\r\nگروه ديگرى هم‌عقيده داشتند كه رفاقت عثمان با پيامبر و نزديكى و خويشى با وى و سابقه‌اش در اسلام و مقام و موقعيتش در قريش ، چيزى نيست كه موجب ارتقاى وى به اين مقام شود و نمىتواند از خشم شهرها و توده‌ها جلوگيرى كند ؛ در حالى كه سياست او انحراف يافته و رفتار و كردار فرمانداران و همدستان و مشاورانش ، زشت و ناروا گشته است .\r\nاين گروه معتقد بودند كه ركن نخستين و اصل اساسى در اين امر ، لياقت و كاردانى است و از وجوه كاردانى كسى كه متصدى مقام\r\n\r\n\r\n","description":"","footnote":"\r\n( 1 ) . اين بحث‌ها در جلد چهارم متن عربى كتاب آمده است . م\r\n","page_name":" 945 ","page_number":449},
  {"content":"\r\n\r\nخلافت مىگردد ، آن است كه در بالابردن سطح مالى و اقتصادى همه افراد ملت كوشش بنمايد و بار اجحاف و ستم را از دوش آنان بردارد . و در رأس اين گروه از مردم ، علىبن ابيطالب و شاگردان و سران پيروان و شيعيانش از قبيل ابوذر غفارى ، عماربن ياسر ، بلال حبشى ، سلمان فارسى و ديگران ، قرار داشتند . « 1 »\r\n\r\n\r\n","description":"","footnote":"\r\n( 1 ) . همه انسان‌هاى آزادانديش و آزادىدوست در هر عصرى ، روش عثمان را تقبيح كرده و مىكنند . . . در عصرما ، انديشمند فقيد سيد قطب ، كه به تاريخ 12 جمادىالاولى 1386 هجرى همراه دو نفر از همرزمانش ، ظالمانه در قاهره به دار آويخته شد ، با اينكه خود از اهل تسنن بود ، درباره عثمان و انقلابيونى كه برضد وى قيام كردند ، چنين اظهار عقيده مىكند :\r\n« . . . كسانى كه كارها را با بينش اسلامى ارزيابى مىكنند و اوضاع را با روح اسلامى مىنگرند ، بايد اعتراف نمايند كه اين انقلاب از نظر كلى و اصولى ، به ارزش و روح اسلام نزديك‌تر و سازگارتر از روش و رفتار عثمان بود ، عثمانى كه مروان همدست وى بود و بنىاميه نيز حامى وى بودند !\r\n« عثمان هنگامى به خلافت رسيد كه هشتادساله بود و گروه اموىها دور او را گرفته بودند و او نيروى كمى داشت و پيرمرد سستى بود و موقعيت او آنچنان بود كه علىبن ابيطالب بيان مىنمايد : « من وقتى در خانه‌ام مىنشستم مىگفت : تو مرا و خويشى و حق مرا فراموش كرده‌اى ! و اگر با او سخن مىگفتم و يادآورىها مىكردم ، به آنچه كه خود مىخواست عمل مىكرد . مروان او را به بازى گرفته بود و هرجا كه مىخواست او را مىكشيد ، آن هم پس از پيرى و مصاحبت با پيامبر خدا ؟ . . . » ( عدالت اجتماعى در اسلام ، تأليف فقيد بزرگ ، استاد سيد قطب ، ص 373 چاپ دوم ) .\r\nعلاوه بر اين ، باز استاد فقيد در كتاب خود نقل مىكند كه روزى امام على عليه السلام براى گوشزدكردن مصالح مسلمين و بازداشتن عثمان از فساد و آلودگى ، به نزد وى رفت و تذكراتى داد و سرانجام درباره معاويه كه تبهكارى بيش نبود ، سخنانى گفت و افزود : « عثمان ! خدا را درباره خود درنظر بگير ، به‌خدا سوگند ، راه بسيار روشن و آشكار است ! تو مىدانى اى عثمان ! كه برترين بندگان خدا در پيشگاه خداوند ، پيشواى عادلى است كه هدايت شده باشد و مردم را به راه راست راهبرى نمايد و بدعت‌ها و رسوم كهنه و پوسيده را از بين ببرد و بدترين و شريرترين مردم در نزد خدا ، پيشواى ستمگرى است كه به گمراهى افتد و مردم را هم گمراه سازد و سنت حق را از بين ببرد و بدعت‌هاى كهنه را زنده كند .\r\nعثمان ، عمر هركسى را كه فرماندار مىساخت تحت نظر داشت و اگر درباره او سخنى مىشنيد او را جلب مىكرد و مورد بازخواست قرار مىداد و تو اين كارها را هم نمىكنى ؟ تو ناتوانى و بر نزديكان و خويشان خود سخت نمىگيرى . به جان خودم سوگند كه خويشى آنان با من بيشتر و نزديك‌تر است ، ولى حق و فضيلت و شايستگى در ديگران است .\r\nعثمان ، تو مىدانى كه معاويه حتى بيشتر از غلام عمر ، از عمر مىترسيد ؟ ولى اكنون معاويه كارها را خودسرانه انجام مىدهد بدون آنكه به تو اطلاع دهد . و تو آگاه نمىگردى ولى او به مردم مىگويد كه اين دستور عثمان است و سپس اين موضوع به گوش تو مىرسد و تو معاويه را از كار بر كنار نمىسازى ؟ » ( عدالت اجتماعى در اسلام ، تأليف سيد قطب ، چاپ دوم فارسى ، ص 371 . اين كتاب ارزشمند توسط ما ترجمه شده و تاكنون چندين بار به چاپ رسيده است ) . م\r\n","page_name":" 946 ","page_number":450},
  {"content":"\r\n\r\nعلىبن ابيطالب عقيده خود و مردم را درباره روش عثمان ، با اين گفتار كوتاه بيان كرده است : « . . . او خلافت را براى خود اختيار كرد و در آن استبداد به‌خرج داد و خودكامگى نمود . . . و همراه وى بنىاميه نيز به‌پا خاسته و همدست او شدند و مال خدا ( بيت‌المال مسلمانان ) را همچون شترى كه گياه‌هاى بهارى را مىخورد ، خوردند و پايمال كردند » . « 1 »\r\nو در هر صورت ، از نظر علىبن ابيطالب : « درباره نيكوكاران ، با سخنانى كه خداوند به زبان بندگانش جارى مىسازد ، مىتوان استدلال نمود » يعنى نيكوكاران را از حرفهايى كه مردم درباره آنها مىگويند ، مىتوان شناخت و همچنين است وضع بدكاران . . . و « دل‌هاى توده مردم ، گنجينه وضع زمامداران است » !\r\n* * *\r\n\r\n\r\n","description":"","footnote":"\r\n( 1 ) . قسمت نخستين اين گفتار ، از سخن امام على عليه السلام در مورد قتل عثمان و قسمت دوم آن از خطبه شقشقيه اقتباس شده است . م\r\n","page_name":" 947 ","page_number":451},
  {"content":"\r\n\r\nاما فرمانداران ؟ وضع آنان در قبال فرماندارى ، همان وضعى است كه خلفا بايد در قبال خلافت داشته باشند . علىبن ابيطالب فرمانداران را به‌خاطر تمايل شخصى و يا اراده و هوس فردى و يا به‌علت پرورش آنان در محيط اشرافى و آريستوكرات ، انتخاب نمىكند و همچنين به اين جهت آنان را برنمىگزيند كه دژى از افتخارات گذشته ! و ثروت بيكران و يا حتى سابقه در اسلام ، دور آنان را احاطه كرده است ! بلكه علىبن ابيطالب پس از آنكه وضع و موقعيت اجتماعى فرمانداران را بررسى مىنمود و مىديد كه آنان براى خدمت به توده ، نه خودكامگى و فخرفروشى ، ساخته شده‌اند ، آنان را براى اين مقام انتخاب مىكرد . و همچنين كسانى را برمىگزيد كه به تلاش مردم چون امر مقدسى مىنگرند و هرگز دور رشوه نمىگردند و به غارت و چپاول نمىپردازند و به فسق و تباهى آلوده نمىشوند و ستمگر و ياور ستمگران نيستند !\r\nاگر ما بخواهيم اوامر و دستورات كلى و اصولى امام على را در مورد انتخاب فرمانداران و كارمندان نقل كنيم ، سخن به درازا خواهد كشيد ، ولى مىتوان همه آنها را در يك جمله خلاصه كرد و آن اينكه : كارمندان بايد داراى لياقت و شايستگى بوده و كاردان و مدير باشند . پس مديريت و شايستگى تنها راهى است كه مىتواند كسى را به زمامدارى برساند و از شرايط همين شايستگى است كه آنان « نگهبانان اموال مردم » باشند و هيچ‌گونه سابقه‌اى در زمينه « همكارى با ستمگران » نداشته باشند . و به همين جهت ، علىبن ابيطالب همه كارمندان دوران خلافت عثمان را از كار بر كنار ساخت و به‌جاى آنان\r\n\r\n","description":"","footnote":"","page_name":" 948 ","page_number":452},
  {"content":"\r\n\r\nافرادى را گماشت كه مىدانست مردمانى دلسوز و مهربان بوده و داراى خصلت عدالت و امانت و راستى هستند ، بدون آنكه كوچك‌ترين توجهى به محيط تولد ! و سابقه خانوادگى و اشراف‌زادگى او بنمايد .\r\nروش و وضع علىبن ابيطالب در مورد فرمانداران و كارمندان ، همان وضع و روشى است كه درباره قضات داشت . و ما به تفصيل از روش امام على درخصوص انتخاب اين گروه از مأمورين ، سخن گفته و سختگيرى او را در راه و روشى كه بايد قضات بپيمايند ، نشان داديم .\r\nاكنون به سخنى كه امام على در مورد فرماندهى سپاه مىفرمايد ، گوش كنيد : « فرماندهى سپاه را به كسى واگذار كنيد كه به نظر شما ، بيش از ديگران مطيع اوامر خداوند و پيامبر و امام بوده و نسبت به اجراى آن ، دلسوزتر باشد . كسى كه پاكدامن‌تر و بردبارتر از سايرين است . . . زود خشمگين نمىشود و اگر تقصيركار پوزش خواست مىپذيرد و آرامش مىيابد . نسبت به ناتوانان مهربان بوده و بر زورگويان سختگير است . و سختى كار ، او را برنينگيزد و سست‌عنصرى ، وى را از كار بازندارد . . . »\r\nبدين‌ترتيب ، على براى اشراف و بزرگان امتيازى قائل نشد و همه مردم در قانون وى ، در قبال وظايف و مقامات بزرگ يكسان و برابر اعلام شدند و با اعلام اين مساوات ، ستاره « حكومت خانواده‌ها » افول كرد ، براى آنكه وسيله پيشرفت و ترقى اگر مردم همه با هم در حقوق يكسان باشند فقط لياقت و شايستگى خواهد بود نه چيز ديگر ، و لياقت و شايستگى همان راه عالى قدرى است كه اشراف و\r\n\r\n","description":"","footnote":"","page_name":" 949 ","page_number":453},
  {"content":"\r\n\r\nنجباى تاريخ ! به‌سختى مىتوانند بيش از چند قدم كوتاه ، از آن بپيمايند ، و اگر راه دراز و طولانى باشد ، وضع آنان روشن است كه چگونه خواهد بود !\r\nاما كار مساوات و برابرى دربارهء وظايف و مقامات ديگر ، بسيار سهل و آسان است ! هركسى بدون توجه به مقام و موقعيت اگر نيكوكار باشد ، پاداش نيك مىبيند و اگر بدكردار باشد ، كيفر و نتيجه ناگوار به‌دست مىآورد . بدين ترتيب عاقبت افراد يكسان نخواهد بود ، براى آنكه كسى كار نيكى انجام دهد مورد تقدير قرار خواهد گرفت و آن‌كس كه به بدكارى آلوده شود ، از كار بر كنار خواهد شد .\r\nعلىبن ابيطالب در عهدنامه خود به بعضى از فرماندارانش مىفرمايد : « هرگز در حكومت تو خادم و خائن يكسان نباشند ، زيرا خادم و نيكوكارى كه در ازاى خدمت خود مزد و پاداش نبيند ، دلسرد و بىقيد مىگردد و خائن و بدكارى كه جزاى خيانت خود را به حد كمال نيابد و تقبيح نشود ، كردار زشت خود را با جرأت بيشترى تكرار مىكند ؛ بايد بر هر دو گروه چنان روا داشت كه خود براى خود روا ديده‌اند . »\r\nو اكنون اين سخن صريح امام را دربارهء كسى كه بايد مقامى به عهده‌اش گذاشته شود ، بشنويد : « آنان را نبايد از روى حسن ظن خود و اعتماد و اطمينان شخصى برگزينى ، چه‌بسا كسانى كه با انواع مختلف تظاهر به حسن خدمت مىكنند و امر را بر والى مشتبه مىسازند ، درحالى كه نه خيرخواه هستند و نه امين‌اند . بايد آنان را مورد آزمايش قرار دهى و سابقه خدمتشان را درنظر بگيرى خدمتى كه به واليان صالح پيش از تو انجام داده‌اند سپس از ميان آنان بايد\r\n\r\n","description":"","footnote":"","page_name":" 950 ","page_number":454},
  {"content":"\r\n\r\nكسى را انتخاب كنى كه توده مردم به او حسن‌نظر دارند و او اثر نيكى از خود در ميان مردم به يادگار گذاشته است ؛ كسى كه به امانت‌دارى و درستى شناخته‌شده است . . . » .\r\nعلىبن ابيطالب آشكارا فرمان مىدهد كه نبايد انتخاب مأمورين و كارمندان ، تابع ميل شخصى حاكم و فرماندار باشد و فقط مستند به حسن‌ظن و اعتماد و ارزيابى فردى نباشد ، براى آنكه افرادى كه به‌دنبال مقام و رياست هستند ، ممكن است كه به ظاهرسازى بپردازند و مدعى امانت‌دارى و لياقت و مديريت گردند ! پس بايد فرماندار درباره آنان تحقيق و بررسى كند و خدمتگزارترين و راستگوترين آنان را برگزيند .\r\nو مقياس يگانه در اين باره ، همان خوشنودى و رضايت مردم از آنان است كه درسايه لياقت و شايستگى و راستى و كوشش و كار سودمند ، در بين مردم ايجاد مىشود . ولى كسانى كه هنوز گمان مىكنند نردبان ترقى و پيشرفت ، همان اصول كهنه و پوسيده قديمى ، يعنى موقعيت خانوادگى و محل تولد حسب و نسب است ، سخت در اشتباهند و علىبن ابيطالب با اين جملهء كوتاه ، تكليف آنان را يكسره مىكند : « . . . آنان از راه راست دور شده و عقب‌گرد نموده و بر افتخارات ! خاندانشان تكيه كرده‌اند . . . »\r\nعلىبن ابيطالب به هر كارمند و مأمورى مىفرمود : « اگر راستگو باشى ، ما به تو پاداش خواهيم داد و اگر دروغگو باشى ، تو را به كيفر خواهيم رساند » و به همهء مردم مىگفت : « اگر كارها را به اهلش افراد شايسته واگذار كنيد ، آرامش خواهيد يافت » .\r\n* * *\r\n\r\n","description":"","footnote":"","page_name":" 951 ","page_number":455},
  {"content":"\r\n\r\n. . . و بدين‌ترتيب ، در اعلاميه حقوق بشر كه از دستاوردهاى انقلاب كبير است ، اعلام شد : « مردم همه آزاد به دنيا مىآيند و بايد همچنان آزاد بمانند و از لحاظ حيثيت و حقوق ، با هم يكسان و برابر باشند » . . . و همين‌طور است در قانون اساسى علىبن ابيطالب : بندگان خدا آزاد آفريده شده‌اند و از نظر حقوق و احترام انسانى ، مساوى هستند . . .\r\nو اكنون به اصل دوم اعلاميه حقوق بشر توجه نماييد .\r\n\r\n","description":"","footnote":"","page_name":" 952 ","page_number":456},
  {"content":"\r\n\r\n\r\nجامعهء انسانى\r\n* فردى كه در جامعه انسانى امام على زندگى مىكند ، فردى است كه حقوق او تضمين شده و اموال او از بين نمىرود و هيچ‌گاه مورد تجاوز و زور قرار نمىگيرد و بر حكومت و دولت خود اعتماد دارد . و يقين دارد كه با همه هم‌ميهنان ، يكسان و برابر است ، چون قانون اين مساوات را لازم مىشمارد .\r\n* فردى كه در جامعه انسانى امام على به‌سر مىبرد ، اطمينان دارد كه همه حقوق وى ، خواه كوچك يا بزرگ ، كم يا زياد ، هميشه محفوظ خواهد بود ، چون وظيفه حكومت است كه از حقوق او نگهبانى و نگهدارى بنمايد و از نظر قانون اساسى علىبن ابيطالب : « حق هركسى مراعات مىگردد » .\r\n* ملت خيرخواه نخواهد بود ، مگر آنكه دولتشان بارى سنگين بر دوش آنان نباشد !\r\nامام على\r\nاصل دوم اعلاميه حقوق بشر مىگويد : هدف نهايى از هر جامعهء\r\n\r\n","description":"","footnote":"","page_name":" 953 ","page_number":457},
  {"content":"\r\n\r\nانسانى ، نگهدارى و حفظ حقوق طبيعى انسان است ؛ حقوقى كه با تغيير زمان و گذر روزها و شبها هرگز پايمال نمىشود . و آن حقوق عبارت است از : آزادى ، مالكيت ، اطمينان خاطر آرامش و امنيت و مقاومت در برابر ظلم و فشار . »\r\nدانستيم كه جامعه علىبن ابيطالب ، يك جامعهء قبيله‌اى نيست ، زيرا جامعه قبيله‌اى از نظر وى ، اجتماع ستمكار و غاصبى است كه فرزندان خود را تحت فشار قرار مىدهد و بدون هيچ انعطافى با تعصب احمقانه ، نه احساس انسانى بلندپايه ، رفتار مىكند و بزرگان و متنفذان را ، بدون مراعات حقوق و كوشش‌هاى هم‌ميهنان ، ممتاز مىسازد . انگيزه قبيله‌اى موجب افتخارات متكى به گمان و اوهام مىگردد و از انسان مىخواهد كه نسبت به برادر خود ، تكبر و فخرفروشى نشان دهد و بر پدر خود برترى جويد و دليل او بر اين كارها ، گمراهى و نادانى و يا هواپرستى است ! و علاوه بر همه اينها ، جامعه قبيله‌اى خواستار آشوب و بلوا است و آشوب و بلوا ، باعث ويرانى سرزمين‌ها و نابودى مردم و نااميدى دل‌ها و تاريكى و سياهى زمين است .\r\nما همچنين ديديم كه جامعهء علىبن ابيطالب ، يك جامعهء نژادى نيست كه عرب را به‌خاطر نسب و محل تولد و خاك ، بر غير عرب ترجيح دهد . پس جامعهء نژادى از نظر وى ، همان جامعهء قبيله‌اى غاصب و ستمكار در چهارچوب وسيع‌ترى از نظر كثرت افراد است و چنان كه علىبن ابيطالب قرشى را بر تميمى ، اسدى يا عباسى ترجيح نمىداد و مضرى را برتر از ربعى نمىشمرد ، همين‌طور هيچ‌گونه برترىاى براى عرب ، در قبال رومى يا ايرانى ، به‌خاطر نژاد و\r\n\r\n","description":"","footnote":"","page_name":" 954 ","page_number":458},
  {"content":"\r\n\r\nنسب ، قائل نمىشد . پس هر انسانى در نظر امام على ، همان انسان است و جز با علم و عمل ، هيچ‌گونه فرق و برترى بين او و برادرش وجود ندارد . و بدين‌ترتيب علم و عمل ، دانش و كردار ، دو اساس برترى بين مردم خواهد بود ، براى آنكه « كم‌ارزش‌ترين مردم ، كم‌دانش‌ترين و دورترين آنها از مرحله عمل است » و براى آنكه گرانقدرترين مردم كسى است كه : « امروز او بهتر از ديروزش و فردايش ، بهتر از امروزش باشد » .\r\nو چون مردم با همديگر يكسان و برابرند ، بر آنهاست كه پيوند مهر و دوستى در بين خود ايجاد كنند و : « ريسمان دوستى و همدمى را محكم نمايند و در پناه و سايه آن با خوشى و راحتى زندگى كنند » چون : « دوستى و همدمى ، نعمتى بىنظير و بالاتر از هرگونه قيمت ، و مهم‌تر از هر مهمى است » . و چون انگيزه‌هاى قبيله‌اى يا تعصب‌هاى نژادى موجب جدايى و تفكيك جامعه مىگردد ، علىبن ابيطالب مىخواهد كه جامعه به شكل « انسانى » درآيد و در سايه نعمت دوستى به‌سر ببرد و در خير و نيكى ، تعاون و همكارى داشته باشد .\r\nتعصب بى جا ، به هرشكلى كه باشد ، شيطانى است و غايت پستى و زشتى آن است ! و جز شيطان كسى سنگ بناى تعصب را كار نگذاشته و آن را مركز فعاليت خود قرار نداده است . براى آنكه تعصب ، هواداران خود را بر دور خودپرستى ، تكبر ، كينه ، دشمنى ، غصب ، انحصارطلبى ، استثمار ، احتكار و خودخواهىهاى پوچ و احمقانه ، جمع مىكند !\r\nعلىبن ابيطالب در خطبه معروف « قاصعه » مىفرمايد :\r\n« . . . خودخواهى و كبر به او ابليس روى آورد و او به آفرينش\r\n\r\n","description":"","footnote":"","page_name":" 955 ","page_number":459},
  {"content":"\r\n\r\nخود ، بر آدم فخر و مباهات نمود و بر اصل خويش ، تعصب ورزيد و به همين جهت ، پيشواى متعصبين و پيشرو گردنكشان به‌شمار آمد كه بنيان عصبيت را پىريزى كرد . . . » و آنگاه امام على مردم را مورد خطاب قرار داده و مىفرمايد :\r\n« . . . شعله‌هاى تعصب و عصبيت ، و كينه‌هاى زمان جاهليت را كه در دل‌هاى شما پنهان است ، خاموش سازيد و اين خودپسندى و تكبر را از گردن خود دور كنيد و مانند متكبر گردنكش بر فرزند مادرش نباشيد كه بدون هيچ‌گونه فزونى و برترى ، جز آنكه تعصب و كبر ناشى از رشك به او روى آورده بود ، بر وى تكبر نمود . . . و از آنچه توليد كبر و سربلندى بى جا مىنمايد ، به خدا پناه ببريد چنان كه از حوادث و پيش‌آمدهاى سخت در روزگار ، به او پناه مىبريد . . . و بترسيد از عواقبى كه بر اثر زشت‌كارىها و بدكردارىها ، به ملت‌هاى پيش از شما رسيد . پيش‌آمدهاى آنان را در نيكى و بدى ، به‌ياد آوريد و برحذر باشيد كه چون آنان نشويد ! » .\r\nدر اين‌جا ، از نو گفتارى را از امام على نقل مىكنيم كه پيش از اين هم آن را ذكر كرده‌ايم . اين گفتار با صراحت كامل به وحدت نژاد بشرى و يگانگى كوشش‌هاى مشترك بين همه مردم ، و سپس به وحدت وظايف و حقوق بين افراد جامعه دلالت دارد . و البته با درنظرداشتن اين وحدت در ميان فرزندان يك جامعه ، بىشك آن جامعه ، يك جامعه انسانى خالص و بىنظير در انسانيت خواهد بود كه هيچ‌گونه انگيزه قبيله‌اى و تعصب نژادى در آن راه نخواهد داشت . امام على فرموده است :\r\n« . . . خداوند براى بعضى مردم ، بر بعض ديگر حقوقى قرار داده و\r\n\r\n","description":"","footnote":"","page_name":" 956 ","page_number":460},
  {"content":"\r\n\r\nآن حقوق را در حالات گوناگونش ، برابر و يكسان گردانيده و بخشى از آنها را در برابر بخش ديگر واجب نموده و بعضى از آن حقوق ، جز در قبال بعض ديگر ، تحقق نمىيابد و عملى نمىگردد » .\r\nو بدين‌ترتيب جامعه علوى ، يك جامعهء انسانى محض خواهد بود . و البته اين يك امر اختيارى نيست و وضع جامعه ضرورت آن را ايجاب خواهد كرد ، براى آنكه وظايف مردم در قبال مردم ، همچون حلقه‌هاى زنجير ، به هم پيوسته و تحكيم‌يافته است . و همين‌طور است حقوقشان ، كه يكنواخت و يكسان خواهد بود و بعضى از آن ، جز در قبال بعضى ديگر ، عملى نخواهد شد .\r\nپس همان‌طور كه در قانون اساسى علىبن ابيطالب ، جامعه ، يك جامعه انسانى است نه عربى ، در اصل دوم اعلاميه حقوق بشر هم يك جامعه انسانى است نه فرانسوى ! . . .\r\n* * * هدف نهايى از اين « جامعهء انسانى » در اعلاميهء حقوق بشر فرانسه همان « حفظ و نگهبانى حقوق طبيعى انسان » است . . . و اكنون بايد ببينيم كه اين هدف نهايى ، در جامعهء علىبن ابيطالب چيست ؟ امام على در اين باره نصى دارد كه چنين است :\r\n« هرگز سزاوار نيست كه زمامدار و فرماندار بر ناموس و خون مردم و احكام و پيشوايى مسلمانان ، نظر داشته باشد تا در غارت اموال آنان بكوشد . و نبايد جاهل و نادان باشد و با نادانى خود مردم را گمراه سازد . و نبايد ستمگر باشد تا با ظلم و جور خود آنان را بيچاره و پريشان نمايد و نبايد از تغيير روزگار بترسد و گروهى را بر گروه ديگرى ترجيح دهد از عده‌اى دستگيرى نمايد و عده‌اى را خوار و\r\n\r\n","description":"","footnote":"","page_name":" 957 ","page_number":461},
  {"content":"\r\n\r\nزبون سازد و نبايد در حكم داورى ، رشوه بگيرد تا حقوق مردم از بين نرود و حكم و داورى واقعى ، تحقق يابد . . . »\r\nدر اين نص ، به اندازه‌اى صراحت وجود دارد كه هيچ‌گونه نيازى به تفسير و توضيح و حاشيه وجود ندارد . زيرا با اين نص ، به‌خوبى تكليف و وظيفه زمامدارى كه در رأس حكومت قرار گرفته است ، بر ما آشكار شد و دانستيم كه در قبال جامعه چگونه بايد رفتار كند ؛ همچنان كه هدف نهايى اين جامعه را نيز به‌دست آورديم .\r\nپس انسانى كه در جامعهء انسانى امام على به‌سر مىبرد ، موجودى است كه حقوق او از هر جهت محفوظ و مصون است . اموال او از آن خود اوست و در كمال امنيت و آرامش خواهد بود و به هيچ‌وجه تحت فشار و تجاوز قرار نخواهد گرفت .\r\nانسانى كه در جامعهء انسانى امام على زندگى مىكند ، يقين دارد كه حكومت و دولت بر او ستم روا نمىدارد و بدين‌وسيله او را درمانده نمىسازد و از جامعه جدا نمىكند . . . و همچنين اطمينان دارد كه او با همهء هم‌ميهنان مساوى و برابر است زيرا اين تساوى را قانون براى او تضمين كرده و در پناه قانون ، گروهى بيشتر از گروه ديگر ، بهره نخواهند برد و انسانى بيشتر از انسان ديگر ، مورد حمايت قرار نخواهد گرفت ؛ او همچنين اطمينان دارد كه حقوق وى ، كوچك باشد يا بزرگ ، كم باشد يا زياد ، هرگز پايمال نخواهد شد و نصيب ديگرى نخواهد گشت ، زيرا كه وظيفهء حكومت و دولت آن است كه از حقوق وى نگهبانى كند ، نه آنكه آن را ضايع بسازد و از بين ببرد ! و حق همه مردم ، در قانون اساسى امام على كه مىگويد : « حقوق همه مردم مراعات شده است » بىشك بايد مراعات شود .\r\n\r\n","description":"","footnote":"","page_name":" 958 ","page_number":462},
  {"content":"\r\n\r\nاين حقوق در قانون اساسى امام على و در اعلاميهء حقوق بشر فرانسه ، عبارتند از : آزادى ، تملك مالكيت آرامش خاطر يا امنيت و ايستادگى در برابر ظلم و ستم . . .\r\nدر مورد حق آزادى ، ما به تفصيل سخن گفتيم و دربارهء حق مالكيت بايد به اجمال بگوييم : علىبن ابيطالب در زمينه حق مالكيت نصى دارد كه در آن ، اين حق را به رسميت مىشناسد و پايه‌هاى آن را تحكيم مىبخشد و مىفرمايد : « هرگز به مال كسى دست نزنيد » . و البته مال ، كنايه از ملك و هرآن چيزى است كه در تملك كسى باشد . ولى بىشك در مكتب امام على ، مراد از آن ، مالى است كه با كوشش و زحمت در اختيار كسى قرار مىگيرد ، نه مالى كه از راه احتكار و استثمار و يا از انحصار و اعتصاب ثمره كوشش ديگران به‌دست مىآيد . و اگر كسى مال ديگرى را ببرد ، بايد بداند كه صاحب آن در تلاش به‌دست‌آوردن حق خود خواهد بود و درقبال اعتصاب ، ساكت نخواهد شد . و در همين زمينه است كه امام على مىفرمايد : « انسان بر مرگ فرزند شكيبا مىشود ، ولى بر ربوده‌شدن مال و دارايى آرام نمىگيرد » و ربوده‌شدن مال ، همان غارت اموال و غصب‌كردن دارايى و ملك ديگران است .\r\nعلىبن ابيطالب در جاى ديگر مىفرمايد : « از حق مردم چيزى كم مگذاريد » و « كسى بايد مورد سرزنش واقع شود كه بيش از حق خود مىگيرد » و « مال ، مال مردم است » . و همه اينها به صراحت دلالت دارند كه مردم چيزهايى دارند كه مالك آنها هستند و دولت بايد از اين اموال ، يا از اين حقوق ، نگهبانى بنمايد . و نبايد حق كسى را كمتر بدهد .\r\n\r\n","description":"","footnote":"","page_name":" 959 ","page_number":463},
  {"content":"\r\n\r\nو شايد علىبن ابيطالب از محدودهء زمان و مكان خود ، گام فراترى نهاد كه حق مالكيت افراد را به رسميت شناخت و تثبيت نمود و سپس به موازات آن ، مصلحت توده وجامعه را هم در ملىكردن بعضى از منابع ثروت درنظر گرفت . . . به‌طورى كه اگر مصلحت جامعه ايجاب مىكرد ، هر مالى را كه لازم بود ، ملى كرده و سود آن را به‌سوى همه توده برمىگردانيد و البته اين همگام با قانون كلى امام ، در فهم چگونگى آزادى است ، كه به هر فردى اجازه مىدهد در چهارچوب آزادى توده و مصالح جامعه ، از آزادى خود بهره‌مند شوند .\r\n* * * در مورد حق امنيت ، بايد خاطرنشان ساخت كه امام على آن را سرلوحهء همه حقوق قرار مىدهد . اين حق درواقع با همه حقوق ديگر پيوند و ارتباط دارد و حقوق ديگر منوط و وابسته به آن است . و اگر امام على از جنگ و آشوب ، نهى و جلوگيرى مىكند ، براى آن است كه « صلح ، آرامشى براى سرزمين‌ها است » و اگر اين حق آرامش و امنيت مورد هرگونه تجاوز و عمل ناپسندى واقع شود ، بىشك زشت و قابل تقبيح است . و : « آن‌كس كه با شر و بدى پيروز شود ، درواقع مغلوب شده است » .\r\nعلىبن ابيطالب براى جامعه انسانى خود ، كه حقوق همگانى را حفظ مىكند ، هدفى بالاتر از اين نمىداند كه امنيت و آرامش در سراسر آن حكمفرما باشد و مردم به همديگر اعتماد پيدا كنند و هرگونه برترى و تفوق‌طلبى فردى بر فرد ديگر ، از بين برود ؛ و به همين جهت است كه مىبينيم امام على ، تجاوز و تعدى را به حيوانات وحشى و درنده نسبت مىدهد ، چنان كه شكم‌چرانى و آز و طمع را\r\n\r\n","description":"","footnote":"","page_name":" 960 ","page_number":464},
  {"content":"\r\n\r\nهم به چهارپايان منسوب مىسازد و مىفرمايد : « هدف حيوانات وحشى و درنده ، تجاوز و تعدى است و همت چهارپايان ، محصور به شكمشان است ! » ولى همت و هدف انسان غير از اينها است . انسان ، در مكتب و قانون امام على ، بايد آنچنان باشد كه « كسى از بدى و آشوب وى نهراسد و همسايه‌اش از دست او درامان باشد » .\r\nعلىبن ابيطالب در هيچ دستور و هيچ قانونى ، سرانجام بالاتر و بزرگ‌تر از « آرامش و امنيت مردم روى زمين » چيزى را نمىشناسد ، پس تمايل به آرامش و كوشش براى امنيت ، درنظر و بينش امام على ، يك وظيفه اخلاقى است كه انسان را از حيوان وحشى و درنده ، متمايز مىسازد .\r\nامنيت در نزد علىبن ابيطالب ، آن هدفى است كه هر دستور صحيح و هر قانون درستى ، در پايان خود به آن مىانجامد ! و همچنين امنيت ، وظيفه‌اى است كه بايد زمامدار يا دولت ، آن را نگهبانى كند . و در قانون و روش امام على ، پس از رعايت كامل حقوق همگانى ، با رعايت امنيت و رفع و برطرف‌نمودن تجاوز و تعدى ، كار مردم اصلاح مىپذيرد و مردم به دولت خود اعتماد مىكنند .\r\nالبته مفهوم امنيت در نزد علىبن ابيطالب ، همان مفهومى نيست كه در نزد بسيارى از فلاسفه و زمامداران و قانونگذاران قرون پيشين وجود داشت . براى آنكه مفهوم امنيت در نزد بسيارى از آنان ، چيزى جز اين نبود كه از دستورات زمامدار و حاكم كوركورانه اطاعت شود و اوامر وى ، بدون چون‌وچرا اجرا گردد و اگرچه در جامعه ، ستم تجاوزكاران بيداد كند و گردن‌كشان به قلدرى و زورگويى بپردازند و حقوق مردم را پايمال سازند ، مردم با وضع موجود سازگار باشند و در\r\n\r\n","description":"","footnote":"","page_name":" 961 ","page_number":465},
  {"content":"\r\n\r\nبرابر آن تسليم شوند ! . . . بلكه امنيت در نزد امام على آن است كه مردم از حكومت خود راضى باشند و به سبب حفظ حقوق و رفاه حال عمومى و بسط عدالت و مراعات حق مساوات ، از ادامه حكومت خشنود شوند . و فقط در اين صورت است كه امنيت در بين مردم حكمفرما مىشود و دوستى و مهر آنان ، نسبت به دولت و حكومت ، آشكار مىگردد .\r\nامام على در دستور خود مىفرمايد : « بهترين چشم‌روشنى و هديهء فرمانداران ، برقرارى و بسط عدالت در كشور و آشكارشدن دوستى ملت است . و بدون شك دوستى و مهر آنان وقتى ظاهر شود كه كينه‌اى در دل نداشته باشند ؛ و نيكخواهى آنان آنگاه روشن گردد كه دولتشان را بارى سنگين بر دوش خود نبينند » !\r\nما در فصل « جنگ و صلح » اين كتاب « 1 » ديديم كه دعوت به صلح و آرامش و ابراز انزجار و نفرت از جنگ ، دو قاعده و ركن اساسى از اركان و پايه‌هايى است كه علىبن ابيطالب جامعهء خود را بر آنها استوار مىسازد . سودها و فوايد صلح به اندازه‌اى زياد است كه هيچ چيزى ، جز مضار و زشتىهاى جنگ ، با آن‌ها برابرى نتواند كرد . و علاوه بر اينها ، صلح چنان كه امام على مىگويد ، نعمتى است كه خداوند آن را بر توده‌ها لازم شمرده و آن را وسيله آرامش خاطر مردم در قبال ترس‌ها و وحشت‌ها قرار داده است . و درواقع صلح ، حقى از حقوق توده‌ها است كه اگر آن را در معرض خطر ديدند ، حق دارند آن را طلب كنند و نگذارند كه از بين برود . علىبن ابيطالب مىفرمايد :\r\n\r\n\r\n","description":"","footnote":"\r\n( 1 ) . به بخش نخست از مجلد اول ، ترجمه فارسى ، مراجعه شود . م\r\n","page_name":" 962 ","page_number":466},
  {"content":"\r\n\r\n« خداوند صلح را براى جلوگيرى از ترس‌ها و هراس‌ها لازم شمرده است » .\r\nبنابراين ، در جامعهء علىبن ابيطالب ، يكى از حقوق مردم آن است كه در امنيت و آرامش به‌سر برند . و يكى از وظايف دولت هم آن است كه به هر وسيله‌اى كه ممكن باشد ، اين حق را رعايت و نگهبانى كند . و در هر صورت ، علىبن ابيطالب صاحب و گوينده اين اصل اساسى است كه : « از آزار هركس كه در امان باشى ، بر برادرى با او بكوش » ! و همچنين ، علىبن ابيطالب نخستين كسى است كه دولت و حكومت را به‌مثابه پدر و مادر مهربان ، فرض كرده و به فرماندار خود در مصر چنين نوشته است : « سپس كار آنان را چنان مورد بررسى قرار ده كه پدر و مادر فرزند خود را مورد دلجويى و تفقد قرار مىدهند » . و اين هدف عالى و بىنظيرى است كه بعد از آن ، براى امنيت و آرامش ، و براى وظيفه دولت در قبال مردم كه « فرزندان » او هستند ، مرحله‌اى بالاتر تصور نمىشود .\r\nو به‌نظر من ، علىبن ابيطالب بدين‌وسيله مىخواهد مقام اين « فرزندان » را در گروه خانواده واحد بشرى نشان دهد . چنان كه « مسكين دارمى » « 1 » هم در مورد اعتماد مردم به وى و اطمينان وى از مردم ، شعر جالبى را سروده است كه آكنده از احساس و روح آرامش ، بزرگوارى ، محبت و انسان‌دوستى است :\r\n\r\n\r\n","description":"","footnote":"\r\n( 1 ) . مسكين دارمى شاعر قيسى تميمى است و شعر عربى او چنين است :\r\n نارى و نارالجار واحدة * و اليه قبلى ينزل القدر\r\nما ضر جاراً لى أجاوره * أن لا يكون لبابه ستر \r\nشاعر در سال 708 درگذشته است . م\r\n","page_name":" 963 ","page_number":467},
  {"content":"\r\n\r\n« آتش من و آتش همسايه يكى است . در آنجا پيش از من ، ديگ بار مىشود ! هيچ همسايه‌اى كه در كنار من بوده ، اگرچه در خانه‌اش هم بسته نبوده ، كوچك‌ترين آزارى از من نديده است ! »\r\nاما حق مبارزه با ظلم و ايستادگى در برابر ستم و جور ، كه اعلاميه انقلاب كبير آن را رسماً اعلام مىدارد ، موضوعى است كه نهج‌البلاغه امام على مملو از آن است و ما در همه جاى آن ، سخن از اين حق را مىيابيم . و شايد كمتر خطبه يا سفارش و عهدنامه‌اى از امام باشد كه از توجه به اين حق ، خالى بوده و يا مردم را به آن آگاه نساخته باشد .\r\nامتياز علىبن ابيطالب بر همه انديشمندان قرون پيشين ، در اين زمينه ، آن است كه او دفع ظلم و برچيدن بساط ستم را موضوعى مربوط به اراده زمامدار و قانون‌گذار قرار نداده كه هروقت دلش بخواهد ظلم كند و يا عدالت را اجرا نمايد ! بلكه امام على ، اين را حقى از حقوق توده مردم دانسته است تا كسى را كه در راه رفع ظلم و ستم مىكوشد ، بر روى كار بياورند و آن‌كس را كه ستم مىكند و بر مردم فشار مىآورد و زور مىگويد ، از كار بر كنار سازند .\r\nاوامرى را كه علىبن ابيطالب در مورد حق انسان در مبارزه با ظلم و ايستادگى در برابر ستم و فشار صادر كرده در چنان شكل و قالبى است كه گويى با روح و سبك روش انديشمندان انقلاب كبير آميخته است ! علىبن ابيطالب پيش از هر چيزى ، به پيروان خود دستور مىدهد كه « دشمن ستمكار ، و يار و ياور ستمديده باشيد » و : « دست ستمكار نادان را كوتاه سازيد » .\r\nسپس علىبن ابيطالب ايستادگى در برابر ظلم و ستم را با نرمش و همزيستى ، و سازش مقايسه مىكند و مىبيند كه نرمش و همزيستى\r\n\r\n","description":"","footnote":"","page_name":" 964 ","page_number":468},
  {"content":"\r\n\r\nدر هرحال بهتر است ، مگر آنكه ستمكار و ظالمى بر ستمديده و مظلومى سخت‌گيرى بنمايد كه در اين صورت نرمش و خوش‌رفتارى هرگز سودى نخواهد بخشيد و در اينجاست كه مىفرمايد : « نرمش و مدارا كن ، هنگامىكه رفق و مدارا شايسته‌تر باشد ، ولى اگر چاره‌اى جز شدت و سختگيرى نباشد ، بر آن تصميم بگير » .\r\nمقاومت با شمشير در برابر ستمگر و ظالم ، حق مشروع و قانونى مردم است و به همين علت است كه علىبن ابيطالب زمامدار را از ارتكاب ظلم و ستم برحذر مىدارد و خاطرنشان مىسازد كه اگر زمامدارى ستمگر و خودكامه و مستبد باشد ، مردم حق دارند كه با او به معارضه برخيزند . امام على به نماينده حكومت مىفرمايد : « عدل و داد را به‌كار ببر و از فشار و ظلم بپرهيز ، زيرا كه اختناق و فشار موجب آوارگى مىگردد و زورگويى و ستم ، كار را به شمشير مىكشاند » « 1 » . مراد از فشار و اختناق ، سختگيرى بى جا و مراد از زورگويى ، همان ظلم و ستم است و هدف نهايى امام على از اين گفتار چنان كه آشكار است تحريك ستمديدگان بر نبرد و مبارزه در راه نجات خودشان است .\r\nو همچنين درخصوص مظلومان و ستمديدگان خاموش كه لب به اعتراض نمىگشايند فرموده است : « آيا به خشم و غضب نمىآييد كه ببينيد ستمكاران نادان و بىخرد بر شما مسلط گردند و شما را به بيچارگى بكشانند و شما به بدبختى و خوارى تن دردهيد و بهره شما زيان و خسران باشد ؟ ! » .\r\n\r\n\r\n","description":"","footnote":"\r\n( 1 ) . امام على عليه السلام هنگامى كه زيادبن ابيه را به استاندارى فارس گماشت ، گفتارى مفصل بيان داشت كه سخن فوق جملاتى از آن است . . . م\r\n","page_name":" 965 ","page_number":469},
  {"content":"\r\n\r\nامام على همين حق را در گفتارهاى ديگرى نيز بيان مىدارد : « هر خونى را كه به‌ناحق ريخته شود خونخواه و هر حقى را هواخواهى است . » و از آن جمله اين سخن گرانقدرى است كه به‌طور آشكار مردم را به دفع ظلم و ستم از جانب هركه باشد ، دعوت مىكند : « سنگ را از هر ناحيه‌اى كه به‌سوى شما آمد ، به همان نقطه برگردانيد ! » . برگردانيدن سنگ ، به هر نقطه‌اى كه از آنجا آمده است ، كنايه از ايستادگى در برابر تجاوز و دشمنى ، با هر وسيله‌اى است كه آن را دفع مىكند و متجاوز و دشمن را از تكرار عمل خود بازمىدارد . و البته اين در صورتى است كه نيك‌رفتارى و نرمش ، سودى نبخشيده باشد .\r\nو باز در همين زمينه است : « وفادارى به نيرنگ‌بازان و حيله‌گران ، در نزد خداوند ، خيانت به‌شمار مىرود » و : « اگر حق كسى را ادا كنيد كه او وظيفه خود را انجام نمىدهد ، درواقع او را بندگى نموده‌ايد » . در اين سخن ، ايمان عميق به مساوات و برابرى بين مردم در هر مرحله و زمينه‌اى ، به‌چشم مىخورد . و همچنين ايمان ريشه‌دار به لزوم تعاون و همكارى نيك و ثمربخش ، كه موجب تكافل اجتماعى و حفظ حقوق مردم از طرف يكديگر است ، ديده مىشود . و آن كسى كه ثمره كوشش شما را مىبرد و بر شما ستم مىكند ، و شما باز حق او را ادا مىكنيد ، در واقع او را در جايگاه معبود قرار داده‌ايد و صفت همانندى با خود را ، از او سلب كرده‌ايد . زيرا شما نيز در عهده او حقى داشتيد كه او آن را انجام نداده است و آنچه را كه علىبن ابيطالب از شما مىخواهد ، آن است كه : شما حق آن فرد را مراعات كنيد و او هم حق شما را نگهدارى نمايد ، ولى اگر ظلم و ستم كند ، البته كه بايد او را\r\n\r\n","description":"","footnote":"","page_name":" 966 ","page_number":470},
  {"content":"\r\n\r\nمورد تقبيح قرار دهيد و در صورت لزوم بر ضد او بجنگيد و اگر اين چنين رفتار نكنيد ، خوارى و زبونى را انتخاب كرده‌ايد ! !\r\nعلىبن ابيطالب معتقد است كه اگر ستمديدگان در گوشه و كنار جهان هم پراكنده شده باشند ، حق دارند كه با ستمكاران به نبرد برخيزند . و با توجه به همين نكته و براى بيدارساختن روح دفاع و مبارزه‌جويى در ستمديدگان ، ملتى را كه مورد ستم قرار گرفته و خوار و زبون شده است ، مورد خطاب قرار داده مىفرمايد : « ستمكاران مقام و منزلت شما را پايين آورده و بر آن چيره شدند و زمام كارهايتان را به‌دست گرفتند . . . ولى به‌خدا سوگند ! اگر آنان تك‌تك شما را در زير هر اخترى پراكنده سازند ، سرانجام خداوند شما را براى روز انتقام و روز سرنگونى آنان ، گردهم آورد » . يعنى شما ، به‌زودى براى سركوب‌ساختن ستمكاران دور هم گرد مىآييد و هرگز آنان قدرت ندارند كه شما را پراكنده سازند و اگر هريك از شما را ، همچون ستارگان پراكنده در آسمان ، در گوشه‌اى انداخته باشند ، بالاخره شما متحد مىشويد و براى مبارزه با آنان به‌پا مىخيزيد .\r\nو از عبارات ديگر امام على كه اين اعتقاد و ايمان را نشان مىدهد اين سخن است كه مىفرمايد : « اگر خداوند به ظالم و ستمگر مهلت دهد ، هرگز انتقام از وى ، و بازپس‌گرفتن حق را ، فراموش نمىكند » .\r\n* * * شخصيت كامل و يگانه امام على كه باعث شده گفتار و كردار وى از اصول ثابت ، ريشه‌دار و تزلزل‌ناپذيرى سرچشمه گيرد ، هميشه مىكوشد كه اذهان مردم را متوجه حق مقدس و طبيعى خود ، در\r\n\r\n","description":"","footnote":"","page_name":" 967 ","page_number":471},
  {"content":"\r\n\r\nمقاومت بر ضد ظلم و ستم و برطرف‌ساختن آن ، از هر طرفى كه باشد ، بنمايد ؛ حتى در آن اوقاتى كه شرايط ويژه‌اى به پاره‌اى از تشكيلات رسمى دولتى اجازه مىدهد كه مدتى حقوق همگانى را مراعات نكند !\r\nاز همين نمونه‌هاست اين كه : بعضى از قوانين ويژه مربوط به تشكيلات ارتشى ، در بسيارى از كشورها ، به سربازان و افراد ارتش اجازه مىدهد كه در موقع جنگ و يا در موقع تفتيش دهكده‌ها و تعقيب بزهكاران و يا عبور از كشتزارها و مزارع و انتقال از محلى به محل ديگر ، خودسرانه رفتار نمايند و هيچ‌كس از ظلم‌ها و تباهىهاى آنان بازخواست نخواهد كرد و يا آن كه اگر بهانه‌ها و عذرهاى بىاساس را در پاسخ به اعمال خود بياورند ، مورد پذيرش واقع خواهد شد .\r\nولى علىبن ابيطالب كه براى مردم امنيت و آرامش مىخواهد و اصرار دارد كه در جامعه ستمگر و ستمديده وجود نداشته باشد ، در توجيه ظلم فردى به فرد ديگر ، به دليل و بهانه اعتنا نمىكند و به‌هيچ‌وجه راضى نمىشود كه تجاوز را تجويز نمايد و يا آن را تقبيح نكند . و به همين علت به ارتش و سربازان دستور مىدهد كه در موقع جنگ و يا عبور از محلى و يا در موارد توقف در مكانى ، به احدى تعدى نكرده و ستم روا ندارند و به همهء افراد سپاه توصيه مىكند كه به‌خوبى و براى هميشه بدانند كه مردم همه انسان هستند و حقوق متساوى با سربازان و ارتشيان دارند .\r\nو از طرف ديگر ، امام على به همه مردم توصيه مىكند كه در قبال ستمى كه از ناحيه سپاهيان بر آنها وارد شود ، سكوت اختيار نكنند و\r\n\r\n","description":"","footnote":"","page_name":" 968 ","page_number":472},
  {"content":"\r\n\r\nبه خواب غفلت فرو نروند . و به هروسيله و به هر مناسبتى ، در برابر تجاوز سربازان مقاومت كنند ، زيرا در مكتب علىبن ابيطالب ، احترام و كرامت انسان اجازه نمىدهد كه مورد تهمت و يا تجاوز قرار گيرد . و حق انسان در اينكه آزادانه كار كرده و از ثمره كار و كوشش خود بهره جويد و كسى نتواند آن را از گلوى او بيرون بكشد ، حق مقدسى است كه هيچ سپاه مسلح و يا فرد نيرومندى ، در هر مقام و هر موقعيتى كه باشد ، نبايد آن را به بازى بگيرد . و به همين جهت در مكتب امام على مردم دعوت شده‌اند كه سنگ را از هر ناحيه‌اى كه به طرفشان آمد ، برگردانند و اگر سربازان مسلح ، كوچك‌ترين تجاوزى بر آنان روا داشتند با تمام قوا در برابر آنان مقاومت كنند .\r\nبه جان خودم سوگند ! ! اين آخرين مرحله‌اى است كه در احترام به زندگى و واداشتن مردم در گام‌نهادن در راه احترام متقابل مىتوان تصور نمود .\r\nعلىبن ابيطالب نامهء زير را به فرمانداران خود در شهرهايى فرستاد كه قرار بود در مسير عبور سربازان و سپاهيان ، باشد . امام على از فرمانداران خود خواست كه متن نامه را براى توده مردم قرائت كنند ، تا همه مردم از حقوق خود و چگونگى آن ، آگاه شوند .\r\n« از بنده خدا ، على ، پيشواى مسلمانان ، به همه كسانى كه سپاه از سرزمين آنها مىگذرد : اما بعد ! من لشكرى را روانه كرده‌ام كه به خواست خداوند از سرزمين شما عبور خواهد كرد . من به آنان سفارش كرده‌ام كه به وظيفه خود عمل كرده و كوچك‌ترين آزار و بدى به كسى نرسانند . من از هم‌اكنون نزد شما و اهل ذمه ، درباره زيان‌رساندن احتمالى سپاهيان ، خود را تبرئه كرده و بيزارى خود\r\n\r\n","description":"","footnote":"","page_name":" 969 ","page_number":473},
  {"content":"\r\n\r\nرا از آن اعلام مىدارم . مگر آنكه گرسنگى بيچاره‌كننده‌اى ، راهى براى سيرشدن كسى باقى نگذاشته باشد !\r\nشما مردم ! هر كدام از آنان را كه بر شما ظلم كرد ، در برابر ستم و ظلمش ، كيفر دهيد . ولى افراد بىخردتان را از تعرض به ايشان بازداريد و دستشان را كوتاه سازيد ، و من پشت سر سپاه هستم . مرا از ستم‌هايى كه از ايشان به شما رسيد و يا از سختىهايى كه بر شما روا داشته‌اند و شما نتوانسته‌ايد آن را جز به يارى خدا و مراجعه به من دفع كنيد ، آگاه سازيد تا من به يارى و خواست خداوند ، آن را اصلاح كرده و تغيير دهم . » !\r\nدر اينجا شما مىبينيد علىبن ابيطالب چگونه به ارتش خود دستور مىدهد كه ظلم نكند و تجاوز ننمايد و سپس مىبينيد كه چگونه مردم را از حق قانونى خود آگاه مىسازد و به آنها نشان مىدهد كه بايد در برابر تجاوز احتمالى سپاهيان ، ايستادگى كنند و متجاوز را ، به كيفر برسانند . ولى اگر بنا به دلايلى نتوانستند در برابر تجاوز سپاهيان مقاومت كنند ، موضوع را براى رسيدگى به او مقام برتر حكومت گزارش دهند ، تا او متجاوز را به كيفر مناسب برساند .\r\nعلىبن ابيطالب انديشه مقاومت در برابر ظلم را چنان در دل مردم جاى مىدهد و پايه‌هاى آن را محكم مىكند كه به تصور نمىآيد ، زيرا كه او با روح عجز و زبونى و ترس از كشته‌شدن در راه دفع ظلم و مقاومت با ستم ، به‌شدت مىجنگد و مىفرمايد : « باقيماندگان شمشير ، در شمار ، پايدارتر ، و در نسل و فرزند ، بيشتر خواهند بود » . يعنى كسانى كه براى مطالبهء حق خود در برابر ظلم و ستم مقاومت مىكنند و بيشترشان كشته مىشوند ، نه‌تنها باقيماندگانشان\r\n\r\n","description":"","footnote":"","page_name":" 970 ","page_number":474},
  {"content":"\r\n\r\nشرافتمندتر بوده و با افتخار فراوان و عزت نفس زندگى خواهند نمود و حقوقشان محفوظ خواهد ماند ، بلكه در آينده تعداد آنان بيشتر و زندگيشان پايدارتر خواهد بود . ولى سرشكستگان و زبونان ، كسانى كه مورد ستم واقع مىشوند و به آن تن درمىدهند و اعتراض نمىكنند ، آنان سرنوشتى جز فنا و نابودى ندارند .\r\nعلىبن ابيطالب اساساً در مورد همهء حقوق انسانى مىفرمايد : « ما حقى داريم كه اگر آن را به ما بدهند ، خواهيم گرفت ، و اگرنه به پشت شترها سوار خواهيم شد و به‌دنبال آن خواهيم رفت اگرچه اين راه بسيار طولانى باشد . »\r\nاز اين بالاتر : علىبن ابيطالب گام را فراتر مىنهد و مقاومت در برابر ظلم و ستم را نه فقط حق مردم مىداند ، بلكه آن را يك وظيفهء واجب مىشمارد و اين آيهء جاويدان را در اين زمينه مىفرمايد : « ستمكار و ياورش و كسى كه بر آن تن دردهد ، هرسه در آن ظلم شريك و سهيم هستند » . پس ستمگر و ياور وى در ظلم و ستم ، هردو نادان و بىخرد هستند و آن‌كس كه تن به ظلم درداده و به آن راضى مىشود ، نيزچنين است .\r\nو از سخنان جالب امام در اين زمينه ، اين گفتار است : « خداوند بيامرزد كسى را كه اگر ستمى ديد با آن مبارزه مىكند و آن را از بين مىبرد » . . .\r\n* * * و اكنون به بررسى اصل سوم اعلاميه حقوق بشر فرانسه بپردازيم .\r\n\r\n","description":"","footnote":"","page_name":" 971 ","page_number":475},
  {"content":"\r\n\r\n\r\nملت ، منشأ قدرت !\r\n* با توده مردم باشيد ، زيرا كه دست خداوند همراه جماعت است .\r\n* مردم ! من فردى از خود شما هستم و همان حقى را دارم كه شما داريد سود يا زيان شما ، سود يا زيان من هم هست و حق را هيچ چيزى نمىتواند از بين ببرد .\r\n* خشم و رنجش نزديكان و ويژگان ، با رضايت و خشنودى همگان ، جبران‌مىشود .\r\nامام على\r\nاصل سوم از اعلاميهء حقوق بشر فرانسه مىگويد :\r\n3 . منشأ و سرچشمهء هرگونه قدرتى ، توده مردم هستند و هيچ فرد يا گروهى حق صادركردن امر يا نهى را ندارند ، مگر آنكه قدرت او برآمده از خواست ملت و توده مردم باشد » .\r\nما در فصل « حاكميت توده » « 1 » درباره اين اصل اساسى ، به تفصيل بحث و گفتگو كرده و نشان داده‌ايم كه علىبن ابيطالب قدرت\r\n\r\n\r\n","description":"","footnote":"\r\n( 1 ) . به مجلد اول اين كتاب ، ترجمه فارسى رجوع شود . م\r\n","page_name":" 972 ","page_number":476},
  {"content":"\r\n\r\nو حكومت را فقط به اين عنوان به رسميت مىشناسد كه ناشى از اراده ملت است . . . و اكنون به‌طور خلاصه در اين باره مىگوييم :\r\nبه‌طور معمول ، مدلول و مفهوم كلمه « ملت » يا « توده » از مدلول لفظ « طبقه » يا « گروه ويژه » جدا بوده و در واقع اين دو مدلول متعارض يكديگرند . كلمه‌اى كه در دوران علىبن ابيطالب در مورد « ملت » به‌كار مىرفت ، همان كلمه عامه يا « همگان » بود كه خاصة يا « ويژگان » كلمه متقابل آن است . و همانند « همگان » كلمه « سواد اعظم » بود كه به‌جاى « توده » و « اكثريت مردم » به‌كار مىرفت .\r\nو همين‌طور بود كلمه « جماعت » . . .\r\nاگر به اين نكته توجه بكنيم ، كاملًا بر ما روشن خواهد شد كه علىبن ابيطالب تنها آن قدرت و دستگاهى را به رسميت مىشناسد كه نماينده و سمبل اراده ملت يا توده باشد و در اين مورد است كه به‌طور صريح مىفرمايد : « با توده مردم باشيد ، زيرا كه دست خداوند همراه جماعت است . » « 1 » يعنى قوانين و نظامات اجتماعى را همگام با مصلحت و سود مردم به حركت درآوريد ، زيرا كه ملت ، اساس كار و سبب وجود حكومت بوده و دست خداوندى هم ، همراه توده مردم است .\r\n* * * و البته بسيار طبيعى است كه « گروه ويژه » و « طبقه ممتاز » راضى نشود كه اراده توده مردم و همگان بر آنها برترى يابد ، زيرا كه آن گروه هميشه قوانين را در انحصار و خدمت خود مىخواهد و به همين\r\n\r\n\r\n","description":"","footnote":"\r\n( 1 ) .\r\n« و الزموا السواد الاعظم فان يداللَّه مع‌الجماعة »\r\n","page_name":" 973 ","page_number":477},
  {"content":"\r\n\r\nجهت به خشم مىآيد و توطئه مىچيند تا اوضاع اجتماعى را به نفع خود و مصالح طبقهء خود تغيير دهد ! و بىشك امام على هم حاضر نيست كه در بين مردم گروهى راضى و گروهى ناراضى باشند ، ولى اگر نارضايتى و خشم از سوى « ويژگان » باشد كه هدفى جز غصب نيكىها و احتكار منافع و استثمار مردم و انحصارطلبى در آنچه همه در آن يكسان و برابرند ندارند در اين‌صورت آنان را رها مىكند تا ناراضى باشند و برنجند ! زيرا كه امنيت ، آرامش ، سلامتى و رستگارى ، جز در خشنودى و رضايت اكثريت توده مردم به‌دست نمىآيد . و در همين زمينه ، امام على مىفرمايد : « خشم و رنجش نزديكان و ويژگان ، با رضايت و خشنودى همگان جبران مىشود » !\r\nعلىبن ابيطالب ارزش و مفهومى براى حكومت و دولت ، اگر نمايندهء اراده ملت نباشد ، قائل نيست . و به همين علت مفهوم « زمامداران » و صاحبان قدرت را آن‌چنان بيان مىكند كه كوچك‌ترين اختلافى از نظر لفظ يا مفهوم ، با بيان انقلاب كبير فرانسه ندارد . . . امام على دربارهء اداره‌كنندگان دستگاه دولتى مىفرمايد كه آنان : « گنجينه‌داران توده و وكلاى ملت هستند » « 1 » ! . . . گنجينه‌داران توده ، همان كسانى هستند كه اداره امور مردم را در دست دارند و بدين‌ترتيب ، آنان خدمتگزاران ملت و اداره‌كنندگان كارهاى آنان و نگهبانان مصالح و اموال و حقوق توده به‌شمار مىروند ، و هيچ وظيفه و مزيت ديگرى جز اين ندارند . و وكلاى ملت ، همان نمايندگانى هستند كه مردم به آنان اعتماد دارند و آنان را براى اداره امور و\r\n\r\n\r\n","description":"","footnote":"\r\n( 1 ) .\r\n« خزان‌الرعية و وكلاء الامة »\r\n.\r\n","page_name":" 974 ","page_number":478},
  {"content":"\r\n\r\nنگهبانى حقوقشان انتخاب مىكنند و آنان هيچ‌گونه مزيت و برترى ، غير از اين ندارند .\r\nو چون در مكتب علىبن ابيطالب منشأ قدرت و حكومت ، تنها ملت است و بس ، « 1 » مفهوم وجودى دولت ، چيزى جز نشان‌دهنده اين ارادهء عمومى نخواهد بود . پس اگر كار مردم با ادامه حكومت فرمانداران موجود ، اصلاح گردد و پيشرفت كند ، آنان پابرجا بوده و در پست‌ها و مقامات خود باقى خواهند ماند و گرنه بلافاصله از كار بر كنار خواهند شد : « فرمانداران جز با اصلاح كار مردم ، حق زمامدارى ندارند » .\r\nو سرانجام كار هرگونه قدرت و هر دولتى ، وابسته به همين اراده همگانى است : « بهترين چشم‌روشنى فرمانداران ، برقرارى عدالت در كشور و آشكارشدن دوستى ملت است و بدون شك دوستى و مهر ملّت ، وقتى ظاهر شود كه كينه‌اى در دل نداشته باشند و نيكخواهى آنان هنگامى روشن گردد كه دولتشان را بارى سنگين بر دوش خود نبينند » !\r\nو در آن هنگام كه علىبن ابيطالب به خلافت رسيد ، بلافاصله به مردم چنين اعلام داشت : « مردم ! من فردى از خود شما هستم و همان حقى را دارم كه شما داريد سود يا زيان شما ، سود يا زيان من هم هست و حق را هيچ چيزى نمىتواند از بين ببرد » و هميشه مىگفت : « من هيچ كارى را از شما پنهان نداشتم » .\r\n\r\n\r\n","description":"","footnote":"\r\n( 1 ) . قدرت و حكومت از ديدگاه على ( ع ) فقط از آن خداوند است و چون انسان « خليفه خداوند » در روى زمين است ، مىتوان بدين‌ترتيب نظر مؤلف را توجيه كرد . . . م\r\n","page_name":" 975 ","page_number":479},
  {"content":"\r\n\r\nعلىبن‌ابيطالب نظريه خود را در موضوع قدرت و حكومت ، هميشه به مرحله اجرا درمىآورد و به مردم گوشزد مىكرد كه آنان حق قانونى دارند كه زمامدار و اعضاء دولت را ، هميشه تحت نظارت و مراقبت داشته باشند و خاطرنشان مىساخت كه منشأ و سرچشمه اين قدرت ، در وجود خود آنان قرار دارد .\r\n* * * اگر علىبن ابيطالب استاندارى سرزمينى و يا فرماندارى شهرى را به يكى از آنان واگذار مىكرد ، عهدنامه‌اى به او مىسپرد كه متن آن را براى توده مردم قرائت بكند و آنگاه ، اگر مردم زمامدارى را مىپذيرفتند ، درواقع اين عهدنامه به‌مثابهء پيمانى بين او و مردم بود و او حق نداشت كه كوچكترين مخالفتى با مواد آن عهدنامه ، بكند و يا آن را به نفع خود تفسير كند ، و اگر تخلف مىكرد ، بلافاصله از كار بر كنار مىشد .\r\nاز سخنانى كه علىبن ابيطالب با تأكيد زياد به فرمانداران خود مىفرمود ، اين گفتار است : « اگر تو را به آرامش به ولايت و فرماندارى انتخاب كرده و پذيرفتند و همه در آن اتفاق نمودند ، به كار آنها رسيدگى كن و اگر اختلاف كردند ، آنان را به حال خود بگذار » !\r\nبه گمان من ، آن پيوند اساسى كه بين اين اصل ، و اصل « قدرت ملت » وجود دارد اصلى كه روسو خواستار آن شد و اعلاميه انقلاب ، آن را تثبيت كرد كاملًا ، روشن است .\r\n* * * علىبن ابيطالب زندگى خود را با وصيتى در اين زمينه پايان داد كه به‌مثابه قانونى در به رسميت‌شناختن اصل زير به‌شمار مىآيد : تنها\r\n\r\n","description":"","footnote":"","page_name":" 976 ","page_number":480},
  {"content":"\r\n\r\nملت منشأ قدرت و دولت تواند بود و زمامدار كسى جز نماينده ملت نبايد باشد و ملت حق انتخاب و بركنارى او را دارد . . . در آن هنگام كه مرگ وى فرا رسيد ، مردم پرسيدند : آيا فرزندت حسن را به زمامدارى انتخاب كنيم ؟ علىبن ابيطالب فرمود : « من نه به شما امر مىكنم و نه شما را منع مىنمايم ، شما خود بهتر مىدانيد » ! « 1 »\r\nو بدين‌ترتيب ، ما اصل سوم از اصول و مبادى انقلاب كبير فرانسه را ، كه از لحاظ لفظ و معنى صريح و آشكار است ، به همان شكل و مفهوم ، در قانون اساسى علىبن ابيطالب مىيابيم .\r\n\r\n\r\n","description":"","footnote":"\r\n( 1 ) . شيعه معتقد است كه مسئله امامت و جانشينى پيامبر اكرم ( ص ) با تعيين خداوند بوده و منحصر در اهل بيت پيامبر اكرم است و روايات منقوله در اين زمينه ، از طريق شيعه و سنى ، زياد است كه ما نمونه‌هايى در پاورقى مجلد اول اين كتاب آورده‌ايم .\r\nالبته جمله‌اى كه مؤلف در بالا نقل كرده ، از طريق اهل سنت نقل شده است ( مروج‌الذهب مسعودى ، ج 2 ، ص 291 ) ولى شيعيان معتقدند كه امام حسن عليه السلام بعد از امام على ، براى امامت تعيين شد و مردم هم بيعت كردند ولى توطئه‌هاى خائنانه معاويه از استقرار و ادامه آن جلوگيرى كرد . . . و منجر به جنگ و خونريزى و سپس « صلح » موقت گرديد .\r\nنكته‌اى كه بايد به آن اشاره كرد آن است كه موضوع زمامدارى در زمان غيبت امام ، آن‌چنان خواهد بود كه مؤلف محترم الميزان ، استاد علامه آقاى طباطبايى بيان داشته‌اند ( به جلد چهارم الميزان رجوع شود ) . م\r\n","page_name":" 977 ","page_number":481},
  {"content":"\r\n\r\n\r\nاصول و مبادى ديگر ! . . .\r\n* قانون فقط بايد از كارى جلوگيرى بنمايد كه به حال مردم و جامعه زيان‌بخش باشد .\r\n* قانون مظهر اراده توده مردم است . . .\r\n* هيچ‌كس را بدون دليل نمىتوان توقيف ، حبس يا تبعيد نمود .\r\n* مجازات و كيفر قانونى ، فقط بايد به‌خاطر مصلحت جامعه صورت گيرد .\r\n* هركس كه در معرض اتهام قرار گيرد ، پيش از ثبوت آن ، بىگناه شناخته مىشود و بىدليل نمىتوان بر او فشار آورد .\r\n* به‌خاطر اختلاف فكر و انديشه ، هيچ فردى را نبايد تحت فشار قرار داد . و هركسى در فكر و بيان آزاد است .\r\n* ماليات بايد براى حفظ جامعه و با تناسب به وضع درآمد هركسى باشد .\r\n* نظارت در كارها و مراقبت وضع مسئولان امور ، حق قانونى مردم است .\r\n* دستگاه‌هاى قانونگذارى ، اجرايى و قضايى بايد از همديگر جدا بوده و حقوق همگانى حفظ تضمين شود .\r\n* مالكيت حق مقدسى است ، و جز در صورت مصلحت همگانى ، نمىتوان به‌سوى مال كسى دست برد .\r\n\r\n","description":"","footnote":"","page_name":" 978 ","page_number":482},
  {"content":"\r\n\r\nاصل چهارم اعلاميهء حقوق بشر مىگويد :\r\n4 . « اساس آزادى آن است كه هركسى بتواند آزادانه كارى را انجام بدهد كه به فرد ديگر يا توده و جامعه ، ضررى نرساند » .\r\nما قبلًا به‌خوبى دريافته‌ايم كه اصل اساسى در مكتب امام على ، به رسميت‌شناختن حق آزادى كار ، براى همه مردم است و بنابر آن اصل ، هيچ كسى ، در هر مقامى كه باشد ، حق ندارد كس ديگرى را بر انجام كارى وادار سازد كه آن را نمىپسندد و يا در آن سودى نمىبيند !\r\nولى به موازات اين شناخت ، دانستيم كه اين آزادى ، در مكتب علىبن ابيطالب فقط يك قيد و يك شرط دارد و آن ، مصلحت توده و جامعه است . پس كسى كه در ضمن كار خود به ديگرى آزارى مىرساند ، آزاد نيست و نبايد آزاد باشد .\r\nاز همين نمونه بود آنچه امام على در مورد آزادى بازرگانان و پيشه‌وران روا داشت و ديديم كه چگونه به دولت واجب كرد كه از آنان حمايت و پشتيبانى بنمايد ، ولى اگر آنان گامى در راه استثمار ، انحصارطلبى و احتكار برداشتند ، آنان را متجاوز شناخت و خاطرنشان ساخت كه بايد جلو آزاديشان گرفته شود ، مگر آنكه از احتكار دست بردارند .\r\nو آن آزادى كه امام على در مسئله آزادى فكر و عقيده سياسى به مردم داد نيز در همين زمينه بود ولى باز تا آنجا كه اين آزادى به مردم ديگر و جامعه لطمه‌اى نرساند و اگر مردم از اين آزادى سوءاستفاده مىنمودند و آن را در راهى بر خلاف مصالح عامه به‌كار مىبردند ، آزادى و كارهايشان را در چهارچوب مصلحت توده مردم ، و وضع جامعه ، محدود مىكرد .\r\n\r\n","description":"","footnote":"","page_name":" 979 ","page_number":483},
  {"content":"\r\n\r\nو سخنان امام على در اين زمينه ، هميشه به دور اين محور مىچرخيد : من به شما اجازه دادم كه در كار خود آن‌طور باشيد كه خود صلاح مىدانيد ؛ ولى به شرط آنكه به كسى آزار و صدمه نرسانيد . و از اوامر و دستورات وى ، كه به‌مثابه قانون درآمد ، اين بود : « . . . هيچ‌كس از تو اين طمع و توقع را نداشته باشد كه تو زمين و مزرعه‌اى را در اختيار او قرار دهى و او به همسايگان خود تعدى بكند و جلو آب آنان را بگيرد و يا كارى را كه بايد به‌طور مشترك انجام دهند ، فقط به آنان تحميل بنمايد » !\r\nاگر تفصيل و توضيح اين مطلب را بخواهيد به فصل « آزادى بين فرد و جامعه » رجوع كنيد . « 1 »\r\nاصل پنجم اعلاميه حقوق بشر مىگويد :\r\n5 . « قانون حق ندارد كه جز در كارهاى زيان‌بخش به حال جامعه ، از كارهاى ديگر جلوگيرى به‌عمل آورد » .\r\nاين اصل در واقع قيدى براى آزادى قانون در چهارچوب مصلحت همگانى است . اين اصل با ماده قبلى همگامى منطقى و مطلق دارد ! يعنى اگر اساس آزادى آن باشد كه هركسى بتواند آزادانه كارى را انجام بدهد كه به فرد ديگرى ضررى نرساند ، در اين‌صورت قانون فقط مىتواند از كارهايى جلوگيرى به‌عمل آورد كه به ضرر جامعه تمام شود .\r\nما در سراسر اين كتاب ديده‌ايم كه علىبن ابيطالب در هيچ گفتار يا كردارى ، به آن اندازه مقام قانون را بالا نبرده كه در مرتبه‌اى بالاتر از\r\n\r\n\r\n","description":"","footnote":"\r\n( 1 ) . مجلد اول كتاب . م\r\n","page_name":" 980 ","page_number":484},
  {"content":"\r\n\r\nمصلحت توده مردم قرار گيرد زيرا قانون براى اداره جامعه و اصلاح حال مردم است و بىشك نبايد بالاتر از مصلحت جامعه باشد و چون علىبن ابيطالب خود ، قانونگذار ، پيشوا و اجراكننده قانون بود ، گفتار و كردار وى ، هردو به‌مثابه قانون تلقى شده است . و ما بارها ديده‌ايم كه امام على هر قانونى را در برابر مفاهيم نيك همگانى ، خاضع مىگرداند . و ديده‌ايم كه او به بازرگانان و پيشه‌وران و كشاورزان در كارهايشان آزادى مىبخشد ، و اين آزادى را كاملًا مراعات مىكند ، ولى اگر اين آزادى به شكل كوشش تجاوزكارانه‌اى تغيير ماهيت مىداد كه وضع اجتماعى را دگرگون مىساخت و به ضرر جامعه تمام مىشد ، بلافاصله يا آن را محدود مىكرد و يا به‌طور كلى آن را ملغى مىساخت !\r\nما همچنين ديده‌ايم كه علىبن ابيطالب به فرمانداران ، كارمندان ، قضات و سران سپاه آزادى مىداد ، ولى اگر آنان طغيان كرده و راه خودكامگى و استبداد را پيش مىگرفتند و به تجاوز پرداخته و راهى را مىرفتند كه به حال جامعه و توده مردم زيان‌بخش بود ، بلافاصله يا آزادى را محدود مىكرد و يا آن را به‌كلى لغو مىنمود .\r\nامام على به مخالفان فكرى و عقيدتى خود اجازه مىداد كه در زندگى آن‌طور باشند كه خود تشخيص داده‌اند ، ولى اگر آنان پا را فراتر نهاده و به فساد و تباهى ، و هرج و مرج مىپرداختند كه به ضرر هيأت اجتماعى تمام مىشد ، يا آزاديشان را محدود مىنمود و يا آن را بىاثر مىساخت .\r\nتاريخ از على بن ابيطالب بيش از اينها را هم سراغ دارد : اگر مصلحت جامعه ايجاب مىكرد امام يا قانون را به‌طور كلى لغو\r\n\r\n","description":"","footnote":"","page_name":" 981 ","page_number":485},
  {"content":"\r\n\r\nمىنمود و يا اجراى آن را درباره گروه نيازمندان ، موقوف مىساخت . مثلًا اگر قانون به كارمندان دايرهء ماليات ، اجازه مىداد كه در فصل معينى به سراغ جمع‌آورى ماليات بروند و او مأموران خود را به‌سوى مردم مىفرستاد كه ماليات قانونى را جمع‌آورى كنند ، اين در صورتى بود كه مردم توانايى پرداخت آن را داشته باشند . ولى اگر آنان به‌خاطر فقر و تنگدستى يا حادثه و نيازمندى نمىتوانستند از عهده پرداخت آن برآيند ، علىبن ابيطالب اجراى قانون را متوقف مىنمود و دستور مىداد كه ماليات و خراج را از مردم نگيرند تا گرفتارى آنان مرتفع شود و آنان خود آمادگى خود را براى پرداخت آن ، اعلام كنند .\r\nاگر قانون براى حفظ توازن جامعه ، اجراى حد و كيفرى را براى زنان زناكار معين ساخته بود ، علىبن ابيطالب درباره علل و عوامل اين پيش‌آمد ناگوار تحقيق مىكرد و اگر مىديد كه اين عمل زشت به‌خاطر اضطرار و ناچارى واقعى بوده ، حكم قانون را در آن مورد به اجرا نمىگذاشت ، بلكه براى اصلاح كار او ، اقدام مىكرد . پس همه اينها شاهد صادقى است بر اينكه علىبن ابيطالب قانون را به‌خودى خود مقدس نمىداند بلكه قداست قانون از اينجا ناشى مىشود كه در خدمت مردم و در راه آنان باشد و به همين جهت ، قانون نمىتواند از نيازمندىهاى مردم غفلت كند و همچنين حق ندارد مانع كارى شود كه به ضرر جامعه و توده مردم تمام نمىشود !\r\n* * * اصل ششم مىگويد :\r\n6 . « قانون مظهر اراده همگانى است . همهء هموطنان حق دارند كه در ايجاد آن به‌طور مستقيم يا به‌وسيله نمايندگانشان ، دخالت كنند . و\r\n\r\n","description":"","footnote":"","page_name":" 982 ","page_number":486},
  {"content":"\r\n\r\nالبته هر فردى ، در قبال همه ، خواه طرفدار باشد يا مخالف ، فقط يك رأى خواهد داشت . و مردم در احراز مقامات ، وظايف و پست‌هاى عمومى ، يكسان و برابر هستند ، وهيچ‌كس را جز با لياقت و شايستگى ، بر ديگرى برترى نيست و هيچ‌گونه امتيازى هم جز به‌وسيلهء فضايل اخلاقى و استعدادها ، به‌دست نمىآيد » . و بسيار روشن است كه اين اصل ، در واقع شكل ديگر و يا تأكيد همان دو اصل اول و سوم اعلاميه حقوق بشر فرانسه است ، براى آنكه نخستين بخش اين اصل تأكيد و توضيح اصل سوم است كه مىگويد : « تنها منشأ هر قدرتى ، ملت است » . و بخش دوم آن درواقع تأييد و تشريح مفهوم اصل اول است كه مىگويد : « مردم آزاد به‌دنيا مىآيند و آزاد زندگى مىكنند و در حقوق با همديگر مساوى و برابرند » .\r\nبدين‌ترتيب ، بحث دربارهء اصل ششم ، در بحث مربوط به اصل اول و سوم از مبادى اعلاميه ، گذشته است . و اگر بخواهيد به آن دو بخش مراجعه كنيد !\r\n* * * اصل هفتم و هشتم مىگويد :\r\n7 . « هيچ‌كس را نمىتوان مورد آزار و شكنجه قرار داد . و نمىتوان از كسى بدون دليل شكايت كرد و احدى را نمىتوان خودسرانه توقيف ، حبس يا تبعيد نمود ، مگر در شرايطى كه قانون چگونگى آن را توضيح داده است و هركس كه به‌طور خودسرانه حكمى را كه بر خلاف قوانين است صادر و اجرا كند ، يا به آن دستور بدهد و بر اجراى آن اشاره و توصيه نمايد ، بايد به كيفر برسد » !\r\n8 . « قانون اجازه ندارد كه جز كيفرهاى ضرورى كه لزوم آن براى\r\n\r\n","description":"","footnote":"","page_name":" 983 ","page_number":487},
  {"content":"\r\n\r\nاصلاح وضع اجتماعى به‌طور آشكار ، به ثبوت رسيده باشد كيفرى را وضع بنمايد . و هيچ‌كس را جز به موجب قانون نمىتوان به كيفر رسانيد . قانون بايد قبل از وقوع جرم و بزه ، وضع و اعلام شده و شكل رسمى به‌خود گرفته باشد » !\r\nعلىبن ابيطالب در قالبى از روح اين دو اصل ، سخنى مىگويد كه از نظر ظاهر و نص ، با اين دو اصل يكسان نيست ، ولى درحقيقت و عمق خود ، از نظر موضوع و هدف ، يكسان است . در بعضى از عهدنامه‌هاى امام چنين آمده است :\r\n« عقده‌هاى روانى و گره هر كينه‌اى را از دل مردم بردار و از خود رشته هرگونه انتقام‌جويى را دور ساز و در هر چيزى كه در نظر تو نادرست آيد احتياط كن ، و در تصديق و تأييد گفتار بدگو و سخن‌چين ، شتاب منما . زيرا كه سخن‌چين ، خيانتكار و فريب‌دهنده است ، اگرچه خود را در ظاهر اندرزگويان و اصلاح‌طلبان درآورد ! زنهار از شتابزدگى در كارها ، پيش از آنكه وقت آن برسد ، و از سستى در كار ، هنگامى كه امكان انجام آن وجود دارد و از خوددارى از انجام كارى كه درست‌بودن آن محرز است . پس هر كار را در جاى خود قرار ده و در وقت خود آن را به انجام برسان » !\r\nمن فكر مىكنم كه خوانندگان متوجه وحدت موضوع و اساس موجود در بين اصل هفتم و هشتم و گفتار علىبن ابيطالب شده‌اند ، چرا كه اگر زمامدار قبل از فرارسيدن موقع كارها ، شتاب نورزد و مىدانيم كه زمامدار و حاكم مجرى قانون هم هست و اگر در هر كارى كه درنظرش نادرست است ، دست نگه دارد يعنى در چيزى كه قانون به آن دستور نداده ، دقت لازم را به‌عمل آورد خدعهء\r\n\r\n","description":"","footnote":"","page_name":" 984 ","page_number":488},
  {"content":"\r\n\r\nسخن‌چينان در او مؤثر نيفتد ، سرانجام كار ، درست به اين نقطه منجر خواهد شد كه اصل هفتم به آن منتهى مىشد : « هيچ‌كس را نمىتوان بدون دليل مورد شكايت و آزار قرار داد و يا او را توقيف كرد و زندانى نمود . . . »\r\nو همچنين اگر در موقع امكان انجام كارى ، سستى نورزيد ، از اقدام به كارى كه درست‌بودن آن محرز بود ، خوددارى نكرد و بلكه هر كارى را در جاى خود قرار داد و در وقت خود آن را به انجام رسانيد و عامل هرگونه عداوت و دشمنى را از وجود خود دور ساخت و در واقع هرگونه انگيزه‌اى را كه ممكن بود از اجراى قانون صالح و مفيد جلوگيرى نمايد ، از بين برد او در اين‌صورت ، مجرى حكمى خودسرانه ، مستبدانه و مخالف قانون نخواهد بود ؛ به آن دستور نمىدهد ، و به اجراى آن اشاره و توصيه نمىنمايد . چنان‌كه در اعلاميه فرانسه نيز آمده است !\r\nولى اگر او مرتكب يكى از اين كارها بشود ، از نظر اصول و مبادى اعلاميه حقوق بشر قابل تعقيب است ، چنان كه در دستور و مكتب امام على نيز قابل تعقيب و كيفر است ، براى آنكه او : « گناهكار و ستمگرى است كه با مصلحت توده مخالف است » !\r\nدر مورد اصل هشتم و اينكه : « قانون اجازه ندارد جز كيفرهاى ضرورى كه لزوم آن براى اصلاح وضع اجتماعى به‌طور آشكار به ثبوت رسيده باشد كيفرى را جعل و وضع بنمايد » ما درضمن بحث از اصل پنجم ، در آن باره سخن گفتيم !\r\n* * * اكنون به اصل نهم از اعلاميهء حقوق بشر فرانسه توجه كنيد :\r\n\r\n","description":"","footnote":"","page_name":" 985 ","page_number":489},
  {"content":"\r\n\r\n9 . « هركس كه به بزهكارى متهم شود ، بىگناه به‌شمار خواهد آمد ، ولى اگر ضرورت ايجاب كند كه شخصى توقيف گردد ، و تحت فشارى قرار گيرد كه نمىبايست به‌خاطر امنيت شخصى او ، در مورد او به موقع اجرا گذاشته شود ، قانون بايد به‌شدت اين موضوع را تعقيب كرده و مورد رسيدگى قرار دهد و كيفر لازم را در مورد متجاوز اعمال كند . »\r\nاين اصل از دو قسمت تشكيل مىيابد :\r\nقسمت نخست مىگويد : « هر انسانى پيش از ثبوت بزهكارى ، بىگناه شناخته خواهد شد » و علىبن ابيطالب در اين زمينه اين سخن آشكار را مىفرمايد : « من به‌خاطر تهمت ، كسى را مورد بازخواست قرار نمىدهم و با گمان و ظن ، به كسى كيفر نمىدهم » يعنى بىگناهى همه مردم ، اصلى اساسى است . و اگر مردم متهم شده و يا مورد ظن و گمان واقع شدند و احتمال داده شد كه كسى بر خلاف قوانين عمومى اقدامى كرده است ، بلافاصله و به‌خاطر تهمت و يا گمان ، مورد مؤاخذه و كيفر قرار نمىگيرند ، بلكه از نظر قانون ، همچنان بىگناه شناخته خواهند شد ، تا آنكه بزهكارى و اتهام آنان ثابت شود ، و اگر ثابت شد ، البته مجازات آنان صحيح و منطقى خواهد بود .\r\nعلىبن ابيطالب در همين موضوع ، سخن ديگرى دارد كه اين اصل كلى را در قانون اساسى خود ، تكميل مىسازد : « قصاص پيش از جنايت ، جايز نيست » . و اين دو كلام علوى ، از نظر لفظ و معنى ، درواقع همان قسمت نخستين اصل نهم از اصول و مبادى اعلاميه حقوق بشر فرانسه است .\r\nالبته حديث سومى را هم مىتوان بر اينها افزود . و اين كلام را\r\n\r\n","description":"","footnote":"","page_name":" 986 ","page_number":490},
  {"content":"\r\n\r\nعلىبن ابيطالب براى جلب توجه مردم و قانون به زيبايى منطق انسانى و حرارت و گرمى عاطفه و مهر بيان داشته است . و از اينجا است كه اين سخن و حديث علوى در آن واحد ، هم قانون و هم بالاتر از قانون است : « اگر بر ضد كسى حجت و دليلى نداريد ، او را معاف و معذور بداريد » !\r\nاما در مورد قسمت دوم كه به موجب آن بايد كسى كه قبل از ثبوت جرم فردى در دستگيرى و توقيف او زور و فشار به‌كار برده مجازات شود على بن ابيطالب دستورها و اوامر زيادى دارد . امام على در منطق قانون ، هيچ‌گونه عذر و بهانه‌اى را از كسى كه پيش از ثبوت اتهام كسى ، كوچك‌ترين كيفرى را به او روا داشته باشد ، نمىپذيرد و مراد از كلمه « قصد و عمد » كه در سخنان امام على در اين مورد وارد شده ، آن است كه اصولًا دستگيرى و مؤاخذه چه با خشونت باشد يا با نرمش ، اگر مجوز قانونى نداشته باشد ، كار خلافى است .\r\nمثلًا علىبن ابيطالب در عهدنامه خود به مالك اشتر مىفرمايد :\r\n« هرگز پايه‌هاى حكومت خود را با ريختن خونى كه خداوند ريختن آن را حرام كرده ، تقويت مكن ؛ زيرا كه ريختن خون ناحق ، موجب ضعف و سستى پايه‌هاى حكومت و بلكه باعث سرنگونى و نابودى آن مىشود . البته در هيچ قتل عمدى ، عذر و دليل تو مورد پذيرش خدا و من نخواهد بود » . و معنى اين سخن آن است كه اجراى مجازات مرگ درباره كسى كه هنوز جرم او به ثبوت نرسيده است ، مسأله‌اى است كه اجراكننده آن هيچ‌گونه بهانه و عذرى در پيشگاه قانون نخواهد داشت و هر كسى كه مرتكب اين پليدى بشود ، نخست با سرنگونى قدرت و زوال فرمانرواييش كيفر خواهد ديد !\r\n\r\n","description":"","footnote":"","page_name":" 987 ","page_number":491},
  {"content":"\r\n\r\nاز اخبار ديگر امام على ، كه درواقع توضيح‌دهندهء بينش و اصل قانونى امام در اين زمينه بوده و با اصل نهم اعلاميه حقوق بشر فرانسه توافق دارد ، روايتى است كه « ابن ابىالحديد » آن را در شرح نهج‌البلاغه نقل كرده و گفته است كه علىبن ابيطالب فرمود :\r\n« . . . سپس يكى از آنان به نزد من آمد و گفت : من از توطئه‌اى كه « عبدالله ابن وهب » و « زيدبن حصين طايى » برضد شما مىچيدند ترسيدم ، چون من از آن دو نفر چيزهايى شنيدم كه اگر شما مىشنيديد يا آنها را به قتل مىرسانيديد و يا براى هميشه به زندانشان مىافكنديد !\r\nمن به او گفتم : با تو درباره آن دو نفر مشورت مىكنم ، به نظر تو چه بايد بكنم ؟ او گفت : به‌نظر من ، شما آن دو نفر را احضار كنيد و سپس هردو را گردن بزنيد !\r\nمن از اينجا فهميدم كه اين مرد نه خردمند است و نه پرهيزكار ، و به او گفتم : در تو اثرى از عقل و تقوى نمىبينم ! اى كاش فهميده بودى كه من هرگز كسى را كه با من نجنگيده و دشمنى خود را عملًا نشان نداده است به كيفر مرگ نمىرسانم . وانگهى ، بسيار سزاوار بود كه اگر من مىخواستم آن دو نفر را به قتل برسانم ، به من بگويى كه : از خدا بترس ! چرا كشتن كسانى را تجويز مىكنى كه هيچ‌كس را به قتل نرسانيده‌اند ؟ . . . »\r\n. . . از جمله آداب امام على آن بود كه اگر جرم كسى ثابت مىشد ، كيفر و قصاص عادلانه‌اى براى وى تعيين مىنمود كه كوچك‌ترين خشونت و اهانت و شكنجه در آن راه نداشت . همين سخن او درباره تبهكاران ، به اين راه و روش اشاره مىكند : « و آنان را بدون هيچ‌گونه اسراف و افراطى ، مجازات كن » !\r\n\r\n","description":"","footnote":"","page_name":" 988 ","page_number":492},
  {"content":"\r\n\r\n* * * اصل دهم آن‌كه :\r\n10 . « هيچ‌كس را نمىتوان به‌خاطر افكار و انديشه‌هايش تحت فشار قرار داد ، مگر آنكه آشكارساختن آن انديشه‌ها موجب هرج و مرج و به‌هم‌خوردن آرامشى باشد كه قانون آن را براى نظم عمومى و جامعه لازم دانسته است » .\r\nمضمون كلى اين اصل ، تجديد و تأكيد همان چيزى است كه در اصل چهارم و پنجم ، چگونگى آن را ديديم . ولى در اين اصل ، توجه ويژه‌اى به حق آزادى مردم در اعتقادات و افكار شده است . البته ما در موقع بررسى اصل اول و اصل دوم ، در اين باره سخن گفتيم و اشاره كرديم كه علىبن ابيطالب در قانون اساسى خود ، حق آزادى عقيده و طرز فكر را به رسميت شناخته است ، ولى به‌شرط آنكه كوچك‌ترين صدمه‌اى به قانون ، كه قانون همگان است ، نرساند .\r\nو اكنون نظريه صريح و آشكار امام را در اين زمينه تكرار مىكنيم :\r\n« و اگر بالشى بگذارند كه من بر آن بنشينم ، در ميان پيروان تورات با توراتشان و در ميان پيروان انجيل مطابق انجيلشان و در بين اهل قرآن با قرآنشان ، چنان حكم و داورى كنم ، تا هركدام از جانب خود بگويند : على راست مىگويد » .\r\nو در مورد مسيحيان فرمود : « هركس پيرو انجيل را بيازارد ، مرا آزرده است » . و دربارهء همه گروه‌هاى غيرمسلمان كه در پناه جامعه اسلامى به‌سر مىبرند فرمود : « دارايى و خون آنان هم ، مانند اموال و خون‌هاى ديگران محترم خواهد بود » .\r\nو از مواد اساسى قانون ، در مكتب امام على ، آن است كه هيچ\r\n\r\n","description":"","footnote":"","page_name":" 989 ","page_number":493},
  {"content":"\r\n\r\nانسانى به‌خاطر عقيدهء مذهبى خود مورد آزار قرار نگيرد . او همه مردمى را كه در سايه حكومت عادلانه‌اى به‌سر مىبردند ، مورد خطاب قرار داد و فرمود : « بر هيچ‌يك از شما ، مسلمان يا معاهد ، ستم روا داشته نمىشود » « 1 » .\r\nو از دستورات كلى و عمومى امام ، به مجريان قانون اين است : « من به شما دستور مىدهم كه با اهل ذمه با عدالت رفتار كنيد و داد مظلوم را بگيريد و بر ستمگر سختگيرى بنماييد و نسبت به توده مردم با گذشت و اغماض باشيد و تا آنجا كه مىتوانيد ، نيكوكارى بكنيد » . و باز در همين زمينه است : « بر اهل قبله ستم مكن و بر اهل ذمه ظلم روا مدار » .\r\nفراتر از آرا و عقايد على كه در گفتار و رفتار وى منعكس بود ، در بيان معنى آزادى عقيده و در بيان حق مردم در انتخاب آزادانه افكار و آراى گوناگون ، وجود ندارد .\r\n* * * ماده يازدهم مىگويد :\r\n11 . « آزادى نشر انديشه‌ها و افكار آزادى بيان از گرانبهاترين حقوق بشرى است . پس هر انسانى با كمال آزادى حق دارد آنچه را كه مىخواهد بگويد و بنويسد و چاپ و منتشر كند ، ولى او در قبال اين آزادى ، در اوضاع و شرايط خاصى كه در قانون بيان شده است ، مسئول خواهد بود » .\r\n\r\n\r\n","description":"","footnote":"\r\n( 1 ) . اهل ذمه يا معاهد ، آن گروه از اهل كتاب هستند كه از شرايط زندگى عادلانه در جامعه اسلامى بهره‌مند مىشوند . . . م\r\n","page_name":" 990 ","page_number":494},
  {"content":"\r\n\r\nاين اصل ، تأكيد و تجديد همان اصل قبلى دهم است و نيازى به شرح و تفصيل مجدد ندارد !\r\n* * * اما اصل دوازدهم :\r\n12 . « تضمين حقوق بشر و نگهدارى حقوق افراد ميهن ، نيازمند يك قدرت و نيروى همگانى است كه براى مصلحت همه به‌وجود مىآيد ، نه به‌خاطر سود و مصلحت كسانى كه سرپرستى آن قدرت به آنها واگذار مىشود . »\r\nاين ماده از دو اصل تشكيل يافته است . اصل اول : ضرورت وجود قدرت و دستگاه همگانى . اصل دوم : اقدام دستگاه براى مصلحت همگان .\r\nدر مورد اصل اول ، امام على مىفرمايد : « براى مردم بايد پيشوا و راهبرى باشد » يعنى ضرورى است كه حكومتى به‌وجود آيد تا حقوق مردم را تضمين كند و عدالت را در بين آنان مراعات نمايد و حق را برپا دارد . اين اصل را هنگامى امام على بيان داشت و تثبيت كرد كه خوارج گفتند : « رياست و پيشوايى مخصوص خداوند است » !\r\nاز اين گفتار امام على كه پس از آن وضع ، و در آن شرايط بيان شده ، چنين استنتاج مىشود كه كار مردم را نبايد فقط به خداوند « حواله » كرد و همچنين آنان را نبايد به حال خود گذاشت ، بلكه بايد همه در پناه قانون باشند كه اجرا و مراعات آن را حكومت وقت به‌عهده بگيرد ، و حق را برپا دارد و باطل را از بين ببرد و افراد بشرى را همچون دندانه‌هاى شانه ، يكسان قرار بدهد !\r\nو از سخنان ديگر امام على ، در تأكيد لزوم وجود يك حكومت و\r\n\r\n","description":"","footnote":"","page_name":" 991 ","page_number":495},
  {"content":"\r\n\r\nقدرت مركزى براى اداره امور برطبق قاعده و اساس قانونى ، اين گفتار است كه در آن مردم را به‌خاطر پيروى از انگيزه‌هاى فرديشان در مورد مسائل اجتماعى و كارهاى مربوط به همگان ، توبيخ و سرزنش مىفرمايد : « . . . در كارهاى مشكل و مهم فقط به نظريات و افكار خودشان اعتماد مىكنند ، گويا كه هركدام پيشواى خويشتن است ! و رشته‌هاى استوار و عوامل و دلايل محكم را ، از خود گرفته است ! » .\r\nعلىبن ابيطالب آنان را وقتى اين‌چنين مورد سرزنش و توبيخ قرار مىدهد كه در جامعهء آنان حكومت دموكراتيكى برپاست كه كاملًا به وظايف و مسئوليتهاى خود عمل مىكند ، ولى آنان به وجود آن اهميتى نمىدهند و به همين علت است كه امام گفتار خود را ، با سخن ديگرى در جاى ديگر دنبال مىكند و مىفرمايد : « از كسى اطاعت كنيد كه با نادانى او معذور نباشيد » ! و نادانى در حاكم يا صاحب قدرت ، در مكتب امام على ، عذر و دليلى براى مردم است كه از او اطاعت و پيروى ننمايند !\r\nاما درباره اصل دوم از اين ماده ، علىبن ابيطالب به اندازه‌اى احكام و اوامر دارد كه ما قبلًا ده‌ها صفحه از اين كتاب را به بحث درباره آنها اختصاص داده‌ايم . اينك خلاصه‌اى از آن مباحث :\r\nكسانى كه اداره امور و قدرت عالى همگانى به آنها واگذار مىشود ، فقط افرادى هستند كه در خدمت قانون هستند قانونى كه خود براى خدمت به مردم وضع شده و به‌وجود آمده است و آنان در انجام وظيفه و مسئوليت خود ، از آن قدرت كمك مىگيرند ، زيرا كه : « آنان گنجينه‌داران مردم و نمايندگان ملت هستند » و براى آنكه : « كار و عمل\r\n\r\n","description":"","footnote":"","page_name":" 992 ","page_number":496},
  {"content":"\r\n\r\nآنان ، رزق و خوراكشان نيست » ! « 1 » و براى آنكه اموالى كه در تحت اختيار آنهاست : « متعلق به خود آنان نيست ، بلكه دارايى پيشينيان و آيندگان است » و براى آنكه : « پيشوا ، فردى همچون ديگران است و همان حقى را دارد كه ديگران دارند » .\r\nو اگر موضوع از اين قرار باشد ، پس : « پيشوايان عادل بايد خود را با توده مردم برابر كنند . »\r\nمسئوليت ادارهء قدرت همگانى دولتى براى مقام مسئول زمامدار و حاكم به هيچ‌وجه ، هيچگونه امتياز شخصى ويژه‌اى را به‌وجود نمىآورد . و از دستوراتى كه امام على در مورد مساوات زمامدار با همه افراد توده صادر كرده و او را از هرگونه امتياز ويژه‌اى بر كنار ساخته ، فرمانى است كه آن را به استانداران و زمامداران دوران خود ابلاغ نموده است :\r\n« . . . از انحصارطلبى و به خوداختصاص‌دادن آنچه همه در آن برابرند بپرهيز ؛ مبادا در آن امور منافع خود را برگزينى . يا از عمل خلافى كه همه مردم مىدانند ، تجاهل بكنى . تو مسئول اين عمل هستى و به‌زودى پرده‌ها كنار مىرود و داد مظلوم را از تو مىگيرند . تو بايد روش پيشينيان خود را به ياد آورى و ببينى كه چگونه از روى عدالت حكم و داورى مىكردند . در انجام آنچه كه در اين عهدنامه به تو سفارش كرده‌ام و وثيقه محكمى كه براى خود در آن گرفته‌ام ، بكوش ، تا به پيروى از هواى نفس شتاب نكنى .\r\n\r\n\r\n","description":"","footnote":"\r\n( 1 ) . على عليه السلام در نامه‌اى به « اشعث بن قيس » فرماندارش در آذربايجان چنين مرقوم داشت :\r\n« و ان عملك ليس لك بطعمة و لكنه فى عنقك امانة و انت مسترعى لمن فوقك »\r\n« كار تو ، رزق و خوراك تو نيست ، بلكه امانت و سپرده‌اى در عهده تو است و تو در قبال ما فوق خود ، مسئوليت نگهبانى را دارى . . . » م\r\n","page_name":" 993 ","page_number":497},
  {"content":"\r\n\r\nمن از خداوند مىخواهم كه با رحمت وسيع و توانايى و قدرت خود ، مرا و تو را به آن چه كه مورد رضاى او است ، موفق بدارد تا در مقابل اعمال خود ، عذرمان در نزد او و بندگانش ، روشن و پذيرفته باشد ، مردم نام ما را به نيكى ياد كنند و اثر نيكى از ما در سرزمين‌ها باقى بماند ، نعمتش را بر ما تمام و كامل كند و كرامت و لطفش را چندبرابر سازد ، كار من و تو را به نيكى و شهادت در راه خودش ، پايان دهد كه بازگشت همه ما به‌سوى خدا است . »\r\n* * * اما اصل سيزدهم :\r\n13 . « براى برپاداشتن اين قدرت همگانى و براى مخارج اداره امور ، ضرورى است كه ماليات‌هاى عمومى وضع شود ، ولى بايد پرداخت آن در بين مردم به‌طور يكنواخت و عادلانه تقسيم شود تا هركسى برطبق توانايى و امكان خود ، آن را بپردازد » .\r\nما در اين باره ، در موضوع مساوات در ماليات به تفصيل سخن گفتيم ، اگر مايل باشيد به آن بحث رجوع كنيد !\r\n* * * ماده چهاردهم :\r\n14 . « همهء هم‌ميهنان حق دارند كه مستقيماً و يا به‌وسيله نمايندگان خود ، پرداخت ماليات‌هايى را تعيين نموده و بپذيرند كه قدرت همگانى و ادارهء جامعه آن را لازم مىدارد و بايد مقدار و مدت پرداخت و كيفيت جمع‌آورى و سهم افراد را روشن سازند و در چگونگى مصرف آن ، نظارت كنند . »\r\nما اگر گفتار و كردار علىبن ابيطالب را در مورد اين اصل پيگيرى و\r\n\r\n","description":"","footnote":"","page_name":" 994 ","page_number":498},
  {"content":"\r\n\r\nبررسى كنيم ، با مطالب شگفت‌آورى روبرو خواهيم شد ! و شايد علىبن ابيطالب نخستين زمامدار مشرق‌زمين و بلكه اولين پيشواى تاريخ انسانيت است كه بر خلاف رسوم و عادات زمان و مردم دوران خود ، اوامرى را صادر كرده است .\r\nدر آن هنگام كه قانون‌گذاران و فلاسفه قرون قديم ، مقدار ماليات‌هاى همگانى را فقط با تكيه به انديشه و ميل شخصى ، معلوم و معين مىساختند ، و راه جمع‌آورى آن را هم فقط در طرقى منحصر مىكردند كه باز خودشان انتخاب مىنمودند و در پخش و مصرف‌كردن آن هم ، نظر خود را بر هرگونه نظر و رأى توده ترجيح مىدادند ، علىبن ابيطالب در اين زمينه مطلبى را بيان مىدارد كه انديشمندان فرانسه در قرن هيجدهم آن را بيان داشته و تثبيت نمودند ، به‌طورى كه هم‌اكنون ، در سراسر زمين ، پايه اساسى مسائل مربوط به ماليات شده است !\r\nما در موقع بحث از تساوى در ماليات ، به اندازه كافى روش امام را در اين زمينه روشن ساختيم و اكنون براى توضيح بيشتر و تأييد آن مطالب ، به اجمال مىگوييم :\r\nعلىبن ابيطالب زمامداران را « نمايندگان ملت » مىنامد . و باز اينكه امام ، به اين نمايندگان دستور مىدهد كه در موضوع ماليات بين مردم مساوات را اجرا كنند و فقط به اندازه‌اى كه مصلحت همگانى و نيازمندى جامعه اقتضا مىنمايد ، از مردم ماليات بگيرند و از كسى كه قدرت براى پرداخت ماليات ندارد ، چيزى نگيرند بلكه به‌طور كلى او را معاف بدارند و در صورت لزوم ، به‌جاى او ، آن را از اموال ثروتمندان دريافت كنند !\r\n\r\n","description":"","footnote":"","page_name":" 995 ","page_number":499},
  {"content":"\r\n\r\nو سپس ديديم كه امام على به رابطهء مستقيمى ، ميان امكانات مردم و جمع‌آورى ماليات قائل است . و از طرفى هم به خود مردم دستور مىدهد كه ماليات را فقط از روى رضايت كامل بپردازند و اگر از چگونگى آن ناراضى باشند ، بايد تجديدنظرى در آن به‌عمل آيد تا رضايتشان جلب گردد و اگر باز هم راضى نشدند ، بايد مدتى آنان را به حال خود بگذارند !\r\nبالاتر از اينها ، ما ديديم كه علىبن ابيطالب به زمامداران دستور مىدهد كه تا آخرين قرش ريال ! جمع شده از راه ماليات را ، در راه مصلحت همگانى هزينه كنند و آنگاه از مردم مىخواهد كه از حق خود در مراقبت اعمال دولت ، در اين زمينه هم استفاده كنند و رضايت يا استنكار خود را از چگونگى خرج اين پول‌ها ، ابراز دارند . چه اگر رضايت داشته باشند قدرت زمامدار كه در چهارچوب مصلحت عمومى محدود است همچنان ادامه مىيابد و در غير اين‌صورت ، فرمانروايى او خودبه‌خود از بين مىرود !\r\nهمه اينها نشان‌دهنده هماهنگى نظريه امام على با مضمون اصل چهاردهم اعلاميه انقلاب كبير است . و بلكه در گفتار و كردار امام در اين مورد ، آن‌چنان به انسان توجه شده و آن‌چنان نيكى و گذشتى نسبت به او روا داشته شده كه بالاتر از آن قابل تصور نيست . و البته اين ، هماهنگ با دستور كلى علىبن ابيطالب در لزوم نيكخواهى و تعاون كامل بين زمامدار و توده يا بنا به تعبير امام : بين پدر و فرزندانش است .\r\nو علاوه بر اين ، آن‌چه در دستور امام على جالب توجه بوده و\r\n\r\n","description":"","footnote":"","page_name":" 996 ","page_number":500},
  {"content":"\r\n\r\nبالاتر از مضمون ماده چهاردهم اعلاميه حقوق بشر است ، اسقاط ماليات ، از هر كسى است كه قدرت پرداخت آن را ندارد ! . . .\r\n* * * اما اصل پانزدهم :\r\n15 . « هيأت عمومى مردم حق دارد كه از چگونگى كار حاكم و كارمند آگاه شود و از آن پرسش بنمايد و بر كارهاى او نظارت داشته باشد » !\r\nعلىبن ابيطالب در اين مورد ، زمامدار را مورد خطاب قرار داده و مىفرمايد : « هرگاه مردم گمان كردند كه تو در موردى زياده‌روى كرده يا ظلم نموده‌اى ، عذر و دليل خود را آشكارا به آنان بگو و بدين‌وسيله گمان بد ايشان را از خود دور بگردان . اين امر هم تمرين عدالت‌خواهى تو و هم ارفاق و مهربانى نسبت به توده و هم نوعى بيان عذر است كه نتيجه آن ، اقامه حق است كه مورد علاقه و هدف تو است . » يعنى اگر مردم گمان كردند كه تو انحرافى يافته و يا از پيروى حق و عدالت دور شده‌اى ، بايد بلافاصله حقيقت را با آنان درميان بگذارى و دليل و عذر خود را به‌طور آشكار بگويى . براى آنكه تو در قبال آنان مسئول هستى و آنان حق قانونى دارند كه از وضع تو جويا شوند و بر كارهاى تو نظارت بنمايند ، زيرا تو « نماينده ملت » هستى !\r\nاز جمله بيانات امام در اين زمينه ، سخنى است كه آن را به‌مثابه قانونى ، براى همه مردم ابراز داشت و خود نيز هميشه به آن عمل كرد و آن اينكه : « مردم ! من فردى از خود شما هستم و همان حقى را دارم كه شما داريد سود يا زيان شما ، سود يا زيان من هم هست و حق\r\n\r\n","description":"","footnote":"","page_name":" 997 ","page_number":501},
  {"content":"\r\n\r\nرا هيچ چيزى نمىتواند از بين ببرد » . و همچنين اين سخن است كه فرمود : « من هيچ چيز را از شما پنهان نداشتم » .\r\nهمه اين گفتارها و كردارها ، پىريزى روشنى براى بنياد اصلى است كه حق هيأت عمومى مردم در پرسش از اعمال دولت و نظارت بر كارهاى آن را ، به رسميت مىشناسد !\r\n* * * اصل شانزدهم مىگويد :\r\n16 . « هر دولتى كه حقوق بشرى در آن تضمين نشده و بين نيروهاى سه‌گانه : قانون‌گذارى ، اجرايى و قضايى ، جدايى و استقلال نباشد ، آن دولت قانونى و مورد اعتماد شناخته نخواهد شد » !\r\nما قبلًا دريافتيم كه دستور و قانون امام على ، ضامن حقوق همگانى است ، ولى جدايى بين نيروهاى سه‌گانه را ، به اين شكل كه امروز هست ، در دستور امام على نمىبينيم ! اما توجه شما را به آن اصل اساسى كه امام على در جدايى و استقلال بنيادى دستگاه قضايى از دستگاه اجرايى ، آن را پىريزى و وضع كرد ، جلب مىنماييم .\r\nدر اين باره ، در موقع بحث از قضاوت در نظر امام على ، به مشروح سخن گفتيم ، به آنجا رجوع كنيد « 1 » .\r\n* * * اصل هفدهم :\r\n17 . « چون مالكيت حق مقدس و تغييرناپذيرى است ، نمىتوان\r\n\r\n\r\n","description":"","footnote":"\r\n( 1 ) . به قسمت‌هاى نخستين همين بخش از كتاب مراجعه شود . م\r\n","page_name":" 998 ","page_number":502},
  {"content":"\r\n\r\nمال كسى را از او گرفت و يا دارايى كسى را مصادره كرد ، مگر آنكه مصلحت همگانى و وضع جامعه به‌شكل روشن و آشكارى آن را ايجاب كند و ضرورت آن به‌صورت مشروع و قانونى اثبات شود ، كه در اين وقت با پيش‌پرداخت غرامت عادلانه ، اشكالى نخواهد داشت » !\r\nالبته قبلًا روشن گرديد كه در مكتب امام على ، مالكيت حق مشروعى از حقوق توده مردم است و همين‌طور است بازپس‌گرفتن اين حق از هركسى ، به‌خاطر مصحلت جامعه و توده مردم . . .\r\nدر اوامر و كارهاى امام على نكات و شواهدى مىيابيم كه هميشه بر اين موضوع صحه مىگذارند . زيرا امام على ، مصلحت جامعه و مردم را نخستين اصل مىداند و به همين جهت همه املاك و اراضى و اموالى را كه افراد طبقه حاكمه و ثروتمندان در دوران حكومت عثمان ، بدون هيچگونه كوشش و كارى به‌دست آورده بودند در صورتى كه پيش از عثمان داراى آن‌چنان ثروت و املاكى نبودند به‌خاطر توده و مصلحت جامعه و براى اجراى عدالت از آنان بازپس گرفت . و البته از همه اين مطالب چنين روشن مىگردد كه امام على ، مالكيت فردى را در صورتى كه ضرورتى ايجاب كرد و يا مصلحت جامعه آن را اقتضا نمود ، محدود مىنمايد و اين را يك اصل اجتماعى مىداند . « 1 »\r\n\r\n\r\n","description":"","footnote":"\r\n( 1 ) . نظر اسلام در اين زمينه ، جداً عالى و بىنظير است و بىشك هيچ مكتب اجتماعى ، همچو حكم جامع‌الاطرافى را تاكنون نتوانسته است صادر كند . ما در پانوشتهاى بخش اول از مجلد نخستين همين كتاب ، نظريه اسلام را به‌طور خلاصه بيان كرده‌ايم . به آنجا رجوع شود . م\r\n","page_name":" 999 ","page_number":503},
  {"content":"\r\n\r\nو علىبن ابيطالب آن « خانه و ملكى » را كه « ثروتمندان و مالكان » با تجاوز به حقوق مردم به‌دست آورده بودند ، مىفروخت و به بيت‌المال عمومى مىافزود و مىفرمود : « اگر كسى از آنان ، صاحب ملك و خانه و ثروتى نباشد ، ديگر بر او راهى نيست » !\r\n* * * در پايان اين بحث ، همراه « آلبير بايبه » « 1 » و ديگر انديشمندانى كه توجه زيادى به انقلاب كبير فرانسه و اصول و مبادى آن مبذول داشته و به بررسى و تحقيق آن پرداخته‌اند ، مىگوييم : درواقع اعلاميه حقوق بشر فرانسه از چهار اصل اساسى سرچشمه گرفته كه از آن ، فروع گوناگونى منشعب شده و مبادى و اصول ديگرى به‌وجود آمده است .\r\nاين چهار اصل اساسى عبارتند از :\r\n1 . مردم آزاد به‌دنيا مىآيند و آزاد زندگى مىكنند و از لحاظ حقوق با هم برابرند .\r\n2 . مردم حق دارند هر كارى را كه به ضرر ديگران نباشد ، انجام دهند و بنابراين مىتوانند تفكر كنند ، سخن بگويند و بنويسند و با كمال آزادى نظر و رأى خود را ابراز دارند .\r\n3 . مردم كه ماده اصلى جامعه را تشكيل مىدهند ، در اداره آن ، حق مطلق دارند .\r\n4 . آن گروه از افراد مردم كه قدرت را به‌دست گرفته‌اند بايد هميشه از طرفىحقوق فرد ، و از طرف‌ديگر حقوق‌همگانى رادرنظر داشته باشند .\r\nاين حقيقت ، همان چيزى است كه ما در اين كتاب در موقع\r\n\r\n\r\n","description":"","footnote":"\r\n( 1 ) . تاريخ اعلان حقوق الانسان ، ص 8\r\n","page_name":" 1000 ","page_number":504},
  {"content":"\r\n\r\nارزيابى و مقايسه بين اصول امام على و مبادى انقلاب كبير فرانسه ، به آن اشاره كرده و نشان داديم كه بعضى از اين مواد واصول ناشى از اصول و مواد ديگر است و يا آنكه تأكيد و توضيح اين و يا آن ماده و اصل پيشين است .\r\nروشن است كه پايه اول و منشأ پيدايش مذاهب و مكتب‌هاى بزرگ ، اعم از مكاتب و مذاهب فكرى ، اجتماعى ، فلسفى يا علمى محض ، يك يا چند اصل و مبدأ به‌هم‌پيوسته و هماهنگ بوده كه بر اساس آن ، شاخه‌ها و فروع زياد و بىشمارى به‌وجود آمده و سپس طولى نكشيده كه همان فروع و شاخه‌ها نيز ، ريشه و منشأ شاخه‌ها و فروع ديگر شده‌اند .\r\nو بنابراين حقيقت ، ما مىتوانيم اصول هفده‌گانهء اعلاميهء حقوق فرانسه را كه نقل كرديم ، به چهار اصل بالا برگردانيم و به آنها پيوند دهيم . و پس از آن مىتوانيم همه اين چهار اصل را هم به يك اصل اساسى جامع و بزرگ ، كه سرچشمه نخستين و به‌مثابه نقطه مركزى دايره ، براى همه آنها به‌شمار مىرود ، برگردانيم . و اين اصل اساسى و جامع‌الاطراف ، چيزى جز اين اصل و مبدأ نيست كه مىگويد : « مردم آزاد به‌دنيا مىآيند و بايد آزاد زندگى كنند و از لحاظ حقوق ، با هم برابر باشند » و شما اگر در اين اصل نظر دقيق و كنجكاوانه‌اى ببريد ، صحت ادعاى ما را درك خواهيد كرد !\r\nاين اصول چهارگانه را كه ما همه مواد و مبادى اعلاميه حقوق بشر فرانسه را در آنها خلاصه مىكنيم ، در قانون اساسى علىبن ابيطالب به‌طور آشكار ، در نصوص گويا و واضحى وجود دارد ، چنان كه ديديد و درك كرديد !\r\n\r\n","description":"","footnote":"","page_name":" 1001 ","page_number":505},
  {"content":"\r\n\r\nآرى ! شما آنها را در قانون اساسى و روش امام على ، كه زمامدار ، انديشمند و انسان بزرگى است ، به‌خوبى و روشنى مىيابيد .\r\n* * * گمان مىكنم به‌خوبى دريافته باشيد كه اين مبادى و اصولى كه ادبا و نويسندگان بزرگ انقلاب كبير ، تاريخ بردگى انسان و استثمار انسان از انسان را با آن پايان دادند و انديشه امتيازات طبقاتى را كه انسانيت در سايه سياه آن ، بدترين و شديدترين شب‌هاى تاريك و مخوف‌ترين و ناگوارترين كابوس‌ها را ديده و شناخته بود ، به‌وسيله آن نابود ساختند ، همان مبادى و اصولى است كه نيكمردان تاريخ بشرى در درون و ضمير خود با آن زندگى كرده و ستم‌ديدگان ، در خلال شب‌هاى دراز و سنگين تاريخ ، با آرزوى آن ، به‌سر برده و هنرمندان و انديشمندان در گوشه و كنار روى زمين ، آن را به شكل ادبيات در كتاب‌هاى اشعار و در سرودها و تصنيف‌ها و زمزمه‌هاى خويش ، يا كار و كوششى كه بيشتر شباهت به جرقه نور در ظلمت ساخته و شكل داده و در دسترس همگان قرار داده‌اند ! . . . و آنگاه همين مبادى و اصول ، از گوشه‌اى به گوشهء ديگر و از دورانى به دوران ديگر ، انتقال يافته و در درون زمان ، همانند بذرى كه در دل خاك جان مىگيرد ، جان گرفته و رشد نموده و تكامل يافته تا زندگى و حيات طبيعى خود را در مغز و دل ادبا و نويسندگان فرانسه آغاز كند و سپس با تلاشها و رنجهاى پيگير راه را به‌سوى نيكى و سود انسان باز نمايد .\r\nو همچنين گمان مىكنم شما به‌خوبى درك نموده باشيد كه اين مبادى و اصولى كه ادبا و بزرگان انسانيت با آنها به‌سر برده و مرحلهء تكاملى آن در انديشهء و دل ادبا و نويسندگان انقلاب كبير جلوه‌گر شده\r\n\r\n","description":"","footnote":"","page_name":" 1002 ","page_number":506},
  {"content":"\r\n\r\nاست ، همان مبادى و اصولى است كه تقريباً چهارده‌قرن پيش ، بزرگمرد و يگانه انديشه عربى ، علىبن ابيطالب ، درباره آنها فكر كرده و گاهى به‌طور آشكار ، جوهر و ذات آن را اعلان نموده و در بسيارى اوقات هم ، نص و جوهر لفظ و معنى هردو را با هم و يك‌جا ، بيان داشته است . اين واقعيت ، قيمت و ارج علىبن ابيطالب را در مقياس عظمت حقيقى و بزرگى واقعى ، به ما نشان مىدهد ؛ عظمت انسانى كه عميق مىانديشد و صادقانه مىكوشد و كار مىكند و نيكوكارانه زندگى مىنمايد و شهيد از دنيا مىرود و در همه حالات زندگى ، آثار و يادگارهايى از خود به‌جاى مىگذارد كه اگر با محك عقل و خرد آنها را بسنجيد اوج مىگيرند و برترى خود را نشان مىدهند و اگر با مقياس‌هاى مهر و عاطفه انسانى ، آنها را ارزيابى كنيد ، پاكى و نيروى حيات ابدى آنها ، جلوه‌گر مىشود !\r\n* * * و اكنون :\r\nنخست به‌سوى كشف بزرگى امام علىبن ابيطالب مىرويم كه آثار وى ، مالامال از مهر انسانى عميق است . همان مهرى كه در آثار متفكران بزرگ انقلاب كبير نيز ديده مىشود !\r\nو سپس از نمونه‌هاى عالى اخلاقى و انسانى ، كه علىبن ابيطالب در حالات گوناگون خود نشان‌دهندهء آنهاست و آنها درواقع مظاهر و جلوه‌هاى عدالت وجود و جهان هستى است ، آگاه مىشويم !\r\nو آنگاه از عظمت امام على ، در مقام مقايسه وى با يكى از بزرگ‌مردان جهان انسانى ، يعنى سقراط ، پرده برمىداريم !\r\n\r\n","description":"","footnote":"","page_name":" 1003 ","page_number":507},
  {"content":"\r\n . \r\n","description":"","footnote":"","page_name":" 1004 ","page_number":508},
  {"content":"\r\n\r\n\r\nفهرست اعلام\r\nنامها ، مكانها ، كتابها\r\n\r\n","description":"","footnote":"","page_name":" 1005 ","page_number":509},
  {"content":"\r\n . \r\n","description":"","footnote":"","page_name":" 1006 ","page_number":510},
  {"content":"\r\n\r\nفهرست اعلام\r\n\r\nآ ، الف\r\nآتن 528 - 530 ، 533 - 535\r\nآلبى 571 - 572\r\nآلزاس 676\r\nآلمان 548 ، 570 ، 574 ، 620 ، 654 ، 657 ، 659 ، 661 ، 670 ، 711 ، 721 ، 732\r\nابن ابىالحديد 988\r\nابن‌رشد 593 ، 791\r\nابن زياد 790\r\nابن طولون 780\r\nابن‌ملجم 846\r\nابو جعفر منصور 705 ، 790\r\nابوذر غفارى 520 ، 790 ، 818 - 819 ، 946\r\nابوعباس 790\r\nابوعمرو 810\r\nابووليد بن رشد 791\r\nاحمد فارس شدياق 791\r\nاخشيدى 777\r\nاخطل اموى 810\r\nاديسون 512\r\nاربياتى 614 ، 631\r\nارسطو 522 ، 531 ، 593 ، 869\r\nارنو 631\r\nاسپارتاكوس 547 - 551\r\nاسپانيا 548 ، 570 ، 573 - 574 ، 576 - 579 ، 581\r\nاسلام و استبداد سياسى 638\r\nاطريش 570\r\nافلاطون 522 ، 531 ، 869\r\nالاسلام و الاستبداد السياسى 646\r\nالدر ، جان 636\r\nالسنن 931\r\nالسيبياد 534\r\nالكساندر ششم 635\r\n\r\n","description":"","footnote":"","page_name":" 1007 ","page_number":511},
  {"content":"\r\n\r\nالموالى فىالعصر الاموى 802\r\nاليزابت 680 ، 763\r\nامويان 932\r\nاميل 731\r\nامين ريحانى 773 ، 778 ، 780 ، 791\r\nانجيل 989\r\nانگلستان 590 ، 620 ، 678 ، 684 ، 686 ، 688 ، 690 ، 692 ، 711 ، 732\r\nاورليان 573\r\nاوزاعى 790\r\nاولپين 528\r\nايتاليا 542 ، 547 - 549 ، 570 ، 612 ، 620 ، 652 - 653 ، 655\r\nايران 636\r\nايزابلا 573 ، 576\r\nايلياد 534\r\nاينوسان 571\r\n\r\nب\r\nبابل 546\r\nبارى ، جى . بى . 673\r\nباستيل 732 ، 758 - 759\r\nبايل ، پير 710 - 711 ، 866\r\nبتهوون 512 ، 557\r\nبخت‌النصر 776\r\nبرادلو 712\r\nبراسل 666\r\nبرتانى 763\r\nبرسيا 641\r\nبركلى 899\r\nبرمكى 579\r\nبروكلى 688\r\nبرونيتر 710\r\nبريتانيا 570 ، 679\r\nبرينتون ، كرين 635\r\nبرىين 749\r\nبسر بن ارطاة 574 ، 578\r\nبصره 790 ، 916\r\nبغداد 790\r\nبلال حبشى 946\r\nبنىاميه 776 ، 923 ، 932 ، 939 ، 941 ، 947\r\nبنىحمدان 777\r\nبنى كلب 777\r\nبنىمرداس 777\r\nبوالو 713\r\nبودلر 512\r\nبورژيا ، الكساندر 598 ، 600 ، 602 ، 606 ، 609 ، 618 - 619 ، 628\r\n\r\n","description":"","footnote":"","page_name":" 1008 ","page_number":512},
  {"content":"\r\n\r\nبوسوئه 717\r\nبوهم 590 - 591\r\nبيشو 577\r\nبيهقى 931\r\n\r\nپ ، ت\r\nپاريس 695 ، 730 ، 732 ، 759\r\nپاستور 557\r\nپاسكال 652 ، 712 ، 717 ، 857 ، 866 ، 892\r\nپرتغال 570 ، 687\r\nپريكلس 529\r\nپطرس مقدس 635\r\nپلوتارك 534\r\nپوچمن ، ژرژ 686\r\nپيتون ( كاردينال ) 686\r\nپيكودلا ميراندولا 635\r\nتاتار 777\r\nتاراگونا 578\r\nتاريخ ادبيات فرانسه 815\r\nتاريخ تمدن غرب و مبانى آن در شرق 635 ، 767\r\nتاريخ طبرى 795\r\nتاگور 794\r\nتتزل ، ژان 656 - 658\r\nتورات 589 ، 654 ، 667 ، 682 ، 684 ، 698 - 699 ، 989\r\nتوركو 723\r\nتوركيماد 576 - 578 ، 581\r\nتورگو 748\r\nتولستوى 633\r\nتويلرى 763 ، 765\r\n\r\nج ، چ ، ح ، خ\r\nجبرئيل 818\r\nجبران ، جبران خليل 791\r\nجراح حكمى 939\r\nجرداق ، جرج 637\r\nجمال‌الدين افغانى 791\r\nجمل 845\r\nجمهوريت 531\r\nجولتز 532\r\nجيمز 691\r\nجيوردانو برونو 869\r\nچاوسر ، جفرى 590\r\nحام 775\r\nحجاج بن‌يوسف 574 ، 776 ، 790\r\nحجاز 836\r\nحجر بن عدى 790\r\nحسن بن على ( ع ) 776 ، 977\r\nحسن عثمان 631\r\n\r\n","description":"","footnote":"","page_name":" 1009 ","page_number":513},
  {"content":"\r\n\r\nحسين بن على ( ع ) 513 ، 790\r\nحمورابى 526\r\nخاطراتى از نظام طبيعى و سياسى جمعيت‌هاى سياسى 728\r\nخراسان 939\r\nخسروشاهى ، سيدهادى 827\r\nخطط الشام 788\r\n\r\nد\r\nدارالريق 784\r\nداستان دوشهر 757 ، 766\r\nدالامبر 724\r\nدانتون 823\r\nدانته 512 ، 740\r\nداويد 752\r\nداوينچى 512\r\nدايرةالمعارف فرانسوى 724\r\nدحيه كلبى 818\r\nدفاع از ملت انگليس 691\r\nدكارت 707 - 708 ، 710\r\nدوك دوگويز 696\r\nدولباك 723\r\nدومينيك سان ماركو 635\r\nدومينيكو 572 ، 628 ، 629 ، 630\r\nديدرو 711 ، 724 ، 726 ، 861 ، 866\r\nديزا 581\r\nديكرانژ 815\r\nدىلابار 734\r\n\r\nر ، ز ، ژ\r\nرابله 861 ، 866\r\nرابيندرانات تاگور 824\r\nرانده 763\r\nرشيد هجرى 790\r\nرم 550 ، 641 ، 655 ، 670 ، 735\r\nروبر پرهيزكار 573\r\nروبرت لى 635\r\nروبسپير 507 ، 730 ، 767 ، 768\r\nروجرز ، جان 682\r\nروح‌القوانين 722\r\nروسو ، ژان‌ژاك 546 ، 557 ، 711 ، 721 ، 729 - 730 ، 732 - 733 ، 739 - 740 ، 745 ، 861 ، 864 - 865 ، 976\r\nروم 537 ، 539 - 541 ، 544 ، 547 ، 549 - 550 ، 577\r\nريشار دوم 590\r\nزبيده 783 - 784\r\nزوتربوك 659\r\nزياد بن ابيه 574 ، 776 - 790\r\nزيدبن حصين طايى 988\r\n\r\n","description":"","footnote":"","page_name":" 1010 ","page_number":514},
  {"content":"\r\n\r\nژاندارك 581\r\nژوزئيت‌ها 708\r\n\r\nس ، ش\r\nساترنينوس 551\r\nسام 775\r\nسان ماركو 608\r\nساوونارولا 564 ، 594 - 600 ، 602 - 603 ، 606 - 607 ، 609 - 615 ، 618 - 621 ، 623 ، 626 - 635 ، 637 ، 654 ، 671 ، 856 ، 869\r\nسعيدبن جبير 790\r\nسقراط 522 ، 869 ، 1003\r\nسلامه موسى 547 ، 564\r\nسلطان سليم اول 778\r\nسلمان فارسى 946\r\nسلوسترو 628 - 630\r\nسليمان 621\r\nسن بارتلمى 696\r\nسن پير 670 - 671\r\nسنخاريب 776\r\nسن‌كلو 763\r\nسودان 548\r\nسودة 927\r\nسوريه 548\r\nسويس 570 ، 765\r\nسيرينام 737 ، 738\r\nشارل اول 688 - 690\r\nشارل پنجم 651 ، 665 - 666\r\nشارل دوم 691\r\nشارل نهم 696\r\nشام 836\r\nشاو ، برنارد 633\r\nشبلى شميل 791\r\nشرح نهج‌البلاغه 988\r\nشريح 910 ، 912 ، 921\r\nشكسپير 512 ، 557 ، 678 ، 740 ، 745\r\nشكيب ارسلان 782\r\nشيخ عبدالله مصطفى المراغى 824\r\n\r\nص\r\nصفين 846\r\nصقليه 549\r\n\r\nع\r\nعباسيان 776 ، 923 ، 932\r\nعبدالرحمن كواكبى 791\r\nعبدالله ابن مقفع 790\r\nعبدالله ابن وهب 988\r\nعبدالله بن سلام 795\r\n\r\n","description":"","footnote":"","page_name":" 1011 ","page_number":515},
  {"content":"\r\n\r\nعبدالملك 790\r\nعبيدالله بن زياد 574 ، 790\r\nعبيدالله بن عباس 578\r\nعثمان 515 ، 601 ، 941 - 942 ، 945 ، 947 ، 999\r\nعثمانى 620 ، 923\r\nعدىبن ارطاة 939\r\nعراق 939\r\nعلى بن احمد 513 ، 791\r\nعماربن ياسر 946\r\nعماره همدانى 927\r\nعمر 931\r\nعمربن خطاب 906 ، 931 - 932\r\nعمربن عبدالعزيز 790 ، 939\r\nعمروبن حمق 790\r\nعمروبن‌عاص 776 ، 846\r\nعهد عتيق 670\r\nعيسى مسيح ( ع ) 536 ، 555 ، 633\r\n\r\nف\r\nفرانسه 505 ، 507 ، 514 - 516 ، 522 - 523 ، 558 ، 560 ، 570 - 573 ، 585 ، 620 ، 652 - 653 ، 655 ، 691 ، 693 ، 696 ، 706 ، 711 - 712 ، 716 ، 719 ، 722 - 723 ، 726 ، 728 - 730 ، 733 ، 740 ، 743 ، 745 ، 749 ، 763 ، 767 - 768 ، 773 ، 827 ، 832 ، 863 - 874 ، 932 ، 939 ، 957 ، 959 ، 971 ، 974 ، 977 ، 985 ، 1000 - 1001\r\nفرانكفورت 664\r\nفردريك 732\r\nفرديناند 573 ، 576\r\nفرهنگ فلسفى 736\r\nفريدريك اول 573\r\nفريس 550\r\nفلورانس 608 ، 610 - 611 ، 613 - 615 ، 617 - 619 ، 626 ، 631 - 636\r\nفلورنتينوس 551\r\nفونتى نيل 712\r\nفيليپ 682\r\nفيليپ دوم 574 ، 667 - 668\r\n\r\nق\r\nقاسم امين 791\r\nقاصعه 955\r\nقاهره 778\r\nقبودان پاشا 777\r\nقرآن 814 ، 989\r\n\r\n","description":"","footnote":"","page_name":" 1012 ","page_number":516},
  {"content":"\r\n\r\nقرارداد اجتماعى 729 - 730\r\nقريش 896\r\n\r\nك ، گ\r\nكاترين دومديسى 696\r\nكارتاژ 541\r\nكاركاسون 743\r\nكارلتون كوفن 576 ، 686\r\nكالاسيروان 734\r\nكالون 749\r\nكامبو 738\r\nكاميل ديمولان 823\r\nكانديد 737 - 738\r\nكانليوس 538 ، 540 ، 546\r\nكتاب مقدس 699\r\nكراسوس 549\r\nكرامول 678 - 688 ، 690\r\nكريستف كلمب 699\r\nكريستوفر ، جان 635\r\nكمدى الهى 740 ، 745\r\nكميل بن زياد 790\r\nكنكورد 765\r\nكوفه 916\r\nگاليله 698 - 699\r\nگوتمبرگ 512\r\nگوته 512 ، 557 ، 748\r\nگورستان خرافات 734\r\nگوركى 557\r\n\r\nل\r\nلئون دهم 670\r\nلابروير 695 ، 712 ، 714 - 715 ، 717 ، 729 ، 858 ، 862\r\nلافون‌تن 712\r\nلاهه 592\r\nلايپزيك 657\r\nلوئى چهاردهم 695 ، 703\r\nلوتر 654 - 656 ، 662 - 663 ، 670 - 671 ، 674 - 677 ، 679 ، 696\r\nلوسيوس سوم 573\r\nلوميير 512\r\nلوور 752\r\nلويى پانزدهم 744 ، 765\r\nلويى چهاردهم 705 ، 707 - 708 ، 713 ، 716 ، 719 ، 728 ، 740 ، 746\r\nلويى شانزدهم 743 ، 747 - 748 ، 763 ، 765\r\nليتون 687\r\nليدن 651 ، 668 - 669\r\nلينكلن ، ابراهام 546\r\n\r\n","description":"","footnote":"","page_name":" 1013 ","page_number":517},
  {"content":"\r\n\r\n\r\nم\r\nمابلى 728\r\nمادام دوسوين‌يه 719\r\nمارا 730\r\nمارتين لوتر 654 - 655 ، 665 ، 670\r\nماركونى 512 ، 557\r\nمارى 682\r\nمارى آنتوانت 749\r\nمارى تودور 679\r\nمالك اشتر 833 ، 880 ، 888 ، 893 ، 902 ، 908 ، 912 ، 920 ، 923 ، 925 ، 987\r\nماله ، آلبر 763\r\nمان‌تو 641\r\nمحمد ( ص ) 513 ، 633 ، 775\r\nمحمد طيب نجار 802\r\nمحمد عبده 791\r\nمحمد كردعلى 788\r\nمديسى 611 ، 615 ، 635\r\nمدينه 916\r\nمراكش 548\r\nمرقس قديس 635\r\nمروان‌بن حكم 790\r\nمسكين دارمى 963\r\nمسلم بن عقبه 574 ، 776\r\nمصر 548 ، 778 ، 882 ، 925 ، 933 ، 963\r\nمعاويه 578 ، 595 ، 601 - 602 ، 776 ، 835 ، 880\r\nمغول 777\r\nمقدونيه 548\r\nمقريزى 788 ، 934\r\nملك فاروق 810\r\nمماليك 574 ، 775 ، 777 ، 810 ، 933\r\nمنتسكيو 711 ، 722 ، 861\r\nموزار 512\r\nمولير 707 ، 714 ، 863\r\nمونتنى 697 ، 710\r\nمونتين 861 ، 866\r\nمونرا 744\r\nميثم تمار 790\r\nميرابو 752 - 753\r\nميراندولا 655\r\nميكل‌آنژ 512 ، 614\r\nميلتون 678 ، 688 ، 690 - 691\r\n\r\nن ، و\r\nناپلئون 573\r\nناصر 777\r\nنامه‌هاى ايرانى 722\r\nنرماندى 585\r\nنكر 748 ، 750\r\n\r\n","description":"","footnote":"","page_name":" 1014 ","page_number":518},
  {"content":"\r\n\r\nنهج‌البلاغه 773 ، 833 ، 843 ، 964 ، 988\r\nنيوتن 707\r\nوارن 763\r\nواگنر 512\r\nواندر دندر 737\r\nوزوو 548\r\nولتر 557 ، 633 ، 711 ، 721 ، 729 ، 733 - 736 ، 738 - 739 ، 748 ، 759 ، 859 - 861 ، 866\r\nولف 635\r\nولىالدين يكن 791\r\nوليد 790\r\nويتنبرگ 670\r\nويربو 763\r\nويكليف 589 - 591\r\n\r\nه ، ى\r\nهارون‌الرشيد 578 ، 783\r\nهانتر ، ويليام 684\r\nهانرى پنجم 574\r\nهرمان‌فان ريزويك 592\r\nهلند 592 ، 668\r\nهوگو ، ويكتور 778\r\nهومر 534\r\nهوبر ، جان 682 - 683\r\nهيس ، جان 591 - 592\r\nيافث 775\r\nيزيد بن ابومسلم 776\r\nيزيد بن معاويه 776 ، 790\r\nيمن 836\r\nيونان 536 ، 548 ، 551\r\n\r\n","description":"","footnote":"","page_name":" 1015 ","page_number":519},
  {"content":"\r\n . \r\n\r\n","description":"","footnote":"","page_name":" 1016 ","page_number":520}
  ]