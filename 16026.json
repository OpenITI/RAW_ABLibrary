[
  {"content":"\r\n\r\n\r\n[ شناسنامه 
  ]\r\nخواست هاى شيعيان افغانستان\r\nشناسنامه كتاب\r\nنام كتاب : خواست‌هاى شيعيان افغانى\r\nنوبت چاپ : دوم ( همراه با تغيير )\r\nتاريخ انتشار : زمستان 1378\r\nتيراژ : 1000 نسخه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرّحمن الرّحيم\r\n\r\nسفارش قرآن مجيد\r\n-  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا \r\n-  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ \r\n-  وَ لا تَنازَعُوا فَتَفْشَلُوا وَ تَذْهَبَ رِيحُكُمْ \r\n\r\nمقوله‌اى از بزرگان\r\nبنى الاسلام على كلمتين : كلمة التّوحيد و توحيد الكلمة ( اسلام بر دو كلمه استوار است : كلمهء توحيد و اتحاد مسلمانان )\r\n چون گل صد برگ ما را بو يكيست * اوست جان اين نظام او يكيست  \r\nاهداء به :\r\n* روح مطهر آخرين سفير الهى و برترين انسان‌ها ، حضرت محمد بن عبد الله ( ص )\r\n* شهداى گمنام جهاد ، معلولين سرافراز و خانواده‌هاى سر بلند آنان .\r\n* امت آزاده و عدالتخواه اسلامى ، بخصوص هوشمندان با انصاف متدّين افغانستان .\r\n* طرفداران اتحاد امت اسلامى از مذاهب مختلف .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه\r\nهدف از تشكيل و فعاليت « حركت اسلامى افغانستان » ، در اول سال 1358 اولا اين بود كه دين اسلام از خطر كمونيزم حفظ شود و جلو كمونيست‌هاى داخلى و روسى كه استقلال سياسى و تماميت ارضى و كرامت ملى ما را مورد تجاوز قرار داده بودند ، گرفته شود كه به حمد الله در اوايل سال 1371 به آن دست يافتيم و كمونيزم نه تنها در افغانستان كه در خود روسيه ، نيز از هم پاشيد .\r\nثانيا تحصيل حقوق شيعيان افغانى بود ، كه مكررا در ايام جهاد و بعد از آن در كابل و خارج از كشور ، روى آن پافشارى صورت گرفته است و امروز هدف مهم ما پس از حفظ استقلال ، تماميت ارضى ، جلوگيرى از تجزيهء كشور ، حتى از فدراليك بودن حكومت ، اقامه حكومت اسلامى بر پايه‌هاى عدالت اجتماعى و حفظ امنيت عمومى ، همان تحصيل خواسته‌هاى بر حق و عادلانهء شيعيان افغانستان مى باشد ، كه يك بار ديگر در جلسات شوراى مركزى منعقده در دفتر حركت اسلامى ( 24 تا 26 جوزاى 1376 ) به اتفاق آراى اعضاى شوراى مركزى مورد تصويب و تأييد قرار گرفت . مقالهء حاضر به توضيح و تبيين آن خواسته‌هاى كه اهداف مهم حركت اسلامى را در مرحلهء فعلى تشكيل مىدهد مىپردازد . \r\nاول : رسميت يافتن مذهب جعفرى در قانون اساسى\r\nشيعيان افغانى با احترام به مذاهب فقهى اهل سنت ، خواهان به رسميت يافتن مذهب جعفرى در افغانستان مىباشند و اين خواست آنان طبيعى و حتى بسيار امر عادى و عادلانه و در عين حال حتمى و ضرورى مىباشد كه به هيچ فرد و يا دسته‌اى ضرر نمىرساند .\r\nدر قانون‌هاى اساسى گذشته كشور ، متأسفانه در اين مورد بسيار مرموزانه و به دور از انصاف اعمال‌نظر شده است و پس از اين‌كه دين مبين اسلام به عنوان دين رسمى كشور و مذهب حنفى به عنوان مذهب رسمى ذكر گرديده ، آمده است كه سايراديان تا جايىكه به امنيت عمومى مخل نباشند ، آزاد مىباشند .\r\nمراد از اديان مذكور ، دين يهود و نصارى و احتمالا دين مجوس است . مىبينيد كه به طور عمدى از بيان ساير مذاهب اسلامى ( شافعى ، مالكى ، حنبلى و جعفرى ) جلوگيرى به عمل آمده است ! !\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nالبته پيروان سه مذهب اهل سنت در افغانستان ، اگر وجود داشته باشند ، بسيار محدود و اندك‌اند و غرض از مهمل گذاشتن موقف مذاهب اسلامى ، سلب آزادى مذهبى شيعيان افغانى بوده و نه چيزى ديگر .\r\nبه سخن ديگر از نظر نويسندگان و ديكته‌كنندگان اين اوراق به اصطلاح وثيقهء ملى و قانون اساسى ، حال يهود و نصارى ( و حتى احتمالا مجوس‌ها از شيعيان افغانى كه به چند ميليون نفر مىرسند ، بهتر بوده كه در فرض عدم اخلال به امنيت عمومى ، آزادانه به دين و مذهب خود عمل مىتوانسته‌اند ، ولى شيعيان تحت هيچ شرايطى چنين آزادى را نداشته‌اند !\r\nغالب شيعيان از دستورات مذهبى خود در گذشته‌هاى دور و نزديك منصرف نشده‌اند و رغم مهمل بودن آزادى مذهبى آنان در قانون اساسى كشور و در روش نظام‌هاى حاكم ، تا حد مقدور به آن عمل كرده‌اند ، و در مواردى هم عبادات خود را از قبيل مسح پا در وضو ، دست باز در نماز ، سجده بر خاك و امثال آن در خفا به جا آورده‌اند . ولى عده از برادران عزيز اهل سنت گذشته از اينكه ريشه ظلم بر شيعيان را در قانون اساسى علاج نكرده‌اند ، براى بار دوم با شيعيان بىمهرى ورزيده و آنان را به سبب تقيه نمودن ، به لقب « منافق » ، ملقب ساخته‌اند ! ! و گمان‌هاى بدى در حق آنان صورت گرفته است .\r\nاز طرف شيعيان به آنان مكرر گوش‌زد شده كه :\r\nاولا : تقيه در قرآن مجيد ، و احاديث شريفهء اهل سنت و اهل تشيع آمده است كه مورد قبول علماى همه مذاهب اسلامى مىباشد . « 1 » \r\nثانيا : تقيه نفاق نيست بلكه تقيه ضد نفاق است . منافق يعنى كسىكه حق را در دل باور ندارد ولى آن را به زبان جارى مىسازد . تقيه‌كننده حق را به دل باور دارد ولى براى حفظ از اذيت شدن آن را اظهار نمىدارد . بنابراين مىبينيد كه تقيه نقطهء مقابل نفاق است .\r\nثالثا : اگر فرض كنيم كه تقيه نفاق باشد ، بايد گفت آنانى كه شيعيان را وادار به نفاق كرده‌اند ، سبب اين نفاق شده‌اند ، و اين افراد همان نويسندگان ورق‌پاره‌هاى به اصطلاح قانون اساسى گذشته مىباشند .\r\nبلى ، ظاهرا در دورهء جمهورى داود ، از مذهب در قانون اساسى ذكرى به عمل نيامده و تنها از اسلام به عنوان دين رسمى ياد شده بود ولى در عمل هيچ‌گونه آزادى مذهبى براى شيعيان بوجود نيامد .\r\n\r\n","description":"","footnote":" ( 1 ) - از باب نمونه به كتاب \" همبستگى اسلامى و دشمنان آن \" و كتاب \" مسايل كابل \" مراجعه نماييد . ","page_name":" 4 ","page_number":4},
  {"content":"\r\n\r\n\r\nچرا شيعيان دربارهء رسميت مذهب خود اصرار دارند ؟\r\nجواب اين سوال چند چيز است :\r\nاولا : هر مسلمان مىخواهد به مذهب خود آزادانه عمل كند و احكام مذهب ديگر به زور بر او تحميل نشود . علاقه به آزادى و تنفر از تحميل ، از حقوق اجتماعى و حتى از حقوق طبيعى انسان مىباشد . اهل سنت نيز خواهان همين حق براى خود مىباشند . پس نبايد شيعيان را از آن محروم سازند .\r\nثانيا : هويت شخصى ما با هويت مذهب ما درهم آميخته است كه به مشكل بتوان اين و را از هم جدا نمود . و هيچ‌كسى از هويت شخصى و قومى خود دست‌بردار نيست .\r\nثالثا : از به رسميت نيافتن مذهب ، گاهى مشكلات مهمى به وجود مىآيد كه هيچ متدينى از آن گذشته نمىتواند . مثلا بين زن و شوهر شيعى دعوايى رخ مىدهد ، قاضى حنفى حكم به طلاق مىكند و پس صيغهء طلاق را جارى مىسازد . زن كم‌اطلاع هم پس از ايام عده ، شوهر ديگرى اختيار مىكند ، در حالى كه طلاق مذكور باطل و زن در عقد شوهر اول باقيست . پدرو مادر زن و نيز شوهر سابق اين زن همه مىدانند كه زن مذكور با مرد بيگانه كه به نام شوهر دوم او ياد مىشود ، زنا مىكند و يك دنيا ناراحتى براى آنان و ساير وابستگان متدين زن و مرد اول و مرد دوم به وجود مىآيد .\r\nدليل عمده‌اى اين‌كه طلاق قاضى باطل است ، شرط صحت طلاق به حضور دو مرد عادل در موقع خواندن صيغهء طلاق در فقه جعفرى است ، ولى فقه حنفى اين شرط را معتبر نمىداند .\r\nو از اين قبيل مشكلات در اعراض ، نفوس ، فروج و اموال كه موجب غصب و بطلان نمازهاى يوميه مىشود ، زياد است و هيچ راهى براى فرار از اين مشكلات جز رسمى شدن مذهب جعفرى براى شيعيان وجود ندارد .\r\nرابعا اگر مذهب جعفرى رسمى نشود ، قانون اساسى كه بايد مورد احترام مردم آن كشور باشد ، براى چند ميليون شيعهء افغانى جز كاغذ پاره‌اى بيش نبوده و ارزشى نخواهد داشت . وقتى قانون اساسى به زور طورى تدوين و تصويب شود كه بالاترين مقدسات يك قوم چند ميليونى را بىرحمانه توهين كند ، آيا از آن قوم انتظار مىرود كه به قانون مذكور احترام قايل شوند ؟\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nچرا عقلاى كشور به اين موضوع توجهى به دور از تعصبات نمىكنند و قانون اساسى كشور را در نظر چند ميليون مسلمان كشور بىارزش و فاقد اعتبار مىسازند ؟ بلى ، ما مىخواهيم قانون اساسى ما ، مورد احترام همه باشد .\r\nخامسا : وحدت ملى و اخوت اسلامى ، براى شيعه و سنى كشور ما و هر كشور اسلامى ديگر ، امر حياتى است و بزرگترين مانع آن تحقير مذهبى است كه در مهمل گذاشتن ذكر مذهب در قانون اساسى تبلور پيدا مىكند و منشأ آن تنهاوتنها احساسات جمعى متعصب و افراطى مىباشد .\r\nسادسا : رسميت يافتن مذهب يك قشر بزرگ چند ميليونى در قانون اساسى بهترين وسيلهء جلوگيرى از مداخلات خارجىها و بهانه‌گيرىهاى استعماركنندگان است و ما بايد بدون توجه به احساسات جمعى از كوتاه نظران ، ريشه مداخلات خارجى را براى هميشه از ميان برداريم .\r\n\r\nآيا رسميت يافتن مذهب جعفرى ضررى هم دارد ؟\r\nدر سال 1371 كه حركت اسلامى در كابل مشغول تهيه مقدمات اين كار بود ، راديو بىبىسى در برنامهء پشتوى خود چنين وسوسه مىكرد كه اگر مذهب جعفرى رسمى شود ، بايد ساير مذاهب مانند اسماعيليه و وهابيت و غيره هم رسمى گردد كه موجب هرج‌ومرج مىگردد .\r\nجواب اين وسوسه كه : در آزادى مذاهب سه‌گانه اهل سنت ( شافعى ، مالكى و حنبلى ) مانعى نمىبينيم ، هرچند كه پيروان اين مذاهب در افغانستان بسيار ناچيزاند . مردم اسماعيليه در سمت شمال اعلام كردند كه : آنان خواهان رسميت يافتن مذهب اسماعيليه نيستند و به رسميت يافتن مذهب جعفرى اكتفا مىكنند . و وهابيت يك مذهب فقهى خارج از مذاهب فقهى ديگر اهل سنت نيست ، گو اينكه در پاره‌اى از موارد نظرات فقهى خاصى دارند ، ولى در مجموع آنان ادعا دارند وهابيت آنان عليه شرك و اعادهء توحيد ( يعنى توحيد عبادى ) در اذهان مسلمانان است ! ! بنابراين از اين ناحيه هيچ اشكالى ندارد .\r\nو از نظر فقه حنفى نيز رسميت يافتن مذهب جعفرى كدام مشكله‌اى ندارد ، زيرا از امام ابو حنيفه ( رح ) هيچ روايتى نرسيده كه نظريات فقهى و استنباطات اجتهادى او را به زور و جبر بر همهء مسلمانان تطبيق كنند و آنان را\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاز هر نوع نظر و اجتهاد ، جلوگيرى نمايند و اين موضوع در نظر دانشمندان عالىرتبهء احناف مسلم و محرز است « 1 »  .\r\nو نيز شيخ محمد شلتوت رييس اسبق جامع الازهر در مصر ، طى يك « فتواى تاريخى » خود از جانب اهل سنت ، اعلام داشت كه : مذهب جعفرى همانند ساير مذاهب اهل سنت شرعى بوده و عمل به آن مبره ذمهء هر مسلمان است ، مسلمانان مىتوانند از مذهب خود به آن مذهب عدول نمايند . نص آن سوال و جواب چنين است : بسم الله الرّحمن الرّحيم\r\n« نص الفتوى الّتى اصدرها السّيد صاحب الفضيلة الاستاذ الاكبر الشّيخ محمود شلتوت شيخ الجامع الازهر فى شأن جواز التّعبد بمذهب الشّيعة الامامية .\r\nقيل لفضيلته :\r\nان بعض الناس يرمى أنه يجب على المسلم لكى تقع عباداته و معاملاته على وجه صحيح ان يقلّد احد المذاهب الاربعة المعروفة و ليس من بينها مذهب الشّيعة الامامية و لا الشّيعة الزّيديه ، فهل توافقون فضيلتكم على هذا الرّأى على اطلاقه فتمنعون تقليدمذهب الشيّعة الامامية الاثنا عشريه مثلا .\r\nفاجاب فضيلته :\r\n1 - ان الاسلام لا يوجب على احد من اتباعه اتّباع مذهب بخصوص بل نقول : ان لكل مسلم الحق فى ان يقلّد بادى ذى بدء اى مذهب من المذاهب المنقولة نقلا صحيحا و المدونة احكامها فى كتبها الخاصة و لمن قلّده مذهبا من هذه المذاهب ان ينتقل الى غيره - اى مذهب كان - و لا حرج عليه فى شىء من ذالك .\r\n2 - ان مذهب الجعفرية المعروف بمذهب الشّيعة الامامية الاثنا عشرية مذهب يجوز التّعبد به شرعا كسائر مذاهب إله السّنة .\r\n\r\n","description":"","footnote":" ( 1 ) - در اين مورد به كتاب \" همبستگى مذاهب اسلامى \" مراجعه شود كه مطالب آن مفيد است . ","page_name":" 7 ","page_number":7},
  {"content":"\r\n\r\nفينبغى للمسلمين ان يعرفوا ذالك ، و ان يتخلصوا من العصبية به غير الحق لمذاهب معينة ، فما كان دين الله ما كانت شريعته بتابعة لمذهب ، او مقصورة على مذهب ، فالكل مجتهدون مقبولون عند الله تعالى يجوز لمن ليس اهلا للنّظر و الاجتهاد تقليدهم و العمل بما يقرّرونه فى فقههم ، و لا فرق فى ذالك بين العبادات و المعاملات .\r\nمحمود شلتوت\r\n* * * السّيد صاحب السماحة العلامة الجليل\r\nالاستاذ محمدتقى القمى\r\nالسّكر تير العام لجماعة التّقريب بين المذاهب الاسلامية . . . سلام عليكم و رحمة الله !\r\nاما بعد !\r\nفيسرنى ان ابعث الى سماحتكم بصورة موقّع عليها بامضائى من الفتوى الّتى اصدر تهافى شأن جواز التّعبد بمذهب الشّيعة الامامية ، راجيا ان تحفظوها فى سجلّات دار التّقريب بين المذاهب الاسلامية الّتى اسهبنا معكم فى تأسيسها معكم و وفقنا الله لتحقيق رسالتها .\r\nو السّلام عليكم و رحمة الله\r\nشيخ الجامع الازهر - محمود شلتوت\r\n( صورت الفتوى بتاريخ 17 ربيع الاول 1378 ( ه ) من القاهره ) » « 1 »  \r\nترجمه :\r\n« سوال :\r\n\r\n","description":"","footnote":" ( 1 ) - دار التقريب بين المذاهب الاسلاميه ، ص 22 ، مقدمهأ . ","page_name":" 8 ","page_number":8},
  {"content":"\r\n\r\nبعضى معتقدند كه بر هر مسلمانى لازم است ، براى اين‌كه عبادات و معاملات او صحيح باشد از يكى از مذاهب چهارگانه معروف ، تقليد كند كه مذهب شيعهء اثناعشرى از آن‌ها نيست ، آيا حضرت‌عالى هم با اين عقيده به طور كلى موافقيد و مثلا : از تقليد مذهب شيعهء اثناعشرى منع مىفرماييد ؟\r\nجواب :\r\n1 - اسلام بر هيچ‌كس از پيروان خود واجب نكرده كه در احكام عملى از مذهب معيّن پيروى كند ، ما مىگوييم هر مسلمانى حق دارد در ابتداء از هر مذهبى كه طبق مدارك صحيح نقل شده و احكام آن را در كتب مخصوص تدوين كرده‌اند ، پيروى كند ، همچنان‌كه كسانى كه از يكى از مذاهب ( هر مذهبى كه باشد ) ، پيروى كرده‌اند ، مىتوانند به مذهب ديگرى عدول نمايند و هيچ‌گونه مانعى در اين قسمت نيست .\r\n2 - مذهب جعفرى ، مشهور مذهب شيعهء امامى اثنى عشرى ، از جمله مذاهبى است كه مانند ساير مذهب اهل سنت شرعا مىتوان از آن تقليد كرد ، بنابراين شايسته است تمام مسلمانان اين حقيقت را دريابند و از تعصب ورزيدن نسبت به مذهب خاصى خوددارى نمايند ، چه اينكه دين خدا و آيين او تابع مذهب خاص و منحصر به مذهب معيّنى نيست ، همه ( پيشوايان مذاهب اسلامى ) مجتهدند و نزد خداوند متعال مقبولند و براى افرادى كه اهل نظر و اجتهاد نيستند جايز است از آنها تقليد كرده و به آنچه در فقه خود مقرّر داشته‌اند عمل نمايند و در اين باب فرقى ميان عبادات و معاملات نيست . . . »\r\n\r\nحل يك مشكله\r\nبلى ، در اينجا يك مشكل علمى باقى مىماند كه بايد براى آن راه حلى پيدا نمود ، خلاصهء آن مشكل اين است : اگر مذهب جعفرى در قانون اساسى دوشادوش مذهب حنفى رسميت پيدا كند ، در وارد اختلاف دو مذهب ، دولت به كدام فقه عمل كند ؟ دولت ( هر دولتى كه باشد ) فقه و قانون واحدى به كار دارد كه در امور سياسى ، اجتماعى ، اقتصادى و معاملات و ساير وظايف دولتى خود آن را به كار گيرد و نمىشود كه دو فقه و دو قانون اساسى براى آن در نظر گرفت .\r\nممكن است براى رفع اين مشكله راههاى گوناگونى را در پيش گرفت كه ذكر همهء آن‌ها موجب تطويل كلام مىشود و يكى از راههاى حل آن اين است كه بگوييم در مورد اختلاف‌نظر بين فقه حنفى و فقه جعفرى ،\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدولت مختار است به هر نظرى كه آن را براى كشور و مردم آن بهتر بداند عمل نمايد كه بدين‌ترتيب مشكله فوق حل مىگردد .\r\nممكن است افراد فكور از كيفيت اقامه دعاوى در محاكم ، در فرض رسميت يافتن دو مذهب بپرسند كه در جواب آنان مىگوييم كه : اگر دو طرف يا چند طرف دعوى از پيروان يك مذهب باشند ، به محكمهء مذهبى خود مىروند و اگر فرض شود كه مدعى و مدعى عليه از دو مذهب باشند ، در حقوق النّاس حق اقامه دعوى با مدعى است كه به هر محكمه‌اى كه بخواهد اقامه دعوا مىنمايد و مدعى عليه بايد به آن‌جا حاضر شود و حق اعتراض ندارد . و در حقوق الله مىشود بگوييم كه اقامه دعوى ، حق مدعى عليه است و بدين‌صورت هيچ مشكله‌اى باقى نمىماند .\r\n\r\nداستان تاريخى\r\nدر سال 1371 پس از پيروزى مجاهدين ، اينجانب متن قانون اساسىاى را كه در دوران جهاد توسط حركت اسلامى تدوين و طبع شده بود ، به شوراى رهبرى ارايه نمودم كه حداقل به عنوان قانون موقت دولت مورد استفاده قرار گيرد ، شوراى رهبرى آن را جهت غور و بررسى به كميسيونى ارجاع نمود كه اعضاى آن از احزاب جهادى كه در شوراى رهبرى عضويت داشتند ، منتخب شدند ، و نمايندهء حركت اسلامى در آن كميسيون قاضى محمد داود ناصرى ( تنها عضو شيعى كميسيون ) بود .\r\nمطابق انتظار ، تعصب بيجاى اعضاى آن كميسيو ن گل كرد و خواهان انحصار مذهب رسمى به مذهب حنفى شدند و مخالفت نمايندهء حركت اسلامى كه تنها بود ، به جايى نرسيد ، ولى من به او گفتم تو اوراق مذكور را امضا نكن .\r\nآقاى مير حمزه نمايندهء جمعيت اسلامى - كه بعدا در گذشت - و آقاى سلجوقى وزير دولت در وزارت خارجه و نماينده جبههء نجات ملى ، روزى در ارگ به طور جداگانه نزد من آمدند كه براى رفع اختلاف به نمايندهء حركت اسلامى دستور بدهم ، ورقه مصوبه را امضا كند ، كه من آنان را با بيان منطقى قانع كردم كه صلاح كشور و انقلاب اسلامى در به رسميت شناختن هر دو مذهب است . آقاى سلجوقى پيشنهاد جالبى داشت ، او ميگفت : مذهب جعفرى در قانون اساسى ذكر نشود ، ولى در عمل آن را مىپذيريم ( يا شبيه اين جمله ) من در جواب او - كه مرد دوست‌داشتنى بود - گفتم شما آن را در قانون اساسى ذكر كنيد و در عمل ضمانت پذيرش آن را ندهيد !\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبه‌هرحال قانون اساسى مدونه حركت اسلامى ، با تغييرات كميسيون مذكور پس از مدتى به شوراى رهبرى آمد ، كه شش ماده اولى آن تصويب شد و نوبت به ماده هفتم رسيد كه دو روز دربارهء آن ماده مجادله شد . به يادم هست ، محل مذاكرات در « باغ بالا » بود ، جمعى از نمايندگان احزاب در شوراى رهبرى مانند پسر آقاى مجددى ، پسر آقاى گيلانى و نماينده جمعيت سكوت نموده بودند و حتى با قول همكارى كه دو نفر اول داده بودند ، روز ديگر پشيمان شده و اظهار داشتند در اين باره بايد با پدران خود مشورت كنيم .\r\nبه‌هرحال در اين دو جلسه اينجانب و نمايندهء حزب وحدت كه به تازگى به شوراى رهبرى آمده بود ، مىگفتم كه : يا بايد به ذكر دين اسلام اكتفا شود و نامى از مذهب نيايد و يا اگر از مذهب حنفى نام برده مىشود ، بايد از مذهب جعفرى براى شيعه نام برده شود ، شيعيان در جهاد و دفاع از اسلام ، هدف رسيدن به حكومت را نداشته‌اند ، چون مىدانستند كه چنين چيزى در شرايط فعلى براى آنان ممكن نيست و تنها هدفى كه پس از حفظ دين و استقلال و وحدت ملى و شكست مهاجمين شوروى داشتند ، رسميت مذهب آنان بوده و هست .\r\nخلاصه پافشارى و اصرار آقاى عبد الرّسول سياف رهبر اتحاد اسلامى و مولوى فضلى ( رييس استره محكمه ) و نماينده حركت انقلاب كه من هر دو نفر آنان خصوصا آقا سياف را مجاهد محترم مىدانم اين بود كه : فعلا شما از رسميت مذهب جعفرى نام نبريد و آن را براى جلسه عمومى « لويه جرگه » بگذاريد ، اعضاى جلسه شوراى رهبرى معدود هستند و مردم اهل سنت ، ما را متهم به مذهب‌فروشى مىكنند ! و ما از مردم خود مىترسيم !\r\nمن گفتم عجيب است ! شما از مردم خود از اينكه چرا بر ما ظلم نكرده‌ايد و حق مشروع ما را انكار نكرده‌ايد ، مىترسيد ولى ما نبايد از مردم خود بترسيم كه حق آنان را بدون موجب تلف مىكنيم و مظلوميت آنان را تثبيت مىنماييم ؟ !\r\nوقتى مذاكرات دو روزه به نتيجه نرسيد ، من ديگر مسوده قانون اساسى را به شوراى رهبرى نبردم و در نتيجه حكومت مجاهدين به علاوه ساير نواقصى كه داشت ، بدون قانون اساسى باقى ماند ، تا آن‌كه عمرش را به شما بخشيد ، موضوع معلّق ماند و من از تفصيل مشاجرات آن جلسه در اين‌جا خوددارى مىكنم .\r\nخلاصه كلام اينكه : مسأله رسميت يافتن مذهب جعفرى نه از مسايل تشكيلاتى ، ه از موضع‌گيرىهاى تاكتيكى يا استراتيژى حزبى است ، كه خواست اصيل و اصلى چندميليون شيعه افغانى است كه با تمام وسايل\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nممكنه سلميى درصدد تطبيق آن مىباشند و حركت اسلامى در دوران جهاد و بعد از آن تا امروز هيچ‌وقت از آن غافل نبوده است و آن را اساسىترين مسأله براى تطبيق عدالت اجتماعى و حفظ كرامت شيعيان افغانى مىداند .\r\n\r\nجواب يك اعتراض ثانوى :\r\nبعضى از برادران سنى گاهگاهى در جلسات خصوصى خود در كابل و پاكستان گفته‌اند كه دولت ايران هم مذهب حنفى را به رسميت نشناخته‌اند ، ما همان حقى را به شيعيان افغانى مىدهيم كه دولت ايران آن را به اهل سنت داده‌اند . من در سخنرانى خود در غرب كابل به آن جواب داده‌ام كه در اين‌جا براى توضيح موضوع و اقناع برادران اهل سنت به جواب‌هاى زير اشاره مىشود :\r\nاولا : ما مسئول عملكرد دولت ايران نيستيم كه كسى آن را به غلط يا صحيح به رخ ما بكشد و برادران سنى ما نيز مسئول عملكرد ديگر دولت‌ها نيستند .\r\nثانيا : كميت اهل سنت در ايران نسبت به كميت نفوس شيعه افغانى بسيار كمتر است . در حالىكه كميت شيعيان در افغانستان بيست درصد تخمين زده مىشود كه قابل ناديده گرفتن نيستند .\r\nثالثا : اهل سنت ايران روى هر دليلى كه بوده ، در انقلاب اسلامى ايران سهيم نشدند و حتى جمعى از آنان تا روزهاى آخر رژيم سلطنتى ، جاويد شاه مىگفتند . طبعا وقتى انقلاب پيروز شد ، سهمى به آنان نرسيد ، هرچند كه مسئولين انقلاب اسلامى آنان را به جرم ضد انقلاب مورد تعقيب و پيگيرى قرار نداده و همه را عفو عام نمودند . ولى شيعيان افغانى نه تنها دركنار رژيم كمونيست‌ها نبوده ، بلكه با دست خالى در جهاد سهم گرفتند و از صميم جان و دل به دفاع از قرآن ، اسلام ، استقلال و تماميت ارضى كشور پرداختند و ما در اين‌جا به بعضى از نمونه‌هاى مبارزات جهادى شيعيان اشاره مىكنيم :\r\n1 - در عقلاه‌دارى \" جاجى \" يك خانه از شيعه وجود ندارد ولى حركت اسلامى در دوران جهاد يك قبرستان از شهداى شيعه را در آن جا به يادگار گذاشته است .\r\n2 - شيعيان هزارجات با دست خالى و شكم گرسنه و بدون هيچ مساعدت خارجى در اوايل انقلاب اسلامى عليه حكومت‌هاى كمونيستى محلى خود قيام و مناطق مركزى كشور را از كثافت كمونيست‌ها و مزدوران آنان پاكسازى نمودند و در اين راه متحمل ضررهاى مالى و تلفات جانى شدند و در\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدوران حكومت تره‌كى يا حفيظ دچار محاصره اقتصادى گرديدند ، تا جايى كه روغن حيوانى را هموزن تيل خاك مبادله مىكردند ولى به هيچ‌وجه دست از مقاومت برنداشتند .\r\nمناطق مركزى ( هزارجات ) مرتبا از زمين و هوا مورد حمله كمونيست‌هاى وحشى قرار مىگرفت ولى مقاومت مردم دلير و مسلمان هزاره آسيب‌ناپذير باقى ماند . تا اينكه كمونيست‌ها شكست خورده و مجاهدين به پيروزى رسيدند . مسلّما اگر كارشكنىهاى جنگ‌افزوزان داخلى نمىبود ، مسلمانان هزاره به كمك برادران خود در ساير ولايات كشور مىشتافتند .\r\nآزادى مناطق مركزى ( هزارجات ) و ادامهء آن تا آخر عمر رژيم كمونيستى از غيرت تديّن اين مردم حكايت مىكند كه متأسفانه بر خلاف ساير مناطق آزاد شده كه از كمك‌هاى زياد خارجى در حصهء آبيارى و زراعى و حفر چاههاى عميق و فعاليت‌هاى صحى و توزيع ادويه و كمك به امر تعليم و تربيت نوجوانان برخوردار شدند ، مناطق مركزى از هيچ نوع كمك چشم‌گيرى برخوردار نبوده است و مسلمانان آن‌جا به خاطر عشق به اسلام و تنفر از الحاد ماركسيسم به دفاع پرداخته و حتى اعاشهء مجاهدين محلى احزاب شيعه را نيز به عهده گرفته‌اند .\r\nعلت نرسيده كمك‌هاى مؤسسات خيريه بين‌المللى به اين مناطق يكى جنگ‌هاى داخلى احمقانه و غير اسلامى پاره‌اى از افراد قدرت طلب بود و ديگر دشمنى غربىها با ايران كه هميشه شيعيان جهان را نيز شامل مىشد .\r\n3 - فيلم‌هاى مستند حركت اسلامى كه در اوايل حكومت مجاهدين در تلويزيون كابل نمايش داده شد و به تقاضاى بينندگان نمايش آن تكرار شد ، نمايانگر فعاليت‌هاى چشمگير حركت اسلامى در كابل و آزادى باميان مىباشد .\r\n4 - دو جلد كتاب \" عكس‌هاى سخن مىگويد \" و يك جلد ديگر \" عكس‌هاى شهداى حركت اسلامى \" نمايانگر گوشه‌هايى از جهاد شيعيان افغانى مىباشد .\r\n5 - شمار زندانيان ما ، در زندان مخوف پل چرخى كه براى همه معلوم است ، دليل ديگر بر وضعيت عمليات جهادى ما ، در شهر كابل بوده است .\r\n6 - به موشك بستن لويه جرگه نمايشى نجيب در روز روشن كه جمعى از گروهها آن را به نام خود اعلام كردند و دهها عمليات قهرمانانهء ديگر مجاهدين با همت ما در كابل و ساير مناطق كشور بهترين سند گوياى جهاد حركت اسلامى مىباشد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n7 - مجله استقامت ، فعاليت‌هاى نظامى حركت اسلامى را در مناطق مختلف در سينهء تاريخ ثبت‌وضبط كرده است كه با توجه به ضعف امكانات و عدم كمك‌هاى خارجى به تشكيلات ، نمايانگر اخلاص و تدين قهرمانان جهادى ما مىباشد .\r\n8 - ما در كابل ، هرات ، قندهار ، نيمروز ، فراه ، هلمند ، زابل ، ارزگان ، غزنى ، پكتيا ، ميدان ، باميان ، غورات ، لوگر ، بلخ ، سمنگان و . . . جبهانى داشتيم كه عمق فعاليت‌هاى جهادى ما را روشن مىسازد .\r\n9 - حمله بر شخص تره‌كى و كاروان او ، توسط يكى از چريك‌هاى شهرى ما ( طالب العلم شهيد شيخ جوادى يكاولنگى ) در دوران قدرت كمونيست‌ها ، در كابل .\r\nبنابراين شيعيان در متن جهاد كشور ، با محروميت از كمك‌هاى زياد خارجى كه احزاب محترم ديگر از آن‌ها برخوردار بوده‌اند ، حضور داشته‌اند و مستحق‌اند كه خواهان بسيطترين حقوق خود كه رسميت يافتن مذهب‌شان است باشند .\r\n10 - در دوران حكومت مجاهدين كه احزاب متحارب به خاطر كسب قدرت بيشتر به قتل مردم و تخريب شهرها مشغول بودند ، حركت اسلامى به اصلاح متخاصمين مشغول و از طريق راديو و تلويزيون بهترين خدمت فرهنگى و سياسى را براى مردم انجام مىداد و برادرى مسلمان شيعه و سنى را تحكيم مىبخشيد كه اثبات آن محتاج به دليل نيست ، زيرا همه‌كس آن را مىداند .\r\nرابعا : دولت اسلامى ايران حقوق مذهبى اهل سنت را ناديده نگرفته است و اصل دوازدهم قانون اساسى جمهورى اسلامى ايران چنين مىگويد : « دين رسمى اسلام و مذهب جعفرى و اثناعشرى است و اين اصل الى الابد غير قابل تغيير است و مذاهب ديگر اسلام اعم از حنفى ، شافعى ، مالكى ، حنبلى و زيدى ، داراى احترام كامل مىباشد و پيروان اين مذاهب در انجام مراسم مذهبى ، طبق فقه خودشان آزاداند . در تعليم و تربيت دينى و احوال شخصيه ( ازدواج ، طلاق ، ارث و وصيت ) و دعاوى مربوط آن در دادگاهها ، رسميت دارند و در هر منطقه‌اى كه پيروان هر يك از اين مذاهب اكثريت داشته باشند ، مقررات محلى در حدود اختيارات شوراها بر طبق آن مذهب خواهد بود ، با حفظ حقوق پيروان ساير مذاهب .\r\n\r\nدوم : حضور شيعه در دولت به اندازه كميت خود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدر دوران‌هاى گذشته مردم شيعه به طور غالب ، جز در مناصب بسيار پايين دولتى ( كاتب ، سركاتب و مأمور مثلا ) در پست‌هاى مهم نقش نداشته‌اند و جرم‌شان شيعه بودن‌شان بوده است ! اين تبعيض غير منصفانه داستان‌هاى زيادى دارد و ما به خاطر عدم تحريك احساسات شيعيان از بيان آن خوددارى مىكنيم .\r\nبه نظر ما لازم است مردم شيعه به خاطر وحدت ملى ، ترقى كشور ، اخوت اسلامى و ممانعت از مداخلهء خارجى به اندازه كميت خود وزير و سفير داشته و در همه امورات دولتى سهيم باشند .\r\nما خواهان تطبيق عدالت اجتماعى دربارهء همهء اقوام كشور ( ازبك ، تاجيك ، پشتون ، هزاره و . . . ) هستيم و آن را مطابق دستورات قرآن عامل ترقى و سعادت كشور و ملت خود مىدانيم و بدترين وحشت اين است كه لياقت افراد ناديده گرفته شود و تنها نژاد او موجب برترى و امتيازدهى گردد كه مصداق بارز خسران دنيا و آخرت ملت و حكومت است .\r\nدر اين‌كه شيعيان چند درصد نفوس كشور هستند ، اختلافاتى وجود دارد كه گاهى به افراط و تفريط مىرسد ، سبب اين اختلاف اين است كه ما تاكنون احصائيه رسمى و قابل اعتماى از شيعيان افغانى نداريم ، بلكه متأسفانه احصائيه علمى و فنى تاكنون نسبت به كل نفوس كشور صورت نگرفته است . \r\nسوم : تعديل نظام ادارى\r\nسومين خواست‌هاى شيعيان تجديد و تعديل نظام ادارى ظالمانه داوود خانى است كه در ساختار ولسوالىها و ولايات ، به كار گرفته شده است . مثلا ولسوالىهاى ولايات مشرقى و بعضى جاهاى ديگر از چندهزار انسان معدود تشكيل شده ولى ولسوالىهاى ولايات ديگر از چند برابر نفوس ولسوالىهاى مشرقى و . . . به وجود آمده است كه بدين وسيله خواسته‌اند حق مردم شيعه و حتى حق اقوام سنى غير پشتون را ضايع كنند ! ! زيرا هر ولسوالى حوزهء رأىگيرى نمايندگان شوراى ملى بوده و مىباشد . به عبارت ديگر گاهى از طرف يك‌صدهزار شيعه مثلا يا سنى غير پشتون يك نماينده به مجلس شوراى ملى راه پيدا كرده ولى در مناطق پشتون نشين گاهى از طرف بيست هزار نفر مثلا يك نفر نماينده در مجلس حضور يافته است كه عواقب بد اين كار براى صاحب‌نظران به خوبى آشكار است .\r\nمدعاى ما اين است كه براى تشكيل ولسوالىها و ولايات معيار معقول و ميزان واحدى در تمام كشور مدنظر گرفته شود و اين نوع تبعيض ها ، از فضاى كشور براى هميشه رانده شود . ما گمان نمىكنيم هيچ عاقلى در\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nصحت اين خواست و حتى ضرورت آن ترديدى به خود راه دهد . در بعضى از مناطق وقتى فردى در زمستان برفى ، كه راههاى آن‌جا مسدود مىگردد ، مىخواست از ولسوالى به مركز ولايت خود برود ، بايد اول با هزار مصيبت راههاى دور و برفى را طى كرده به كابل برود و از آن‌جا به قندهار و از قندهار به مركز ولايت خود برسد . اين سفر از نظر مصرف و ضياع وقت و اذيت بدنى چه مشكلاتى را به وجود مىآورد ؟ تنها خدا مىداند و خود آن مردم ستم‌ديده !\r\n\r\nچهارم : تقرّر كارمندان شيعه در مناطق شيعه‌نشين\r\nدر جاهايى كه اكثريت قاطع مردم بومى شيعه هستند ، بايد والى و ولسوال و قاضى و علاقه‌داران از خود شيعه اعزام شوند ، تا مردم به حكومت مركزى خوشبين گردند و از ظلم و اجحاف و تعصبات ناروا در امان بمانند .\r\nبدبختانه گاهى در مناطق مركزى افرادى به عنوان حاكم و قاضى موظف شده‌اند كه جان و مال و ناموش شيعه و هزاره را حلال مىدانسته‌اند ! و تلخى عملكرد اين افراد هنوز در كام مردم باقيست كه گاهى نقل آن‌ها سرگرمى مجالس آن مردم است و ما روى نزاكت‌هايى از بيان آن قصه‌ها ولو به طور نمونه خوددارى مىكنيم و در عوض از خداوند تعالى برادرى شيعه و سنى و همكارى آنان را براى ترقى و اعتلاى كشور و ملت خواهانيم . پذيرفتن اين خواست هيچ مشكل اجتماعى و قانونى ندارد ، بلكه برطرف‌كننده پاره‌اى از مشكلات و نفوذ بيشتر حكومت مركزى خواهد بود .\r\n\r\nپنجم : ثبت عقايد و احكام فقهى شيعيان در كتب درسى مكاتب و ليسه‌ها\r\nهمانگونه كه متعلمين اهل سنت عقايد و احكام خود را تا حدودى در مدارس ابتدايى و متوسطه ياد مىگيرند ، متعلمين شيعه نيز عقايد و احكام خود را در آنجا بياموزند . البته در بسيارى از موارد نظرات سنيان و شيعيان به حمد الله تفاوتى ندارد ، ولى مىشود دو جزوه درباره موضوعات دينى و مذهبى تأليف و طبع كرد ؛ يكى براى متعلمين اهل سنت و ديگرى براى متعلمين شيعه و به همين اقدام بسيط مشكله حل مىشود . اين كار يك فايدهء مهم ديگرى هم دارد كه برادران اهل سنت ما به عقايد و فقه شيعه آشنايى خوبى پيدا مىكنند و زمينه براى برادرى و همكارى اجتماعى بهتر فراهم مىگردد و دسيسه‌هاى دشمنان اتحاد مسلمانان دربارهء اتهامات مذاهب\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاسلامى به عقايد خرافى نظريات كفرآميز بىاثر مىشود و همه جوانان شيعه و سنى همديگر را بهتر درك مىكنند .\r\nمتأسفانه معلومات يك عده از برادران سنى ما ، درباره شيعه و تشيع از نوشته‌هاى مستشرقين مغرض و نويسندگان جاسوس خارجى مىباشد كه باعث بدبينىهاى فراوانى بين دو برادر مسلمان گرديده است .\r\n\r\nششم : توزيع عادلانهء امكانات مالى\r\nتقسيم عايدات دولتى و بيت‌المال بر همه ولايات كشور به مقدار نفوس باشد . همانگونه كه در سربازگيرى و گرفتن ماليات و حقوق دولتى فرقى بين ساكنين ولايات و نژادهاى مختلف وجود ندارد ، بايد در مصرف بودجه دولتى در اعمار و تقويت اقتصادى ( زراعتى ، صنعتى ، كلتورى و صحّى ) نيز فرقى به وجود نيايد . بدبختانه هزارجات و پاره‌اى از مناطق ديگر كشور به همان حالت اول خود ( از موقع خلقت زمين ! ) تا كنون باقىمانده است ، يك شركت توليدى ، يك پروژهء زراعى و يك ليسهء مفيد وجود ندارد ، بدتر اينك چند ماه زمستان راهها قطع و مردم در خانه‌هاى خود مشغول وقت تلفى مىباشند و در تمام سال آب آشاميدنى صحى وجود ندارد . البته كشور ما تاكنون فقير مانده و در مجموع كمبودهاى مهمى داريم ولى آن‌چه كه ناراحت‌كننده است ، تعصبات و تبعيضات است كه بايد از بين برود .\r\n\r\nچند موضوع ديگر\r\nحالا كه صحبت از خواست‌هاى شيعيان افغانى به ميان آمد كه از خواست‌هاى اصولى و اساسى حركت اسلامى افغانستان در مرحلهء فعلى است ، مناسب است بعضى ديگر از نقطه‌نظرهاى مهم حركت اسلامى را در اينجا با كمال اختصار ذكر كنيم : \r\nاول - اتحاد و برادرى شيعه و سنى\r\nاين كار مقدس و بابركت در سطح كشورى و بين‌المللى براى جهان اسلام منافع زيادى دربر دارد و دشمنان اسلام هميشه از راه اختلافات مذهبى و غيره به استثمار و استعمار سرزمين‌هاى اسلامى پرداخته‌اند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nحركت اسلامى از ابتدا تاكنون براى استحكام اخوت اسلامى و همكارى صميمانه بين شيعه و سنى و احترام متقابل به عقايد و اصول مذهبى همديگر طرح‌هايى داشته و بر آن اصرار ورزيده است .\r\nو از باب نمونه به يكى از فصول كتاب \" تصويرى از حكومت اسلامى در افغانستان \" ، كتاب \" مسايل كابل \" ، كتاب \" همبستگى اسلامى و دشمنان آن \" و كتاب \" سنى و شيعه چه فرقى دارند ؟ \" مراجعه نماييد .\r\nبه نظر ما كسانى كه تعصبات مذهبى ، قومى و نژادى را در بين مسلمانان يك كشور دامن مىزنند ، يا احمق نادان و يا دشمن اسلام و مسلمانان و مزدور بيگانگان مىباشند .\r\nبراى ايجاد هماهنگى و تفاهم و همكارى و برادرى اسلامى بين پيروان اين دو مذهب بايد دو كار اساسى يكى عاجلا و ديگرى در دراز مدت صورت گيرد .\r\nالف : تشكيل انجمن اخوت اسلامى كه اعضاى آن را علماى جيّد مذهبى و متخصصان و روشنفكران متدين تشكيل بدهند .\r\nاعضاى اين انجمن در مساجد و اماكن مختلف مربوط به شيعه و سنى سخنرانى نمايند و مردم را به برادرى و دوستى با همديگر تشويق كنند .\r\nاين انجمن در ولايات هم نمايندگىهايى داشته و داراى يك نشريه ماهانه‌اى هم باشد ، كه بسيار مفيد و پربار خواهد بود .\r\nب : ايجاد مدارسى دينى مختلط از متعلمين شيعه و سنى كه همديگر را به طور صحيح درك مىكنند و نيرنگ دشمنان دين و وطن بىاثر مىگردد و بازار تهمت و شايعه‌سازى بسته شده زمينهء اتحاد بيشتر آماده مىگردد .\r\n\r\nدوم - حكومت اسلامى\r\nبا تمام جنگ‌هاى داخلى و فجايعى كه توسط پاره‌اى از احزاب جهادى در سال 1371 به اين طرف واقع شد ، و با تمام تحولاتى كه در صحنهء سياسى افغانستان توسط داخلىها و خارجىها رخ داد ، ما هنوز بر اقامهء يك حكومت اسلامى توأم با عدالت اجتماعى اصرار مىورزيم و اين اصرار خود را وظيفهء دينى و خواست شهدا ، معلولين و مجاهدين متدين و خواست اكثريت ملت مسلمان افغانستان مىدانيم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nما خواهان يك حكومت واقعى اسلامى هستيم ، نه حكومت نام نهاد اسلامى و نه حكومت مسلمان‌هاى كه از اسلام و تعاليم آن جز نام اسلام و جز خواندن نماز و ريش‌دراز گذاشتن ، اثرى ديده نمىشود .\r\nيعنى حكومت اسلامى كه سياست ، اقتصاد ، اجتماع و ادارات او اسلامى باشد ، زمامدار او عادل و مسئولين رده بالاى او از خيانت ، ظلم ، تكبر ، حماقت و شيطنت به دور باشند . حكومتى كه روحانيت و معنويت دست‌اندركاران آن تا حدودى زيادى شباهت به روحانيت و معنويت پاكدلان صدر اسلام داشته باشند . حكومت اسلامى كه زمامداران آن مصئون و همه‌كاره نباشيند و دين را سپر حماقت و استبداد و ندانم كارىهاى خود قرار ندهند و از پرده كعبه ، هالهء تقدس و صيانت براى چهرهء غيراسلامى خود نسازند . حكومت اسلامى كه اسلام به عنوان حربه برنده مانع آزادىهاى معقول و وسيلهء تكفير مسلمانان منتقد قرار نگيرد . حكومت اسلامى كه به دست چون طالبان فعلى نيافتد . كه نه بينش سياسى ، نه دانش دينى ، نه استقلال فكرى و نه طرح و برنامه‌ريزى براى فعال كردن ادارات دولتى و احياى اقتصاد و تأمين وسايل زراعت و صنعت دارند . . . و بدون احساس ذره‌اى از مسئوليت قدرت ، تنها زنان را از حمام رفتن منع مىكنند و تأكيد بر درازى ريش دارند و در نتيجه اسلام را به نام اسلام و در حقيقت به تحجرگرايى خود ، بدنام مىسازند .\r\nو به يك كلمه ، حكومت اسلامى كه به دور از افراط و تفريط باشد  \" وَ كَذلِكَ جَعَلْناكُمْ أُمَّةً وَسَطاً \"  ، حكومت اسلامى كه زمامداران آن عميقا به اسلام پايبند باشند و اسلام را در همه ابعادش آهسته‌آهسته ولى با پيگيرى و استمرار مناسب پياده كنند و كشور را در بعد سياسى و اقتصادى و عدالت اجتماعى از قرون وسطى بيورن كرده ، به نزديكىهاى ( حداقل ) قرن نوزده برسانند ! چون رسيدن ما به قرن بيست ، طفره است و طفره از نظر فلاسفه محال است و شعار دادن درد مردم را دوا نمىكند .\r\n\r\nسوم - خودمختارى فدرالى\r\nما خواهان يك حكومت مقتدر مركزى هستيم و فيدرالى و تقسيم كشور را به چند واحد خودمختار مخالف مصالح ملى مدانيم . هر كس به مشكلات خودمختارى چهارصوبه پاكستان آگاه باشد مىداند كه پاكستان چه تاوانى را براى اين نظام سياسى مىپردازند .\r\nفدرالى يعنى به رسميت شناختن اختلافات كمرشكن قومى و نژادى و پذيرفتن پاى استعمار خارجى و غوطه‌ور شدن در بدبختى و بدروزى است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nچهارم - يك مطلب ضرورى\r\nاز باب ضرورت و ناچارى بايد به يك موضوع ديگر كه براى بعضى از افراد كمى معلومات و يا فريب بيگانگان و دشمنان اسلام موجب سوءتفاهم شده است ، اشاره‌اى بشود .\r\nبعضى از برادران عزيز اهل سنت به اين جهت به رسميت مذهب جعفرى ترديد دارند كه خيال مىكنند مردم شيعه به خلفاى راشدين ( رض ) بدگويى مىكنند . و اين تهمت دروغين را دشمنان خارجى براى منافع خود شايع كرده‌اند . هركس مىخواهد بىاساس بودن اين تهمت را بفهمد مىتواند به تمام كتاب‌هاى توضيح المسايل مجتهدين و علماى درجه يك شيعه كه تمام وظايف مسلمانان شيعه در آن ذكر شده مراجعه كند كه بدگويى به عموم صحابه و خلفاى راشدين - رض - در هيچ‌يك از دستورات مذهبى شيعه قرار نگرفته است .\r\nنگارنده اين موضوع را در كتاب‌هاى ديگر خود مانند كتاب تصويرى از حكومت اسلامى وم كتاب همبستگى اسلامى و دشمنان آن و غير آن‌ها مفصلا ذكر كرده‌ام . و گفته‌ام كه بدگويى به خلفاى راشدين شرعا حرام و گويندهء آن مستحق تعزير و تأديب است و مسلمان بايد اهل‌بيت و اصحاب خاتم النّبيين ( صلى الله عليه و آله ) را احترام كنند .\r\nبه‌هرحال توقع ما از برادران اهل سنت ما اينست كه هر حرف بى منطق را كه شايع مىشود از طرف ما نپذيرند و بايد به تحقيق آن بپردازند .\r\nخداوند به همهء مسلمانان جهان اتحاد و برادرى و سعادت دين و دنيا را مرحمت فرمايد . آمين ربّ العالمين .\r\n\r\n\r\n","description":"","footnote":"","page_name":" 20 ","page_number":20}
  ]