[
  {"content":"\r\n\r\nمناسك حج\r\nمطابق با فتاوى\r\nحضرت آية الله آقاى\r\nحاج شيخ محمد على اسماعيل پور قمشه اى\r\n- مدظله العالى -\r\nشوال المكرم 1415\r\nحق طبع محفوظ براى مؤلف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمشخصات كتاب\r\nنام كتاب : مناسك حج\r\nمؤلف : حضرت آية الله آقاى حاج شيخ محمد على اسماعيل پور قمشه اى\r\nتيراژ : 3000 نسخه\r\nنوبت چاپ : اول\r\nتاريخ 14 شوال المكرم 1415 - 25 / 12 / 1373\r\nقيمت : 3000 ريال\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ كليات 
  ]\r\nبسم الله الرحمن الرحيم\r\nالحمد للّه ربّ العالمين و صلّى الله على خير مَن حجّ و لبّى محمد و آله الطاهرين و اللعنة الدائمة على أعدائهم أجمعين\r\nمناسك حج\r\n\r\nوجوب حج\r\nحج در شرع مقدس اسلام اسم است براى مجموع مناسك مخصوصه‌اى كه در مشاعر مختلفه انجام مىشود و بر هر مكلّفى كه داراى شرايط ذيل باشد واجب است و وجوبش از كتاب و سنت قطعى ثابت شده و يكى از اركان دين و وجوبش از ضروريات است ، و ترك آن با اعتراف ثبوتش از گناهان بزرگ است همچنانكه انكار اصل فريضه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدر صورتى كه مستند به شبهه نباشد كفر است .\r\nخداوند متعال در كتاب مجيد خود فرموده :  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ » . \r\nيعنى : « خداوند متعال حج بيت را بر كسانى كه مستطيع و متمكن از رفتن به سوى آن هستند واجب فرموده و هركس از اين واجب رو گردانده و منكرِ آن شود ، به خود ضرر زده است و خداوند از تمام موجودات بى نياز است » .\r\nو شيخ كلينى - عليه الرحمة - به طريق معتبر از حضرت صادق - سلام الله عليه - روايت نموده كه حضرت فرمود :\r\n« هركس از دنيا برود و حَجّةالإسلام را بجا نياورده باشد بدون اينكه محتاج يا بيمار شده باشد كه از آن باز ماند يا آنكه حكومت از رفتنش جلوگيرى كرده باشد چنين كسى در حال مردن يهودى يا نصرانى خواهد بود . » اين آيه كريمه و اين حديث شريف در اهميت حج و وجوبش كافى است و روايات بسيارى در اين دو موضوع وارد شده كه اين مختصر گنجايش آنها را ندارد و از جهت اختصار به همين قدر اكتفا شد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبدان كه حج واجب بر مكلف در عصر شريعت يك مرتبه در تمام عمر است و آن را حَجّةالإسلام مىنامند .\r\n* * * مسئله 1 : وجوب حج پس از تحقق شرايطش فورى است و بايد در سال استطاعت انجام شود ، و اگر كسى از روى نافرمانى و عصيان يا به جهت عذرى آن را ترك كرد در سال آينده و همچنين سالهاى بعد واجب خواهد شد ، و بعيد نيست كه تأخير آن بدون عذر از گناهان كبيره باشد .\r\nمسئله 2 : هرگاه استطاعت حاصل شد و بجا آوردن حج متوقف بر مقدمات و تهيه وسائلى بود ، بايد فورا به تحصيل آن پرداخته و خود را آماده و مهيا نمايد ، و هرگاه قافله‌هاى متعددى باشد كه هريك پس از ديگرى حركت مىكنند پس مكلف اگر اطمينان دارد كه با اولين قافله اگر حركت ننمايد مىتواند با قافله بعدى به حج برسد تأخير جايز است والّا بايد در اولين فرصت حركت كند .\r\nمسئله 3 : هرگاه متمكن از رفتن با اولين كاروان و قافله بود و نرفت به اعتماد اينكه با تأخير نيز حتما درك خواهد كرد ، ولى اتفاقا با قافله بعدى نتوانست برود ، يا آنكه به\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nعلت تأخير حج را درك ننمود حج بر ذمّه‌اش واجب و مستقر خواهد بود ، هرچند در تأخير معذور باشد .\r\n\r\nشرايط وجوب حج\r\n\r\nشرط اوّل : بلوغ :\r\nپس بر غير بالغ اگرچه نزديك به بلوغ باشد حج واجب نيست . و چنانچه بچه‌اى حج كند جاى حَجّةالإسلام را نمىگيرد هر چند حجّش صحيح مىباشد بنابر اظهر .\r\nمسئله 4 : هرگاه نابالغ به حج رود و قبل از احرام از ميقات بالغ شود و مستطيع باشد حجّش بى اشكال حَجّةالإسلام خواهد بود ولى چنانچه بعد از بستن احرام بالغ شود ظاهر اين است كه مىتواند حجّ خود را به عنوان استحباب تمام كند . ولى بهتر است احتياط كند و حجّ خود را به قصد آنكه بر ذمّه اوست تمام كند و اين احتياط را ترك نكند و به هرحال در سال بعد يا سالهاى بعد براى حَجّةالإسلام مستطيع است بايد آن را بجا آورد .\r\nمسئله 5 : اگر به عقيده اينكه هنوز بالغ نشده حجّ استحبابى بجا آورد و بعد از اداء حجّ معلوم شود كه بالغ بوده اين حج او از حَجّةالإسلام كفايت نمىكند و احتياط واجب\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nآن است كه حج ديگرى به قصد آنچه در ذمّه اوست بجا آورد .\r\nمسئله 6 : بچّه مميز مستحب است حج نمايد ولى بايد از ولىّ خود اذن بگيرد و اذن ولىّ نسبت به مصالح و مفاسد ناشى از صرف مال يا مربوط به خود بچه معتبر است پس اگر حج براى او مفسده‌اى داشته باشد و يا نسبت به وضع مالى او مصلحت نداشته باشد حجّ او بدون اذن ولىّ صحيح نيست .\r\nمسئله 7 : مستحب است ولىّ بچّه مميز او را محرم كند به اين معنى كه جامه‌هاى احرام را به او پوشانده و او را وادار به تلبيه گفتن نمايد و تلبيه را به او تلقين كند ، اگر قابل تلقين باشد ( به اين معنى كه بتواند هرچه به او بگويند بگويد ) والّا خود ولىّ به جاى او تلبيه بگويد و باز دارد او را از آنچه بر محرم لازم است از آن اجتناب نمايد و بايد او را از ميقات احرام بندد ( و تأخير انداختن كندن لباس او را تا فخ اگر راهش از آن طرف باشد را كه بعضى گفته‌اند خالى از اشكال نيست ) .\r\nو بايد او را وادار كند كه آنچه از اعمال حج را كه خودش مىتواند بجا آورد بجا بياورد و آنچه را نمىتواند ولىّ\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاو به نيابت او بجا آورد ، و بايد او را دور خانه خدا طواف داده و بين صفا و مروه سعى دهد و در عرفات و مشعر وقوفش دهد ، و اگر بتواند وادارش كند كه رمى را شخصاً انجام دهد و اگر نتواند ولى او بجايش رمى كند ، و همچنين است نماز طواف و تراشيدن سر و بقيّه اعمال ، و مخفى نماند كه اگر بچه پسر است به قصد ورود او را محرم كند و اگر دختر است رجاء يعنى به اميد رسيدن به واقع او را محرم كند .\r\nمسئله 8 : نفقه ( هزينه ) حج بچه آنچه مازاد بر نفقه عادى است بر ولى اوست نه بر خودش . بلى اگر حفظ بچه متوقف بر همراه بودن اوست به سفر ، يا سفر مصلحت او باشد جايز است از مال خودش خرجش كنند .\r\nمسئله 9 : پول قربانى بچه بر ولى اوست و همچنين كفّاره شكار و امّا كفّاراتى كه با بجا آوردن عمدى موجباتشان واجب مىشوند ظاهر اين است كه واجب نمىشوند نه بر ولى و نه در مال بچه .\r\n\r\nشرط دوّم : عقل :\r\nبنابراين بر ديوانه هر چند ادوارى باشد حج واجب نيست ، بلى اگر در ماه‌هاى حج ديوانه عاقل شد و مستطيع بود و تمكّن از بجا آوردن اعمال حج را\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nداشت بر او واجب مىشود هرچند در اوقات ديگر ديوانه باشد .\r\n\r\nشرط سوّم : آزادى :\r\nبنابراين بر مملوك يعنى غلام يا كنيز زرخريد هرچند مستطيع و مأذون از طرف مولاى خود باشد حج واجب نيست و هرگاه با اذن مولاى خود حج كند حجّ او صحيح است ولى كفايت از حَجّةالإسلام نمىكند و بعد از آزادى چنانچه داراى شرايط باشد بايد دوباره حج نمايد .\r\nو مخفى نماند كه اين شرط مسايلى دارد ولى چون محلّ ابتلا نيست متعرض آنها نمىشويم .\r\n\r\nشرط چهارم : استطاعت :\r\nو در آن چند چيز معتبر است :\r\n\r\n[ شرايط استطاعت 
  ]\r\n\r\nاول : سعه وقت :\r\nبه اين معنى كه وقت كافى براى رفتن به مكّه و بجا آوردن اعمال واجب در آنجا باشد ، بنابراين اگر بدست آمدن مال وقتى باشد كه براى اين اعمال كافى نباشد ، يا كافى باشد ولى با مشقت زياد كه عادتاً تحمّل نشود واجب نخواهد بود ، و در چنين صورت واجب است مال را تا سال بعد نگهدارى نمايد ، پس اگر\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاستطاعت باقى بود حج در سال بعد واجب خواهد بود و الّا واجب نيست .\r\n\r\nدوّم : امنيت و سلامتى :\r\nبه اين معنى كه در رفتن و برگشتن و بودن در آنجا خطرى بر جان و مال و ناموسش نباشد ، همچنانكه مباشرت حج بر شخص مستطيعى كه شخصاً نمىتواند به جهت پيرى يا بيمارى يا عذر ديگر به حج برود واجب نيست و در صورتى كه از رفتن خود مأيوس باشد يعنى اميد اينكه مرض او خوب شود يا ضعف او مبدّل به قوّت گردد يا عذر او بر طرف گردد نداشته باشد ، واجب است نايب بگيرد ، چنانچه خواهد آمد .\r\nمسئله 13 : اگر براى حج دو راه باشد ، يكى مأمون و بى خطر و ديگرى غير مأمون و با خطر ، وجوب حج ساقط نمىشود ، بلكه واجب است از راه بى خطر برود هر چند دور باشد .\r\nمسئله 14 : اگر در بلد خود مالى داشته باشد كه به حج رفتن تلف شود حج بر او واجب نخواهد بود ، و همچنين است اگر چيزى باشد كه شرعاً مانع از رفتن به حج باشد ، همچنانكه اگر حج رفتن سبب ترك واجب اهم\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاز آن شود ، مانند نجات غريق يا نجات كسى از سوختن ، يا آنكه حجّش متوقّف بر اين باشد كه فعل حرامى انجام دهد كه اجتناب از آن اهمّ از حج باشد كه در تمام اين صور حج واجب نيست .\r\nمسئله 15 : هرگاه با اينكه حجش مستلزم ترك اهم يا بجا آوردن فعل حرام باشد به حج رود ، در اين صورت ، هرچند از جهت ترك واجب يا فعل حرام معصيت كار مىشود ، ولى ظاهر اين است كه حجّش مجزا از حَجّةالإسلام خواهد بود ، البته اگر شرايط ديگر را دارا باشد . و فرقى نيست بين كسى كه حج از سالها قبل بر ذمّه اش مستقر بوده و كسى كه حج در همان سال استطاعت بر او واجب شده است .\r\nمسئله 16 : هرگاه در راه حج دشمنى باشد كه دفع او جز به پرداخت مال زياد ممكن نباشد پرداخت مال واجب نيست و وجوب حج ساقط خواهد شد .\r\nمسئله 17 : هرگاه راه حج منحصر به دريا باشد وجوب حج ساقط نخواهد شد مگر در صورت ترس از غرق ، يا بيمارى ، و چنانچه با ترس از اين چيزها حج نمود\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبنابر اظهر حجّش صحيح خواهد بود .\r\n\r\nسوّم : زاد و راحله :\r\nو معنى زاد داشتن توشه راه است كه آنچه در سفر محتاج است داشته باشد يا پولى داشته باشد كه توشه خود را تهيّه نمايد ، و معنى راحله داشتن وسيله سوارى است كه بدان وسيله برگردد و لازم است زاد و راحله لائق به حال شخص باشد .\r\nمسئله 18 : داشتن راحله يا وسيله سوارى مختص به صورت احتياج نيست بلكه مطلقاً شرط است هرچند محتاج نباشد ، مانند اينكه بدون مشقّت قدرت پياده روى داشته باشد ، و پياده روى هم منافى شرف و آبرويش نباشد ، ولى اگر پياده رفتن آسانتر باشد و يا مساوى سوارى باشد احتياط واجب آن است كه حج را بجا آورد بلكه در صورت آسانتر بودن وجوب حج خالى از قوّت نيست .\r\nمسئله 19 : ميزان و معيار در زاد و راحله وجود فعلى آنها است ، بر كسى كه مىتواند آنها را با كار و كاسبى تحصيل نمايد حج واجب نيست ، و فرقى در اشتراط راحله بين دور و نزديك نيست .\r\nمسئله 20 : استطاعتى كه در وجوب حج معتبر است\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاستطاعت از جائى است كه در آن است نه از بلد و وطنش . پس هرگاه مكلّف مثلًا براى تجارت يا غير آن به مدينه منوّره يا جدّه رفت و در آنجا داراى زاد و راحله يا قيمت آنها باشد كه بتواند با آن حج نمايد حج بر او واجب خواهد بود ، هرچند اگر در بلد خود مىبود مستطيع نمىشد .\r\nمسئله 21 : اگر مكلّف ملكى داشته باشد و به قيمت خودش فروش نرود و چنانچه بخواهد حج نمايد بايد به كمتر از قيمت بفروشد كه باعث ضرر كلى شود ، فروشش واجب نيست ، و اما اگر هزينه و مخارج حج بالا برود و مثلًا كرايه ماشين در سال استطاعت گرانتر از سال بعد باشد تأخير جايز نيست و بايد همان سال برود مگر اينكه باعث ضرر كلّى باشد كه به حدّ اجحاف برسد .\r\nمسئله 22 : داشتن هزينه بازگشت هنگامى معتبر است كه مكلّف قصد بازگشت به وطن خود را داشته باشد ، امّا اگر نخواسته باشد برگردد يا خواسته باشد در جاى ديگرى غير از وطن خود ساكن شود ، بايد داراى هزينه رفتن به آنجا باشد و دارا بودن هزينه بازگشت به وطن لازم نيست .\r\nبلى اگر جائى كه مىخواهد در آنجا بماند دور تر از وطنش\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nباشد كه هزينه رفتن به آنجا بيشتر از هزينه برگشت به وطن باشد ، در اين صورت داشتن هزينه تا آنجا شرط نيست ، بلكه داشتن هزينه بازگشت به وطن در وجوب حج كافى است و اگر كسى هزينه بازگشت به وطن را داشت ولى بعد از تمام شدن حج آن را از دست داد حج او از حَجّةالإسلام كفايت مىكند .\r\n\r\nچهارم : رجوع به كفايت :\r\nيعنى شخص مكلَف بايد طورى باشد كه پس از برگشتن از حج بتواند خود و عائله خود را اداره نمايد و دچار تهيدستى و فقر نگردد ، پس اگر داراى مبلغى است كه وسيله كسب و سرمايه است كه چنانچه آن مبلغ را صرف حج نمايد ، پس از بازگشت محتاج خواهد بود و بداند كه راه ديگرى براى زندگى مناسب شأن خود نخواهد داشت بر چنين شخصى حج واجب نيست ، پس از آنچه ذكر شد ظاهر مىشود كه فروختن چيزهاى ضرورى زندگى مانند منزل مناسب شأن و لباسهايى كه براى زينت و آبرو دارد و اثاث منزل ، و ابزار كار كه براى زندگى به آنها احتياج دارد و مانند آنها مثل كتاب نسبت به اهل علم كه براى تحصيلاتش لازم است واجب نيست ، و خلاصه آنچه در زندگى انسان مورد حاجت است\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو صرفش در راه حج سبب بيچارگى و مشقت شود فروشش واجب نيست . بلى اگر آنها بيشتر از حاجتش باشد واجب است مازاد را براى هزينه حج بفروشد ، بلكه كسى كه داراى منزلى است كه مثلًا دويست هزار تومان مىارزد و مىتواند آن را فروخته و منزل ديگرى به كمتر خريدارى نموده و بدون مشقت در آن زندگى كند ، و تفاوت دو قيمت وافى به هزينه حج و هزينه زندگى زن و بچه وى باشد لازم است اين عمل را انجام داده و به حج برود .\r\n\r\n[ مسائل استطاعت 
  ]\r\nمسئله 23 : هرگاه انسان مالى داشته باشد كه به جهت احتياج به آن فروشش براى حج واجب نبوده ، ولى بعداً از آن مستغنى شده و ديگر حاجتى به آن ندارد ، واجب است آن را فروخته و حج نمايد ، مثلًا خانمى كه داراى زينت و زيورى بوده كه محلّ حاجتش بوده ، و فعلًا به علت بزرگى و پيرى يا به علت ديگر مورد حاجتش نيست ، واجب است آن را فروخته و قيمتش را در راه حج صرف نمايد .\r\nمسئله 24 : هرگاه انسان منزل ملكى داشته ، و منزل ديگرى نيز باشد كه مىتواند بدون ناراحتى در آن بنشيند و سكنى نمايد مانند منزل وقفى كه شرايط آن منطبق بر او\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nباشد ، واجب است منزل خود را در صورتى كه قيمتش كفاف هزينه حج را بدهد يا به ضميمه پولى كه دارد وافى شود فروخته و به حج برود ، و اين حكم نسبت به كتابهاى علمى و ساير وسائل زندگى نيز جارى است .\r\nمسئله 25 : هرگاه كسى مقدارى پول داشته باشد كه كفاف هزينه حج را مىدهد و خود احتياج به ازدواج يا خريد منزل براى خود دارد يا محتاج به وسائل ديگرى است ، در صورتى كه صرف آن پول در راه حج سبب ناراحتى و مشقَت در زندگى وى شود حج بر او واجب نمىشود ، و چنانچه سبب ناراحتى نشود واجب مىشود .\r\nمسئله 26 : هرگاه انسان طلبى دارد كه وقتش رسيده واجب است مطالبه كند و چنانچه بدهكار بدحساب و بد بده باشد واجب است او را مجبور به پرداخت كند و اگر تحصيل آن متوقف بر مراجعه به دادگاه باشد لازم است مراجعه نمايد ، مگر اينكه منازعه و رجوع به دادگاه موجب مشقّت زياد و هتك او باشد به حسب شأن او و همچنين است اگر مدّت طلب سر نرسيده ولى چنانچه از بدهكار مطالبه شود خواهد پرداخت . و امَا اگر بدهكار نادار يا بد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبده باشد و اجبارش غير ممكن يا باعث ناراحتى و دردسر طلبكار شود ، يا طلب هنوز مدّت داشته باشد و بدهكار قبل از وقت نمىپردازد ، در اين چند صورت چنانچه بتواند طلب خود را به مبلغى كه به تنهايى يا به ضميمه مال ديگر وافى به مصارف حج باشد بفروشد و در اين كار ضرر و مشقّتى به او متوجّه نگردد واجب است بفروشد و چنانچه موجب ضرر شود واجب نخواهد بود .\r\nمسئله 27 : هر صاحب صنعتى مانند آهنگر و بنّا و نجار و خياط و مانند اينها از كسانى كه كسبشان كفاف مخارج خود و عائله‌شان را مىدهد در صورتى كه از بابت ارث يا غير آن مالى بدست آورند كه جوابگوى مخارج حج و زندگيشان باشد در موقع رفتن و برگشتن ، حج بر آنها واجب مىشود .\r\nمسئله 28 : كسى كه از وجوه شرعيه مانند خمس و زكات و مانند اينها زندگى خود را اداره مىكند ، و بر حسب عادت مخارجش بدون مشقَت مضمون و حتمى باشد ، در صورتى كه داراى مقدارى پول گردد كه وافى به هزينه حج و مخارج عيالش باشد ظاهر اين است كه حج بر او واجب است\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو همچنين است كسى كه شخص ديگرى در تمام مدت زندگى او مخارجش را متكفّل باشد ، و همچنين است كسى كه اگر آنچه دارد در راه حج صرف كند زندگى بعد از حجّش با قبل از آن تفاوتى نكند .\r\nمسئله 29 : در استطاعت ، ملكيت لازم شرط نيست ، بنابراين اگر هبه جايزه به كسى شد مثل هبه به غير ارحام استطاعت صادق است ، اگر تبديل عين موهوبه به طورى كه واهب نتواند رجوع كند به آسانى ممكن است ولى اگر به آسانى تبديل آن ممكن نيست مستطيع نمىشود ، لكن ثبوت ملكيت شرط است بنابراين اگر كسى با او مصالحه اى كند كه طرف براى خود تا مدت معينى خيار گذاشته باشد استطاعت صادق نيست و حج بر او واجب نمىشود مگر بعد از گذشتن مدت خيار .\r\nمسئله 30 : بر مستطيع لازم نيست كه حتماً از مال خود براى حج خرج كند پس اگر به گدايى يا مال ديگرى حج كند كافى است ، بلى اگر جامه‌هاى احرام يا پول قربانيش غصبى باشد كافى نخواهد بود .\r\nمسئله 31 : تحصيل استطاعت به كسب يا غير آن\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nواجب نيست . پس هرگاه كسى مالى به انسان هبه كند كه در صورت قبول آن مستطيع خواهد شد قبولش لازم نيست مگر اينكه هبه كند بر خصوص حج و قبول آن براى او مهانت نداشته باشد در اين صورت قبولش واجب است ، و همچنين است اگر كسى از او بخواهد كه خود را براى خدمتى اجير كند كه با اجرتش مستطيع خواهد شد هرچند آن خدمت هم لائق به حالش باشد ، بلى اگر خود را اجير خدمت در راه حج نمود و بدان مستطيع شد حج بر او واجب خواهد شد .\r\nمسئله 32 : اگر كسى خود را اجير نيابت حج كند ، و با پول نيابت مستطيع شود ، در صورتى كه حج نيابى مقيد به همان سال باشد حج نيابى را بايد مقدّم بدارد ، پس چنانچه استطاعتش تا سال بعد باقى ماند حج بر او واجب خواهد بود و چنانچه باقى نماند واجب نخواهد بود . و اما اگر حج نيابى مقيد به همان سال نباشد ، ولى اجاره منصرف باشد به همان سال اول باز هم حجّ خودش را بر حجّ نيابى نمىتواند مقدم بدارد و اگر اجاره منصرف به سال اول نباشد بايد حج خود را مقدم بدارد .\r\nمثال : زيد به عمرو مىگويد : مبلغ بيست هزار\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتومان دارم كه مىخواهم براى پدر يا مادرم در حج نايب بگيرم و عمرو حاضر مىشود براى اين عمل اجير شود و فرض كنيم مصارف حج ده هزار تومان است كه عمرو با اين مبلغ مىتواند دوبار حج كند ، در اين صورت عمرو مستطيع خواهد شد ، پس اگر زيد حج را مقيد به همان سال نمود عمرو همان سال را به نيابت پدر يا مادر زيد حج مىنمايد و چنانچه استطاعتش تا سال بعد باقى ماند لازم است سال بعد براى خود حج نمايد ، و چنانچه باقى نماند چيزى بر او واجب نخواهد بود ، ولى اگر زيد حجّ پدر خود را به همان سال مقيد نكرد و اجاره براى حج منصرف به همان سال باشد - كه غالباً چنين است - بازهم بايد حج نيابى را بجا آورد و اگر منصرف نباشد سال اول حج خود را بجا آورد و سال بعد حج نيابى را .\r\nمسئله 33 : هرگاه كسى مقدارى پول قرض كند كه آن پول به مقدار مخارج حج باشد ، و قدرت پرداخت آن را از مال ديگرش كه فعلًا مالك است داشته باشد حج بر او واجب خواهد بود ولى اگر احتمال آن هست كه بعداً مالى پيدا كند و عوض آن را بدهد مستطيع نيست .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمسئله 34 : هرگاه انسان هزينه حج را داشته باشد و بدهكار نيز باشد و در حال حاضر مالى كه بتواند با آن بدهى خود را بدهد داشته باشد حج بر او واجب خواهد بود ، و اگر احتمال بدهد كه بعداً مالى بدست مىآورد و بدهى خود را مىدهد كافى نيست و حج بر او واجب نمىشود چه بدهى او وقت ادايش رسيده باشد يا نرسيده باشد و نيز فرقى نيست كه بدهى قبل از بدست آوردن پول باشد يا بعد از آن .\r\nمسئله 35 : هرگاه انسان خمس يا زكات بدهكار باشد ، و مقدارى پول داشته باشد كه اگر خمس يا زكات را بدهد مابقى كفاف هزينه حج را نخواهد داد واجب است خمس يا زكات را بدهد و حج بر او واجب نخواهد بود . و فرقى نيست بين آنكه خمس يا زكات در عين مالش باشد يا بر ذمّه اش .\r\nمسئله 36 : كسى كه حج بر او واجب شده ، و خمس يا زكات يا حقوق واجب ديگر بدهكار است ، لازم است آنها را بدهد ، و تا آنها را نپرداخته جايز نيست به حج برود . و هرگاه جامه‌هاى احرام يا پول قربانيش از مالى باشد كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nحق به آنها تعلّق گرفته حجّش صحيح نخواهد بود .\r\nمسئله 37 : هرگاه انسان مقدارى پول داشته باشد ، و نداند كه كفاف مخارج حج را مىدهد يا نه حج بر او واجب نيست ، و لازم نيست فحص و تحقيق كند ، هرچند فحص و تحقيق احوط است و در صورتى كه تحقيق آسان باشد مثل سؤال از اهل خبره واجب است تحقيق كند و همينطور است اگر مقدار مال خود را نداند و بتواند مثلًا با مراجعه به دفتر بفهمد مستطيع است يا نه ، واجب است فحص كند .\r\nمسئله 38 : هرگاه انسان مالى دارد كه در دسترسش نيست و به تنهايى يا با مالى كه در دسترسش است كفاف مخارج حج را مىدهد اگر نتواند در آن مال هرچند با وكالت دادن در فروشش باشد تصرّف كند حج بر او واجب نخواهد بود ، و چنانچه بتواند واجب خواهد بود .\r\nمسئله 39 : هرگاه انسان مالى داشته باشد كه كفاف هزينه حج را بدهد ، حج بر او واجب مىشود ، و جايز نيست در آن مال تصرّفى كند كه از استطاعت خارج شود و نتواند تدارك كند ، و اين تصرف خواه پيش از تمكّن از سفر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nباشد يا بعد از آن فرقى ندارد ، بلكه ظاهر اين است كه قبل از ماه‌هاى حج تصرف جايز نيست ، بلى اگر تصرّف كرد و آن را فروخت يا بخشيد يا بنده اى بود و آزادش كرد تصرّفش صحيح است هرچند گناهكار خواهد بود .\r\nمسئله 40 : ظاهر اين است كه مالك بودن زاد و راحله معتبر نيست پس هرگاه نزد انسان مالى باشد كه تصرّفش در آن جايز باشد حج بر او واجب مىشود البته در صورتى كه كفاف مخارج حج را بدهد و شرايط ديگر را نيز دارا باشد .\r\nمسئله 41 : همچنانكه داشتن توشه و وسيله سوارى و مخارج حج براى رفتن از اوّل لازم است براى برگشتن تا آخر نيز لازم است . يعنى انسان بايد داراى آنها باشد چه هنگام رفتن و چه هنگامى كه مشغول اعمال حج است . ولى در صورتى كه اعمال حج را تمام كرده باشد و مخارج برگشتن او از دست برود حج او كافى از حَجّةالإسلام است پس اگر مالى داشت در بلد خودش يا در راه تلف شد حج بر او واجب نخواهد بود و اين امر كشف مىكند از اينكه از اوّل استطاعت نداشته ، و مانند اين است هرگاه بدهى قهرى پيدا كند مثل اينكه از روى خطا مال كسى را\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتلف كند و اگر دارايى خود را صرف حج نمايد نتواند عوض آن را به صاحبش بدهد ، بلى تلف كردن عمدى وجوب حج را از بين نمىبرد بلكه حج بر او مستقر خواهد بود و لازم است حج را هرچند به سختى و گدايى باشد بجا آورد . اينها كه گفته شد فقط در مورد تلف زاد و راحله است ، و امّا تلف مالى كه در بلد خود براى زندگى جا گذاشته كاشف از اين نيست كه از اوّل مستطيع نبوده ، بلكه در اين صورت حجّش كافى و بعد از آن حجّى بر او نيست .\r\nمسئله 42 : اگر انسان مالى داشته باشد كه به مقدار مصارف حج باشد ، ولى عقيده اش اين بوده كه كافى نيست ، يا غفلت داشته ، يا غافل از وجوب حج بوده غفلتى كه معذور بوده حج بر او واجب بوده و معذور بودن ربطى به استطاعت واقعيه ندارد و بنابر اين اگر استطاعت او باقى بماند واجب است در سال بعد بجا آورد . و واجب نيست كه با فقر و تنگدستى هم كه آن را اصطلاحاً تسكّع گويند به حج برود و اگر خودش آن را بجا نياورد اگر مال دارد بعد از مردن او بايد حج برايش استيجار شود . ولى اگر شك داشته كه مستطيع است يا نه و فحص كردن برايش مشكلى نداشته و يا غافل بوده ولى منشأ غفلتش تقصير بوده ، سپس دانست\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nيا يادش آمد بعد از آنكه مالش تلف شده و متمكن از حج نشد ظاهر اين است كه اگر داراى ساير شرايط بوده حج بر ذمّه اش مستقر شده است و بايد به هر سختى كه باشد ( تسكعاً ) آن را بجا آورد .\r\nمسئله 43 : همچنانكه استطاعت به داشتن زاد و راحله محقّق مىشود ، به بذل ( يعنى كسى مصارف و هزينه حج را به انسان بدهد ) نيز محقّق مىشود . و در بذل فرقى نيست بين آنكه يك نفر تمام مخارج را بدهد يا چند نفر كه هركدام قسمتى را به عهده بگيرند . و چنانچه كسى را دعوت به حج نموده و ملتزم به زاد و راحله و مخارج زندگى عائله وى شوند حج بر او واجب مىشود ، و همچنين است اگر به او مالى داده شود كه در حج صرف نمايد و آن مال كفاف هزينه حج و زندگى عائله وى را بدهد و فرقى بين اباحه ( در اختيار گذاشتن ) و تمليك و دادن عين مال يا قيمت آن نيست مثل اينكه شخصى ماشين خود را كه مثلًا بيست هزار تومان ارزش دارد در اختيار انسان گذاشته يا مىبخشد كه آن را در راه حج صرف كند يا قيمت آن را به انسان به همين منظور مىپردازد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمسئله 44 : هرگاه شخصى براى شخص مالى وصيت كند كه با آن مال حج نمايد ، در صورتى كه آن مال به مقدار هزينه حج و خرج زندگى عائله وى باشد ، پس از مردن موصى حج بر موصى له واجب مىشود ، و همچنين است اگر شخصى مالى را براى حج وقف ، يا نذر ، يا وصيت نمايد ، و متولى وقف يا ناظر يا وصى آن مال را به انسان بذل نمايد حج بر او واجب خواهد بود .\r\nمسئله 45 : رجوع به كفايت ( كه معناى آن در شرط چهارم بيان شد ) در استطاعت بذلى شرط نيست و اگر انسان مالى از خود داشته باشد كه كمتر از مصارف و هزينه حج است و شخصى كمبود او را بذل نمايد براى اينكه به حج برود و قبول آن براى او مهانتى ندارد واجب است قبول كند و به حج برود و در اين فرض كه استطاعت مركّب از مال او و بذل است اگر براى برگشت خود نتواند مؤونه خود و عيالش را كفايت كند و يا بدهى دارد كه نمىتواند بدهد ، وجوب حَجّةالإسلام بر او خالى از اشكال نيست و احتياط واجب آن است كه حج را به قصد آنچه بر ذمّه اوست بجا آورد ، و بعد از آن هم اگر مستطيع شد حج ديگرى به همان قصد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبجا آورد ، ولى اگر كسى كه كمبود را مىدهد براى حج بذل نكرده باشد بلكه بدون ذكر اين عنوان به او بخشيده باشد ، رجوع به كفايت شرط است و نيز بايد بدهى هم نداشته باشد تا حج بر او واجب بشود .\r\nمسئله 46 : اگر شخصى مالى به انسان هبه نمايد ( ببخشد ) كه با آن به حج برود ، واجب است قبول كند ، و همچنين است اگر واهب ( بخشنده ) اختيار را به انسان بدهد و بگويد : مىخواهى با اين مال حج برو و نمىخواهى به حج نرو ، و امّا اگر مالى را ببخشد و نامى از حج نبرد قبولش واجب نيست .\r\nمسئله 47 : در مسئله ( 34 ) گفته شد كه بدهكارى در يك صورت مانع از استطاعت است در اينجا مىگوييم در استطاعت بذلى دين و بدهكارى مانع نيست ، بلى اگر وقت پرداخت بدهى سر رسيده باشد ، و طلبكار هم مطالبه كند و بدهكار اگر به حج نرود قدرت پرداخت بدهى خود را داشته باشد ، حج بر او واجب نخواهد شد .\r\nمسئله 48 : هرگاه جماعتى مالى را در ميان بگذارند كه يكى از آنها به حج برود ، چنانچه يكى سبقت\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو پيشدستى نموده و مال را برداشت و قبض نمود تكليف از ديگران ساقط مىشود ، و چنانچه همه ترك كردند و هريك از آنها مىتوانست قبض كند حج بر همه واجب و مستقر مىشود .\r\nمسئله 49 : با بذل ، جز حجى كه وظيفه مبذول له بوده در صورت استطاعت واجب نمىشود ، پس اگر وظيفه مبذول له حج تمتع بوده و حج قِران يا افراد ( معناى اين دو بعداً بيان خواهد شد ) به او بذل شود بر او واجب نيست قبول كند و بالعكس ، يعنى كسى كه وظيفه اش حج قِران يا افراد است اگر حج تمتع به او بذل شود قبولش واجب نيست ، و همچنين است يعنى قبول واجب نيست بر كسى كه حَجّةالإسلام را بجا آورده باشد . و امّا كسى كه حَجّةالإسلام بر ذمّه وى آمده يعنى مستطيع شده و حج نرفته تا اينكه بى پول و نادار شده و به او بذل شود قبولش واجب است . و همچنين است كسى كه حج بر او به نذر يا شبه آن واجب شده و تمكّن ندارد كه اين شخص نيز در صورت بذل بايد قبول كند .\r\nمسئله 50 : هرگاه به كسى پولى بذل شود كه با آن حج نمايد و آن مال در بين راه تلف شود وجوب حج از او\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nساقط مىشود ، بلى اگر متمكّن از ادامه سفر از مال خود باشد واجب است ادامه بدهد و حج را بجا آورد و اين حج مجزى از حَجّةالإسلام خواهد بود ، البته در صورتى كه رجوع او هم رجوع به كفايت باشد يعنى بايد طورى باشد كه وقتى بر مىگردد در اداره زندگى خود و عائله اش درمانده نباشد ولى اگر بداند كه در خواهد ماند سفر حج بر او واجب نخواهد بود . و مخفى نماند كه اين در صورتى است كه با مال خود به تنهايى بتواند ادامه دهد سفر حج را . ولى اگر بواسطه باقيمانده مالى كه براى حج به او هبه شده و مال خودش مستطيع باشد كه حج را بجا آورد گذشت كه اگر شرط رجوع به كفايت را هم دارد حجّ او حَجّةالإسلام است ، و اگر اين شرط را ندارد بنابر احتياط واجب اين حج را به قصد ما فى الذمّه بجا آورد ، و بعداً هم اگر مستطيع شد حجّ ديگرى به قصد ما فى الذمّه نيز بجا آورد ، چون شرطيت رجوع به كفايت در اين فرض خالى از اشكال نيست .\r\nمسئله 51 : در وجوب حج بذلى لازم نيست كه بخشنده مال را نقد بدهد بلكه اگر او را وكيل كند كه از طرف او پولى قرض كرده و به حج برود كه بعد خودش قرض\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nرا بدهد كه در واقع بدهكار شخص وكيل كننده است ، حج بر او واجب مىشود . البته در صورتى كه قرض كردن از طرف او براى اين شخص مشقّت و مهانتى نداشته باشد و گرنه واجب نيست قرض كند و بنابراين حج بر او واجب نمىشود . و نيز اگر بگويد بر ذمّه خودت قرض كن بعد من دين تو را اداء خواهم كرد حج بر او واجب نمىشود .\r\nمسئله 52 : ظاهر اين است كه پول قربانى نيز بر باذل يعنى دهنده است پس اگر مصارف حج را داد و پول قربانى را نداد حج بر گيرنده واجب نمىشود ، مگر در صورتى كه خود توانايى خريد آن را از مال خود داشته باشد ، بلى اگر پرداخت پول قربانى موجب ناراحتى مالى او شود قبول بر او واجب نخواهد بود . و امّا كفّارات پس ظاهر اين است كه بر گيرنده واجب باشد نه بر دهنده .\r\nمسئله 53 : حج بذلى يعنى حجى كه انسان با پول ديگرى كه به او داده بجا آورد ، كفايت از حَجّةالإسلام مىكند . و اگر گيرنده پس از اين حج ، خودش مستطيع شد ديگر حجّى بر او واجب نخواهد شد .\r\nمسئله 54 : بعضى گفته اند با بذل ( بخشنده ) مال\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمىتواند از بذل خود رجوع كند قبل از آنكه گيرنده داخل احرام شود يا بعد از آن لكن اگر بعد از دخول در احرام رجوع كند بر گيرنده واجب است حج را تا آخر بجا آورد و باذل بايد آنچه را كه او براى اتمام حج خرج نموده بدهد و چنانچه باذل در بين راه قبل از احرام از بذل خود رجوع نمايد بايد هزينه بازگشت گيرنده را بدهد . ولى آنچه به نظر مىرسد اين است كه بعيد نيست مالى را كه براى حج بذل نموده حكم هبه را داشته باشد كه اگر هبه به ارحام باشد ، پس اگر مالى براى حج بذل كرده و تحويل هم داد ، باذل نمىتواند در بذل خود رجوع نمايد چه قبل از احرام و چه بعد از آن ، ولى اگر آن مال را تحويل نداده و بتدريج مخارج او را مىپردازد هروقت خواست مىتواند چيزى ندهد چه قبل از احرام و چه بعد از آن . بنابر اين اگر خودش استطاعت ندارد كه حج را تمام نمايد حكم محصور را دارد و ضامن بودن باذل هزينه بازگشت اين شخص را فقط در صورتى است كه با او خدعه كرده باشد و تنها بذل براى حج خدعه نيست .\r\nو اگر هبه به ارحام نباشد تا وقتى عين مال باقى است باذل مىتواند رجوع نمايد و گرنه مثل هبه ارحام است در حكم گذشته .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمسئله 55 : هرگاه به كسى از سهم سبيل الله زكات داده شود كه در راه حج صرف نمايد حج بر او واجب است ولى اگر از سهم سادات خمس ، و يا از سهم فقرا زكات ، داده شود و شرط شود كه در راه حج صرف نمايد چنين شرطى صحيح نيست ، ولى اگر آن را بدون التزام به اين شرط قبول نمود و مستطيع شد حج بر او واجب مىشود .\r\nمسئله 56 : چنانچه به انسان مالى داده شد و با آن حج نمود بعد معلوم شد كه آن مال غصبى بوده اين حج مجزى از حَجّةالإسلام نخواهد بود ، و مالك آن مال حق دارد به دهنده يا گيرنده رجوع نمايد ، لكن اگر به گيرنده رجوع كرد گيرنده به دهنده رجوع مىكند در صورتى كه گول خورده باشد مثل اينكه دهنده مىدانسته كه غصب است و گيرنده نمىدانسته ، و اگر گيرنده مىدانسته كه غصب بوده و با آن به حج رفته حقّ رجوع به دهنده را ندارد ، و نيز اگر هر دو نمىدانسته اند كه غصب است گيرنده حقّ رجوع به دهنده را ندارد و در اين صورت اگر شخص سوّمى در كار است كه او غاصب بوده و دهنده از طرف او گول خورده حساب شود مىتواند به او رجوع كند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمسئله 57 : اگر كسى براى خود بدون استطاعت يا به جاى ديگرى تبرعاً يا به اجاره حج نمود ، حجش كفايت از حَجّةالإسلام نمىكند پس در صورتى كه مستطيع شود بايد حج را بجا آورد .\r\nمسئله 58 : چنانچه كسى به اعتقاد اينكه مستطيع نيست به عنوان استحباب به حج رفت و قصد فرمانبردارى امر فعلى را نمود ، بعداً معلوم شد مستطيع بوده حجّش از حَجّةالإسلام كفايت مىكند و حجّ ديگرى بر او واجب نيست .\r\nمسئله 59 : در صورتى كه زن مستطيع شود مىتواند بدون اذن شوهر حج نمايد و اذن او شرط نيست ، همچنانكه شوهر نمىتواند زن خود را از حج واجب منع نمايد ، بلى مىتواند در صورتى كه وقت وسعت دارد او را نگذارد با اوّلين قافله حركت كند ، و زنى كه از شوهر خود طلاق گرفته و طلاقش رجعى است و عدّه او تمام نشده مانند زن شوهردار است .\r\nمسئله 60 : هنگامى كه بانوئى واجب الحج شد همراه داشتن مَحرم با خود شرط نيست در صورتى كه مأمون\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبر نفس خود باشد ، و در صورتى كه مأمون نباشد و بر خود بترسد لازم است محرمى همراه خود داشته باشد هرچند به اجرت باشد البته در صورتى كه متمكّن از اجرت دادن باشد ، و الّا حج بر او واجب نخواهد بود .\r\nمسئله 61 : كسى كه نذر كرده است مثلًا هر ساله روز عرفه حضرت سيدالشهداء - عليه السّلام - را در كربلا زيارت كند ، و بعد از اين نذر مستطيع شود نذرش منحل و حج بر او واجب مىشود ، و همچنين است هر نذرى كه مزاحم حج باشد .\r\nمسئله 62 : شخص مستطيع در صورتى كه توانايى حج را داشته باشد بايد شخصاً به حج برود ، و چنانچه كسى خواسته باشد از قِبَلِ او تبرعاً يا با اجرت حج نمايد كفايت نمىكند .\r\nمسئله 63 : كسى كه حج بر ذمّه وى مستقر شده و شخصاً نتوانسته به علت بيمارى يا پيرى يا مانعى ديگر حج را بجا آورد ، يا حج نمودن برايش مشقّت و حرج داشته ، و اميد بهبودى و توانايى را بعد از آن ندارد واجب است براى خود نايب بگيرد ، و همچنين كسى كه دارا و ثروتمند است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو توانايى مباشرت اعمال حج را ندارد يا براى او دشوار است و يا مشقت دارد بايد نايب بگيرد ، و وجوب نايب گرفتن مانند وجوب حج فورى است .\r\nمسئله 64 : در صورتى كه نايب به جاى كسى كه توانائى نداشت شخصاً به حج برود حج نمود ، و منوب‌عنه در حالتى كه عذرش باقى بود فوت نمود ، حجّ نايب كفايت مىكند ، هرچند حج بر ذمّه وى مستقر بوده . و اما اگر اتّفاقاً قبل از مردن عذر بر طرف شد اظهر اين است كه حج بر شخص او واجب نيست و احوط آن است كه شخصاً در صورت تمكّن حج نمايد ولى چنانچه بعد از محرم شدن نايب عذرش بر طرف شود بر منوب‌عنه واجب است شخصاً حج نمايد و بر نايب واجب نيست عمل حج را تمام نمايد .\r\nمسئله 65 : كسى كه شخصاً از حج نمودن معذور است و تمكّن نايب گرفتن هم ندارد وجوب حج از او ساقط است ، ولى واجب است بعد از فوتش قضا شود در صورتى كه حج بر او مستقر بوده ، و اگر مستقر نبوده واجب نيست . و چنان كه متمكّن از نايب گرفتن بوده و نايب نگرفت تا فوت نمود واجب است از طرف او قضايش بجا آورده شود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمسئله 66 : اگر استنابه واجب شد و نايب نگرفت ، ولى شخصى تبرعاً از طرف او حج بجا آورد كفايت مىكند ، و نايب گرفتن بر خودش واجب است و صِرف اينكه كسى بگويد تبرعاً برايت حج بجا مىآورم كافى نيست و تكليف او اجير گرفتن است كه به واسطه آن اجير ملزم باشد اگرچه در صورت بجا آوردن متبرع با همين قول حج او كافى است .\r\nمسئله 67 : در نايب گرفتن كفايت مىكند كه از ميقات نايب بگيرد و واجب نيست از بلد خود نايب بگيرد .\r\nمسئله 68 : كسى كه حج بر ذمّه اش مستقر بوده اگر بعد از احرام در حرم بميرد كفايت از حَجّةالإسلام مىكند ، خواه حجّش حجّ تمتع ، خواه قِران ، خواه افراد باشد ، و اگر فوتش در اثناء عمره تمتع بوده كفايت از حجّش نيز مىنمايد و قضا از او واجب نيست ، و اگر قبل از آن بميرد قضا واجب مىشود هرچند فوتش بعد از احرام و قبل از دخول حرم يا بعد از دخول حرم بدون احرام باشد ولى اگر در حرم بعد از مُحِلّ شدن بين احرام عمره و احرام حج بميرد قضا واجب نيست و اظهر اين است كه اين حكم درحجّى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكه به افساد واجب شده نيز هست اگرچه احتياط آن است كه قضاى آن را بجا آورد . ولى اگر حج به نذر واجب شده باشد اين حكم را ندارد بلكه در عمره مفرده نيز جارى نمىشود پس در هيچ يك از اينها حكم به إجزاء نمىشود . و كسى كه بعد از احرام در حرم بميرد و حج از سالهاى پيش بر ذمه اش مستقر نبوده بى اشكال حج وى كفايت از حَجّةالإسلام مىكند . و اما اگر قبل از آن بميرد بعضى گفته اند كه ظاهر اين است كه قضا بر او واجب باشد ولى اظهر اين است كه قضا بر او واجب نيست اگرچه احتياط به قضا سزاوار نيست ترك شود .\r\nمسئله 69 : هرگاه كافرى كه مستطيع بوده مسلمان شود حج بر او واجب مىشود ، ولى چنانچه پس از زوال استطاعت مسلمان شود حج بر او واجب نخواهد شد البته در صورتى كه در حال اسلام مستطيع نشود و گرنه بعد از استطاعت حج بر او واجب است .\r\nمسئله 70 : حج بر مرتد ( كسى كه از دين اسلام برگشته ) واجب مىشود ولى در حال ارتداد چنانچه حج نمايد حجّش صحيح نخواهد بود . و هرگاه توبه كرد و حج\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nنمود حجّش صحيح خواهد بود ، اگرچه مرتدّ فطرى باشد ، بنابر اقوى .\r\nمسئله 71 : مسلمان غير شيعه چنانچه به حج رفته سپس شيعه شود اعاده حج بر او واجب نيست ، در صورتى كه حج را بر طبق مذهب خود صحيح بجا آورده باشد ، اگرچه بر طبق مذهب شيعه صحيح نباشد .\r\nمسئله 72 : هرگاه حج بر كسى واجب شد و در بجا آوردنش اهمال و تأخير كرد تا استطاعتش از بين رفت ، واجب است حج را به هر ترتيبى شده بجا آورد اگر به حد عسر و حرج نرسد و بعضى گفته اند اگرچه به گدايى باشد بايد حج را بجا آورد ولى بايد دانست كه گدائى بر اكثر مردم عسر و حرج است پس در مورد خاصى كه گدايى براى او حرجى نباشد بايد حج را به گدائى هم كه شده بجا آورد . مثل كسى كه شغلش گدائى است و يا در غربت در جائى واقع شده كه گدائى برايش حرجى نيست .\r\n\r\nوصيت به حج\r\nمسئله 73 : كسى كه حَجّةالإسلام بر ذمّه اش مىباشد هنگامى كه مرگش نزديك شود واجب است\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوصيّت كند كه حجّش را بجا آورند پس اگر مُرد حجّش از اصل تركه داده مىشود اگرچه وصيت نكرده باشد ، و همچنين است ( يعنى حجّش از اصل تركه خارج مىشود ) در صورتى كه وصيّت نموده ولى مقيّد به ثلث خود نكرده است . و اگر وصيت نموده و مقيّد به ثلث هم نموده پس اگر ثلثش ( يك سوم داراييش ) وافى به مخارج حج باشد واجب است حج را از ثلث اخراج نمايند و بر ساير چيزهايى كه وصيت كرده مقدّم است . و چنانچه ثلث به مقدار مصارف و هزينه حج نباشد لازم است كمبود را از اصل تركه تكميل نمايد .\r\nمسئله 74 : كسى كه بميرد و حَجّةالإسلام بر ذمّه وى باشد ، و نزد شخصى وديعه و امانتى داشته باشد ، و اين شخص احتمال بدهد كه چنانچه آن وديعه را به ورثه اش برگرداند حج را بجا نخواهد آورد ، بر او واجب است كه از حاكم شرع اذن بگيرد و خود از طرف او حج نمايد ، و آن وديعه را صرف در راه حج نمايد ، و چنانچه چيزى زياد آمد زيادى را به ورثه او بدهد ، و فرقى نيست بين آنكه خود شخص به جاى او حج نمايد يا ديگرى را اجير كند كه به جاى صاحب مال حج نمايد ، و ملحق به وديعه است هر مالى كه ميت نزد\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nديگرى داشته باشد از قبيل عاريه يا اجاره يا غصب يا طلب و غير اينها .\r\nمسئله 75 : كسى كه بميرد و حَجّةالإسلام بر ذمّه وى باشد و مقروض هم باشد و خمس و زكات نيز بر ذمّه داشته باشد و تركه او كفاف تمام اينها را ندهد بايد قرض و خمس و زكات را كه حقّ الناس است مقدّم بدارد .\r\nمسئله 76 : كسى كه مرده و حَجّةالإسلام بر او بوده ورثه پيش از استيجار براى حج نمىتوانند در تركه تصرّف كنند خواه هزينه حج برابر تركه باشد يا كمتر از آن بنابر احتياط ، بلى اگر تركه خيلى زياد باشد و ورثه ملتزم به اداء حج بشوند ، مىتوانند تصرّف كنند ، و همچنين است حال در قرض و بدهى .\r\nمسئله 77 : كسى كه فوت كرده و حَجّةالإسلام بر او هست و تركه وى به مقدار هزينه حج نيست واجب است در صورتى كه بدهى يا خمس و زكات دارد در آنها صرف شود و چنانچه بدهكارى ندارد تركه براى ورثه است و واجب نيست كمبود هزينه حج را از مال خود تكميل نمايند .\r\nمسئله 78 : چنانچه كسى فوت كند و حَجّةالإسلام بر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nذمّه وى باشد واجب نيست از وطن و بلد وى نايب بگيرند ، بلكه نايب گرفتن از ميقات كافى است و نزديكترين ميقات به مكّه در صورت امكان يا هرچه نزديكتر باشد كافى است . و احوط و اولى اين است كه اگر مال گنجايش داشته باشد از وطن نايب گرفته شود ولى اجرت بيشتر از ميقات بر ورثه صغار واجب نيست و نمىشود از سهم آنها كم شود و وارث كبير اگر اجازه بدهند مىشود از سهم آنها كم نمود و اگر اجازه ندهند نمىشود از سهم آنها كم نمود .\r\nمسئله 79 : كسى كه بميرد و حَجّةالإسلام بر ذمّه وى باشد ، واجب است در همان سال فوتش نايب بگيرند ، و اگر در همان سال استيجار و نايب گرفتن از ميقات ممكن نباشد لازم است از بلد وى نايب بگيرند ، و هزينه اين نايب گرفتن از اصل تركه است ، و تأخير انداختن تا سال بعد جايز نيست ، هرچند معلوم باشد كه نايب گرفتن از ميقات در سال بعد ممكن است .\r\nمسئله 80 : كسى كه مرده و حَجّةالإسلام بر ذمّه وى بوده و نايبى پيدا نشود مگر به بيشتر از مقدار معمول واجب است به بيشتر نايب گرفته شود مگر اينكه از حدّ معمول\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخيلى زيادتر باشد كه به حدّ اجحاف برسد و مخارج آن از اصل مال خارج مىشود و به علت صرفه جويى بر ورثه تأخير تا سال بعد جايز نيست هرچند در ورثه كودكان نابالغ باشند .\r\nمسئله 81 : اگر كسى بميرد و بعض ورثه وى اقرار كنند كه حَجّةالإسلام بر مُتَوَفّى بوده و ديگران يعنى ساير ورثه منكر آن باشند ، بر اقرار كننده به جز پرداخت مقدارى كه به سهم وى تعلق مىگيرد واجب نيست پس اگر تكميل آن براى يك حج با تبرّع متبرع و مانند آن ممكن باشد واجب است نايب گرفته شود و چنانچه به هيچ نحو كفاف هزينه حج را ندهد نايب گرفتن واجب نمىشود و بر اقرار كننده واجب نيست كمبود را از سهم خود تكميل نمايد .\r\nمسئله 82 : كسى كه مرد و حَجّةالإسلام بر ذمّه دارد چنانچه شخصى تبرعاً به جاى او حج نمود ، بر ورثه واجب نيست برايش نايب بگيرند ، بلكه مقدار هزينه حج هم بازگشت به ورثه خواهد نمود ، بلى اگر وصيت به حج از ثلث خود نمايد و متبرعى حج را بجا آورد ، در اين صورت هزينه حج بازگشت به ورثه نخواهد نمود بلكه بايد در خيرات صرف يا از طرف او صدقه داده شود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمسئله 83 : كسى كه حَجّةالإسلام بر ذمّه داشته و وصيت نموده كه از بلدش نايب گرفته شود ، واجب است از بلد نايب گرفته شود ، ولى مازاد بر اجرت ميقات از ثلث خارج مىشود ، و چنانچه فقط وصيت به حج نموده و چيزى تعيين نكند به نايب گرفتن از ميقات اكتفا مىشود ، مگر در صورتى كه قرينه اى باشد كه مراد وى استيجار و نايب گرفتن از بلد بوده ، مثل اينكه مقدارى از مال را تعيين كند كه مناسب حجّ بلدى باشد .\r\nمسئله 84 : هرگاه وصيت به حجّ بلدى باشد ، ولى وصى يا وارث كسى را از ميقات اجير نمايد ، در صورتى كه اجاره از مال ميت باشد اجاره باطل است ، و ذمّه ميت با عمل اجير از حج فارغ مىشود .\r\nمسئله 85 : چنانچه وصيت به حجّ بلدى از غير بلد خود نمايد ، مثلًا يك تهرانى وصيت كند كه از مشهد مقدس برايش نايب بگيرند ، عمل به اين وصيت واجب است ، و مازاد بر اجرت حج ميقاتى از ثلثش اخراج مىشود .\r\nمسئله 86 : اگر وصيت كند كه براى حَجّةالإسلام نايب گرفته شود و اجرت را نيز تعيين نموده باشد ، عمل به\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاين وصيت واجب است و هزينه اش از اصل مال برداشته مىشود در صورتى كه بيش از اجرةالمثل نباشد ، و اگر بيش از آن بود تفاوتش از ثلث خواهد بود .\r\nمسئله 87 : هرگاه وصيت كند كه از مال معينى براى او حج داده شود و وصى دانست كه در آن مال خمس يا زكات هست ، واجب است اول خمس يا زكات آن مال را داده و باقيمانده را صرف در راه حج نمايد ، و چنانچه كفاف مصارف حج را ننمود لازم است كمبود از اصل تركه برداشته شود . اين در صورتى است كه حجّى كه وصيت نموده حَجّةالإسلام باشد ، و اگر حَجّةالإسلام نبوده باقيمانده در خيرات ديگر صرف شود .\r\nمسئله 88 : در صورتى كه نايب گرفتن براى حج از طرف مرده به وصيت يا غير وصيت واجب شده باشد ، اگر كسى كه واجب بود نايب بگيرد سهل انگارى و اهمال نمود و مالى كه براى حج در نظر گرفته شده بود تلف شد ، اين شخص ضامن خواهد بود ، و بر او واجب است كه از مال خود برايش نايب بگيرد .\r\nمسئله 89 : در صورتى كه ثبوت و استقرار حج بر ذمّه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nميت معلوم و بجا آوردنش مشكوك باشد ، واجب است از طرف او بجا آورده شود ، و هزينه اش از اصل مال اخراج مىگردد .\r\nمسئله 90 : به مجرّد اجير گرفتن ذمّه ميت برىء نمىشود ، پس اگر دانسته شود كه اجير به جهت عذر يا بدون آن حج را بجا نياورده ، واجب است دوباره اجير گرفته شود ، و مخارج از اصل مال خارج و برداشت مىشود ، و در صورتى كه اجرت اولى از مال ميت بوده و پس گرفتنش ممكن باشد ، پس گرفته شود .\r\nمسئله 91 : چنانچه چندين اجير پيدا شود ، احوط اين است كه كسى را كه كمتر از ديگران اجرت مىگيرد اجير نمايند ، در صورتى كه اجرت از مال خود ميت باشد ، هرچند اظهر جواز استيجارى اجيرى است كه از حيث فضيلت و شرف مناسب حال ميت باشد ، پس مىتوان او را به مبلغ بيشترى اجير نمود و اگر اجيرى كه كمتر مىگيرد دنبال گشتن و يا او را اختيار نمودن هتك ميت باشد بايد كسى كه مناسب اوست اجير نمايند اگرچه اجرت بيشترى بدهند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمسئله 92 : اجير گرفتن از بلد يا ميقات تابع تقليد و يا اجتهاد خود ميت است ( بنا بر اشبه ) نه وارث و وصى ميت و نه اجير اگرچه مراعات احتياط بين تكليف خود ميت و وارث و وصى و اجير تا ممكن است سزاوار نيست ترك شود ، بنابراين چنانچه تكليف ميت حجّ بلدى بوده و عقيده غير او حجّ ميقاتى باشد بر وارث يا وصى واجب است از بلد اجير بگيرد .\r\nمسئله 93 : هرگاه حَجّةالإسلام بر ذمّه ميت باشد و تركه اى نداشته باشد ، بر وارث واجب نيست كه براى او اجير بگيرد ، بلى مستحب است ولىّ او ، اين عمل را انجام دهد .\r\nمسئله 94 : هرگاه ميت وصيت به حج بنمايد ، اگر دانسته شود كه حجّى كه وصيت كرده حَجّةالإسلام بوده ، لازم است هزينه آن از اصل مال برداشته شود مگر در صورتى كه خودش تعيين كرده باشد كه از ثلث برداشته شود ، كه در اين صورت بايد از ثلث برداشته شود ، و اما اگر دانسته شود كه حجّى كه وصيت نموده حَجّةالإسلام نيست ، يا شك در آن حاصل شود ، در اين صورت هزينه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحج از ثلث برداشته مىشود .\r\nمسئله 95 : هرگاه وصيت به حج نموده و شخص بخصوصى را براى بجا آوردن حج تعيين كرده لازم است عمل به وصيت شود ، پس اگر آن شخص قبول نكرد مگر اينكه بيشتر از مقدار متعارف به او بدهند ، مقدار زيادى از ثلث برداشته مىشود ، و چنانچه ممكن نباشد ، ديگرى را به همان مقدار متعارف اجير نمايند .\r\nمسئله 96 : هرگاه وصيت به حج نموده و اجرتى تعيين كند كه هيچ كس به آن رغبت نداشته باشد يعنى كمتر از مقدار متعارف باشد ، پس اگر حجّى كه وصيت نموده حَجّةالإسلام باشد ، لازم است كمبود از اصل تركه برداشته شود و چنانچه حَجّةالإسلام نباشد وصيت باطل مىشود . و اجرتى كه براى حج تعيين شده صرف خيرات و مبرّات مىگردد .\r\nمسئله 97 : اگر كسى منزل خود را فروخته به يك مبلغى مثلًا ، و با مشترى شرط كرده كه پول منزل را پس از مردنش صرف در حج از طرفش بنمايد ، پول منزل از تركه خواهد بود ، پس اگر آن حج حَجّةالإسلام بوده شرط مزبور لازم شده ، و واجب است پول منزل صرف اجرت حج شود\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدر صورتى كه بيش از مقدار متعارف نباشد و چنانچه بيش از متعارف باشد مقدار متعارف از اصل تركه و مازاد بر آن از ثلث حساب مىشود ، و اگر حج حَجّةالإسلام نبوده باز هم شرط لازم است و تمام پول حج از ثلث خارج مىشود ، و چنانچه ثلث كمتر از پول باشد شرط مذكور در مازاد بر ثلث لازم نخواهد بود .\r\nمسئله 98 : هرگاه شخصى مثلًا منزل خود را به ديگرى مصالحه كند به شرط آنكه پس از مردنش براى او حج بجا آورد چنين شرطى صحيح و لازم خواهد بود و آن منزل از ملك مُصالح و شرط كننده خارج و از تركه محسوب نخواهد بود هرچند آن حج مستحبى باشد ، و حكم وصيت شامل آن منزل نخواهد شد ، و همچنين است اگر منزل خود را به ديگرى واگذار و تمليك نمايد به شرط آنكه بعد از مردنش آن را فروخته و قيمتش را صرف حج براى او بنمايد تمام اينها صحيح و لازم خواهد بود هرچند چيزى كه شرط شده عمل مستحبى باشد ، و ورثه حقى در آن منزل نخواهند داشت ، و اگر طرف مقابل از عمل به شرط تخلف نمود ، حقّ بهم زدن معامله به ورثه منتقل نمىشود و نميتوانند اسقاط كنند اين خيار را كه حقّ ميت بوده ، و اين حق به حاكم شرع\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمنتقل مىشود ، و بعد از فسخ ، آن مال صرف در چيزى كه شرط شده مىشود ، و چنانچه چيزى زياد آمد در خيرات و مبرات صرف خواهد شد .\r\nمسئله 99 : هرگاه وصى بميرد و دانسته نشود كه براى حج موصى قبل از مردن اجير گرفته يا نه ، در صورتى كه حج حَجّةالإسلام بوده ، واجب است از تركه‌اش اجير گرفته شود ، و اگر حَجّةالإسلام نبوده از ثلثش بايد اجير گرفته شود ، و چنانچه وجهى كه بابت حج در نظر بوده وصى آن را قبض كرده و موجود باشد اخذ مىشود و چنانچه احتمال برود كه وصى از مال خود اجير گرفته و بعداً مال موصى را براى خود بجاى او برداشته هرچند موجود نباشد ، در اين صورت ضمانتى بر وصى نخواهد بود ، زيرا كه احتمال مىرود بدون تفريط نزد او تلف شده باشد .\r\nمسئله 100 : چنانچه مالى كه براى حج در نظر گرفته شده بدون سهل انگارى در نگهدارى در دست وصى تلف شود ، وصى ضامن نخواهد بود و واجب است از بقيه تركه اجير گرفته شود ، در صورتى كه حج وصيت شده حَجّةالإسلام نباشد از بقيه ثلث بايد اجير گرفته شود ، و چنانچه بقيه بين ورثه تقسيم شده\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nباشد از هر يك به نسبت پس گرفته مىشود ، و همچنين است اگر كسى براى حج اجير شده و قبل از بجا آوردن حج بميرد و تركه‌اى نداشته باشد يا داشته ولى گرفتن از آن ممكن نباشد ، كه در اين صورت مانند فرض قبلى بايد از تركه خود ميت يا ثلثش بردارند .\r\nمسئله 101 : هرگاه مال قبل از اجير گرفتن در دست وصى تلف شود و دانسته نشود كه تلف در اثر سهل انگارى بوده ، جايز نيست تاوان از وصى گرفته شود .\r\nمسئله 102 : اگر كسى وصيت كند كه فلان مقدار مال در غير حَجّةالإسلام صرف شود ، و احتمال برود كه آن مقدار بيشتر از ثلث است ، جايز نيست تمام آن صرف شود و بعض آن هم در صورتى مىشود صرف شود كه بدانيم بيشتر از ثلث نيست .\r\n\r\nاحكام نيابت\r\nمسئله 103 : در نايب چند چيز معتبر است :\r\nاول : بلوغ : يعنى نايب بايد بالغ باشد ، پس حجّ بچّه نابالغ بجاى ديگرى كفايت نمىكند البته در حَجّةالإسلام و حجهاى واجب ديگر هرچند آن بچه مميز باشد كه خوب\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو بد را تشخيص دهد ، بلى بعيد نيست كه نيابت وى در حجّ مستحبى با اذن ولى صحيح باشد .\r\nدوم : عقل : يعنى نايب بايد عاقل باشد ، پس نيابت ديوانه از ديگرى صحيح نخواهد بود خواه ديوانه هميشگى يا ادوارى ( گاه به گاه ) باشد اگر عمل در وقت ديوانگى باشد ، و امّا نايب شدن سفيه عيبى ندارد البته در صورتى كه سفاهت او مربوط به غير اعمال حج باشد ولى اعمال حج را صحيح انجام دهد .\r\nسوم : ايمان : يعنى نايب بايد مؤمن با ( علاوه بر خدا و پيغمبر ، دوازده امام را نيز قبول داشته باشد ) باشد ، پس نيابت غير مؤمن كافى نيست هرچند عمل را بر طبق مذهب ما بجا آورد .\r\nچهارم : بعضى فرموده‌اند شرط است كه ذمّه نايب در سال نيابت مشغول به حج واجب نباشد كه وجوب آن منجّز و حتمى باشد ، ولى در صورتى كه جاهل به وجوب باشد يعنى نداند كه حج بر خودش واجب است يا ميدانسته ولى غافل است و فراموش كرده در اين دو صورت نيابت وى عيبى ندارد ، ولى مستحق اجرت قرار داده شده نيست . بلكه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمستحق اجرةالمثل ( يعنى اجرت متعارف ) خواهد بود ، و لكن اقوى آن است كه در صورتى كه غافل بوده و يا جاهل ، حج و اجاره هر دو صحيح است و مستحق اجرت قرار داده شده مىباشد . و در صورتى كه توجه داشته كه حج بر ذمّه خودش هست اگرچه معصيت كرده كه اجير شده و حج خود را بجا نياورده‌است ولى با بناء او بر ترك حج خودش ، اجاره و حجّى كه بجا آورده صحيح است ، و مستحق اجرت قرار داده شده مىباشد ، ( به عبارت ديگر خطاب ترتّبى حج و اجاره او را شامل است ) اگرچه احتياط مستحب آن است كه در هر دو صورت نسبت به زيادتر بودن يا كم بودن اجرةالمثل از اجرت قرار داده شده مصالحه نمايند .\r\nمسئله 104 : وقتى ذمه منوب‌عنه فارغ و برىء مىشود كه يقين حاصل شود كه نايب عمل را به طور صحيح به جا آورده و نايب بايد اعمال حج و احكامش را به خوبى بداند هرچند با ارشاد و راهنمايى ديگرى در هر عمل باشد همچنانكه بايد مورد وثوق و اطمينان باشد اگرچه عادل نباشد و اگر شك در صحت عمل اجير داشته باشند بايد بنا را بر صحت بگذارند ، و همچنين اگر وقت استيجار او مثلًا وثوق به او\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nحاصل نشده ولى حج را بجا آورده و نمىدانند كه حجّ صحيح بجا آورده يا نه حجّ او صحيح است و كفايت از حجّ منوب‌عنه مىنمايد اگرچه اجاره باطل بوده ولى بايد اجرةالمثل را به او داد .\r\nمسئله 105 : نايب شدن غلام زرخريد از شخص آزاد عيبى ندارد اگر آن نيابت به اذن آقا و اربابش باشد .\r\nمسئله 106 : نيابت شخص بالغ و عاقل از بچه نابالغ مميز و ديوانه عيبى ندارد ، بلكه اگر حج بر ذمه ديوانه در حال افاقه واجب شده و در حال ديوانگى مرده باشد لازم و واجب است برايش اجير بگيرند كه حج نمايد .\r\nمسئله 107 : همجنس و همانند بودن نايب و منوب‌عنه لازم نيست ، و نيابت مرد از زن و بالعكس صحيح است .\r\nمسئله 108 : نايب گرفتن صروره ( كسى كه هنوز حج نرفته ) براى صروره و غير صروره اشكال ندارد خواه نايب يا منوب‌عنه مرد باشد يا زن بلكه در صورتى كه نايب صرروه مرد باشد نايب گرفتن او مستحب است ولى اگر نايب صروره زن باشد نايب گرفتن او مكروه است و در يك صورت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاحتياط لازم آن است كه نايب صروره و مرد باشد و آن در موردى است كه منوب‌عنه مرد و زنده باشد و بواسطه عذرى مثل مرض و يا پيرى زياد نتواند حج بجا آورد .\r\nمسئله 109 : منوب‌عنه بايد مسلمان باشد و نيابت از كافر صحيح نيست پس اگر كافر مستطيعى بميرد و وارث مسلمان باشد واجب نيست بر او نايب بگيرد ولى در صورتى كه كافر ناصبى ( يعنى كسى كه دشمن اهل بيت و ائمه - عليهم السلام - باشد ) نباشد و مستطيع باشد و بميرد حج بجا آوردن از طرف او به رجاء واقع مطابق احتياط است و همچنين حج مستحبى اگر بخواهند از طرف او بجا آورند به رجاء واقع صحيح است ولى ناصبى را اگرچه كافر است فقط فرزند مؤمن او مىتواند از طرف او حج بجا آورد ولى واجب نيست از طرفش حج بجا بياورد اگرچه مستطيع بوده و مرده باشد .\r\nمسئله 110 : نيابت از طرف شخص زنده در حجّ مستحبى عيبى ندارد ، خواه مفت و مجانى باشد ، خواه به اجاره ، و همچنين در حجّ واجب در صورتى كه خودش معذور از مباشرت عمل باشد چنان كه گذشت و در غير اين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمورد نيابت از زنده جايز نيست و اما نيابت از مرده در هر حال و به هر نحو جايز است ، خواه نيابت تبرعاً و مجانى باشد خواه به اجاره و خواه حج واجب باشد يا مستحب .\r\nمسئله 111 : نيابت در صورتى صحيح است كه منوب‌عنه معين و مشخص باشد به هر نحوى كه شد ، و لازم نيست نامش بر زبان آورده شود لكن قصد نيابت لازم است ولى مستحب است در همه اعمال و مواقف نام او را ببرد .\r\nمسئله 112 : همچنانكه نيابت به اجاره صحيح است به شرط در ضمن عقد لازم نيز صحيح است مثل اينكه در ضمن عقد بيع شرط كند كه براى كسى حج بجا بياورند و نيابت به تبرع و به شرط در ضمن عقد جايز و يا نيابت به عقد جايز مثل جعاله و مانند آن اگرچه صحيح است و بعد از بجا آوردن حج ذمّه ميت برىء مىشود ولى چون اين گونه نيابت الزام آور نيست و با فوريت حج منافات دارد بايد شخصى را كه نايب مىگيرند به عقد لازم يا شرط در ضمن عقد لازم باشد و شخص وارث يا وصى ميت با نيابت به عقد و شرط غير الزامى و مانند آن تكليف خود را انجام نداده‌است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمسئله 113 : كسى را كه در ترك بعضى از اعمال حج يا در بجا نياوردن آن به طور صحيح معذور باشد نميتوان اجير نمود بلكه اگر چنين شخصى تبرعاً به نيابت ديگرى حج نمود ، اكتفا كردن به عملش مشكل است .\r\nمسئله 114 : هرگاه نايب پيش از محرم شدن بميرد ، ذمه منوب‌عنه فارغ و برىء نمىشود ، و لازم و واجب است دوباره برايش نايب گرفته شود كه حج را از جانب او بجا آورد و چنانچه پس از احرام بميرد بنابر اظهر كفايت از منوب‌عنه مىكند اگرچه قبل از دخول در حرم باشد ، و اگر بعد از دخول در حرم باشد بدون اشكال كفايت از منوب‌عنه مىكند و در اين مورد فرقى بين حَجّةالإسلام و غير آن نيست و همچنين فرقى نيست كه نيابت به مزد و اجرت باشد يا به تبرّع و مجان .\r\nمسئله 115 : هرگاه اجير بعد از محرم شدن بميرد تمام اجرت را مستحق خواهد شد ، در صورتى كه بر تفريغ ذمه ميت اجير شده باشد ، و اما اگر اجير بر بجا آوردن اعمال شده باشد ، اجرت مقدارى را كه بجا آورده مستحق مىشود ، و چنانچه قبل از احرام بميرد چيزى مستحق\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنخواهد بود ، بلى اگر مقدمات عمل داخل اجاره باشد هر مقدار از مقدمات را كه انجام داده باشد اجرت همان مقدار را مستحق مىشود كما اينكه غالب در زمان ما همين قسم است و بسيارى از موارد هم اطلاق عقد اجاره براى حج منصرف به همين قسم است .\r\nمسئله 116 : هرگاه براى حجّ بلدى اجير شده و راهى تعيين نشده باشد ، اجير مخير است از هر راهى كه دلش خواست برود و چنانچه راهى تعيين شده باشد ، عدول از آن راه به راه ديگرى جايز نيست پس اگر از راه ديگرى رفته و اعمال را بجا آورد ، چنانچه راه تعيين شده به طور شرطيت بوده اجير تمام اجرت را مستحق شده و مستأجر خيار فسخ دارد . ( يعنى مىتواند معامله را به هم بزند ) و در صورت بهم زدن اجرةالمثل ( مزد مانند عمل ) را به اجير مىدهد ، و چنانچه در نظر گرفتن آن راه به نحو جزئيت بوده ( يعنى رفتن از آن راه را جزء عمل دانسته ) در اين صورت نيز مستأجر حق فسخ ( بهم زدن معامله ) را دارد ، و اگر فسخ نكرد اجير اجرت مقرر را به مقدارى كه عمل نموده مىبرد ، و مقدار مخالف ساقط مىشود و نيز اگر فسخ هم كرد اجرةالمثل آنچه را به امر مستأجر بجا آورده مىبرد ولى اگر راه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتعيين شده و مانند آن مثل مبدأ تعيين شده قيد حج باشد هيچ اجرتى نمىبرد و اگر آن چيز در واقع بحسب حكم شرع قيد بوده مثل اينكه مستأجر نذر كرده حج در راه و يا از مبدأ بخصوصى باشد ذمّه‌اش برىء نمىشود و اگر چنين نبوده ذمّه‌اش برىء مىشود .\r\nمسئله 117 : هرگاه شخصى خود را اجير از طرف ديگرى نمايد كه شخصاً عمل را در سال معينى بجا آورد ، چنانچه خواسته باشد از طرف ديگرى در همان سال اجير شود اجاره وى صحيح نخواهد بود ، ولى چنانچه از طرف دو نفر در دو سال مختلف يا از طرف يكى به قيد مباشرت در يك سال اجير شود مانعى ندارد و اجاره صحيح خواهد بود .\r\nمسئله 118 : هرگاه خود را براى حج در سال معينى اجير نمود ، نمىتواند تقديم يا تأخير نمايد ، ولى چنانچه تقديم يا تأخير نمود ( يعنى در سال قبل از سال تعيين شده يا سال بعدش حج را بجا آورد ) ذمّه منوب‌عنه برىء مىشود ، و اجرتى مستحق نخواهد بود ، در صورتى كه تقديم يا تأخير به رضايت مستأجر نباشد و البته مستأجر در صورتى مىتواند\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nرضا به تقديم يا تأخير بدهد كه براى او آن نوع خاص واجب معين نباشد و يا اگر معين باشد بتواند از راه ديگر به تكليف خود عمل كند و الّا رضايت دادن او جايز نيست و احتياط مستحب آن است كه در اين صورت اجير هم كه تغيير مورد اجاره با قبول اوست تغيير را نپذيرد تا شخص مستأجر به حرام مبتلا نشود .\r\nمسئله 119 : هرگاه اجير به علت جلوگيرى دشمن ، يا از جهت بيمارى نتواند به حج برود و اعمال را بجا آورد ، حكمش حكم كسى است كه از طرف خود حج بنمايد ، و بيان حكم آن خواهد آمد و در صورتى كه اجاره مقيد به همان سال بوده به هم مىخورد ، و چنانچه مقيد نبوده حج بر ذمّه‌اش باقى مىماند و اجاره اگر بر تفريغ ذمّه بوده اجير از اجرت چيزى نمىبرد ولى اگر بر حج و مقدّمات آن بوده اجرت اعمال و مخارجى را كه تا كنون متحمل شده بالنسبه مىبرد و غالب در اجاره همين صورت است .\r\nمسئله 120 : هرگاه نايب كارى كه موجب كفاره مىشود انجام دهد ( مثلا در حال احرام زير سايه برود ، يا در آينه نگاه كند ) كفّاره را بايد از مال خود بدهد ، خواه نيابت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه اجاره و مزد باشد يا به تبرّع و مجانى باشد .\r\nمسئله 121 : هرگاه شخصى ، ديگرى را به مبلغ معينى براى حج اجير گرفت ، و آن مبلغ كفاف مخارج حج را نداد ، بر مستأجر واجب نيست كمبود را تدارك كند ، همچنانكه در صورت زياد آمدن نمىتواند زيادى را پس بگيرد .\r\nمسئله 122 : هرگاه شخصى را براى حج واجب يا مستحب اجير كنند و اجير حجّ خود را به جماع قبل از مشعر فاسد نمايد ( يعنى پس از آنكه از احرام عمره تمتّع بيرون آمد ، و براى حج محرم شد و يا اگر حجّ او غير حجّ تمتّع است براى آن حج محرم شد و در مكّه يا در عرفات با همسر خود جماع نمود ) واجب است اين حج را به آخر برساند و اين حج براى منوب‌عنه كافى است ، و بر نايب واجب است در سال بعد حج نموده و يك شتر نيز كفاره بدهد ، و ظاهر اين است كه استحقاق اجرت دارد ، هرچند در سال بعد با عذر يا بدون عذر حج ننمايد . و احكام ذكر شده نسبت به متبرّع نيز جارى است ، فقط متبرّع اجرت ندارد و نيز فرقى نيست كه حج واجب باشد يا مستحب .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمسئله 123 : اجير هرچند اجرت را به عقد مالك مىشود ، ولى واجب نيست اجرت به او پرداخته شود مگر بعد از انجام عمل ، البته در صورتى كه شرط تعجيل ننموده باشد . ( به اين معنى كه به شرط پيش گرفتن اجرت اجير نشده باشد ، و چنانچه به اين شرط اجير شده باشد بايد اجرت را پيش از عمل به او داد ) ولى ظاهر اين است كه كسى كه براى حج اجير مىشود مىتواند پيش از انجام عمل مطالبه اجرت نمايد و اين به جهت اين است كه قرينه بر چنين شرطى وجود دارد ، زيرا كه غالباً اجير براى حج تا اجرت را نگيرد نمىتواند به حج رفته و يا اعمال را انجام دهد و يا غالب اين است كه تا اجرت را به او ندهند اجير نمىشود . بنابراين تعجيل مثل شرط مذكور در عقد اجاره است و وكيل و وصى هم مىتوانند با اين حال شرط تعجيل نمايند مگر اينكه كسى كه اجرت را بعد از عمل بگيرد پيدا شود كه در اين صورت اگر اجرت را قبل از عمل داد و حج انجام نشد ضامن است .\r\nمسئله 124 : چنانچه كسى شخصاً اجير شد كه حج بجا آورد ، نمىتواند ديگرى را براى اين حج اجير نمايد مگر به اذن و اجازه مستأجر .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسئله 125 : هرگاه شخصى را براى حجّ تمتّع اجير نمايند و وقت هم زياد باشد ، و اتّفاقاً وقت براى حجّ تمتّع تنگ شد ، و اجير از عمره تمتع به حجّ افراد عدول نمايد و حجّ افراد را بجا آورده و سپس عمره مفرده‌اى بجا آورد ، ذمّه منوب‌عنه برىء مىشود و اجير استحقاق اجرت قرار داده شده را دارد اگرچه اجاره براى حجّ تمتّع بوده باشد ، چون ظاهر اين است كه عمل او شرعاً به جاى عملى است كه بر آن اجير شده ، پس اگر اجير بر تفريغ ذمّه منوب‌عنه بوده و همه اجرت را مىبرد و اگر اجير بود بر تمام اعمال كه هر جزء از اجرت در مقابل جزئى از عمل بوده اجرت را به نسبت عملى كه انجام داده مستحق است .\r\nمسئله 126 : در حجّ مستحبى اگر بخواهد يك نفر بجاى چند نفر آن را بجا آورد بعنوان نيابت اشكال دارد ولى بعنوان شركت دادن چند نفر در ثواب آن اشكال ندارد پس حج را قربة الى الله بجا مىآورد و ديگران را در ثوابش شريك مىكند بلكه در حج واجب هم ميتواند ديگران را بعد از تمام شدن اعمال آن شريك كند و از ثواب خودش هم چيزى كم نمىشود ، چون دليل مختص به حج مستحب نيست\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nولى در حجّ واجب مسلّماً نمىتواند يك نفر به جاى دو نفر يا بيشتر حج نمايد و بايد نيابت از طرف يك نفر باشد ، و نيز در صورتى كه حج بر دو نفر يا بيشتر به نحو شركت واجب شده باشد ، مثل اينكه دو نفر يا بيشتر نذر كنند كه با شركت يكديگر كسى را براى حج اجير نمايند ، نمىتوانند يك نفر را براى حج اجير نمايند كه به جاى آنها حج نمايد بلكه در اين صورت هم بايد اجير به قصد قربت حج را بجا آورد و ثواب آن را براى آنها قرار دهد .\r\nمسئله 127 : بيشتر از يك نفر مىتوانند در يك سال به جاى يك نفر خواه مرده ، خواه زنده ، خواه به طور تبرّع و مجان ، خواه به اجاره حج بجا آورند در صورتى كه حج مستحبّى باشد ، و همچنين است در حجّ واجب اگر متعدد باشد ، مثل اينكه بر شخصى به واسطه نذر دو حج واجب شده باشد كه دو مرتبه نذر حج نموده ، يا يكى حَجّةالإسلام و ديگرى حجّ نذرى باشد كه در اين صورت مىتوان دو نفر را اجير نمود يكى را براى يكى از اين دو واجب و ديگرى را براى واجب دوم ، و همچنين جايز است دو نفر را براى يك نفر اجير نمود كه يكى حجّ واجب بجا آورد و ديگرى حجّ\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمستحبى بلكه بعيد نيست اجير نمودن دو نفر براى يك حجّ واجب جايز باشد مثل حَجّةالإسلام كه دو نفر را از باب احتياط اجير مىنمايند به جهت احتمال ناقص بودن حج يكى از آن دو ، ولى اگر يكى زودتر تمام شد ديگرى با علم به صحّت حجّ او مىتواند در بقيه عمل قصد وجوب نمايد و احتياط آن است كه به قصد مطلق امر ، حجّ دوم را تمام نمايند .\r\nمسئله 128 : طواف فى نفسه عمل مستحبى است ، پى نيابت در طواف از طرف مرده ، يا زنده‌اى كه در مكه نباشد ، يا در مكه باشد و شخصاً نتواند طواف نمايد جايز است .\r\nمسئله 129 : نايب پس از فراغت از اعمال حج نيابتى ميتواند براى خود يا ديگرى عمره مفرده بجا آورد ، همچنانكه مىتواند براى خود يا ديگرى طواف نمايد .\r\n\r\nحجّ مستحبّى\r\nمسئله 130 : مستحب است كسى كه مىتواند حج نمايد به حج برود هرچند مستطيع نباشد ، يا آنكه مستطيع شده و حَجّةالإسلام را بجا آورده و مستحب است متمكّن هر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nساله حج را تكرار نمايد .\r\nمسئله 131 : هنگام خروج از مكه مستحب است نيت بازگشت به حج نمايد .\r\nمسئله 132 : مستحب است انسان كسى را كه استطاعت حج رفتن را ندارد به حج بفرستد ، همچنانكه در صورتى كه بداند اگر براى رفتن به حج قرض نمايد مىتواند بعدا قرض خود را بدهد مستحب است قرض نمايد ، و خرج زياد نمودن در حج مستحب است .\r\nمسئله 133 : مستحب است به كسى كه استطاعت حج ندارد زكات داده شود كه با آن حج نمايد بنابراين اگر با پولى كه از بابت زكات به او داده‌اند چه از سهم سبيل الله و چه از سهم فقرا مستطيع شد حج بر او واجب مىشود . به تفصيلى كه در مسئله 55 گذشت .\r\nمسئله 134 : هرگاه زن شوهردار خواسته باشد حج مستحبى بجا آورد بايد با اذن شوهر باشد ، و همچنين زنى كه در عدّه رجعى باشد ، ولى زنى كه از شوهر خود طلاق بائن گرفته و در عدّه است يا در عدّه وفات است اذن شوهر در حجّ وى معتبر نيست .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nاقسام عمره\r\nمسئله 135 : عمره مانند حج است ، گاهى واجب و گاهى مستحب ، و گاهى مفرده است ، و گاهى عمره تمتّع است .\r\nمسئله 136 : عمره مانند حج بر هر مستطيعى كه داراى شرايط است واجب مىشود ، و وجوبش مانند وجوب حج فورى است پس كسى كه مستطيع براى عمره شد هرچند براى حج مستطيع نباشد واجب است عمره را بجا آورد ، بلى ظاهر اين است كه بر كسى كه وظيفه‌اش حج تمتع باشد عمره به تنهايى واجب نيست پس كسى كه استطاعت حج را ندارد و استطاعت عمره را دارد و وظيفه‌اش حج تمتع است واجب نيست عمره را بجا آورد ، و بنابراين كسى كه براى حج اجير شده بعد از فراغت از اعمال حج نيابى واجب نيست عمره بجا آورد هرچند در اين هنگام استطاعت عمره را دارد ، لكن بجا آوردنش احوط است و اما كسى كه حج تمتع را بجا آورده پس عمره مفرده بر او واجب نيست جزماً .\r\nمسئله 137 : مستحب است عمره مفرده را مكرراً بجا\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآورد و اولى اين است كه هر ماه بجا آورده شود و لازم نيست بنابر اظهر كه فاصله بين دو عمره يك ماه باشد خصوصا اگر به رجاء واقع بجا آورد ولى بعضى فرموده‌اند كه اگر دو عمره براى بجا آورنده باشد فاصله يك ماه بين دو عمره معتبر است و اگر خواسته باشد يك عمره براى خود و عمره ديگر را براى ديگرى انجام دهد فاصله يك ماه شرط نيست و همچنين است اگر هر دو عمره را براى ديگرى انجام دهد ولى از آنچه گذشت معلوم شد كه فرقى نيست كه دو عمره يا بيشتر را از جانب ديگرى انجام دهد يا براى خود به هر حال فاصله يك ماه معتبر نيست . همچنانكه فاصله بين عمره تمتع كه با حج تمتع باشد و عمره مفرده و يا عمره مفرده كه بعد از آن عمره تمتع باشد لازم نيست يعنى كسى كه عمره مفرده را بجا آورده و بلافاصله خواسته باشد عمره تمتع بجا آورد يا عمره تمتع را بجا آورده و به حج رفته و هنوز يك ماه از عمره تمتع نگذشته عمره مفرده بجا آورد مانعى ندارد ولى بجا آوردن عمره مفرده بين عمره تمتع و حج جايز نيست .\r\nمسئله 138 : همچنانكه عمره مفرده به استطاعت واجب مىشود ، به عهد و نذر و قسم و غير اينها نيز واجب\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىشود .\r\nمسئله 139 : عمره مفرده با عمره تمتع در اعمال شريكند و اعمال عمره تمتع خواهد آمد ، و عمره مفرده با عمره تمتع چند فرق دارد :\r\n1 - آنكه در عمره مفرده طواف نساء واجب مىشود ، ولى در عمره تمتع طواف نساء واجب نيست ولى بهتر است كه احتياط كند و بجا آورد به اميد ثواب .\r\n2 - آنكه عمره تمتع بجز در ماه‌هاى حج ( شوال ، ذى القعده و ذى الحجّه ) واقع نمىشود و صحيح نخواهد بود ، ولى عمره مفرده در تمام ماه‌هاى سال صحيح است و افضل و برتر از همه ، ماه رجب است ، و بعد از آن ماه مبارك رمضان و چنانچه كسى در غير ماه‌هاى حج عمره تمتع را نيت كند و احرام ببندد احتياط واجب آن است كه آن را به نيت عمره مفرده به اميد ثواب تمام نمايد .\r\n3 - آنكه بيرون آمدن از احرام در عمره تمتع منحصر به تقصير است ، ولى خروج و بيرون آمدن از احرام در عمره مفرده گاهى به تقصير و گاهى به سر تراشيدن است .\r\n4 - آنكه عمره تمتع و حج بايد در يك سال واقع شوند\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nچنان كه خواهد آمد ، ولى عمره مفرده چنين نيست ، و كسى كه حج افراد و عمره مفرده بر او واجب باشد مىتواند حج را در يك سال و عمره را در سال بعد بجا آورد .\r\n5 - آنكه عمره مفرده به جماع ، فاسد و باطل مىشود ، و عمره تمتع چنين نيست و كسى كه در عمره مفرده قبل از فارغ شدن از سعى از روى علم و عمد جماع كند عمره وى حتما باطل شده ، و واجب است تا ماه بعد در مكه بماند . تا آن را دوباره بجا آورد اگرچه فاصله بين دو عمره در جاهاى ديگر لازم نيست كه يك ماه باشد ولى در اينجا نصّ خاص دلالت بر فصل يك ماه دارد و اگر بعد از اتمام شدن سعى جماع واقع شودعمره مفرده باطل نميشود . و اما كسى كه در اثناء عمره تمتع پس از سعى از روى علم و عمد جماع كند باطل شدن عمره وى مورد اشكال است ، و اظهر اين است كه باطل نخواهد شد همچنانكه خواهد آمد ( در مسئله 220 ) .\r\nمسئله 140 : احرام بستن براى عمره مفرده از مواقيتى كه براى عمره تمتع احرام بسته مىشود جايز است ( و بيان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمواقيت خواهد آمد ) و اگر مكلف در مكه باشد و بخواهد عمره مفرده بجا آورد ، جايز است از حرم خارج شده و احرام ببندد ، و واجب نيست به يكى از مواقيت برود و از آنجا محرم شود ، و بهتر اين است كه احرامش از يكى از اين سه جا باشد : حديبيه ، جعرانه ، تنعيم ، و بيان هريك بعداً خواهد آمد و اين سه كلمه نام سه جاى معين در اطراف مكه است .\r\nمسئله 141 : عمره مفرده بر كسى كه بخواهد وارد مكه شود واجب است ، و جايز نيست بدون احرام وارد مكه شود و از حكم وجوب احرام ، كسى كه مكرراً بايد رفت و آمد كند مستثنى است ، مانند هيزم كش و علاف و امثال اينها ، و همچنين كسى كه بعد از تمام نمودن اعمال حج يا بعد از عمره مفرده از مكه خارج شده و بيرون رفته باشد ، چنين شخصى ميتواند پيش از گذشتن يك ماه بدون احرام وارد مكه شود ، و حكم كسى كه بعد از عمره تمتع و قبل از حج از مكه خارج شود خواهد آمد .\r\nمسئله 142 : كسى كه عمره مفرده را در ماه‌هاى حج بجا آورده و تا وقت حج در مكه باقى مانده ، مىتواند عمره مفرده خود را عمره تمتع قرار داده ، و حج را بجا آورد ، و فرقى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدر اين حكم بين حج واجب و حج مستحبى نيست .\r\n\r\nاقسام حج\r\nمسئله 143 : حج بر سه قسم است :\r\n1 - حج تمتع ، 2 - حج افراد ، 3 - حج قِران .\r\nقسم اول : يعنى حج تمتع وظيفه كسى است كه فاصله وطنش تا مكه بيش از شانزده فرسخ باشد و اين فاصله از شهر مكه قديم بايد حساب شود نه از مسجدالحرام و كسى كه خانه او در اين فاصله هست نيز حج تمتع بر او واجب است .\r\nقسم دوم و سوم : يعنى حج افراد و حج قِران ، وظيفه كسى است كه اهل خود مكه يا اطراف آن باشد به شرطى كه فاصله بين وطنش تا مكه كمتر از شانزده فرسخ باشد . و اين رساله در بيان احكام قسم اول ( يعنى حج تمتع ) است كه محل ابتلاى غالب برادران دينى است ، و نظر به اينكه گاهى به جهت ضرورت و بعضى از پيش آمدها حج تمتع تبديل به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nحج افراد مىشود ناچاريم كيفيت حج افراد را نيز به طور مختصر بيان نمائيم ، و كيفيت حج قِران نيز بيان خواهد شد .\r\nمسئله 144 : كسى كه وظيفه‌اش حج تمتع است مىتواند حج افراد يا قِران را استحباباً بجا آورد ، همچنانكه كسى كه وظيفه‌اش حج افراد و حج قِران است مىتواندحج تمتع را استحباباً بجا آورد ، و اين معنى در حج واجب جايز نيست ، يعنى كسى كه حج افراد ، يا حج قران بر او واجب شده نمىتواند بجاى آن حج تمتع بجا آورد و بالعكس يعنى كسى كه حج تمتع بر او واجب شده نمىتواند بجاى آن حج افراد يا قِران بجا آورد ، و چنانچه اين افراد بجاى حج واجب خود حج ديگرى بجا آورند كفايت نمىكند ، بلى گاهى وظيفه كسى كه بايد حج تمتع بجا آورد عوض شده و به حج افراد برميگردد ، چنان كه بيانش خواهد آمد .\r\nمسئله 145 : كسى كه دورى وطنش از مكه بيش از شانزده فرسخ بوده و در مكه اقامت نموده و ماندگار شده ظاهر اين است كه چه استطاعت او قبل از اقامتش باشد يا بعد از آن و چه قصد اقامت كرده باشد يا قصد اقامت نكرده\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nباشد براى چنين شخصى حج تمتع واجب است ولى بهتر است چنانچه ممكن باشد و زحمت نداشته باشد در صورتى كه استطاعت او بعد از اقامتش باشد و اقامت بدون قصد اقامت باشد احتياط را مراعات نمايد .\r\nولى اگر چنين شخصى پس از اقامت در مكه داخل در سال سوم شد حج تمتع بر او واجب نيست بلكه تكليف او حج قران يا افراد است چه از اول قصد اقامت و مجاورت خانه خدا را داشته باشد يا نداشته باشد و اما اگر به قصد اين كه مكه وطن او باشد در آنجا بماند از اول وظيفه او حج قران يا افراد است .\r\nمسئله 146 : كسى كه وظيفه‌اش اين است كه از مكه حج تمتع بجا آورد بايد به ميقات محل خودش برود و از آنجا احرام ببندد . ( و ميقات هر بلدى در جاى خود بيان شده و خواهد آمد ) و اين حكم مخصوص كسى است كه در مكه اقامت نموده و وظيفه‌اش حج تمتع است و وظيفه او برگشت به حج قران يا افراد نكرده است يعنى هنوز دو سال از اقامت او نگذشته و وارد سال سوم نشده است . و در اين حكم فرقى نمىكند كه در بلد خود مستطيع بوده و بعد از آن به مكه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاقامت كرده يا اينكه در مكه مستطيع شده باشد ، و نيز فرقى نمىكند كه استطاعت او در مكه پيش از انقلاب حج تمتع اوبه قران و افراد باشد يا بعد از انقلاب باشد .\r\n\r\nحج تمتع\r\nمسئله 147 : حج تمتع عبارت از دو عبادت است : كه نام عبادت اول عمره ، ونام عبادت دوم حج است ، و گاهى عبادت دوم را حج تمتع مىگويند ، و واجب است ( عمره را ) در حج تمتع پيش از حج بجا آورند .\r\n\r\nاعمال عمره تمتع\r\nمسئله 148 : درعمره تمتع پنج چيز واجب است : اول : احرام از يكى از ميقاتها ، و تفصيل آنها خواهد آمد . دوم : طواف دور خانه خدا . سوم : خواندن دو ركعت نماز طواف . چهارم : سعى ( رفت و آمد ) بين صفا و مروه كه نام دو جاى معين در جنب مسجدالحرام است . پنجم : تقصير ، يعنى گرفتن مقدارى از مو و ناخن ، و هنگامى كه شخص اين اعمال پنجگانه را بجا آورد از احرام بيرون رفته و چيزهايى كه به جهت احرام بر او حرام شده بود حلال\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمىشود .\r\nمسئله 149 : بر مكلف واجب است با نزديك شدن روز نهم ذى الحجه خود را براى اعمال حج آماده و مهيا نمايد .\r\n\r\nاعمال حج تمتع\r\nدر حج تمتع سيزده چيز واجب است :\r\nاول : بستن احرام از مكه به تفصيل و شرحى كه خواهد آمد .\r\nدوم : وقوف ( بودن ) در عرفات از اول ظهر روز نهم ذى الحجه ( روز عرفه ) تا مغرب بنابر اقوى و احوط ، و بودن از يك ساعت بعد از ظهر تا مغرب كفايت نمىكند . و عرفات نام جائى است در چهار فرسخى مكه .\r\nسوم : بودن در مزدلفه ( مشعر كه بين عرفات و مكه است ) از طلوع فجر روز عيد قربان ( دهم ذى الحجه ) تا طلوع آفتاب .\r\nچهارم : رمى جمره عقبه ( زدن سنگ ريزه ) در مِنى روز عيد قربان . و منى تقريبا يك فرسخ تا مكه فاصله دارد .\r\nپنجم : قربانى كردن در منى روز عيد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nششم : تراشيدن سر يا گرفتن مقدارى از مو يا ناخن در منى و به اين عمل آنچه سبب احرام بر وى حرام شده بود حلال مىشود مگر زن و بوى خوش و شكار بنابر احتياط .\r\nهفتم : طواف دور خانه خدا به عنوان زيارت پس از بازگشت به مكه .\r\nهشتم : بجا آوردن دو ركعت نماز طواف .\r\nنهم : سعى ( رفت و آمد ) بين صفا و مروه ، و به اين عمل بوى خوش نيز حلال مىشود .\r\nدهم : طواف نساء .\r\nيازدهم : بجا آوردن نماز طواف نساء و به اين عمل زن نيز حلال مىشود .\r\nدوازدهم : بيتوته ( ماندن شب ) در منى شب يازدهم و شب دوازدهم ، بلكه شب سيزدهم در بعضى از صور كه بيانش مىآيد .\r\nسيزدهم : رمى سه جمره ( اولى و وسطى و عقبه ) در روز يازدهم و دوازدهم بلكه در روز سيزدهم نيز بنابر احتياط در صورتى كه شب سيزدهم را در منى مانده باشد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nشرايط حج تمتع\r\nمسئله 150 : در حج تمتع چند چيز شرط است :\r\nاول : نيت ، كه قصدش اين باشد كه حج تمتع را بجا مىآورد ، پس اگر نيت حج ديگرى نمود يا در نيت تردد داشت حجش صحيح نخواهد بود .\r\nدوم : آنكه عمره و حج هردو باهم در ماه‌هاى حج ( شوال و ذى القعده و ذى الحجّه ) باشد پس اگر يك جزء از عمره را قبل از ماه شوال بجا آورده باشد عمره‌اش صحيح نخواهد بود .\r\nسوم : آن است كه حج و عمره در ماه‌هاى حج يكسال واقع شوند پس اگر عمره را بجا آورد و حج را به سال بعد تأخير نمود تمتع صحيح نخواهد بود ، و فرقى نيست در اين حكم بين اينكه تا سال بعد در مكه بماند يا آنكه به وطن خود مراجعت نموده و دوباره به مكه بيايد ، همچنانكه فرقى نيست بين اين كه بعد از عمره به تقصير از احرام بيرون آيد ، يا تا سال آينده در احرام خود باقى بماند .\r\nچهارم : آنكه احرام حج در حال اختيار از خود مكه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nباشد و بهترين موضع مقام ابراهيم يا حجر اسماعيل است و چنانچه نتواند از خود مكه احرام ببندد از هرجا كه بتواند بايد محرم شود چه نتوانستن او از روى اضطرار باشد يا از روى فراموشى و يا ندانستن مسئله باشد و مراد به مكه بنابر احتياط واجب شهر مكه قديم است نه محلات جديد آن مثل شيشه و غير آن .\r\nپنجم : آنكه مجموع اعمال عمره تمتع و حج تمتع را يك نفر انجام دهد از طرف يك نفر پس اگر دو نفر براى انجام حج تمتع از طرف مرده يا زنده‌اى اجير شوند كه يكى عمره و ديگرى حج انجام دهد صحيح نخواهد بود ، و همچنين اگر يك نفر حج نمايد و عمره را به جاى كسى و حج را به جاى ديگرى انجام دهد صحيح نخواهد بود .\r\nمسئله 151 : همين كه شخص اعمال عمره تمتع را بجا آورد ، واجب است اعمال حج تمتع را بجا آورد ، و جايز نيست براى كارى غير از اعمال حج از مكه بيرون برود ، مگر آنكه خروج وى براى حاجتى باشد و بيم آن نرود كه اعمال حجش فوت گردد ، كه در اين صورت واجب است براى حج خود از مكه احرام حج را بسته و براى كارى كه دارد\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاز مكه بيرون رفته و سپس با همان احرام به مكه برگشته و از مكه رهسپار عرفا گردد و چنانچه نتواند به مكه برگردد از جاى خود به عرفات رود .\r\nمسئله 152 : در اثناى عمره تمتع بيرون رفتن از مكه اشكال ندارد و حكم به عدم جواز خروج از مكه فقط در صورتى است كه عمره تمتع را تمام كرده و مُحلّ شده باشد اگرچه احتياط مستحب آن است كه در اثناى عمره تمتع هم از مكه خارج نشوند تا حج را تمام كند ، بنابر اين حمله دارها اگر بخواهند براى كارهاى خود از مكه خارج شوند بعد از محرم شدن به احرام عمره تمتع مىتوانند عمره را تمام نكنند تا بتوانند از مكه خارج شوند ولى بهتر است كسانى كه مىدانند احتياج دارند كه بعد از ورود به مكه از مكه بيرون روند و برگردند چه حمله دارها يا غير ايشان اول محرم به احرام عمره مفرده شوند و عمره خود را كه تمام كردند براى كارى كه دارند از مكه خارج شوند و پس از انجام كار خود دوباره محرم به عمره تمتع شوند و وارد مكه گردند و لازم نيست كه بين عمره مفرده اول با عمره تمتع يك ماه فاصله شود .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمسئله 153 : بيرون رفتن از مكه بعد از عمره تمتع و قبل از بجا آوردن حج در صورتى حرام است كه بخواهد به جاهاى دور برود ولى رفتن به اطراف و نواحى تابع مكه اشكال ندارد پس كسى كه منزلش بيرون مكه است مىتواند در اثناء يا بعد از فراغت از اعمال عمره به منزل خود برگردد .\r\nمسئله 154 : هرگاه پس از انجام عمره تمتع بدون احرام از مكه بيرون رفت و از ميقاتها گذشت دو صورت دارد :\r\nاول : آنكه بازگشتش به مكه پيش از گذشتن يك ماه از اول شروع به عمره و احرام آن باشد . در اين صورت لازم است بدون احرام به مكه برگشته و از مكه احرام بسته و به سوى عرفات برود و حساب يك ماه بنابر احتياط واجب بايد از اول شروع به عمره باشد نه بعد از انجام و تمام كردن عمره كه بعضى گفته‌اند .\r\nدوم : آنكه بازگشت وى به مكه پس از گذشتن يك ماه از اول شروع به عمره باشد . در اين صورت لازم است در برگشت دوباره عمره تمتع را بجا آورد و عمره‌اى را كه قبلا\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبجا آورده براى حج تمتع كفايت نمىكند .\r\nمسئله 155 : كسى كه وظيفه‌اش حج تمتع است نميتواند به حج افراد يا حج قران عدول نمايد مگر در صورتى كه پس از شروع به عمره تمتع وقتش به اندازه‌اى تنگ شود كه نتواند عمره را تمام نموده و خود را به حج برساند . يعنى بيم آن برود كه اگر عمره را تمام كند به حج نرسد ، در اين صورت نيت را به حج افراد تبديل نموده و عمره را ترك مىكند و به حج رفته و بعد از حج ، عمره مفرده را بايد بجا آورد و ميزان در تنگى وقت آن است كه به مُسَمّاى وقوف به عرفات كه تا پيش از غروب روز نهم ذيحجه است نرسد اگرچه نتواند وقوف از ظهر تا غروب را درك نمايد . مثلا شخصى صبح روز نهم ذى الحجه وارد مكه مىشود و مىخواهدعمره تمتع بجا آورد و شروع مىنمايد در آن ، پس ميبيند اگر عمره را بجا آورد نميتواند حتى تا قبل از غروب آفتاب روز نهم ذى الحجه خود را به عرفات برساند اين شخص به نيت حج افراد به عرفات ميرود و اعمال حج را بجا ميآورد و پس از اعمال حج به مكه بر مىگردد و عمره مفرده بجا مىآورد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمسئله 156 : كسى كه وظيفه وى حج تمتع است چنانچه پيش از شروع به عمره بداند كه وقتش گنجايش عمره و درك حج را ندارد احتياط مستحب آن است كه از اول عدول نمايد به حج قران يا افراد و در سال آينده هم اگر مستطيع است حج را دوباره بايد بجا آورد . و مىتواند هم از اول ، حج بجا نياورد و سال بعد اگر مستطيع بود واجب است حج را انجام دهد .\r\nمسئله 157 : هرگاه در سعه وقت براى عمره تمتع احرام بست و طواف و سعى خود را تا زمانى كه نتواند آنها را بجا آورد و حج را درك نمايد به تأخير انداخت بنابر اظهر بايد عدول به افراد نموده و بعد از آن عمره مفرده بجا آورد و حج او صحيح است اگرچه احتياط مستحب آن است كه سال بعد هم اگر مىتواند آن را دوباره بجا آورد .\r\n\r\nحج افراد\r\nحج افراد عملى است مستقل و جداگانه ، و همچنانكه گذشت بر كسى واجب مىشود كه فاصله بين وطنش تا مكه كمتر از شانزده فرسخ باشد ، در صورتى كه\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبتواند علاوه بر حج افراد عمره مفرده را بجا آورد ، عمره مفرده نيز بطور جداگانه بر او واجب خواهد بود .\r\nبنابر اين كسى كه مىتواند فقط يكى از اين دو را بجا آورد ، همانى را كه مىتواند بجا آورد بر او واجب مىشود ، و چنانچه بتواند يكى از اين دو را در زمانى و ديگرى را در زمان ديگر بجا آورد ، واجب است آنچه وظيفه وى در هر زمان اقتضا مىنمايد همان را بجا آورد ، و چنانچه در يك وقت بتواند هر دو را انجام دهد ، واجب است هر دو را انجام دهد ، و مشهور بين فقها در اين صورت است كه بايد حج پيش از عمره بجا آورده شود ، و احوط نيز همين است .\r\nمسئله 158 : حج افراد با حج تمتع در تمام اعمال مشترك هستند و حج افراد با حج تمتع چند فرق دارد :\r\nاول : آنكه حج افراد لازم نيست متصل به عمره و در يك سال باشد ، ولى حج تمتع - همانطور كه گفته شد - لازم است متصل و بعد از عمره و در يك سال انجام شود .\r\nدوم : آنكه در حج افراد قربانى لازم نيست ، ولى در حج تمتع - چنان كه گفته شد - قربانى لازم است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسوم : آنكه در حج افراد جايز است در حال اختيار طواف و سعى حج را بر وقوفين مقدم بدارد و احتياط آن است كه تلبيه را بعد از نماز طواف اگر طواف را مقدم داشت به قصد احرام به رجاء واقع تكرار كند ، ولى در حج تمتع نمىشود طواف و سعى را بر وقوفين مقدم داشت .\r\nچهارم : آنكه احرام حج افراد بايد يكى از جاهايى كه گفته خواهد شد باشد مثل يكى از مواقيت يا منزل يا مكه براى مكى ، و اما احرام حج تمتع بايد از خود مكه باشد .\r\nپنجم : آنكه عمره حج افراد را بايد بعد از آن بجا آورد ولى در حج تمتع واجب است عمره پيش از حج باشد .\r\nششم : آنكه بعد از احرام حج افراد مىشود طواف مستحبى نمود و در حج تمتع بنابر اشهر و احتياط واجب جايز نيست طواف مستحبى بجا آورده شود . و فرقهاى ديگرى هم هست كه در كتابهاى مفصل گفته شده‌است .\r\nمسئله 159 : هرگاه براى حج افراد مستحبى احرام بسته شود مىتوان به عمره تمتع عدول نمود ، مگر در صورتى كه بعد از سعى تلبيه بگويد ، كه نمىتوان به تمتع عدول نمود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمسئله 160 : هرگاه براى حج افراد احرام بست و وارد مكه شد جايز است دور خانه خدا استحباباً طواف نمايد ، ولى واجب است در اين صورت پس از برگزارى نماز طواف تلبيه بگويد بنابر احتياط .\r\n\r\nحج قِران\r\nمسئله 161 : حج قِران با حج افراد در تمام جهات با هم متحد و يكسان‌اند ، مگر آنكه در حج قران هنگام احرام بايد مكلف قربانى را همراه داشته باشد ، و بدين جهت قربانى بر او واجب مىشود ، و احرام در اين قسم از حج همانطور كه با تلبيه محقق مىشود ، و هرگاه براى حج قران احرام ببندد جايز نيست به حج تمتع عدول نمايد .\r\nتوضيح آنكه چون بايد در حج قران قربانى همراه حاج باشد بايد بر او علامت بگذارد . يعنى اگر شتر است كوهان او را از طرف راست بشكافد و خون او را بر كوهان او بمالد و اگر گوسفند است گوش او را به درد و اين را اشعار\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nگويند . يا آنكه دم پائى خود را كه در آن نماز خوانده دو لنگه آن را به هم ببندد و به گردن او آويزان كند كه به صورت قلاده در آيد ( البته مراد به دم پائى آن دم پائيهايى است كه سر انگشت شست از آن بيرون است و در حال سجده سر شست بر زمين قرار مىگيرد ) و اين عمل را تقليد گويند و يكى از اين دو كار جاى تلبيه را مىگيرد .\r\n\r\nميقاتهاى احرام\r\nدر شريعت مقدسه اسلام جاهايى براى بستن احرام تعيين شده كه به آنها « ميقات » گفته مىشود ، و واجب است احرام از يكى از آن جاها بسته شود و آنها ده مكان مىباشد :\r\n\r\n1 - مسجد شجره\r\n« مسجد شجره » در نزديكى مدينه منوره است ، و آن ميقات اهل مدينه و هر كسى است كه خواسته باشد از راه مدينه به حج برود ، و جايز است در بيرون مسجد به طورى كه محاذى و برابر آن از طرف راست يا چپ باشد احرام بسته\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشود ، و اظهر و احوط اين است كه در صورت امكان از درون مسجد احرام بسته شود .\r\nمسئله 162 : كسى كه از راه مدينه به حج مىرود و به مسجد شجره مىرسد و ميقات ديگرى به نام جُحفه در ميان راه دارد نمىتواند از مسجد شجره بدون احرام گذشته و از جحفه احرام ببندد مگر شخص بيمار يا ضعيف و مانند اينها كه نمىتوانند از مسجد شجره احرام ببندند و زن حائض بايد از بيرون مسجد احرام ببندد اگرچه بتواند با عبور در مسجد احرام ببندد ، و احتياط مستحب آن است كه اگر ممكن مىشود از جحفه يا محاذات آن نيز تجديد احرام نمايد .\r\n\r\n2 - وادى عقيق\r\n« وادى عقيق » ميقات اهل عراق و نجد و هركسى است كه از آنجا عبور كند ، هرچند اهل عراق و نجد نباشد . و اين ميقات داراى سه جزء مىباشد : 1 - مسلخ كه نام جزء اول است . 2 - غمرة كه نام وسط آن است . 3 - ذات عرق كه نام آخر آن است . و احوط و اولى آن است كه مكلّف در صورتى كه مانعى مانند بيمارى يا تقيه نداشته باشد پيش از رسيدن به « ذات عرق » احرام ببندد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمسئله 163 : در حال تقيه جايز است مخفيانه پيش از رسيدن به « ذات عرق » محرم شود . پس اگر ممكن است بايد لباس خود را درآورد و بعد از آن احرام ببندد با پوشيدن جامه‌هاى احرام و ملاحظه ساير شرايط ، و بعد از آن جامه‌هاى احرام را در آورد و لباسهاى خود را بپوشد و وقتى به « ذات عرق » رسيد لباسهاى خود را در آورد و لباس احرام را بپوشد و براى پوشيدن لباس دوخته در اين مدت فديه بدهد . و اگر ممكن نيست كه جامه‌هاى احرام را اول بپوشد و در آورد مثل اينكه خلاف تقيه باشد بنابر احتياط واجب با همان لباسهايش تلبيه بگويد و محرم شود و در ذات عرق نيت را تجديد كند و لباسهاى احرام را بپوشد و براى پوشيدن لباس دوخته فديه بدهد .\r\n\r\n3 - جُحفه\r\n« جُحفه » ميقات اهل شام و مصر و مغرب و هركسى است كه از آنجا عبور نمايد هرچند اهل آنجا نباشد . و اين در صورتى است كه اين شخص از ميقات سابق از آن احرام نبسته باشد .\r\n\r\n4 - يَلَملَم\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n« يَلَملَم » نام كوهى است ، و ميقات اهل يمن و هركسى كه از آن راه بگذرد .\r\n\r\n5 - قرن المنازل\r\n« قرن المنازل » ميقات اهل طائف و هر كسى است كه از آن راه برود .\r\n\r\n6 - مكه مكرمه\r\n« مكه مكرمه » ميقات حج تمتع است .\r\n\r\n7 - منزل خودِ شخص\r\n« منزل خودِ شخص » ميقات كسى است كه منزلش به مكه نزديكتر از ميقات باشد ، كه چنين شخصى مىتواند از منزل خود احرام ببندد ، و لازم نيست جهت احرام بستن به يكى از ميقاتهاى ديگر برود .\r\n\r\n8 - جعرانه\r\n« جعرانه » ميقات اهل مكه است براى حج قران و افراد . و در حكم اهل مكه است كسى كه دو سال تمام در مكه مجاور بوده كه پس از گذشتن آن به منزله اهل مكه خواهد بود . و اما بيش از دو سال حالش حال كسى است\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nكه از راه دور به حج مىآيد .\r\n\r\n9 - محاذات مسجد شجره\r\nكسى كه تقريبا يك ماه يا بيشتر در مدينه منوره اقامت نموده و عازم حج باشد و بخواهد از غير راه متعارف مدينه تا مكه برود ، همين شش ميل از مدينه دور شود محاذى و برابر مسجد شجره خواهد بود ، و همانجا ميقاتش خواهد بود و از همانجا احرام مىبندد ، و در تجاوز نمودن از محاذات مسجد شجره و احرام بستن از محاذات يكى از مواقيت ديگر بلكه از خصوص مورد مذكور نيز مشكل است ، پس كسى كه به قصد به مدينه نرفته بلكه اول به مدينه رفته و بعد از آن برايش قصد حج پيش آمده و كسى كه حدود يك ماه در مدينه نبوده و يا بخواهد از راه متعارف مدينه به مكه برود اين حكم را ندارد و محاذات ساير مواقيت هم ميقات نيست . بلكه ظاهر اين است كه اگر فاصله زياد باشد تعدّى ننمايد بلكه در مورد مخصوص هم اگر فاصله زياد باشد محاذات ميقات نيست .\r\n\r\n10 - ادنى الحل\r\n« ادنى الحل » ميقات عمره مفرده است بعد از حج\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nقران يا افراد بلكه براى هر عمره مفرده است براى كسى كه در مكه است و بخواهد عمره مفرده بجا آورد ، و افضل و بهتر آن است كه از « حديبيه » يا « جعرانه » يا « نعيم » احرام ببندد و حديبيه و جعرانه و نعيم نام سه مكان مىباشد كه نزد اهل مكه مشهور و معروف است .\r\n\r\nاحكام ميقاتها\r\n\r\nواجبات عمره\r\nمسئله 164 : احرام بستن پيش از ميقات جايز نيست ، همچنانكه عبور از ميقات با احرام كفايت نمىكند . بلكه بايستى از خود ميقات احرام بسته شود و از اين حكم دو مورد استثنا شده‌است :\r\n1 - آنكه نذر نمايد كه پيش از رسيدن به ميقات احرام ببندد ، كه در اين صورت احرام بستن قبل از ميقات صحيح و احتياجى به تجديد آن در ميقات يا گذشتن از ميقات نيست ، بلكه مىتواند از راهى به مكه برود كه به هيچ يك از ميقاتها برخورد نكند ، و در اين حكم فرقى بين حج واجب و مستحب و عمره مفرده نيست . بلى فرقى كه هست اين است كه اگر احرام براى حج باشد لازم است در ماه‌هاى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nحج باشد ( شوال ، ذى القعده ، ذى الحجّه ) چنان كه گذشت و كيفيت نذر اين است كه مثلا بگويد : « براى خدا بر عهده من مىباشد كه اگر تا يك ساعت ديگر زنده بودم از فلان مكان محرم شوم و نام آن مكان را ببرد . پس بعد از گذشتن يك ساعت احرام از آنجا برايش واجب مىشود و مىتواند كه عهد كند با خدا و بگويد : « براى خدا به عهده من باشد كه از اين مكان محرم شوم » كه ديگر گذشتن وقتى را هم لازم ندارد .\r\n2 - كسى كه قصد عمره مفرده در ماه رجب دارد ، و بيم آن داشته باشد كه اگر احرام را از ميقات ببندد موفق به درك عمره نشود ، براى چنين شخصى جايز است قبل از ميقات احرام ببندد ، و براى او عمره رجب شمرده مىشود . هرچند بقيه اعمال عمره را در ماه شعبان بجا آورد ، و در اين حكم فرقى بين عمره واجب و مستحب نيست .\r\nمسئله 165 : بر مكلف واجب است يقين به رسيدن به ميقات پيدا نموده و احرام ببندد ، يا اطمينان به آن حاصل نمايد ، يا اگر يقين و اطمينان براى او بدست آوردنش آسان نيست حجّت شرعى داشته باشد . مثل اينكه شخص عادل\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nيا موثّقى رسيدن به ميقات را به او خبر دهد و چنانچه شك در رسيدن به ميقات داشته باشد احرام بستن براى او جايز نخواهد بود .\r\nمسئله 166 : كسى كه نذر نموده قبل از ميقات احرام ببندد ، و بر خلاف نذر خود از ميقات احرام بست ، احرام وى باطل نيست ، ولى كفّاره مخالفت نذر بر او واجب مىشود اگر از روى عمد اين كار را كرده باشد .\r\nمسئله 167 : همچنانكه تقديم احرام بر ميقات جايز نيست ، تأخير آن از ميقات نيز جايز نيست . پس كسى كه قصد حج يا عمره يا دخول مكه را دارد نمىتواند در حال اختيار بدون احرام از ميقات عبور نمايد مگر آنكه از ميقات احرام بندد هرچند ميقات ديگرى در جلو داشته باشد ، و هرگاه بدون احرام از ميقات گذشت و پيشروى كرد در صورت امكان بايد به ميقات برگردد .\r\nمسئله 168 : هرگاه مكلف از روى علم و عمد از ميقات احرام نبسته و از آن گذشت اين مسئله چند صورت دارد :\r\nاول : آنكه مىتواند به ميقات برگردد كه در اين صورت واجب است به ميقات برگشته و از آن احرام ببندد ،\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nخواه برگشتنش از داخل حرم يا از خارج آن باشد ، پس اگرچنين كارى كرد عملش بدون اشكال صحيح خواهد بود .\r\nدوم : آنكه مكلف در حرم باشد و نتواند به ميقات برگردد ولى بتواند از حرم بيرون رود .\r\nسوم : آنكه در حرم باشد و نتواند به ميقات يا بيرون حرم برود هرچند به جهت بيم فوت حج باشد .\r\nچهارم : آنكه خارج حرم باشد و نتواند به ميقات برگردد . در اين سه صورت مشهور فقها - رضوان الله عليهم - حكم به بطلان عمره نموده‌اند و صحيح همين قول است اگرچه احتياط مستحب اين است كه در صورت اوّلِ اين سه صورت از حرم بيرون رفته و از بيرون حرم احرام ببندد و در صورت دوم و سومِ اين سه صورت از جاى خود احرام ببندد و حج خود را تمام نمايد و در سال بعد نيز واجب است حج را دوباره بجا آورد . و اگر مكلف به اين احتياط عمل نكرد و از جاى ديگر احرام بست و عمره را بجا آورد به قول همه فقها حج او فاسد است .\r\nمسئله 169 : هرگاه انسان به جهت فراموشى يا بيهوشى و مانند اينها يا ندانستن حكم يا ندانستن ميقات\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاحرام را ترك نمايد ( يعنى بدون احرام از ميقات بگذرد ) اين مسئله نيز داراى چهار صورت مىباشد :\r\nاول : آنكه بتواند به ميقات برگردد كه در اين صورت واجب است به ميقات برگشته و از همانجا احرام ببندد .\r\nدوم : آنكه در حرم باشد و برگشتن به ميقات غير ممكن و به خارج حرم ممكن باشد كه در اين صورت لازم است از حرم بيرون رفته و از خارج حرم محرم شود و اولى در اين صورت آن است كه هرچه بتواند از حرم دور شود و احرام ببندد .\r\nسوم : آنكه در حرم باشد ، و برگشتن به خارج حرم برايش ممكن نباشد كه در اين صورت لازم است از جاى خود احرام ببندد ، هرچند وارد مكه شده باشد .\r\nچهارم : آنكه در خارج حرم باشد و نتواند به ميقات برگردد كه در اين صورت لازم است از جاى خود محرم شود و در تمام اين چند صورت حكم به صحت عمل مكلف مىشود اگر وظايفى را كه گفته شد انجام بدهد .\r\nمسئله 170 : هرگاه زن حائض از روى جهل به حكم و ندانستن مسئله از ميقات احرام نبسته و داخل حرم شد ، بر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاو لازم است مانند ديگران در صورتى كه نتواند به ميقات برگردد ، به خارج حرم رفته و از آنجا احرام ببندد بلكه احتياط اين است كه تا آنجا كه ممكن است از حرم دور شود و احرام ببندد به شرطى كه اين عمل مستلزم فوت حج نباشد با ديگران يكسان خواهد بود . ( يعنى مانند ديگران از حرم محرم شود ) .\r\nمسئله 171 : هرگاه عمره فاسد شد واجب است در صورت امكان از سر گرفته شود و چنانچه اعاده آن هرچند به جهت كمى وقت ممكن نباشد حج وى فاسد خواهد بود و لازم است در سال بعد اعاده شود .\r\nمسئله 172 : جمعى از فقها فرموده‌اند كه اگر مكلف از روى نادانى يا فراموشى عمره را بدون احرام بجا آورد عمره وى صحيح است و اين فرمايش خالى از اشكال نيست كه به طورى كه گفته شد در صورت امكان اعاده نمايد و اين احتياط البته نبايد ترك شود .\r\nمسئله 173 : در سابق گذشت كسى كه وطنش از\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمكه دور باشد واجب است از يكى از ميقاتهاى پنجگانه كه ذكر شد براى عمره احرام ببندد ، پس اگر راهش از آن ميقاتها باشد اشكالى ندارد ، و چنانچه راهش از آنجا نباشد مانند وضع حجاج در اين زمان كه همگى ابتدا وارد جدّه مىشوند و جدّه از مواقيت نيست پس احرام از جدّه مجزى نيست حتى اگر محاذى و برابر يكى از آنها باشد چنان كه دانسته شد ، علاوه بر اينكه محاذاتش ثابت نشده پس با اين حال بر حاج لازم است كه در صورت امكان به يكى از مواقيت برود و يا در صورت عدم امكان از وطن و بلد خود يا در راه قبل از رسيدن به جدّه به مقدارى كه قابل ملاحظه باشد هرچند در هواپيما باشد نذر احرام نموده و از محل نذر احرام ببندد و در صورتى كه رفتن به يكى از مواقيت ممكن نباشد و قبل از ميقات هم به نذر محرم نشده لازم است از جده با نذر احرام بسته و بعداً بنابر احتياط واجب در خارج حرم قبل از دخول آن تجديد احرام كند .\r\nمسئله 174 : در سابق گفته شد كه شخصى كه مىخواهد حج تمتع بجا آورد واجب است كه براى حج خود از مكه محرم شود پس اگر با علم و عمد از جاى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nديگرى غير از مكه احرام ببندد احرامش صحيح نخواهد بود هرچند با احرام وارد مكه شود . بلكه در صورت امكان واجب است احرام را در مكه تجديد نمايد ، و در غير اين صورت حجش باطل خواهد بود .\r\nمسئله 175 : هرگاه كسى كه مىخواهد حج تمتع نمايد فراموش كند كه از مكه محرم شود ، در صورت امكان واجب است به مكه برگردد و اگر ممكن نشد از جاى خود هرچند در عرفات باشد يا در مشعر و بعد از آن احرام ببندد و همچنين است حكم كسى كه مسئله را نمىدانسته است .\r\nمسئله 176 : كسى كه احرام حج را به كلى فراموش نموده و تا پايان اعمال حج يادش نيايد حجش صحيح است ، و همچنين است حكم جاهل به مسئله .\r\nواجبات عمره\r\n\r\nواجب اول : احرام\r\n\r\nكيفيت احرام\r\nواجبات احرام سه چيز است : نيت ، تلبيه ، پوشيدن لباس احرام .\r\nاول : نيت : يعنى قصد بجا آوردن آنچه در حج و عمره واجب شده قربة الى الله تعالى . و چنانچه اعمال واجب را به\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nطور تفصيل نداند واجب است قصد بجا آوردن را به طور اجمال بنمايد ، و در اين هنگام لازم است تدريجاً آنچه بر او واجب مىشود از روى « مناسك » ياد گرفته ، يا از كسى كه مورد وثوقش باشد بپرسد ، پس هرگاه بدون قصد ، احرام بست ، احرامش باطل خواهد بود . و در نيت چند چيز معتبر است :\r\n1 - قصد قربت ( نزديكى به خدا ) مانند عبادات ديگر غير از احرام .\r\n2 - همزمان بودن با شروع در احرام .\r\n3 - تعيين احرام كه براى عمره است يا براى حج ، و تعيين حج كه تمتع است يا قران يا افراد ، و تعيين اين كه براى خود است يا براى ديگرى ، و تعيين اينكه حجّش حَجّةالإسلام است ( كه براى اولين بار به استطاعت بر او واجب شده ) يا نذرى است ( كه به سبب نذر بر او واجب شده ) يا حجّى است كه به سبب فاسد بودن حجّ قبل بر او واجب شده يا حج مستحبى است ( خلاصه هريك از اينها كه باشد بايد در نيت مشخص شود ) پس اگر بدون تعيين نيت احرام نموده احرامش باطل خواهد بود .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسئله 177 : در صحّت نيت ، گفتن به زبان و گذراندن از ذهن معتبر نيست ( يعنى لازم نيست نيت را به زبان آورده يا از ذهن خود بگذراند ) بلكه داعى بر آن كفايت مىكند مانند عبادتهاى ديگر كه در آنها داعى كافى است .\r\nمسئله 178 : در صحت احرام عزم بر ترك محرّمات از اول تا آخر احرام معتبر نيست ، مگر استمناء و جماع ، پس اگر از اول احرام حج قصدش اين باشد كه پيش از وقوف به مزدلفه استمناء يا با عيال خود جماع ( نزديكى ) نمايد يا مردد باشد احرامش باطل خواهد بود . و اما اگر از اول عزمش ترك اين دو امر باشد و عزمش تا آخر استمرار نداشته باشد ، به اينكه پس از تحقق احرام قصد بجا آوردن يكى از اين دو امر را نمايد احرامش باطل نخواهد شد ولى اگر از اول قصد داشته باشد كه يكى ديگر از تروك احرام مثل زير سايه رفتن را با عذر يا بدون عذر انجام بدهد نيت او باطل نيست اگرچه كفاره بر او واجب شود و قصد چيزى كه منافات با اصل حج يا عمره نداشته باشد ضرر به نيت نمىزند اگرچه منافات با لوازم آن داشته باشد .\r\nدوم : تلبيه ، يعنى گفتن اين چند جمله است : « لَبَّيْكَ\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاللَّهُمّ لَبَّيْكَ ، لبّيك لا شَريكَ لَكَ لَبَّيْك » و احوط و اولى اضافه نمودن اين چند جمله است : « إِنَّ الحَمْدَ وَ النِعْمَةَ لَكَ وَ المُلْكَ ، لا شَريكَ لكَ لَبَّيْكَ » و جايز است به اميد رسيدن به واقع كلمه « لك » بعد از كلمه « وَ المُلْكَ » باشد كه بگويند : « وَ المُلْكَ لك » و تلبيه كامل اين است كه بگويند : « لَبَّيْكَ اللَّهُمّ لَبَّيْكَ ، لبّيك لا شَريكَ لَكَ لَبَّيْكَ إِنَّ الحَمْدَ وَ النِعْمَةَ لَكَ وَ المُلْكَ لَكَ ، لا شَريكَ لكَ لَبَّيْكَ » و بايد دانست كه نون در كلمه « النِعْمَةَ » بايد به كسره خوانده شود نه به فتح .\r\nو حاصل معنى آن اين است كه : « پروردگارا ! اجابت و اطاعت اكيد مىكنم فرمان تو را ، براى تو شريك نيست ، به درستى كه ستايش تو را سزاست و نعمت و ملك و پادشاهى از آن توست ، شريكى براى تو در آنها نيست » . ولى ترجمه خود الفاظ به نحو ديگرى است كه در اينجا به آنچه گفته شد اكتفا مىشود .\r\nمسئله 179 : بر مكلف لازم است الفاظ تلبيه را ياد گرفته و به طور صحيح اداء نمايد مانند تكبيرةالاحرام در نماز ، هرچند اين معنى با تلقين ديگرى باشد . ( يعنى ديگرى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكه خوب بلد است بگويد و او مانند او بگويد ) پس اگر اين الفاظ را ياد نگرفت ، و تلقين هم برايش ميسور نبود ، احتياط واجب آن است كه در اين صورت جمع كند بين گفتن به مقدار ميسور و گفتن ترجمه آنها ، و نايب گرفتن ديگرى كه به جاى او بگويد .\r\nمسئله 180 : شخص گنگ و لال با انگشت خود به تلبيه اشاره نموده و زبان خود را حركت دهد ، و اولى اين است كه اين كار را خود انجام داده و نايب هم بگيرد كه به جاى او تلبيه بگويد .\r\nمسئله 181 : بيهوش و بچه غير مميز ، ديگرى به جاى آنها تلبيه مىگويد .\r\nمسئله 182 : احرام حج تمتع و احرام عمره تمتع و احرام حج افراد و احرام عمره مفرده بدون تلبيه منعقد نمىشود و اما حج قران همچنانكه به تلبيه محقق و منعقد مىشود ، به اشعار يا تقليد نيز محقق مىشود ، و اشعار مختص شتر قربانى است ، و تقليد مشترك بين شتر و غير آن از گاو و گوسفند از انواع قربانى است ، و اولى در شتر جمع بين اشعار و تقليد است ، و احوط در حج قران تلبيه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاست اگرچه ظاهر اين است كه تلبيه واجب تكليفى نيست و احرامش به اشعار يا تقليد منعقد شده است . و اشعار عبارت از پاره كردن طرف راست كوهان شتر است به اين معنى كه محرم طرف چپ قربانى ايستاده و طرف راست كوهانش را پاره نموده و آن را با خونش ، خون آلود نمايد ، و تقليد عبارت از اين است كه نعلين كهنه‌اى كه با آن نماز گزارده باشد به گردن قربانى بياويزد .\r\nمسئله 183 : در صحت احرام طهارت از حدث اصغر و اكبر شرط نيست و كسى كه محدث به حدث اصغر يا حدث اكبر باشد احرام وى صحيح است . ( به عبارت واضحتر احرام شخص بى وضو يا جنب يا زن در حال حيض يا نفاس اشكالى ندارد ) بنابراين جنب و حائض و نفساء مىتوانند احرام ببندند .\r\nمسئله 184 : تلبيه در احرام به منزله تكبيرةالاحرام در نماز است . پس احرام بدون تلبيه يا اشعار و تقليد نسبت به شخصى كه مىخواهد حج قران بجا آورد محقق نمىشود . پس هرگاه نيت احرام نموده و لباس احرام را پوشيد و يكى از محرمات احرام را قبل از تحقق احرام ( تلبيه گفتن يا اشعار و تقليد ) بجا آورد گناهى نكرده و كفاره بر وى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنخواهد بود .\r\nمسئله 185 : كسى كه مىخواهد از راه مدينه به حج برود بهتر است بعد از اينكه يك بار تلبيه گفت بعد از پوشيدن جامه احرام در ميقات تكرار تلبيه را تا رسيدن به بيداء ( جايى است كه يك ميل با ذوالحليفه به طرف مكه فاصله دارد ) تأخير نموده و در آنجا تلبيه بگويد ، و كسى كه از راه ديگر به حج مىرود بهتر است تلبيه را پس از قدرى راه رفتن تكرار نمايد ، و كسى كه از مكه مىخواهد به حج برود بهتر است تكرار تلبيه را تا رسيدن به « رقطاء » ( جايى كه نامش مدعى و قبل از ردم است ) تأخير نمايد ولى واجب است كه تلبيه را آهسته بگويد و تكرار و بلند گفتن آن از جاهايى باشد كه گفته شد .\r\nمسئله 186 : كسى كه عمره تمتع بجا مىآورد ظاهر اين است كه هنگامى كه چشمش به خانه‌هاى قديم مكه افتاد بايد تلبيه نگويد و حدّ آن براى كسى كه از راه مدينه مىآيد ( عقبه مدنيين ) است و كسى كه عمره مفرده بجا مىآورد اگر از خارج حرم آمده باشد هنگام دخول حرم و چنانچه از مكه بيرون رفته كه احرام عمره ببندد هنگام ديدن\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكعبه ( خانه خدا ) تلبيه را قطع نمايد . و همينطور است كسى كه از خارج مكه مىآيد و از ادنى الحل مثل تنعيم احرام ببندد نه از خارج حرم . و كسى كه حج بجا مىآورد هر نوع حجى باشد هنگام زوال ( ظهر ) روز عرفه تلبيه را قطع نمايد .\r\nمسئله 187 : اگر پس از پوشيدن لباس احرام و پيش از گذشتن از ميقات شك كند كه تلبيه گفته يا نه بنا را بر نگفتن گذاشته و تلبيه بگويد اگر بعد از تلبيه گفتن شك كند كه آيا درست گفته يا نه بنابر درست بودن بگذارد و احرام و عملش صحيح است .\r\nسوم : پوشيدن دو جامه احرام ( ازار و رداء ) است پس از كندن لباسهايى كه پوشيدنش بر محرم حرام است ، و پوشيدن آن دو جامه به اين نحو است كه يكى را مانند لنگ به دور كمر بسته و آن را « ازار » گويند و ديگرى را مانند عباء بر دوش بگيرد ، و آن را « رداء » گويند . و بچه‌هاى نابالغ از اين حكم مستثنى هستند ، و جايز است كندن لباس آنها تا رسيدن به فخ تأخير شود .\r\nمسئله 188 : پوشيدن دو جامه احرام واجب تعبدى است ، و شرط تحقق احرام نيست بنابر اظهر ، و احتياط اين\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاست كه پوشيدن آنها به نحو متعارف باشد .\r\nمسئله 189 : « ازار » بايد به اندازه‌اى باشد كه از ناف تا زانو را بپوشاند ، و « رداء » بايد به اندازه‌اى باشد كه دو شانه را بپوشاند ، و احتياط اين است كه پوشيدن آنها پيش از نيت و تلبيه باشد ، پس اگر نيت و تلبيه را پيش از پوشيدن بجا آورد احتياط آن است كه پس از پوشيدن اعاده نمايد .\r\nمسئله 190 : هرگاه از روى نادانى يا فراموشى موقعى كه پيراهن پوشيده احرام بست بايد آن را فوراً بكند و احرامش صحيح است . ولى اگر از روى علم و عمد در جامه‌هاى عادى احرام ببندد احرامش صحيح نيست زيرا اين عمل با نيت احرام كه عبارت است از عزم و يا بناى بر تحريم محرمات احرام بر خود ، منافات دارد ، و اما اگر بعد از احرام پيراهنى پوشيد احرامش بدون شك صحيح است ولى بايد آن را از طرف پا بكند ، و چنانچه يقه آن تنگ باشد كه نشود از طرف پا بكند ، آن را شكافته يا دريده و از طرف پا بكند ، خلاصه آنكه نبايد از طرف سر كنده شود .\r\nمسئله 191 : پوشيدن بيش از دو جامه در اول احرام يا بعد از آن براى جلوگيرى از سرما يا گرما يا غير آن عيبى ندارد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمسئله 192 : آنچه در لباس نمازگزار شرط است در دو جامه احرام نيز شرط است . پس لازم است كه دو جامه احرام از حرير خالص و از اجزاء حيوانى كه خوردن گوشتش حرام است نباشد . و زربافت نيز نباشد ، و همچنين لازم است پاك باشد ، بلى نجس شدن به نجاستى كه در نماز بخشوده است عيبى ندارد .\r\nمسئله 193 : ازار بايد بدن نما نباشد ، و احوط و اظهر اين است كه رداء نيز بدن نما نباشد .\r\nمسئله 194 : احوط در دو جامه احرام اين است كه بافتنى باشد و از قبيل چرم و پوست و نمد نباشد و همچنين است لباسهاى نايلون و پلاستيك .\r\nمسئله 195 : پوشيدن رداء و ازار فقط بر مردان واجب است و زنان مىتوانند در رختهاى عادى خود در صورتى كه داراى شرايط ذكر شده باشد احرام ببندند .\r\nمسئله 196 : پوشيدن حرير گرچه فقط بر مردان حرام است اما زنان نيز بنابر احتياط واجب نبايد در جامه حرير احرام ببندند ، و نيز احتياط اين است كه هيچ چيزى كه از حرير خالص باشد در تمام احوال احرام نپوشند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمسئله 197 : چنانچه يكى از دو جامه احرام يا هر دو بعد از احرام بستن نجس شود احوط و اظهر اين است كه هرچه زودتر تبديل يا تطهير نمايد ولى احرام او باطل نمىشود .\r\nمسئله 198 : واجب نيست جامه‌هاى احرام را به طور دائم بپوشد ، و برداشتن رداء از روى دوش براى ضرورت يا غير آن عيبى ندارد ، همچنانكه عوض كردن آن در صورتى كه آن عوض ، داراى شرايط ذكر شده باشد عيبى ندارد .\r\n\r\nتروك احرام\r\nدر گذشته گفته شد كه احرام به تلبيه يا اشعار يا تقليد محقق مىشود ، و بدون آنها احرام منعقد نخواهد شد ، هرچند نيت احرام حاصل شده باشد ، پس هرگاه مكلف احرام بست بيست و پنج چيز بر او حرام مىشود كه آنها را تروك احرام مىنامند :\r\n1 - شكار حيوان صحرائى ، 2 - نزديكى با زنان ، 3 - بوسيدن زن ، 4 - دست زدن به زن ، 5 - نگاه كردن به زن ، 6 - استمناء ، 7 - عقد نكاح ، 8 - استعمال بوى خوش ، 9 -\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nپوشيدن لباس دوخته بر مردان ، 10 - سرمه كشيدن ، 11 - نگاه در آينه ، 12 - پوشيدن چكمه و جوراب بر مردان ، 13 - دروغ گفتن ، 14 - مجادله ( بگو مگو كردن ) ، 15 - كشتن شپش و مانند آن ، 16 - زينت كردن ، 17 - روغن مالى بدن ، 18 - كندن موى بدن ، 19 - پوشاندن سر بر مردان ، 20 - پوشاندن رو بر زنان ، 21 - زير سايه رفتن بر مردان ، 22 - خارج نمودن خون از بدن ، 23 - ناخن گرفتن ، 24 - دندان كشيدن ، 25 - همراه داشتن سلاح .\r\nو تفصيل اين امور در مسائل ذيل بيان خواهد شد :\r\n\r\n1 - شكار حيوان صحرائى\r\nمسئله 199 : محرم خواه در حرم ، خواه در حل ( خارج حرم ) باشد نبايد حيوان صحرايى را شكار نموده يا بكشد ، و شكار در حرم مطلقا جايز نيست ، هرچند شكارچى محرم نباشد .\r\nمسئله 200 : همچنانكه شكار حيوان صحرايى بر محرم حرام است ، كمك ديگرى در شكار نيز حرام است ، هرچند با اشاره باشد ، و در حرمت كمك بين اينكه شكارچى محرم باشد يا مُحل فرقى نيست .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nمسئله 201 : محرم نبايد شكار را بدست گرفته يا از او نگهدارى كند ، اگرچه شكارش پيش از احرام باشد و نبايد گوشت شكار بخورد ، هرچند شكار كننده ، مُحل باشد و نيز گوشت شكار در صورتى كه بعد از شكار شخص محرم آن را ذبح كرده باشد و به واسطه شكار جان نداده باشد براى غير محرم هم حرام است . و ملخ ملحق به حيوان صحرايى است . و شكار و گرفتن و خوردنش حرام است و اما ميگو كه آن را ملخ دريا گويند ، شكار و خوردنش حلال است .\r\nمسئله 202 : حكم مذكور مختص به حيوان صحرايى است ، و شكار حيوان دريايى مانند ماهى و هچنين كشتن حيوان اهلى مانند مرغ خانگى و حبشى و گوسفند و گاو و شتر عيبى ندارد .\r\nمسئله 203 : جوجه و تخم حيوانات مذكور در حكم تابع خود آنهاست يعنى همانطور كه شكار حيوان صحرايى حرام است شكار جوجه يا برداشتن تخم آن نيز حرام است و همانطور كه كشتن حيوان اهلى و شكار حيوان دريايى جايز است كشتن جوجه و شكستن تخم آنها نيز جايز است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمسئله 204 : كشتن درندگان براى محرم جايز نيست مگر در صورتى كه از آنها بر خود بترسد يا كبوتران حرم را اذيت كنند ، و در كشتن درندگان كفاره نيست حتى شير بنابر اظهر ، خواه كشتنشان جايز باشد يا نباشد .\r\nمسئله 205 : محرم مىتواند افعى و مار بزرگ سياه و مارهاى بد و عقرب و موش را بكشد و در كشتن هيچكدام كفاره نيست .\r\nمسئله 206 : محرم مىتواند به كلاغ خصوصاً اگر سياه و سفيد باشد و باز شكارى تيراندازى كند ، و در صورتى كه تير به آنها برسد و كشته شوند كفاره ندارد ولى با چيز ديگر مثل چوب و عصا و كارد نمىتواند آنها را بكشد .\r\nكفارات شكار\r\nبراى كشتن و شكار هريك از حيوانات صحرايى در شريعت مطهره كفاره‌اى معين شده كه در مسائل ذيل بيان خواهد شد .\r\nمسئله 207 : در كشتن شترمرغ يك شتر و در كشتن گاو وحشى يك گاو ، و در كشتن خر وحشى يك شتر يا يك گاو ، بنابر احتياط واجب و در كشتن آهو و خرگوش يك\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nگوسفند و همچنين در كشتن روباه بنابر احتياط واجب يك گوسفند كفاره هست .\r\nمسئله 208 : كسى كه شكارى كرد و چنانچه كفاره آن شتر باشد و يافت نشود بايد شصت مسكين را اطعام نمايد ، براى هر مسكين يك مد ( كه تقريبا ده سير است ) و بهتر است كه براى هر مسكين دو مدّ بدهد . و اگر اين را هم نتواند بايد بنابر احتياط واجب شصت روز روزه بگيرد و اگر نتواند بايد هجده روز روزه بگيرد . و اگر كفاره گاو باشد و بدست نيايد يا مقدور نباشد بايد سى مسكين را اطعام نمايد و اگر اين را هم نتواند بايد سى روز روزه بگيرد و اگر نتواند بايد نُه روز روزه بگيرد ، و اگر كفاره گوسفند باشد و يافت نشود يا نتواند تهيه كند بايد ده مسكين را اطعام نمايد و اگر متمكن نباشد بايد ده روز روزه بگيرد و اگر نتواند بايد سه روز روزه بگيرد .\r\nمسئله 209 : هرگاه محرم در خارج حرم كبوتر يا مانند آن را شكار نموده و بكشد يك گوسفند بايد كفاره بدهد و در جوجه آن يك بره يا بزغاله بايد كفاره بدهد و در شكستن تخم آن يك درهم بنابر احتياط بايد كفاره بدهد ، و هرگاه محل ( غير محرم ) كبوتر و مانند آن را در حرم بكشد ، يك\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nدرهم و در جوجه آن نيم درهم و در تخم آن ربع درهم كفاره بدهد ، و هرگاه محرم در حرم آن را بكشد هر دو كفاره بر او واجب مىشود ، و همچنين است در كشتن جوجه و شكستن تخم . و تخم اگر جوجه در آن به حركت در آمده حكم جوجه را دارد .\r\nمسئله 210 : كفاره شكار قطاة ( مرغى است كه آن را به فارسى سنگخوار نامند ) و كبك و درّاج و مانند آن يك بره است كه از شير گرفته شده و علفخوار باشد ، و كفاره شكار گنجشك و قبره كه نوعى از مرغان مىباشد كه به فارسى آن را چكاوك نامند و صعوه ( مرغى است كوچك و به فارسى آن را سنگانه نامند ) و مانند آن بنابر مشهور يك مد است ( كه تقريبا سه ربع كيلو ، ده سير گندم يا جو يا نان و مانند اينهاست ) و احوط در اينها يك برّه از شير گرفته شده است ، و كفاره كشتن يك ملخ يك دانه خرما و كفاره بيشتر از يك ملخ يك مشت گندم و مانند آن و در زياد آن يك گوسفند است .\r\nمسئله 211 : كشتن موش صحرايى و خارپشت و سوسمار و مانند اينها يك بزغاله كفاره دارد و يك نوع مار\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمولك ( عظايه ) يك مشت طعام كفاره دارد .\r\nمسئله 212 : كشتن عمدى زنبور مقدارى طعام كفاره دارد و كشتن غيرعمدى آن كفاره ندارد ، و در صورتى كه كشتن به جهت دفع اذيت باشد كفاره ندارد .\r\nمسئله 213 : در راهى كه ملخ زياد است بايستى محرم راه خود را كج كند كه آن را نكشد و اگر نتواند اين كار را بكند كه خواه ناخواه ملخ پايمال مىشود عيبى ندارد .\r\nمسئله 214 : اگر جماعتى در كشتن شكارى شركت كردند بر هريك كفاره مستقلى هست .\r\nمسئله 215 : كفاره خوردن شكار مانند كفاره خود شكار است ، پس اگر محرم شكارى كرد و آن را خورد دو كفاره بايد بدهد يكى براى شكار و ديگرى براى خوردن آن .\r\nمسئله 216 : كسى كه شكارى همراه دارد و داخل حرم شود بايد او را رها كند و چنانچه رهايش نكرد تا مرد ، بايد كفاره بدهد ، بلكه بنابر احتياط نسبت به كسى كه قبل از احرام شكارى كرده و بعدا محرم شود اين نيز جارى است يعنى بايد بعد از احرام شكار را رها كند هرچند داخل حرم نشده باشد بنابر احتياط .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسئله 217 : وجوب كفاره در كشتن شكار و خوردنش فرقى ندارد چه از روى عمد يا سهو يا نادانى باشد اگرچه غير اين دو از محرمات اگر از روى جهل واقع شود كفاره ندارد .\r\nمسئله 218 : در شكار مكرر كفاره نيز مكرر مىشود . اگر شكار از روى نادانى يا فراموشى يا خطا باشد ، و اما در صورت عمد اگر شكار در حرم و شكاركننده محل باشد ، يا شكاركننده محرم به احرامهاى متعدد باشد ، كفاره مكرر مىشود ، و اما اگر شكار عمداً از محرم به يك احرام مكرر شده كفاره مكرر نخواهد شد و شكاركننده در اين صورت به انتقام خداوند متعال گرفتار مىشود .\r\n\r\n2 - نزديكى با زنان\r\nمسئله 219 : نزديكى با زنان ( جماع ) در اثناء عمره تمتع و عمره مفرده ، و حج و بعد از آن پيش از بجا آوردن نماز طواف نساء بر محرم حرام است .\r\nمسئله 220 : هرگاه در عمره تمتع از روى علم و عمد با زنى از عقب يا جلو نزديكى نمايد چنانچه پس از فراغت از سعى باشد ، عمره‌اش فاسد نمىشود ، و كفاره بر او\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nواجب مىشود ، و كفاره‌اش بنابر احتياط يك شتر است ، و در صورت عجز از آن يك گاو ، و در صورت عجز يك گوسفند است ، و چنانچه پيش از سعى باشد كفاره‌اش مانند گذشته است و عمره‌اش نيز بنابر اظهر باطل نمىشود . ولى احتياط اين است كه عمره را پيش از حج در صورت امكان اعاده نمايد ، و در صورت عدم امكان در سال بعد حج را اعاده كند .\r\nمسئله 221 : هرگاه كسى كه احرام حج بسته قبل از وقوف در مزدلفه از روى علم و عمد با زن قُبُلًا يا دُبُراً نزديكى كند حج او و حج آن زن در صورتى كه محرم دانا و راضى به اين عمل بوده باطل مىشود ، و بر هريك واجب است حج را تمام نموده و كفاره داده و حج را در سال بعد اعاده نمايد . خواه حجشان واجب باشد يا مستحب ، ولى اگر زن مجبور بر اين عمل بوده حجش فاسد نمىشود و بر مرد دو كفاره واجب مىشود و بر زن چيزى نخواهد بود ، و كفاره اين عمل در صورت قدرت و تمكن يك شتر ، و در صورت عجز يك گاو و در صورت عجز يك گوسفند است ، و واجب است بين آن مرد و آن زن از جاى وقوع اين عمل در اين حج و حجى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكه بعدا اعاده خواهند كرد جدايى باشد تا آنكه پس از وقوفين به آن محل برسند . و هرگاه نزديكى پس از گذشتن از منى به عرفات باشد لازم است جدايى آنها تا وقت نحر در منى مستمر باشد ، و احوط اين است كه جدايى آنها تا فراغت از تمام اعمال حج استمرار داشته باشد .\r\nمسئله 222 : هرگاه محرم بعد از وقوف در مزدلفه از روى علم و عمد با عيال خود نزديكى كند چنانچه پيش از طواف نساء باشد مانند گذشته كفاره بر او واجب مىشود ولى حجش فاسد نمىشود . و همچنين است اگر اين عملش پيش از دور پنجم طواف نساء باشد ، و اما اگر بعد از طواف نساء بوده كفاره نيز ندارد .\r\nمسئله 223 : كسى كه از روى علم و عمد در عمره مفرده بعد از سعى با زن خود نزديكى نمايد مانند سابق كفاره بر او واجب مىشود . ولى عمره‌اش فاسد نمىشود ولى اگر قبل از سعى باشد عمره‌اش نيز باطل و واجب است تا يك ماه در مكه توقف نمايد ، ( اگرچه در غير اين مقام فاصله بين دو عمره مفرده لازم نيست كه يك ماه باشد و خصوصيت اين مقام وجود روايت معتبر بر لزوم فصل تا يك\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nماه است ) سپس به يكى از مواقيت رفته و از آنجا براى عمره دوم محرم شود . و احوط اين است كه همان عمره فاسده را نيز تمام كند .\r\nمسئله 224 : كسى كه از احرام در آمده اگر با زن خود كه در حال احرام است نزديكى نمايد كفاره بر زن واجب مىشود ولى مرد بايد غرامت آن را بدهد . چه زن با رضايت قبول كرده باشد يا مرد او را مجبور كرده باشد ، و كفاره‌اش يك شتر است ولى اگر زن در حال احلال و زوج محرم او با او جماع كرد كفاره بر مرد است و بر زن چيزى نيست .\r\nمسئله 225 : شخص محرم هرگاه از روى نادانى يا فراموشى با زن خود نزديكى نمايد عمره و حجش صحيح است ، و كفاره‌اى بر او واجب نمىشود و اين حكم نسبت به ساير محرّماتى كه موجب كفاره است و ذيلًا بيان مىشود نيز جارى است ، به اين معنى كه هر عملى كه از محرم از روى جهل و نسيان سر بزند كفاره ندارد ، مگر موارد ذيل :\r\n1 - آنكه طواف حج را فراموش نموده و با عيال خود نزديكى نمايد يا مقدارى از سعى را در عمره تمتع فراموش نموده و با عيال خود نزديكى نمايد يا ناخنهاى خود را بگيرد\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبه خيال اينكه احرامش تمام شده است ، و يا آنكه بعد از سعى و قبل از تقصير به جهت ندانستن حكم با زن خود نزديكى كند .\r\n2 - كسى كه دست خود را بى خود بر سر يا ريش خود بكشد و يك يا دو مو از آن بيفتد .\r\n3 - آنكه بدن خود را روغن مالى كند از روى نادانى .\r\nحكم تمام اينها در جاى خود ذكر خواهد شد انشاءالله تعالى .\r\n\r\n3 - بوسيدن زن\r\nمسئله 226 : جايز نيست محرم ، زن خود را از روى شهوت ببوسد ، و چنانچه او را بوسيد و مَنى از او خارج شد لازم است يك شتر كفاره بدهد ، و همچنين است اگر مَنى از او خارج نشود بنابر احتياط . و اما اگر بوسيدن از روى شهوت نباشد يك گوسفند كفاره دارد .\r\nمسئله 227 : هرگاه شخص بعد از طواف نساء زن خود را كه در حال احرام است ببوسد بنابر احتياط يك گوسفند بكشد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n4 - لمس زن\r\nمسئله 228 : شخص محرم نبايد دست يا بدن خود را از روى شهوت به بدن زن خود بمالد ، و چنانچه اين كار را كرد بايد يك گوسفند كفاره بدهد ، چه مَنى از او بواسطه آن بيرون بيايد يا نيايد ، و چنانچه اين عمل از روى شهوت نباشد چيزى بر او نخواهد بود .\r\n\r\n5 - نگاه كردن به زن و ملاعبه با او\r\nمسئله 229 : هرگاه محرم از روى شهوت به زن خود نگاه كند و مَنى از او بيرون بيايد يك شتر بايد كفاره بدهد ، و اگر نمىتواند يك گاو بدهد و اگر آن را نيز نمىتواند بدهد يك گوسفند بدهد ، ولى اگر از روى شهوت نگاه كند و مَنى از او بيرون نيايد يا بدون شهوت نگاه كند و مَنى بيرون بيايد كفاره ندارد .\r\nمسئله 230 : هرگاه محرم با همسر خود ملاعبه و شوخى نمايد و مَنى از او بيرون بيايد لازم است يك شتر كفاره بدهد و چنانچه به زن اجنبى از روى شهوت يا بدون شهوت نگاه كند و مَنى از او بيرون بيايد كفاره‌اش يك شتر است اگر دارا باشد و يك گاو است اگر متوسط باشد و يك\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nگوسفند است اگر فقير باشد . و اما اگر به او نگاه كند هرچند از روى شهوت باشد و مَنى از او بيرون نيايد اگرچه حرامى بجا آورده ، ولى كفاره ندارد .\r\nمسئله 231 : محرم مىتواند به غير از آنچه گفته شد از عيال خود لذت ببرد بنابر اظهر ولى احوط ترك استمتاع است مطلقاً .\r\n\r\n6 - استمناء\r\nمسئله 232 : هرگاه محرم با آلت خود بازى نمود و منى از او بيرون آمد حكمش حكم كسى است كه با زن خود نزديكى كرده باشد ، بنابراين اگر استمناء در احرام حج پيش از وقوف در مزدلفه باشد حجش فاسد خواهد بود ، و لازم است حج را تا آخر بجا آورده و در سال بعد اعاده نمايد ، همچنانكه اگر اين كار را در عمره مفرده پيش از فراغت از سعى بكند عمره‌اش فاسد بوده و لازم است آن را به پايان رسانده و يك ماه در مكه توقف نموده سپس به يكى از مواقيت رفته و از آنجا براى عمره مفرده احرام ببندد ( چنان كه در مسئله 223 بيان شد ) و كفاره استمناء مانند كفاره جماع است ، و چنانچه بدون بازى با آلت استمناء نمود مثل اينكه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبه نگاه كردن زن يا در نظر آوردن و خيال و مانند اينها منى از او بيرون بيايد كفاره بر او واجب مىشود ، و بنابر اظهر حج و عمره‌اش فاسد نخواهد شد هرچند رعايت احتياط بهتر است ( يعنى آنها را اعاده نمايد ) .\r\n\r\n7 - عقد نكاح\r\nمسئله 233 : ازدواج در حال احرام براى خود يا ديگرى حرام است خواه ديگرى در حال احرام باشد يا از احرام بيرون آمده باشد و خواه عقد دائمى باشد يا منقطع ( يعنى ازدواج باشد يا صيغه ) و در تمام اين چند صورت عقد باطل خواهد بود و اگر مىدانسته كه تزويج در حال احرام حرام است و عقد كرده آن زن براى او حرام ابدى مىشود و اگر نمىدانسته حرام ابدى نمىشود .\r\nمسئله 234 : هرگاه محرم يا غير محرم زنى را براى محرم عقد نمايد ، و شوهر با آن زن نزديكى كند ، و عقد كننده و شوهر بدانند كه چنين عقدى در حال احرام است ، بر هريك كفاره يك شتر واجب مىشود ، و همچنين بر زن نيز واجب مىشود اگر مىدانسته كه ازدواج در حال احرام حرام است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمسئله 235 : حاضر شدن در مجلس عقد و گواهى دادن بر آن بنابر قول مشهور بر محرم حرام است . و اين قول موافق احتياط است . بلكه اقوى همين است ( چون عمل مشهور روايت ضعيف را قوى مىكند ) . و همچنين است گواهى بر عقدى كه قبلا واقع شده نيز بر محرم حرام است .\r\nمسئله 236 : احوط اين است كه محرم خواستگارى نيز ننمايد ، بلى اگر زنى را قبلا طلاق داده رجوع به او عيبى ندارد ، همچنانكه خريدن كنيز عيبى ندارد هرچند خريدنش براى لذت بردن از او باشد ، و احتياط اين است كه خريدنش به قصد استمتاع در حال احرام نباشد ، و تحليل كنيز خود براى ديگرى يا قبول آن از ديگرى اظهر جواز آن است .\r\n\r\n8 - استعمال بوى خوش\r\nمسئله 237 : استعمال بوى خوش از قبيل زعفران و عود و عنبر و مشك و ورس به خوردن و بوييدن و ماليدن بر بدن ، بر محرم حرام است . و همچنين پوشيدن لباسى كه اثرى از بوى خوش در او باشد ، و احوط اجتناب از هر بوى خوشى است .\r\nمسئله 238 : خوردن ميوه‌هاى خوشبو مانند سيب\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو به عيبى ندارد ولى از بوييدن آنها هنگام خوردن بنابر احتياط بايد خوددارى شود ولى بويى كه از آن قهرا بواسطه خوردن به شامه مىرسد اشكال ندارد .\r\nمسئله 239 : بر محرم واجب نيست كه هنگام سعى بين صفا و مروه در صورتى كه عطر فروشى آنجا باشد بينى خود را از بوى خوش ببندد ، ولى احتياط لازم اين است كه در غير حال سعى بينى خود را از هر بوى خوشى ببندد و بوييدن خلوق كعبه كه يك نوع عطر است عيبى ندارد .\r\nمسئله 240 : هرگاه محرم عمدا مقدارى بوى خوش ببويد ، كفاره‌اش بنابر مشهور يك گوسفند است ، و ثبوت كفاره در غير بوييدن محل اشكال است هرچند احوط كفاره دادن است .\r\nمسئله 241 : بر محرم حرام است كه بينى خود را از بوى بد بگيرد بلى تند رفتن از جهت خلاصى از بوى بد عيبى ندارد .\r\n\r\n9 - پوشيدن لباس دوخته بر مردان\r\nمسئله 242 : پوشيدن پيراهن و عبا و شلوار و زيرشلوارى و جامه دكمه دار و درع ( زره ) و هر جامه‌اى كه آستين\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nدار باشد كه دست در او برود بر مرد محرم حرام است . و احوط و اظهر اجتناب از هر جامه دوخته بلكه شبيه دوخته است ، مانند نمدى كه چوپانان آن را مىپوشند ، و پوشيدن هميان دوخته ( كمربندى كه پول در آن گذاشته مىشود ) جايز است و همچنين استعمال فتق بند براى كسى كه فتق دارد عيبى ندارد و جايز است محرم هنگام خوابيدن با لحاف و مانند آن از چيزهاى دوخته به جز سر ، تن خود را بپوشاند .\r\nمسئله 243 : احوط اين است كه « ازار » ( لنگ ) خويش را به گردن خود بلكه مطلقا گره نزند ، ولو بعض آن را به بعض ديگر و چيزى مانند سنجاق نيز در او فرو نبرد ولى ظاهر اين است كه اين عمل مكروه است . و احوط اين است كه رداء نيز گره زده نشود ولى فرو كردن سوزن يا سنجاق در آن عيبى ندارد .\r\nمسئله 244 : پوشيدن لباس دوخته هرطور باشد براى زنان عيبى ندارد مگر دستكش كه آن را نبايد بپوشند .\r\nمسئله 245 : هرگاه محرم لباسى را كه حرام است عمداً بپوشد كفاره‌اش يك گوسفند است و احوط لزوم كفاره است حتى در صورتى كه مضطر به پوشيدن آن باشد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n10 - سرمه كشيدن\r\nمسئله 246 : سرمه كشيدن چند صورت دارد :\r\n1 - آنكه سرمه سياه را به قصد زينت به چشم خود بكشد ، كه اين كار بر محرم حرام است قطعاً ، و كفاره‌اش بنابر احتياط يك گوسفند است .\r\n2 - آنكه سرمه سياه باشد ولى به قصد زينت نباشد .\r\n3 - آنكه سرمه سياه نباشد با قصد زينت ، و احوط در اين صورت اجتناب و كفاره دادن است در فرض سرمه كشيدن .\r\n4 - آنكه سرمه سياه نباشد و قصد زينت هم نداشته باشد كه اين كار عيبى ندارد و كفاره هم ندارد .\r\n\r\n11 - نگاه كردن در آئينه\r\nمسئله 247 : نگاه كردن در آئينه بر محرم جهت زينت حرام است ، و كفاره‌اش بنابر احتياط يك گوسفند است . ولى اگر نگاه كردن براى زينت نباشد ، مانند نگاه كردن شوفر در آئينه كه دو پهلو يا پشت سر خود را ببيند عيبى ندارد و مستحب است كسى كه براى زينت در آئينه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنگاه كرد تلبيه را تجديد نمايد ، اما زدن عينك بدون قصد زينت براى زن و مرد عيبى ندارد و بهتر نزدن آن است ، و اين حكم در اجسام شفاف و صيقلى ديگر مانند آب صاف و شيشه تميز جارى نمىشود و نگاه كردن در آنها عيبى ندارد .\r\n\r\n12 - پوشيدن چكمه و جوراب\r\nمسئله 248 : پوشيدن چكمه ( خف ) و كفش و پوتين و مانند اينها يا جوراب بر مرد محرم حرام است و كفاره‌اش بنابر احتياط واجب يك گوسفند است بلكه در پوشيدن جوراب ظاهر همين است چون لباس بر جوراب هم صادق است اگرچه بر چكمه صادق نيست ، ولى زن مىتواند آن را بپوشد و احوط پوشيدن چيزى است كه تمام روى پا را بپوشاند ، و چنانچه براى مرد محرم نعلين و مانند آن فراهم نشد و ضرورت ايجاب كرد كه خف يا جوراب بپوشد احوط اين است كه روى آن را بشكافد و پوشاندن روى پا بدون پوشش عيبى ندارد مثل اينكه لنگ او بلند باشد بطورى كه روى پا را بگيرد و همچنين پوشاندن روى پا در وقت خوابيدن يا غير آن با ملافه و لحاف و مانند اينها اشكال ندارد ، چون به اين نحو پوشش لباس نمىگويند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n13 - دروغ و دشنام\r\nمسئله 249 : دروغ و دشنام در هر حال حرام است ، ولى حرمتشان در حال احرام مؤكّد و شديدتر است ، و مراد از فسوق در آيه مباركه : « فَلا رَفَثَ وَ لا فُسوقَ وَ لا جِدالَ فِى الحَجِّ » دروغ و دشنام است ، اما مفاخرت يعنى اظهار فخر از حيث حسب و نسب كه شخص محرم بگويد : من چنين و چنانم و فاميل و پدرانم كيانند دو صورت دارد :\r\nاول : آنكه براى اثبات فضيلت و برترى براى خود باشد كه توهين ديگرى را در بر داشته باشد ، اين عمل فى نفسه حرام است و در حال حج حرمت آن شديدتر است .\r\nدوم : آنكه اثبات فضيلت براى خود باشد بدون اينكه به ديگرى اهانت شود ، و اين عيبى ندارد ، و بر محرم و غير محرم حرام نيست .\r\n\r\n14 - جدال نمودن\r\nمسئله 250 : جدال نمودن : قسم خوردن به كلمه « لا وَ اللهِ » و « بَلى وَ اللهِ » بر محرم حرام است ، و احتياط در اين است كه به غير اين دو كلمه نيز قسم نخورد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمسئله 251 : دو مورد از حرمت جدال استثنا شده است :\r\nاول : آنكه ضرورتى مانند اثبات حق يا از بين بردن باطلى اقتضاى قسم خوردن كند ( كه در اين صورت قسم خوردن به دو كلمه مذكور عيبى ندارد ) .\r\nدوم : آنكه مراد قسم خوردن نباشد بلكه قصدش اظهار محبت يا تعظيم باشد مثل اينكه بگويد تو را به خدا اين كار را نكن و مانند آن .\r\nمسئله 252 : در صورتى كه جدال كننده در سخن خود راستگو باشد كفاره ندارد بلكه فقط بايد استغفار نمايد به شرطى كه از دو مرتبه تجاوز ننموده باشد ، و در غير اين صورت يك گوسفند كفاره دارد . اما اگر جدال و قسم خوردن بر دروغ باشد در همان مرتبه اول يك گوسفند و در مرتبه دوم دو گوسفند ، و در مرتبه سوم يك گاو كفاره دارد .\r\n\r\n15 - كشتن جانوران بدن\r\nمسئله 253 : كشتن شپش و انداختن او از بدن براى محرم جايز نيست ، و جابجا كردن او عيبى ندارد ، و در صورت كشتن احوط آن است كه يك مشت از طعام به\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nفقيرى كفاره بدهد . اما پشه و كك احتياط در نكشتن آنهاست در صورتى كه ضررى متوجه محرم نشود . و اما تاراندن آنها ظاهرا جايز است هرچند احوط ترك است .\r\n\r\n16 - زينت نمودن\r\nمسئله 254 : دست كردن انگشتر به قصد زينت بر محرم حرام است ، ولى به قصد استحباب عيبى ندارد ، بلكه زينت نمودن به هر چيز باشد بر محرم حرام است ، و كفاره‌اش بنابر احتياط يك گوسفند است .\r\nمسئله 255 : حنا بستن در صورتى كه زينت به آن گفته شود بر محرم حرام است هرچند خود قصد زينت ننموده باشد مثل اينكه سر انگشتان را حنا ببندد . بلى اگر زينت به آن گفته نشود عيبى ندارد مثل اينكه دوا و درمان و مانند آن باشد براى خودش و يا براى اينكه بخواهد براى دوا به حيوانى مثل شتر بمالد كه در اين صورت رنگ گرفتن دستش اشكال ندارد .\r\nمسئله 256 : پوشيدن زيور براى زينت بر بانوان محرم حرام است و زيورى كه پيش از احرام عادت به پوشيدن داشته مستثنى است و مىتواند آن را بپوشد ، ولى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنبايد آن را به شوهر خود و ديگر مردان نشان دهد .\r\n\r\n17 - ماليدن روغن به بدن\r\nمسئله 257 : محرم نبايستى تن خود را روغن مالى كند هر چند خوشبو هم نباشد ، و صورت درمان و ضرورت استثنا شده است و نيز اگر قبل از احرام روغن مالى كند و اثر آن براى بعد از احرام هم بماند اشكال ندارد .\r\nمسئله 258 : كفاره روغن مالى در صورتى كه از روى علم و عمد باشد يك گوسفند است بنابر احتياط واجب . و اگر از روى نادانى باشد كفاره‌اش اطعام يك فقير است ، بنابر احتياط مستحب .\r\n\r\n18 - جدا نمودن مو از بدن\r\nمسئله 259 : محرم نبايستى موى خود يا ديگرى را از بدن جدا كند خواه ديگرى محرم باشد يا محل ، و از اين حكم چهار مورد استثنا شده است :\r\nاوّل : آنكه شپش بدن محرم زياد شود .\r\nدوّم : آنكه ضرورت ايجاب كند كه مو جدا شود ، مانند آنكه بلندى مو و زياديش باعث سردرد يا ناراحتى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nديگر شود .\r\nسوّم : آنكه مو در پلك چشم روئيده باشد كه محرم را ناراحت كند .\r\nچهارم : آنكه مو هنگام وضو يا غسل خود به خود جدا شود . ( كه در اين چهار صورت جدا نمودن مو عيبى ندارد ) .\r\nمسئله 260 : اگر محرم بدون ضرورت سر خود را بتراشد كفاره‌اش يك گوسفند است و چنانچه به ايجاب ضرورت سر خود را بتراشد كفاره‌اش يك گوسفند يا سه روز روزه يا اطعام شش مسكين است كه به هر يك دو مد ( يك كيلو و نيم ) بدهد و اگر موى زير هر دو بغل خود را بكند كفاره‌اش يك گوسفند است ، و همچنين است اگر موى يك طرف را بكند بنابر احتياط . و تراشيدن و نوره كشيدن هم همين حكم را دارد ، و چنانچه موى ريش خود يا غير آن را بكند بايستى يك مشت طعام به فقير كفاره بدهد ، و چنانچه سر ديگرى را چه محرم و چه مُحل باشد بتراشد كفاره ندارد .\r\nمسئله 261 : چنانچه محرم سر يا بدن خود را به طورى كه مويى از او نيفتد و خونى نشود بخاراند عيبى ندارد\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو همچنين جايز است به حمام رفتن و ليف زدن و كيسه كشيدن در صورتى كه مويى از بدن كنده نشود و چنانچه دست به سر يا ريش خود كشيده و يك يا دو مو از آن بيفتد يك مشت طعام صدقه بدهد .\r\n\r\n19 - پوشانيدن سر بر مردان\r\nمسئله 262 : محرم نبايستى تمامى يا قسمتى از سر خود را بپوشاند به هر چيزى باشد حتى با گل بلكه نبايستى چيزى روى سر خود حمل كند بنابر احتياط ، بلى انداختن بند مشك بر سر يا بستن دستمال و مانند آن به جهت سردرد عيبى ندارد و پوشاندن گوشها نيز جايز نيست .\r\nمسئله 263 : پوشانيدن سر به قسمتى از بدن مثل دست جايز و ترك آن بهتر است .\r\nمسئله 264 : محرم نبايستى در آب فرو رود كه سرش زير آب مخفى شود و بنابر احتياط واجب در غير آب هم نبايد سرش را فرو برد و ظاهراً مرد و زن در اين حكم فرقى ندارند .\r\nمسئله 265 : هر گاه محرم سر خود را پوشانيد بنابر احتياط كفاره‌اش يك گوسفند است چه در موارد اضطرار\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو چه در موارد اختيار .\r\n\r\n20 - پوشانيدن رو بر زنان\r\nمسئله 266 : بانوان در حال احرام نبايستى صورت خود را به پوشيه يا نقاب و مانند آن هر چيزى باشد بپوشانند بنابر احتياط . همچنانكه احتياط اين است كه قسمتى از روى خود را نيز نپوشانند . بلى پوشاندن صورت در حال خواب و پوشاندن قسمتى از رو مقدمتاً براى پوشاندن سر در حال نماز عيبى ندارد . و احتياط اين است كه پس از فراغت از نماز آن را بردارد .\r\nمسئله 267 : بانوان مُحرم مىتوانند از مرد اجنبى رو بگيرند به اين نحو كه گوشه چادر يا عبا يا مانند آن را كه بر سر دارند تا مقابل بينى يا چانه خود پائين بكشند ، و احتياط اين است كه قسمت پائين آمده را به وسيله دست يا چيز ديگر از صورت خود دور نگه دارند .\r\nمسئله 268 : كفاره پوشانيدن صورت بنابر احتياط يك گوسفند است .\r\n\r\n21 - زير سايه رفتن مردان\r\nمسئله 269 : مردان محرم هنگام سير نبايستى زير\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nسايه رفته يا سايبانى مانند چتر بر سر بگيرند هر چند سايه سقف محمل يا ماشين يا هواپيما و مانند اينها باشد خواه پياده باشند يا سواره شب باشد يا روز ، و اين حكم بنا بر ظاهر و مطابق احتياط است . و احوط بلكه اظهر اين است كه زير سايه چيزى كه روى سر نباشد نيز نرود مثل اينكه بغل شتر يا ماشين حركت كند كه سايه از طرف چپ يا راستش بر او بيفتد بلى مىتواند با دست خود جلو آفتاب را بگيرد و زير سايه محمل رفتن هنگام سير و همچنين احرام زير سقف مسجد شجره عيبى ندارد .\r\nمسئله 270 : زير سايه رفتن كه حرام است فرقى نمىكند كه بدان وسيله از آفتاب يا سرما يا گرما يا باران و مانند اينها جلوگيرى كند ، يا هيچ فايده‌اى نداشته باشد و يا غير آن برايش بهتر باشد .\r\nمسئله 271 : هنگامى كه محرم به مكه رسيد هر چند منزلى تهيه نكرده باشد زير سايه رفتنش عيبى ندارد همچنانكه اگر در جايى در بين راه توقف نمود تا وقتى كه در آنجاست زير سايه رفتنش عيبى ندارد ، و اظهر اين است كه در اين مورد مىتواند چتر و مانند آن بر سر بگيرد اگر چه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاحتياط در اجتناب است .\r\nمسئله 272 : زير سايه رفتن زنان و كودكان و همچنين مردان در حال ضرورت يا ترس از گرما و سرما عيبى ندارد .\r\nمسئله 273 : كفاره زير سايه رفتن يك گوسفند است و فرقى بين حال اختيار و اضطرار نيست ، و چنانچه اين عمل تكرار شود احتياط اين است كه عوض هر روز يك كفاره بدهد ، هر چند اظهر اين است كه در هر احرام يك كفاره لازم است و امّا در دو احرام مثل احرام عمره و احرام حج پس اشكالى نيست در اين كه در هر احرام كفاره جداگانه لازم است اگر در هر دو يعنى حج و عمره زير سايه برود .\r\n\r\n22 - بيرون آوردن خون از بدن\r\nمسئله 274 : شخص محرم نبايستى بدن خود را به خاراندن ، بلكه به مسواك نمودن بنابر احتياط خونى نمايد و در حال ضرورت يا رفع ناراحتى عيبى ندارد ، و كفاره‌اش بنابر احتياط يك گوسفند است .\r\n\r\n23 - ناخن گرفتن\r\nمسئله 275 : محرم نبايستى تمام يا قسمتى از ناخن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nخود را بگيرد مگر در صورتى كه بقاء ناخن ضرر داشته باشد ، مانند اينكه ناخن كنده شده و ماندنش سبب ناراحتى شود كه در اين صورت چيدنش جايز است .\r\nمسئله 276 : كفاره گرفتن هر ناخنى يك مد طعام است ، و كفاره گرفتن ناخنهاى دست در يك مجلس يك گوسفند است و همچنين پا ، و چنانچه گرفتن ناخن دست و پا در يك مجلس باشد كفاره‌اش نيز يك گوسفند است ، و چنانچه ناخن دستها را در يك مجلس و ناخن پاها را در مجلس ديگر بگيرد كفاره آن دو گوسفند است .\r\nمسئله 277 : هر گاه محرم به فتواى كسى كه ناخن گرفتن را جايز مىداند ناخن خود را گرفت و خون در آمد ، كفاره‌اش بنابر احتياط بر فتوا دهنده است .\r\n\r\n24 - دندان كندن\r\nمسئله 278 : جمعى از فقها نظرشان اين است كه كندن دندان هر چند خون در نيايد از محرمات احرام است ، و كفاره‌اش را يك گوسفند دانسته‌اند ، ولى دليلش تأمّل دارد ، و بعيد نيست اين عمل جايز باشد ولى احتياط در اين مسئله ترك نشود .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\n25 - برداشتن سلاح\r\nمسئله 279 : برداشتن سلاح مانند شمشير و نيزه و چيزهايى كه عرفاً به آنها سلاح گفته مىشود بر محرم حرام است ، و بعضى از فقها آلات دفاع و حفظ مانند كلاهخود و زره و سپر را سلاح خوانده‌اند و اين قول احوط است .\r\nمسئله 280 : بودن سلاح نزد محرم اگر حملش نكند عيبى ندارد ولى مع ذلك تركش احوط است ( يعنى بنابر احتياط سلاح را نزد خود نگذارد ) .\r\nمسئله 281 : حرمت حمل سلاح مختص به حال اختيار است ، و در حال اضطرار عيبى ندارد . و كفاره حمل سلاح بنابر احتياط يك گوسفند است .\r\nتا اينجا بيست و پنج چيزى كه بر محرم حرام شد بيان شد و دو چيز هست كه بر محرم و محل حرام است .\r\n\r\n26 - شكار در حرم\r\nمسئله 282 : شكار در حرم بر محرم و غير محرم بر زن و مرد حرام است چنان كه قبلا بيان شد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\n27 - كندن درخت و گياه حرم\r\nمسئله 283 : كندن و بريدن هر چيزى كه در حرم روييده از درخت و غير درخت و گياه بر محرم و غير محرم حرام است ، اما چيزى كه به راه رفتن متعارف كنده شود عيبى ندارد ، همچنانكه رها كردن حيوانات كه از علف حرم بچرند اشكال ندارد و از اين حكم چند چيز استثنا شده است :\r\n1 - أذخر كه گياه معروفى است . 2 - نخل خرما و درخت ميوه‌دار . 3 - علفهايى كه خوراك شتر است . 4 - علف و درختى كه در ملك يا خانه شخص مىرويد يا خود شخص آن را مىكارد و مىنشاند . و امّا درختى كه قبلًا پيش از تملك منزل در منزل بوده حكمش حكم ساير درختهاست .\r\nمسئله 284 : درختى كه ريشه و ساقه‌اش در حرم و شاخ و برگش در خارج حرم يا به عكس باشد حكمش حكم درختى است كه تمامش در حرم باشد .\r\nمسئله 285 : كفاره كندن درخت ، قيمتِ همان درخت است ، و كندن علف كفاره ندارد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nجاى كشتن كفارات\r\nمسئله 286 : جاى كشتن كفاره شكار در احرام عمره مكه مكرمه است و جاى كشتن كفاره شكار در احرام حج منى است .\r\nمسئله 287 : كفاره‌اى كه بر محرم براى غير از شكار واجب شده است اظهر اين است كه مىتواند كشتنش را تا بازگشت به وطن خود تأخير انداخته و همانجا بكشد و بهتر اين است كه كفاره را در حج خود بكشد .\r\n* * * \r\nواجب دوم : طواف\r\n\r\nشرايط طواف\r\nواجب دوّم عمره تمتع ، طواف است . و به ترك آن از روى عمد چه حكم يا موضوع را بداند يا نداند حج فاسد مىشود ، و ترك آن به تأخيرش تا زمانى كه ديگر نتواند خود را به وقوف عرفات برساند محقق مىشود ، و چنانچه عمره‌اش باطل شود احرامش نيز بنابر اظهر باطل خواهد بود ، و احوط و بهتر در اين صورت عدول به حج افراد است و بر هر دو تقدير واجب است حج را در سال بعد اعاده نمايد و در\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nطواف چند چيز شرط است :\r\n\r\n1 - اشتراط طواف به قصد قربت\r\nاوّل : نيت ، و طواف بدون قصد قربت باطل است .\r\n\r\n2 - اشتراط طواف به طهارت از حدث\r\nدوّم : نبودن حدث اكبر و اصغر ، پس چنانچه از روى عمد يا نادانى يا فراموشى در حال حدث و بدون طهارت طواف نمايد طوافش صحيح نخواهد بود .\r\nمسئله 288 : چنانچه از محرم در اثناء طواف حدثى سر زد مسئله چند صورت خواهد داشت :\r\n1 - آنكه حدث پيش از رسيدن به نصف طواف باشد كه در اين صورت طواف باطل و لازم است پس از طهارت اعاده شود .\r\n2 - آنكه حدث بعد از تمامى دور چهارم و بدون اختيار باشد ، كه در اين صورت طواف را قطع نموده و طهارت گرفته و طواف را از همانجا كه قطع نموده ادامه مىدهد .\r\n3 - آنكه حدث بعد از نصف و پيش از تمامى دور\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nچهارم طواف ، يا بعد از تمامى دور چهارم و اختيارى باشد ، كه احوط در اين دو صورت اين است كه طواف خود را پس از طهارت از جايى كه قطع نموده تمام كرده سپس اعاده‌اش نمايد ، و به جاى اين احتياط اگر اين كار را بكند كافى است كه پس از قطع طواف و طهارت يك طواف كامل به قصد اعم از تمام كردن طواف پيش و يك طواف كامل جديد بجا آورد به اين معنى كه قصدش اين باشد كه طوافى را كه بجا مىآورد چنانچه تمامش بر ذمه او بوده به اين طواف ذمه او فارع شود و گرنه مقدارى از آن بجاى كمبود طواف سابق و باقيمانده لغو باشد .\r\nمسئله 289 : اگر پيش از شروع به طواف يا در اثناء آن شك در طهارت بنمايد ، چنانچه بداند كه قبلًا با طهارت بوده و نمىداند بعداً از او حدثى سر زده يا نه در اين صورت اعتنا به شك خود نكند ، و در غير اين صورت ، واجب است طهارت گرفته و شروع به طواف كند يا طوافى كه در دست داشته از سر بگيرد .\r\nمسئله 290 : هرگاه پس از فراغت از طواف شك در طهارت نمايد به شك خود اعتنا نكند ، هر چند احوط اعاده\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاست ، ولى براى نماز طواف حتماً بايد وضو بگيرد .\r\nمسئله 291 : هرگاه مكلف نتواند وضو بگيرد تيمم نموده و طواف را بجا آورد ، و اگر تيمم هم نمىتواند بكند حكمش حكم كسى است كه نمىتواند طواف را بجا آورد ، پس اگر مأيوس از توانايى شد لازم است براى طواف نايب بگيرد ، و احوط و اولى اين است كه خود نيز بدون طهارت طواف نمايد .\r\nمسئله 292 : بر زن حائض و نفساء ( زاهو ) بعد از گذشتن ايام حيض و نفاس و بر جنب واجب است كه براى طواف غسل كنند ، و در صورت معذور بودن از غسل و مأيوس شدن از توانايى بر غسل واجب است با تيمم طواف كنند و احوط و اولى اين است كه نايب نيز بگيرند ، و در صورت معذور بودن از تيمم نايب گرفتن متعيّن است .\r\nمسئله 293 : هر گاه زن هنگام بستن احرام براى عمره تمتّع يا پس از بستن احرام خون حيض ببيند ، و وقت گنجايش بجا آوردن اعمال عمره را داشته باشد بايستى صبر كند تا پاك شود و غسل نموده و اعمال عمره را بجا آورد و چنانچه وقت وسعت اين كار را نداشته باشد مسئله داراى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدو صورت خواهد بود :\r\nاوّل : آنكه حيضش هنگام احرام پيش از بستن احرام باشد .\r\nدوّم : آنكه حيضش بعد از بستن احرام باشد ، كه در هر دو صورت بايد نيت خود را به حج افراد برگرداند و بعد از تمام شدن حج عمره مفرده بجا آورد .\r\nمسئله 294 : اگر زن در اثناء طواف حيض شود ، مشهور بين فقها اين است كه اگر حيض شدن پيش از گذشتن از نصف طواف باشد طوافش باطل مىشود ، و چنانچه بعد از گذشتن از نصف طواف باشد آنچه بجا آورده صحيح و واجب است بعد از پاكى و غسل نمودن باقيمانده را بجا آورد ، و احوط در هر دو صورت اين است كه بعد از پاكى يك طواف كامل به نيّت اعم از تمام و اتمام بجا آورد . ( به اين معنى كه چنين نيّت كند كه اگر يك طواف كامل بر من واجب است كه اين طواف است و اگر بجا آوردن كمبود طواف سابق بر من واجب است هر مقدار از اين طواف كمبود او را تكميل مىكند بكند و باقيمانده زيادى باشد ) و اين در صورتى است كه وقت گنجايش اين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكار را داشته باشد ، و در غير اين صورت سعى و تقصير نموده و براى حج محرم شود و لازم است پس از بازگشت از منى و قبل از طواف حج ، قضاى طواف عمره را به نحوى كه گفته شد بجا آورد .\r\nمسئله 295 : هرگاه زن پس از طواف و پيش از نماز آن ( يعنى بين طواف و نمازش ) حيض شود طواف صحيح است ، و نماز طواف را پس از پاكى و غسل بجا آورد . و چنانچه وقت نداشت سعى و تقصير را بجا آورده و نماز طواف را پيش از طواف حج قضا نمايد .\r\nمسئله 296 : هرگاه زنى پس از طواف و نمازش احساس نمود كه حيض دارد و نداند كه پيش از طواف يا پيش از نماز يا در اثناء بوده و يا بعد از نماز رخ داده ، در اين صورت بنا را بر صحت طواف و نماز بگذارد ، و چنانچه بداند كه قبل از نماز حادث شده و وقتش هم تنگ است سعى و تقصير نموده و نماز را تا پس از پاكى تأخير بياندازد و عمره‌اش صحيح است .\r\nمسئله 297 : هرگاه زنى به مكّه رسيد و مىتوانست اعمال عمره را بجا آورد ، ولى با علم و عمد به جا نياورد تا\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nحيض شد و وقت هم تنگ شد ، ظاهرا عمره‌اش فاسد است ، و احتياط اين است كه عدول به حجّ افراد نموده و حجّ خود را در سال بعد اعاده نمايد .\r\nمسئله 298 : طواف مستحبى را مىتوان بدون طهارت بجا آورد و طهارت در آن معتبر نيست . ولى نماز طواف مستحبى بدون طهارت صحيح نخواهد بود و بايستى با طهارت باشد .\r\nمسئله 299 : كسى كه معذور از طهارت وضو يا غسل تمام است ( مانند كسى كه در دست يا پايش شكستگى و زخمى است كه پانسمان شده ، و زنى كه در حال استحاضه است ، و كسى كه سَلَسْ يعنى مرضى دارد كه بولش قطره قطره مىريزد ) به همان دستورى كه براى نماز خود طهارت مىگيرد براى طواف نيز همان طهارت كافى است . و امّا مبطون ( كسى كه نمىتواند از غائط خوددارى كند ) احوط اين است كه در صورت تمكن هم شخصاً طواف نموده و هم براى طواف نايب بگيرد .\r\n\r\n3 - اشتراط طواف به طهارت از خبث\r\nشرط سوم از شرايط طواف ، طهارت از خبث است ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nيعنى پاكى بدن و لباس ، و طواف با بدن يا لباس نجس صحيح نيست ، و نجاستى كه در نماز بخشوده بود ( مانند خون كمتر از درهم ) در طواف بخشوده نيست بنابر احتياط .\r\nمسئله 300 : بودن خون و خونابه زخم و دمل كه اجتناب از آن سخت باشد در بدن يا لباس در طواف مانعى ندارد و بر طرف كردنش لازم نيست ، همچنانكه بودن چيز نجس همراه انسان در طواف عيبى ندارد و همچنين است نجس بودن چيزهايى كه در آن به تنهايى نماز خوانده نمىشود مانند هميان و كلاه و جوراب اگر چه احتياط در ترك آن است در طواف .\r\nمسئله 301 : در صورتى كه نجس بودن بدن يا لباس خود را نمىدانسته و پس از انجام طواف بفهمد طوافش صحيح است و حاجتى به اعاده ندارد ، و همچنين است نماز طواف اگر نمىدانسته بدن يا لباسش نجس بوده و بعد از نماز بفهمد نمازش صحيح است .\r\nمسئله 302 : هرگاه نجاست بدن يا لباس خود را فراموش نموده و با آنها طواف نمود ، و بعد از طواف يادش آمد طوافش بنابر اظهر صحيح است ، اگر چه اعاده آن با\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nلباس پاك احوط است و چنانچه بعد از نماز طواف يادش بيايد كه بدن و لباسش نجس بوده حتماً بايد با بدن و لباس پاك اعاده نمايد .\r\nمسئله 303 : هر گاه نجس بودن بدن يا لباس خود را نمىدانسته و در اثناء طواف دانست يا آنكه پيش از فراغت از طواف بدن يا لباسش نجس شد ، اگر جامه پاكى داشته باشد همانجا جامه نجس را كنده و با جامه پاك طواف خود را تمام نمايد ، و چنانچه جامه پاك همراه نداشته باشد ، اگر اين حادثه بعد از تمام شدن شوط چهارم بوده طواف را قطع نموده و پس از ازاله نجاست از بدن يا لباس باقيمانده طواف را بجا آورد . و چنانچه علم به نجاست يا حدوثش پيش از تمام شدن شوط چهارم باشد باز هم طواف را قطع و نجاست را ازاله نموده ، و بنابر احتياط يك طواف كامل به قصد اعم از تمام يا اتمام بجا آورد . ( معناى اعم از تمام و اتمام سابقاً بيان شد ) .\r\n\r\n4 - اشتراط طواف به ختان\r\nشرط چهارم از شرايط طواف نسبت به مردان مختون بودن است و احوط بلكه اظهر اين است كه بچه مميز كه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nخوب و بد را تشخيص مىدهد اگر شخصاً محرم شود بايد ختنه كرده باشد . و امّا اگر بچه مميز نباشد يا احرامش را وليش ببندد ، اعتبار ختان در او ظاهر نيست ، اگر چه اعتبارش احوط بلكه اظهر است .\r\nمسئله 304 : هرگاه محرم ختنه نشده خواه بالغ خواه بچه مميز طواف نمود طوافش كافى نخواهد بود ، و اگر طواف را ختنه شده اعاده نكند مانند كسى خواهد بود كه طواف را ترك كرده باشد و احكام آينده بر وى جارى خواهد شد .\r\nمسئله 305 : هرگاه مكلّف ختنه نشده مستطيع شود ، اگر بتواند بين ختنه و حج در سال استطاعت جمع كند ( يعنى در همان سال خود را ختنه نموده و به حج برود ) واجب است اين كار را بكند ، و چنانچه ممكن نباشد حج را تا سال بعد تأخير نمايد ، پس اگر متمكن از ختنه نباشد اصلًا به اين معنى كه ختنه كردن براى او ضرر يا مشقت يا ناراحتى داشته باشد بنابر احتياط لازم است حج را بجا آورد ، لكن احتياط اين است كه در عمره و حج شخصاً طواف نموده و براى طواف نايب نيز بگيرد ، ولى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nخودش نماز طواف را بجا آورد .\r\n\r\n5 - اشتراط طواف به ستر عورت\r\nشرط پنجم از شرايط طواف پوشاندن عورت است بنابر احتياط بلكه ظاهر همين است و ساتر بايستى مباح باشد ، و احتياط اين است كه ساتر داراى جميع شرايط لباس نمازگزار باشد .\r\n\r\nواجبات طواف\r\nهفت چيز در طواف معتبر و واجب است :\r\nاوّل : آنكه از حجر الأسود شروع شود ، و احوط و اولى اين است كه تمام بدن خود را بر تمام حجرالأسود بگذراند ، و براى اين احتياط اين مقدار كفايت مىكند كه قبل از حجرالأسود ايستاده و نيت نمايد كه طواف را از جايى كه محاذاة واقعى محقق مىشود بجا مىآورم و زياده بر آن از باب مقدمه علميه باشد . ( يعنى انسان وقتى از جلوتر شروع كرد علم پيدا مىكند كه اوّلين جزء طوافش با اوّلين جز حجر محاذى و برابر شده است ) .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدوّم : آنكه هر شوط و دورى به حجرالأسود ختم شود . و در شوط آخر احتياطاً قدرى از حجر بگذرد و زيادى را مقدمه علميه محسوب دارد .\r\nسوّم : آنكه كعبه ( خانه خدا ) را در جميع احوال طواف طرف چپ خود قرار دهد ، و چنانچه كعبه به جهت بوسيدن اركان يا به جهت ازدحام روبرو يا پشت سر يا طرف راست قرار گرفت آن مقدار از طواف شمرده نمىشود ، و ظاهر اين است كه ميزان در قرار دادن كعبه طرف چپ صدق عرفى است . همچنانكه از طواف پيغمبر اكرم صلى الله عليه و آله بر مىآيد كه سواره طواف مىنمودند ، و بهتر اين است كه در اين جهت دقت شود بخصوص در دو دهانه حجر اسماعيل و در نبشهاى خانه خدا كه در اينجاها بايد مواظب بود كه به چپ يا راست منحرف نگردد .\r\nچهارم : آنكه حجر اسماعيل را داخل مطاف قرار دهد به اين معنى كه دور حجر اسماعيل بگردد و داخل حجر نرود .\r\nپنجم : آنكه طواف كننده از بيرون دور خانه خدا دور بزند نه درون خانه خدا ، و دور تا دور خانه خدا به طور شيب\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبنائى شده كه به آن « شاذَروان » مىگويند كه نبايستى طواف كننده روى آن راه برود .\r\nششم : آنكه هفت دور متوالى و پى در پى دور خانه خدا بچرخد ، و كمتر از هفت دور كافى نيست ، و عمداً زيادتر از هفت دور هم طواف را باطل مىكند چنان كه خواهد آمد .\r\nمسئله 306 : مشهور بين فقها اين است كه طواف بايد بين مقام ابراهيم - عليه السلام - و خانه خدا باشد يعنى از هر طرف اين مسافت در نظر گرفته شود و مسافت آن بيست و شش ذراع و نيم تقدير شده است و نظر به اين كه حجر اسماعيل داخل مطاف است و خود بيست ذراع است ، پس در طرف آن بيش از شش ذراع و نيم نبايد دور شد و عمل به قول مشهور متعيّن است و طواف پشت مقام ابراهيم و دور تر از آن كفايت نمىكند .\r\nمسئله 307 : هرگاه طواف كننده از مطاف بيرون رفته و وارد كعبه شود طوافش باطل و اعاده آن لازم است . و بهتر اين است كه طواف خود را تمام نموده سپس اعاده نمايد اگر بيرون رفتنش پس از تجاوز از نصف طواف بوده .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمسئله 308 : چنانچه هنگام طواف روى شاذروان رفت آن مقدار از طواف كه روى شاذروان بوده باطل است . و احتياط اين است كه آن مقدار را تدارك نموده و طواف خود را تمام سپس طواف را اعاده نمايد . و احتياط اين است كه هنگام طواف دست خود را از طرف شاذروان به ديوار كعبه يا اركان آن دراز ننمايد .\r\nمسئله 309 : هر گاه طواف كننده در حجر اسماعيل برود شوطى كه رفتن در حجر در آن بوده باطل و لازم است اعاده شود و بهتر اين است كه طواف را تمام نموده و سپس اعاده نمايد ، و در حكم رفتن در حجر است بالا رفتن بر ديوار حجر بنابر احتياط بلكه احوط اين است كه در حال طواف دست بر ديوار حجر هم نگذارد .\r\nمسئله 310 : هر گاه طواف كننده پيش از تجاوز از نصف طواف بدون عذر از مطاف خارج شود ، اگر موالات عرفيه از او فوت شود طوافش باطل و اعاده‌اش لازم است . و چنانچه موالات فوت نشود يا خروجش بعد از تجاوز نصف باشد احتياط اين است كه آن طواف را تمام نموده سپس اعاده كند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمسئله 311 : چنانچه در اثناء طواف حدثى از او سر بزند جايز است بيرون رفته و تطهير نموده و برگشته و طواف خود را تمام نمايد همچنانكه گذشت . و همچنين است بيرون رفتن براى ازاله نجاست از بدن يا لباس . و اگر زنى در اثناء طواف حيض شود واجب است طواف را قطع نموده و فوراً از مسجد بيرون برود ، و حكم چنين افراد در شرايط طواف بيان شد .\r\nمسئله 312 : هر گاه طواف كننده به علت سردرد يا دل درد و مانند آن ناچار شد و طواف خود را قطع نمود و از مطاف بيرون رفت ، چنانچه قبل از تمامى شوط چهارم باشد طوافش باطل و اعاده‌اش لازم است ، و چنانچه بعد از آن بوده احتياط اين است كه براى باقيمانده نايب گرفته و شخصاً بعد از زوال عذر احتياطاً باقيمانده را بجا آورده و طواف را اعاده نمايد .\r\nمسئله 313 : طواف كننده مىتواند جهت عيادت مريض يا رفع حاجت خود يا حاجت برادر دينى خود از مطاف بيرون برود ، ولى لازم است اگر طوافش واجب باشد و مقدار يك يا دو شوط بجا آورده باشد طواف را اعاده\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنمايد . و چنانچه بيرون رفتنش بعد از تمام كردن شوط چهارم باشد احتياط اين است كه يك طواف كامل به قصد اعم از تمام يا اتمام بجا آورد و اگر بعد از شوط سوم باشد بايد طواف را اعاده نمايد .\r\nمسئله 314 : نشستن در اثناء طواف جهت استراحت و رفع خستگى جايز است ، ولى بايد به اندازه‌اى نباشد كه موالات عرفيه از بين برود كه در اين صورت طوافش باطل شده و لازم است از سر بگيرد .\r\n\r\nنقص در طواف\r\nمسئله 315 : هر گاه عمداً مقدارى از طواف را كم كند و موالات فوت شود طوافش باطل خواهد بود ، و چنانچه موالات فوت نشود تا از مطاف بيرون نرفته مىتواند كمبود را بجا آورد ، و حكم بيرون رفتن عمدى از مطاف در سابق گفته شد .\r\nمسئله 316 : هر گاه مقدارى از طواف را سهواً كم كند اگر پيش از فوت موالات يادش آمد و از مطاف بيرون نرفته باشد كمبود را بجا آورد و طوافش صحيح خواهد بود ، و چنانچه پس از فوت موالات يا بيرون رفتن از مطاف يادش\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبيايد و مقدار فراموش شده يك شوط باشد يك شوط را بجا آورد و طوافش صحيح است ، و چنانچه شخصاً نتواند كمبود را انجام دهد هر چند به جهت اين باشد كه پس از بازگشت به وطن يادش بيايد بايد ديگرى را نايب بگيرد كه آن شوط را بجا آورد ، و چنانچه مقدار فراموش شده بيش از يك و كمتر از چهار شوط باشد ، بايستى برگشته و كمبود را شخصاً بجا آورد ، و بهتر اين است كه پس از بجا آوردن كمبود طواف را اعاده نمايد ، و اگر مقدار فراموش شده چهار يا بيش از چهار شوط باشد احوط اتمام ، سپس اعاده است .\r\n\r\nزيادى در طواف\r\nمسئله 317 : زيادى در طواف پنج صورت دارد :\r\nاوّل : آنكه طواف كننده مقدار زيادى را به قصد جزئيت طوافى كه مشغول است يا طواف ديگرى بجا نياورده باشد كه در اين صورت طوافش به اين زيادى باطل نخواهد شد .\r\nدوّم : آنكه هنگام شروع به طواف يا در اثناء چنين قصد كند كه زيادى جزء طوافش باشد ( يعنى بنا داشته باشد كه طواف را هشت شوط يا بيشتر نمايد ) در اين صورت\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nطوافش جزماً باطل است و لازم است اعاده نمايد .\r\nسوّم : آنكه زيادى را پس از فراغت از طواف به قصد جزئيت آن بجا آورد كه در اين صورت بنابر احتياط واجب بايد طواف را اعاده كند و حكم به بطلان طواف كه بعضى جزماً گفته‌اند مشكل است . خصوصاً در صورتى كه زياده بعد از خروج از مطاف يا به هم خوردن موالات باشد .\r\nچهارم : آنكه زيادى را به قصد جزئيت طواف ديگر بجا آورد و طواف دوّم را تمام كند . كه در اين صورت گرچه در طواف زيادى نداشته ، ولى احوط بلكه اظهر بطلان طواف اوّل است به جهت آنكه دو طواف واجب را پشت سر هم آورده .\r\nپنجم : آنكه قصد جزئيت زيادى را براى طواف ديگر بنمايد ، و اتّفاقاً نتواند طواف ديگر را به آخر برساند ، در اين صورت نه زيادى هست و نه قِران ، ولى گاهى طواف در اين صورت به جهت عدم تحقّق قصد قربت باطل مىشود ، و آن در صورتى است كه مكلّف هنگام شروع به طواف يا در اثناء آن با اينكه مىداند قِران حرام و مبطل طواف است آن را قصد نمايد ، كه قصد قربت با قصد حرام جمع نمىشود\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nهر چند از باب اتّفاق ، آن حرام انجام نشود كه قِران بين دو طواف باشد .\r\nمسئله 318 : هر گاه طواف خود را از روى سهو بيش از هفت شوط نمايد ، چنانچه زيادى كمتر از يك شوط باشد آن را قطع نمايد و طوافش صحيح است و چنانچه زيادى يك شوط يا بيشتر باشد ، احتياط اين است كه باقى آن را تا يك طواف كامل شود به قصد قربت مطلقه تمام نمايد .\r\n\r\nشك در عدد اشواط\r\nمسئله 319 : هر گاه بعد از تمامى طواف و تجاوز از محل شك نمايد كه آيا طوافم هفت شوط يا كمتر يا بيشتر بوده اعتنا به شك خود ننمايد مانند كسى كه بعد از شروع به نماز طواف چنين شكى بكند .\r\nمسئله 320 : هر گاه يقين داشته باشد كه هفت شوط بجا آورده و شك كند كه زيادتر بوده يا نه ، مثلًا احتمال بدهد كه شوط آخرى هشتم بوده به شك خود اعتنا ننمايد و طوافش صحيح است ، مگر در صورتى كه شكش قبل از تمامى شوط آخر باشد كه در اين صورت ظاهر اين است كه طوافش باطل است و احتياط اين است كه به قصد رجاء\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nتمامش نموده و اعاده طواف كند .\r\nمسئله 321 : هر گاه بين شش و هفت يا پنج و شش و همچنين عددهاى قبل شك كند حكم به بطلان طواف مىشود ، و همچنين اگر شك كند كه آيا شش شوط بجا آورده يا هشت شوط و نداند شوط آخر ششم است يا هشتم در اين صورت نيز طوافش باطل خواهد بود .\r\nمسئله 322 : چنانچه بين شش و هفت شك نموده و از روى نادانى بنا را بر شش گذاشته و طواف را تمام كند ، لازم است طواف را از سر بگيرد ، و چنانچه بر نادانى خود باقى ماند تا وقتى كه تدارك ممكن نباشد مثل اين كه به وطنش رفته باشد بعيد نيست طوافش صحيح باشد .\r\nمسئله 323 : طواف كننده مىتواند بر رفيق و همراه خود در حفظ شماره شوطها اعتماد كند در صورتى كه رفيق و همراه يقين داشته باشد ( مثلًا در صورت شك اگر رفيق انسان بگويد اين شوط پنجم است مىشود بر گفته او اعتماد نموده و دو شوط ديگر بجا آورد ) .\r\nمسئله 324 : هر گاه در طواف مستحبى شك نمايد بنا را بر كمتر بگذارد و طوافش صحيح است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمسئله 325 : هر گاه از روى عمد و علم به حكم يا جهل به آن طواف عمره تمتّع را ترك نموده و نتواند پيش از وقوف به عرفات تداركش نمايد عمره‌اش باطل بوده و واجب است حج را در سال بعد اعاده نمايد . و در سابق گفته شد كه اظهر اين است كه عدول به حج افراد نموده و آن را به قصد اعم از حج و عمره مفرده تمام نمايد . و چنانچه عمداً طواف حج را ترك نمايد و تداركش ممكن نباشد حجّش باطل خواهد بود و لازم است در سال بعد اعاده نمايد . و اگر ترك طواف از جهت ندانستن حكم بوده يك شتر كفاره نيز لازم خواهد شد .\r\nمسئله 326 : هر گاه از روى فراموشى طواف ترك شود بعد از ياد آمدن تداركش واجب است ، و چنانچه پس از گذشتن وقتش به ياد آمد قضاى آن بجا آورده شود و حج صحيح خواهد بود . و احتياط اين است كه بعد از قضاى طواف سعيى نيز بجا آورده شود . و اگر وقتى يادش بيايد كه قضا نمودن آن ممكن نباشد ، مثل اينكه پس از بازگشت به وطن يادش آمد واجب است نايب بگيرد ، و احتياط اين است نايب پس از طواف سعى را نيز بجا آورد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمسئله 327 : اگر طواف را فراموش نمود و به وطن خود بازگشت و با عيال خود نزديكى كرد و سپس يادش آمد لازم است در صورتى كه فراموش شده طواف حج باشد يك قربانى به منى و اگر فراموش شده طواف عمره باشد يك قربانى به مكه بفرستد ، و در اين قربانى گوسفند كافى است و احتياط مستحب آن است كه شتر باشد .\r\nمسئله 328 : هر گاه طواف را فراموش نموده و زمانى يادش آمد كه قضايش ممكن است با همان احرام اوّل قضايش نمايد و حاجتى به تجديد احرام نيست ، بلى در صورتى كه از مكه خارج شد و يك ماه يا بيشتر بر آن گذشته باشد ، لازم است براى دخول مكه احرام تازه ببندد چنان كه گذشت .\r\nمسئله 329 : آنچه بر طواف كننده حلال مىشود بر فراموش كننده طواف تا آن را شخصاً يا نايبش قضا ننموده حلال نمىشود .\r\nمسئله 330 : هر گاه به جهت بيمارى يا شكستگى و امثال اينها شخصاً نتواند طواف را بجا آورد ، لازم است به كمك ديگرى طواف را بجا آورد هر چند سوار شدن بر دوش\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاو باشد . و چنانچه با كمك ديگرى نيز نتواند طواف كند واجب است نايب بگيرد كه به جاى او طواف كند ، و همچنين است در نماز طواف كه شخص بايد خودش بجا آورد و در صورت نتوانستن ديگرى را نايب بگيرد ( و حكم زن حائض و نفساء ( زاهو ) در شرايط طواف بيان شد ) .\r\n* * * \r\nواجب سوم : نماز طواف\r\nواجب سوم از واجبات عمره تمتّع دو ركعت نماز طواف است كه مانند نماز صبح است ، ولى مكلّف مخير است كه آن را بلند يا آهسته بخواند ، و و اجب است در نزديكى مقام ابراهيم بجا آورده شود ، و احوط بلكه اظهر اين است كه پشت مقام باشد ، و در صورت عدم تمكّن با مراعات نزديكى به مقام بنابر احتياط در هر جاى مسجد مىتواند بجا آورد و اين حكم نماز طواف واجب است ، و نماز طواف مستحب در هر جاى مسجد باشد جايز است .\r\nمسئله 331 : كسى كه از روى علم و عمد نماز طواف را بجا نياورد حجّش باطل است زيرا كه بدون اين نماز سعى باطل خواهد بود .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمسئله 332 : نماز طواف بايستى بعد از طواف فوراً بجا آورده شود كه در عرف نگويند بين طواف و نماز فاصله شده است .\r\nمسئله 333 : هر گاه فراموش كرد نماز طواف را بخواند و سعى نمود ، و بعد از سعى يادش آمد كه نماز طواف را نخوانده فوراً نماز طواف را بخواند و اعاده سعى واجب نيست اگر چه احوط است ، و چنانچه در اثناء سعى يادش بيايد سعى را بريده و نماز طواف را در جاهايى كه گفته شد بجا آورده سپس سعى را از جايى كه بريده تمام نمايد ، و چنانچه بعد از بيرون رفتن از مكه يادش بيايد كه نماز طواف را نخوانده بايستى به مكه برگشته و نماز را در جاهايى كه گفته شد بجا آورده و در صورتى كه نتواند به مكه برگردد هر جا كه يادش آمد بجا آورد ، بلى اگر بتواند به حرم برگردد احوط و اولى اين است كه برگشته و نماز را در حرم بجا آورد ، و حكم كسى كه نماز طواف را به جهت نادانى ترك كرده حكم كسى است كه فراموشش كرده ، و فرقى بين جاهل قاصر و مقصّر در اينجا نيست .\r\nمسئله 334 : هر گاه نماز طواف را فراموش نمود و تا دمِ\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمردن يادش نيامد و مُرد بر وليش واجب است آن را قضا نمايد .\r\nمسئله 335 : هر گاه قرائت نمازگزار غلطى داشته باشد در صورتى كه نتواند آن را درست كند اشكالى در اكتفا به آنچه مىتواند در نماز طواف و غير آن نيست و همان اندازه كافى است . و چنانچه مىتواند آن را تصحيح و درست كند لازم است تصحيح نمايد و چنانچه در اين كار اهمال و سهل انگارى كرد تا وقت تنگ شده احوط اين است كه به اندازه‌اى كه مىتواند نماز طواف را بجا آورد و آن را به اميد رسيدن به واقع به جماعت بخواند و نايب نيز بگيرد .\r\nمسئله 336 : هر گاه نداند كه قرائتش درست نيست و در نادانى خود معذور باشد ، نمازش صحيح است ، و حاجتى به اعاده ندارد حتى اگر بعد از نماز بفهمد كه قرائتش اشكال داشته ولى اگر معذور نبوده لازم است پس از تصحيح نماز را اعاده كند ، و اگر تصحيح ممكن نيست خودش بخواند و نايب هم بگيرد و اگر جماعت ممكن باشد رجاءً به جماعت هم بخواند و حكم كسى كه نماز طواف را فراموش كرده بر او جارى مىشود . يعنى اگر ممكن است\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبايد پشت مقام و اگر از مكه خارج شده و نمىتواند برگردد هر جا ممكن است بخواند و احتياط مستحب آن است كه اگر ممكن است به حرم برگردد آن را در حرم بخواند .\r\n* * * \r\nواجب چهارم : سعى\r\nواجب چهارم از واجبات عمره تمتع سعى بين صفا و مروه است و خود يكى از اركان است كه اگر عمداً ترك شود حج باطل خواهد بود ، خواه علم به حكم داشته يا جاهل به حكم باشد ، و قصد قربت در سعى معتبر است ، ولى ستر عورت و طهارت از حدث يا خبث در آن معتبر نيست ، و بهتر اين است كه طهارت رعايت شود .\r\nمسئله 337 : سعى بايد بعد از طواف و نماز طواف بجا آورده شود ، و اگر پيش از طواف يا نماز آن بجا آورده شود لازم است بعد از آنها اعاده شود ، و حكم كسى كه طواف را فراموش كند و بعد از سعى يادش بيايد قبلًا گفته شد .\r\nمسئله 338 : نيّت در سعى معتبر است به اين معنى كه اگر در عمره است به نيت عمره و اگر در حج است به\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنيّت حج قربة إلى الله بجا آورده شود .\r\n\r\nسعى يعنى چه ؟\r\nرفت و آمد بين صفا و مروه را سعى گويند ، صفا در يك طرف و مروه در طرف ديگر قرار دارد رفتن از اوّل جزء از صفا به مروه را يك شوط گويند و همچنين برگشتن از اوّل جزء مروه به صفا يك شوط است و تمام سعى هفت شوط است بنابراين سعى از صفا شروع و در شوط هفتم به مروه ختم مىشود و وقتى حاج بخواهد از مسجدالحرام به مسعى برود صفا طرف دست راستش قرار مىگيرد .\r\n\r\nشرايط سعى\r\nمسئله 339 : هر گاه سعى را از مروه شروع كند اگر يك شوط بجا آورده يعنى از مروه به صفا رسيده بايد آن را لغو دانسته و از صفا شروع نمايد و چنانچه بعد از شوط اوّل باشد ( مثل اينكه در بين راه صفا و مروه در شوط دوّم باشد ) آن را نيز بنابر احتياط واجب لغو نموده و سعى را از صفا از سر بگيرد .\r\nمسئله 340 : لازم نيست رفت و آمد سعى بين صفا\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو مروه پياده باشد و سعى سواره بر حيوان يا دوش انسان يا چرخهايى كه فعلًا در آنجا متداول است جايز است ، ولى در هر حال بايد ابتدا از صفا و ختم به مروه باشد .\r\nمسئله 341 : لازم است رفت و آمد بين صفا و مروه از راه متعارف باشد ، و اگر از صفا از داخل مسجد يا راه ديگر به سوى مروه برود كافى نيست . بلى لازم نيست رفت و آمد در يك خطّ مستقيم باشد .\r\nمسئله 342 : واجب است هنگام توجه به مروه آن را روبروى خود قرار دهد و همچنين در بازگشت از مروه به صفا بايد متوجه به صفا باشد پس اگر هنگام سعى به طور عقب گرد برود كفايت نمىكند . و التفات به طرف راست و چپ و پشت سر هنگام سعى عيبى ندارد .\r\nمسئله 343 : نشستن روى صفا يا مروه يا در بين آنها به جهت استراحت عيبى ندارد ، گرچه احوط اين است كه بين آن دو ننشيند .\r\n\r\nاحكام سعى\r\nدر گذشته گفته شد كه سعى از اركان حج است و ترك آن عمداً با علم يا جهل به حكم تا زمانى كه تداركش پيش از\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nوقوف به عرفات ممكن نشود حج باطل ، و اعاده‌اش در سال بعد لازم خواهد بود ، و اظهر اين است كه احرامش نيز باطل خواهد بود ، اگر چه احوط و اولى اين است كه عدول به افراد نموده و سعى را به قصد اعم از حج افراد يا عمره مفرده تمام نمايد .\r\nمسئله 344 : هر گاه سعى از روى فراموشى ترك شود هر وقت ياد او بيايد بايد بجا آورد هر چند ياد آمدنش پس از فراغت از اعمال حج باشد ، و كسى كه شخصاً نتواند يا برايش مشقت داشته باشد بايستى نايب بگيرد و حجّش در هر دو صورت صحيح خواهد بود .\r\nمسئله 345 : كسى كه شخصاً پياده يا سواره نتواند سعى را بجا آورد ديگرى را نايب بگيرد كه به جاى او سعى كند و حجّش صحيح است .\r\nمسئله 346 : احتياط اين است كه بعد از طواف و نماز آن بدون ضرورت مانند شدّت گرما يا خستگى زياد تأخير نكند . اگر چه اقوى اين است كه مىتواند سعى را تا شب تأخير كند . بلى در حال اختيار نبايد سعى را به فردا بيندازد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمسئله 347 : زيادى در سعى مانند زيادى در طواف سبب بطلان خواهد بود اگر از روى علم و عمد باشد ( چنان كه در طواف گذشت ) بلى اگر جاهل به حكم باشد اظهر اين است كه سعيش به زيادى باطل نمىشود ، هر چند احتياط در اعاده آن است .\r\nمسئله 348 : هر گاه از روى خطا در سعى خود زياد نمود سعيش درست است ولى اگر زيادى يك شوط كامل باشد مستحب است كه شش شوط ديگر به آن اضافه نمايد تا يك سعى كامل غير از سعى اوّل بشود و ختم سعى دوّم طبعاً به صفا خواهد بود و چنانچه زيادى بيش از يك شوط باشد تمام نمودن آن به قصد رجاء عيبى ندارد .\r\nمسئله 349 : هر گاه عمداً با علم به حكم يا جهل به آن از سعى خود كم نمود ، و تداركش تا زمان وقوف به عرفات ممكن نباشد حجّش فاسد شده و لازم است سال بعد اعاده نمايد ، و ظاهر اين است كه احرامش نيز باطل مىشود ، هر چند اولى اين است كه عدول به حجّ افراد نموده و به نيت اعم از حج و عمره مفرده تمامش نمايد و چنانچه كمبود سعى از روى فراموشى و بعد از شوط چهارم بوده واجب است باقى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nرا هر وقت يادش آمد هر چند بعد از فراغت از اعمال حج باشد تدارك نمايد ، و در صورتى كه خود نتواند تدارك كند يا تدارك سخت باشد واجب است نايب بگيرد هر چند به اين جهت باشد كه پس از بازگشت به وطن يادش آمده باشد ، كه در اين صورت احتياط اين است كه نايب به نيت فراغ ذمه منوب‌عنه اعمِ از اتمام يا تمام يك سعى كامل بجا آورد . و اگر كمبودش پيش از شوط چهارم و از روى فراموشى بوده احتياط اين است كه شخصاً يك سعى كامل به قصد اعم از تمام يا اتمام بجا آورد ، و در صورت دشوارى آن نايب بگيرد .\r\nمسئله 350 : چنانچه از روى فراموشى مقدارى از سعى در عمره تمتع كم نموده و به اعتقاد اينكه از سعى فارغ شده با عيال خود نزديكى نموده يا ناخن خود را گرفته يا موى خود را بچيند ، در اين صورت احوط بلكه اظهر اين است كه يك گاو كفاره دارد ، و لازم است سعى را به نحوى كه گفته شد تمام نمايد .\r\n\r\nشك در سعى\r\nمسئله 351 : شك در عدد اشواط سعى پس از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nتقصير اعتبار ندارد و جمعى از فقها فرموده‌اند كه شك در عدد اشواط بعد از سعى هر چند پيش از تقصير باشد به آن اعتنا نبايد كرد بلى احتياط واجب اين است كه در اين صورت به اين شك بايد اعتنا شود اگر چه كلام آن جمع هم خالى از وجه نيست .\r\nمسئله 352 : اگر هنگامى كه در مروه است شك كند شوط آخرى هفتم است يا نهم اعتنا به شك خود ننمايد و سعيش صحيح خواهد بود ، و چنانچه اين شك در اثناء شوط باشد ( يعنى هنوز به مروه نرسيده چنين شكى كند ) سعيش باطل و لازم است سعى را از سر بگيرد .\r\nمسئله 353 : حكم شك در عدد اشواط سعى مانند حكم شك در عدد اشواط طواف است ، پس هر گاه شك كند در عدد اشواط سعى را باطل مىكند .\r\n* * * \r\nواجب پنجم : تقصير\r\nواجب پنجم از واجبات عمره تمتع تقصير است ، يعنى گرفتن مقدارى از ناخن دست يا پا يا چيدن مقدارى از موى سر يا ريش يا سبيل و قصد قربت در تقصير معتبر\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاست ، و كندن مو جاى چيدن را نمىگيرد .\r\nمسئله 354 : بيرون آمدن از احرام عمره تمتع بايد فقط به تقصير باشد پس اگر خواسته باشد به جاى تقصير سر خود را بتراشد كفايت نمىكند ، بلكه سر تراشيدن بر متمتع حرام است و چنانچه از روى عمد و علم بتراشد بايد يك گوسفند كفاره بدهد ، و بنابر احتياط اين حكم مطلقاً حتى در صورت جهل نيز جارى است .\r\nمسئله 355 : هر گاه بعد از سعى و پيش از تقصير با زنى نزديكى و جماع كند و جاهل به حكم باشد بايد يك شتر كفاره بدهد .\r\nمسئله 356 : تقصير پيش از تمامى سعى حرام است ، و چنانچه كسى پيش از فراغت از سعى تقصير نمايد بايد كفاره بدهد .\r\nمسئله 357 : لازم نيست تقصير بعد از سعى بلافاصله بجا آورده شود و شخص مىتواند هر جا دلش خواست خواه در مسعى يا در منزل يا جاى ديگر تقصير نمايد .\r\nمسئله 358 : هر گاه تقصير را عمداً ترك نموده و براى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nحج احرام بست ، عمره‌اش فاسد و باطل خواهد بود ، و ظاهر اين است كه حج تمتّعش بدل به حجّ افراد شده و لازم است بعد از حج عمره مفرده بجا آورد ، و احتياط اين است كه حج را در سال بعد نيز اعاده نمايد .\r\nمسئله 359 : هر گاه از روى فراموشى تقصير را ترك نموده و براى حج احرام بست عمره‌اش صحيح است ، و ظاهر اين است كه بايد يك گوسفند كفاره بدهد .\r\nمسئله 360 : همين كه محرم در عمره تمتع تقصير نمود آنچه به جهت احرام بر وى حرام شده بود حلال مىشود به جز تراشيدن سر . و امّا سر تراشيدن تفصيلى دارد كه از اين قرار است : هر گاه عمره تمتع در ماه شوال بجا آورده شود سر تراشيدن تا سى روز از عيد فطر گذشته جايز است ، و امّا بعد از آن احتياط مستحب اين است كه سر تراشيده نشود و سزاوار نيست اين احتياط ترك شود و چنانچه تراشيده شد و از روى علم وعمد بوده احتياط مستحب اين است كه يك گوسفند كفاره داده شود و سزاوار نيست اين احتياط ترك شود .\r\nمسئله 361 : طواف نساء در عمره تمتّع واجب\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nنيست ، و بجا آوردن آن به قصد رجاء عيبى ندارد ، و شيخ شهيد - رحمه الله - از بعض علما وجوب طواف نساء را در عمره تمتع نقل فرموده‌اند . بلى دليلى بر اين فرموده نيافتيم بلكه روايت بر خلاف آن موجود است .\r\n* * * \r\nواجبات حج\r\nدر گذشته ( در مسئله 149 ) واجبات حج به طور اجمال بيان شد و تفصيل هر يك به قرار ذيل است :\r\n\r\n1 - احرام حج\r\nاوّل : احرام است ، و بهترين وقت آن روز ترويه ( هشتم ذى الحجه ) است ، و سه روز پيشتر از آن هم جايز است ، خصوصاً براى پيرمردان و بيماران در صورتى كه از ازدحام بترسند ، اين دو دسته احرام بسته و پيش از بيرون رفتن مردم از مكه بيرون مىروند ، و در گذشته گفته شد كه بيرون رفتن از مكه با احرام حج براى ضرورت بعد از فراغ از عمره هر وقت باشد جايز است .\r\nمسئله 362 : همچنانكه براى شخصى كه عمره بجا مىآورد جايز نيست قبل از تقصير براى حج احرام ببندد ، براى حاج نيز جايز نيست پيش از تمامى اعمال حج براى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nعمره مفرده احرام ببندد ، بلى احرام بستن براى عمره مفرده پس از اعمال حج و پيش از طواف نساء مانعى ندارد .\r\nمسئله 363 : وقت احرام در صورتى تنگ مىشود كه تأخيرش باعث نرسيدن به وقوف در عرفات روز عرفه ( نهم ذى الحجه ) شود .\r\nمسئله 364 : احرام حج در كيفيت و واجبات و محرمات مانند احرام عمره است ، و اختلاف بين آنها فقط در نيت است .\r\nمسئله 365 : مكلّف مىتواند از هر جاى شهر مكه براى حج احرام ببندد و مستحب است احرام حج از مسجد الحرام در مقام ابراهيم يا حجر اسماعيل باشد .\r\nمسئله 366 : كسى كه احرام حج را از روى فراموشى يا جهل به حكم ترك نموده و از مكه بيرون رفته سپس يادش بيايد يا علم به حكم پيدا كند ، واجب است به مكه برگردد هر چند از عرفات باشد ، و از مكه محرم شود و چنانچه به جهت تنگى وقت يا عذر ديگرى نتواند به مكه برگردد ، از همان جايى كه هست محرم شود و همچنين است اگر بعد از وقوف به عرفات يادش بيايد يا حكم را ياد بگيرد بايد از جايى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكه هست احرام ببندد ، هر چند متمكّن از بازگشت به مكه و احرام از مكه باشد ، و چنانچه اصلًا يادش نيامد و حكم را ندانست تا از اعمال حج فارغ شد حجّش صحيح است .\r\nمسئله 367 : كسى كه احرام حج را از روى علم وعمد ترك كند لازم است تداركش نمايد ، و چنانچه پيش از وقوف به عرفات متمكن از تدارك نشود حجّش فاسد و لازم است سال بعد اعاده‌اش نمايد .\r\nمسئله 368 : احوط اين است شخصى كه احرام حجّ تمتّع بسته پس از احرام و پيش از رفتن به عرفات طواف مستحبى ننمايد ، و چنانچه طواف نمود بنابر احتياط بعد از طواف تلبيه را تجديد كند .\r\n\r\n2 - وقوف در عرفات\r\nواجب دوّم از واجبات حجّ تمتّع وقوف ( بودن ) در عرفات است با قصد قربت ، و مراد از وقوف ، حاضر بودن در عرفات است چه سواره ، چه در حال حركت ، چه آرام .\r\nمسئله 369 : صحراى عرفات حدودى براى آن معيّن شده كه نام آنها ثوبه و نمره و ذى المجاز و مأزمين است\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nو خارج از موقف مىباشند .\r\nمسئله 370 : كوهى ( به نام جبل الرحمة ) در صحراى عرفات است كه ظاهراً موقف است ، ولى وقوف روى آن كوه مكروه است ، و مستحب است وقوف در دامنه كوه از طرف چپ باشد .\r\nمسئله 371 : وقوف درعرفات بايستى از روى اختيار باشد ، پس اگر در مجموع وقت خواب يا بيهوش باشد وقوفى نكرده است ولى اگر آنى بيدار شود يا به هوش بيايد و قصد كند كفايت مىكند .\r\nمسئله 372 : وقوف در عرفات براى شخص مختار بنابر احتياط واجب از اوّل ظهر روز نهم ذى الحجه تا غروب است بلكه اقوى همين است ولى بعضى گفته‌اند كه مىتواند تا يك ساعت بعد از ظهر وقوف را تأخير نمايد يعنى از يك بعد از ظهر وقوف نمايد و اين فرموده اگر چه ظاهر بعضى از روايات معتبره مىباشد ولى چون مشهور از آن اعراض كرده‌اند به آن اعتماد نمىشود كرد . و وقوف در تمام اين وقت هر چند واجب است و تركش گناه است ولى از اركان حج نيست به اين معنى كه اگر كسى مقدارى از اين\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nوقت را وقوف نكند حجّش فاسد نخواهد شد ، بلى اگر وقوف را اصلًا از روى اختيار ترك نمايد حجّش فاسد خواهد بود ، و آنچه ركن است وقوف فى الجمله است .\r\nمسئله 373 : كسى كه به جهت فراموشى يا نادانى يا عذر موجه ديگر وقوف اختيارى ( از ظهر تا غروب ) را درك ننمايد ، وقوف اضطرارى ( مقدارى از شب عيد ) بر او لازم است و با اين وقوف حجّش صحيح خواهد بود . و اگر اين وقوف را عمداً ترك نمايد حجّش فاسد مىشود .\r\nمسئله 374 : كوچ كردن از عرفات پيش از غروب آفتاب با علم و عمد حرام است ، ولى حج را فاسد نمىكند ، و كسى كه كوچ كرد و پشيمان شده و برگشت چيزى بر او نيست ، و اگر برنگشت بايد يك شتر كفاره بدهد و در منى آن را بكشد و چنانچه نتواند يك شتر كفاره بدهد بايد بنابر احتياط واجب هجده روز پى در پى و متوالى روزه بگيرد و پى در پى بودن و توالى آن بنابر احتياط واجب است ولى بعيد نيست كه پى در پى بودن و توالى واجب نباشد و اين حكم نسبت به كسى كه از روى فراموشى يا ندانستن حكم كوچ كند نيز جارى است يعنى اگر يادش آمد يا حكم را\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nدانست بايد برگردد ، كه اگر برنگشت بنابر احتياط بايد يك شتر كفاره بدهد و اگر نتوانست هجده روز روزه بگيرد .\r\nمسئله 375 : اگر ماه نزد قاضى اهل سنت ثابت شد و بر طبق آن حكم نمود و نزد شيعه ثابت نشد دو صورت دارد :\r\nاوّل : آنكه احتمال برود كه حكم او مطابق واقع است ، كه در اين صورت پيروى از آنها و وقوف با آنها و ترتيب جميع آثار ثبوت ماه كه راجع به اعمال حج است واجب مىشود ، و بنابر اظهر همين مقدار در حج كافى است . و كسى كه مخالفت تقيه نموده و بگويد احتياط در مخالفت آنهاست فعل حرام بجا آورده و وقوفش فاسد خواهد بود . و خلاصه آنكه پيروى از حاكم سنى به جهت تقيه واجب است و با تقيه حج صحيح است ، و احتياط در اينجا مشروعيت ندارد ، بخصوص كه بيم تلف نفس و مانند آن باشد كه در زمان ما اين اتّفاق مىافتد .\r\nدوّم : آنكه علم به خلاف فرض شود ، كه انسان بداند روزى كه به حكم قاضى روز عرفه ( نهم ) است ، واقعاً روز ترويه و هشتم باشد ، كه در اين صورت وقوف با آنها كافى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنخواهد بود ، و در اين حال اگر مكلّف تمكّن از عمل به وظيفه را داشته باشد ولو به وقوف اضطرارى در مزدلفه بدون محذور ( حتى محذور مخالفت تقيه ) بايد عمل به وظيفه نمايد ، و در غير اين صورت حجّش بدل به عمره مفرده شده و حجّى نخواهد داشت ، و چنانچه استطاعتش از همين سال بوده و براى سالهاى بعد باقى نخواهد ماند وجوب حج از او ساقط خواهد بود ، مگر اينكه استطاعت تازه‌اى پيدا كند . ( كه در اين صورت دوباره حج مىنمايد ) .\r\n\r\n3 - وقوف در مزدلفه\r\nواجب سوّم از واجبات حجّ تمتّع وقوف در مزدلفه است با قصد قربت و مزدلفه اسم مكانى است كه به آن مشعر الحرام نيز گفته مىشود ، و حدود آن از مأزمين تا حياض و وادى محسر است كه در آنها نبايد وقوف نمود مگر در ازدحام و تنگى وقت كه به مأزمين ( دو راه تنگ و باريك ) بايد بالا رفت .\r\nمسئله 376 : هر گاه حاج از عرفات كوچ كرد احتياط واجب اين است كه شب عيد را در مزدلفه بيتوته كند هر چند وجوب بيتوته ثابت نشده است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمسئله 377 : وقوف در مزدلفه از طلوع فجر تا طلوع آفتاب روز عيد قربان ( دهم ) واجب است . ولى آنچه ركن است وقوف مختصر است ، كه اگر مقدارى بين الطلوعين وقوف نموده و عمداً كوچ كند حجّش صحيح است اگر چه فعل حرامى بجا آورده است .\r\nمسئله 378 : كسى كه شب عيد را در مزدلفه وقوف نموده و از جهت ندانستن مسئله قبل از طلوع فجر كوچ نمايد حجّش بنابر اظهر صحيح است و يك گوسفند بايد كفاره بدهد .\r\nمسئله 379 : كسى كه وقوف بين الطلوعين مزدلفه را اصلًا ترك نمايد حجّش باطل و فاسد خواهد بود ، و زنان و كودكان و اشخاص ضعيف مانند پيرمردان و بيماران و شخصى كه از دشمن مىترسد از اين حكم مستثنى هستند ، و براى اينها جايز است شب عيد مقدارى وقوف نموده و قبل از طلوع فجر به سوى منى كوچ كنند .\r\nمسئله 380 : كسى كه از روى فراموشى يا عذر ديگرى نتواند بين الطلوعين در مزدلفه وقوف اختيارى بنمايد ، وقوف اضطرارى ( بودن مختصر ) بعد از طلوع آفتاب\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nتا ظهر روز عيد كافى است و اگر آن را عمداً ترك كند حجّش فاسد خواهد شد .\r\nدرك وقوفين\r\nدانسته شد كه هر يك از وقوف عرفات و وقوف مزدلفه دو قسم است : اختيارى و اضطرارى ، و هر گاه مكلّف وقوف اختيارى هر يك را درك نمايد عملش صحيح است ، و در صورتى كه درك نكند چند صورت خواهد داشت كه هر صورتى حكمى دارد .\r\nاوّل : آنكه هيچ يك از وقوفهاى اختيارى و اضطرارى را درك نكند كه در اين صورت حجّش باطل ، و لازم است با همان احرام حج ، عمره مفرده بجا آورد و واجب است در صورتى كه استطاعتش باقى يا حج از سالهاى پيش بر ذمّه‌اش مستقر باشد سال بعد حج نمايد .\r\nدوّم : آنكه وقوف اختيارى عرفات و اضطرارى مزدلفه را درك نمايد .\r\nسوّم : آنكه وقوف اضطرارى عرفات و اختيارى مزدلفه را درك نمايد كه در اين صورت حجّش بى اشكال صحيح است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nچهارم : آنكه وقوف اضطرارى هر يك از عرفات و مزدلفه را درك نمايد ، كه اظهر در اين صورت اين است كه حجّش صحيح باشد ، گر چه احوط آن است كه در صورتى كه شرايط وجوب حج باقى باشد يا حج قبلًا بر ذمّه‌اش مستقر شده باشد در سال آينده دوباره حج را بجا آورد .\r\nپنجم : آنكه وقوف اختيارى مزدلفه را درك كند كه در اين صورت نيز حجّش صحيح است .\r\nششم : آنكه فقط وقوف اضطرارى مزدلفه را درك كند ، كه در اين صورت بعيد نيست حجّش صحيح باشد ولى احتياط اين است كه باقى اعمال را به قصد فراغ ذمه از آنچه به او تعلّق گرفته چه عمره مفرده و چه حج بجا آورده ، و در سال بعد حج را اعاده نمايد .\r\nهفتم : آنكه فقط وقوف اختيارى عرفات را درك نمايد كه اظهر در اين صورت باطل بودن حج و انقلاب آن به عمره مفرده است ، مگر آنكه عدم وقوف در مزدلفه از روى جهل به حكم يا موضوع ( ندانستن مسئله ) باشد و عبور از مشعر هم كرده باشد كه در اين صورت بعيد نيست حجّش صحيح باشد بخصوص اگر در مشعر ذكر خدا نموده باشد ، ولى در\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nصورت امكان بازگشت به مزدلفه هر چند پيش از ظهر روز عيد باشد واجب است به مزدلفه رفته و قدرى توقف نمايد و چنانچه ممكن نباشد چيزى بر او نخواهد بود . بلى اگر از مشعر عبور ننموده باشد حجّش صحيح نخواهد بود ، و بايستى عدول به عمره مفرده نموده و تمامش كند .\r\nهشتم : آنكه فقط وقوف اضطرارى ( عرفات ) را درك نمايد ، كه در اين صورت حجّش باطل است و بدل به عمره مفرده مىشود .\r\nواجبات منى\r\nهر گاه مكلّف از مزدلفه كوچ كرد بايستى به منى رفته و اعمالى را كه در آنجا واجب است انجام دهد ، و اعمال آنجا همانطور كه تفصيلًا بيان خواهد شد سه عمل است :\r\n\r\n4 - رمى جمره عقبه\r\nواجب چهارم از واجبات حج رمى جمره عقبه است در روز عيد ( يعنى به جايى كه نامش جمره عقبه است سنگ ريزه بياندازد ) و آن چند شرط دارد : 1 - نيت و قصد قربت . 2 - بودن هفت ريگ كه كمتر از آن كفايت\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنمىكند . 3 - زدن ريگها يكى پس از ديگرى باشد ، و زدن دو تا يا بيشتر با هم كافى نيست . 4 - رسيدن سنگ ريزه‌ها به جمره . 5 - آنكه رسيدن بايستى با پرتاب كردن باشد ، و گذاشتن سنگ ريزه بر جمره كافى نيست ، و ظاهر اين است كه اگر سنگ ريزه در راه به چيزى برخورد نموده و سپس به جمره برسد كافى باشد ، بلى اگر سنگ ريزه در راه به چيز بسيار سفتى مانند سنگ برخورد و در اثر آن جسته و به جمره رسيد كفايت نخواهد كرد . 6 - آنكه رمى بين طلوع و غروب آفتاب ( در روز ) باشد ، و زنان و كسانى كه كوچ از مشعر در شب برايشان جايز است مىتوانند شب عيد رمى جمره نمايند .\r\nمسئله 381 : هر گاه شك كند كه سنگ ريزه به جمره رسيد يا نه بنا را بر نرسيدن گذاشته و سنگ ديگرى بزند ، مگر آنكه شك وى در وقتى باشد كه به واجب ديگرى مشغول شده يا پس از فرا رسيدن شب باشد ( كه در اين صورت اعتنا نكند ) .\r\nمسئله 382 : زدن جسم ديگرى غير از سنگريزه كافى نيست ، و دو چيز در سنگريزه معتبر است :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n1 - آنكه از سنگهاى حرم باشد ، و بهتر اين است كه از مشعر برچيده شود .\r\n2 - آنكه بكر و دست نخورده باشند ، و قبلًا در رمى استعمال نشده باشند .\r\nمسئله 383 : مستحب است سنگها رنگين و خالدار و سست و به مقدار يك بند انگشت باشند ، و اينكه انسان در حين زدن پياده و با طهارت باشد .\r\nمسئله 384 : چنانچه كسى از روى ندانستن مسئله يا فراموشى در روز عيد رمى جمره ننمود ، لازم است تا روز سيزدهم هر وقت يادش آمد يا مسئله را دانست تداركش نمايد ، و چنانچه شب يادش آمد بايستى روز بعد آن را انجام دهد ، و اين در صورتى است كه از كسانى نباشد كه رمى در شب برايشان جايز است ، و حكمش خواهد آمد ، و چنانچه بعد از روز سيزدهم مسئله را دانست يا يادش آمد ، احتياط اين است كه به منى رفته و رمى نموده و در سال بعد رمى را شخصاً خودش يا نايبش بجا آورد ، و چنانچه پس از بيرون رفتن از مكه دانست يا يادش آمد برگشتن بر او واجب نيست ، بلكه در سال بعد - بنابر احتياط - شخصاً يا نايبش\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nانجام دهد .\r\nمسئله 385 : چنانچه از روى فراموشى يا نادانى روز عيد رمى ننمود و پس از طواف حج دانست يا يادش آمد و تدارك نموده اعاده طواف بر او واجب نيست ، هرچند احوط است ، ولى اگر ترك رمى از روى علم و عمد باشد ظاهر اين است كه طوافش باطل است ، و واجب است كه پس از تدارك رمى اعاده طواف نمايد .\r\nتتمه‌اى راجع به رمى از طبقه دوّم و رمى بناى مجدّد جمره\r\nاگر جمرات را بر ارتفاعش افزوده باشند رمى آن مقدارى كه از مقدار زمان معصومين - عليهم السلام - زيادتر شده كفايت نمىكند . بنابراين اگر كسى از طبقه دوّم كه درست كرده‌اند رمى كند رمى او درست نيست و اگر براى كسى ممكن نباشد كه از پايين رمى كند بايد نايب بگيرد و احتياط مستحب آن است كه هم نايب بگيرد و هم خودش از بالا اگر ممكن است رمى بنمايد و فرقى نيست در اين مسئله بين كسى كه بداند كه رمى به مقدار زيادى جايز نيست يا نداند و يا فراموش كرده باشد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو نيز اگر آن مقدارى از جمره كه سابق بوده خراب شود آن را بسازند با سنگ يا گچ يا غير اينها رمى به آن صحيح است و اگر آن را از عرض خيلى بزرگ كرده باشند رمى به آن كفايت نمىكند .\r\n\r\n5 - ذبح و نحر در منى\r\nواجب پنجم از واجبات حج تمتّع ذبح يا نحر در منى است ( ذبح يعنى كشتن گاو و گوسفند و نحر يعنى كشتن شتر ) ( قربانى كردن ) و بايد با قصد قربت و در روز باشد . مگر كسى كه ترسى داشته باشد ، كه چنين شخصى مىتواند قربانى خود را شب بنمايد ، و واجب است قربانى پس از رمى باشد ، ولى چنانچه آن را از روى فراموشى يا نادانى پيش از رمى بجا آورد صحيح است و حاجتى به اعاده ندارد ، و لازم نيست حاج شخصاً در قربانى و كشتار مباشر باشد ، و مىتواند ديگرى را وكيل كند .\r\nمسئله 386 : احتياط اين است كه ذبح و نحر در روز عيد قربان باشد ، ولى اگر از روى فراموشى يا عذر ديگر يا نادانى ترك نمود لازم است تا آخر ايام تشريق ( يازدهم ، دوازدهم و سيزدهم ) تداركش نمايد ، و چنانچه عذر\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاو مستمر بود مىتواند تا آخر ماه ذى الحجه تأخير نمايد و چنانچه بعد از طواف دانست يا يادش آمد و تداركش نمود ، اعاده طواف بر او واجب نخواهد بود ، هر چند اعاده‌اش احوط است . ولى اگر از روى علم و عمد قربانى را ترك نموده و طواف كرد ظاهر اين است كه طوافش باطل است و واجب است بعد از تدارك قربانى اعاده‌اش نمايد .\r\nمسئله 387 : يك قربانى براى يك نفر كفايت مىكند و نمىشود براى دو نفر يا بيشتر باشد . ولى بعيد نيست كه در صورت ناچارى به واسطه گرانى فوق العاده قيمت و مانند آن از چند نفر كه با هم هستند يك قربانى كافى باشد .\r\nمسئله 388 : قربانى بايستى يا شتر يا گاو يا گوسفند باشد و شتر بايستى سال پنجم را تمام كرده و در سال ششم داخل شده باشد و شتر اگر شش ساله نباشد كافى نيست و گاو و بز ظاهر اين است كه اگر داخل سال دوّم شده باشد كفايت مىكند ولى احتياط مستحب آن است كه سه ساله باشند و گوسفند بايستى هشت ماهه باشد و كمتر از آن كافى نيست و احتياط اين است كه يك سالش تمام و در سال دوّم داخل شده باشد و چنانچه پس از قربانى معلوم شد كه\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nقربانى در سن معتبر نبوده لازم است قربانى ديگر به سن معتبر بنمايد و قربانى بايستى از جميع اعضا سالم باشد و قربانى كور و شل و آنكه تمام و يا قسمتى از گوش آن بريده شده باشد و شاخ شكسته و مانند اينها كفايت نمىكند و اظهر اين است كه اخته شده نيز كفايت نمىكند و لاغر نيز كفايت نمىكند و احوط و اولى اين است كه بيمار و موجوء ( رگ ماليده ) و مرضوض ( تخم كوبيده ) و پير كه مغز استخوانش آب شده نباشد ولى ظاهر كفايت اينهاست و قربانى كه گوشش بريده يعنى در آن شكاف ايجاد شده باشد ولى چيزى از آن قطع نشده باشد يا سوراخ باشد عيبى ندارد اگر چه احوط اين است كه از اينها نيز سالم باشد و احوط و اولى اين است كه قربانى طورى نباشد كه از اصل خلقت شاخ و دم نداشته باشد ولى اظهر كفايت آن است .\r\nمسئله 389 : چنانچه قربانى را به عقيده اينكه سالم است خريدارى نموده و قيمتش را پرداخته و بعد معلوم شد كه عيبى دارد اگر ممكن است كه آن را عوض نمايد احتياط واجب آن است كه آن را عوض نمايد و اگر تعويض ممكن نيست بعيد نيست كه همان كافى باشد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسئله 390 : آنچه از شرايط در قربانى ذكر شد تماماً در صورت تمكّن و قدرت است ، و كسى كه نتواند قربانى را به اين شرايط تهيه كند ، هر چه ممكنش باشد همان كافى است .\r\nمسئله 391 : چنانچه قربانى را به عقيده اينكه چاق است كشت و بعد از كشتن معلوم شد لاغر است كافى است و حاجتى به قربانى ديگر ندارد و همچنين است اگر آن را خريد به خيال اينكه چاق است و قبل از كشتن متوجه شد كه لاغر است اگر چه احتياط در اين صورت اين است كه آن را عوض نمايد .\r\nمسئله 392 : هر گاه شك در لاغرى قربانى داشته و به جهت فرمانبردارى خداوند متعال او را كشت هر چند به اميد اينكه به درگاه الهى قبول باشد ، سپس معلوم شد چاق بوده است كفايت مىكند .\r\nمسئله 393 : هر گاه قربانى سالم و بى عيبى خريد و پس از خريدارى ناخوش و مريض شد يا شكستگى ديد يا عيب ديگرى پيدا كرد كشتن همان كافى است و لازم نيست تعويضش نمايد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمسئله 394 : هر گاه قربانى خريد و گم شد ، بايد قربانى ديگرى به جاى او بخرد پس چنانچه اوّلى را پيش از كشتن دوّمى يافت اوّلى را بكشد ، او نسبت به دوّمى مختار است كه بكشد يا نكشد و در حكم ساير اموال او خواهد بود ، و احوط و اولى اين است كه او را نيز بكشد ، و چنانچه اوّلى را پس از كشتن دوّمى يافت بنابر احتياط اوّلى را نيز بكشد .\r\nمسئله 395 : اگر كسى قربانى گمشده‌اى را پيدا كرد بايد تا روز دوازدهم اعلان و تعريف كند ، چنانچه صاحبش پيدا نشد عصر روز دوازدهم او را از طرف صاحبش بكشد .\r\nمسئله 396 : كسى كه پول قربانى را دارد و قربانى گيرش نمىآيد ، بايستى پول آن را نزد شخص امينى امانت بگذارد كه تا آخر ماه ذى الحجه با آن پول قربانى خريده و بكشد ، و چنانچه ماه ذى الحجه گذشت نبايد بكشد مگر در سال بعد .\r\nمسئله 397 : كسى كه نه قربانى دارد و نه پولش را به جاى قربانى بايد ده روز روزه بگيرد سه روزش را در حج يعنى روز هفتم و هشتم و نهم ذى الحجه را روزه بگيرد و هفت\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nروز ديگر را در وطن خود بگيرد و احتياط مستحب اين است كه هفت روز پى در پى باشد ولى ظاهر مشهور اين است كه لازم نيست پى در پى باشد ، و سه روز اوّل را مىتواند پس از شروع به اعمال عمره تمتع از اوّل ماه ذى الحجه بگيرد و بايستى پى در پى باشند ، و چنانچه به وطن خود برنگشت و در مكه اقامت نمود ، بايستى تا بازگشت اصحاب و همراهانش به وطن يا تا يك ماه صبر نموده و بعد از آن هفت روز را روزه بگيرد .\r\nمسئله 398 : كسى كه بايد در حج روزه بگيرد چنانچه نتواند روز هفتم را روزه بگيرد هشتم و نهم را روزه گرفته و روز ديگر را پس از بازگشت از منى روزه بگيرد ، و اگر روز هشتم نيز نتواند روزه بگيرد ، هر سه روز را تا بعد از برگشتن از منى تأخير نمايد و احتياط اين است كه پس از بازگشت هر چه زودتر روزه‌ها را بگيرد و بدون عذر تأخير ننمايد ، و چنانچه پس از بازگشت از منى نتوانست روزه بگيرد اين سه روز را در راه بازگشت به وطن روزه بگيرد يا در وطن خود ، ولى نبايد بين سه روز و هفت روز جمع نمايد ( يعنى بين روزه سه روز و روزه هفت روز فاصله بگذارد ) و چنانچه\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nتا اوّل محرّم سه روز را روزه نگرفت روزه از او ساقط شده ، و قربانى براى سال بعد بر او متعيّن مىشود .\r\nمسئله 399 : كسى كه نه قربانى داشت و نه پولش را و در حج سه روز روزه گرفت سپس قربانى براى او ممكن شد همان روزه كافى است اگر چه احتياط در اين است كه قربانى بكشد و اين احتياط تا ممكن است سزاوار نيست ترك شود .\r\nمسئله 400 : كسى كه نمىتواند به تنهايى قربانى تهيه نمايد و مىتواند با ديگرى شركت نمايد ، احتياط اين است كه بين شركت در قربانى و روزه گرفتن به ترتيبى كه گفته شد جمع نمايد اگر چه بعيد نيست كه شركت در قربانى كافى باشد .\r\nمسئله 401 : هر گاه قربانى يا پولش را به كسى داده و در كشتن آن وكيلش نمايد پس شك كند كه وكيل قربانى را كشته يا نه بنا را به نكشتن بگذارد ، بلى اگر وكيل راستگو و مورد وثوق باشد و بگويد كشته‌ام كافى است .\r\nمسئله 402 : آنچه از شرايط در قربانى ذكر شده در كفاره شرط نيست ، هر چند احتياط اين است كه آن شرايط\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nدر كفاره نيز مراعات شود .\r\nمسئله 403 : كشتار واجب در قربانى و كفاره لازم نيست به مباشرت خود شخص باشد بلكه جايز است در حال اختيار ديگرى را نايب قرار دهد و بايستى نيّت از صاحب قربانى تا هنگام كشتن مستمر باشد و بنابر احتياط واجب كشنده نيز لازم است نيت كند يعنى بايستى جمع شود بين صاحب قربانى و نيت كشنده آن .\r\n\r\nمصرف قربانى\r\nمسئله 404 : احتياط اين است كه قربانى را سه قسمت نموده يك قسمت را به فقير مؤمن صدقه داده ، و يك قسمت را به مؤمنين هديه نموده ، و يك قسمت باقى را خود بخورد ، و واجب نيست ثلث فقير را به شخص خود فقير بدهد ، بلكه جايز است به وكيل فقير داده شود ( گر چه وكيل فقير خود صاحب قربانى باشد ) وكيل در آن قسمت بر حسب اجازه موكّل خود هر تصرفى را كه گفته است مىنمايد چه به بخشيدن به ديگرى يا فروش يا اعراض و غير اينها .\r\n( مراعات اين نكته براى حجاج محترم بسيار مفيد\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاست ، كه هنگام حركت از وطن از فقير وكالت بگيرند كه در يك سوم قربانى طبق خواسته او تصرّف كنند ، زيرا يافتن فقير مؤمن در منى براى حجّاج بسيار مشكل است ) .\r\nمسئله 405 : افراز و جدا كردن هر قسمتى از يكديگر لازم نيست ، و همين كه يك سوم مشاع را به عنوان صدقه و يك سوم مشاع را به عنوان هديه داده و از قسمت باقى مانده مقدارى بخورد كافى است .\r\nمسئله 406 : كسى كه صدقه يا هديه را قبض مىكند هرطور بخواهد مىتواند تصرّف كند ، و چنانچه او را به غير مؤمن يا غير مسلمان ببخشد عيبى ندارد .\r\nمسئله 407 : چنانچه قربانى را كشت و پيش از تصدّق و هديه نمودن دزدى قربانى را دزديد يا كسى به زور از او گرفت صاحب قربانى ضامن نخواهد بود . بلى اگر خود به اختيار خود آن را تلف يا به نااهل بخشيد ، بنابر احتياط دو سوّم هديه و صدقه را ضمان خواهد بود .\r\n\r\n6 - حلق يا تقصير\r\nواجب ششم از واجبات حج حلق ( سرتراشيدن ) يا تقصير ( گرفتن مقدارى از مو يا ناخن ) است ، و قصد قربت\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nدر آن معتبر است . و ظاهر اين است كه بايد در روز انجام شود و بعد از رمى جمره و قربانى باشد . ولى اگر از روى فراموشى يا ندانستن حكم آن را بر رمى جمره يا قربانى يا هر دو آنها مقدّم داشت اعاده‌اش لازم نيست .\r\nمسئله 408 : سر تراشيدن بر زنان جايز نيست و در حلق آنها تقصير متعيّن است .\r\nمسئله 409 : مرد اگر سفر اوّل اوست براى حج كه او را « صرورة » گويند بايد سر را بتراشد بنابر ظاهر و احوط و اگر سفر اوّل او نيست بين حلق و تقصير مخيّر است و سر تراشيدن ( حلق ) بهتر است و كسى كه براى دفع شپش و مانند آن موى سر خود را با عسل يا صمغ چسبانيده يا موى سر خود را جمع كرده و در هم پيچيده و گره زده نيز حكمش همين است .\r\nمسئله 410 : كسى كه بخواهد سر بتراشد ، و بداند سلمانى سر او را زخمى خواهد كرد ، بايستى اوّل تقصير كند و مقدارى از موى خود را چيده سپس سر را بتراشد .\r\nمسئله 411 : خنثاى مشكل چه از كسانى باشد كه موى سر خود را با عسل و مانند آن چسبانده و يا بافته باشد\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nو يا از كسانى باشد كه چنين نباشد اگر صروره است يعنى دفعه اوّل حجّ اوست بايد جمع بنمايد بين حلق و تقصير ( تراشيدن سر و كوتاه كردن مو ) و بنابر احتياط واجب اوّل تقصير كند بعد حلق نمايد .\r\nمسئله 412 : پس از حلق يا تقصير آنچه بر محرم به احرام حرام شده بود حلال مىشود جز زنان كه نزديكى كردن با آنان و نظر به شهوت و بوسيدن و دست زدن به آنان و خلاصه آنچه از زنان به احرام حرام شده به حرمت خود باقى است و نيز بوى خوش ( عطر زدن ) و شكار نيز بنابر احتياط واجب بايد از آن اجتناب شود البته در خصوص شكار از باب محرمات احرام حرام است نه از باب محرمات حرم اگر چه جماعتى حرمت شكار را بر او از باب محرمات حرم دانسته‌اند .\r\nمسئله 413 : هر گاه از روى فراموشى يا ندانستن حكم حلق و تقصير ننمود تا از منى بيرون رفت بايستى به منى برگشته و در آنجا سر تراشيده يا تقصير نمايد ، و چنانچه بازگشت به منى غير ممكن يا دشوار باشد در جاى خود حلق يا تقصير نموده ، و موى خود را در صورت امكان به\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمنى بفرستد .\r\nمسئله 414 : هر گاه از روى فراموشى يا نادانى حلق و تقصير ننمود ، يا پس از فراغت از اعمال حج يادش آمد و تدارك نمود ، بنابر اظهر اعاده طواف واجب نخواهد بود هر چند اعاده آن ، بلكه اعاده سعى نيز احوط است . و در صورتى كه تذكر يا دانستن حكم پيش از خروج از مكه باشد احتياط به اعاده طواف در صورت امكان ترك نشود .\r\n\r\n7 و 8 و 9 - طواف حج و نماز آن و سعى\r\nواجب هفتم و هشتم و نهم از واجبات حج ، طواف و نماز و سعى است . و كيفيت و شرايط اين سه واجب عين كيفيت و شرايطى است كه در طواف عمره تمتع و نماز و سعى آن بيان شد .\r\nمسئله 415 : در حجّ تمتّع واجب است طواف حج بعد از حلق يا تقصير باشد ، و چنانچه با علم و عمد پيش از حلق يا تقصير طواف نمود ، واجب است طواف را بعد از حلق يا تقصير اعاده نموده ، و يك گوسفند كفاره بدهد .\r\nمسئله 416 : احتياط اين است كه طواف حج از روز\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nيازدهم ذى الحجه تأخير نشود ، گرچه جواز تأخيرش تا بعد از ايام تشريق ( سه روز پس از عيد اضحى ، يازدهم و دوازدهم و سيزدهم ) بلكه تا آخر ماه ذى الحجه خالى از قوّت نيست .\r\nمسئله 417 : تقديم طواف حج و نماز و سعى بر وقوفين در حجّ تمتّع جايز نيست مگر براى پيرمردان يا زنى كه بيم حيض شدن دارد . ( و ملاك خوف ( بيم ) اين است كه تا آخر ذى الحجه نتوانند وظيفه خود را انجام دهند ولو از جهت اين كه كاروان آنها زودتر از آخر ماه حركت مىكند و آنها نمىتوانند تنها بمانند تا اعمال خود را به ترتيب انجام دهند ) كه اين دو مىتوانند طواف حج و نمازش را قبل از وقوفين بجا آورده و سعى را در وقت خودش بنمايند ، و احوط اين است كه سعى را نيز مقدّم داشته و در وقتش هم اعاده نمايد ، و اولى و بهتر نيز در صورت امكان اعاده طواف و نماز است در ايام تشريق يا بعد از آن تا آخر ما ذى الحجه .\r\nمسئله 418 : كسى كه از رفتن به مكه بر جان خود مىترسد ، مىتواند طواف حج و نماز و سعى را بر وقوفين مقدّم بدارد ، بلكه مقدّم داشتن طواف نساء نيز عيبى ندارد ،\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو بعد از اعمال منى هر جا دلش بخواهد برود .\r\nمسئله 419 : كسى كه عارضه‌اى برايش رخ داد كه نتواند طواف نمايد . مانند زنى كه حيض ببيند يا ( زاهو ؟ ) شود ، و نتواند تا پاك شدن خود در مكه بماند كه طواف كند لازم است براى طواف و نماز نايب بگيرد و پس از طواف نايب شخصاً سعى كند .\r\nمسئله 420 : وقتى متمتع طواف حج و نماز آن را بجا آورد و سعى نمود بوى خوش بر او حلال مىشود ، و از محرمات احرام فقط زن ( نسبت به تمام آنچه به احرام حرام شده بود ) و بنابر احتياط شكار باقى مىماند ، و نيز احتياط واجب اين است كه عقد نكاح هم نكند .\r\nمسئله 421 : كسى كه تقديم طواف و سعى بر وقوفين برايش جايز باشد هر گاه طواف و سعى نمود بوى خوش بر او حلال نمىشود ، تا مناسك منى ، رمى ، ذبح و حلق يا تقصير را بجا نياورد .\r\n\r\n10 و 11 - طواف نساء و نماز آن\r\nواجب دهم و يازدهم از واجبات حجّ تمتّع ، طواف نساء و نماز آن است . و اين دو گر چه واجبند ، ولى از اعمال\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو مناسك حج نيستند ، و ترك آنها حتى عمداً موجب فساد و بهم خوردن حج نمىشود .\r\nمسئله 422 : طواف نساء همچنانكه بر مردان واجب است بر زنان نيز واجب است . و همچنين بنابر اظهر و احوط بر بچه‌ها هم واجب است . پس اگر مرد بجا نياورد زن بر او حرام و چنانچه زن ترك نمايد مرد بر او حرام مىشود ، و همچنين است حكم بچه‌ها ، و كسى كه به نيابت ديگرى حج مىنمايد طواف نساء را براى او بجا مىآورد نه براى خود .\r\nمسئله 423 : طواف نساء و نمازش در كيفيت و شرايط عيناً مانند طواف حج و نماز آن است .\r\nمسئله 424 : كسى كه از جهت بيمارى يا غير آن به تنهايى نمىتواند طواف نساء را بجا بياورد از ديگرى كمك بگيرد و طواف نمايد هر چند بر دوش انسان يا پشت حيوانى سوار شود و چنانچه از اين هم متمكن نباشد ، لازم است ديگرى را نايب بگيرد ، و اين حكم نسبت به نماز طواف نيز جارى است .\r\nمسئله 425 : كسى كه عمداً با دانستن حكم يا ندانستن آن طواف نساء را به جا نياورد تا وقتى كه شخصاً\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nتداركش ننمايد زن بر او حرام خواهد بود و اگر در اين صورت هم از اينكه شخصاً بجا بياورد عاجز باشد مىتواند ديگرى را نايب بگيرد . و كسى كه از روى فراموشى بجا نياورد ، در صورتى كه مباشرتش غير ممكن يا دشوار باشد مىتواند ديگرى را نايب نمايد ، و هر وقت نايب طواف را بجا آورد زن بر او حلال خواهد شد . و چنانچه قبل از تدارك فوت نمايد احتياط اين است كه از تركه‌اش قضاى آن بجا آورده شود .\r\nمسئله 426 : تقديم طواف نساء بر سعى جايز نيست ، و كسى كه از روى علم و عمد مقدم نمايد لازم است بعد از سعى اعاده كند ، و همچنين است در صورتى كه از روى نادانى و فراموشى مقدّم نمايد بنابر احتياط .\r\nمسئله 427 : كسى كه از روى عذر طواف نساء را قبل از وقوفين به جا مىآورد تا وقتى كه مناسك منى : رمى ، ذبح و حلق يا تقصير ننموده و طواف حج و نماز آن و سعى بين صفا و مروه را انجام نداده زن بر او حلال نمىشود .\r\nمسئله 428 : زنى كه حائض شود و قافله تا وقت پاكى او منتظرش نشود ، مىتواند طواف نساء را ترك نموده و با\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nقافله خود همراه شود ، و در اين صورت احتياط اين است كه براى طواف نساء و نمازش نايب بگيرد . و چنانچه مشغول طواف بوده و پس از بجا آوردن نصف آن حيض شود مىتواند باقى را ترك و با قافله برود ، و احتياط در اين صورت اين است كه براى باقيمانده طواف و نمازش نايب بگيرد .\r\nمسئله 429 : فراموشى نماز طواف نساء مانند فراموشى نماز طواف حج است ، و حكم آن گذشت .\r\nمسئله 430 : هر گاه متمتع ، طواف نساء و نمازش را بجا آورد اگر مرد است زن بر او حلال و اگر زن است مرد بر او حلال مىشود ، و فقط چيزى كه از حرامها باقى مىماند شكار است كه تا ظهر روز سيزدهم حرام است بنابر احتياط . و امّا كندن گياه و درخت حرم و شكار در حرم گفته شد كه حرمتش اختصاص به مُحرم ندارد و شامل غير مُحرم نيز هست .\r\n\r\n12 - بيتوته در منى\r\nواجب دوازدهم از واجبات حج ، بودنِ شب يازدهم و دوازدهم در منى است و قصد قربت در آن معتبر است . و چنانچه حاج روز عيد را جهت بجا آوردن طواف و سعى به\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمكه برود واجب است به منى برگشته و شب را در آنجا بماند . و كسى كه در حال احرام از شكار خوددارى نكرده واجب است شب سيزدهم را نيز در منى بماند . و همچنين است كسى كه با زن نزديكى كرده است بنابر احتياط . و براى غير اينها كوچ كردن از منى بعد از ظهر روز دوازدهم جايز است . ولى چنانچه تا شب در منى باقى ماند واجب است شب سيزدهم را نيز بماند .\r\nمسئله 431 : هر گاه آماده حركت و كوچ از منى شده و از جاى خود حركت نمود و به جهت ازدحام و مانند آن نتوانست قبل از غروب از منى خارج شود چنانچه بودن در منى برايش ممكن باشد واجب است بماند ، و اگر ممكن نباشد يا دشوار باشد جايز است از منى شبانه خارج شود ، و بنابر احتياط بايد يك گوسفند بكشد .\r\nمسئله 432 : كسى كه بودن شب در منى بر او واجب است بودن روز در منى بيش از مقدارى كه بتواند رمى جمرات كند واجب نيست و واجب نيست تمام شب را در منى باشد و احتياط واجب آن است كه از اوّل شب تا بعد از نيمه شب را در منى باشد و بودن او از قبل از نيمه شب تا\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nطلوع فجر كفايت نمىكند . و اولى براى كسى كه نصف اوّل شب را آنجا مانده و بيرون رفته اين است كه پيش از طلوع فجر وارد مكه نشود .\r\nمسئله 433 : چند طايفه از وجوب بيتوته در منى مستثنى هستند :\r\n1 - كسانى كه از بيتوته معذورند ، مانند بيمار و پرستارش ، و كسى كه بر جان و مال خود در آنجا بترسد .\r\n2 - كسى كه در مكّه تمام شب مشغول به عبادت بوده و به جز حاجت ضرورى مانند خوردن و آشاميدن و تطهير و امثال آنها كار ديگرى نداشته .\r\n3 - كسى كه طواف خانه خدا را نموده و در عبادت خود باقى مانده سپس از مكه بيرون رفته و از عقبه مدنيين گذشته باشد ، چنين شخصى مىتواند در راه بيتوته نمايد و لازم نيست خود را به منى برساند .\r\nمسئله 434 : كسى كه بيتوته منى را عمداً ترك كند براى هر شب بايد يك گوسفند كفاره بدهد ، و احتياط اين است كه در صورت فراموشى يا ندانستن حكم نيز كفاره بدهد . و احوط براى شخص معذور از بيتوته نيز كفاره دادن\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاست . و بر كسى كه از جهت اشتغال به عبادت در مكه ، بيتوته را ترك نموده كفاره نيست . و همچنين كسى كه بعد از انجام طواف و سعى از مكه به سوى منى خارج شده ، و در اثر راه بندان قبل از فجر به منى نرسيده بر چنين شخصى نيز كفاره نيست .\r\nمسئله 435 : كسى كه از منى كوچ كرده ، و بعد از اينكه شب شد در شب سيزدهم جهت كارى به منى برگشت ، واجب نيست در منى بيتوته كند .\r\n\r\n13 - رمى جمرات\r\nواجب سيزدهم از واجبات حج ، رمى جمرات سه گانه ( جمره اولى ، وُسطى ، جمره عقبه ) است ، و رمى در روز يازدهم و دوازدهم واجب است ، و هر گاه شب سيزدهم در منى بيتوته كند ، رمى روز سيزدهم نيز بنابر احتياط ، واجب خواهد شد ، و رمى جمرات بايستى به مباشرت خود شخص انجام شود ، و نايب گرفتن در حال اختيار جايز نيست .\r\nمسئله 436 : در رمى واجب است ابتدا از جمره اولى ، سپس جمره وُسطى و در آخر جمره عقبه باشد ،\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nو چنانچه بر خلاف اين ترتيب عمل شود واجب است به طورى كه ترتيب حاصل شود دوباره رمى كند و اگر مخالفت از روى نادانى يا فراموشى باشد بنابر احتياط واجب نيز حكمش همين است . بلى اگر بعد از اينكه جمره سابق را چهار ريگ زد فراموش نموده و به جمره بعدى رفت واجب نيست رمى را تماماً اعاده كند بلكه اگر سه ريگ ديگر به جمره قبلى زد كفايت مىكند .\r\nمسئله 437 : واجباتى كه در رمى جمره عقبه در اعمال روز عيد قربان ذكر شد در جمرات سه گانه نيز واجب است .\r\nمسئله 438 : رمى جمرات بايد در روز انجام شود ، و كسى كه در روز نتواند رمى كند مانند غلام و چوپان و بدهكارى كه مىترسد گرفتار شود و هر كسى كه بر جان و مال و ناموس خود بترسد و اين حكم شامل پيرمرد و زن و بچه و ضعيف كه بر جان خود از ازدحام مىترسند مىباشد ، براى چنين كسانى جايز است رمى را شبِ آن روز انجام دهند . يعنى شب سابق بر آن روز نه شب لاحق آن .\r\nمسئله 439 : كسى كه رمى روز يازدهم را فراموش\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nكند ، واجب است روز دوازدهم آن را قضا نمايد . و كسى كه رمى روز دوازدهم را فراموش كرده بايستى در روز سيزدهم قضا نمايد . و احتياط اين است كه بين اداءِ همان روز و قضاى روز قبل يك ساعت فاصله گذاشته ، و قضاى روز قبل را پيش از اداء همان روز بجا آورد ، و قضاى روز قبل را بنابر احتياط مستحب طرف صبح و اداء همان روز هنگام زوال باشد .\r\nمسئله 440 : كسى كه رمى را در منى فراموش نموده و پس از كوچ به مكه يادش آمد ، واجب است به منى برگشته و رمى نمايد . و چنانچه فراموش شده رمى دو روز يا سه روز باشد ، احتياط اين است كه بين وظيفه هر روز و روز ديگر يك ساعت فاصله بگذارد . و چنانچه پس از خروج از مكه يادش آمد كه رمى نكرده ، واجب نيست به منى برگردد ، بلكه در سال بعد خود يا نايبش آن را قضا نمايد و اگر بعد از ايام تشريق يادش آمد و از مكه خارج نشده احتياط مستحب آن است كه خودش بجا آورد و واجب است سال بعد هم خودش و يا نايبش آن را قضا نمايد .\r\nمسئله 441 : بيمارى كه اميد ندارد تا مغرب بهبودى حاصل كند ، براى رمى نايب بگيرد ، و چنانچه اتّفاقاً پيش از\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nغروب آفتاب بهبودى يافت و حالش خوب شد بنابر احتياط خودش نيز رمى كند و اگر با احتمال خوب شدن رجاءً نايب گرفت و بعداً پيش از غروب خوب شد واجب است دوباره خودش بجا آورد .\r\nمسئله 442 : حج به ترك رمى هر چند عمداً باشد باطل نمىشود ، و واجب است در سال بعد قضاى آن را شخصاً يا به نايب گرفتن بجا آورد بنابر احتياط .\r\n\r\nاحكام مصدود و محصور\r\nمسئله 443 : مصدود كسى است كه پس از بستن احرام براى عمره يا حج از انجام اعمال آن جلوگيرى و منع شود .\r\nمسئله 444 : مصدود از عمره ، در جاى خود قربانى كرده و از احرام خارج مىشود ، و احتياط اين است كه حلق يا تقصير را به آن ضميمه نمايد .\r\nمسئله 445 : مصدود از حج چنانچه از موقف عرفات و مشعر يا خصوص موقف مشعر مصدود باشد ،\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nوظيفه‌اش قربانى در محلّ صدّ ( جلوگيرى ) و بيرون آمدن از احرام است . و احتياط اين است كه علاوه بر قربانى حلق يا تقصير نيز بنمايد ، و چنانچه مصدود از طواف و سعى بعد از موقفين واعمال منى باشد ، در اين صورت اگر نتواند نايب بگيرد وظيفه‌اش قربانى در محل صدّ و جلوگيرى است ، و اگر بتواند براى طواف و سعى نايب بگيرد احوط اين است كه هر دو وظيفه را انجام دهد يعنى هم قربانى كند و هم نايب بگيرد ، و چنانچه فقط از اعمال منى جلوگيرى شده باشد نه از رفتن به مكه ، در اين صورت چنانچه بتواند براى رمى و قربانى نايب بگيرد صحيح است و خود حلق يا تقصير نموده و از احرام خارج شده سپس بقيه مناسك و اعمال را بجا آورد و چنانچه نتواند نايب بگيرد ، در اين صورت ظاهراً وظيفه‌اش اين است كه پول قربانى را نزد كسى بگذارد كه به جاى او قربانى كند و در جاى خود حلق يا تقصير نموده و براى بجا آوردن اعمال مكه به مكه رفته و پس از انجام اعمال آنجا از سعى و طواف تمام چيزهايى كه به احرام بر او حرام شده بود حلال خواهد شد حتى زن ، و حاجتى به چيز ديگر ندارد و حجّش صحيح است ، و بايستى در سال بعد بنابر احتياط رمى را اعاده نمايد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمسئله 446 : در صورتى كه مصدود از سالهاى پيش مستطيع بوده يا استطاعتش تا سال بعد باقى بماند به قربانى كه ذكر شد حج از او ساقط نمىشود بلكه واجب است در سال بعد حج نمايد .\r\nمسئله 447 : كسى كه تمام اعمال حج را بجا آورده و در مكه است و جهت بيتوته در منى و رمى جمرات مىخواهد به منى برود و منع و جلوگيرى شود حجش تمام است ، و براى رمى در صورت امكان همان سال نايب مىگيرد ، و در صورت عدم امكان براى سال بعد نايب بگيرد بنابر احتياط ، و حكم مصدود بر چنين شخصى جارى نيست .\r\nمسئله 448 : كسى كه نتواند حج خود را ادامه دهد از جهت پيش آمد مانعى غير از صدّ و حصر ، احتياط اين است كه در جاى خود قربانى نموده و از احرام خارج شود .\r\nمسئله 449 : قربانى كه در اين موارد گفته شد خواه شتر باشد خواه گاو يا گوسفند فرقى ندارد ، و چنانچه نتواند قربانى كند بنابر احتياط بدل آن را كه روزه است به ترتيبى كه گفته شد انجام دهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمسئله 450 : آيا كسى كه حجّ خود را خراب كرده و بعداً مصدود شود آيا حكم صدّ بر او جارى مىشود يا نه ؟ دو وجه دارد و ظاهر اين است كه اگر تمام كردن اعمال حج بر او واجب بوده مثل اينكه حج خود را به جماع باطل كرده باشد حكم صدّ بر او جارى مىشود ولى در مورد فساد حقيقى كه تمام كردن حج بر او واجب نيست حكم مصدود را ندارد و در صورت اول بايستى علاوه بر قربانى كفاره افساد حج را نيز بدهد .\r\nمسئله 451 : كسى كه قربانى همراه خود برده ، و مصدود شود ، كشتن همان قربانى كافى است و قربانى ديگرى بر او واجب نمىشود .\r\nمسئله 452 : محصور كسى را گويند كه در اثر بيمارى و مانند آن پس از پوشيدن احرام نتواند اعمال عمره يا حج را انجام دهد .\r\nمسئله 453 : وظيفه كسى كه در عمره مفرده محصور شده اين است كه يك قربانى بفرستد و با دوستان خود وقت بگذارد كه در آن وقت معين قربانى نمايند و خود در آن وقت\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمعين از احرام خارج مىشود ، و مىتواند در جاى خود قربانى نموده و از احرام بيرون بيايد ، و بر چنين شخصى بعد از اين كار ، تمام محرمات احرام حلال مىشود به جز زن ، و زن بر او حلال نمىشود مگر بعد از آنكه خوب شود و عمره مفرده را بجا آورد . و كسى كه در عمره تمتع محصور شده حكمش حكم سابق است با اين فرق كه زن هم بر اين شخص حلال مىشود . و كسى كه محصور در حج شده باز هم حكمش حكم سابق است . و ظاهر اين است كه زن هم براى او حلال مىشود اگر چه عمره مفرده بجا نياورد خصوصاً اگر بجا آوردن عمره مفرده براى او حرجى يا غير مقدور باشد مثل كسانى كه وقت محدود دارند و برايشان تنها ماندن در مكه مقدور نيست يا حرجى است ولى سزاوار است كه احتياط به ترك نزديكى با زن تا ممكن است ترك نشود تا آنكه طواف حج و سعى و طواف نساء را در حج يا عمره مفرده بجا آورد ، آن وقت زن بر او بدون اشكال حلال مىشود و اگر در وقتى محصور بوده كه دو موقف عرفات و مشعر از او فوت شده و خود در مكه يا در راه به سوى دو موقف بوده ظاهر اين است كه حجش بدل به عمره مفرده شده و طواف و سعى نموده يا طواف داده مىشود يا كسى به\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nجاى او طواف مىنمايد و همچنين سعى و طواف نساء را شخصاً يا با كمك ديگرى يا نايبش بجا مىآورد ، و به تقصير از احرام بيرون مىآيد و تمام محرمات احرام حتى زن بر او حلال مىشود .\r\nمسئله 454 : هر گاه محصور شده و قربانى خود را فرستاده و بعد از آن مرضش سبكتر شد ، چنانچه گمان كند يا احتمال دهد كه حج را درك خواهد نمود واجب است خود را برساند ، و چنانچه هر دو موقف يا فقط موقف مشعر را درك نمود حج را درك نموده ، و در غير اين صورت اگر قربانيش كشته نشده حج او بدل به عمره مفرده مىشود ، و اگر كشته شده باشد از احرام بيرون آمده است و تمام محرمات بر او حلال شده مگر زن ، و بر او واجب است كه طواف حج و نماز و سعى و طواف نساء و نمازش را بجا آورد تا زن نيز بر او حلال شود بنابر احتياط .\r\nمسئله 455 : هر گاه حصرش فقط از مناسك و واجبات منى باشد ، حكم محصور بر او جارى نمىشود ، بلكه براى رمى و قربانى نايب گرفته و خود حلق يا تقصير نموده و به مكه رفته و مناسكش را بجا مىآورد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nو چنانچه نايب گيرش نيايد پول قربانى را نزد شخص موثقى وديعه مىگذارد كه به جاى او قربانى كند و خود حلق يا تقصير نموده و به مكه رفته و اعمال مكه را بجا آورد ، و احتياط اين است كه رمى را در سال بعد شخصاً يا نايبش بجا آورد . و چنانچه بعد از درك وقوفين و اعمال منى فقط از رفتن به مكه و اداء مناسكش محصور شود ، ظاهر اين است كه جهت اداء مناسك مكه واجب است نايب بگيرد ، و پس از عمل نايب تمام چيزها حتى زن بر او حلال مىشود .\r\nمسئله 456 : هر گاه شخص محصور شد و قربانى خود را فرستاد سپس به سر خود آسيبى رساند مثل اينكه سر خود را تراشيد يا كوتاه كرد براى ناراحتى از چرك و شپش و مانند اينها قبل از اينكه قربانى به جاى خود برسد ، جايز است خود گوسفندى كشته يا سه روز روزه گرفته يا شش مسكين را اطعام نمايد كه به هر كدام دو مدّ بدهد و حلق نمايد .\r\nمسئله 457 : در صورتى كه محصور استطاعتش تا سال بعد باقى بماند يا از سالهاى پيش حج بر او واجب شده باشد به فرستادن قربانى و بيرون آمدن از احرام ، حج از او ساقط نمىشود ، و بايستى در سال بعد حج نمايد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمسئله 458 : هر گاه شخص محصور نه قربانى داشته باشد و نه قيمت آن را بايستى به ترتيبى كه گذشت ده روز روزه بگيرد . ( يعنى سه روز در حج و هفت روز پس از بازگشت به وطن ) .\r\nمسئله 459 : مستحب است محرم هنگامى كه مىخواهد احرام ببندد ، بر پروردگار خود شرط كند كه هر جا نتواند اعمال را ادامه دهد از احرام بيرونش بياورد ، هر چند بيرون آمدن از احرام متوقف بر او نيست ، زيرا هر جا كه نتوانست و عذر يا مانعى پيدا كرد خود به خود از احرام بيرون خواهد آمد چه اين شرط را كرده باشد يا نكرده باشد .\r\n* * * \r\nآداب و مستحبات حجّ\r\nبدان كه مستحبات حج بيش از آن است كه در اين رساله بيان نماييم ، لذا به بيان مقدارى از آنها اكتفا كرده و بقيه را به كتب مفصّله وا مىگذاريم .\r\n\r\nمستحبات سفر\r\nشخصى كه اراده سفر مكه يا سفر ديگر را دارد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمستحب است كه از حضرت حق جلّ و علا طلب خير كند و وصيت بنمايد و صدقه بدهد تا آنكه به آن صدقه سلامتى خود را خريدارى نمايد و وقتى كه براى مسافرت مهيا شده مستحب است در خانه خود چهار ركعت نماز در هر ركعتى فاتحة الكتاب و سوره توحيد را بخواند و بگويد : « اللَّهُمَّ إنِّي أتَقَرَّبُ إلَيْكَ بِهِنَّ فَاجْعَلْهُنَّ خَليفَتي فى أهْلِي وَ مَالي » .\r\nو مستحب است به درب خانه خود ايستاده و سه مرتبه از پيش رو و طرف راست و طرف چپ سوره فاتحه و به همين ترتيب سه مرتبه آية الكرسى را بخواند و بعد از آن بگويد : « اللَّهُمَّ احْفَظْني وَ احْفَظْ مَا مَعي وَ سَلِّمْني ، وَ سَلِّم مَا مَعِيَ وَ بَلِّغْني وَ بلِّغْ ما مَعِيَ بِبَلاغِكَ الحَسَنِ الجَميلِ . »\r\n\r\nمستحبات احرام\r\nمستحبات احرام چند چيز است :\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n1 - آنكه قبلًا بدن خود را پاكيزه نموده و ناخن و شارب خود را بگيرد و موى زير بغل و عانه را با نوره ازاله نمايد افضل است ، گر چه با غير آن نيز مستحب است .\r\n2 - كسى كه قصد حج دارد از اول ماه ذى القعده و شخصى كه قاصد عمره مفرده است پيش از يك ماه موى سر و ريش را رها كند و بعضى از فقها به وجوب آن قائل شده‌اند و اين قول اگر چه ضعيف است ولى احوط است .\r\n3 - آنكه پيش از احرام در ميقات غسل احرام بنمايد و اين غسل از زن حائض و نفساء نيز صحيح است و تقديم اين غسل بخصوص در صورتى كه خوف آن باشد كه در ميقات آب يافت نشود جايز است و در صورت تقديم اگر در ميقات آب يافت شد مستحب است غسل را اعاده بنمايد و بعد از اين غسل اگر مكلف لباسى را پوشيد يا چيزى را خورد كه بر محرم حرام است باز هم اعاده مستحب است و اگر مكلف در روز غسل نمود آن غسل تا آخر شب آينده كفايت مىكند و همچنين اگر غسل در شب نمود تا آخر روز\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nآينده كافى است ولى اگر بعد از غسل و پيش از احرام به حدث أصغر محدث شد غسل را اعاده نمايد .\r\n4 - هنگام پوشيدن دو جامه احرام بگويد : « الْحَمْدُ لِلَّهِ الَّذِى رَزَقني ما اوارى به عَورَتي ، و اؤَدّى فيه فَرْضي ، و أعبُدُ فيه ربِّي ، و أنتهي فيه إلي ما أمَرَني ، الْحَمْدُ لِلَّهِ الّذى قَصَدْتُهُ فَبَلَّغَني ، و أرَدْتُهُ فَاعانني و قَبِلَني و لَمْ يَقطَعْ بي ، وَ وَجْهَهُ أردتُ فَسَلَّمَني ، فهو حِصْني وَ كَهْفي و حِرْزي ، و ظَهري و مَلاذي ، و رجائى و مَنْجاي و ذُخْري ، و عُدَّتي في شِدَّتي و رَخائي » .\r\n5 - آنكه دو جامه احرام از پنبه باشد .\r\n6 - آنكه احرام را به ترتيب ذيل ببندد در صورت ممكن بعد از فريضه ظهر و در صورت عدم تمكن بعد از فريضه ديگر و در صورت عدم تمكن از آن بعد از شش يا دو ركعت نماز نافله در ركعت اوّل پس از حمد سوره توحيد و در ركعت دوم سوره جحد را بخواند و شش ركعت افضل است و بعد از نماز حمد و ثناى الهى را بجا آورد و بر پيغمبر و آل او صلوات\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبفرستد آنگاه بگويد : « اللَّهُمَّ إنّي أسألُكَ أنْ تَجْعَلَني مِمَّن استَجابَ لَكَ ، و آَمَنَ بِوَعْدِكَ ، وَ اتَّبَعَ أمْرَكَ فَإني عَبْدُكَ و في قَبضَتِك ، لا اُوقي إلّا ما وقَيْتَ ، و لا آخُذُ إلّا ما اعطَيْتَ ، و قَد ذكرْتَ الحجَّ ، فأسألُكَ أن تَعْزِمَ لي عَليهِ عَلي كِتابك و سُنَّةِ نبيِّكَ صَلَواتُكَ عَلَيه و آلِه ، و تُقَوِّيَني علي ما ضَعُفتُ عنه ، و تُسلِّمَ مِنِّي مَناسِكي ، في يُسرٍ مِنكَ و عافيةٍ ، و اجْعَلْني من وَفْدكَ الَّذين رَضيتَ و ارتَضَيتَ و سَمَّيْتَ وَ كَتبْتَ .\r\nاللَّهُمَّ إنِّي خَرَجتُ مِن شُقَّةٍ بَعيدَةٍ و أنْفَقْتُ مالي ابْتغاءَ مَرْضاتِكَ ، اللَّهُمَّ فَتَمِّم لي حَجّتي و عُمْرَتي ، اللَّهُمَّ إنّي أريدُ التمتّع بِالعُمْرَةِ إلي الحَجِّ علي كتابكَ و سُنَّةِ نَبِيِّكَ صَلَواتُكَ عَلَيه و آلِه ، فإن عَرَضَ لي عارضٌ يَحبِسُني ، فخَلّي حيثُ حَبَسْتَني بِقَدَرِكَ الّذي قَدَّرْتَ عليَ ، اللَّهُمَّ إنْ لم تَكُنْ حَجَّةً فَعمرةً .\r\nأَحرمَ لَكَ شَعري و بَشَري ، و لَحْمي و دَمي ، و عِظامي و مُخّي و عَصَبي ، من النِّساء و الثِّيابِ وَ الطِّيبِ ، أبتغي بذلك وجْهَكَ\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nوَ الدّارَ الآخرةَ » .\r\n7 - آنكه به نيت احرام تلفظ نموده و به اخطار يا مجرد داعى نفسانى اكتفا ننمايد و براى مردان مستحب است تلبيه را بلند بگويند .\r\n8 - سابقاً گفتيم كه تلبيه واجب كه احرام به آن محقق مىشود بنابر احوط اين است : « لَبَّيكَ اللَّهُمَّ لَبَّيكَ لَبَّيكَ لا شَريكَ لَكَ لَبَّيكَ إنَّ الحَمْدَ و النَّعْمَةَ لَكَ وَ المُلكَ لا شَريكَ لَكَ » .\r\nو مستحب است بعد از آن بگويد : « لَبَّيْكَ ذا المعارجِ لبَّيكَ ، لب‌ّيكَ داعِياً إلي دارِ السّلامِ لبَّيك ، لبّيكَ غفّارَ الذُنُوبِ لبّيك ، لبّيكَ أهلَ التلبيةِ لبّيك ، لبّيك ذا الجلالِ و الإكرامِ لبّيكَ ، لبَّيكَ تُبدِئُ و المعادُ إليكَ لبّيكَ ، لبّيكَ تَستغني و يُفْتَقَرُ إليكَ لبّيك ، لبّيك مَرعُوباً وَ مَرهوباً إليكَ لبّيك ، لبّيكَ إلهَ الحَقِّ لَبَّيْكَ ، لبّيك ذا النَّعْماءِ و الفَضْلِ الحَسنِ الجَميلِ لبَّيكَ ، لبَّيكَ كشّافَ الكُرَبِ العظامِ\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nلبَّيكَ ، لبّيكَ عبدُك و ابنُ عَبدَيكَ لبّيكَ ، لبّيكَ يا كريمُ لبّيك » .\r\nو اين جملات را نيز بگويد خوب است : « لبّيكَ أتقرّبُ إليك بمحمّدٍ و آل محمّدٍ لبّيك ، لبّيكَ بِحَجَّةٍ أو عُمرةٍ لبّيكَ ، لبّيكَ و هذه عُمْرةُ مُتعَةٍ إلي الحجِّ لبّيك ، لبّيكَ أهلَ التَّلبيةِ لبّيك ، لبّيكَ تلبيةً تمامُها و بلاغُها عَلَيك » .\r\n9 - آنكه تلبيه‌ها را در حال احرام تكرار كند و در موارد آينده نيز آن را بگويد ، وقت برخواستن از خواب ، بعد از هر نماز واجب و مستحب ، وقت رسيدن به سواره هنگام بالا رفتن از تلّ يا سرازير شدن از آن ، وقت سوار شدن يا پياده شدن و أوقات سحر تلبيه بسيار بگويد ، و زن حائض و نفساء نيز اين تلبيه‌ها را بگويند و شخص متمتع تلبيه گفتن او در عمره مستمر خواهد بود تا آنكه خانه‌هاى مكه را ببيند و پس از آن قطع خواهد شد و اما حج پس از تلبيه آن تا ظهر روز عرفه مستمر است و پس از آن بريده خواهد شد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nمكروهات احرام\r\nمكروهات احرام چند چيز است :\r\n1 - احرام در جامه سياه . بلكه احوط ترك آن است و افضل احرام در جامه سفيد است .\r\n2 - خوابيدن محرم در رخت و بالش زرد رنگ .\r\n3 - احرام بستن در جامه چركين و اگر جامه در حال احرام چرك شود بهتر آن است كه مكلف مادامى كه در حال احرام است آن را نشويد .\r\n4 - احرام بستن در جامه راه راه .\r\n5 - استعمال حنا پيش از احرام در صورتى كه اثر آن تا حال احرام باقى بماند .\r\n6 - حمام رفتن و اولى بلكه احوط آن است كه محرم بدن خود را با كيسه و نحو آن نسايد .\r\n7 - لبيك گفتن محرم در جواب كسى كه او را صدا نمايد بلكه احوط ترك آن است .\r\n\r\nمستحبات دخول حرم\r\n1 - همين كه حاجى به حرم رسيد پياده شده و\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبه جهت دخول حرم غسل نمايد .\r\n2 - از براى تواضع و فروتنى نسبت به حضرت حق جلّ و علا پابرهنه شده و نعلين خود را در دست گرفته داخل حرم شود و اين عمل ثواب زيادى دارد .\r\n3 - وقت دخول حرم اين دعا را بخواند : « اللَّهُمَّ إنَّكَ قُلتَ في كتابِكَ ، و قولُكَ الحقّ : و أذِّنْ فِي النّاسِ بالحجِّ يأتُوكَ رِجالًا و عَلي كلِّ ضامرٍ يأتينَ مِنْ كلِّ فَجٍّ عميقٍ ، اللَّهُمَّ إنّي أرجو أنْ أكُونَ مِمَّنْ أجابَ دعوتَك ، قَد جئتُ من شُقَّةٍ بَعيدةٍ و فَجٍّ عَميقٍ ، سامعاً لِنِدائِك و مُستجيباً لَك ، مُطيعاً لأمرِك ، و كلُّ ذلك بِفَضْلِك عَليَّ و إحسانِك إليَّ . فَلَكَ الحمْد علي ما وَفَّقْتَني لَهُ أبتغي بذلك الزُّلفةَ عِنْدَك ، وَ القُربَةَ إليك و المنزلةَ لدَيك ، و المَغْفِرةَ لذُنوبي ، و التَّوْبَةَ علي منها بمنِّكَ ، اللَّهُمَّ صلِّ عَلي مُحمدٍ و آل مُحمَّد و حَرِّم بَدَني علي النّارِ ، و آمِنّي مِن عَذابِك و عِقابِكَ بِرَحْمَتِكَ يا أرحَمَ الرَّاحمين » .\r\n4 - وقت دخول حرم مقدارى از علف ( اذخر )\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nگرفته آن را مضغ نمايد .\r\n\r\nمستحبات دخول مكه معظمه\r\nبراى دخول مكه معظمه نيز مستحب است مكلف غسل بنمايد و هنگامى كه وارد مكه مىشود با حالت تواضع وارد شود و كسى كه از راه مدينه برود از بالاى مكه داخل شده و وقت بيرون آمدن از پائين آن بيرون آيد .\r\n\r\nآداب مسجدالحرام و مكه معظمه\r\nمستحب است مكلف براى دخول مسجدالحرام غسل بنمايد و همچنين مستحب است با پاى برهنه و با حالت سكينه و وقار وارد شود و هنگام ورود از در - بنى شيبه - وارد شود و گفته‌اند كه باب بنى شيبه در حال كنونى مقابل باب السلام است بنابر اين نيكو اين است كه شخص از باب السلام وارد شده و مستقيما بيايد تا از اسطوانات بگذرد و مستحب است بر در مسجد الحرام ايستاده و بگويد : « السّلام عليكَ أيّها النّبىُ و رَحْمَةُ اللَّهِ وَ بَركاتُهُ ، بسم اللَّه و بِاللَّهِ ، و ما شاءَ اللَّه ، السّلامُ عَلى أنبياءِ اللَّهِ\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nو رُسُلِهِ ، السّلامُ علي رَسُولِ اللَّه ، السّلامُ علي إبراهيمَ خَليلِ اللَّهِ ، و الحَمْدُ لِلَّهِ رَبِّ العالمين » .\r\nپس داخل مسجدالحرام شود و رو به كعبه دستها را بلند نموده و بگويد : « اللَّهُمَّ إنِّي أَسْأَلُكَ في مَقامي هذا ، في اوّلِ مناسِكي أن تَقبَلَ تَوبَتي و أن تَجاوَزَ عن خَطيئَتي و أن تَضَعَ عنّي وِزْري ، الْحَمْدُ لِلَّهِ الَّذِي بَلَغَني بَيتَهُ الحرامَ ، اللَّهُمَّ إنِّي اشهِدُكَ أنَّ هذا بَيتُكَ الحرامُ الّذى جعلتَهُ مَثابَةً لِلنّاسِ و أمْناً مُباركاً و هُدى للعالمين .\r\nاللَّهُمَّ إنِّي عَبْدُكَ ، و البلدَ بلدُك ، و البيتَ بيتُكَ ، جئتُ أطْلُبُ رَحْمَتَكَ ، و أؤُمُّ طاعَتَكَ ، مُطيعاً لأمرِك ، راضياً بِقَدَرك ، أسألُكَ مسألةَ الفقيرِ إليك ، الخائفِ لِعُقوبَتِكَ ، اللَّهُمَّ افتَحْ لي أبوابَ رَحْمَتِكَ ، و اسْتَعمِلني بِطاعتِكَ و مَرْضاتِك » .\r\nو در روايت ديگر وارد است كه نزد در مسجد بگويد : « بسم اللَّهِ و باللَّه ، و مِن اللَّهِ وَ إلي اللَّهِ و ما شاء اللَّهُ ، و علي مِلَّةِ\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nرسولِ اللَّه صلّي اللّه عليه و آله ، و خَيرُ الأسماءِ لِلّه ، و الحَمْدُ للّه ، و السّلامُ علي رَسُولِ اللَّهِ ، السّلام علي مُحَمَّدِ بنِ عَبدِ اللّه ، السلامُ عليكَ أيُّها النَّبيُّ و رحمةُ اللَّهِ و بركاتُه ، السّلامُ علي أنبياءِ اللّه و رُسُلِه ، السّلامُ علي خَليلِ اللهِ الرَّحمنِ ، السّلامُ علي المُرْسَلينَ ، و الْحَمْدُ للَّهِ رَبِّ العالَمينَ ، السّلامُ عَلَينا و علي عبادِ اللَّهِ الصّالحينَ .\r\nاللَّهُمَّ صلِّ علي مُحَمَّدٍ و آلِ مُحَمدٍ و بارِكْ عَلي مُحمّدٍ و آل محمّد ، و ارحَمْ مُحمَّداً و آلَ مُحَمَّدٍ ، كما صَلَّيْتَ و بارَكْتَ وَ تَرَحَّمتَ علي إبراهيمَ وَ آلِ إبراهيمَ إنَّكَ حَميدٌ مَجيد ، اللَّهُمَّ صَلّ عَلي مُحمَّدٍ و آلِ مُحَمَّدٍ عبْدِكَ و رسولِك ، اللهُمَّ صَلِّ علي إبراهيمَ خليلِكَ ، و علي أنبيائِكَ وَ رُسُلِكَ و سَلِّمْ عَلَيْهِمْ ، و سَلامٌ علي المُرْسَلينَ ، و الحَمْدُ لِلَّهِ رَبِّ العالمينَ .\r\nاللَّهُمَّ افْتحْ لي أبوابَ رَحْمَتِكَ وَ اسْتَعْمِلْني في طاعَتِكَ وَ مَرْضَاتِكَ و احْفَظْني بِحِفْظِ الإيمان ابَداً ما أبْقَيْتَني جَلَّ ثَناءُ وَجْهِك ، الْحَمْدُ لِلَّهِ الّذى جَعَلَني مِنْ وَفْدهِ وَ زُوّارِهِ ، وَ جَعَلَني مِمّن يَعْمُرُ مَساجِدَهُ ، وَ جَعَلَني مِمّن يُناجيهِ ، اللَّهُمَّ إنّي عَبْدُكَ ، وَ زائِرُكَ في بَيْتِكَ وَ عَلي كُلِّ مَأتيٍّ حَقٌ\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nلِمَن أتاهُ وَ زارَهُ ، و أنتَ خَيْرُ مَأتيٍّ وَ اكْرَمُ مَزورٍ .\r\nفَاسألُكَ يا اللَّهُ يا رَحْمنُ وَ بأنّك أنتَ اللَّهُ لا إلهَ إلّا انْتَ وَحْدَكَ لا شَريكَ لَكَ ، وَ بِأَنَّكَ واحِدٌ احَدٌ صَمَدٌ لَمْ تَلِدْ وَ لَمْ تُولَد ، وَ لَمْ يَكُنْ لَه ( لَك خ ل ) كُفُواً أحَدٌ ، و أنّ محمّداً عَبْدُكَ وَ رَسُولُكَ صلّي اللَّه عَليهِ و عَلي أهْل بيتِه ، يا جَوادُ يا كَريمُ يا ماجدُ يا جَبّارُ يا كَريمُ ، اسألُكَ أن تَجْعَلَ تُحْفَتَكَ إيَّاىَ بزيارتي ايَّاكَ اوَّلَ شيءٍ تُعْطيني فَكاكَ رَقَبتي مِنَ النَّارِ » . پس سه مرتبه مىگويد : « اللَّهُمَّ فُكَّ رَقَبتي مِنَ النَّار » . پس مىگويد : « و أوسِعْ عَلَيَّ مِن رِزْقِكَ الحَلالِ الطيِّبِ ، وَ ادْرَأْ عَنّي شرَّ شياطينِ الْجِنِّ و الإِنسِ ، و شرَّ فَسَقَةِ الْعَربِ و العجَمِ » .\r\nو مستحب است وقتي كه محاذى حجرالأسود شد بگويد : « أشْهَدُ أنْ لا إلهَ إلَّا اللَّهُ وَحْدَهُ لا شَريكَ لَهُ ، وَ أشهدُ أنّ مُحَمَّداً عَبْدُهُ و رسولُه ، آمَنْتُ باللَّه و كَفَرْتُ بِالجِبتِ بالطّاغوتِ و اللّاتِ و العُزّى و بِعِبادةِ الشَيطانِ ، و بِعبادةِ كُلِّ نِدٍّ يُدعي مِن دُونِ اللَّهِ » .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nپس نزديك حجرالأسود رفته و آن را استلام نمايد و بگويد : « الْحَمْدُ لِلَّهِ الَّذِى هَدانا لِهذا وَ ما كُنَّا لِنَهْتَدِىَ لَوْ لا أَنْ هَدانَا اللَّهُ ، سُبْحانَ اللَّه و الْحَمدُ لِلَّهِ و لا إلهَ إلّا اللَّه و اللَّه أكبرُ ، اللَّه أكبرُ مِنْ خَلقِهِ ، و اللَّه اكبرُ مِمَّا أخْشي و أحذَرُ ، لا إله إلّا اللَّهُ وحدَهُ لا شريكَ لَه ، لَهُ المُلكُ و لهُ الحَمْد ، يُحيي و يُميتُ ، و يُميتُ و يُحيي ، و هُوَ حَيٌّ لا يَموتُ ، بِيدِهِ الخَيْرُ ، و هُوَ علي كلِّ شيءٍ قدير » .\r\nو صلوات بر پيغمبر و آل او بفرستد ، و سلام بر پيغمبران بدهد چنانچه وقت دخول مسجد سلام مىداد آنگاه مىگويد : « إنّي اؤمِنُ بِوَعدِكَ وَ اوفي بِعَهدِك » . و در روايت معتبر وارد است كه وقتى كه نزديك حجرالأسود رسيدى دستهاى خود را بلند كن و حمد و ثناى الهى را بجا آور ، و صلوات بر پيغمبر بفرست و از خداوند عالم بخواه كه حج تو را قبول كند پس از آن حجر را بوسيده و استلام نما . و اگر بوسيدن ممكن نشد با دست استلام نما ، و اگر آن هم ممكن نشد اشاره\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبه آن كن و بگو : « اللَّهُمَّ أمانتي أدَّيتُها ، و ميثاقي تَعاهَدتُهُ لِتَشهَدَ لي بالمُوافاة ، اللَّهُمَّ تصديقاً بِكتابِكَ ، و علي سُنَّةِ نبيِّكَ صلواتُكَ عليهِ و آلِه ، أشْهَدُ أن لا إله إلّا اللَّهُ وَحْدَهُ لا شَريكَ لَهُ ، وَ أنّ مُحَمَّداً عَبْدُهُ وَ رَسُولُهُ ، آمنتُ باللَّهِ وَ كَفَرتُ بِالْجِبْتِ وَ الطّاغوتِ و باللّاتِ و العُزّى و عِبادَةِ الشَيْطانِ وَ عبادةِ كلّ نِدٍّ يُدعي مِن دونِ اللَّهِ » .\r\nو اگر نتوانى همه را بخوانى بعضى را بخوان و بگو : « اللَّهُمَّ إليْكَ ، بَسَطْتُ يَدى ، وَ فيما عِنْدَك عَظُمَتْ رَغْبَتي فَاقْبَلْ سُبْحَتي ، وَ اغْفِرْ لي وَ ارْحَمْني ، اللَّهُمَّ إنّي أعُوذُ بِكَ مِنَ الكُفْرِ وَ الْفَقْرِ وَ مَواقِفِ الخِزْىِ في الدُّنيا وَ الآخِرة » .\r\n\r\nآداب و مستحبات طواف\r\nدر حال طواف مستحب است بگويد : « اللَّهُمَّ إني اسألكَ بِاسْمِكَ الّذى يُمْشي بِهِ عَلي طَلَلِ الماءِ كما\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nيُمشى به عَلى جُدَدِ الأرض ، وَ أَسأَلُكَ بِاسْمِكَ الّذي تَهْتَزُّ بِهِ أقدامُ مَلائكتِكَ ، و أسألُكَ باسْمِكَ الَّذِي دَعاكَ بِهِ مُوسى مِن جانِبِ الطّور فَاسْتَجَبْتَ لَهُ و ألقَيْتَ عليهِ مَحَبَّةً مِنْكَ ، و أسْألُكَ بِاسْمِكَ الّذي غَفَرْتَ بِهِ لِمُحمّدٍ ما تَقدّمَ مِن ذَنْبِهِ وَ ما تَأَخّر ، وَ أتَمَمْتَ عَلَيْهِ نِعْمَتَكَ أنْ تَفْعَلَ بى كَذا و كَذا » و حاجت خود را بطلبد و نيز مستحب است در حال طواف بگويد : « اللَّهُمّ إنّى إليكَ فقيرٌ ، و إنّى خائِفٌ مُسْتَجيرٌ ، فَلا تُغَيِّر جِسْمى ، وَ لا تُبَدِّل إسْمى » . و صلوات بر محمد و آل او بفرستد بخصوص وقتى كه به در خانه كعبه مىرسد و وقتى كه به حجر اسماعيل رسيد به ناودان نگاه نموده و بگويد : « اللَّهُمَّ أدْخِلْنى الجَنَّةَ بِرَحْمَتِكَ ، و أجِرْنى مِنَ النّارِ بِرَحْمَتِكَ ، وَ عافِني مِنَ السُّقْمِ ، وَ أوسِعْ عَلَي مِنَ الرّزقِ الحَلال ، و ادْرَأْ عَنّى شَرَّ فَسَقَةِ الجِنِّ و الْانْسِ ، و شَرَّ فَسَقَةِ الْعَرَبِ و الْعَجَمِ » و چون از حجر بگذرد به پشت سر كعبه برسد بگويد : « يا ذَا المَنِّ و الطَّولِ ، يا ذَا الْجُودِ و الْكَرَمِ ، إنّ عَمَلي ضَعيفٌ فَضاعِفْهُ لي و تَقَبَّلهُ مِني ، إنّك أنْتَ السَّميعُ\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nالعَليمُ » . و چون به ركن يمانى برسد دست بردارد و بگويد : « يا اللَّهُ يا وَلي العافيةِ ، و خالِقَ العافية ، و رازِقَ العافية ، و المُنعِمُ بالعافية ، و الْمُتَفَضِّلُ بالعافية عَلَىَّ و عَلى جميعِ خَلْقِكَ ، يَا رحمنَ الدّنيا و الآخرةِ و رَحيمَها ، صلِّ على مُحَمَّدٍ و آل مُحمَّدٍ و ارْزُقنا العافيةَ ، و تمامَ العافيةِ ، و شُكرَ العافِيَة في الدنيا و الآخرةِ يا أرحمَ الرَّاحمين » . پس سر به جانب كعبه بالا كند و بگويد : « الْحَمْدُ لِلَّهِ الَّذِي شَرَّفَكِ وَ عَظَّمكِ وَ الْحَمْدُ لِلَّهِ الَّذِي بَعَثَ مُحَمَّداً نَبيَّاً وَ جَعلَ عَليّاً إماماً اللَّهُمَّ أهدِ لَهُ خيارَ خَلقكَ وَ جَنِّبهُ شِرارَ خَلقكَ » . و چون ميان ركن يمانى و حجرالأسود برسد بگويد : « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ » .\r\nو در شوط هفتم وقتى كه به مستجار « 1 » رسيد مستحب است دو دست خود را بر ديوار خانه بگشايد و شكم و روى خود را به ديوار كعبه بچسباند و بگويد :\r\n\r\n\r\n","description":"","footnote":"\r\n( 1 ) . مستجار پشت كعبه ، نزديك ركن يمانى برابر در خانه كعبه واقع شده است .\r\n","page_name":" 233 ","page_number":233},
  {"content":"\r\n\r\n« اللَّهُمَّ البَيتُ بيتُك ، و العبدُ عبدُك و هذا مكانُ العائذ بِكَ مِنَ النّار » .\r\nپس به گناهان خود اعتراف نموده و از خداوند عالم آمرزش آن را بطلبد كه ان شاءالله تعالى مستجاب خواهد شد بعد بگويد : « اللَّهُمَّ مِن قِبَلِكَ الرَّوحُ وَ الفَرَجُ و العافيةُ ، اللَّهُمَّ إنّ عَمَلي ضَعيفٌ فَضاعِفْهُ لي ، و اغْفِر لي ما اطّلَعْتَ عَلَيْهِ منِّي وَ خَفِي عَلي خَلْقِك ، أستَجيرُ بِاللَّهِ مِنَ النَّارِ » .\r\nو آنچه خواهد دعا كند ، و ركن يمانى را استلام كند و به نزد حجرالأسود آمده و طواف خود را تمام نموده و بگويد : « اللَّهُمَّ قَنِّعْني بِما رَزَقْتَني ، و بارِكْ لي فيما آتَيْتَني » .\r\nو براى طواف كننده مستحب است در هر شوط اركان خانه كعبه و حجرالأسود را استلام نمايد و در وقت استلام حجر بگويد : « أمانَتي أدَّيتُها و ميثاقي تَعاهَدتُهُ لِتَشهَدَ لي بالموافاةِ » .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nمستحبات نماز طواف\r\nدر نماز طواف مستحب است بعد از حمد در ركعت اول سوره توحيد و در ركعت دوم سوره جحد را بخواند ، و پس از نماز حمد و ثناى الهى را بجا آورده و صلوات بر محمد و آل محمد بفرستد و از خداوند عالم طلب قبول نمايد ، و در بعضى از روايات است كه حضرت صادق عليه السلام بعد از نماز طواف به سجده رفته و چنين مىگفت : « سَجَد لَكَ وَجْهي تَعبّداً وَ رِقًّا ، لا إلهَ إلّا انْتَ حَقّاً حَقّا ، الأوّلُ قَبلَ كُلِّ شَي ، و الآخِرُ بَعْدَ كلِّ شيء وَ هَا انَا ذا بَيْنَ يَدَيْكَ ، ناصيَتي بِيَدِكَ ، فَاغْفِر لي إنّه لا يَغْفِرُ الذَّنبَ العظيمَ غيرُك ، فَاغْفِرْ لي ، فإنِّي مُقِرٌّ بِذُنوبي عَلي نَفسي و لا يَدفَعُ الذَّنبَ العَظيمَ غَيرُكَ » .\r\nو بعد از سجده روى مبارك آن حضرت از گريه چنين بود كه گويى در آب فرو رفته باشد ، و بعد از فراغ از نماز طواف و پيش از سعى مستحب است به نزد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nچاه زمزم رفته يك يا دو دلو آب بكشد و آن را به سر و پشت و شكم خود بريزد و بگويد : « اللَّهُمَّ اجْعَلْهُ عِلماً نافِعاً ، و رِزقاً واسعاً ، و شفاءً مِنْ كُلِّ داءٍ و سُقمٍ » .\r\nپس از آن به نزد حجرالأسود بيايد ، و مستحب است از درى كه محاذى حجرالأسود است به صفا متوجه شود و با آرامى دل و بدن بالاى صفا رفته و به خانه كعبه نظر كند و به ركنى كه حجرالأسود در او است رو نمايد و حمد و ثناى الهى را بجا آورد و از نعمتهاى الهى بخاطر اندازد آنگاه اين اذكار را بگويد : « اللَّهُ اكْبَر » هفت مرتبه . « الْحَمْدُ لِلَّهِ » هفت مرتبه . « لا إلهَ إلّا اللَّهُ » هفت مرتبه . « لا إلهَ إلّا اللَّهُ وَحْدَهُ لا شَريكَ لَهُ ، لَهُ الْمُلكُ وَ لَهُ الْحَمْدُ يُحيي وَ يُميتُ وَ يُميتُ وَ يُحيي وَ هُوَ حي لا يَمُوتُ وَ هُوَ عَلى كُلِّ شَيءٍ قَديرٌ » سه مرتبه . پس صلوات بر محمد و آل محمد بفرستد پس بگويد : « اللَّهُ اكْبَرُ عَلى ما هَدانا وَ الْحَمْدُ لِلَّهِ عَلى ما أبْلانا وَ الْحَمْدُ لِلَّهِ الحي الْقَيُّومِ وَ الْحَمْدُ لِلَّهِ الدَّائِمِ » سه مرتبه .\r\nپس بگويد : « أشْهَدُ أنْ لا إلهَ إلّا اللَّهُ وَ أشْهَدُ أنَّ\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمُحَمَّداً عَبْدُهُ وَ رَسُولهُ ، لا نَعْبُدُ إلّا إيّاهُ مُخْلِصينَ لَهُ الدِّينَ وَ لَوْ كَرِهَ الْمُشْرِكُونَ » سه مرتبه ، پس بگويد : « اللَّهُمَّ إنِّي أسألُكَ العَفوَ وَ العَافيةَ وَ اليَقينَ في الدُّنيا وَ الآخِرَةِ » سه مرتبه ، پس بگويد : « اللَّهُمَّ آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ » سه مرتبه . پس بگويد : « اللَّهُ اكْبَرُ » صد مرتبه ، « لا إِلهَ إلّا اللَّه » صد مرتبه ، « الْحَمْدُ لِلَّهِ » صد مرتبه ، « سُبْحان اللَّه » صد مرتبه ، پس بگويد : « لا إله إلّا اللَّهُ وَحْدَهُ وَحْدَهُ ، أنْجَزَ وَعْدَهُ وَ نَصَرَ عَبْدَهُ ، وَ غَلَبَ الأحْزابَ وَحْدَهُ ، فَلَهُ المُلْكُ و لَهُ الحَمْدُ وَحْدَهُ ، اللَّهُمَّ بارِكْ لي فِي الْمَوتِ و فيما بَعْدَ الْمَوْتِ ، اللَّهُمَّ إنّي أعُوذُ بِكَ مِنْ ظُلْمَةِ القَبْرِ وَ وَحْشَتِهِ ، اللَّهُمَّ أظِلَّني في ظِلِّ عَرْشِكَ يوْمَ لا ظِلَّ إلّا ظِلُّكَ » .\r\nو بسيار تكرار كند سپردن دين و نفس و اهل و مال خود را به خداوند عالم پس بگويد : « أستَودِعُ اللَّهَ الرَحمنَ الرَّحيمَ الَّذِى لا تَضيعُ وَدائِعهُ دينى و نَفْسي وَ أهْلي ، اللَّهُمَّ اسْتَعْمِلْني علي كِتَابِكَ وَ سُنَّةِ نَبيِّكَ و تَوَفَّني عَلي مِلَّتِهِ ، وَ أعِذْني من الْفِتنَة » . پس بگويد : « اللَّهُ أكبَر » سه\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمرتبه ، پس آنها را دو مرتبه تكرار كند پس يك بار تكبير بگويد و باز آنها را اعاده نمايد و اگر تمام اين عمل را نتواند انجام دهد هر قدر كه مىتواند بخواند . و مستحب است كه اين دعا را بخواند : « اللَّهُمَّ اغْفِرْ لي كُلِّ ذَنْبٍ اذْنَبْتُهُ قَطّ ، فإنْ عُدْتُ فَعُدْ عَلَي بالْمَغْفِرَةِ ، فَإنَّكَ أنتَ الغَفُورُ الرَّحيمُ ، اللَّهُمَّ افْعَلْ بي ما انْتَ أهْلُهُ ، فَإنَّكَ إنْ تَفْعلْ بى ما أنْتَ أهلُهُ تَرْحَمني ، و إنْ تُعَذِّبْني فَانْت غَني عَنْ عَذابي ، و أنَا مُحتاجٌ إلي رَحْمَتِكَ ، فَيا مَنْ أنا محتاجٌ إلى رَحْمَتِهِ ارْحَمْني ، اللَّهُمَّ لا تفْعَلْ بي ما أنا أهْلُهُ ، فإنَّكَ إنْ تَفْعل بي ما أنَا أهلُهُ تُعذِّبني وَ لَمْ تَظْلِمني ، أصْبَحْتُ أتَّقي عَدْلَكَ و لا أخافُ جَوْرَكَ ، فيا مَنْ هُوَ عَدلٌ لا يَجورُ ارْحَمْني » .\r\nدر حديث شريف وارد شده است هر كس كه بخواهد مال او زياد شود ايستادن در صفا را طول دهد و بدان كه مستحب است پياده سعى نمايد و از صفا تا به مناره ميانه ، راه رود و از آنجا تا جايى كه بازار عطاران است مانند شتر تند رود و اگر سوار باشد اين\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nحد را فى الجمله تند نمايد و از آنجا تا به مروه نيز ميانه رود و در وقت برگشتن نيز به همان ترتيب مراجعت نمايد و از براى زنها هروله نيست ، و مستحب است در گريه كردن سعى كند و خود را به گريه وادارد و در حال سعى دعاى بسيار كند .\r\n\r\nمستحبات احرام تا وقوف به عرفات\r\nامورى كه در احرام عمره مستحب بود در احرام حج نيز مستحب است و پس از اينكه شخص احرام بسته و از مكه بيرون آمد همين كه بر ابطح مشرف شود به آواز بلند تلبيه بگويد : و چون متوجه منى شود بگويد : « اللَّهُمَّ إيّاكَ أرجُو ، و إيّاك أدْعو ، فَبَلِّغْني أمَلي ، وَ أصْلِحْ لي عَمَلي » .\r\nو با تن و دل آرام با تسبيح و ذكر حق تعالى برود و چون به منى رسيد بگويد : « الْحَمْدُ لِلَّهِ الَّذِي أقْدَمَنيها صالِحاً في عافيةٍ ، و بَلَّغَني هذا الْمَكانَ » . پس بگويد : « اللَّهُمَّ هذِه مِنّي ، و هي ممَّا مَنَنْتَ به عَلَينا مِن الْمناسِكِ ، فَأسألُكَ أنْ تَمُنَّ عَلَي بما مَنَنْتَ به عَلي أنبيائِكَ ، فَإنَّما أنا\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nعَبْدُك وَ في قَبضَتِك » .\r\nو مستحب است شب عرفه را در منى بوده و به اطاعت الهى مشغول باشد ، و بهتر آن است كه عبادات و خصوصاً نمازها را در مسجد خيف بجا آورد ، و چون نماز صبح را بخواند تا طلوع آفتاب تعقيب گفته پس به عرفات روانه شود ، و اگر خواسته باشد بعد از طلوع صبح روانه شود مانعى ندارد ، ولى سنت بلكه احوط آن است كه تا آفتاب طلوع نكرده از وادى محسِّر رد نشود و روانه شدن پيش از صبح مكروه و از بعضى حرمت آن را نقل نموده اند مگر از براى ضرورت مانند بيمار و كسى كه از ازدحام مردم خائف باشد و چون به عرفات متوجه شود اين دعا را بخواند : « اللَّهُمَّ إلَيْكَ صَمَدتُ ، و إيّاكَ اعتَمَدتُ وَ وَجْهَكَ أرَدْتُ ، أسألُكَ أنْ تُبارِكَ لي في رِحلَتي و أن تَقْضي لي حاجَتي ، و أن تجْعَلَني مِمَّنْ تُباهى به اليَومَ مَنْ هو أفْضَلُ منِّي » .\r\nو تا رسيدن به عرفات تلبيه بگويد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nمستحبات وقوف به عرفات\r\nدر وقوف به عرفات چند چيز مستحب است : ( 1 ) با طهارت بودن در حال وقوف ، ( 2 ) غسل نمودن و بهتر آن است كه نزديك ظهر باشد ، ( 3 ) آنچه موجب تفرق حواس است از خود دور سازد تا آنكه قلب او متوجه جناب اقدس الهى گردد ، ( 4 ) نسبت به قافله‌اى كه از مكه مىآيد وقوف شخص در طرف دست چپ كوه واقع گردد ، ( 5 ) وقوف او در پايين كوه و در زمين هموار بوده باشد ، و بالا رفتن كوه مكروه است ، ( 6 ) در اول وقت نماز ظهر و عصر را به يك اذان و دو اقامه بجا آورد ، ( 7 ) قلب خود را به حضرت حق جلّ و علا متوجه ساخته و حمد الهى و تهليل و تمجيد نموده و ثناى حضرت حق را بجا آورد پس از آن صد مرتبه « اللَّه أكبر » و صد مرتبه سوره توحيد را بخواند و آنچه خواهد دعا نمايد و از شيطان رجيم به خدا پناه ببرد و اين دعا را نيز بخواند :\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n« اللَّهُمَّ رَبَّ المَشاعِر كلِّها فُكَّ رَقَبَتي مِن النَّارِ ، وَ أوْسِعْ عَلَي مِنْ رِزْقِكَ الحَلالِ ، و ادْرَأ عَنّي شَرَّ فَسَقَةِ الجِنِّ و الإنسِ ، اللَّهُمَّ لا تمكُرْ بى و لا تخْدَعْني و لا تَسْتَدْرِجْني يا أسْمَعَ السّامعينَ و يا أبْصَرَ الناظرينَ و يا أسْرَعَ الحاسِبينَ و يا أرْحَمَ الرَّاحِمينَ أسألُكَ أنْ تُصَلِّي علي مُحَمَّدٍ و آلِ مُحَمَّدٍ ، و أن تَفعَلَ بي كَذا و كَذا » و حاجت خود را نام ببرد . پس دست به آسمان بردارد و بگويد : « اللَّهُمَّ حاجتي إلَيْكَ الَّتي إنْ أعطَيْتَنيها لمْ يَضُرَّني ما مَنَعْتَني ، وَ إنْ مَنَعتَنيها لمْ يَنْفَعْني ما أعْطَيْتَني ، أَسْأَلُكَ خَلاصَ رَقَبَتي مِنَ النَّارِ ، اللَّهُمَّ إنِّي عَبْدُكَ وَ مِلْكُ ناصِيَتي بِيَدِكَ و أجَلَي بِعِلْمِكَ ، أَسْأَلُكَ أن تُوَفِّقَني لِما يُرضيكَ عَنِّي وَ أنْ تُسَلِّمَ مِنِّى مَناسِكي الَّتي أرَيْتَها خليلَكَ إبراهيمَ صلواتُ اللّهِ عَلَيه وَ دلَلْتَ عَلَيْهَا نبيَّكَ محمّداً صلّى اللّه عليه و آله اللَّهُمَّ اجْعَلْنيمِمَّنْ رَضيتَ عَمَلَهُ وَ أطَلْتَ عُمْرَهُ و أحيَيْتَهُ بَعْدَ المَوْتِ » .\r\n( 8 ) و اين دعا را بخواند : « لا إلهَ إلّا اللَّهُ وَحْدَهُ لا شَريكَ لَهُ ، لَهُ الْمُلْكُ وَ لَهُ الْحَمْدُ ، يُحيي وَ يُميتُ وَ هُو\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nحي لا يَموتُ بِيَدهِ الخَيْرُ وَ هُو عَلي كُلِّ شَيءٍ قَديرٌ ، اللَّهُمَّ لَكَ الحَمْدُ كَالذي تَقُول و خيراً ممّا نَقولُ و فَوقَ ما يَقُولُ القائلُون ، اللَّهُمَّ لَكَ صلاتي و نُسُكي وَ مَحياىَ و مَماتى و لكَ تُراثي ( براءتى خ ل ) ، و بِكَ حَوْلي وَ مِنْكَ قُوَّتي ، اللَّهُمَّ إنِّي أعُوذُ بِكَ من الفَقْر و مِنْ وَساوِسِ الصَّدرِ و مِنْ شَتاتِ الأمرِ وَ مِنْ عَذابِ القبر ، اللَّهُمَّ إنى أسألُكَ خَيْرَ الرِّياحِ ، وَ أعُوذُ بِكَ مِنْ شَرِّ ما يَجىءُ الرّياحُ ، وَ أسألُكَ خيرَ اللَّيلِ و خيرَ النَّهارِ ، اللَّهُمَّ اجْعَلْ في قَلبي نُوراً وَ في سَمعي وَ بَصَري نُوراً وَ في لَحمى وَ دَمي وَ عِظامي وَ عُروقي وَ مَقعَدي وَ مَقامي وَ مَدخَلي وَ مَخْرَجي نُوراً وَ أعظِمْ لي نُوراً يَا رَبِّ يَومَ ألقَاكَ إنَّكَ عَلي كُلِّ شَيءٍ قَديرٌ » .\r\nو در اين روز تا مىتواند از خيرات و صدقات تقصير نكند و ديگر رو به قبله كند و بگويد : « سُبْحانَ اللَّه » صد بار و « اللَّهُ اكْبَر » و : « ما شاءَ اللَّهُ لا قُوَّةَ إلّا بِاللَّهِ أشْهَدُ أنْ لا إله إلّا اللَّهُ وَحْدَه لا شريكَ لَهُ ، لَهُ المُلكُ وَ لَهُ الحَمْدُ يُحيي وَ يُميتُ وَ هُوَ حَي لا يَمُوتُ بِيَدِهِ الخَيرُ\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nوَ هُوَ عَلي كُلِّ شَيءٍ قَديرٌ » .\r\n( 9 ) آنكه كعبه را استقبال نموده و اين اذكار را بگويد : « سُبْحانَ اللَّهِ » صدمرتبه ، « اللَّهُ اكْبَرُ » صدمرتبه ، « ما شاءَ اللَّهُ لا قُوَّةَ إِلَّا بِاللَّهِ » صدمرتبه ، « أشْهَدُ أنْ لا إلهَ إلّا اللَّهُ وَحْدَهُ لا شريكَ لَهُ ، لَهُ المُلكُ وَ لَهُ الحَمْدُ ، يُحْيي و يُميتُ و يُميتُ و يُحْيى و هُوَ حىٌّ لا يَموتُ ، بِيَدِهِ الخَيرُ وَ هُوَ عَلي كُلّ شَيءٍ قَديرٌ » صدمرتبه .\r\nپس از اول سوره بقره ده آيه بخواند پس سوره توحيد سه مرتبه و آيةالكرسى را بخواند تا آخر پس اين آيات را بخواند : « إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَي الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ . ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ . وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ » . پس سوره « قُلْ اعُوذُ بِرَبِّ الْفَلَق » و سوره « قُلْ أعُوذُ بِرَبِّ النَّاس » را بخواند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nپس آنچه از نعم الهى به ياد داشته باشد يكايك ذكر نموده و حمد الهى نمايد ، و همچنين بر اهل و مال و ساير چيزهايى كه حضرت حق به او تفضل نموده حمد بنمايد و بگويد : « اللَّهُمَّ لَكَ الْحَمْدُ عَلى نَعمائِكَ الَّتي لا تُحْصي بِعَدَدٍ وَ لا تُكافَأ بِعَمَلٍ » .\r\nو به آياتى از قرآن كه در آنها ذكر حمد شده است خدا را حمد نمايد و به آياتى كه در آنها ذكر تسبيح شده است خدا را تسبيح نمايد و به آياتى كه در آنها ذكر تكبير شده است خدا را تكبير نمايد و به آياتى كه در آنها ذكر تهليل شده است خدا را تهليل نمايد و بر محمد و آل محمد عليهم السلام زياد صلوات بفرستد و به هر اسمى از اسماءالله كه در قرآن موجود است خدا را بخواند و به آنچه از اسماء الهى كه در ياد دارد خدا را ذكر كند ، و به اسماء الهى كه در آخر سوره حشر موجود است خدا را بخواند و آنها عبارتند از : « اللَّه ، عالمُ الغَيبِ و الشهادةِ ، الرَّحمنُ الرَّحيمُ الملكُ القدُّوسُ السَّلامُ المُؤمنُ المُهَيمِنُ العَزيزُ\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nالجَبّارُ المُتَكبِّرُ الخالقُ البارِئُ المُصَوِّرُ » .\r\nو اين دعا را بخواند : « أسألكَ يَا اللَّهُ يَا رَحمنُ بِكُلِّ اسْمٍ هُوَ لَكَ وَ أسْألُكَ بِقُوَّتِكَ وَ قُدْرَتِكَ وَ عِزَّتِكَ وَ بِجَميعِ ما أحَاطَ بِهِ عِلْمُكَ وَ بِجَمْعكَ وَ بأركانِكَ كُلِّها وَ بِحَقِّ رَسُولكَ صَلواتُ اللَّهِ عليهِ وَ آلِهِ وَ باسمِكَ الأكبَرِ الأكبَرِ وَ باسمِكَ العَظيمِ الَّذِى مَنْ دَعاكَ بِهِ كانَ حَقّا عَلَيكَ أنْ لا تُخيبَهُ وَ بِاسمِكَ الأعظَمِ الأعظَمِ الَّذِي مَنْ دَعاكَ بِهِ كَانَ حَقّا عَلَيْكَ أنْ لا تَرُدَّهُ وَ أنْ تُعطيَهُ ما سَألَ وَ أَنْ تَغْفِرَ لي جَميعَ ذُنُوبي في جَميعِ عِلمِكَ في » .\r\nو هر حاجت كه دارى بخواه و از حق سبحانه و تعالى طلب كن كه توفيق حج بيابى در سال آينده و هر سال و هفتاد مرتبه بگو : « أسألُكَ الجَنَّةَ » و هفتاد مرتبه « أستَغفِرُ اللَّهَ رَبِّي وَ أتُوبُ إلَيهِ » . پس بخوان اين دعا را : « اللَّهُمَّ فُكَّني مِنَ النَّارِ وَ أَوْسِعْ عَلي مِنْ رِزْقِكَ الحَلالِ الطَيِّبِ وَ ادرَأ عَنّي شَرَّ فَسَقَةِ الجِنِّ وَ الإنسِ وَ شَرَّ فَسَقَةِ العَرَبِ وَ العَجَمِ » .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( 10 ) آنكه نزديك غروب آفتاب بگويد : « اللَّهُمَّ إنِّي اعُوذُ بِكَ مِنَ الفَقْرِ وَ مِنْ تَشتُّتِ الأمورِ ، وَ مِنْ شَرِّ ما يَحدُثُ بالليلِ و النَّهارِ ، أمْسي ظُلمي مُستَجيراً بِعَفْوِكَ ، و أمْسي خَوفى مُستجيراً بأمانِك ، و أمْسي ذُنوبي مُستجيرةً بِمَغفِرَتِك و أمْسي ذُلّي مسْتجيراً بِعِزِّكَ ، و أمْسي وَجهي الفاني البالي مُستجيراً بِوَجْهكَ الباقي ، يا خَيْرَ مَنْ سُئِلَ ، و يا أجْوَدَ مَنْ اعْطي ، جَلِّلْني بِرَحْمَتِكَ ، وَ ألْبِسْني عافِيتَك ، و اصْرِفْ عَنِّي شَرَّ جَميعِ خَلقِك » .\r\nو بدان كه ادعيه وارده در اين روز شريف بسيار است و هر قدر كه ميسور باشد خواندن دعا مناسب است ، و بسيار خوب است كه در اين روز دعاى صحيفه كامله و دعاى حضرت سيدالشهداء و حضرت زين العابدين سلام الله عليهما خوانده شود و بعد از غروب آفتاب بگويد : « اللَّهُمَّ لا تَجْعَلْهُ آخِرَ الْعَهْدِ مِنْ هذا الْمَوْقِفِ ، و ارْزُقنيِهِ مِنْ قابِلٍ أبَداً ما أبْقَيْتَني ، وَ أقْلِبْني الْيَومَ مُفْلِحاً\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمُنْجِحاً مُسْتَجاباً لى مرحوماً مَغْفُوراً لي ، بِأفْضَلِ ما يَنْقَلِبُ بِهِ اليَوْمَ أحَدٌ مِن وَفْدِك وَ حُجَّاجِ بَيْتِكَ الحَرامِ ، وَ اجْعَلْني الْيَوْمَ مِنْ أكْرَمِ وَفْدِكَ عَلَيكَ ، وَ أعْطِني أفْضَلَ ما أعْطَيْتَ أحَداً مِنْهُمْ مِنَ الْخَيْرِ وَ البَرَكَةِ و الرَّحْمَةِ و الرِّضْوانِ وَ المَغْفِرَةِ ، و بارِكْ لى فى مَا أرْجِعُ إلَيه منْ أهْلٍ أو مالٍ أو قَليلٍ أو كَثيرٍ ، و بارِك لَهُمْ في » . و بسيار بگويد : « اللَّهُمَّ اعتِقني مِنَ النَّارِ » .\r\n\r\nمستحبات وقوف به مزدلفه\r\nبدان كه مستحب است با تن و دلى آرام از عرفات به سوى مزدلفه متوجه شده و استغفار نمايد ، و همين كه از طرف دست راست به تل سرخ رسيد بگويد : « اللَّهُمَّ ارْحَمْ تَوَقُّفي و زِدهُ في عَمَلي ، وَ سَلِّمْ لي ديني وَ تَقبَّل مَناسِكي » .\r\nو در راه رفتن ميانه روى نمايد و كسى را آزار ندهد و مستحب است نماز شام و خفتن را تا مزدلفه به تأخير اندازد اگر چه ثلث شب نيز بگذرد ، و ميان هر دو نماز به يك اذان و دو اقامه جمع كند ، و نوافل\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمغرب را بعد از نماز عشا بجا آورد و در صورتى كه از رسيدن به مزدلفه پيش از نصف شب مانعى رسيد ، بايد نماز مغرب و عشا را به تأخير نيانداخته و در ميان راه بخواند ، و مستحب است كه در وسط وادى از طرف راست راه نزول نمايد ، و اگر حاجى صروره باشد مستحب است كه در مشعرالحرام قدم بگذارد و مستحب است كه آن شب را به هر مقدار كه ميسور باشد به عبادات و اطاعت الهى به سر برد و اين دعا را بخواند : « اللَّهُمَّ هذه جُمَعُ اللَّهُمَّ إنِّي أَسْأَلُكَ أنْ تَجْمَعَ لي فيها جوامِعَ الْخَيرِ ، اللَّهُمَّ لا تُؤْيِسني مِنَ الخَيْرِ الَّذِي سَألْتُكَ أن تَجْمَعَهُ لي في قَلْبي ، وَ أطْلُبُ إلَيْكَ أنْ تُعَرِّفَني ما عَرَّفْتَ أولياءَكَ في مَنْزلي هذا ، و أنْ تَقِيَنى جوامِعَ الشَّرِّ » . و مستحب است بعد از نماز صبح با طهارت حمد و ثناى الهى را بجا آورد ، و به هر مقدارى كه ميسور باشد از نعم و تفضلات حضرت حق ذكر كند و بر محمد و آل محمد صلوات بفرستد آنگاه دعا نمايد ، و بعضى به وجوب آن قائل شده‌اند و اين دعا را نيز\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبخواند : « اللَّهُمَّ رَبَّ الْمَشْعَر الحرامِ فُكَّ رَقَبَتي مِنَ النَّار ، وَ أوسِعْ عَلَي مِنْ رِزْقِكَ الْحَلال ، و ادْرَأْ عَنّي شَرَّ فَسَقَة الجِنِّ و الإنسِ ، اللَّهُمَّ انْتَ خيرُ مَطْلوبٍ إلَيهِ و خَيرُ مَدْعُوٍّ و خَيرُ مَسْؤولٍ ، و لِكُلِّ وافِدٍ جائزةٌ ، فَاجعَلْ جائِزَتي في مَوطِني هذا أنْ تُقيلَني عَثرَتي ، وَ تَقبَلَ معذِرَتي ، و أنْ تُجاوِزَ عَنْ خَطيئتي ، ثمَّ اجْعَلِ التَّقْوي مِنَ الدّنيا زادي » .\r\nو مستحب است سنگ ريزه‌هايى را كه در منى رمى خواهد نمود از مزدلفه بردارد و مجموع آنها هفتاد است و مستحب است وقتى كه از مزدلفه به سوى منى رفته و به وادى محسّر رسيد به مقدار صد قدم مانند شتر تند رود و اگر سواره است سوارى خود را حركت دهد و بگويد : « اللَّهُمَّ سَلِّمْ لي عَهْدي وَ اقْبَلْ تَوبَتي ، و أجِبْ دَعْوتي ، و اخلُفْني فيمَنْ تَرَكْتُ بَعدي » .\r\n\r\nمستحبات رمى جمرات\r\nدر رمى جمرات چند چيز مستحب است : ( 1 ) با طهارت بودن در حال رمى . ( 2 ) هنگامى كه سنگها را در\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدست گرفته اين دعا را بخواند : « اللَّهُمَّ هذه حَصَياتي فأحصِهِنَّ لي وَ ارْفَعْهُنَّ في عمَلي » . ( 3 ) با هر سنگى كه مىاندازد تكبير بگويد . ( 4 ) هر سنگى را كه بيندازد اين دعا را بخواند : « اللَّهُ اكْبَرُ ، اللَّهُمَّ ادْحَرْ عَنِّي الشَّيطانَ ، اللَّهُمَّ تَصديقاً بِكِتابِكَ و عَلى سُنَّةِ نَبيِّكَ ، اللَّهُمَّ اجْعَلْهُ حَجّاً مَبروراً و عملًا مَقبولًا و سَعياً مَشكوراً وَ ذَنباً مغفوراً » . ( 5 ) ميان او و جمره در جمره عقبه ده يا پانزده ذراع فاصله باشد و در جمره اولى و وسطى كناره جمره بايستد . ( 6 ) جمره عقبه را رو به جمره و پشت به قبله رمى نمايد و جمره اولى و وسطى را رو به قبله ايستاده رمى نمايد . ( 7 ) سنگ ريزه را بر انگشت ابهام گذارده و با ناخن انگشت شهادت بيندازد . ( 8 ) پس از برگشتن به جاى خود در منى اين دعا را بخواند : « اللَّهُمَّ بِكَ وَثِقْتُ و عَلَيْكَ تَوَكَّلْتُ فنِعْمَ الرَّبُّ و نِعمَ المولى و نِعمَ النَّصيرُ » .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nمستحبات هدى\r\nمستحبات هدى چند چيز است : ( 1 ) در صورت تمكن قربانى شتر باشد ، و در صورت نبودن آن گاو و در صورت نبودن آن گوسفند باشد . ( 2 ) قربانى بسيار فربه باشد . ( 3 ) در صورت شتر يا گاو بودن آن از جنس ماده و در صورت گوسفند يا بز بودن آن از جنس نر باشد . ( 4 ) شترى كه مىخواهند او را نحر كنند ايستاده و از سر دستها تا زانوى او را ببندند و شخص از جانب راست او بايستد ، و كارد يا نيزه يا خنجر به گودال گردن او فرو برند ، و در وقت ذبح يا نحر اين دعا را بخواند : « وَجَّهْتُ وَجْهِي لِلَّذِي فَطَرَ السَّماواتِ وَ الْأَرْضَ حَنِيفاً مُسْلِماً وَ ما أَنَا مِنَ الْمُشْرِكِينَ ، إِنَّ صَلاتِي وَ نُسُكِي وَ مَحْياي وَ مَماتِي لِلَّهِ رَبِّ الْعالَمِينَ ، لا شَرِيكَ لَهُ وَ بِذلِكَ امِرْتُ و أنا مِنَ الْمُسْلِمينَ ، اللَّهُمَّ مِنْكَ وَ لكَ بسمِ اللَّهِ وَ اللَّهُ اكْبَرُ ، اللَّهُمَّ تَقبَّل مِنِّي » . ( 5 ) اينكه خود قربانى را بكشد و اگر نتواند دست\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nخود را بالاى دست كشنده بگذارد .\r\n\r\nمستحبات حلق\r\nدر حلق چند چيز مستحب است : ( 1 ) آنكه از جانب راست پيش سر ابتداء كند و اين دعا را بخواند : « اللَّهُمَّ أعطِني بكلِّ شَعرَةٍ نوراً يَومَ القيامَةِ » . ( 2 ) آنكه موى سر خود را در منى در خميه خود دفن نمايد و اولى اين است كه بعد از حلق از اطراف ريش و شارب خود گرفته و همچنين ناخنها را بگيرد .\r\n\r\nمستحبات طواف حج و نماز آن و سعى\r\nآنچه كه از مستحبات در طواف عمره و نماز آن سعى ذكر شد اينجا نيز جارى است ، و مستحب است شخصى كه به جهت طواف حج مىآيد در روز عيد قربان بيايد و بر در مسجد بايستد و اين دعا را بخواند : « اللَّهُمَّ أعِنّي على نُسُكِكَ وَ سَلِّمْني لَهُ وَ سَلِّمْهُ لي ، أسألُكَ مَسْأَلَةَ العَليلِ الذَّليلِ الْمُعْتَرِفِ بِذَنْبِهِ أن تَغْفِرَ لي\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nذُنُوبي ، و أن تُرجِعَني بِحاجَتي ، اللَّهُمَّ إنِّي عَبْدُكَ و البَلَدُ بَلَدُكَ و البَيْتُ بَيْتُكَ ، جِئْتُ أطْلُبُ رَحْمَتَكَ و أؤُمُّ طاعتَكَ ، مُتَّبِعاً لأمْرِك راضياً بِقَدَرِكَ ، أسألكَ مسألةَ الْمُضْطَرِّ إليكَ ، المُطيعِ لأمرِكَ ، المُشْفِقِ مِنْ عَذابِكَ ، الخائفِ لِعُقوبَتِكَ أنْ تُبَلِّغَني عَفوَك وَ تُجيرَني مِنَ النَّارِ بِرَحمَتِك » .\r\nپس به نزد حجرالأسود بيايد و استلام و بوسه نمايد ، و اگر بوسيدن ممكن نشد دست بر حجر ماليده و دست خود را ببوسد ، و اگر آن هم ممكن نشد مقابل حجر ايستاده و تكبير بگويد و بعد آنچه در طواف عمره بجا آورده بود بجا آورد .\r\n\r\nمستحبات منى\r\nبدان كه براى حاجى مستحب است كه روز يازدهم و دوازدهم و سيزدهم را در منى بماند ، و حتى به جهت طواف مستحب از منى بيرون نرود ، و تكبير گفتن در منى بعد از پانزده نماز و در غير منى بعد از ده نماز كه اول آنها نماز روز عيد است مستحب مىباشد و بعضى آن را واجب دانسته‌اند و اولى در كيفيت تكبير\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nآن است كه بگويد : « اللَّهُ اكْبَرُ اللَّهُ اكْبَرُ لا إلهَ إلّا اللَّهُ وَ اللَّهُ اكْبَرُ اللَّهُ اكْبَرُ وَ لِلَّهِ الْحَمْدُ ، و اللَّهُ اكْبَرُ عَلى ما هَدانَا ، اللَّهُ اكْبَرُ عَلى ما رَزَقَنا مِنْ بَهيمَةِ الأنعامِ ، وَ الحَمْدُ لِلَّهِ عَلى ما أَبْلانا » .\r\nو مستحب است مادامى كه در منى اقامت دارد نمازهاى واجب و مستحب را در مسجد خيف بجا آورد ، و در حديث است كه صد ركعت نماز در مسجد خيف با عبادت هفتاد سال برابر است ، و هر كس در آنجا صد مرتبه « سُبحانَ اللّه » بگويد ثواب آن برابر ثواب بنده آزاد كردن است ، و هر كسى در آنجا صد مرتبه « لا إلهَ إلا اللّه » بگويد ثواب آن برابر است با ثواب كسى كه احياء نفس كرده باشد و هر كس در آنجا صد مرتبه « و الحَمدُ للّه » بگويد ثواب آن برابر است با ثواب خراج عراقين كه در راه خدا تصدق نمايد .\r\n\r\nمستحبات ديگر مكه معظمه\r\nآداب و مستحبات ديگر در مكه معظمه از اين قرار\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاست : ( 1 ) زياد ذكر نمودن خدا و خواند قرآن . ( 2 ) ختم نمودن يك قرآن . ( 3 ) خوردن از آب زمزم و بعد از خوردن اين دعا را بخواند : « اللَّهُمَّ اجْعَلْهُ عِلْماً نافِعاً و رزقاً واسعاً و شِفاءً من كلّ داءٍ و سُقْم » و نيز بگويد : « بسم اللَّه و باللّه و الشُكْرُ للّه » . ( 4 ) نظر نمودن به كعبه و اكثار از آن . ( 5 ) در هر شبانه روز ده مرتبه طواف نمودن در اول شب سه طواف و در آخر شب سه طواف و پس از دخول صبح دو طواف و بعد از ظهر دو طواف . ( 6 ) هنگام توقف در مكه به عدد ايام سال يعنى سيصد و شصت مرتبه طواف نمايد و اگر اين مقدار نشد پنجاه و دو مرتبه و اگر آن هم ميسور نشد هر مقدارى كه بتواند . ( 7 ) شخص صروره به خانه كعبه داخل شود و مستحب است قبل از دخول غسل بنمايد و در وقت داخل شدن بگويد : « اللَّهُمَّ إنَّكَ قُلتَ وَ مَنْ دَخَلَهُ كانَ آمِناً ، فآمِنّي مِنْ عَذاب النَّارِ » . پس دو ركعت نماز گزارده در ركعت اول بعد از\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nحمد ، « حم سجده » و در ركعت دوم بعد از حمد ، پنجاه و پنج آيه از ساير جاهاى قرآن بين دو ستون بر سنگ قرمز بخواند . ( 8 ) دو ركعت نماز خواندن در هر يك از چهار زاويه كعبه و بعد از نماز اين دعا را بخواند : « اللَّهُمَّ مَنْ تَهَيَّأَ أوْ تَعَبَّأ أوْ أَعَدَّ أوْ اسْتَعَدَّ لِوِفادَةٍ إلي مَخلُوقٍ رَجاءَ رِفْدِهِ و جائِزَتِهِ وَ نَوافِلِهِ وَ فَواضِلِه ، فإليكَ يا سَيِّدي تَهْيِئتي وَ تَعبِئَتي وَ إِعْدادي وَ اسْتِعْدادي رَجَاءَ رِفْدِكَ وَ نوافلِكَ و جائِزتِكَ ، فَلا تُخَيِّب اليومَ رَجائي ، يا مَنْ لا يَخيبُ عَلَيْهِ سائِلٌ ، و لا يَنْقُصُهُ نائلٌ ، فإنِّى لمْ آتِكَ اليَومَ بِعَمَلٍ صالحٍ قَدَّمْتُهُ ، و لا شَفاعةِ مَخْلُوقٍ رَجَوْتُهُ ، و لكنِّى أتَيْتُكَ مُقِرّاً بالظُّلم و الإساءَةِ على نَفْسى ، فَإنَّهُ لا حُجَّةَ لى و لا عُذْر . فأسألُكَ يا مَنْ هُوَ كذلك أنْ تُصَلِّي على مُحَمّدٍ و آلِهِ ، و تُعْطيَنى مَسْألَتى و تَقْلِبَني بِرَغبَتى ، و لا ترُدَّني مَجْبوهاً مَمنُوعاً و لا خائباً ، يا عَظيمُ يا عَظيمُ يا عظيمُ أرْجوكَ لِلعَظيم ، أسْألُكَ يا عظيمُ أن تَغْفِرَ لي الذَّنبَ العظيمَ لا إله إلّا أنت » .\r\nو مستحب است هنگام خروج ازكعبه سه مرتبه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n« اللّهُ أكبَر » بگويد پس بگويد : « اللَّهُمَّ لا تَجْهَدْ بَلاءَنا ، ربَّنا و لا تُشمِتْ بِنا أعداءَنا ، فانَّكَ أنْتَ الضَّارُّ النَّافع » . بعداً پايين آمده و پله‌ها را دست چپ قرار داده كعبه را استقبال نمايد و نزد پله‌ها دو ركعت نماز بخواند .\r\n\r\nطواف وداع\r\nبدان كه براى كسى كه مىخواهد از مكه بيرون رود مستحب است طواف وداع نمايد ، و در هر شوطى حجرالأسود و ركن يمانى را در صورت امكان استلام نمايد و چون به مستجار رسد مستحباتى كه قبلًا براى آن مكان ذكر شد بجا آورد و آنچه خواهد دعا نمايد بعداً حجرالأسود را استلام نموده و شكم خود را به خانه كعبه بچسباند يك دست را بر حجر و دست ديگر را به طرف در گذاشته و حمد و ثناى الهى نمايد و صلوات بر پيغمبر و آل او بفرستد و اين دعا را بخواند : « اللَّهُمَّ صلِّ على مُحمَّدٍ عَبْدِكَ وَ رَسولِكَ وَ نَبيِّكَ\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو أمينِكَ و حبَيبِكَ وَ نجيبِكَ و خِيَرَتِك مِن خلقِكَ ، اللَّهُمَّ كما بَلَّغَ رِسالاتِكَ ، و جاهَدَ فى سبيلِك ، و صَدَعَ بأمْرِكَ ، و أوذى فيكَ و فى جَنْبِكَ ، و عَبَدَكَ حتى أتاهُ اليقينُ ، اللَّهُمَّ اقْلِبْنى مُفْلِحاً مُنْجِحاً مُسْتجاباً لى بأفْضَلِ ما يرجِع به أحدٌ مِنْ وَفْدِكَ مِنَ الْمَغْفِرة و الْبَرَكةِ و الرِّضوانِ و العافية » .\r\nو مستحب است وقت بيرون آمدن از باب حناطين كه مقابل ركن شامى است بيرون رود و از خداوند متعال توفيق مراجعت را بطلبد و وقت بيرون رفتن يك درهم خرما خريده و آن را بر فقرا تصدق نمايد .\r\n\r\nزيارت رسول اكرم بعد از حج\r\nبدان كه از جمله امور مستحبه كه بسيار مؤكد است اين است كه شخص هنگام برگشتن از راه مدينه طيبه برگردد تا آنكه به زيارت حضرت رسول الله صلى الله عليه و آله و حضرت صديقه طاهره سلام الله عليها و أئمه بقيع عليهم السلام مشرف گردد .\r\n\r\nزيارت حضرت رسول اكرم\r\n« السَّلامُ على رَسُولِ اللَّهِ صلّى اللّه عَلَيهِ و آلِه ، السَّلامُ عَلَيْكَ يا حَبيبَ اللَّهِ ، السَّلامُ عَلَيْكَ يا صِفوَةَ اللَّهِ ، السَّلامُ عَلَيْكَ يا أمينَ اللَّهِ ، أشْهَدُ انَّكَ قَدْ نَصَحْتَ لأُمَّتِكَ وَ جَاهَدْتَ في سَبيلِ اللَّهِ ، و عَبَدْتَهُ حَتى أتاكَ اليَقينُ ، فَجَزاكَ اللَّهُ افضلَ ما جَزى نبياً عَن أمَّتِهِ ،\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاللَّهُمَّ صَلِّ على مُحَمَّدٍ و آلِ مُحَمَّدٍ أفْضَلَ ما صَلَّيْتَ عَلى إِبْراهيمَ و آلِ إِبراهيمَ إنَّكَ حَميدٌ مجيدٌ » .\r\n\r\nزيارت حضرت صديقه\r\n« يَا مُمْتَحَنَةُ امْتَحَنَكِ اللَّهُ الَّذِى خَلَقَكِ قَبْلَ أَنْ يَخْلُقَكِ فَوَجَدَكِ لِمَا امْتَحَنَكِ صَابِرَةً وَ زَعَمْنَا أَنَّا لَكِ أَوْلِيَاءُ وَ مُصَدِّقُونَ وَ صَابِرُونَ لِكُلِّ ما أَتَانَا بِهِ أَبُوكِ صَلَّى اللَّهُ عَلَيْهِ وَ آلِهِ وَ أَتَانَا بِهِ وَصِيُّهُ فَإِنَّا نَسْأَلُكِ إِنْ كُنَّا صَدَّقْنَاكِ إِلا أَلْحَقْتِنَا بِتَصْدِيقِنَا لَهُما ( بالبشرى خ ل ) لِنُبَشِّرَ أَنْفُسَنَا بِأَنَّا قَدْ طَهُرْنَا بِوِلايَتِك » .\r\n\r\nزيارت جامعه\r\nكه هر يك از ائمه به آن زيارت مىشود\r\n« السَّلَامُ عَلَى أَوْلِيَاءِ اللَّهِ وَ أَصْفِيَائِهِ السَّلَامُ عَلَى أُمَنَاءِ اللَّهِ وَ أَحِبَّائِهِ السَّلَامُ عَلَى أَنْصَارِ اللَّهِ وَ خُلَفَائِهِ السَّلَامُ عَلَى مَحَالِّ مَعْرِفَةِ اللَّهِ السَّلَامُ عَلَى مَسَاكِنِ ذِكْرِ اللَّهِ السَّلَامُ عَلَى مُظْهِرِي أَمْرِ اللَّهِ وَ نَهْيِهِ السَّلَامُ عَلَى الدُّعَاةِ إِلَى اللَّهِ السَّلَامُ عَلَى الْمُسْتَقِرِّينَ فِى مَرْضَاةِ اللَّهِ السَّلَامُ عَلَى الْمُخْلِصِينَ فِي طَاعَةِ اللَّهِ السَّلَامُ عَلَى\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nالْأَدِلَّاءِ عَلَى اللَّهِ السَّلَامُ عَلَى الَّذِينَ مَنْ وَالَاهُمْ فَقَدْ وَالَى اللَّهَ وَ مَنْ عَادَاهُمْ فَقَدْ عَادَى اللَّهَ وَ مَنْ عَرَفَهُمْ فَقَدْ عَرَفَ اللَّهَ وَ مَنْ جَهِلَهُمْ فَقَدْ جَهِلَ اللَّهَ وَ مَنِ اعْتَصَمَ بِهِمْ فَقَدِ اعْتَصَمَ بِاللَّهِ وَ مَنْ تَخَلَّى مِنْهُمْ فَقَدْ تَخَلَّى مِنَ اللَّهِ عَزَّ وَ جَلَّ وَ اشْهِدُ اللَّهَ أَنِّي سِلْمٌ لِمَنْ سَالَمَكُمْ وَ حَرْبٌ لِمَنْ حَارَبَكُمْ مُؤْمِنٌ بِسِرِّكُمْ وَ عَلَانِيَتِكُمْ مُفَوِّضٌ فِي ذَلِكَ كُلِّهِ إِلَيْكُمْ لَعَنَ اللَّهُ عَدُوَّ آلِ مُحَمَّدٍ مِنَ الْجِنِّ وَ الْإِنْسِ مِنَ الأولينَ و الآخِرينَ وَ أَبْرَأُ إِلَى اللَّهِ مِنْهُمْ وَ صَلَّى اللَّهُ عَلَى مُحَمَّدٍ وَ آلِهِ الطاهِرينَ » .\r\nوالحمدلله أولًا و آخراً\r\n\r\n","description":"","footnote":"","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n . \r\n","description":"","footnote":"","page_name":" 263 ","page_number":263},
  {"content":"\r\n . \r\n\r\n","description":"","footnote":"","page_name":" 264 ","page_number":264}
  ]