[
  {"content":"\r\n\r\nسلسله پژوهش هاى اعتقادى\r\n( 18 )\r\nنگاهى به حديث\r\n\" سد الأبواب \"\r\nپژوهشى پيرامون حديث\r\nامر رسول خدا به بستن درهايى كه به مسجد آن حضرت باز مى شد\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان و نام پديدآور : نگاهى به حديث سد الابواب : پژوهشى پيرامون حديث امر رسول خدا صلى الله عليه وآله و سلم به بستن درهايى كه به مسجد آن حضرت باز مى شد / على حسينى ميلانى ؛ ترجمه و ويرايش هيئت تحريريه مركز حقايق اسلامى\r\nمشخصات نشر : قم : حقايق ، 1388 .\r\nمشخصات ظاهرى : 128 ص .\r\nفروست : سلسله پژوهش هاى اعتقادى : 18 .\r\nشابك : 4 - 22 - 5348 - 600 - 978\r\nوضعيت فهرست نويسى : فيپا\r\nموضوع : احاديث خاص ( سيد الأبواب )\r\nشناسه افزوده : مركز الحقائق اسلاميه\r\nرده بندى كنگره : bp 145 / س 4 ح 5 1388\r\nرده بندى ديويى : 218 / 297\r\nشماره كتابشناسى ملى : 6734971\r\nمركز الحقائق الاسلامية\r\nنام كتاب : نگاهى به حديث \" سد الأبواب \"\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1388\r\nليتوگرافى : اهل بيت عليهم السلام\r\nچاپ : وفا\r\nشابك : 4 - 22 - 5348 - 600 - 978\r\n4 - 22 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\n. . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nبخش يكم نگاهى به متن حديث « سدالابواب »\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمتن حديث « سدّ الأبواب »\r\nاز احاديث صحيح قطعىِ و مشهور ؛ بلكه متواتر ، حديث سدّ الأبواب است كه از رسول خدا صلى اللَّه عليه وآله در شأن مولايمان امير مؤمنان على عليه السلام وارد شده است ، پيامبر خدا صلى اللَّه عليه وآله در ضمن سخنى فرمود :\r\nسدّوا الأبواب إلّاباب علي ؛\r\nتمام درها - جز در خانهء على - را ببنديد .\r\nاين حديث زيبا با متن‌هاى متفاوتى در مهم‌ترين و مشهورترين كتاب‌هاى اهل سنّت نقل شده است كه اكنون از نظر پژوهش‌گران مىگذرد .\r\n\r\nبه روايت ترمذى\r\nعلماى بسيارى به نقل اين حديث پرداخته‌اند . تِرمذى با سلسله\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسند خود مىنويسد كه ابن عباس مىگويد :\r\nرسول خدا صلى اللَّه عليه وآله دستور بستن درها ( يى كه به مسجد باز مىشد ) به جز در خانه على عليه السلام را داد . « 1 » وى در سند ديگرى مىآورد كه ابوسعيد خُدرى نقل مىكند :\r\nرسول خدا صلى اللَّه عليه وآله به على عليه السلام فرمود :\r\nيا علي ! لا يحلّ لأحد أن يجنب في هذا المسجد غيري وغيرك ؛\r\nاى على ! جز من و تو بر احدى حلال نيست كه در اين مسجد جنب شود .\r\nتِرمذى در ذيل اين حديث مىنويسد : على بن منذر مىگويد كه به ضرار بن صرد گفتم : معناى اين حديث چيست ؟\r\nگفت : منظور پيامبر خدا صلى اللَّه عليه وآله اين است كه براى كسى جز من و تو حلال نيست كه با حال جنابت به اين مسجد رفت و آمد كند . « 2 »\r\n\r\n\r\n","description":"","footnote":"\r\n( 1 ) . صحيح تِرمذى : 5 / 410 ، كتاب مناقب ، مناقب على بن ابىطالب عليهما السلام ، حديث 3753\r\n( 2 ) . همان : 408 و 409 ، حديث 3748\r\n","page_name":" 16 ","page_number":16},
  {"content":"\r\n\r\n\r\nبه روايت احمد بن حنبل\r\nاحمد بن حنبل نيز به نقل اين حديث پرداخته است . وى از عبداللَّه بن رقيم كنانى چنين نقل مىكند : در زمان جنگ جمل به مدينه رفتيم . ما در اين شهر با سعد بن مالك ملاقات كرديم . سعد گفت :\r\nرسول خدا صلى اللَّه عليه وآله به بستن درهايى كه به مسجد باز مىشد امر فرمود و درِ خانهء على را به حال خود واگذاشت . « 1 » احمد بن حنبل اين حديث را در موارد متعدّدى و با سندهاى گوناگون ، از چند تن از صحابه روايت كرده است . « 2 »\r\n\r\nبه روايت حاكم نيشابورى\r\nحاكم نيشابورى نيز به سند خود اين حديث را نقل كرده است .\r\nوى نقل مىكند كه زيد بن ارقم مىگويد : درِ خانه چند تن از اصحاب رسول خدا صلى اللَّه عليه وآله به مسجد باز مىشد . روزى رسول خدا فرمود :\r\nسدّوا هذه الأبواب إلّاباب علي ؛\r\nاين درها - جز درِ خانه على - را ببنديد .\r\n\r\n\r\n","description":"","footnote":"\r\n( 1 ) . مسند احمد : 1 / 285 ، مسند سعد بن ابىوقّاص ، حديث 1514\r\n( 2 ) . ر . ك : مسند احمد : 1 / 545 ، مسند عبداللَّه بن عباس ، حديث 3052 و 1042 ، مسند عبداللَّه بن عمر ، حديث 4782 و 5 / 496 ، حديث زيد بن ارقم ، حديث 18801\r\n","page_name":" 17 ","page_number":17},
  {"content":"\r\n\r\nزيد مىگويد : مردم در اين مورد اعتراض كردند .\r\nرسول خدا صلى اللَّه عليه وآله برخاست و خدا را ستود و بر او ثنا گفت و فرمود :\r\nأمّا بعد ، فإنّي أمرت بسدّ هذه الأبواب غير باب علي ، فقال فيه قائلكم . واللَّه ، ما سددت شيئاً ولا فتحته ، و لكن امرت بشيء فاتّبعته ؛\r\nمن به بستن اين درها جز در خانهء على امر نمودم ، برخى از شما به اين مسئله اعتراض كرديد ، به خدا سوگند ! من [ به رأى خود 
  ] نه درى را بستم و نه درى را گشودم ؛ بلكه به كارى امر شدم و از آن فرمان ، پيروى كردم .\r\nحاكم نيشابورى پس از نقل اين حديث مىنويسد : سند اين حديث صحيح است . « 1 » وى در سندى ديگر از ابو هريره اين گونه نقل مىكند : روزى عمر بن خطّاب اظهار داشت كه به على بن ابى طالب سه ويژگى عطا شد كه اگر يكى از آن‌ها به من عطا مىشد ، براى من از همه نعمت‌هاى دنيوى محبوب‌تر بود .\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 135 ، كتاب معرفة الصحابه ، ذكر مناقب اميرالمؤمنين على بن ابى طالب عليهما السلام ، حديث 4631\r\n","page_name":" 18 ","page_number":18},
  {"content":"\r\n\r\nگفته شد : اى امير مؤمنان ! آن‌ها چيستند ؟\r\nگفت : ازدواج او با فاطمه دختر رسول خدا صلى اللَّه عليه وآله ، سكونت او در مسجد همراه رسول خدا صلى اللَّه عليه وآله - كه هر چه براى پيامبر در آن مسجد حلال بود براى او نيز حلال بود - و سپردن پرچم به او در جنگ خيبر .\r\nحاكم نيشابورى پس از نقل اين روايت مىنويسد : سند اين حديث - گرچه بخارى و مسلم آن را نياورده‌اند - صحيح است . « 1 »\r\n\r\nبه روايت نسائى\r\nاز ناقلان ديگر اين حديث ، نَسائى است . وى به سند خود از حارث بن مالك اين گونه نقل مىكند كه حارث مىگويد : روزى به شهر مكّه وارد شدم و با سعد بن ابى وَقّاص ملاقات كردم . به او گفتم : دربارهء على فضيلتى شنيده‌اى ؟\r\nگفت : با رسول خدا صلى اللَّه عليه وآله در مسجد بوديم شبان‌گاه پيامبر نداد داد :\r\nليخرج من المسجد إلّاآل رسول اللَّه وآل علي ؛\r\nهر كس جز خاندان رسول خدا و خاندان على ، بايد از مسجد خارج شوند .\r\n\r\n\r\n","description":"","footnote":"\r\n( 1 ) . همان : 3 / 135 ، حديث 4632\r\n","page_name":" 19 ","page_number":19},
  {"content":"\r\n\r\nسعد گفت : ما از مسجد خارج شديم ، وقتى صبح شد ، عموى رسول خدا صلى اللَّه عليه وآله به حضورش آمد و عرض كرد : اصحاب و عموهايت را از مسجد بيرون كردى و اين جوان را باقى گذاشتى ؟ !\r\nرسول خدا صلى اللَّه عليه وآله فرمود :\r\nما أنا أمرت بإخراجكم ولا بإسكان هذا الغلام . إنّ اللَّه هو أمر به ؛\r\nمن به بيرون كردن شما و سكونت اين جوان امر نكردم ؛ اين خداوند بود كه به اين عمل امر فرمود .\r\nنَسائى مىافزايد : فطر مىگويد كه عبداللَّه بن شريك ، از عبداللَّه بن رقيم ، از سعد نقل كرده كه عباس به حضور پيامبر صلى اللَّه عليه وآله آمد و عرض كرد : درِ همهء خانه‌هاى ما ، جز درِ خانه على را بستى ؟\r\nپيامبر فرمود :\r\nما أنا فتحتها ولا سددتها ؛ « 1 »\r\nمن درى را نگشودم و درى را نبستم .\r\nآن چه گذشت برخى از متن‌هاى حديث سدّ الأبواب بود كه بزرگان و پيشوايان حديث اهل تسنّن ، آن را با متن‌هاى مختلف نقل\r\n\r\n\r\n","description":"","footnote":"\r\n( 1 ) . خصائص علىّ بن ابىطالب عليهما السلام : 7 - 71 ، بيان گفتار رسول اكرم صلى اللَّه عليه وآله : « ما انا أدخلته وأخرجتكم » ، حديث 40\r\n","page_name":" 20 ","page_number":20},
  {"content":"\r\n\r\nكرده‌اند . البته اگر سندها و متن‌هاى گوناگون آن را كه از اصحاب رسول خدا صلى اللَّه عليه وآله نقل شده است مىخواستيم به تفصيل بررسى كنيم ، سخن به درازا مىكشيد ؛ اگر چه در ضمن اين پژوهش ، از برخى از اين سندها و متن‌ها آگاه خواهيم شد .\r\nبه طور كلى مىتوان گفت كه اين حديث از مرتبه روايت فراتر رفته و به حد درايت رسيده است . ما برخى از اين متن‌ها را به عنوان مقدّمه‌اى بر « حديث خوخه » ؛ ( دريچه ) - كه در دو كتاب صحيح بخارى و مسلم آمده است - و آرا و نظريه‌هاى شارحان و پيشوايان بزرگ علم حديث بر اين روايت ، ذكر كرديم .\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nبخش دوم وارونه كردن \" حديث سدالابواب \"\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nوارونه كردن اين حديث\r\nروشن شد كه پيامبر خدا صلى اللَّه عليه وآله حديث سدّ الأبواب را درباره حضرت على عليه السلام بيان فرموده و اين حديث به تواتر نقل شده است ؛ ولى برخى معاندان ، چون نتوانستند اصل حديث را انكار كنند ؛ از اين رو نسبتِ آن را از « على » به « ابوبكر » تغيير دادند و در اين راستا « حديث الخوخة » ( حديث دريچه ) را جعل كردند ؛ يعنى هم ، نام على عليه السلام را تغيير دادند و هم كلمهء « در » را با « دريچه » تعويض كردند . اين حديث وارونه را بُخارى ، مسلم ، تِرمذى ، احمد بن حنبل و ديگر عالمان از متقدّمين و متأخّرين نقل كرده‌اند .\r\nالبته اصل روايت همان است كه در دو كتاب صحيح بُخارى و مسلم آمده است . بديهى است وقتى اين حديث وارونه را در اين دو كتاب بررسى كنيم و به واقع مطلب برسيم ، از بررسى آن در ديگر منابع بىنياز خواهيم شد ؛ گرچه در ضمن بررسى به ديگر كتاب‌ها نيز خواهيم پرداخت .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nحديث وارونه به روايت بُخارى\r\nبخارى اين حديث وارونه را در چند بخش از كتاب خود نقل كرده است . وى در باب « دريچه و راهى براى عبور و مرور در مسجد » اين گونه مىنويسد :\r\nعبداللَّه بن محمّد جعفى ، از وهب بن جرير ، از پدرش ، از يعلى بن حكيم ، از عِكْرَمه نقل مىكند كه ابن عباس مىگويد :\r\nرسول خدا صلى اللَّه عليه وآله در دوران بيمارى خود كه به فوت آن حضرت انجاميد ، در حالى از خانه بيرون آمد كه سر خود را با پارچه‌اى بسته بود . او پس از وارد شدن به مسجد ، بر فراز منبر نشست . پس از آن كه خدا را ستود و به او درود فرستاد فرمود :\r\nدر ميان مردم كسى بخشنده‌تر از ابوبكر ابن ابى قحافه نيست كه جان و مالش را براى من ارزانى داشته باشد ، اگر مىخواستم از ميان مردم دوستى براى خود برگزينم ، به يقين ابوبكر را برمىگزيدم ( ! ) ولى برادرى و دوستى اسلامى برتر است . هر دريچه خانه‌اى را كه به اين مسجد باز مىشود جز دريچه خانهء ابوبكر ببنديد . « 1 » وى در باب « هجرت پيامبر و اصحابش به مدينه » مىگويد :\r\n\r\n\r\n","description":"","footnote":"\r\n( 1 ) . صحيح بخارى : 1 / 178 ، باب‌هاى مسجد ، باب دريچه و محل عبور ، حديث 455\r\n","page_name":" 26 ","page_number":26},
  {"content":"\r\n\r\nاسماعيل بن عبداللَّه ، از مالك ، از ابونضر مولاى عمر بن عبيداللَّه ، از عبيد ( ابن حنين ) نقل مىكند كه ابو سعيد خُدرى رضى اللَّه عنه مىگويد :\r\nروزى رسول خدا صلى اللَّه عليه وآله بر فراز منبر نشست و فرمود :\r\nخداوند به بنده‌اى اختيار داد كه يا از زر و زيور دنيا هر چه خواهد به او بدهد ، و يا آن چه را كه نزد خداست برگزيند . او آن چه را كه در پيشگاه خدا بود برگزيد .\r\nدر اين هنگام ابوبكر گريست و گفت : پدران و مادران ما به فداى تو باد !\r\nما از او در شگفت شديم و مردم گفتند : به اين پيرمرد بنگريد ؛ رسول خدا صلى اللَّه عليه وآله از بنده‌اى خبر مىدهد كه خداوند او را بين زر و زيور دنيا و آن چه نزد اوست مخيّر ساخته است و او مىگويد : پدران و مادران ما به فداى تو باد !\r\nپس رسول خدا صلى اللَّه عليه وآله همان بنده‌اى بود كه خداوند به او چنين اختيارى داد و ابوبكر از همه ما به اين مسئله آگاه‌تر بود .\r\nرسول خدا صلى اللَّه عليه وآله فرمود : به راستى بخشنده‌ترين افراد براى من در مصاحبت و اموالش ، ابوبكر است . اگر مىخواستم از ميان امّتم دوستى برگزينم ، به يقين ابوبكر را برمىگزيدم ؛ اما برادرى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو دوستى اسلامى سزاوارتر است . هيچ دريچه‌اى را كه به مسجد باز مىشود - جز دريچه خانه ابوبكر - باز نگذاريد . « 1 »\r\n\r\nحديث وارونه به روايت مسلم\r\nمسلم نيشابورى نيز اين حديث را در بخش « فضايل صحابه » روايت كرده است . وى مىنويسد :\r\nعبداللَّه بن جعفر بن يحيى بن خالد ، از معن ، از مالك ، از ابونضر ، از عبيد بن حنين نقل مىكند كه ابو سعيد مىگويد :\r\nروزى رسول خدا صلى اللَّه عليه وآله بر فراز منبر نشست و فرمود :\r\nخداوند به بنده‌اى بين زر و زيور دنيا و آن چه نزد اوست اختيار داد . او آن چه را كه در پيشگاه خداست برگزيد .\r\nدر اين هنگام ابوبكر گريست ، سپس گفت : پدران و مادران ما به فداى تو باد !\r\nراوى مىگويد : رسول خدا صلى اللَّه عليه وآله همان بنده برگزيده بود و ابوبكر از همهء ما به اين مسئله آگاه‌تر بود .\r\nرسول خدا صلى اللَّه عليه وآله فرمود : بخشنده‌ترين مردم براى من در\r\n\r\n\r\n","description":"","footnote":"\r\n( 1 ) . صحيح بخارى : 3 / 1417 ، كتاب فضايل صحابه ، باب هجرت پيامبر و اصحابش به مدينه ، حديث 3691\r\n","page_name":" 28 ","page_number":28},
  {"content":"\r\n\r\nمال و همراهى با من ، ابوبكر است . اگر مىخواستم دوستى برگزينم به يقين ابوبكر را برمىگزيدم ؛ امّا برادرى و دوستى اسلامى سزاوارتر است . هيچ دريچه‌اى را كه به مسجد باز مىشود - جز دريچه خانه ابوبكر - باز نگذاريد .\r\nوى در ادامه مىنويسد : سعيد بن منصور ، از فليح بن سليمان ، از سالم ابونضر ، از عبيد بن حنين و بُسر بن سعيد نقل مىكند كه ابو سعيد خُدرى گفت :\r\n« روزى رسول خدا صلى اللَّه عليه وآله براى مردم سخنرانى كرد . . . » و همين حديث را بيان فرمود .\r\n\r\nتحريف حديث وارونه توسّط بُخارى\r\nجالب توجه اين كه بُخارى بعد از آن كه اين حديث وارونه را در بخش « دريچه و محل آمد و رفت در مسجد » از ابن عباس نقل مىكند ؛ در بخش « مناقب » آن را تحريف مىنمايد و با تغيير « دريچه » به « در » مىنويسد : « بخش گفتار رسول خدا صلى اللَّه عليه وآله در اين كه تمام درها - جز در خانه ابوبكر - را ببنديد » .\r\nاين روايت را ابن عباس از پيامبر صلى اللَّه عليه وآله نقل كرده است .\r\nاين تحريف به اندازه‌اى روشن است كه شارحان صحيح بُخارى در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتوجيه آن سر در گم شده‌اند ، از اين رو به ناچار گفته‌اند : اين حديث نقل به معنا شده است .\r\nابن حجر عسقلانى در توجيه اين تحريف مىنويسد : بُخارى ، نگارنده صحيح ، اين حديث را در باب نماز به لفظ « هر دريچه‌اى را ببنديد » به سند متصل آورده و گويا كه آن را نقل به معنا كرده است . « 1 » عينى نيز در كتاب عمدة القارى پس از نقل اين حديث مىنويسد :\r\nبُخارى اين حديث را در بخش نماز به لفظ « هر دريچه‌اى را در مسجد ببنديد » با سند متصل آورده و آن را در اين جا نقل به معنا كرده است . « 2 » به راستى آيا تغيير « دريچه » به « در » از موارد نقل به معنا است ؟ ! افزون بر آن كه خود ابن حجر عسقلانى نيز در نقل به معنا بودن حديث اطمينان ندارد و از اين رو مىگويد : « گويى . . . » !\r\nفراتر اين كه همان طورى كه بُخارى حديث ابن عبّاس را تحريف كرده است ، حديث ابوسعيد را نيز كه در بخش « هجرت پيامبر صلى اللَّه عليه وآله » آورده - آن سان كه گذشت - تحريف كرده است . وى در بخش « مناقب » مىنويسد :\r\nعبداللَّه بن محمّد ، از ابوعامر ، از فليح ، از سالم ابونضر ، از بُسر بن\r\n\r\n\r\n","description":"","footnote":"\r\n( 1 ) . فتح البارى : 1 / 442\r\n( 2 ) . عمدة القارى : 4 / 245\r\n","page_name":" 30 ","page_number":30},
  {"content":"\r\n\r\nسعيد نقل مىكند كه ابوسعيد خُدرى رضى اللَّه عنه مىگويد :\r\nروزى رسول خدا صلى اللَّه عليه وآله سخنانى را ايراد كرد و فرمود :\r\nهمانا خداوند به بنده‌اى بين دنيا و آن چه نزد اوست اختيار داد . بنده ، آن چه را كه در پيشگاه خداست برگزيد .\r\nراوى مىگويد : در اين هنگام ابوبكر گريست . ما از گريه او در شگفت شديم كه رسول خدا صلى اللَّه عليه وآله از بنده‌اى كه مخيّر شده خبر مىدهد و ابوبكر بر اين امر مىگريد . راوى مىافزايد : در واقع رسول خدا صلى اللَّه عليه وآله همان بنده مخيّر شده بود و ابوبكر نيز از همه ما به اين مسئله آگاه‌تر بود [ ! 
  ]\r\nآن گاه رسول خدا صلى اللَّه عليه وآله فرمود : به راستى بخشنده‌ترين مردم براى من در مصاحبت و اموالش ابوبكر است . اگر مىخواستم دوستى غير از پروردگارم برگزينم ، البتّه ابوبكر را به عنوان دوست برمىگزيدم ؛ ولى برادرى اسلامى و مودّت او سزاوارتر است ، هيچ درى را كه به مسجد باز مىشود باقى نخواهم گذاشت و خواهم بست جز در خانه ابوبكر .\r\nدر اين مورد نيز شارحان ، در توجيه اين روايت سر در گم شده‌اند . براى آگاهى بيشتر مىتوانيد به سخنان آن‌ها مراجعه كنيد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nبررسى سند حديث « دريچه » در صحيح بخارى و صحيح مسلم\r\nپيش‌تر حديث « دريچه » را با سند و متن آن از دو كتاب صحيح بُخارى و صحيح مسلم مطرح كرديم و روشن شد كه بُخارى و مسلم آن را از ابن عباس و ابوسعيد خُدرى روايت مىكنند . در آن بررسى به اين نتيجه رسيديم كه هر دو سند از درجه اعتبار ساقط است . اينك به طور تفصيل سند اين حديث را بررسى مىكنيم .\r\n\r\nحديث دريچه به روايت ابن عبّاس\r\nحديث دريچه را فقط بُخارى نقل كرده و بىاعتبار است . البتّه ما در عدم اعتبار اين حديث ، از برخى مطالبى كه درباره « وهب بن جرير » « 1 » و پدرش جرير بن حازم گفته شده ، چشم پوشى مىكنيم .\r\nبُخارى درباره جرير مىگويد : گاهى او در نقل حديث اشتباه مىكند .\r\nيحيى بن مَعين در اين باره مىگويد : روايت جرير از قَتاده ضعيف است .\r\nذهبى نيز دربارهء جرير اظهار نظر كرده و مىگويد : پيش از مرگش ، حال و روزش دگرگون شد و در نتيجه پسرش وهب ، مردم را از ملاقات\r\n\r\n\r\n","description":"","footnote":"\r\n( 1 ) . تهذيب التهذيب : 11 / 142\r\n","page_name":" 32 ","page_number":32},
  {"content":"\r\n\r\nبا او منع كرد . « 1 » با اين حال ، در بىاعتبارى اين حديث كافى است كه راوى آن از ابن عباس ، « عِكْرَمه بربرى » آزاد شده ابن عباس است .\r\n\r\nنگاهى كوتاه به شرح حال عِكْرَمه آزاد شده ابن عبّاس\r\nويژگىهاى بارز عِكْرَمه را مىتوان در چند عنوان خلاصه كرد :\r\n1 . هم عقيده بودن او با خوارج\r\nوى علاوه بر اين كه با خوارج هم عقيده بود ، مردم را نيز به عقايد آن‌ها دعوت مىكرد . بسيارى از مردم آفريقا عقيده صفريه « 2 » را از عِكْرَمه فرا گرفته‌اند .\r\nذهبى در اين زمينه مىنويسد : مردم درباره عِكْرَمه ايراداتى داشتند ؛ زيرا كه وى عقيدهء خوارج را باور داشت .\r\n2 . از دين ايراد مىگرفت و احكام را مسخره مىكرد\r\nعِكْرَمه همواره از دين ايراد مىگرفت و احكام را مسخره مىكرد .\r\nاين مطلب را از او نقل كرده‌اند كه مىگفت : خداوند آيات متشابه را فقط براى گمراه كردن مردم نازل كرد .\r\n\r\n\r\n","description":"","footnote":"\r\n( 1 ) . ميزان الاعتدال : 2 / 117 و 118 ، المغنى فى الضعفاء : 1 / 203\r\n( 2 ) . صفريه : گروهى از خوارج و از پيروان زياد بن اصفر كه به آنان زياديه نيز مىگويند\r\n","page_name":" 33 ","page_number":33},
  {"content":"\r\n\r\nاو در مراسم حج اظهار داشت : دوست داشتم كه اكنون در اين مراسم سلاحى در دست داشتم تا از چپ و راست از كسانى كه مىخواستند در اين مراسم حضور يابند ، مانع مىشدم .\r\nروزى كنار درِ مسجد پيامبر صلى اللَّه عليه وآله ايستاد و گفت : كسى جز كافر در آن نيست .\r\n3 . بسيار دروغ‌گو بودن او\r\nعِكْرَمه در دروغ‌گويى به جايى رسيد كه على بن عبداللَّه بن عباس او را به در مستراح بست .\r\nبه او گفته شد : چرا با آزاد شده خودتان اين گونه رفتار مىكنيد ؟\r\nعلى بن عبداللَّه بن عباس پاسخ داد : او بر پدرم دروغ مىبندد .\r\nاز طرفى ، سخن عبداللَّه بن عمر به آزاد شده‌اش نافع ، مشهور است كه به او گفت : از خدا بترس ، بر من دروغ مبند آن سان كه عِكْرَمه بر ابن عبّاس دروغ مىبست .\r\nهم‌چنين از ابن سيرين ، يحيى بن مَعين ، مالك و گروه ديگرى از عالمان نقل شده است كه عِكْرَمه بسيار دروغ‌گو بود .\r\n4 . رفت و آمد دائمى او به دربار اميران\r\nعِكْرَمه به خاطر دنيا در دربار اميران همواره در حال رفت و آمد بود و اين موضوع به گونه‌اى مشهور است كه به او گفته شد : مكّه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو مدينه را رها كردى و به خراسان آمدى ؟ !\r\nگفت : براى دخترانم تلاش مىكنم .\r\nو به فرد ديگرى گفت : آمده‌ام تا از دينارها و درهم‌هاى حاكمانتان بستانم .\r\nآرى ، به خاطر همين مسائل و موارد ديگر بود كه مردم حاضر نشدند در تشييع جنازه او شركت كنند و هيچ كس جنازه او را حمل نكرد . از اين رو چهار مرد سياه پوست را اجير كردند تا جنازه او را بردارند و دفن كنند . « 1 »\r\n\r\nحديث وارونه به روايت ابوسعيد خُدرى\r\nاين حديث را بُخارى ، از اسماعيل بن ابى اويس ، از مالك ، از ابو نضر ، از عبيد بن حنين ، از ابو سعيد خُدرى روايت كرده است .\r\nمسلم نيشابورى نيز سند نخست را از عبداللَّه بن جعفر بن يحيى بن خالد ، از معن ، از مالك نقل كرده است .\r\nتِرمذى نيز به نقل آن پرداخته و از احمد بن حسن ، از عبداللَّه بن\r\n\r\n\r\n","description":"","footnote":"\r\n( 1 ) . گفتنى است كه ما شرح حال او را در كتاب التحقيق فى نفى التحريف : 270 - 274 آورده‌ايم . براى آگاهى از شرح حال وى ر . ك : تهذيب الكمال : 20 / 264 ، تهذيب التهذيب : 7 / 228 ، الطبقات الكبرى : 5 / 219 ، وفيات الاعيان : 3 / 265 ، ميزان الاعتدال : 5 / 116 ، المغنى فى الضعفاء : 2 / 67 ، الضعفاء الكبير : 3 / 373 و سير اعلام النبلاء : 5 / 12\r\n","page_name":" 35 ","page_number":35},
  {"content":"\r\n\r\nمسلمه ، از مالك نقل كرده است . وى پس از نقل اين حديث مىگويد :\r\nاين حديث ، صحيح و معتبر است . « 1 » بنابراين با توجّه به اين سه سند معلوم مىشود كه محور هر سه نقل « مالك بن انس » است . گرچه او يكى از چهار امامى است كه گروه كثيرى از اهل تسنّن از وى تقليد مىكنند ؛ ولى نمىتوان به رواياتش اعتماد كرد ، به خصوص در چنين مواردى ؛ زيرا او به خاطر عقيده‌اى كه به تنهايى درباره امام عليه السلام دارد ، از اجماع اهل اسلام خارج است !\r\n\r\nنگاهى به شرح حال مالك\r\nاكنون در اين جا لازم است كه شرح حال مالك را به تفصيل بيان كنيم تا پژوهش‌گران و حق جويان با انديشه و افكار او بيشتر آشنا شوند .\r\nانديشه‌هاى مالك را از چند محور مىتوان بررسى كرد :\r\n1 . او از خوارج بود\r\nنخستين مطلبى كه مىتوان در مورد مالك گفت ، اين است كه او با خوارج هم‌عقيده بود . مبرّد در بحثى دربارهء خوارج مىنويسد : عده‌اى از فقها را به خوارج نسبت مىدهند ؛ از جمله عِكْرَمه آزاد شده\r\n\r\n\r\n","description":"","footnote":"\r\n( 1 ) . صحيح تِرمذى : 5 / 373 و 374 ، حديث 3680\r\n","page_name":" 36 ","page_number":36},
  {"content":"\r\n\r\nابن عبّاس . اين مطلب در مورد مالك بن انس نيز گفته مىشود .\r\nزبيريان دربارهء وى مىگويند :\r\nمالك بن انس همواره عثمان ، على ، طلحه و زبير را ياد مىكرد و مىگفت : به خدا سوگند ! آنان فقط به خاطر آبگوشتى خاك‌آلود با يك‌ديگر جنگيدند ( ! ) « 1 » 2 . نظريه باطل او در برترى دادن سه خليفه بر ديگر خلايق\r\nمالك ، امير مؤمنان على عليه السلام را با ديگر مردم مساوى مىدانست . او همواره مىگفت : برترين مردم ابوبكر ، عمر و عثمان هستند ، آن گاه اندكى مكث مىكرد و مىگفت : در اين جا بقيه مردم مساوى هستند ( ! ) « 2 » البته او در اين اعتقاد پيرو نظريه عبداللَّه بن عمر بود ، آن جا كه مىگويد :\r\nما در زمان رسول خدا صلى اللَّه عليه وآله مىگفتيم : ابوبكر ، سپس عمر ، سپس عثمان ، آن گاه سكوت مىكرديم ؛ يعنى كسى را برتر نمىدانستيم .\r\nجالب اين است كه ابن عبدالبرّ اين نظريه را ذكر كرده و به شدّت\r\n\r\n\r\n","description":"","footnote":"\r\n( 1 ) . الكامل ، مبرّد : 3 / 118\r\n( 2 ) . ترتيب المدارك : 1 / 175 ، شرح حال مالك\r\n","page_name":" 37 ","page_number":37},
  {"content":"\r\n\r\nآن را ردّ مىكند و مىگويد : اين فرد ، كسى است كه ابن مَعين او را رد كرده و با كلامى خشن درباره او سخن گفته است ؛ زيرا كه گويندهء چنين سخنى بر خلاف اجماع اهل تسنّن - از متقدّمين و متأخّرين از اهل فقه و حديث - سخن گفته كه همهء آن‌ها اتفاق نظر دارند كه على عليه السلام برترينِ مردم بعد از عثمان است و در اين موضوع هيچ اختلافى نيست .\r\nفقط اختلاف در برترى على عليه السلام و عثمان است .\r\nالبتّه پيشينيان در مورد برترى على عليه السلام و ابوبكر نيز اختلاف نظر داشته‌اند . بنابراين ، اتفاق نظر همگانى - كه توضيح داديم - دليلى است بر اين كه حديث ابن عمر غلط است ؛ گرچه اسنادش صحيح باشد ؛ ولى معناى صحيحى نمىتواند داشته باشد . . . . « 1 » 3 . ترك كردن نقل روايت از امير مؤمنان على عليه السلام\r\nمطلب ديگر آن كه چون مالك از راه امير مؤمنان على عليه السلام منحرف شده و از آن حضرت روى گردانده است ؛ از اين رو در كتاب الموطّأ هيچ حديثى را از آن حضرت روايت نكرده و به همين جهت شگفتى ديگران از جمله هارون الرشيد را برانگيخته است . وقتى هارون از او مىپرسد : چرا در اين كتاب هيچ حديثى از على عليه السلام\r\n\r\n\r\n","description":"","footnote":"\r\n( 1 ) . الإستيعاب : 3 / 214\r\n","page_name":" 38 ","page_number":38},
  {"content":"\r\n\r\nنقل نكرده‌اى ؟\r\nوى بهانه مىآورد و مىگويد : او در شهر من نمىزيست و با راويان حديث او ارتباطى نداشتم ( ! ) « 1 » اين در حالى است كه در كتاب خود از معاويه و عبدالملك بن مروان روايت نقل مىكند و به آرا و نظريه‌هاى آن‌ها استناد مىنمايد .\r\nاز طرفى ، مالك از هِشام بن عروه ، با اين كه او را بسيار دروغ‌گو مىداند ؛ روايت نقل مىكند ( ! ) « 2 » جالب اين كه يكى از عالمان اهل سنّت گويد : مالك مرا از دو شيخ قريش نهى كرد ، در حالى كه خودش در مواردى بسيار در كتاب الموطأ از آنان روايت نقل كرده است . « 3 » 4 . تدليس‌گرى او\r\nافزون بر مطالبى كه گفته شد ، مالك اهل تدليس بود . در اين مورد عبداللَّه بن احمد گويد : از پدرم شنيدم كه مىگفت : مالك بن انس هيچ روايتى را از بُكِير بن عبداللَّه نشنيده است . بىترديد وكيع ، از مالك ، از\r\n\r\n\r\n","description":"","footnote":"\r\n( 1 ) . تنوير الحوالك : 1 / 7 ، شرح الموطّأ زرقانى : 1 / 43\r\n( 2 ) . تاريخ بغداد : 1 / 239 ، الكاشف عن اسماء الرجال الكتب السته : 3 / 11 ، تهذيب الكمال : 24 / 415 ، سير اعلام النبلاء : 7 / 38\r\n( 3 ) . تهذيب التهذيب : 9 / 35\r\n","page_name":" 39 ","page_number":39},
  {"content":"\r\n\r\nبُكِير بن عبداللَّه براى ما حديث نقل مىنمايد . پدرم مىگفت كه مىگويند : اين‌ها كتاب‌هاى پسر مالك است . « 1 » خطيب بغدادى در ضمن نقل اخبار برخى از اهل تدليس ، مىنويسد : گفته مىشود كه به راستى رواياتى را كه مالك بن انس ، از ثور بن زيد ، از ابن عباس نقل كرده ، به اين ترتيب بوده است كه ثور ، از عِكْرَمه ، از ابن عباس نقل مىكرده و از آن جايى كه مالك نقل روايت از عِكْرَمه را دوست نمىداشته ، اسم عِكْرَمه را از سند حذف كرده و حديث را به صورت مرسل آورده است .\r\nبديهى است كه چنين عملى جايز نيست ، گرچه مالك مرسلات را معتبر مىداند و به آن‌ها استدلال مىنمايد ؛ زيرا خود مىدانست كه اين حديث ، از كسى نقل شده كه نزد او حجّت نيست ، در صورتى كه حديث مرسل از اين گونه حديث ، بهتر است ؛ چرا كه عدم حجيّت ارسال كننده ثابت نشده است . « 2 » 5 . هم نشينى او با اميران و سكوتش در برابر اعمال ناپسند آنان\r\nمالك از نظر مالى در نهايت فقر و تنگدستى به سر مىبرد و اين سختى به اندازه‌اى بود كه گفته‌اند كه وى چوب‌هاى سقف خانه‌اش را\r\n\r\n\r\n","description":"","footnote":"\r\n( 1 ) . العلل ومعرفة الرجال : 1 / 219\r\n( 2 ) . الكفاية فى علم الروايه : 365\r\n","page_name":" 40 ","page_number":40},
  {"content":"\r\n\r\nفروخت ؛ « 1 » ولى از زمانى كه به طور رسمى به خدمت سلاطين و حكام درآمد وضعيت مادى او دگرگون شد . پس به وفور برايش دينار مىرسيد ، تا جايى كه مالك ، از هارون هزار دينار گرفت و آن‌ها را براى وارثانش به ارث گذاشت . « 2 » در چنين شرايطى طبيعى است كه او مطيع سلاطين ، پشتيبان و مؤيّد سياست‌هاى آنان باشد و در برابر اعمال ناپسند و ستمگرىهاى آنان سكوت كند .\r\nعبداللَّه بن احمد در اين زمينه مىگويد : از پدرم شنيدم كه مىگفت : ابن ابى ذِئب و مالك نزد حاكمان حاضر مىشدند .\r\nابن ابى ذِئب به كارهاى آنان اعتراض مىكرد و آن‌ها را امر و نهى مىنمود ؛ ولى مالك در برابر كارهاى آنان سكوت مىكرد . پدرم مىگفت : ابن ابى ذِئب از مالك بهتر و بافضيلت‌تر است . « 3 » آرى ، مالك در اين ويژگى همانند استادش زُهْرى است ؛ از اين رو آن چه امام سجّاد عليه السلام در نامه‌اش به زُهْرى فرموده است شامل\r\n\r\n\r\n","description":"","footnote":"\r\n( 1 ) . ترتيب المدارك : 1 / 119 ، شرح حال مالك ، الديباج المذهّب : 63\r\n( 2 ) . العقد الفريد : 1 / 294\r\n( 3 ) . العلل و معرفة الرجال : 1 / 511\r\n","page_name":" 41 ","page_number":41},
  {"content":"\r\n\r\nحال او نيز مىشود . « 1 » 6 . حاكمان مردم را وادار مىكردند كه به دستورات كتاب الموطّأ و فتاواى مالك عمل كنند\r\nبا توجّه به ويژگىهايى اين چنينى مالك ، طبيعى بود كه حاكمان ستمگر نيز خوش خدمتى او را جبران كنند و از او تمجيد نمايند .\r\nروزى منصور عباسى به مالك گفت : علوم پراكندهء خود را به صورت علم واحدى درآور و براى مردم كتابى بنويس تا آن‌ها را براى عمل به آن وادار كنم به گونه‌اى كه به ضرب شمشير همه را به انجام آن وادار ساخته و با شلاق كمر متخلفان را بشكنيم . « 2 » منصور در تلافى خوش خدمتى مالك افزود : اگر عمرم يارى نمايد و زنده بمانم ، به يقين گفته‌هاى تو را مىنويسم آن گونه كه مصاحف نوشته مىشود ؛ آن گاه آن را به سرزمين‌هاى دوردست مىفرستم و مردم را به تبعيت از آن وا مىدارم « 3 » كه به مطالب آن عمل\r\n\r\n\r\n","description":"","footnote":"\r\n( 1 ) . براى آگاهى از شرح حال زُهْرى و نامهء زيبايى كه امام سجّاد عليه السلام براى او نوشته است ر . ك : خواستگارى ساختگى : 73 - 82 ، از همين نگارنده\r\n( 2 ) . الديباج المذهّب : 72 ، شرح زرقانى بر الموطأ : 1 / 43 ، الوافى بالوفيات شرح حال مالك : 25 / 41\r\n( 3 ) . تذكرة الحفّاظ : 1 / 209\r\n","page_name":" 42 ","page_number":42},
  {"content":"\r\n\r\nكنند و با وجود آن به سراغ كتاب‌هاى ديگر نروند . « 1 » و آن گاه كه دوران هارون الرشيد فرا رسيد و هارون عباسى مىخواست به عراق عزيمت كند ، به مالك رو كرد و گفت : شايسته است كه همراه من بيايى ؛ چرا كه مىخواهم مردم را وادار كنم كه به كتاب الموطّأ عمل كنند ؛ آن سان كه عثمان مردم را به عمل به قرآن واداشت . « 2 » هارون عباسى تصميم گرفت كه كتاب الموطّأ را به كعبه بياويزد « 3 » و جارچى حكومتى ندا مىداد : آگاه باشيد ! جز مالك بن انس و ابن ابى ذئب كسى حق ندارد براى مردم فتوا دهد . « 4 » طبيعى است كه با كسى جز مالك نبايد چنين رفتار شود . روزى ابن جريج نزد منصور عباسى آمد و به او گفت : من احاديث جدّت عبداللَّه بن عباس را جمع‌آورى كرده‌ام به‌گونه‌اى كه هيچ فردى مانند من آن‌ها را جمع نكرده است .\r\n\r\n\r\n","description":"","footnote":"\r\n( 1 ) . كشف الظنون : 2 / 725 به نقل از الطبقات الكبرى\r\n( 2 ) . مفتاح السعادة : 2 / 87\r\n( 3 ) . كشف الظنون : 2 / 725 به نقل از حلية الاولياء\r\n( 4 ) . وفيات الاعيان : 4 / 135 ، مرآة الجنان : 1 / 375\r\n","page_name":" 43 ","page_number":43},
  {"content":"\r\n\r\nمنصور در برابر اين كار هيچ پاداشى به ابن جريج نداد . « 1 » بنابراين ، زمانى كه به استاد مالك ، « ربيعة الرأى » گفته شد كه چطور مالك از تو بهره‌مند شد و تو از خود بهره نگرفتى ؟\r\nگفت : آيا نمىدانيد كه يك مثقال از حكومت ، از دو محمولهء علم و دانش بهتر است ! « 2 » 7 . او با آلات موسيقى آواز مىخواند\r\nاز ويژگىهاى ديگر مالك بن انس غنا و آوازخوانى او با آلات موسيقى بود تا جايى كه به اين كار معروف و مشهور شده بود ( ! ) كه تعدادى از عالمان و رجال شناسان بدان تصريح كرده‌اند . « 3 » قُرْطُبى در اين زمينه مىنويسد : شهادت آوازخوان و رقّاص مورد قبول نيست . « 4 » ابوالفرج گويد : قفال يكى از ياران ما نيز دربارهء او چنين اظهار نظر كرده است .\r\nشوكانى در اين باره روايتى را از ابوهريره نقل مىكند كه\r\n\r\n\r\n","description":"","footnote":"\r\n( 1 ) . العلل و معرفة الرجال : 2 / 312\r\n( 2 ) . طبقات الفقهاء : 54\r\n( 3 ) . نهاية الارب : 4 / 229 ، الأغانى : 2 / 231\r\n( 4 ) . تفسير القرطبى : 14 / 56\r\n","page_name":" 44 ","page_number":44},
  {"content":"\r\n\r\nپيامبر خدا صلى اللَّه عليه وآله فرمود :\r\nاستماع الملاهي معصية ، والجلوس عليها فسق ، والتلذّذ بها كفر ؛ « 1 »\r\nگوش دادن به آلات موسيقى گناه ، نشستن در محفل آن فسق و لذّت بردن از آن كفرورزى است .\r\n8 . ناآگاهى او از مسائل شرعى\r\nاز مطالب جالب توجّه در مورد مالك كه شرح حال‌نويسان دربارهء او ذكر كرده‌اند آن است كه هر گاه از او درباره مسأله‌اى سؤال مىشد ، از پاسخ دادن مىگريخت و يا مىگفت : نمىدانم . « 2 » شرح حال‌نويسان نوشته‌اند : در مورد 48 مسأله از مالك سؤال شد و او در پاسخ به 32 مورد گفت : نمىدانم ( ! ) « 3 » روزى يكى از مردم عراق 40 مسأله از مالك پرسيد . او فقط به 5 مسأله پاسخ داد . « 4 » در مورد ديگر فردى پرسش‌هاى زيادى از مالك\r\n\r\n\r\n","description":"","footnote":"\r\n( 1 ) . نيل الأوطار : 8 / 104\r\n( 2 ) . حلية الاولياء : 6 / 353\r\n( 3 ) . الديباج المذهّب : 69 ، شرح زرقانى بر الموطّأ : 1 / 35\r\n( 4 ) . الانتقاء ، ابن عبدالبر : 38\r\n","page_name":" 45 ","page_number":45},
  {"content":"\r\n\r\nپرسيد ؛ ولى او به هيچ كدام پاسخ نداد . « 1 » مالك تصريح مىكرد كه 70 شيخ و استاد را كه از رسول خدا صلى اللَّه عليه وآله حديث نقل مىكردند ، ديده است ؛ اما از هيچ كدام از آن‌ها چيزى ياد نگرفته است . « 2 » 9 . او به فتواهايى كه به رأى خود داد گريست\r\nتاريخ نگاران واپسين لحظات مالك را اين گونه نگاشته‌اند :\r\nمالك در همان بيمارى كه به مرگش انجاميد گريست و گفت : اى كاش به خاطر هر فتوايى كه داده‌ام ، تازيانه‌اى مىخوردم . اين موضوع را همهء تاريخ‌نگاران به اتفاق نظر نقل كرده‌اند . « 3 » آرى ، مالك چاره‌اى جز گريستن نداشت و همان طورى كه خود گفته است چه كسى سزاوارتر از او بر گريستن بود ؟ آيا به راستى گريه به حال او سودى داشت ؟\r\nليث بن سعد در مورد فتواهاى مالك مىگويد : من 70 مسأله را شمردم كه مالك در آن‌ها به رأى خودش فتوا داده است و تمامى آن‌ها با سنّت پيامبر خدا صلى اللَّه عليه وآله مخالفت دارد .\r\n\r\n\r\n","description":"","footnote":"\r\n( 1 ) . العقد الفريد : 2 / 199\r\n( 2 ) . حلية الاولياء : 6 / 354 ، الديباج المذهب : 64\r\n( 3 ) . وفيات الاعيان : 3 / 137 - 138 ، جامع بيان العلم : 2 / 1072 ، شذرات الذهب : 1 / 212\r\n","page_name":" 46 ","page_number":46},
  {"content":"\r\n\r\nليث در ادامه مىگويد : من تمامى اين موارد را براى مالك نوشتم و فرستادم و در اين باره او را موعظه نمودم . « 1 » 10 . سخنان بزرگان در نقد او\r\nافزون بر آن چه دربارهء مالك بيان شد ، نكتهء ديگر آن كه گروهى از بزرگان و پيشوايان علم و دانش او را نقد كرده و از او عيب‌جويى نموده‌اند .\r\nخطيب بغدادى در اين باره مىنويسد : گروهى از عالمان معاصرِ مالك ، از او عيب‌جويى كرده‌اند . « 2 » خطيب پس از نقل اين سخن ، به نام دانشمندانى هم‌چون ابن ابى ذئب ، عبدالعزيز ماجشون ، ابن ابى حازم و محمّد ابن اسحاق اشاره مىكند . « 3 » يحيى بن مَعين دربارهء مالك مىگويد : به نظر من سُفيان در همه امور از مالك محبوب‌تر است .\r\nسُفيان نيز در مورد مالك اظهار نظر كرده و مىگويد : او حافظه\r\n\r\n\r\n","description":"","footnote":"\r\n( 1 ) . جامع بيان العلم : 2 / 1080\r\n( 2 ) . تاريخ بغداد : 1 / 239\r\n( 3 ) . همان\r\n","page_name":" 47 ","page_number":47},
  {"content":"\r\n\r\nخوبى نداشت . « 1 » ابن عبدالبرّ مىگويد : ابن ابى ذئب در مورد مالك با تندى و خشونت سخن گفته است كه كراهت دارم آن را بيان كنم . « 2 » ابراهيم بن سعد نيز در نقد مالك سخن گفته و همواره او را لعنت مىكرده است .\r\nهم‌چنين عبدالرحمان بن زيد بن اسلم ، ابن ابى يحيى و ابن ابى زناد در نقد مالك سخنانى گفته‌اند . « 3 » فراتر اين كه روزى عمر بن قيس در مورد يكى از مسائل حج در حضور هارون با مالك مناظره كرد . او به مالك گفت : تو گاهى خطا مىكنى و گاهى سخن درست نمىگويى . مالك گفت : همهء مردم اين گونه هستند . « 4 »\r\n\r\nنگاهى كوتاه به شرح حال ابن ابى اويس\r\nبا توجّه به روايتى كه بُخارى نقل كرده است اسماعيل بن ابى اويس از مالك روايت مىكند . او پسر خواهر مالك است . براى\r\n\r\n\r\n","description":"","footnote":"\r\n( 1 ) . همان : 9 / 164\r\n( 2 ) . جامع بيان العلم : 2 / 1115\r\n( 3 ) . همان\r\n( 4 ) . تهذيب التهذيب ، شرح حال عمر بن قيس : 7 / 416\r\n","page_name":" 48 ","page_number":48},
  {"content":"\r\n\r\nبررسى سند اين حديث ساختگى به شرح حال او نگاهى كوتاه مىنماييم . عالمان رجالى درباره او چنين اظهار نظر كرده‌اند :\r\nنَسائى درباره او مىگويد : اسماعيل از نظر نقل حديث ضعيف است . « 1 » يحيى بن مَعين درباره اسماعيل و پدر او مىگويد : اسماعيل و پدرش حديث مىدزديدند .\r\nدولابى مىگويد : از نضر بن سَلَمه مروزى شنيدم كه مىگفت :\r\nاسماعيل بسيار دروغ‌گو است .\r\nذهبى نيز پس از نقل اين مطالب مىنويسد : ابن عدىّ سه حديث از او نقل مىكند ، سپس مىگويد : اسماعيل از دايى خود مالك روايات عجيبى نقل مىكند كه هيچ كس درباره آن‌ها از او پيروى نمىكند . « 2 » ابراهيم بن جنيد از يحيى نقل مىكند : اسماعيل در نقل حديث ، حديث‌هاى صحيح را با ناصحيح در هم مىآميزد . او در نقل حديث دروغ گوست و احاديث او ارزشى ندارند . « 3 » ابن حزم اندلسى نيز در كتاب المحلّى سخن از اسماعيل به ميان\r\n\r\n\r\n","description":"","footnote":"\r\n( 1 ) . الضعفاء والمتروكون : 51\r\n( 2 ) . ميزان الاعتدال : 1 / 379 و 380\r\n( 3 ) . تهذيب التهذيب : 1 / 280\r\n","page_name":" 49 ","page_number":49},
  {"content":"\r\n\r\nآورده ، آن جا كه به نقل از ابوالفتح ازدى مىگويد :\r\nسيف بن محمّد براى من اين گونه نقل كرد كه ابن ابى اويس حديث جعل مىكرد . « 1 » عينى در اين موضوع اقرار اسماعيل را نقل مىكند و مىنويسد :\r\nخود اسماعيل به جعل حديث اقرار دارد ؛ آن سان كه نَسائى نقل كرده است . « 2 »\r\n\r\nشرح حال فليح بن سليمان\r\nهمان گونه كه بيان شد مسلم نيشابورى نيز اين حديث را به سند ديگرى كه مالك جزو راويان آن نيست نقل كرده است . سند اين گونه است : از فليح بن سليمان ، از ابونضر ، از عبيد بن حنين و بُسر بن سعيد ، از ابوسعيد خُدرى .\r\nما براى بررسى اين سند نگاهى اجمالى به يكى از راويان آن به نام فليح بن سليمان داريم .\r\nفليح بن سليمان نيز از افرادى است كه رجال‌شناسان او را نپذيرفته‌اند . نَسائى درباره فليح مىگويد : او در نقل حديث\r\n\r\n\r\n","description":"","footnote":"\r\n( 1 ) . تهذيب التهذيب : 1 / 281\r\n( 2 ) . عمدة القارى : 1 / 8 ، فائده هفتم\r\n","page_name":" 50 ","page_number":50},
  {"content":"\r\n\r\nقوى نيست . « 1 » اين سخن را ابوحاتِم و يحيى بن مَعين نيز درباره او گفته‌اند . « 2 » درباره فليح ، يحيى از ابوكامل مظفر بن مدرك اين گونه نقل مىكند : بايد از حديث سه نفر پرهيز شود : محمّد بن طلحة بن مصرف ، ايّوب بن عتبه و فليح بن سليمان . « 3 » رملى نيز از ابوداوود نقل مىكند كه احاديث فليح هيچ ارزشى ندارند . « 4 » ابن ابى شعبه مىگويد كه على بن مَدِينى مىگويد : فليح و برادرش عبدالحميد از نظر نقل حديث ضعيف بودند . « 5 » از طرفى ، رجال‌شناسان ديگرى از قبيل عُقَيلى ، دارقُطْنى و ذهبى او را در رديف راويانى قلمداد كرده‌اند كه از نظر نقل حديث ضعيف هستند و ابن حبّان نيز او را در شمار راويان غير معتبر ذكر كرده است .\r\n\r\n\r\n","description":"","footnote":"\r\n( 1 ) . الضعفاء والمتروكون : 197\r\n( 2 ) . ميزان الاعتدال : 5 / 442 ، تهذيب التهذيب : 8 / 264\r\n( 3 ) . ميزان الاعتدال : 5 / 443 ، تهذيب التهذيب : 9 / 205\r\n( 4 ) . تهذيب التهذيب : 8 / 264 و 265\r\n( 5 ) . همان : 8 / 264\r\n","page_name":" 51 ","page_number":51},
  {"content":"\r\n\r\n\r\nبررسى سند حديث تحريف شده\r\nحديث « دريچه » را بخارى و علماى ديگر ، از ابن عبّاس و ابوسعيد نقل كرده‌اند . با توجّه به مطالبى كه گذشت ، پژوهش‌گر حقايق درمىيابد كه بُخارى آن را تحريف كرده است . وى در تحريف حديثى كه از ابن عباس نقل مىكند ، سندى براى آن ذكر نكرده است ؛ ولى حديث ابوسعيد را در بخش « مناقب » با سند زير تحريف كرده است :\r\nعبداللَّه بن محمّد ، از ابوعامر ، از فليح ، از سالم ابونضر ، از عبيد بن حنين ، از بُسر بن سعيد ، از ابو سعيد خُدرى . . . .\r\nبُخارى اين حديث را در بخش « دريچه و محل عبور از مسجد » با اين سند تحريف كرده است : محمّد بن سنان ، از فليح ، از ابونضر ، از عبيد بن حنين ، از بُسر بن سعيد ، از ابو سعيد خُدرى . . . .\r\nبديهى است كه محور اين سند بر « فليح بن سليمان » مىچرخد كه شرح حال كوتاهى از او را در بررسى سند دوم به روايت مسلم نيشابورى بيان كرديم . متن حديث به سند مسلم با واژه « دريچه » آمده است ، نه « در » ؛ پس معلوم مىشود روايتى كه به سند بُخارى نقل شده تحريف شده است و پيش‌تر بيان شد كه تحريف آن گونه آشكار است كه تلاش برخى شارحان در توجيه آن هيچ فايده‌اى نداشته است .\r\nسند بُخارى در بخش « دريچه و محل عبور » ، مشكل ديگرى نيز\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nدارد ؛ زيرا در سند آن « عبيد بن حنين » از « بُسر بن سعيد » روايت نقل مىكند ؛ در حالى كه « عبيد » نمىتواند از « بُسر » روايت كند و علماى اهل تسنّن در توجيه اين موضوع نيز سر در گم شده‌اند .\r\nابن حجر عسقلانى در توجيه آن مىنويسد : دارقُطْنى مىگويد :\r\nاين سند در جاى ديگرى نيامده است . در اين سند پيرامون فليح بين علما اختلاف است كه محمّد بن سنان آن را اين گونه روايت كرده .\r\nو معافى بن سليمان حرّانى نيز از او تبعيت كرده است . البتّه اين روايت را سعيد بن منصور ، يونس بن محمّد مؤذن و ابوداوود طيالسى نيز از فليح ، از ابونضر ، از عبيد بن حنين و بُسر بن سعيد ، همگى از ابوسعيد نقل كرده‌اند .\r\nابن حجر در ادامه مىگويد : اين روايت را مسلم نيشابورى ، از سعيد و ابوبكر بن ابى شِيبه ، از يونس و ابن حبّان در كتاب صحيح خود ، از قول طيالسى نقل كرده‌اند .\r\nابوعامر عقدى نيز آن را از فليح ، از ابونضر ، از بُسر بن سعيد ، از ابوسعيد روايت كرده است . البتّه او عبيد بن حنين را در اين روايت نياورده است . بُخارى نيز اين روايت را در بخش « مناقب ابوبكر » نقل كرده است .\r\nبنابر آن چه گفته شد سه سند مختلف در نقل اين حديث\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nوجود دارد .\r\nابن حجر عسقلانى پس از نقل اين سه سند به اشكال‌ها پاسخ داده و از بُخارى دفاع كرده است . « 1 » وى هم‌چنين با شرح اين حديث ، به اين موضوع پرداخته و تلاش كرده است كه آن را اين گونه تصحيح كند كه حديث از طريق ابونضر ، از دو شيخ ؛ يعنى بُسر و عبيد نقل شده است و از طرفى ، فليح گاهى نام اين دو تن را با هم ذكر مىكرده و گاهى به يكى از آن دو اكتفا مىكرده است .\r\nبا همهء اين پاسخ‌ها خود ابن حجر به اين اشتباه اعتراف كرده و مىگويد : تنها ايرادى كه در اين حديث باقى مىماند اين است كه محمّد بن سنان در حذفِ « واو » عاطفه اشتباه كرده است ، گرچه احتمال دارد كه اشتباه از طرف فليح باشد ؛ آن گاه كه اين روايت را براى فليح نقل مىكرده است . « 2 »\r\n\r\nافزودن جمله باطل به حديث وارونه\r\nدر بررسى اين حديث وارونه روشن شد براى آن كه حديث انس\r\n\r\n\r\n","description":"","footnote":"\r\n( 1 ) . هدى السارى : 507 ، حديث چهارم از احاديثى كه در آن به بُخارى اشكال شده است\r\n( 2 ) . فتح البارى شرح صحيح بُخارى : 1 / 735 و ر . ك : عمدة القارى : 4 / 243 و 244\r\n","page_name":" 54 ","page_number":54},
  {"content":"\r\n\r\nبه طور صريح بيان‌گر فضيلت و ويژگى خاصى باشد ، برخى از جاعلان جملهء باطلى را نيز به آن افزوده‌اند ! از طرفى خطيب بغدادى ، ابن جوزى و جلال الدين سيوطى تصريح كرده‌اند كه اين جمله افزوده شده ، غلط و اصل حديث نيز منقطع « 1 » است . متن و سند اين حديث در اللآلى المصنوعه اين گونه آمده است :\r\nمحمّد بن عبدالباقى بزّار ، از ابومحمّد جوهرى ، از عمر بن احمد واعظ ، از حسن بن حبيب بن عبدالملك ، از فهد بن سليمان ، از عبداللَّه بن صالح ، از ليث بن سعد ، از يحيى بن سعيد ، نقل مىكند كه انس مىگويد :\r\nروزى رسول خدا صلى اللَّه عليه وآله براى مردم سخنرانى كرد و فرمود : جز در خانهء ابوبكر ، تمامى درهايى را كه به مسجد باز مىشوند ، ببنديد .\r\nمردم گفتند : پيامبر همهء درها جز درِ خانه خليلش را بست !\r\nپيامبر خدا صلى اللَّه عليه وآله فرمود : من بر درِ خانه‌هاى ديگران تاريكى و بر درِ خانه ابوبكر نورى ديدم ( ! ) ، با اين حال جهان آخرت بر آنان باشكوه‌تر از دنيا خواهد بود ( ! )\r\n\r\n\r\n","description":"","footnote":"\r\n( 1 ) . حديث منقطع : به حديثى اطلاق مىگردد كه سلسله سند آن متصل نباشد يا يك راوىاز سند آن افتاده باشد\r\n","page_name":" 55 ","page_number":55},
  {"content":"\r\n\r\nخطيب بغدادى پس از نقل اين حديث ساختگى مىگويد : اين حديث غلطى است و ليث ، بخش نخست اين را از يحيى بن سعيد به صورت منقطع نقل كرده و همهء حديث را باز به صورت منقطع از معاوية بن صالح نقل كرده است . « 1 »\r\n\r\n\r\n","description":"","footnote":"\r\n( 1 ) . اللآلى المصنوعه : 1 / 322\r\n","page_name":" 56 ","page_number":56},
  {"content":"\r\n\r\n\r\nبخش سوم عالمان اهل سنت واستدلال به حديث وارونه\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nاستدلال با واژگانى آشفته\r\nبنابر پندار علماى اهل تسنّن ، حديث « دريچه » بيان‌گر فضيلت و برترى ابوبكر است ، به ويژه اين كه بيشتر آن‌ها اين حديث را از دو كتاب صحيح بُخارى و مسلم نقل كرده‌اند ؛ از اين رو ، اين قضيّه را ويژگى و خصيصه‌اى براى ابوبكر و فضيلتى كه بر امامت و جانشينى او دلالت مىكند قرار داده و بدان استدلال كرده‌اند . اكنون اظهار نظرهاى برخى از علماى اهل تسنّن را ملاحظه نماييد .\r\nنوَوَى در ذيل اين حديث مىگويد : در اين حديث فضيلت و ويژگى روشنى براى ابوبكر وجود دارد . « 1 » ابن حجر عسقلانى در اين باره به طور مفصّل سخن گفته و مىنويسد : خطّابى ، ابن بطّال و ديگران دربارهء اين حديث گفته‌اند : در اين حديث ويژگى روشنى براى ابوبكر وجود دارد و اشارهء محكمى بر\r\n\r\n\r\n","description":"","footnote":"\r\n( 1 ) . المنهاج در شرح صحيح مسلم : 15 / 124\r\n","page_name":" 59 ","page_number":59},
  {"content":"\r\n\r\nاستحقاق وى براى خلافت و جانشينى است ؛ به خصوص آن كه ثابت شده كه اين قضيّه در واپسين لحظات زندگى پيامبر صلى اللَّه عليه وآله رخ داده است ؛ همان موقع كه آن حضرت به مردم امر فرمود كه كسى جز ابوبكر پيش نماز آنان نشود !\r\nالبتّه برخى از علما ادّعا كرده‌اند كه واژهء « در » كنايه از خلافت است و امر به بستن آن كنايه از طلب خلافت است ؛ گويى آن حضرت فرموده است كه هيچ فردى جز ابوبكر نبايد خلافت را طلب كند ؛ ولى براى ابوبكر در طلب آن باكى نيست ( ! )\r\nابن حبّان نيز بعد از آن كه اين حديث را نقل كرده است ، به همين مطلب تمايل يافته و مىگويد :\r\nاين حديث بيان‌گر اين است كه ابوبكر ، جانشين پيامبر صلى اللَّه عليه وآله است ؛ چرا كه پيامبر با سخن : « هر دريچه‌اى را كه به مسجد باز مىشود ببنديد » طمع مردم را از خلافت پس از خود ، قطع كرده است .\r\nبرخى از عالمان اهل سنّت اين ادّعا را تقويت كرده و گفته‌اند :\r\nخانه ابوبكر در « سُنح » ، از منطقهء عوالى مدينه بوده - چنان چه به زودى در بخش بعدى اين موضوع بيان خواهد شد - از اين رو خانه او دريچه‌اى در مسجد نداشت .\r\nابن حجر در ادامه مىافزايد : اين استناد ضعيف است ؛ زيرا اگر ابوبكر خانه‌اى در منطقه « سنح » داشته باشد ، مستلزم اين نيست كه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nخانه‌اى در كنار مسجد نداشته باشد . از طرفى خانهء او كه در « سنح » بوده خانه دامادهاى انصارى او بوده و طبق اتفاق نظر همهء تاريخ‌نگاران ، ابوبكر در آن موقع همسر ديگرى به نام اسماء بنت عميس و امّ رومان - با فرض زنده ماندن او در آن زمان - داشته است .\r\nابن حجر مىگويد : محبّ طبرى نيز در پى سخن ابن حبّان مىنويسد : عمر بن شبّه در كتاب تاريخ المدينة المنوره مىنويسد : خانهء ابوبكر كه به او اجازه داده شد دريچه‌اى از آن به مسجد باز بماند ، مجاور مسجد بود . آن خانه همواره در دست ابوبكر بود . وى پس از نياز به پول خانه ، آن را فروخت تا پولش را صرف برخى از افرادى كه نزد او مىآمدند ، بنمايد . « 1 » عينى نيز در كتاب نماز به نقل اين حديث پرداخته و در ذيل آن مىنويسد : نتايجى كه از اين حديث به دست مىآيد از اين قرار است :\r\n1 . خطّابى در اين مورد مىگويد : اين كه پيامبر صلى اللَّه عليه وآله دستور داد كه - غير از در ورودى مسجد و جز در خانهء ابوبكر - همه درها بسته شود نشان‌گر ويژگى ابوبكر و احترام اوست ؛ چرا كه آن دو از هم جدا نمىشدند .\r\n2 . اين حديث بيان‌گر اين است كه پيامبر صلى اللَّه عليه وآله ابوبكر را\r\n\r\n\r\n","description":"","footnote":"\r\n( 1 ) . فتح البارى : 7 / 17\r\n","page_name":" 61 ","page_number":61},
  {"content":"\r\n\r\nبه موضوعى اختصاص داد كه هيچ فرد ديگرى در آن شريك نيست .\r\nبنابراين سزاوارترين موضوعى كه مىتوان آن را بدان تأويل كرد ، امر خلافت است . البته پيامبر صلى اللَّه عليه وآله با دستور دادن به ابوبكر درباره امامت در نماز - كه به طور كلى مسجد براى همان نماز بنا شده است - مردم را بيشتر به امر خلافت راهنمايى كرد .\r\nخطّابى در اين مورد مىگويد : گمان ندارم كه اثبات قياس قوىتر از اجماع و اتفاق نظر صحابه بر جانشينى ابوبكر باشد ؛ چرا كه صحابه در مسأله جانشينى ابوبكر به بزرگ‌ترين امر دينى - يعنى نماز - استدلال كردند و بقيه مسائل را بر آن قياس نمودند . و پيامبر صلى اللَّه عليه وآله همواره از در خانه‌اش ( درى كه به مسجد باز مىشد ) براى نماز خارج مىشد . پس بستن همهء درها جز درِ خانه ابوبكر بيان‌گر اين است كه ابوبكر از آن در براى نماز خارج شود . گويى پيامبر صلى اللَّه عليه وآله به بستن تمام درها جز در خانه ابوبكر امر كرده است تا فردى كه جانشين پيامبر خواهد شد نيز اين كار را به اين صورت انجام دهد . « 1 » عينى در بخش مناقب ، سخن خطّابى ، ابن بطّال و ابن حبّان را - كه ابن حجر نيز آن را ذكر كرده - مىآورد و مىافزايد : انس مىگويد : روزى رسول خدا صلى اللَّه عليه وآله وارد باغى شد ، فردى آمد و در زد .\r\n\r\n\r\n","description":"","footnote":"\r\n( 1 ) . عمدة القارى : 4 / 245\r\n","page_name":" 62 ","page_number":62},
  {"content":"\r\n\r\nپيامبر صلى اللَّه عليه وآله فرمود : اى انس ! در را باز كن و او را به بهشت و خلافت بعد از من بشارت بده .\r\nانس مىگويد كه گفتم : اى رسول خدا ! او را از اين موضوع آگاه سازم ؟\r\nفرمود : آرى ، آگاه ساز .\r\nوقتى در را گشودم ابوبكر پشت در بود . به او گفتم : تو را به بهشت و به خلافت بعد از پيامبر عليه الصلاة والسلام بشارت مىدهم ( ! ) .\r\nانس مىگويد : سپس فرد ديگرى آمد ، پيامبر صلى اللَّه عليه وآله فرمود :\r\nاى انس ! در را برايش باز كن و او را به بهشت و به خلافت بعد از ابوبكر بشارت بده .\r\nگفتم : او را از اين موضوع آگاه سازم ؟\r\nفرمود : آرى .\r\nانس مىگويد : وقتى در را گشودم عمر پشت در بود . به او نيز بشارت دادم ( ! )\r\nسپس فرد ديگرى آمد . پيامبر صلى اللَّه عليه وآله فرمود : اى انس ! در را برايش باز كن و او را به بهشت و خلافت بعد از عمر مژده بده و اين كه او كشته خواهد شد .\r\nانس مىگويد : وقتى خارج شدم عثمان پشت در بود .\r\nانس مىگويد : عثمان خدمت پيامبر صلى اللَّه عليه وآله وارد شد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو عرض كرد : به خدا سوگند ! من بيعت با شما را فراموش نكردم و چنين آرزويى ننمودم و با دستى كه با تو بيعت كردم آلتم را لمس نكرده‌ام ( ! ! )\r\nپيامبر فرمود : تو همان گونه هستى .\r\nابويعلى موصلى اين حديث را از مختار بن فلفل از انس نقل كرده و پس از نقل آن مىگويد : اين حديثِ معتبرى است ( ! ) « 1 » عينى در كتاب عمدة القارى در بخش « هجرة النبى صلى اللَّه عليه وآله » در شرح اين حديث مىنويسد : پيامبر صلى اللَّه عليه وآله كه شارع از جانب خداست ، دستور داد كه دريچه‌ها - جز دريچه خانه ابوبكر - بسته شود تا بدين وسيله برترى ابوبكر مشخص گردد و اين حديث اشاره‌اى به خلافت دارد . « 2 » كرمانى نيز به نقل اين حديث پرداخته و سخنان علماى اهل تسنّن را در دلالت حديث بر امامت نقل كرده و ديدگاه آن‌ها را پسنديده است . « 3 » قسطلانى در بخش « نماز » به شرح اين حديث مىپردازد و مىنويسد : اين حديث بيان‌گر ويژگى خاصى براى ابوبكر است كه فقط\r\n\r\n\r\n","description":"","footnote":"\r\n( 1 ) . عمدة القارى : 16 / 176 و 177\r\n( 2 ) . همان : 17 / 39\r\n( 3 ) . الكواكب الدرارى : 4 / 129\r\n","page_name":" 64 ","page_number":64},
  {"content":"\r\n\r\nاو داراى شايستگى خلافت و امامت بعد از پيامبر است و افراد ديگر چنين شايستگى ندارند . از اين رو پيامبر صلى اللَّه عليه وآله فقط دريچه خانه او را باقى مىگذارد ، نه دريچه خانه ديگران را و همين مطلب دلالت دارد كه ابوبكر از همان جا براى نماز خارج مىشد . ابن منير نيز اين حديث را به همين صورت بيان كرده است . « 1 » اين حديث را قسطلانى در بخش « مناقب » به گونه‌اى ديگر مطرح مىكند و مىنويسد : گفته شده است كه اين حديث كنايه‌اى به خلافت ابوبكر دارد ؛ چرا كه اگر معناى حقيقى آن اراده شود كه همان به ؛ زيرا كه صاحبان خانه‌هاى چسبيده به مسجد اجازه داشتند كه از آن دريچه‌ها به مسجد وارد شوند . پس پيامبر صلى اللَّه عليه وآله به جهت توجّه مردم به امر خلافت دستور داد كه اين « دريچه‌ها » جز « دريچه » خانه ابوبكر بسته شوند ؛ چرا كه ابوبكر از آن دريچه براى نماز مىآمد .\r\nو اگر معناى مجازى حديث اراده شود ، كنايه از خلافت و بستن دهان مردم خواهد بود كه امر خلافت را طلب نكنند ، نه اين كه ممانعت از عبور مردم و سرك كشيدن آن‌ها به مسجد باشد .\r\nتوربشتى در اين مورد مىگويد : به نظر من ارادهء معناى مجازى حديث قوىتر است ؛ زيرا از ديدگاه ما اهل سنّت صحّت ندارد كه\r\n\r\n\r\n","description":"","footnote":"\r\n( 1 ) . ارشاد السارى : 2 / 128 و 129\r\n","page_name":" 65 ","page_number":65},
  {"content":"\r\n\r\nابوبكر در كنار مسجد خانه‌اى داشته باشد ، بلكه خانه او در منطقه « سنح » در بالاى شهر مدينه بود .\r\nقسطلانى مىافزايد : ابن حجر نيز در فتح البارى اين موضوع را پى گرفته و اين استدلال را ضعيف مىداند ؛ زيرا بودن خانه ابوبكر در منطقه « سنح » مستلزم اين نيست كه خانه‌اى مجاور مسجد نداشته باشد و خانه‌اى كه در سنح داشت ، منزل دامادهاى انصارى او بود . « 1 » قسطلانى در بخش « هجرت پيامبر صلى اللَّه عليه وآله » نيز به اين موضوع مىپردازد و مىنويسد :\r\nپس رسول خدا صلى اللَّه عليه وآله دستور داد كه همه دريچه‌ها جز دريچه خانه ابوبكر بسته شود و اين فرمان به جهت بزرگداشت او و توجّه دادن مردم به اين نكته بود كه ابوبكر خليفه بعد از اوست ، يا منظور ارادهء معناى مجازى است كه بستن درها كنايه از خلافت و بستن دهان مردم است ، نه ممانعت از عبور .\r\nطيّبى نيز همين مطلب را ترجيح مىدهد و استدلال مىكند كه به نظر او ابوبكر خانه‌اى مجاور مسجد نداشت ، بلكه خانه ابوبكر در منطقه « سنح » بالاى شهر مدينه بود . « 2 »\r\n\r\n\r\n","description":"","footnote":"\r\n( 1 ) . همان : 8 / 146 و 147\r\n( 2 ) . همان : 8 / 373\r\n","page_name":" 66 ","page_number":66},
  {"content":"\r\n\r\nآن چه گذشت سخنان شارحان اين حديث بود .\r\nدر كتاب‌هاى اعتقادى نيز در بخش فضايل ادعايى براى ابوبكر به اين حديث استدلال شده است . هم‌چنين در دلايل امامت و خلافت او بعد از رسول صلى اللَّه عليه وآله نيز به حديث « دريچه » استدلال شده است .\r\nبديهى است كه ما به بيان عين عبارت‌هاى آنان نيازى نداريم ؛ ولى در ضمن بررسى به برخى از آن‌ها اشاره خواهيم كرد .\r\n\r\nتشويش و پريشانى در بيان استدلال\r\nدر همان نگاه نخست به سخنانى كه علماى اهل تسنّن و شارحان در مورد « حديث دريچه » بيان داشته‌اند ، پريشانى و اختلاف در بيان استدلال بر كسى پوشيده نيست ؛ بلكه پژوهش‌گر و محقق درمىيابد كه نظر برخى از آن‌ها در جايى ، با نظر ديگرش در جاى ديگر مغايرت دارد . ما در اين مرحله گفته‌هاى آن‌ها را خلاصه مىكنيم و به اختصار مطالبى را بر آن حاشيه مىزنيم تا مطلب به خوبى روشن گردد .\r\nنَوَوى در اين باره فقط چنين گفته است : در اين حديث فضيلت و ويژگى روشنى براى ابوبكر وجود دارد .\r\nاو متعرّض مسأله امامت و خلافت نشده است و ادّعا نكرده كه « حديث دريچه » به طور صريح يا به كنايه ، به مسأله خلافت دلالت دارد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nما در پاسخ او مىگوييم : واضح است كه فضيلت وقتى ثابت مىشود كه قضيهء مورد نظر ثابت گردد ؛ از طرفى ويژگى داشتن - افزون بر تثبيت شدن - بستگى دارد به اين كه چنين قضيه‌اى در حق ديگرى صادر نشده باشد .\r\nخطّابى و ديگران نيز از اين حديث اين دو مطلب را پنداشته‌اند .\r\nيكى « ويژگى داشتن » و ديگرى « اشاره‌اى محكم بر استحقاق ابوبكر براى خلافت » به ويژه اين كه ثابت شده است كه اين مطلب در واپسين لحظات زندگى پيامبر صلى اللَّه عليه وآله بوده است ، آن گاه كه به مردم امر فرمود كه جز ابوبكر كسى پيش نمازشان نشود .\r\nفراتر اين كه برخى واژهء « در » را كنايه از امر خلافت دانسته‌اند و امر به بستنِ آن را كنايه از طلب كردن خلافت .\r\nدر پاسخ اين ديدگاه مىگوييم : ادّعاى « ويژگى داشتن » را پيش‌تر بيان كرديم ، اما در مورد « اشاره‌اى محكم . . . » بايد بگوييم كه هيچ دليلى بر آن نداريم ، جز آن چه از قرينه حاليه پنداشته‌اند ، ولى اين كه بگوييم پيامبر صلى اللَّه عليه وآله ابوبكر را به نماز امر كرده ، دروغ است . « 1 » از طرفى ديگر ، در مورد اين مطلب كه آيا اين « اشاره محكم . . . » بر\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : چگونگى نماز ابوبكر به جاى رسول خدا صلى اللَّه عليه وآله از همين نگارنده\r\n","page_name":" 68 ","page_number":68},
  {"content":"\r\n\r\nاراده حقيقى مبتنى است يا مجازى ؟ دو نظريه وجود دارد .\r\nقسطلانى بعد از اين‌كه دلالت حديث را در موردى مىپذيرد و در مورد ديگرى آن را به « قولى ضعيف » نسبت مىدهد و دو قول را در جايى ديگر ارادهء معناى حقيقى يا مجازى ذكر مىكند و در ادامه به نقل مورد اختلاف اكتفا مىكند ، مىنويسد : گفته شده است كه در اين حديث به صورت كنايه‌اى به جانشينى ابوبكر اشاره شده است ؛ زيرا اگر از اين حديث معناى حقيقى اراده شود كه هيچ و اگر معناى مجازى اراده شود پس همان كنايه از جانشينى است .\r\nدر مورد اين نظريه مىگوييم : اصل در گفتار آن است كه بر حقيقت حمل شود ؛ ولى دلالت حديث بر خلافت ، بستگى دارد به اين كه اصل قضيه ثابت شود ، آن گاه ثابت شود كه چنين قضيه‌اى در حق شخص ديگرى - جز ابوبكر - وارد نشده است .\r\nبنابراين شنيدن اين مطلب از افرادى هم‌چون ابن حجر عسقلانى جاى شگفتى دارد ؛ زيرا با وجود اين كه ادّعاى مجاز را رد مىكند - چنان كه گذشت - ورود مثل اين حديث را در حق على عليه السلام اثبات مىكند كه در آينده خواهد آمد . بنابر آن چه گذشت به راستى چگونه ابن حجر عسقلانى در مورد دلالت اين حديث بر امامت سكوت مىكند ، اگر چه به جرأت مىتوان گفت كه وى خود به چنين دلالتى قائل است .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nاستدلال و استشهاد برخى به اين حديث ساختگى\r\nبا توجه به بررسىهايى كه پيرامون اين حديث انجام يافت ساختگى بودن آن روشن شد . برخى از دانشمندان اهل تسنّن نيز از اين حقيقت پرده برداشته‌اند ، گويا عينى متوجّه شده است كه اين حديث - با تمامى اين مطالب - نه تنها بيان‌گر خلافت نيست ؛ بلكه از اشاره به مسأله خلافت نيز قاصر است ؛ از اين رو در اين باره مىنويسد :\r\nبرخى مدّعى شده‌اند كه « در » كنايه از خلافت است و ابن حبّان نيز به اين برداشت متمايل شده است .\r\nآن گاه از قول انس مىگويد : « روزى رسول خدا صلى اللَّه عليه وآله وارد بوستانى شد . . . » تا پايان حديثى كه گذشت .\r\nبديهى است كه ذكر اين حديث در چنين جايى بعد از عبارت « برخى ادعا كرده‌اند كه « در » كنايه از خلافت است » ظهور دارد كه اين حديث با موضوع ادّعا شده موافقت ندارد ؛ از اين رو عينى براى استدلال - يا استشهاد - به آن چه كه ادّعا شده به حديث ديگرى متوسّل شده است .\r\nروشن است كه اين حديث نيز از نظر سند و متن باطل است و استدلال عينى به آن در كتابى هم‌چون شرح بُخارى جدّاً عجيب است . اما اضطرار و قرار گرفتن در تنگنا ، گاهى انسان را در عجيب‌تر از آن موقعيّت نيز قرار مىدهد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبه راستى اگر نسبت به آن چه گفتيم ترديد داريد ، به گفتار ابن حجر عسقلانى درباره حديث بوستان و راويان آن توجّه كنيد . وى اين حديث ساختگى را اين گونه نقل مىكند :\r\nصَقَر بن عبدالرحمان ( ابو بهز سبط مالك بن مغول ) ، از عبداللَّه بن ادريس ، از مختار بن فلفل ، از انس حديثى دروغين را چنين نقل مىكند كه انس مىگويد : پيامبر خدا صلى اللَّه عليه وآله فرمود : « اى انس ! برخيز و در را براى ابوبكر بگشا و او را به خلافت بعد از من بشارت بده » ؛ هم‌چنين درباره عمر و عثمان همين مطلب را فرمود .\r\nابن حجر در ادامه ، راويان اين حديث دروغين را بررسى مىكند و مىنويسد : ابن عدىّ درباره صَقَر مىگويد : آن گاه كه از او روايتى نقل مىكرديم ابويعلى او را ضعيف مىشمرد .\r\nابوبكر بن شِيبه نيز درباره صَقَر گويد : او حديث جعل مىكرد .\r\nابوعلى جزره مىگويد : او بسيار دروغ‌گو بود .\r\nعبداللَّه بن على بن مَدينى نيز در مورد صَقَر اظهار نظر كرده و مىگويد : از پدرم درباره اين حديث پرسيدم . پدرم گفت : حديثى دروغين و جعلى است .\r\nآن گاه ابن حجر اين حديث را نقل مىكند و در ذيل آن مىنويسد :\r\nاگر اين حديث صحيح بود ، عمر امر خلافت را به اهل شورا واگذار نمىكرد و بدون نزاع و ستيز خلافت را به عثمان واگذار مىكرد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاز خدا يارى مىخواهيم . « 1 » بر اين اساس ، مىتوان چنين نتيجه گرفت :\r\n1 . بدون ترديد همه احاديثى كه در فضايل خلفا آمده و اسامى آن‌ها به ترتيب ذكر شده است جعلى هستند .\r\n2 . با نگرشى ديگر در اين حديث متوجه مىشويم كه انس در هر مرتبه برمىخيزد و در را با سرعت باز مىكند و هرگز با آن‌ها مقابله نمىكند ؛ اما همين فرد در جريان طير مشوى ( مرغ بريان ) با ورود امير مؤمنان على عليه السلام مقابله كرد و آن حضرت را چندين بار از در خانه رسول خدا صلى اللَّه عليه وآله برگرداند و آن گاه كه پيامبر بر او خشم گرفت ، عذر و بهانه آورد كه آرزو مىكرد فردى كه پيامبر حضورش را از خدا مىطلبد مردى از انصار باشد !\r\n3 . چرا در اين حديث نام على عليه السلام نيامده است ؟ آيا چهارمين خليفه در نزد آنان نبود ؟\r\n4 . عينى به ابويعلى نسبت داده كه وى اين حديث را معتبر دانسته است ، ولى ابن عدى پس از نقل اين حديث در شرح حال صقر از ابويعلى نقل مىكند و مىگويد : ابويعلى او را تضعيف كرده است ( ! ) و همين نكته‌اى قابل تأمل است .\r\n\r\n\r\n","description":"","footnote":"\r\n( 1 ) . لسان الميزان : 3 / 227 و 228\r\n","page_name":" 72 ","page_number":72},
  {"content":"\r\n\r\n\r\nزياده‌روى در تعصّب\r\nبرخى از عالمان اهل تسنّن فقط به نقل اين حديث ساختگى و وارونه و استدلال به آن قانع نشده‌اند ؛ بلكه به بىاعتبار كردن حديث اصلى پرداخته‌اند . عينى در شرح حديث « دريچه » مىنويسد :\r\nاگر كسى اشكال كند و بگويد : در اين زمينه روايت ديگرى با عنوان ديگر از ابن عباس نقل شده است ؛ آن گونه كه ابن عباس گويد :\r\nرسول خدا صلى اللَّه عليه وآله فرمود :\r\nسدّوا الأبواب إلّاباب علي ؛\r\nتمامى درها جز در خانه على را ببنديد ؛\r\nدر پاسخ مىگويم : تِرمذى در ذيل اين حديث مىگويد : اين حديث ، حديثى غريب است .\r\nبُخارى پس از مقايسهء حديث اصلى با حديث « إلّا باب أبي بكر » مىگويد : حديث « إلّا باب أبي بكر » صحيح‌تر است .\r\nحاكم نيشابورى در اين باره مىگويد : اين حديث را فقط مسكين بن بُكِير حرّانى از شعبه نقل كرده است .\r\nابن عساكر نيز اظهار نظر كرده و مىگويد : اين حديث اشتباه است .\r\nنگارنده كتاب التوضيح مىگويد : ابراهيم بن مختار نيز از\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nابن عساكر تبعيّت كرده است . « 1 » اين نظريه افراطى عينى در اصل حديثى است كه از پيامبر خدا صلى اللَّه عليه وآله صادر شده است . البته برخى از عالمان اهل تسنّن پا را فراتر گذاشته‌اند تا جايى كه پنداشته‌اند كه حديث اصلى « إلّا باب علي عليه السلام » را شيعيان جعل كرده‌اند .\r\nابن جوزى بعد از آن كه حديث اصلى را با برخى از سندهايش نقل مىكند ، مىنويسد : همه اين احاديث را شيعيان جعل كرده‌اند تا با حديثى كه همه در صحّتش اتفاق نظر دارند ؛ يعنى حديث : « سدّوا الأبواب إلّاباب أبي بكر » مقابله كنند . « 2 » ابن تيميّه نيز در اين مورد اظهار نظر كرده و در ذيل حديث اصلى مىنويسد : اين حديثى است كه شيعيان آن را براى مقابله جعل كرده‌اند . « 3 » ابن كثير آن گاه كه حديث ساختگى « إلّا باب أبي بكر » را نقل مىكند ، مىنويسد : هر كس حديث « إلّا باب علي » را روايت كند - چنانچه در برخى از كتاب‌هاى سنن آمده است - به خطا رفته است .\r\nحديث درست همان است كه در صحيح ثبت شده است . « 4 »\r\n\r\n\r\n","description":"","footnote":"\r\n( 1 ) . عمدة القارى : 4 / 45\r\n( 2 ) . الموضوعات : 1 / 274\r\n( 3 ) . منهاج السُنّه : 5 / 35\r\n( 4 ) . تفسير ابن كثير : 1 / 513\r\n","page_name":" 74 ","page_number":74},
  {"content":"\r\n\r\n\r\nبخش چهارم بررسى نظريه صحيح در حديث \" سد ابواب \"\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nنگرشى ديگر در حديث اصلى\r\nبا توجه به نتيجهء بررسىهايى كه درباره حديث ساختگى به دست آمد ، شكى نيست كه امر به بستن درِ خانه‌هاى صحابه - جز درِ خانهء يكى از آن‌ها - فضيلت و ويژگى محسوب مىشود ؛ از اين رو آن گاه كه دشمنان امير مؤمنان على عليه السلام ؛ همان‌هايى كه منكر فضايل و ويژگىهاى آن حضرت هستند - افرادى چون مالك بن انس و ديگران - متوجّه شدند كه حديث صحيح از پيامبر خدا صلى اللَّه عليه وآله رسيده كه حضرتش فرمود : « همه درها جز درِ خانه على را ببنديد » و به دليل صحّت سندهايش نتوانستند آن را انكار كنند ، تصميم گرفتند كه نخست اين حديث را به نفع ابوبكر برگردانند ، سپس در اين راستا حديث « دريچه » را در حق ابوبكر جعل كنند .\r\nپس از قلب و جعل اين دو حديث ، محدّثان و شارحان مواضع مختلفى را در قبال آن‌ها گرفتند و اختلافاتى پديد آمد . از اين رو عالمان\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاهل تسنّن در قبال حديث اصلى و صحيح چند گروه شدند :\r\n1 . برخى از آن‌ها اصل حديث « سدّوا الأبواب إلّاباب علي » ؛ ( همه درها جز درِ خانه على را ببنديد ) را ذكر نكردند ، و آن را نه نفى نمودند و نه اثبات .\r\nاز اين گروه مىتوان نَوَوى در شرح صحيح مسلم ، كرمانى در شرح بُخارى و ابن سيدالناس در سيره خود نام برد .\r\n2 . برخى اين حديث را آورده‌اند ؛ ولى سخنانشان دربارهء آن ناهمگون است . از اين گروه مىتوان عينى را نام برد كه به نظر مىرسد در يك جا اين حديث را رد كرده است ، يا حديث « دريچه » بر آن ترجيح داده است ؛ و در جاى ديگر - بر اساس گفته طَحاوى و ديگران - خواسته است دو حديث را جمع كند .\r\n3 . برخى به ساختگى بودن اين حديث حكم كرده‌اند ؛ از اين گروه مىتوان ابن جوزى و پيروان او را نام برد .\r\n4 . بعضى به صحّت و ثبوت اين حديث اعتراف كرده و جعلى و ضعيف بودن آن را رد كرده‌اند و در اين راستا كوشيده‌اند كه دو حديث را جمع كنند .\r\nاز اين گروه مىتوان طَحاوى ، ابن حجر عسقلانى و پيروان آن‌ها را نام برد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبديهى است كه چون برخى از آن‌ها جرأت ردّ حديث « إلّا باب علي عليه السلام » را نداشتند و از طرفى نتوانستند به گونه صحيحى - با فرض صحت حديث « خوخه » به دليل نقل در صحيحين - اين دو حديث را جمع كنند ، ناگزير در برابر آن سكوت كرده و آن را نقل نكرده‌اند .\r\nعدّه ديگر پس از فرض اين كه هيچ وجه صحيحى براى جمع بين دو حديث وجود ندارد ، در حديث « إلّا باب علي عليه السلام » خدشه وارد كرده‌اند ؛ چرا كه با وجود اين حديث ، فضيلتى براى ابوبكر ثابت نمىشود .\r\n\r\nرد سخنان برخى توسط برخى ديگر\r\nبا توجه به توضيحات گذشته ، روشن شد كه حديث اصلى همان حديث « إلّا باب علي عليه السلام » است ؛ از اين رو بزرگان و شارحان حديث ، نه تنها خدشه به اين حديث را رد نموده‌اند ؛ بلكه به صراحت چنين كارى را تعصّبى قبيح و زشت دانسته‌اند . ابن حجر عسقلانى در كتاب فتح البارى در شرح صحيح بخارى مىنويسد :\r\n« درباره بستن درِ خانه‌هايى كه پيرامون مسجد بوده است ، احاديثى وارد شده كه ظاهرش با « حديث الباب » منافات دارد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنمونه آن‌ها حديث سعد بن ابى وَقّاص است . وى مىگويد :\r\nرسول خدا صلى اللَّه عليه وآله به ما دستور داد كه درِ خانه‌هايى كه به مسجد باز مىشد ببنديم و درِ خانه على عليه السلام را استثنا كرد .\r\nاين حديث را احمد بن حنبل و نَسائى روايت كرده‌اند و راويان آن از نظر نقل حديث قوى هستند .\r\nطبرانى نيز در كتاب المعجم الاوسط از راويان مورد اعتماد ، اين گونه نقل مىكند : آن گاه كه پيامبر خدا صلى اللَّه عليه وآله فرمان مسدود كردن درِ خانه‌ها را صادر فرمود ، به حضرتش گفتند : اى رسول خدا ! درِ خانه‌هاى ما را بستى !\r\nفرمود :\r\nما أنا سددتها ، ولكنّ اللَّه سدّها ؛ « 1 »\r\nمن آن‌ها را نبستم ؛ بلكه خداوند آن‌ها را بست .\r\nدر روايت ديگرى آمده است كه زيد بن ارقم مىگويد : درِ خانه برخى از صحابه به مسجد باز مىشد . رسول خدا صلى اللَّه عليه وآله فرمود :\r\nسدّوا هذه الأبواب إلّاباب علي ؛\r\nهمه اين درها جز درِ خانه على را ببنديد .\r\n\r\n\r\n","description":"","footnote":"\r\n( 1 ) . المعجم الاوسط : بخش زيادات\r\n","page_name":" 80 ","page_number":80},
  {"content":"\r\n\r\nگروهى در اين باره به حضرتش خُرده گرفتند ؛ اما رسول خدا صلى اللَّه عليه وآله فرمود :\r\nإنّي واللَّه ما سددت شيئاً ولا فتحته ، و لكن امرت بشيء فاتّبعته ؛\r\nبه خدا سوگند ! من نه در خانه‌اى را بستم و نه آن را گشودم ؛ بلكه به كارى امر شدم و از آن پيروى كردم .\r\nاين حديث را احمد بن حنبل ، نَسائى و حاكم نيشابورى نقل كرده‌اند و راويان اين حديث ، مورد اعتماد هستند .\r\nدر روايت ديگرى ابن عبّاس مىگويد : رسول خدا صلى اللَّه عليه وآله به بسته شدن درِ خانه‌هايى كه به مسجد باز مىشد امر فرمود و همه درها به جز درِ خانه على عليه السلام بسته شد .\r\nدر روايتى ديگر آمده است : پيامبر خدا صلى اللَّه عليه وآله به بستن همه درهاى مسجد جز در خانه على عليه السلام امر فرمود ؛ از اين رو على عليه السلام در حال جنب داخل مسجد مىشد و راه ديگرى جز آن در نداشت .\r\nاين دو روايت را احمد بن حنبل و نَسائى نقل كرده‌اند و راويان هر دو روايت ، مورد اعتماد هستند .\r\nروايت ديگرى را طبرانى اين گونه نقل مىكند : جابر بن سمره مىگويد : رسول خدا صلى اللَّه عليه وآله به ما دستور داد كه درهاى مسجد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجز در خانه على را ببنديم . پس چه بسا على عليه السلام با حال جنابت از مسجد عبور مىكرد .\r\nاحمد بن حنبل نيز روايتى را با راويان معتبر چنين نقل مىكند :\r\nابن عمر مىگويد : ما همواره در زمان رسول خدا صلى اللَّه عليه وآله مىگفتيم : رسول خدا بهترينِ مردم است ؛ سپس ابوبكر و پس از آن عمر . به راستى براى على بن ابى طالب عليهما السلام سه فضيلت عطا شد كه اگر يكى از آن‌ها براى من بود ، از نعمت‌هاى دنيا دوست داشتنىتر بود ؛\r\n- رسول خدا صلى اللَّه عليه وآله دخترش را به ازدواج او درآورد و فاطمه عليها السلام براى او فرزند به دنيا آورد .\r\n- همه درهاى مسجد جز درِ خانه على عليه السلام را بست .\r\n- پرچم را در جنگ خيبر به دست على عليه السلام داد .\r\nنَسائى نيز از طريق علاء بن عرار - در بخش مهملات - اين گونه نقل كرده است كه به ابن عمر گفتم : براى من از على و عثمان بگو .\r\nابن عمر حديثى را نقل كرد كه در آن آمده است : درباره على از كسى نپرس و به جايگاه وى در نزد رسول خدا صلى اللَّه عليه وآله بنگر كه آن حضرت درِ خانه‌هاى ما را كه به مسجد باز مىشد بست و درِ خانه او را به حال خود واگذاشت .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nالبته راويان اين حديث همگى همانند راويان حديث صحيح هستند ، جز علاء كه او را يحيى بن مَعين و ديگران توثيق كرده و معتبر دانسته‌اند .\r\nروشن است كه برخى از اين احاديث برخى ديگر را تقويت مىكنند و به هر يك از اين سندهاى نقل شده مىتوان احتجاج و استدلال كرد چه رسد به همهء آن‌ها .\r\nاز طرفى ابن جوزى نيز حديث « سدّ الأبواب » را در كتاب الموضوعات از سعد بن ابى وَقّاص ، زيد بن ارقم و ابن عمر روايت كرده و به برخى سندهاى نقل شده از آن‌ها اكتفا كرده است و راويان سندهاى ديگر را مورد نقد قرار داده و ضعيف شمرده است .\r\nابن جوزى در ادامه مىگويد : البته به جهت كثرت سندهايى كه از اين حديث نقل كردم ، خدشه‌اى به حديث وارد نمىشود .\r\nهم‌چنين وى اين حديث را به جهت مخالفت با احاديث صحيح و ثابت شده درباره ابوبكر بىاعتبار نشان داده است . وى پنداشته كه اين حديث از جعليات شيعيان است كه به وسيلهء آن با حديث صحيحى كه درباره ابوبكر وارد شده است ، مقابله كرده‌اند .\r\nابن حجر در ادامه مىنويسد : ابن جوزى در اين مسأله مرتكب خطاى قبيحى شده است ؛ زيرا با توهّم اين كه حديث مذكور با احاديث\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nصحيح تعارض دارد ، آن را ردّ كرده است ، با اين كه جمع بين دو قضيه امكان دارد . . . » . « 1 » ابن حجر نظير اين سخن را در كتاب القول المسدّد نيز بيان كرده است . « 2 » جلال الدين سيوطى نيز با اشاره به كلام ابن حجر ، در مقام ردّ گفتهء ابن جوزى برآمده و مىنويسد :\r\nحافظ ابن حجر عسقلانى در كتاب القول المسدّد فى الذبّ عن مسند احمد مىگويد : اين سخن ابن جوزى كه حديث مذكور باطل و ساختگى است ، ادعايى است كه نمىتوان براى آن دليلى ارائه كرد مگر مخالفت آن با حديثى كه در دو كتاب صحيح آمده است كه در اين صورت چنين كارى همان رد احاديث صحيح به مجرد توهّم خواهد بود .\r\nاز طرفى اقدام و حكم بر جعلى بودن هيچ حديثى شايسته نيست مگر زمانى كه امكان جمع احاديث نباشد .\r\nاما اين كه در زمان حاضر ، جمع احاديث امكان ندارد لازمه‌اش اين نيست كه بعدها نيز اين جمع امكان نداشته باشد ؛ چرا كه ما فوق هر دانشمندى ، دانشمند ديگرى است .\r\n\r\n\r\n","description":"","footnote":"\r\n( 1 ) . فتح البارى : 7 / 17 و 18\r\n( 2 ) . القول المسدّد فى الذبّ عن مسند أحمد : 52 - 58\r\n","page_name":" 84 ","page_number":84},
  {"content":"\r\n\r\nابن حجر عسقلانى ادامه مىدهد : بنابراين ، راه پارسايى در چنين احاديثى آن است كه انسان به بطلان آن حكم نكند ؛ بلكه در آن توقف نمايد تا آن چه براى او مشخص نشده براى ديگرى مشخص شود . اين حديث نيز از اين قسم است ؛ چرا كه حديث « سدّوا الأبواب إلّاباب علي » حديث مشهورى است كه به سندهاى مختلف نقل شده و روشن است كه هر سند آن به تنهايى از اعتبارش نمىكاهد و مجموع اين سندها ، بنابر روش بسيارى از حديث‌شناسان ، از مواردى است كه به صحّت حديث مىتوان يقين پيدا كرد .\r\nاما اين كه گفته شده حديث « سدّوا الأبواب إلّاباب علي » با احاديثى كه در دو كتاب صحيح بخارى و مسلم آمده تعارض دارد ؛ چنين تعارضى ثابت نيست ؛ بلكه ميان اين‌ها تعارضى وجود ندارد .\r\nاكنون پس از بيان ديگر سندهاى اين حديث ، به چگونگى جمع ميان اين حديث و حديثى كه در دو كتاب صحيح بخارى و مسلم آمده است مىپردازيم :\r\nپس اين سندهاى فراوانى كه با راويان مورد اعتماد نقل شده‌اند ، بيان‌گر اين نكته هستند كه اين حديث ، صحيح و داراى دلالتى قوى و محكم است .\r\nاين نهايت بررسى يك فرد محدّث است ؛ بنابراين چگونه به\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nصرف توهّم ، جعلى بودن احاديث صحيح ادّعا مىشود ؟ !\r\nاگر اين گونه راه ردّ احاديث باز شود ، به بطلان بسيارى از احاديث صحيح منجر خواهد شد ؛ ولى خدا و مؤمنان اين را نمىخواهند « 1 » .\r\nقسطلانى نيز به شرح حديث « دريچه » پرداخته و مىگويد : اين حديث با حديثى كه تِرمذى از ابن عباس نقل كرده است تعارض دارد ؛ همان حديثى كه پيامبر خدا صلى اللَّه عليه وآله فرمود :\r\nسدّوا الأبواب إلّاباب علي ؛\r\nهمه درهاى مسجد جز درِ خانه على را ببنديد .\r\nدر پاسخ اين تعارض گفته شده است كه تِرمذى پس از نقل حديث مىگويد : اين حديث غريب است . ابن عساكر نيز مىگويد : اين حديث اشتباه است .\r\nقسطلانى در ادامه مىگويد : برخى از سندها برخى ديگر را تقويت مىكنند ، تا جايى كه حافظ ابن حجر در برخى از سندهايش گفته است : راويان آن از نظر نقل حديث ، قوى هستند و در مورد برخى ديگر مىگويد : راويان آن ، افراد مورد اعتماد هستند . « 2 »\r\n\r\n\r\n","description":"","footnote":"\r\n( 1 ) . اللآلى المصنوعه : 1 / 318 - 320\r\n( 2 ) . ارشاد السارى : 2 / 129\r\n","page_name":" 86 ","page_number":86},
  {"content":"\r\n\r\nقسطلانى بعد از ذكر اسناد حديث « إلّا باب علي » مىنويسد :\r\nآن سان كه حافظ ابن حجر گفته برخى از اين احاديث ، برخى ديگر را تقويت مىكنند و به هر يك از اين سندهاى نقل شده مىتوان احتجاج و استدلال كرد چه رسد به همه آن‌ها . « 1 » ابن عراق كنانى نيز پس از نقل سخن ابن جوزى به بيان نظر خويش پرداخته و مىگويد :\r\nدر پيرو اين سخن ، حافظ ابن حجر عسقلانى شافعى نيز در كتاب القول المسدّد اين مطلب را رد كرده و مىگويد : در اين صورت چنين كارى همان ردّ احاديث صحيح به مجرّد توهّم خواهد بود ، در صورتى كه بين اين حديث و حديثى كه در دو كتاب صحيح بخارى و مسلم آمده است ، منافاتى وجود ندارد ؛ چرا كه اين ، قضيه ديگرى است . از اين رو ، قضيه على عليه السلام كه پيامبر خدا صلى اللَّه عليه وآله به او اجازه داد كه در حال جنب نيز در مسجد آمد و رفت كند ، درباره درهايى است كه به مسجد باز مىشدند .\r\nاما داستان ابوبكر در هنگام بيمارى پيامبر رخ داد ؛ همان بيمارى كه به فوت آن حضرت منجر شد و « حديث دريچه » درباره بستن دريچه‌هايى است كه راه ورود به مسجد را نزديك‌تر مىكرد .\r\n\r\n\r\n","description":"","footnote":"\r\n( 1 ) . همان : 8 / 147\r\n","page_name":" 87 ","page_number":87},
  {"content":"\r\n\r\nگفتنى است كه قاضى اسماعيل در كتاب احكام ، كلاباذى در كتاب معانى و طَحاوى در كتاب مشكل الآثار ، اين دو حديث را اين گونه جمع كرده‌اند . « 1 »\r\n\r\nسر در گمى در حل مشكل\r\nبا توجه به بررسىهايى كه انجام يافت ، سر در گمى عالمان اهل تسنن در حل اين مشكل روشن شد . بديهى است كه سكوت نسبت به وجود حديث « إلّا باب علي عليه السلام » ستمى ناروا است كه خداوند از آن چه ستمگران انجام مىدهند ، غافل نيست . از طرفى باطل دانستن آن ، امرى است كه خدا و مؤمنان آن را نمىخواهند .\r\nبنابراين دو راه پيش روى ماست :\r\n1 . پذيرش و اعتراف به جعلى و ساختگى بودن حديث « دريچه » كه حقيقت تلخ است .\r\n2 . جمع بين دو حديث به گونه‌اى كه آزادانديشان بپسندند !\r\nاز اين دو راه ، ابن حجر عسقلانى و گروهى از متقدّمين و متأخّرين راه دوم را برگزيده‌اند ؛ ولى سخنان آنان متناقض است و در اين راه تلاش‌هايى نوميدانه انجام داده‌اند .\r\n\r\n\r\n","description":"","footnote":"\r\n( 1 ) . تنزيه الشريعة المرفوعه : 1 / 384\r\n","page_name":" 88 ","page_number":88},
  {"content":"\r\n\r\n\r\nديدگاه ابن روزبهان\r\nابن روزبهان در اين باره ديدگاه خاصى دارد . وى مىگويد :\r\nمسجد در زمان رسول خدا صلى اللَّه عليه وآله به خانه رسول خدا متّصل بود و على به خاطر موقعيّت دختر پيامبر ، در خانه رسول خدا صلى اللَّه عليه وآله ساكن بود .\r\nمردم از درهايى كه به مسجد باز مىشد رفت و آمد مىكردند و مزاحم نمازگزاران مىشدند ؛ از اين رو رسول خدا صلى اللَّه عليه وآله دستور داد كه همه درها جز در خانه على را ببندند .\r\nدر دو كتاب صحيح بُخارى و صحيح مسلم حديث صحيحى آمده است كه رسول خدا صلى اللَّه عليه وآله دستور بستن تمامى خوخه‌ها به جز خوخه ابوبكر را داد و خوخه همان دريچه است . پس اين فضيلت و قربى است كه براى ابوبكر و على حاصل شده است . « 1 »\r\n\r\nبررسى ديدگاه ابن روزبهان\r\nما سخن و ديدگاه ابن روزبهان را از چند جهت بررسى مىنماييم :\r\nيكم . ابن روزبهان مىگويد كه على در خانه رسول خدا صلى اللَّه عليه وآله زندگى مىكرد و در آن جا خانه‌اى نداشت .\r\n\r\n\r\n","description":"","footnote":"\r\n( 1 ) . دلائل الصدق : 2 / 403 ، به نقل از ابطال نهج الباطل\r\n","page_name":" 89 ","page_number":89},
  {"content":"\r\n\r\nچنين سخنى انكار حقيقت ثابتى است كه روايت‌هاى « باب » ( در ) بر آن دلالت مىكنند ؛ از اين رو تا كنون كسى چنين ادّعايى نكرده است .\r\nآرى ، كسانى از اهل تسنّن هستند كه مسأله خانه داشتن ابوبكر در مجاورت مسجد را رد مىكنند ؛ اما درباره على عليه السلام مسأله عكس است كه در عبارت ابن كثير به اين مطلب تصريح شده است و ما در آينده آن را بيان خواهيم كرد .\r\nدوم . ابن روزبهان مىگويد كه مردم از درِ خانه‌هايشان كه به مسجد باز مىشد رفت و آمد مىكردند و مزاحم نمازگزاران مىشدند ؛ از اين رو رسول خدا صلى اللَّه عليه وآله دستور بستن درها جز درِ خانه على را داد .\r\nنتيجه اين مطلب اين است كه علّت دستور بستن درها مزاحمت براى نمازگزاران بود .\r\nبديهى است براى چنين مطلبى هيچ شاهدى در روايات وجود ندارد ؛ بلكه مفاد روايات در اين باب و ديگر باب‌ها آن است كه علّتى كه پيامبر دستور داد درهاى مسجد بسته شود ، همان پاك كردن مسجد از پليدىها و دور كردن آن از ناپاكىها است ؛ از اين رو پيامبر خدا صلى اللَّه عليه وآله خود ، على عليه السلام و اهل بيتش را از اين امر استثنا كرد ؛ زيرا آنان پاك و پاكيزه هستند و خداوند رجس و پليدى را از آن‌ها دور كرد و آن‌ها را به\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nطور قطع پاكيزه ساخت .\r\nسوم . ابن روزبهان حديث « باب علي » و « خوخة ابي بكر » را به گونه‌اى جمع كرده است كه اين ، فضيلت و قربى براى هر دوى آن‌ها باشد .\r\nروشن است كه مقصود از اين جمع ، انكار اختصاص اين فضيلت به امير مؤمنان على عليه السلام است . گرچه اين نوع جمع كردن بين دو حديث ، پندارى را كه عده‌اى از علماى اهل سنّت درباره دلالت اين حديث بر خلافت ابوبكر دارند ؛ دربرنمىگيرد . البته ما اشكال اين جمع را از سخن حلبى بيان خواهيم كرد .\r\n\r\nديدگاه ابن كثير\r\nابن كثير نيز در شرح حديث « إلّا باب علي » ديدگاهى را ارائه كرده است . وى مىنويسد :\r\nاين حديث با حديثى كه در صحيح بُخارى آمده است كه پيامبر در هنگام بيمارى كه به رحلت حضرتش انجاميد ، دستور داد كه تمامى درهايى كه به مسجد باز مىشود جز در ابوبكر صدّيق بسته شود ، منافات ندارد ؛ زيرا استثنايى كه در حق على صورت گرفت در زمان حيات پيامبر خدا بود كه به خاطر نياز فاطمه به رفتن از خانه‌اش به خانه پدرش بوده است . پس اين استثنا براى رفاه حال فاطمه صورت گرفت ؛\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nولى پس از وفات پيامبر اين علّت منتفى شد و نياز به گشودن درِ صدّيق شد تا اين كه وارد مسجد شود و با مردم نماز گزارد ؛ زيرا كه او پس از وفات پيامبر صلى اللَّه عليه وآله خليفه و جانشين او بود . اين مطلب به خلافت ابوبكر نيز اشاره‌اى دارد . « 1 »\r\n\r\nبررسى و نقد ديدگاه ابن كثير\r\nديدگاه ابن كثير را از چند جهت مىتوان بررسى كرد :\r\n1 . وى تصريح مىكند كه على عليه السلام خانه‌اى به غير از خانه پيامبر صلى اللَّه عليه وآله دارد ( ! ) چنين مطلبى در واقع اعراض از سخنان همه متقدمينى است كه در مقام جمع بين روايات برآمده‌اند ( ! )\r\n2 . وى علت نبستن درِ خانه على عليه السلام را در نياز فاطمه عليها السلام به رفتن از خانه‌اش به خانه پدرش بيان كرده و علّت بسته شدن ديگر درها را ذكر نكرده است .\r\n3 . اگر علّت باز گذاشته شدن درِ خانهء فاطمه عليها السلام « رفتن از خانه‌اش به خانه پدرش » بوده است ، پس چرا درِ خانهء ابوبكر به جهت رفاه حال عايشه باز نگه داشته نشده است تا عايشه « از خانه‌اش به خانه پدرش » برود ؟ !\r\n\r\n\r\n","description":"","footnote":"\r\n( 1 ) . البداية والنهايه : 7 / 379\r\n","page_name":" 92 ","page_number":92},
  {"content":"\r\n\r\n4 . در صورتى كه « به باز شدن درِ خانهء ابوبكر نياز بوده است » آيا در همان زمان درِ خانهء على عليه السلام بسته شد يا نه ؟ !\r\nاگر ابن كثير چنين ادّعايى مىكند دليلش چيست ؟ ! و چگونه مىتواند چنين ادّعايى كند در حالى كه خانه ابوبكر جز يك در بيش نداشته است ؟ !\r\nاما او چنين ادّعايى نمىكند ؛ بلكه ظاهر عبارت او چنين است كه درِ خانه على عليه السلام باز مانده است ؛ هر چند كه درِ خانه ابوبكر نيز باز شد . بنابراين كجاى اين مطلب به خلافت اشاره دارد ؟ !\r\n5 . همه اين مطالب در صورتى است كه ابوبكر خانه‌اى مجاور مسجد داشته باشد كه اين مطلب نيز ثابت نشده است .\r\n6 . نكته ديگر آن‌كه خود ابن كثير روايتى را از امّ سَلَمه اين گونه نقل مىكند : پيامبر صلى اللَّه عليه وآله در دوران بيمارى از خانه خارج و به صحن مسجد وارد شد . آن گاه با صداى بسيار بلند ندا داد :\r\nلا يحلّ المسجد لجنب ولا الحائض إلّامحمّد وأزواجه وعلي وفاطمة بنت محمّد . ألا هل بيّنت لكم « 1 » الأسماء\r\n\r\n\r\n","description":"","footnote":"\r\n( 1 ) . اين حديث در منابع ديگرى از جمله تاريخ مدينة دمشق ، السنن الكبرى ، تاريخ اصفهان و . . . بااندكى تفاوت چنين آمده است : « إلّا لرسول اللَّه وعلي وفاطمة والحسن والحسين ألا قد بيّنت لكم أن لا تضلّوا » ؛ از اين رو ما در ترجمه اين متن ، به منابع فوق توجه كرده‌ايم كه از جهت معنا صحيح‌تر است ؛ ر . ك : تاريخ مدينة دمشق : 14 / 166 ، السنن الكبرى : 7 / 65 ، تاريخ اصفهان : 1 / 291\r\n","page_name":" 93 ","page_number":93},
  {"content":"\r\n\r\nأن تضلّوا ؟ ! « 1 »\r\nورود به مسجد ( پيامبر ) براى جنب و حايض حلال نيست ، مگر براى محمّد ، على و فاطمه دختر محمّد . آگاه باشيد ! همانا اين نام‌ها را براى شما بيان كردم تا گمراه نشويد .\r\nاين حديث علّت بستن درها جز درِ خانه على عليه السلام را روشن و تمام مطالبى را كه ابن كثير مطرح كرده است ، باطل مىكند . با اين حال ، طبيعى است كه ابن كثير در سند چنين حديثى اشكال نمايد .\r\n\r\nديدگاه ابن حجر\r\nابن حجر عسقلانى نيز در اين مورد اظهار نظر كرده است . وى مىگويد :\r\nجمع بين دو قصّه ممكن است . بزّار نيز در مسند خود به اين مطلب اشاره كرده و مىگويد : رواياتى از راويان اهل كوفه و با سندهاى معتبر در قصّه على ، و رواياتى از راويان اهل مدينه در قصه ابوبكر وارد شده است . اگر روايات اهل كوفه ثابت شود ، جمع ميان اين دو دسته از\r\n\r\n\r\n","description":"","footnote":"\r\n( 1 ) . البداية والنهايه : 7 / 379\r\n","page_name":" 94 ","page_number":94},
  {"content":"\r\n\r\nروايات به همان روشى است كه حديث ابوسعيد خُدرى - كه تِرمذى نقل كرده است - بر آن دلالت دارد ، آن جا كه پيامبر صلى اللَّه عليه وآله به على عليه السلام فرمود :\r\nلا يحلّ لأحد أن يطرق هذا المسجد جنباً غيري وغيرك ؛\r\nبر احدى غير از من و تو حلال نيست كه در حال جنابت در اين مسجد رفت و آمد كند .\r\nمعناى حديث اين گونه است كه درِ خانه على عليه السلام به سمت مسجد باز مىشد و خانه‌اش جز اين در ، درِ ديگرى نداشت . بنابراين ، پيامبر دستورِ بسته شدن آن را نداد .\r\nمؤيّد اين حديث ، حديثى است كه قاضى اسماعيل در كتاب احكام القرآن از طريق مطلّب بن عبداللَّه بن حنطب روايت كرده است . وى مىگويد : پيامبر خدا صلى اللَّه عليه وآله به كسى جز على بن ابى طالب اجازه رفت و آمد به مسجد را در حال جنابت نداد ؛ زيرا كه خانه او در مسجد بود .\r\nبنابراين ، خلاصه جمع بين اين دو دسته از روايات اين گونه مىشود كه امر به بستن درها دو بار صورت گرفته است . در مرحله نخست على عليه السلام به خاطر آن چه ذكر شد استثنا شده است و در مرحله دوم ابوبكر استثنا شده است . ولى اين جمع صورت نمىپذيرد مگر آن كه درِ خانه على عليه السلام به عنوان درِ حقيقى و دريچه خانه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nابوبكر به عنوان درِ مجازى قلمداد شود . چنانچه در برخى اسناد نيز به اين معنا تصريح شده است .\r\nگويى مردم به هنگام فرمان بستن درها ، درها را بستند و دريچه‌هايى ايجاد كردند كه از طريق اين دريچه‌ها ، راه وارد شدن به مسجد را نزديك كنند و پس از آن ، به بستن اين دريچه‌ها نيز امر شدند .\r\nاز اين رو اين روش جمع بين دو حديث ، مشكلى ندارد .\r\nابوجعفر طَحاوى نيز در كتاب مشكل الآثار ( در ابتداى جلد سوم آن ) اين دو حديث را به همين روش جمع كرده است .\r\nابوبكر كلاباذى نيز در كتاب معانى الاخبار ، دو حديث مذكور را به همين روش جمع نموده و تصريح كرده است كه خانه ابوبكر درى در خارج از مسجد داشت و خانه على درى جز همان درى كه به داخل مسجد باز مىشد ، نداشت و خدا داناتر است . « 1 » ابن حجر عسقلانى نيز در القول المسدّد چنين سخنى را گفته است .\r\nجلال الدين سيوطى آن را ذكر كرده و با آن موافقت نموده است « 2 » و قسطلانى نيز خلاصه آن را در مقام جمع بين دو حديث بيان كرده است . « 3 »\r\n\r\n\r\n","description":"","footnote":"\r\n( 1 ) . فتح البارى : 7 / 18\r\n( 2 ) . اللآلى المصنوعه : 1 / 318 - 321\r\n( 3 ) . ارشاد السارى : 8 / 147\r\n","page_name":" 96 ","page_number":96},
  {"content":"\r\n\r\n\r\nنقد ديدگاه ابن حجر عسقلانى\r\nنظر ابن حجر عسقلانى را از چند محور مىتوان بررسى و نقد كرد :\r\n1 . آن چه در اين جمع ذكر شد مانند جمع‌هاى ديگر مبتنى بر اين است كه ابوبكر خانه‌اى مجاور مسجد داشته باشد . پيش‌تر روشن شد كه چند تن از محققان اهل تسنّن اين موضوع را ردّ كرده‌اند . از اين روست كه برخى از آن‌ها حديث را به عنوان كنايه از خلافت قلمداد كرده‌اند .\r\nاز طرفى ابن حجر ، گرچه قول ياد شده را ضعيف شمرده و گفته است كه اين استناد ضعيف است ؛ اما براى ادعاى خود سند قوىترى ذكر نكرده است . البته سندى كه براى روايت ابن شبّه نيز ذكر كرده ضعيف است . « 1 » 2 . اين گونه جمعى كه از طَحاوى و ديگران نقل كرده ، همان جمعى است كه به طور قطع نَوَوى و امثال او بدان واقف بوده‌اند و از عدم توجّه آن‌ها به اين جمع معلوم مىشود كه از آن اعراض كرده و به آن تكيه نكرده‌اند .\r\nمطلب صحيح همين است و به زودى بعضى از وجوهى را كه\r\n\r\n\r\n","description":"","footnote":"\r\n( 1 ) . تاريخ المدينة المنوّره ، ابن شبّه : 1 / 242\r\n","page_name":" 97 ","page_number":97},
  {"content":"\r\n\r\nبيان‌گر بىاعتبارى اين جمع ميان دو روايت است ، بيان خواهيم كرد .\r\n3 . در آن چه ابن حجر از بزّار نقل كرده است ، نكاتى وجود دارد :\r\nنخست آن كه راويان قضيه على عليه السلام كوفيان و راويان قضيه ابوبكر مدنىها هستند و اين مطلب در نزد ما ثابت نشده است .\r\nدوم اين كه گفته شده : روايت‌هاى قضيه على عليه السلام با « سندهاى حَسَن « 1 » » نقل شده‌اند ، مخالف واقع‌اند ؛ زيرا روايات صحيح مىباشند و ابن حجر نيز بر اين مطلب اقرار دارد و ما عبارت ابن حجر را به هنگام ردّ كلام ابن جوزى بيان كرديم .\r\nسوم آن كه ابن حجر در مورد روايات قصّه على عليه السلام تشكيك نموده و گفته است كه « اگر ثابت شود » ؛ اين تشكيك در حقيقت واقعيتى است كه ابن حجر نيز با آن موافق نيست .\r\nچهارم آن كه اگر معناى سخن پيامبر خدا صلى اللَّه عليه وآله كه فرمود :\r\n« غير از من و تو بر احدى حلال نيست در حال جنابت در مسجد رفت و آمد كند » ؛ اين گونه باشد كه « درِ خانهء على عليه السلام به سمت مسجد باز مىشد و خانه‌اش جز اين در ، درِ ديگرى نداشت ؛ بنابراين پيامبر دستور بسته شدن آن را نداد » ؛ چنين معنايى قطعاً از دو جهت باطل است :\r\nجهت يكم . حديث مذكور فقط بيان‌گر اختصاص اين حكم به\r\n\r\n\r\n","description":"","footnote":"\r\n( 1 ) . روايت حَسَن هر چند روايت معتبر است ، اما به درجه روايت صحيح نمىرسد\r\n","page_name":" 98 ","page_number":98},
  {"content":"\r\n\r\nپيامبر و على عليهما السلام است ؛ پس دلالت حديث بر معناى مذكور كجاست ؟ !\r\nجهت دوم . اگر علّت عدم دستور به بستن درِ خانهء على عليه السلام اين بود كه « خانه او درى جز اين در نداشت » ، پس وجهى براى اعتراض و رنجيدن مردم از كار رسول خدا صلى اللَّه عليه وآله وجود ندارد ، به خصوص درباره عمويش حمزه كه بنابر آن چه نقل مىكنند ، با چشمانى گريان آمد . . . !\r\nاز طرفى شايسته بود كه رسول خدا صلى اللَّه عليه وآله اين گونه عذر بياورد و بگويد : چون خانه على درى جز اين در نداشت ؛ از اين رو در خانه‌اش را نبستم ، در حالى كه خانه‌هاى شما دو در دارد ؛ درى از داخل مسجد و درى از خارج آن ؛ نه اين كه بستن درها جز درِ خانهء على عليه السلام را به خدا استناد دهد و بفرمايد :\r\nما أنا سددت شيئاً ولا فتحته ، و لكن امرت بشيء فاتّبعته ؛\r\nمن نه چيزى را بستم و نه گشودم ؛ بلكه از كارى كه به آن امر شده بودم پيروى كردم !\r\nبا تمام اين‌ها باز هم مىبينيم كه وقتى فردى از ابن عمر درباره على عليه السلام سؤال مىكند ، ابن عمر پاسخ مىدهد : درباره على سؤال نكن ؛ بلكه به منزلت و جايگاهش در نزد رسول خدا صلى اللَّه عليه وآله بنگر ؛ به گونه‌اى كه رسول خدا صلى اللَّه عليه وآله درِ خانه‌هاى ما را كه به\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسجد باز مىشد بست و درِ خانه او را به حال خود واگذاشت .\r\nدر اين صورت جا داشت كه پرسش‌گر بپرسد : « اگر خانه على جز اين در ، درِ ديگرى نداشت » ؟ ! پس باز گذاشتن در خانه او چه منزلتى از جانب رسول خدا صلى اللَّه عليه وآله مىتواند باشد .\r\nاز طرفى جا داشت كسى به ابن عمر بگويد : چگونه اين ويژگى براى تو از شتران سرخ مو خوش‌تر است و آن را هم‌رديف ازدواج على عليه السلام با پارهء تن رسول خدا صلى اللَّه عليه وآله زهرا عليها السلام و دادن پرچم به او در روز خيبر قرار مىدهى ، در حالى كه طبيعى است كه پيامبر درِ خانه على عليه السلام را نبندد ؛ چرا كه « خانه او جز اين در ، درِ ديگرى نداشت » ؟ !\r\nاگر اين گونه بود ديگر جايى براى گفته برخى مردم نمىماند كه پيامبر خدا صلى اللَّه عليه وآله به خاطر خويشاوندى درِ خانه على ، را باز گذاشت .\r\nبرخى در پاسخ گفتند : حمزه به پيامبر خدا صلى اللَّه عليه وآله از على نزديك‌تر است . او برادر رضاعى و عموى آن حضرت است !\r\nالبتّه جايى براى گفته ديگران نيز باقى نمىماند كه گفتند : درِ خانه على را به خاطر دخترش باز گذاشت !\r\nگفت و گوى مردم كار را به جايى رسانيد كه سخنانشان به گوش رسول خدا صلى اللَّه عليه وآله رسيد و حضرتش از خانه بيرون آمد . اكنون\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمتن آن حديث را - به خاطر برخى از نكته‌هايش - به صورت كامل نقل مىكنيم :\r\nآن گاه كه مردم در مسجد رسول خدا صلى اللَّه عليه وآله نشسته بودند ، منادى ندا داد : اى مردم ! درِ خانه‌هايتان را كه به مسجد باز مىشود ، ببنديد .\r\nدر اين هنگام مردم تكانى خوردند ، ولى كسى از جايش بلند نشد .\r\nسپس براى بار دوم منادى همان گونه ندا داد .\r\nباز كسى بلند نشد و مردم گفتند : منظور پيامبر از اين فرمان چيست ؟\r\nمنادى بار ديگر ندا داد :\r\nأيّها الناس ! سدّوا أبوابكم قبل أن ينزل العذاب ؛\r\nاى مردم ! پيش از آن كه عذاب الهى فرود آيد ؛ درهاى خانه‌هايتان را كه به مسجد باز مىشود ، ببنديد .\r\nدر پى اين گفته مردم از خانه‌ها خارج شدند و با شتاب به اين كار اقدام كردند .\r\nدر آن هنگام كه منادى ندا مىداد : درهاى خانه‌هايتان را ببنديد ، حمزة بن عبدالمطلب با عجله در حالى كه عبايش را بر زمين مىكشيد ، خارج شد .\r\nراوى مىگويد : هر فردى از اصحاب درى داشتند كه به مسجد باز\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمىشد ؛ ابوبكر ، عمر ، عثمان و ديگران .\r\nراوى مىافزايد : على عليه السلام آمد و بالاى سر رسول خدا صلى اللَّه عليه وآله ايستاد . پيامبر خدا صلى اللَّه عليه وآله فرمود : براى چه اين‌جا ايستاده‌اى ؟\r\nاينك به خانه‌ات باز گرد .\r\nپيامبر خدا صلى اللَّه عليه وآله دستور بستن درِ خانه را به على عليه السلام نداد . مردم گفتند : پيامبر درِ خانه‌هاى ما را بست ؛ ولى درِ خانهء على را رها كرد ، با اين كه او جوان‌ترين ماست !\r\nبرخى ديگر گفتند : به خاطر خويشاوندى درِ خانه على را باز گذاشت .\r\nبرخى پاسخ دادند : حمزه به پيامبر از على نزديك‌تر است و برادر رضاعى و عموى اوست !\r\nبرخى ديگر گفتند : درِ خانه او را به خاطر دخترش نبست .\r\nاين سخنان به گوشِ رسول خدا صلى اللَّه عليه وآله رسيد .\r\nپيامبر خدا صلى اللَّه عليه وآله پس از آن كه منادى سه بار براى بستن درها ندا داده بود براى پاسخ به اعتراضات مردم از خانه خارج شد . چهره مبارك آن حضرت از خشم سرخ شده بود كه معمولًا صورت آن حضرت به هنگام خشم سرخ و رگ‌هايش برافروخته مىشد . حضرت با اين حال به حمد و ثناى الهى پرداخت ، آن گاه خطاب به مردم فرمود :\r\nفإنّ اللَّه أوحى إلى موسى عليه السلام أن اتّخذ مسجداً طاهراً\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nلا يسكنه إلّاهو وهارون وأبناء هارون شبراً وشبيراً ، وإنّ اللَّه أوحى إليَّ أن أتَّخذ مسجداً طاهراً لا يسكنه إلّاأنا وعليّ وأبناء عليّ حسن وحسين وقد قدمت المدينة واتّخذت بها مسجداً ، و ما أردت التحوُّل إليه حتّى أُمرت ، و ما أعلم إلّاما عُلِّمت ، و ما أصنع إلّاما أُمرت ، فخرجت على ناقتي ، فلقيني الأنصار يقولون : يا رسول اللَّه ! انزل علينا .\r\nفقلت : خلّوا الناقة ، فإنّها مأمورة ، حتّى نزلت حيث بركت .\r\nواللَّه ، ما أنا سددت الأبواب و ما أنا فتحتها ، و ما أنا أسكنت عليّاً ، ولكنّ اللَّه أسكنه ؛ « 1 »\r\nخداوند به موسى عليه السلام وحى كرد كه مسجدى پاك برگزيند كه در آن جز خود ، هارون و پسران هارون شبر و شبير ساكن نشوند .\r\nو خداوند به من وحى كرد كه مسجدى پاك برگزينم كه در آن جز من ، على و پسران على حسن و حسين ساكن نشوند .\r\nآن گاه كه به مدينه آمدم ، در اين جا مسجدى انتخاب كردم .\r\nنمىخواستم براى سكونت به آن جا منتقل شوم تا اين كه بدان امر شدم و هيچ چيز جز آن چه آموخته شده‌ام نمىدانم و هيچ كارى جز آن چه بدان مأمور شده‌ام انجام نمىدهم .\r\n\r\n\r\n","description":"","footnote":"\r\n( 1 ) . وفاء الوفاء بأخبار دار المصطفى : 2 / 478 و 479\r\n","page_name":" 103 ","page_number":103},
  {"content":"\r\n\r\nسوار بر شتر بودم كه وارد مدينه شدم . وقتى انصار مرا ديدند ، گفتند :\r\nاى رسول خدا ! بر ما فرود آى .\r\nگفتم : شتر را رها كنيد ؛ چرا كه او مأمور است تا اين كه در جايى كه شتر زانو زد فرود آمدم و منزل گرفتم .\r\nبه خدا سوگند ! من نه درها را بستم ، نه آن‌ها را گشودم و نه على را در مسجد ساكن كردم ؛ بلكه خداوند او را در مسجد ساكن كرد .\r\n4 . ابن حجر ميان دو دسته از روايات را به روش خود جمع كرد و آن گاه از آن جمع نتيجه گرفت . با بررسى اين سخن و نتيجه آن ، براى ما روشن شد كه نتيجه‌اى را كه ابن حجر گرفته است با گفتار وى سازگار نيست و با گفتار پيشين خود مغاير است .\r\nالبته در ضمن بررسى نيز متوجه شديم كه سمهودى نيز با نظر ما موافق است و به آن تصريح مىكند . وى پس از نقل آن عبارت مىگويد :\r\nبه نظر من آن عبارت به اصلاح و تنقيح نياز دارد ؛ زيرا سخن ابن حجر با نتيجه‌اى كه از آن گرفته نمىسازد و اين نتيجه‌گيرى ، روش ديگرى براى جمع بوده و غير از روش نخستين است ؛ زيرا بنابر نتيجه روش نخست هر دو « در » باقى ماندند و كسانى كه به بستن درهايشان امر شدند ، همان‌هايى هستند كه علاوه بر درهايى كه در مسجد داشتند ، درهايى نيز به خارج مسجد داشتند ؛ ولى خانه على جز درى كه به سمت مسجد باز مىشد ، درِ ديگرى نداشت . از اين رو پيامبر صلى اللَّه عليه وآله\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nعلى را به اين مسأله اختصاص داد و راه آمد و شد به خانه‌اش را از طريق مسجد قرار داد ، به همان علّتى كه گذشت .\r\nدر نتيجه فقط درِ خانهء ابوبكر به استثنا نياز دارد . به اين جهت بيشتر علما به نقل همين فراز اكتفا كرده‌اند و هر كس سخنى از درِ خانهء على به ميان آورده فقط مىخواسته بيان كند كه آن در بسته نشده است و از جانب پيامبر نيز تصريح شده كه آن در به حال خود بماند .\r\nروش ديگر در جمع ، نظريه تعدد واقعه است كه دو جريان مختلف اتفاق افتاده است و قصّه على مقدّم بر قصّه ابوبكر بوده است .\r\nمؤيّد اين مطلب حديثى است كه يحيى ، از ابن زباله و راوى ديگرى ، از عبداللَّه بن مسلم هلالى ، از پدرش ، از برادرش نقل كرده است . وى مىگويد :\r\nآن گاه كه پيامبر صلى اللَّه عليه وآله دستور داد درهايى كه به مسجد باز مىشدند بسته شوند ، حمزة بن عبدالمطّلب با چشمانى گريان در حالى كه عباى سرخش به زمين كشيده مىشد بيرون آمد و گفت : اى رسول خدا ! عمويت را از مسجد بيرون كردى و پسرعمويت را در آن جاى دادى !\r\nرسول خدا صلى اللَّه عليه وآله فرمود :\r\nما أنا أخرجتك ولا أسكنته ، و لكن اللَّه أسكنه ؛\r\nمن نه تو را از مسجد بيرون كردم و نه او را در مسجد ساكن نمودم ؛ بلكه خدا او را در مسجد جاى داد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبنابراين ، وجود حمزه رضى اللَّه عنه در داستان بيان‌گر تقدم اين قصّه است . . . » . « 1 » 5 . در جمع به روش دوم - كه مسأله بسته شدن درها دو بار اتفاق افتاده است - دو نكته وجود دارد كه خود ابن حجر به آن‌ها توجه كرده است :\r\nنكته نخست . اين جمع صورت نمىپذيرد مگر آن‌كه « در » در داستان على عليه السلام به درِ حقيقى و در داستان ابوبكر به درِ مجازى حمل شود و منظور از درِ خانه ابوبكر ، « دريچه » باشد ، آن سان كه در برخى سندها به آن تصريح شده است .\r\nنكته دوم . ابن حجر به اين نكته اين گونه اشاره كرده است : « و گويا زمانى كه به آن‌ها دستور داده شد كه درها را ببندند ، آن‌ها درها را بستند ؛ اما براى خود دريچه‌هايى ساختند » .\r\n\r\nنقد ديدگاه\r\nما هر دو نكته را نقد و رد مىكنيم و درباره نكته نخست مىگوييم :\r\nهمان گونه كه پيش‌تر بيان شد ، بُخارى كسى است كه حديث « إلّا خوخة أبي بكر » را از « خوخه » ( دريچه ) به « باب » ( در ) تحريف كرده است . ما به توجيه ابن حجر اشاره كرديم و گفتيم : وى اين سخن را توجيه كرد\r\n\r\n\r\n","description":"","footnote":"\r\n( 1 ) . وفاء الوفاء باخبار دار المصطفى : 2 / 477\r\n","page_name":" 106 ","page_number":106},
  {"content":"\r\n\r\nو گفت كه بُخارى حديث را نقل به معنا كرده است .\r\nالبته تناقضى كه در مورد سخن ابن حجر وجود دارد بر كسى پوشيده نيست .\r\nو دربارهء نكته دوم نيز مىگوييم : توجيه ديگر كلام ابن حجر چنين بود كه داستان حديث « إلّا باب علي » بر داستان « حديث خوخة » تقدّم زمانى بسيارى داشته است .\r\nهمان طورى كه روشن شد ، داستان حديث « إلّا باب علي عليه السلام » پيش از جنگ احد رخ داده است ؛ ولى بنابر آن چه كه ذكر كرده‌اند ، داستان ابوبكر در دوران بيمارى پيامبر صلى اللَّه عليه وآله رخ داده است ؛ همان بيمارى كه به رحلت آن حضرت بينجاميد .\r\nبنابراين در صورتى كه پيامبر به بستن درها امر كرده بود ، معناى امر او به بستن دريچه‌ها چيست ؟ ! از اين رو چاره‌اى نيست جز آن‌كه ادّعا شود كه مردم از امر پيامبر صلى اللَّه عليه وآله درباره بستن درها اطاعت كردند ؛ ولى دريچه‌هايى را ساختند تا راه ورودشان را به مسجد نزديك كنند !\r\nاين توجيه ضعيف موجب شده است كه ابن حجر با جمله « گويا آنان . . . » ترديد و عدم اطمينان خود را درباره اين مسئله ابراز كند .\r\nاكنون اين پژوهش و بررسى را از سه محور ديگر پى مىگيريم :\r\n1 . آيا به راستى عاقلانه است كه پيامبر خدا صلى اللَّه عليه وآله به بستن\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدرها امر فرمايد ؛ آن گاه به ايجاد دريچه‌هايى كه از طريق آن‌ها راه ورود به مسجد نزديك مىشود ، اجازه دهد ؟ !\r\nاگر از طريق دريچه‌هاى ساخته شده ، مىتوان به مسجد راه يافت ؛ پس ديگر بستن درها چه معنايى دارد ؟ !\r\n2 . با توجه به متن‌هاى حديث « سدّ الأبواب إلّاباب علي » هيچ واژه‌اى نيست كه نشان‌گر اجازهء پيامبر خدا صلى اللَّه عليه وآله براى ساختن دريچه باشد .\r\n3 . احاديثى نقل شده كه بر ممنوعيّت ساختن دريچه‌ها بعد از امر به بستن درها تصريح مىكنند ، در حديثى آمده است كه رسول خدا صلى اللَّه عليه وآله فرمود :\r\nسدّوا أبواب المسجد إلّاباب علي ؛\r\nدرهاى مسجد جز درِ خانه على را ببنديد .\r\nمردى گفت : به من اجازه دهيد به اندازه‌اى كه داخل مسجد شده و از آن خارج شوم راه را باز بگذارم ؟\r\nرسول خدا صلى اللَّه عليه وآله فرمود : مأمور به انجام چنين كارى نيستم .\r\nگفت : اى رسول خدا ! به اندازه‌اى كه سينه‌ام را خارج كنم به من اجازه بده باز بگذارم ؟\r\nرسول خدا صلى اللَّه عليه وآله فرمود : به چنين كارى امر نشده‌ام .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاو از خواسته خود منصرف شد و فرد ديگرى گفت : اى رسول خدا ! به اندازه‌اى كه سرم را وارد مسجد كنم اجازه دهيد باز بگذارم ؟\r\nرسول خدا صلى اللَّه عليه وآله فرمود : به چنين كارى امر نشده‌ام .\r\nاو نيز آزرده‌خاطر ، گريان و غمگين رفت . در اين هنگام پيامبر خدا صلى اللَّه عليه وآله فرمود :\r\nلم اؤمر بذلك . سدّوا الأبواب إلّاباب علي ؛ « 1 »\r\nبه اين كار امر نشده‌ام . همهء درها جز درِ خانه على را ببنديد .\r\nدر حديث ديگرى آمده است :\r\nمردى از اصحاب پيامبر صلى اللَّه عليه وآله عرض كرد : اى رسول خدا ! به من اجازه دهيد از خانه‌ام به اندازه پنجره و نورگير كوچكى به مسجد باز گذارم تا صبح و شام از آن به تو بنگرم .\r\nحضرت فرمود :\r\nلا واللَّه ، ولا مثل ثقب الإبرة ؛ « 2 »\r\nنه ! به خدا سوگند ، به اندازه سوراخ سوزن هم اجازه نمىدهم .\r\nاز اين رو سمهودى مىگويد : از همان ابتدا امر پيامبر خدا صلى اللَّه عليه وآله مبنى بر بستن درها منعى بود كه شامل بستن دريچه‌ها ، بلكه كوچك‌تر\r\n\r\n\r\n","description":"","footnote":"\r\n( 1 ) . وفاء الوفاء بأخبار دار المصطفى : 2 / 479 و 480\r\n( 2 ) . همان : 2 / 480\r\n","page_name":" 109 ","page_number":109},
  {"content":"\r\n\r\nاز آن نيز مىشد . « 1 » با بررسى انجام يافته روشن شد كه حق با كسانى است كه از جمع ميان دو دسته روايات دورى كرده‌اند .\r\n\r\nديدگاه ابن عراق\r\nابن عراق نيز به نقل سخن ابن حجر پرداخته است . وى از آن چه ابن حجر قبل از « نتيجه جمع . . . » گفته ، اعراض كرده است و فقط در علّت جمع دو دسته از روايات مىگويد :\r\nاين قصه ، قصهء ديگرى است . بنابراين ، قصّهء على دربارهء درهايى است كه به مسجد باز مىشد كه پيامبر صلى اللَّه عليه وآله به على اجازه داد كه در حال جنابت در مسجد آمد و رفت كند ؛ و قصّهء ابوبكر در دوران بيمارى پيامبر صلى اللَّه عليه وآله رخ داد ؛ همان بيمارى كه به رحلت آن حضرت انجاميد . پيامبر صلى اللَّه عليه وآله دستور داد پنجره‌هايى كه از طريق آن‌ها راه ورود به مسجد نزديك مىشده بسته شوند . قاضى اسماعيل در كتاب احكام ، كلاباذى در كتاب معانى و طَحاوى در كتاب مشكل الآثار نيز اين دو قصه را به اين صورت جمع كرده‌اند . « 2 » همان گونه كه پژوهش‌گر حقايق ملاحظه مىكند ، ابن عراق با\r\n\r\n\r\n","description":"","footnote":"\r\n( 1 ) . همان\r\n( 2 ) . تنزيه الشريعة المرفوعه : 1 / 384\r\n","page_name":" 110 ","page_number":110},
  {"content":"\r\n\r\nوجود اختلافِ دو قصّه به دومين جمع ، بسنده مىكند و از ادعاهاى مطرح شده - كه درِ خانهء على از داخل مسجد بوده و يا موضوع در قصه نخست با واژهء « ابواب » ( درها ) و در دومى با واژهء « طاقات » ( پنجره‌ها ) آمده است - دورى مىكند .\r\nبنابراين آن چه در وجه جمع به متقدّمين نسبت مىدهند ، فقط همين مقدار است !\r\n\r\nديدگاه مباركفورى\r\nمباركفورى نيز در اين مسأله اظهار نظر كرده است . وى در اين باره كه برخى از احاديثِ « باب علي » ، برخى ديگر را تقويت مىكند ، با نظر ابن حجر موافق است . به نظر او هر كدام از سندهاى حديث ، شايسته احتجاج و استدلال است چه رسد به مجموع آن‌ها .\r\nمباركفورى بعد از اين اظهار نظر ، از وارد شدن به بيان تفصيلى و گسترده مطلب خوددارى كرده و چنين مىگويد : اين احاديث با احاديث « باب » ( در ) مخالفت دارد . حافظ مىگويد : امكان جمع بين دو دسته از احاديث وجود دارد و بزّار نيز در مسند خود به اين مطلب اشاره كرده است . . . . « 1 »\r\n\r\n\r\n","description":"","footnote":"\r\n( 1 ) . تحفة الأحوذى : 10 / 112\r\n","page_name":" 111 ","page_number":111},
  {"content":"\r\n\r\n\r\nديدگاه حلبى\r\nحلبى نويسنده كتاب السيره نيز به اين موضوع پرداخته است . وى به سستى پايه‌هاى اين جمع توجّه كرده و با تفسيرها و تغييراتى آن را نقل كرده و مىگويد :\r\nبرخى از عالمان اين دو قصّه را به اين صورت جمع كرده‌اند كه قصّه على كرّم اللَّه وجهه پيش از زمانى بوده است كه خانه‌هاى مردم دو در داشتند كه يكى به سمت مسجد و ديگرى به بيرون آن باز مىشد ، فقط خانه على كرّم اللَّه وجهه بود كه جز يك در نداشت كه آن هم به مسجد باز مىشد . خانهء او درِ ديگرى به خارج نداشت .\r\nپيامبر صلى اللَّه عليه وآله دستور داد درهايى كه به سمت مسجد باز مىشدند ، بسته شوند ؛ يعنى ورودى درها جز درِ خانه على كرّم اللَّه وجهه باريك‌تر شده و به دريچه تبديل گردند ؛ زيرا خانهء على فقط يك در داشت و چنانچه گذشت او جز از آن در ، راهى به بيرون نداشت ؛ از اين رو پيامبر صلى اللَّه عليه وآله دستور نداد كه درِ خانهء على دريچه شود .\r\nبعد از اين امر پيامبر دستور داد همه دريچه‌ها جز دريچه خانه ابوبكر بسته شوند . بعضى گفته‌اند : پيامبر به بسته شدن دريچه خانه على كرّم اللَّه وجهه دستور داد ؛ ولى چنين ادّعايى قابل انديشه و تأمّل است ؛ زيرا كه روشن شد كه خانهء على كرّم اللَّه وجهه فقط يك در داشت . پس\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمنظور از واژهء « در » ، در قصّه ابوبكر درِ واقعى نيست ؛ بلكه مراد دريچه است و منظور از واژهء « در » در قصّه على كرّم اللَّه وجهه درِ حقيقى است . « 1 »\r\n\r\nنقد ديدگاه حلبى\r\nآن گاه كه حلبى متوجه بطلان نظريه ابن حجر عسقلانى شد ناگزير به نوعى چاره‌انديشى روى آورد . وى عبارت « و دريچه‌هايى ساختند . . . » را به « باريك‌تر كردن ورودى درها و تبديل آن‌ها به دريچه » تغيير داده است . بر اين اساس كه منظور از اين كه « درها جز درِ خانه على را ببنديد » آن است كه درها را باريك كنيد و آن‌ها را به دريچه تبديل نماييد .\r\nتو را به خدا سوگند ! آيا چنين معنايى از عبارت « درها را ببنديد » برداشت مىكنيد ؟ !\r\nحلبى سخن ديگر ابن حجر را كه مىگويد : « به وسيلهء آن دريچه‌ها به مسجد راه يابند و راهشان به مسجد نزديك‌تر شود » رها مىكند ؛ زيرا متوجه مىشود كه منظور از آن ، « در » است ، نه « دريچه » ! اما با همه اين‌ها حلبى سخن سمهودى را يادآور مىشود كه احاديثى كه در اين مورد وارد شده است ، اذن به ساختن « دريچه‌ها » را بعد از « بستن درها » رد مىكنند ، آن گاه مىگويد : بنابراين كه منظور از « بستن درها » ، باريك\r\n\r\n\r\n","description":"","footnote":"\r\n( 1 ) . انسان العيون : 3 / 383 و 384\r\n","page_name":" 113 ","page_number":113},
  {"content":"\r\n\r\nكردن ورودى آن‌ها و تبديل آن‌ها به دريچه‌ها باشد - با رواياتى كه وارد شده است - مشكل و مبهم است . . . « 1 » پس بر فرض صحّت اين مطلب ، نياز دارد كه به آن پاسخ داده شود .\r\nروشن است كه درباره اين مسئله پاسخى از آن‌ها در كار نيست ، نه از حلبى و نه از ديگرى ( ! ! )\r\nحلبى در ادامه مىگويد : لازمه اين گونه جمع كردن اين است كه درِ خانه على كرّم اللَّه وجهه همواره حتى با وجود دريچه خانه ابوبكر در مسجد ، باز باشد ؛ زيرا كه روشن شد كه خانهء على درِ ديگرى غير از درِ مسجد نداشت . بنابراين ، ديدگاه برخى قابل تأمّل است كه گفته‌اند :\r\n« بستن دريچه‌ها جز دريچه خانه ابوبكر » اشاره‌اى به جانشينى ابوبكر است ؛ زيرا او - نه ديگرى - به مسجد نياز بسيارى داشت . « 2 »\r\n\r\n\r\n","description":"","footnote":"\r\n( 1 ) . گفتنى است كه ذكر نام عباس در قضيه « بستن درها به جز درِ خانه على عليه السلام » اشتباه است ، بلكه منظور حمزه عليه السلام است ؛ زيرا عبّاس در سال فتح مكه اسلام آورد و داستان على عليه السلام مربوط به پيش از جنگ احد است . اين مطلبِ واضحى است و چند تن از عالمان اهل سنت به آن اشاره كرده‌اند .\r\nاز اين رو ابن سيدالناس نيز در عيون الاثر : 2 / 336 درخواست عباس و اعتراض او را در داستان دروغين « به جز درِ خانهء ابوبكر » يادآور شده است . گويا به جهت ثابت كردن داستان ابوبكر چنين اظهار نظرى كرده است ( ! ! )\r\n( 2 ) . انسان العيون : 3 / 461\r\n","page_name":" 114 ","page_number":114},
  {"content":"\r\n\r\nالبته اين سخن در رد ديدگاه خطّابى ، ابن بطّال و پيروان آن‌هاست ؛ هم‌چنين ردّى است بر خود ابن حجر كه اين گونه جمع را برگزيده و با وجود اين ، كلمات آنان را نقل مىكند ؛ مگر آن كه گفته شود : خود ابن حجر اين نظريه را نپسنديده است ، چنانچه پيش‌تر در نقل آن مطالب به اين ديدگاهش اشاره كرديم كه گفت : « و ادّعا كرده‌اند . . . » .\r\n\r\nحقيقت امر در حديث سدّ الأبواب\r\nبا توجه به آن چه بررسى شد ، روشن شد كه هيچ يك از مواردى كه در جمع بين دو قصه ذكر كرده‌اند ، تمام نيست . از طرفى سخنان عالمان اهل تسنّن در اين جا در نهايت آشفتگى است . اين آشفتگى فقط به جهت خوددارى آنان از ارائه حق و اعتراف به واقعيت‌هاست .\r\nبنابراين ، حقيقت امر در اين حديث چنين است :\r\nروزى رسول خدا صلى اللَّه عليه وآله دستور داد كه تمام درهايى كه به مسجد باز مىشدند بسته شود و اين به جهت منزّه داشتن مسجد از پليدىها و دور نگهداشتن آن از آلودگىها بود . حتى درِ خانه عمويش حمزه سيدالشهداء عليه السلام را با وجود برترى و خويشاوندى و مقام رفيعش بست .\r\nاحاديثى كه بيان‌گر علّت بستن درها هستند - و ما آن‌ها را يادآور شديم - نزد شيعه و سنى بسيار است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nدر اين ميان پيامبر خدا صلى اللَّه عليه وآله به بستن درِ خانه خود و خانه على عليه السلام فرمان نداد و به على عليه السلام و اهل بيتش اجازه داد كه در حال جنابت در مسجد درنگ كنند و از آن عبور نمايند ؛ زيرا آنان به حكم آيه تطهير - كه از جانب ربّ العالمين نازل شده است - و ادلّه ديگرى كه درباره عصمت اهل بيت عليهم السلام بيان شده و به خاطر اين ويژگى از همه مردم ممتاز بودند ، هرگز درِ خانه آن‌ها بسته نشد ؛ زيرا آن دليلى كه براى بستن در خانه ديگران بود ، براى آنان وجود نداشت .\r\nبه اين ترتيب ويژگى ديگرى از ويژگىهاى ايشان روشن شد ؛ « 1 » همان ويژگى و برترى كه شگفتى گروهى و حسدورزى و يا خشم گروه ديگرى را برانگيخت .\r\nآن گاه همين حسد همواره در دل پيروان اين افراد مانند مالك و امثال او باقى ماند و همين حسدورزى نسبت به على عليه السلام و مهرورزى نسبت به ابوبكر - كه به تصريح اخبار درِ خانه‌اش بسته شد - آن‌ها را واداشت كه در برابر آن ، حديثى جعل كنند و آن فضيلت و برترى را به ابوبكر برگردانند ( ! )\r\nواقعيّت آن است كه جعل و ساختن چنين احاديثى - در بيشتر\r\n\r\n\r\n","description":"","footnote":"\r\n( 1 ) . از كسانى كه به اين ويژگى و اختصاصى بودن آن تصريح كرده است ، محبّ الدين‌طبرى در كتاب ذخاير العقبى : 141 است\r\n","page_name":" 116 ","page_number":116},
  {"content":"\r\n\r\nموارد - از ساخته‌هاى دوران معاويه است ؛ ولى سازنده حديث ، آن را از زبان پيامبر صلى اللَّه عليه وآله در واپسين لحظات زندگى آن حضرت نقل كرده است . اين احاديث ساختگى نظاير متعددى دارد .\r\nآرى ، آنان پس از پيامبر خدا صلى اللَّه عليه وآله ، ابوبكر را به خلافت منصوب كردند و با او بيعت نمودند ، در حالى كه مىدانستند هيچ نص و تصريحى الهى درباره او وجود ندارد و هيچ گونه شايستگى لازم در او نيست ، آن سان كه با توجه به سخنانى كه از او نقل مىكنند ، خود به اين مسأله اعتراف كرده است .\r\nاز اين رو تلاش كردند كه احاديثى را جعل كنند و آن‌ها را به پيامبر صلى اللَّه عليه وآله نسبت دهند و بگويند كه حضرتش اين احاديث را در دوران بيمارى خود بيان كرده است و آن‌ها چنين پنداشتند كه در آن سخنان اشاره‌اى محكم به مسأله خلافت است تا به ساخته و پرداختهء خود رنگ شرعى دهند و آن چه را كه اتفاق افتاده است به اراده الهى نسبت دهند ! « 1 » از جمله احاديث جعلى و ساختگى اين دوران مىتوان به موارد زير اشاره نمود : حديثى كه پيامبر خدا صلى اللَّه عليه وآله فرمود : « به ابوبكر\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك : احاديث واژگونه : 94 - 100 از همين نگارنده\r\n","page_name":" 117 ","page_number":117},
  {"content":"\r\n\r\nبگوييد تا پيش نماز مردم شود » . « 1 » در حديث ساختگى ديگرى آمده است كه پيامبر خدا صلى اللَّه عليه وآله فرمود : « . . . خدا و مؤمنان جز ابوبكر را نمىخواهند » .\r\nدر حديث ساختگى ديگرى آمده كه حضرتش فرمود : « تمام درها جز در خانه ابوبكر را ببنديد » . يا : « تمام دريچه‌ها جز دريچه خانه ابوبكر را ببنديد » .\r\nآن گونه كه روشن شد ما موضوع اين نوشتار را به بررسى و نقد اين حديث ساختگى قرار داديم و از نظر سند ، متن و دلالت اثبات كرديم كه اين حديث ناتمام است تا جايى كه عالمان اهل تسنّن در معناى حديث سر در گم شده‌اند و گفتارشان دچار آشفتگى شده و مواضعشان در قبال اين حديث متناقض است ؛ به گونه‌اى كه برخى از آن‌ها چاره‌اى نديده‌اند جز اين كه ادّعا كنند حديث « إلّا باب علي عليه السلام » جعلى و وارونه است ! !\r\n\r\n\r\n","description":"","footnote":"\r\n( 1 ) . ما اين حديث را در نوشتارى جداگانه با عنوان چگونگى نماز ابوبكر به جاى رسول خدا صلى اللَّه عليه وآله بررسى و نقد كرده‌ايم و در شمار سلسله پژوهش‌هاى اعتقادى چاپ شده است\r\n","page_name":" 118 ","page_number":118},
  {"content":"\r\n\r\n\r\nكتابنامه\r\n1 . قرآن كريم .\r\nالف\r\n2 . إبطال نهج الباطل : فضل بن روزبهان ، چاپ شده در ضمن دلائل الصدق ، دار المعلم ، قاهره ، مصر ، چاپ دوم ، سال 1396 .\r\n3 . إرشاد السارى : احمد بن محمّد بن ابو بكر قسطلانى ، دار احياء التراث العربى ، بيروت .\r\n4 . الإستيعاب : ابن عبدالبرّ ، دار الجيل ، بيروت ، لبنان ، چاپ يكم ، سال 1412 .\r\n5 . الأغانى : ابوالفرج اصفهانى ، دار الفكر ، بيروت ، لبنان .\r\n6 . الانتقاء في فضائل الثلاثة الأئمّة الفقهاء : ابن عبدالبر ، بيروت ، دار الكتب علميّه .\r\n7 . انسان العيون ( السيرة الحلبيه ) : حلبى ، دار المعرفه ، بيروت ، سال 1400 و مكتبه تجارى كبرى ، قاهره ، مصر ، سال 1382 .\r\nب\r\n8 . البداية والنهاية : حافظ ابى الفداء اسماعيل بن كثير ، دار احياء التراث العربى ، بيروت ، لبنان ، چاپ يكم ، سال 1408 .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nت\r\n9 . تاريخ اصفهان ( ذكر اخبار اصفهان ) : ابونعيم احمد بن عبداللَّه اصفهانى ، مطبعة بريل ، سال 1934 م .\r\n10 . تاريخ مدينة دمشق : ابن عساكر ، دار الفكر ، بيروت ، لبنان ، سال 1415 .\r\n11 . تاريخ المدينة المنورة : ابن شبه نميرى ، منشورات دار الفكر ، قم ، ايران ، سال 1410 .\r\n12 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n13 . تحفة الأحوذى : مباركفورى ، دار الكتب علميّه ، بيروت ، لبنان ، چاپ يكم ، سال 1410 .\r\n14 . التحقيق في نفي التحريف : آيت اللَّه سيد على حسينى ميلانى ، مركز حقايق اسلامى ، قم ، ايران ، چاپ پنجم ، سال 1429 .\r\n15 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n16 . ترتيب المدارك : قاضى عياض بن موسى يحصبى مالكى .\r\n17 . تفسير ابن كثير : امام ابن كثير ، دار المعرفه ، بيروت ، چاپ سوم ، سال 1409 .\r\n18 . تفسير قُرْطُبى : ( الجامع لاحكام القرآن ) محمّد بن احمد انصارى قرطبى ، دار احياء التراث العربى ، افست از چاپ دوم .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n19 . تنزيه الشريعة المرفوعة عن الأحاديث الشنيعة الموضوعه : ابن عرّاق كنانى ، دار الكتب علميّه ، بيروت ، لبنان ، چاپ دوم ، سال 1401 .\r\n20 . تنوير الحوالك : جلال الدّين سيوطى ، دار الكتب علميّه ، بيروت ، لبنان .\r\n21 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n22 . تهذيب الكمال فى أسماء الرجال : جمال الدين ابى الحجاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n23 . جامع بيان العلم وفضله : ابن عبدالبرّ ، دار ابن الجوزى ، عربستان ، چاپ دوم ، سال 1416 .\r\nچ\r\n24 . چگونگى نماز ابوبكر به جاى رسول خدا : آيت اللَّه سيد على حسينى ميلانى ، مركز حقايق اسلامى ، قم ، چاپ يكم ، سال 1387 ش .\r\nح\r\n25 . حديث اقتداء به شيخين : آيت اللَّه سيد على حسينى ميلانى ، مركز حقايق اسلامى ، قم ، چاپ يكم ، سال 1387 ش .\r\n26 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nخ\r\n27 . خصائص أمير المؤمنين على عليه السلام : عبدالرحمان احمد بن شعيب نَسائى ، دار الثقلين ، قم ، چاپ يكم ، سال 1419 .\r\n28 . خواستگارى ساختگى : آيت اللَّه سيد على حسينى ميلانى ، مركز حقايق اسلامى ، قم ، چاپ يكم ، سال 1386 ش .\r\nد\r\n29 . دلائل الصدق : شيخ محمد حسن مظفر ، دار المعلّم ، قاهره ، مصر ، سال 1322 .\r\n30 . الديباج المذهب : ابن فرحون المالكى ، دار الكتب علميّه ، بيروت ، لبنان ، چاپ يكم ، سال ، 1417 .\r\nذ\r\n31 . ذخائر العقبى : محب الدين طبرى ، مكتبة الصحابه ، جدّه ، الشرقيّه ، مكتبة التابعين ، قاهره ، مصر ، چاپ يكم ، سال 1415 .\r\nس\r\n32 . السنن الكبرى : بيهقى ، دار الكتب علميّه ، بيروت ، لبنان ، سال 1414 .\r\n33 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\nش\r\n34 . شذرات الذّهب : ابن عماد ، دار الكتب علميّه ، بيروت ، لبنان .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n35 . شرح الزرقانى على الموطأ : زرقانى ، دار احياء التراث العربى ، بيروت ، لبنان ، چاپ يكم ، 1417 .\r\nص\r\n36 . صحيح بُخارى : ابوعبداللَّه محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n37 . صحيح تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\nض\r\n38 . الضعفاء الكبير : عُقَيلى ، دار الكتب علميّه ، بيروت ، لبنان .\r\n39 . الضعفاء والمتروكون : احمد بن شعيب نسائى ، دار القلم ، بيروت ، لبنان .\r\nط\r\n40 . طبقات الحفّاظ : جلال الدين سيوطى ، دار الكتب علميّه ، بيروت ، لبنان ، چاپ دوم ، سال 1414 .\r\n41 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n42 . طبقات الفقهاء : ابواسحاق شافعى شيرازى ، دار الرائد العربى ، بيروت ، لبنان ، سال 1970 م .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nع\r\n43 . العقد الفريد : ابن عبد ربّه ، دار الكتاب عربى ، بيروت ، لبنان .\r\n44 . العلل و معرفة الرجال : احمد بن حنبل ، المكتب الاسلامى ، دار الخانى ، بيروت ، رياض ، چاپ يكم ، سال 1408 .\r\n45 . عمدة القارى فى شرح البُخارى : بدر الدّين عينى ، دار الفكر ، بيروت ، لبنان .\r\n46 . عيون الأثر في فنون المغازى والسير : ابن سيد الناس ، مكتبة دار التراث ، مدينه منوّره ، سال 1413 .\r\nف\r\n47 . فتح البارى : ابن حجر ، دار الكتب علميّه ، بيروت ، لبنان ، چاپ يكم ، سال 1410 .\r\nق\r\n48 . القول المسدّد فى الذبّ عن مسند أحمد : ابن حجر ، اليمامة ، دمشق ، بيروت ، چاپ يكم ، سال 1405 .\r\nك\r\n49 . الكاشف عن اسماء الرجال الكتب السته : ذهبى ، دار الفكر ، بيروت ، لبنان ، سال 1418 .\r\n50 . الكامل في الأدب : مبرّد ، دار النصر ، رياض ، عربستان ، سال 1386 .\r\n51 . كشف الظنون : حاجى خليفه ، دار الفكر ، بيروت ، لبنان ، سال 1414 .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n52 . الكفاية في علم الرواية : خطيب بغدادى ، دار الكتب علميّه ، بيروت ، لبنان ، سال 1409 .\r\n53 . الكواكب الدرارى : كرمانى ، دار إحياء التراث العربى ، بيروت ، لبنان ، چاپ دوم ، سال 1401 .\r\nل\r\n54 . اللآلى المصنوعه في الأحاديث الموضوعه : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1417 ه .\r\n55 . لسان الميزان : ابن حجر ، دار الكتب علميّه ، بيروت ، لبنان ، چاپ يكم ، سال 1416 .\r\nم\r\n56 . مرآة الجنان : يافعى ، دار الكتب الإسلاميّه ، قاهره ، مصر ، چاپ دوم ، سال 1413 .\r\n57 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n58 . مسند احمد بن حنبل : احمد بن حنبل ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n59 . المعجم الاوسط : سليمان بن احمد لخمى طبرانى ، دار الحرمين ، سال 1415 .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n60 . المغنى فى الضعفاء : ذهبى ، دار الكتب علميّه ، بيروت ، لبنان ، چاپ يكم ، سال 1418 .\r\n61 . مفتاح السعادة ومصباح السيادة : طاش كبرى زاده ، مجلس دائرة المعارف العثمانيه ، حيدرآباد ، هند ، چاپ دوم ، سال 1400 .\r\n62 . المنهاج : نَووى ، دار الكتب علميّه ، بيروت ، لبنان ، چاپ يكم ، سال 1415 .\r\n63 . منهاج السنة النبويه : ابن تيميّه حرانى ، مكتبه ابن تيميّه ، قاهره ، مصر ، چاپ دوم ، سال 1409 .\r\n64 . ميزان الإعتدال : ذهبى ، دار الكتب علميّه ، بيروت ، لبنان ، چاپ يكم ، سال 1416 .\r\n65 . الموضوعات : ابن الجوزى ، دار الكتب علميّه ، بيروت ، لبنان ، چاپ يكم ، سال 1415 .\r\nن\r\n66 . نهاية الأرب في فنون الأدب : نويرى ، مؤسسة المصرية العامة ، قاهره ، مصر .\r\n67 . نيل الأوطار : شوكانى ، دار الكتب علميّه ، بيروت ، لبنان ، سال 1420 .\r\nو\r\n68 . الوافى بالوفيات : صفدى ، دار صادر ، بيروت ، لبنان ، سال 1389 .\r\n69 . وفاء الوفاء بأخبار دار المصطفى : نور الدين سمهودى .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n70 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\nه 71 . هدى السارى ( مقدّمة فتح البارى ) : ابن حجر عسقلانى ، دار ريّان ، مصر ، سال 1417 .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nserles of theologlcal researches\r\n( 18 )\r\na glance on hadith\r\n\" sadd al - abwab \"\r\nayatollah sayyid ali husayni milani\r\n\r\n\r\n","description":"","footnote":"","page_name":" 128 ","page_number":128}
  ]