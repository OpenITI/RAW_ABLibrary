[
  {"content":"\r\n\r\nطبقات\r\nجلد پنجم\r\nحسن و حسين بن على ( ع ) و طبقهء اول و دوم از تابعان اهل مدينه\r\nمحمد بن سعد كاتب واقدى\r\n( 230 - 168 ه - . ق )\r\nترجمهء دكتر محمود مهدوى دامغانى\r\nانتشارات فرهنگ و انديشه\r\nتهران ، 1375\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nاين اثر ترجمه اى است از :\r\nمحمد بن سعد كاتب الواقدى ، الطبقات الكبير ،\r\nالامامين الحسن و الحسين عليهما السلام ، عنى بتصحيحه و طبعه السيد عبدالعزيز الطباطبائى طاب ثراه\r\nو فى اهل المدينة من التابعين عنى بتصحيحه و طبعه البروفسور الدكتور سترستين استاد اللغات الشرقية بكليه اسله ، طبع فى مدينة ليدن ، بمطبعه بريل ، 1322 ه‍ ق .\r\nانتشارات فرهنگ و انديشه\r\nتهران - خيابان استاد نجات اللهى ، كوچه بيمه ، پلاك 1 + 12 تلفن : 8808396\r\nمحمد بن سعد كاتب واقدى\r\nطبقات\r\nجلد پنجم\r\nترجمهء دكتر محمود مهدوى دامغانى\r\nچاپ اول : تابستان 1374 ، تهران\r\n2200 نسخه از اين كتاب در چاپخانهء چاپگستر به چاپ رسيد .\r\nاين كتاب با استفاده از تسهيلات حمايتى معاونت امور فرهنگى وزارت فرهنگ و ارشاد اسلامى به چاپ رسيده است .\r\nهمهء حقوق براى ناشر محفوظ است .\r\nشابك 9 - 0 - 90367 - 964 ( دوره 8 جلدى )\r\nISBN 964 - 90367 - 0 - 9 ( 8 vol sct )\r\nPrinted in iran\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n . \r\n","description":"","footnote":"","page_name":" فهرست 3 ","page_number":3},
  {"content":"\r\n . \r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n\r\n\r\nجلد پنجم\r\n( 1 )\r\n\r\n[ باب حسنين عليهما السلام 
  ]\r\n\r\nحسن بن على عليهما السلام [ 1 
  ]\r\nحسن بن على بن ابى طالب بن عبد المطلب بن هاشم بن عبد مناف بن قصىّ . مادرش فاطمه دختر رسول خدا ( ص ) است ، مادر مادرش خديجه دختر خويلد بن اسد بن عبد العزّى بن قصى است .\r\nفرزندان حسن بن على ( ع ) عبارتند از :\r\nمحمد اصغر ، جعفر ، حمزة و فاطمه كه همگى در كودكى درگذشته‌اند و مادرشان ام كلثوم دختر فضل بن عباس بن عبد المطلب بن هاشم است . محمد اكبر كه كنيهء آن حضرت برگرفته از نام اوست . حسن و دو دختر كه مادرشان خولة دختر منظور بن زبّان بن سيار بن عمرو بن جابر بن عقيل بن هلال بن سمىّ بن مازن بن فزارة بن ذبيان بن بغيض بن مرة بن غطفان است . اين هر دو دختر در كودكى درگذشته‌اند و به بلوغ نرسيده‌اند . زيد ، ام الحسن و امّ الخير كه مادرشان ام بشير دختر ابو مسعود است . ابو مسعود همان عقبة بن عمرو بن ثعلبة بن اسيرة بن عسيرة بن عطية بن جدارة بن عوف بن حارث بن خزرج است كه از انصار بوده است . اسماعيل و يعقوب و دو دختر كه اين دو دختر در كودكى درگذشته‌اند ، مادرشان جعدة دختر اشعث بن قيس بن معدى كرب كندى است . قاسم ، ابو بكر و عبد الله [ 2 
  ] كه مادرشان كنيزى به نام بقيلة است . اينان همراه حسين بن على بن ابى طالب ( ع ) شهيد شدند و\r\n\r\n\r\n","description":"","footnote":"\r\n[ 1 
  ] . شرح حال حضرت امام حسن در نسخه‌هاى چاپ شده كتاب طبقات وجود ندارد . نسخه‌يى كه در اختيار ساخا و و همكارانش بوده است افتادگيهايى دارد كه از جمله همين بخش است . استاد محترم حضرت آقاى سيد عبد العزيز طباطبايى با همت بلند خويش اين بخش را در مجله و زين تراثنا با استخراج احاديث از منابع مختلف به صورت بسيار پسنديده منتشر كرده‌اند و اين ترجمه از صفحات 190 - 121 ، شماره 2 ، سال سوم ، ربيع الثانى 1408 قمرى آن مجله صورت گرفته است .\r\n[ 2 
  ] . بلاذرى در انساب الاشراف ، ص 73 به جاى عبد الله ، عبد الرحمان را كه در سطر بعد آمده آورده است .\r\n","page_name":" 1 ","page_number":9},
  {"content":"\r\n\r\n( 1 ) نسلى از آنان باقى نمانده است . حسين اثرم [ 1 
  ] ، عبد الرحمان و ام سلمه كه مادرشان كنيزى به نام ظميا است . عمرو ، مادرش كنيزى بوده است و از او نسلى باقى نمانده است . ام عبد الله كه نام اصلى او فاطمه است ، مادرش كنيزى به نام صافيه بوده است . اين بانو مادر امام ابو جعفر محمد بن على بن حسين - باقر العلوم - است . طلحة كه مادرش ام اسحاق دختر طلحة بن عبيد الله بن عثمان تيمى است . از طلحه نسلى باقى نمانده است . عبد الله اصغر كه مادرش زينب دختر سبيع بن عبد الله و برادرزادهء جرير بن عبد الله بجلى است . محمد بن عمر - واقدى - گويد كه حسن بن على بن ابى طالب به نيمه ماه رمضان سال سوم هجرت متولد شده است .\r\n\r\nاذان گفتن در گوش حسن عليه السلام\r\nابو داود عمر بن سعد حفرى [ 2 
  ] و قبيصة بن عقبه و ابو المنذر اسماعيل بن عمر همگى از قول سفيان ثورى ، از عاصم بن عبيد الله ، از عبيد الله بن ابى رافع و او از گفته پدرش نقل كرده‌اند كه * چون فاطمه ، حسن بن على را زاييد ، رسول خدا ( ص ) در گوش حسن اذان گفت . قبيصه و ابو المنذر گفته‌اند كه پيامبر ( ص ) در گوش حسن نماز خواند .\r\nفضل بن دكين از سفيان بن عيينه ، از عاصم بن عبيد الله ، از عبيد الله بن ابى رافع ، از گفته پدرش ابو رافع براى ما نقل كرد كه * چون حسن بن على از فاطمه متولد شد پيامبر ( ص ) در گوش او نماز خواند .\r\n\r\nسخن درباره عقيقه\r\nاسماعيل بن ابراهيم اسدى از ايوب ، از عكرمة نقل مىكند كه * پيامبر ( ص ) براى حسن و حسين گوسپند نرى عقيقه فرمود .\r\nيعلى بن عبيد از سفيان ، از ايوب ، از عكرمه نقل مىكند كه * پيامبر ( ص ) براى حسن\r\n\r\n\r\n","description":"","footnote":"\r\n[ 1 
  ] . اثرم ، به معنى كسى است كه دندانهاى پيشين او افتاده باشد .\r\n[ 2 
  ] . منسوب به حفر كه نام جايى در كوفه است . ابو داود درگذشته به سال 203 هجرى است . اين سعد او را از اصحاب سفيان ثورى دانسته است . به طبقات ، ج 6 ، ص 403 مراجعه شود .\r\n","page_name":" 2 ","page_number":10},
  {"content":"\r\n\r\n( 1 ) و حسين دو گوسپند قربانى فرمود . [ 1 
  ]\r\nعبيد الله بن موسى از اسرائيل ، از جابر ، از عكرمة نقل مىكند كه * پيامبر ( ص ) براى هر يك از حسن و حسين گوسپند نرى عقيقه فرمود .\r\nمحمد بن حميد عبدى از معمر ، از ايوب ، از عكرمه براى ما نقل كرد كه * پيامبر ( ص ) براى حسن و حسين دو گوسپند نر عقيقه فرمود .\r\n\r\nدرباره تراشيدن موى سر حسن و حسين ( ع )\r\nابو ضمرة انس بن عياض ليثى از گفتهء جعفر بن محمد ، از قول پدرش به ما خبر داد كه * فاطمه به روز هفتم تولد حسن و حسين سر آنان را تراشيد و موها را وزن كرد و هم وزن آن نقره صدقه داد .\r\nمعن بن عيسى از مالك بن انس ، از جعفر بن محمد ، از گفته پدرش به ما خبر داد كه * دختر رسول خدا موى سر حسن و حسين و زينب و ام كلثوم را وزن كرد و همان اندازه نقره صدقه داد .\r\nمعن بن عيسى از مالك بن انس ، از ربيعة بن ابى عبد الرحمان ، از محمد بن على بن حسين - حضرت باقر - به ما خبر داد كه * فاطمه دختر رسول خدا ( ص ) ، موى سر حسن و حسين را وزن كرد و همان اندازه نقره صدقه داد . [ 2 
  ]\r\nخالد بن مخلد بجلى از سليمان بن بلال ، از ربيعة بن ابى عبد الرحمان ، از محمد بن على بن حسين به ما خبر داد كه * پيامبر ( ص ) موى سر حسن و حسين را سترد و هم وزن موهاى آنان نقره صدقه داد .\r\nخالد بن مخلد از قول سليمان بن بلال ، از گفتهء جعفر بن محمد ، از پدرش به ما خبر داد كه مىگفته است * فاطمه ( ع ) به هنگام تولد حسن و حسين براى هر يك گوسپندى كشت\r\n\r\n\r\n","description":"","footnote":"\r\n[ 1 
  ] . طحاوى در مشكل الآثار ، ج 1 ، ص 456 و دولابى در الذرية الطاهرة ، برگ 20 ب با اسناد خود اين حديث را نقل كرده‌اند و با اسناد ديگرى از گفته انس آورده‌اند .\r\n[ 2 
  ] . ربيعة بن ابى عبد الرحمان كه در اين حديث و حديث بعد آمده است به « ربيعة الرأى » هم مشهور است و گاهى رواياتى از حضرت سجاد ( ع ) و حضرت باقر ( ع ) نقل كرده است . شيخ طوسى در كتاب رجال خود او را در زمرهء ياران اين دو امام آورده است و تصريح كرده است كه شيعه نيست . به رجال ، نجف ، 1380 ق ، ص 21 و 89 مراجعه فرماييد .\r\n","page_name":" 3 ","page_number":11},
  {"content":"\r\n\r\n( 1 ) و موى سرشان را سترد و هم وزن آن نقره صدقه داد .\r\nابو الوليد هشام طيالسى از شريك ، از عبد الله بن محمد بن عقيل ، از على بن حسين به ما خبر داد كه * چون فاطمه ( ع ) حسن را زاييد ، به پيامبر گفت : آيا براى پسرم عقيقه كنم و خونى بريزم ؟ فرمود : نه . موى سرش را بتراش و هم وزن آن نقره به درويشان يا اهل صفه بده . و هنگامى كه حسين هم متولد شد همان گونه رفتار كرد .\r\nمحمد بن عمر واقدى از ثورى ، از عبد الله بن محمد بن عقيل ، از على بن حسين براى ما نقل كرد كه * پيامبر ( ص ) حسن ( ع ) را با كشتن گوسپندى نر عقيقه فرمود و سر او را تراشيد و دستور فرمود هم وزن موهايش به بينوايان اهل صفه نقره صدقه دهند .\r\nهمچنين محمد بن عمر واقدى از ثورى ، از عبد الله بن محمد بن عقيل ، از على بن حسين ، از ابو رافع به ما خبر داد كه * پيامبر ( ص ) فرمان داد هم وزن موهاى سر حسن و حسين به اوفاض يعنى بينوايانى كه اهل صفه بودند صدقه داده شود . [ 1 
  ]\r\nمحمد بن عمر واقدى از ابو بكر بن عبد الله بن ابى سبرة ، از جعفر ، از پدرش به ما خبر داد كه * پيامبر ( ص ) فرمان داد هم وزن موى حسن و حسين صدقه داده شود . موهاى آن دو را وزن كردند كه دو سوم درهم بود .\r\nمحمد بن عمر واقدى از ابراهيم بن يزيد خوزى [ 2 
  ] ، از عمرو بن دينار ، از حسن بن محمد بن على به ما خبر داد كه * فاطمه عليها السلام حسن را با گوسپند فربهى عقيقه كرد .\r\nآن گاه سر او را تراشيد و هم وزن موهايش سيم و زر به درويشان صدقه داد .\r\nمحمد بن عمر واقدى از مخرمة بن بكير ، از پدرش ، از عمرة ، از عايشه به ما خبر داد كه * پيامبر ( ص ) حسن و حسين را روز هفتم تولدشان عقيقه فرمود .\r\nواقدى از مالك بن انس ، از جعفر بن محمد ، از پدرش ، همچنين از سفيان بن عيينه ، از عمرو بن دينار ، از ابو جعفر - حضرت باقر - براى ما نقل كرد كه * فاطمه ( ع ) موهاى حسن و حسين را وزن كرد و همان اندازه نقره صدقه داد .\r\nواقدى از سعيد بن محمد ، از جعفر بن محمد از پدرش به ما خبر داد كه * وزن\r\n\r\n\r\n","description":"","footnote":"\r\n[ 1 
  ] . حديث پيشين و اين حديث را طبرانى در معجم الكبير ، ج 1 ، ص 289 و ج 3 ، ص 18 و حديث دوم را احمد حنبل هم در مسند ، ج 6 ، ص 390 نقل كرده‌اند .\r\n[ 2 
  ] . اين شخص منسوب به درّهء خوز از دره‌هاى مكه است . به الاكمال ج 3 ، ص 517 و المشتبه ج 1 ، ص 190 و معجم البلدان ج 2 ، ص 495 مراجعه فرماييد .\r\n","page_name":" 4 ","page_number":12},
  {"content":"\r\n\r\n( 1 ) موهاى آن دو به يك درهم نرسيده است .\r\n\r\nنام گذارى پيامبر ( ص ) حسن و حسين را كه خدايشان رحمت فرمايد و از آن دو خشنود باد\r\nابو ضمرة انس بن عياض ليثى از جعفر بن محمد ، از پدرش نقل مىكند كه * پيامبر ( ص ) حسن و حسين را به روز هفتم تولدشان نامگذارى فرمود و نام حسين مشتق از نام حسن است .\r\nعبد الله بن مسلمة بن قعنب و خالد بن مخلد بجلى هر دو از سليمان بن بلال ، از جعفر بن محمد ، از پدرش ، همچنين واقدى از مالك بن ابى الرجال ، از جعفر بن محمد ، از پدرش به ما خبر دادند كه * پيامبر ( ص ) حسن و حسين را در هفتمين روز ولادتشان نامگذارى فرمود .\r\nيحيى بن عيسى رملى از اعمش ، از سالم بن ابى الجعد نقل مىكند كه على مىگفته است * من نام حرب را دوست مىداشتم و چون حسن متولد شد خواستم نامش را حرب بگذارم ولى رسول خدا ( ص ) او را حسن نام نهاد . گويد كه مىفرموده است : و چون حسين متولد شد خواستم نامش را حرب بگذارم كه حرب را دوست مىداشتم . پيامبر ( ص ) او را حسين نام نهاد و فرمود : من اين دو پسرم را به نام دو پسر هارون كه شبّر و شبير است نام نهادم .\r\nعبيد الله بن موسى از ابو اسحاق ، از هانى بن هانى ، از على ( ع ) نقل مىكند كه مىفرموده است * چون حسن متولد شد ، او را حرب نام نهادم . پيامبر ( ص ) آمد و فرمود :\r\nپسرم را به من نشان دهيد ، بر او چه نامى نهاده‌ايد ؟ گفتيم : حرب . فرمود : نه كه او حسن است .\r\nو هنگامى كه حسين متولد شد او را حرب نام نهادم . پيامبر ( ص ) آمد و فرمود : پسرم را به من نشان دهيد ، او را چه نام نهاده‌ايد ؟ گفتيم : حرب . فرمود : نه كه او حسين است . و هنگامى كه سوى متولد شد او را حرب ناميدم . پيامبر ( ص ) آمد و فرمود : پسرم را به من نشان دهيد ، او را چه نام نهاده‌ايد ؟ گفتيم : حرب . فرمود : نه كه او محسن است . محسن است . پيامبر ( ص )\r\n\r\n","description":"","footnote":"","page_name":" 5 ","page_number":13},
  {"content":"\r\n\r\n( 1 ) سپس فرمود : من آنان را به نامهاى پسران هارون كه شبّر و شبير و مبشر است نام نهاده‌ام . [ 1 
  ]\r\nحسن بن موسى از زهير بن معاويه ، از ابو اسحاق نقل مىكند كه * چون حسن متولد شد ، على او را حرب نام نهاد و خوش مىداشت كه كنيهء ابو حرب داشته باشد . پيامبر ( ص ) پرسيد پسرم را چه نام نهاده‌ايد ؟ گفتند : حرب . فرمود : حرب چيست ، كه نام او حسين است .\r\nو چون سومى متولد شد همچنان او را حرب ناميد . پيامبر ( ص ) فرمود : بر پسرم چه نامى نهاده‌ايد ؟ گفتند : حرب . فرمود : حرب چيست ، او محسن يا محسّن است .\r\nمالك بن اسماعيل از عمرو بن حريث ، از برذعة بن عبد الرحمان كه همان ابن مطعم بنانى است ، از ابو الخليل ، از سلمان ، از پيامبر ( ص ) نقل مىكند كه فرموده است * حسن و حسين را به نام پسران هارون كه شبّر و شبير بوده است نام نهاده‌ام .\r\nمالك بن اسماعيل از عمرو بن حريث ، از عمران بن سليمان نقل مىكند كه مىگفته است * حسن و حسين دو نام از نامهاى بهشتيان است و اين دو نام در جاهليت نبوده است . [ 2 
  ]\r\nعبد الله بن جعفر رقى از عبيد الله بن عمرو ، از عبد الله بن محمد بن عقيل نقل مىكند كه * چون پسر بزرگ على متولد شد او را به نام عموى خود حمزه نام نهاد . و چون پسر ديگرش متولد شد او را به نام برادرش جعفر نام نهاد . على مىگفته است پيامبر ( ص ) مرا فرا خواند و فرمود : به من فرمان داده شده است كه نام اين دو پسرم را تغيير دهم . گفتم : خدا و پيامبرش داناترند . و پيامبر ( ص ) آن دو را حسن و حسين نام نهاد . [ 2 
  ]\r\nسفيان بن عيينة از عمرو ، از عكرمة نقل مىكند كه * چون فاطمه ( ع ) حسن را زاييد او را به حضور پيامبر آورد و رسول خدا او را حسن نام نهاد . و چون حسين را زاييد به حضور پيامبر آورد ، رسول خدا فرمود : هر يك از ديگرى بهتر است . نام او را از مشتقات حسن قرار داد و فرمود : اين حسين است .\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه سقط پسر سوم حضرت فاطمه و امير المؤمنين على عليهما السلام به روزگار زندگى حضرت ختمى مرتبت نبوده است . وانگهى اگر على ( ع ) شيفتهء نام حرب مىبود پس از رحلت پيامبر ( ص ) نام يكى از پسران خود را حرب مىنهاد . اين روايات با روايتهاى ديگرى كه پس از اين مىبينيد سازگار نيست . مراتب ادب و تسليم على ( ع ) فراتر از اين بوده كه در نام‌گذارى فرزندانش بر پيامبر ( ص ) پيشى بگيرد .\r\n[ 2 
  ] و 2 . اين هر دو روايت را دولابى در الذرية الطاهرة ، برگ 19 و ابن عساكر به شماره‌هاى 22 و 18 آورده‌اند .\r\n","page_name":" 6 ","page_number":14},
  {"content":"\r\n\r\n( 1 )\r\n\r\nسخن در شباهت حسن بن على به پيامبر صلى الله عليه و آله و سلّم\r\nعبد الله بن نمير و يزيد بن هارون و محمد بن كناسه اسدى همگى گفتند اسماعيل بن ابى خالد براى ما گفت كه * از ابو جحيفة [ 1 
  ] پرسيدم آيا پيامبر ( ص ) را ديده‌اى ؟ گفت : آرى ، همانندترين مردم به او حسن بن على بود . [ 2 
  ]\r\nابو داود عمر بن سعد حفرى از سفيان ، از عمر بن سعيد ، از ابن ابى مليكه ، از عقبة بن حارث براى ما نقل كرد كه مىگفته است * همراه ابو بكر بودم از كنار حسن بن على گذشت .\r\nاو را برداشت و بر دوش خود نهاد و گفت : پدرم فداى اين باد كه شبيه پيامبر است و شبيه على نيست . على كه همراه ابو بكر بود شروع به خنديدن كرد .\r\nابو عاصم نبيل ضحاك بن مخلّد شيبانى و محمد بن عبد الله اسدى هر دو از عمر بن سعيد ، از ابن ابى مليكة ، از قول عقبة بن حارث براى ما نقل كرد كه مىگفته است * چند روزى پس از رحلت پيامبر ( ص ) پس از نماز عصر همراه ابو بكر از مسجد بيرون آمدم . على هم كنار ابو بكر بود . ابو بكر از كنار حسن بن على كه همراه ديگر پسر بچه‌ها بازى مىكرد گذشت . ابو بكر حسن را بر دوش گرفت و مىگفت : پدرم فداى كسى كه شبيه پيامبر است و شبيه على نيست ، و على مىخنديد . [ 3 
  ]\r\nعبيد الله بن موسى و محمد بن عبد الله اسدى و ابو غسان مالك بن اسماعيل نهدى هر سه از قول اسرائيل ، از ابو اسحاق ، از هانى بن هانى ، از قول على عليه السلام براى ما نقل كردند كه مىگفته است * حسن از سر تا سينه شبيه پيامبر ( ص ) است و حسين از پايين‌تر از سينه . [ 4 
  ]\r\n\r\n\r\n","description":"","footnote":"\r\n[ 1 
  ] . محمد بن كناسه اسدى درگذشته به سال 207 هجرى قمرى است . وهب بن عبد الله سوائى كه به ابو جحيفة معروف است از اصحاب حضرت ختمى مرتبت و ياران امير المؤمنين على و درگذشته به سال 74 هجرى است . به التقريب ، ج 2 ، ص 338 مراجعه شود .\r\n[ 2 
  ] . اين روايت را بخارى در بخش صفة النبى از فصل بدء ، الخلق صحيح خود و دولابى در الذرية الطاهرة ، برگ 20 و ترمذى در جامع ، ج 5 ، ص 59 و طبرانى در معجم الكبير ، ج 3 ، ص 10 به شماره‌هاى 2544 ، 2546 ، 2549 با اسناد مختلف آورده‌اند .\r\n[ 3 
  ] . بخارى اين حديث را دو بار ، يك بار در مبحث صفت پيامبر ( ص ) و يك بار در بخش مناقب حسن و حسين ، و احمد بن حنبل در بخش فضائل به شماره 40 نقل كرده‌اند .\r\n[ 4 
  ] . دولابى در الذرية الطاهرة ، برگ 20 نقل كرده است .\r\n","page_name":" 7 ","page_number":15},
  {"content":"\r\n\r\n( 1 ) عفان بن مسلم از عبد الواحد بن زياد ، از عاصم بن كليب ، از قول پدرش براى ما نقل كرد كه شنيده است ابو هريره مىگفته است * پيامبر ( ص ) مىفرمود : هر كس مرا در خواب ببيند چهره راستين خودم را ديده است كه شيطان به چهره من در نمىآيد . گويد : پدرم مىگفته است كه اين موضوع را براى ابن عباس نقل كردم و گفتم كه من پيامبر ( ص ) را در خواب ديدم . ابن عباس پرسيد به راستى خواب ديدى ؟ گفتم : آرى ، به خدا سوگند كه آن حضرت را به خواب ديدم . ابن عباس پرسيد آيا حسن بن على را با ياد آوردى ؟ گفتم : آرى به خدا به ويژه حالت به جلو خميدگى او را در راه رفتن . ابن عباس گفت : آرى حسن بن على شبيه پيامبر ( ص ) بود . [ 1 
  ]\r\nعبد الله بن مسلمة بن قعنب حارثى از على بن عابس كوفى ، از يزيد بن ابى زياد ، از بهى وابسته زبير بن عوام براى ما نقل كرد كه مىگفته است * در اين باره كه چه كسى از اهل پيامبر ( ص ) شبيه‌تر به آن حضرت بوده است گفتگو مىكرديم . عبد الله بن زبير پيش ما آمد و گفت : من براى شما مىگويم كه چه كسى از اهل پيامبر به او شبيه‌تر و در نظر او محبوب‌تر بود . او حسن بن على بود ، خود مىديدم در حالى كه پيامبر در سجده بود حسن مىآمد بر دوش يا گردن آن حضرت سوار مىشد و پيامبر او را فرود نمىآورد تا خود پياده شود . و دوش يا گردن آن حضرت سوار مىشد و پيامبر او را فرود نمىآورد تا خود پياده شود . و خود او را ديدم كه مىآمد و پيامبر كه در حال ركوع بود پاهاى خود را مىگشود كه حسن از سوى ديگر بيرون رود . [ 2 
  ]\r\n\r\nآنچه پيامبر ( ص ) درباره حسن بن على ( ع ) فرموده است و آنچه با او انجام مىداده است\r\nيزيد بن هارون و محمد بن بشر عبدى هر دو از محمد بن عمرو ، از ابو سلمة بن عبد الرحمان براى ما نقل كردند كه مىگفته است * پيامبر ( ص ) زبان خود را براى حسن بن على بيرون مىآورد و كودك همين كه سرخى زبان پيامبر ( ص ) را مىديد جست و خيز و شادى مىكرد .\r\n\r\n\r\n","description":"","footnote":"\r\n[ 1 
  ] . بخارى در تاريخ كبير ، ج 2 ، ص 381 و احمد بن حنبل در مسند ، ج 2 ، ص 342 و ابن عساكر به شماره 62 اين حديث را آورده‌اند .\r\n[ 2 
  ] . بلاذرى به شماره 22 در انساب الاشراف و ابن عساكر به شماره‌هاى 40 و 42 ، و سيوطى در تاريخ الخلفاء ، ص 189 و سبط ابن الجوزى در تذكرة الخواص ، ص 195 نقل كرده‌اند .\r\n","page_name":" 8 ","page_number":16},
  {"content":"\r\n\r\n( 1 ) يك بار عيينة بن حصن فزارى كه حضور داشت به پيامبر گفت : شگفتا كه مىبينم اين چنين با اين كودك رفتار مىكنى ! برخى از پسران من به مردى رسيده و ريش درآورده‌اند و تاكنون آنها را نبوسيده‌ام و نمىبوسم . پيامبر ( ص ) فرمود : من چه كنم كه خداوند مهربانى را از دل تو بيرون كشيده است . محمد بن بشر در حديث خود افزوده است كه پيامبر فرمود : آن كس كه مهرورزى نكند بر او مهرورزى نمىشود .\r\nاسماعيل بن ابراهيم اسدى از ابن عون ، از عمير بن اسحاق براى ما نقل كرد كه مىگفته است * ابو هريره را ديدم كه حسن بن على را ديد و به او گفت : شكمت را براى من برهنه كن تا همان جايى را كه خود ديدم پيامبر ( ص ) مىبوسيد ، ببوسم . گويد : حسن ( ع ) شكم خود را برهنه كرد و ابو هريره آن را بوسيد . [ 1 
  ]\r\nابو عامر عبد الملك بن عمرو عقدى از زمعة بن صالح ، از سلمة بن وهرام ، از عكرمة ، از ابن عباس به ما خبر داد كه * پيامبر ( ص ) حسن بن على را بر دوش گرفته بود ، مردى گفت :\r\nاى پسر ! چه نيكو مركبى كه سوار شده‌اى . پيامبر ( ص ) فرمود : و او چه نيكو سوارى است . [ 2 
  ]\r\nمحمد بن اسماعيل بن ابى فديك مدنى از هشام بن سعد ، از نعيم مجمّر ، از ابو هريرة براى ما نقل كرد كه مىگفته است * هرگز حسن بن على را نديدم مگر اينكه از ديدگانم اشك سرازير شد . و اين بدان سبب است كه پيامبر ( ص ) روزى از خانه بيرون آمد و مرا در مسجد ديد ، دستم را گرفت و من همراه ايشان به راه افتادم . هيچ سخنى با من نفرمود . به بازار بنى قينقاع رسيديم ، در آن گشتى زد و نگاهى فرمود و برگشت . من همچنان همراه ايشان بودم . به مسجد رسيديم ، نشست و زانوهاى خود را در بر گرفت و به من فرمود : اى فلان ! كودك را براى من فراخوان . ابو هريره گويد : در اين هنگام حسن شتابان آمد و بر دامن پيامبر نشست و دست خود را داخل ريش پيامبر ( ص ) كرد . پيامبر ( ص ) دهان حسن را گشود و زبان خود را در دهانش نهاد و فرمود : پروردگارا ! من او را دوست مىدارم او را دوست بدار ، و هر كه او را دوست مىدارد ، دوست بدار . [ 3 
  ]\r\n\r\n\r\n","description":"","footnote":"\r\n[ 1 
  ] . احمد بن حنبل در مسند ، ج 2 ، ص 488 و 472 و نيز در فضائل ، و طبرانى در معجم الكبير ، ج 3 ، ص 73 و 19 و ديگران اين حديث را نقل كرده‌اند .\r\n[ 2 
  ] . ترمذى در جامع ، ج 5 ، ص 661 به شماره 3784 ، و ابن اثير در اسد الغابة ، ج 2 ، ص 13 و حاكم در مستدرك ، ج 3 ، ص 170 و ديگران با تفاوتهاى اندك لفظى آورده‌اند .\r\n[ 3 
  ] . احمد بن حنبل در مسند ، ج 2 ، ص 532 و ابن كثير در البداية و النهاية ، ج 8 ، ص 34 و حاكم نيشابورى در مستدرك ، ج 3 ، ص 178 و ابو نعيم در حلية الاولياء ، ج 2 ، ص 35 اين موضوع را با تفاوتهاى اندكى آورده‌اند .\r\n","page_name":" 9 ","page_number":17},
  {"content":"\r\n\r\n( 1 ) فضل بن دكين از ابن عيينه ، از عبيد الله بن ابى يزيد [ 1 
  ] ، از نافع بن جبير ، از ابو هريره دوسى براى ما نقل كرد كه مىگفته است * همراه رسول خدا ( ص ) بيرون رفتم . نه او با من سخنى فرمود و نه من سخنى مىگفتم . به بازار بنى قينقاع رسيديم ، سپس برگشت . عايشه مىگويد ، پيامبر نشست و فرمود : آيا پسرك اين جاست ؟ من پنداشتم كه مادر كودك را نگاه داشته كه بشويدش و گردن‌بند بر او بياويزد . در اين هنگام حسن شتابان بيرون آمد . او و پيامبر يك ديگر را در آغوش كشيدند و پيامبر فرمود : پروردگارا من او را دوست مىدارم ، او را و هر كه او را دوست مىدارد دوست بدار . [ 2 
  ]\r\nفضل بن دكين و سعيد بن منصور از ابن عيينة ، از ابو موسى براى ما نقل كرد كه مىگفته است از حسن - بصرى - شنيدم از قول ابو بكر نقل مىكرد كه مىگفته است * خودم پيامبر ( ص ) را بر روى منبر ديدم كه يك بار به مردم مىنگريست و يك بار به حسن بن على و مىفرمود : اين پسرم سرور است و باشد كه خداوند به دست او ميان دو گروه از مسلمانان صلح پديد آورد . سعيد بن منصور در روايت خود به جاى ابو موسى نام و نام پدر او را به صورت « اسرائيل بن موسى » نقل كرده است . همچنين گفته است در متن حديث به جاى كلمه « به » « على يده » است . [ 3 
  ]\r\nفضل بن دكين از سفيان ، از داود بن ابى هند ، از حسن - بصرى - براى ما نقل كرد كه مىگفته است * پيامبر ( ص ) درباره حسن بن على فرموده‌اند : اين پسرم سرور است . خداوند به دست او ميان دو گروه از مسلمانان صلح پديد مىآورد .\r\n\r\n\r\n","description":"","footnote":"\r\n[ 1 
  ] . در متن عبيد الله بن ابى الزناد است كه درست نيست ، كنيهء پدرش ابو يزيد صحيح است . به طبقات ، ج 5 ، ص 48 و تهذيب التهذيب ، ج 7 ، ص 56 مراجعه شود .\r\n[ 2 
  ] . خوانندگان گرامى مىبينند كه در متن حديث مطلب از يك ديگر گسيخته است . يعنى بدون مقدمه به نقل گفتار عايشه پرداخته است ، اين حديث را بسيارى از محدثان بزرگ به صورت مفصل يا مختصر و با اسناد صحيح و راويان مختلف در آثار خود آورده‌اند . بخارى در بخش لباس صحيح خود و هم در ادب المفرد ، ج 2 ، ص 612 در باب احتباء ، مسلم در صحيح ، ج 15 ، ص 192 و ابن اثير در جامع الاصول ، ج 10 ، ص 20 با اظهار شگفتى از آمدن نام عايشه در متن حديث ، و احمد بن حنبل در مسند ، ج 2 ، ص 312 به تفصيل آورده‌اند . گروهى ديگر هم اين حديث را به صورت مختصر آورده‌اند . كسانى كه خواهان آگهى بيشترى در اين باره هستند به مجله تراثنا ، شماره 2 سال سوم ، ص 5 - 134 تعليقه استاد ارجمند حضرت آقاى سيد عبد العزيز طباطبايى مراجعه فرمايند .\r\n[ 3 
  ] . احمد بن حنبل در مسند ، ج 5 ، ص 37 ، بخارى در چند مورد از صحيح از جمله در كتاب الصلح ، و كتاب بدء الخلق در بخش مناقب حسن و حسين و نيز در بخش علامات نبوت با چند سلسله سند و با اختلافات لفظى اندك آورده است . در صفحات بعد پاره ديگرى از منابع اين حديث را ملاحظه مىفرمايد .\r\n","page_name":" 10 ","page_number":18},
  {"content":"\r\n\r\n( 1 ) عفان بن مسلم از مبارك بن فضالة ، از حسن بصرى ، از ابو بكره نقل مىكند كه مىگفته است * روزى پيامبر ( ص ) نماز مىخواند و چون آن حضرت سر بر سجده نهاد حسن بن على بر پشت يا گردن ايشان سوار شد . پيامبر ( ص ) چند بار با ملايمت و آهسته سر خود را بلند كرد كه حسن بر زمين نيفتد . چون نماز پيامبر ( ص ) تمام شد ، مردم گفتند : اى رسول خدا ! امروز چنان ديديم كه با حسن كارى انجام دادى كه نسبت به هيچ كس انجام نمىدهى . فرمود : آرى او دسته گل خوشبوى من از اين جهان است . و اين پسرم سرورى است كه خداوند به يارى او ميان دو گروه از مسلمانان صلح پديد مىآورد .\r\nعفان بن مسلم از حماد بن سلمه ، از حميد ، از حسن - بصرى - براى ما نقل كرد كه * روزى پيامبر ( ص ) بر منبر و در حال سخنرانى بود ، حسن بن على آمد و از منبر بالا رفت .\r\nپيامبر او را گرفت و بر دامن خود نهاد و شروع به دست كشيدن بر سر او كرد و فرمود : اين پسرم سرور است و خداوند به زودى به يارى او ميان دو گروه از مسلمانان صلح و آشتى پديد مىآورد . [ 1 
  ]\r\nمسلم بن ابراهيم و عارم بن فضل هر دو از حماد بن زيد ، از على بن زيد ، از حسن - بصرى - از ابو بكرة براى ما نقل كردند كه مىگفته است * روزى پيامبر ( ص ) در حال سخنرانى بود ، حسن از منبر فرا رفت . پيامبر ( ص ) او را در آغوش كشيد و فرمود : اين پسرم سرور است ، شايد كه خداوند به دست او ميان دو گروه بزرگ از مسلمانان صلح پديد آورد . [ 2 
  ]\r\nبكر بن عبد الرحمان قاضى از عيسى بن مختار ، از محمد بن ابى ليلى ، از عطيه ، از ابو سعيد خدرى براى ما نقل كرد كه مىگفته است * در حالى كه پيامبر ( ص ) در سجده بود ، حسن بن على آمد و بر پشت آن حضرت سوار شد . پيامبر با دست خود كودك را كه بر پشت او بود گرفت و برخاست و چون به ركوع رفت حسن را رها فرمود و كودك رفت .\r\nوهب بن جرير بن حازم و ابو داود سليمان طيالسى و ابو الوليد هشام همگى از قول\r\n\r\n\r\n","description":"","footnote":"\r\n[ 1 
  ] . ابو داود طيالسى در مسند ، ص 118 و احمد بن حنبل در مسند ، ج 5 ، ص 51 و ابن حبان در صحيح ، برگ 183 ب و طبرانى در معجم الكبير ، ج 3 ، ص 23 و ابو نعيم در حلية الاولياء ، ج 2 ، ص 35 آورده‌اند .\r\n[ 2 
  ] . ابن عبد البر ضمن شرح حال امام حسن عليه السلام در الاستيعاب ، ج 1 ، ص 384 مىگويد : در كتابهاى صحيح حديث اين خبر در حد تواتر نقل شده است و بديهى است كه هيچ كس سرورتر از كسى نيست كه پيامبر ( ص ) او را سرور ناميده باشد .\r\n","page_name":" 11 ","page_number":19},
  {"content":"\r\n\r\n( 1 ) شعبة ، از عمرو بن مرّة ، از عبد الله بن حارث ، از زهير بن اقرّ براى ما نقل كرد كه مىگفته است * حسن بن على پس از كشته شدن پدرش بر منبر بود و براى ما سخنرانى مىكرد . مردى از قبيله از دشنوءة برخاست و گفت : خود پيامبر را ديدم كه حسن را بر دامن خود نشانده بود و مىفرمود : هر كس مرا دوست مىدارد بايد كه او - حسن - را دوست بدارد و حاضران اين موضوع را به غايبان برسانند . و اگر فرمان پيامبر ( ص ) نبود در اين باره به هيچ كس چيزى نمىگفتم ، سپس بر جاى خود نشست . [ 1 
  ]\r\nسفيان بن عيينة از زهرى ، از ابو سلمه ، از ابو هريرة براى ما نقل كرد كه مىگفته است * اقرع پيامبر ( ص ) را ديد كه حسن را مىبوسد . گفت : من ده پسر دارم و هرگز هيچ يك را نبوسيده‌ام . پيامبر فرمود : آن كس كه مهر نورزد بر او مهرورزى نمىشود . سفيان در دنبالهء اين حديث افزوده است كه يكى از مردم به اقرع گفت : تو را چه كنم اگر خداوند رحمت را از تو بيرون كشيده باشد . [ 2 
  ]\r\nابو الوليد هشام طيالسى و شبابة بن سوار و يحيى بن عباد همگى از شعبه ، از عدى بن ثابت براى ما نقل كردند كه مىگفته است ، از براء بن عازب شنيدم كه مىگفت * پيامبر ( ص ) را ديدم كه حسن را بر دوش داشت و مىفرمود : پروردگارا ! من او را دوست مىدارم تو نيز او را دوست بدار . [ 3 
  ]\r\nفضل بن دكين از فضيل بن مرزوق ، از عدى بن ثابت ، از براء بن عازب براى ما نقل كرد كه * پيامبر ( ص ) دربارهء حسن فرموده است : پروردگارا همانا كه من او را دوست مىدارم تو نيز او را دوست بدار . [ 4 
  ]\r\nفضل بن دكين از اسرائيل ، از سالم بن ابى حفصة ، از ابو حازم براى ما نقل كرد كه مىگفته است شنيدم ابو هريره مىگفت از پيامبر ( ص ) شنيدم مىفرمود * هر كه حسن و حسين را دوست بدارد مرا دوست مىدارد و هر كه آن دو را دشمن بدارد مرا دشمن داشته است . [ 5 
  ]\r\n\r\n\r\n","description":"","footnote":"\r\n[ 1 
  ] . بخارى در تاريخ كبير ، ج 3 ، ص 428 و احمد بن حنبل در مسند ، ج 5 ، ص 366 و حاكم در مستدرك ، ج 3 ، ص 173 و ذهبى در سير اعلام النبلاء ، ج 3 ، ص 170 و بوصيرى در اتحاف سادة المهرة ، ج 3 ، برگ 60 ب آن را آورده‌اند .\r\n[ 2 
  ] . عبد الرزاق در المصنف ، ج 11 ، ص 298 و بخارى در ادب المفرد ، ج 1 ، ص 186 آورده‌اند .\r\n[ 3 
  ] . بخارى و مسلم در صحيح و بخارى در ادب المفرد ، ج 1 ، ص 161 و ديگران آورده‌اند .\r\n[ 4 
  ] . ترمذى در الجامع ، ج 5 ، ص 661 و ذهبى در سير اعلام النبلاء ، ج 3 ، ص 166 و طبرانى در معجم الكبير ، ج 3 ، ص 19 آورده‌اند .\r\n[ 5 
  ] . ابو داود طيالسى به شماره 2502 در مسند خود ، و ابن ماجه به شماره 143 در سنن خود آورده‌اند .\r\n","page_name":" 12 ","page_number":20},
  {"content":"\r\n\r\n( 1 ) محمد بن عبد الله اسدى از شريك ، از جابر ، از عبد الرحمان بن سابط ، از جابر بن عبد الله براى ما نقل كرد كه مىگفته است پيامبر ( ص ) فرمود * هر كه را نگريستن به سرور جوانان بهشت شاد مىسازد بايد كه به حسن بن على بنگرد . [ 1 
  ]\r\nفضل بن دكين و محمد بن عبد الله اسدى هر دو از سفيان ، از يزيد بن ابى زياد ، از ابن ابى نعم ، از ابو سعيد خدرى نقل مىكنند كه مىگفته است پيامبر ( ص ) فرمود * حسن و حسين دو سرور جوانان بهشت‌اند . [ 2 
  ]\r\nعبيد الله بن موسى و فضل بن دكين هر دو از يزيد بن مردانبه ، از عبد الرحمان بن ابى نعم ، از ابو سعيد خدرى ، از قول پيامبر ( ص ) نقل مىكنند كه فرموده است * اين حسن و اين حسين دو سرور جوانان بهشت‌اند . [ 3 
  ]\r\nفضل بن دكين از حكم بن عبد الرحمان بن ابى نعم ، از پدرش ، از ابو سعيد ، از قول پيامبر ( ص ) نقل مىكند كه فرموده است * اين حسن و حسين سرور جوانان بهشت‌اند جز براى دو پسر خاله يعنى عيسى بن مريم و يحيى بن زكريا . [ 4 
  ]\r\nفضل بن دكين از شريك ، از عبد الرحمان بن زياد ، از مسلم بن يسار براى ما نقل كرد كه * حسن و حسين آمدند ، پيامبر ( ص ) فرمود : اين دو ، سرور جوانان بهشت‌اند و پدرشان از آن دو برتر است . [ 5 
  ]\r\nفضل بن دكين از اسرائيل ، از ابن ابى السفر ، از شعبى ، از حذيفة ، از گفتهء پيامبر ( ص ) براى ما نقل كرد كه فرموده است * جبريل پيش من آمد و مرا مژده داد كه حسن و حسين دو سرور جوانان بهشتيان‌اند . [ 6 
  ]\r\n\r\n\r\n","description":"","footnote":"\r\n[ 1 
  ] . ابن عساكر به نقل از ابن سعد و با سلسله روايات ديگر به شماره 136 ، و ابن كثير در تاريخ ، ج 8 ، ص 35 آورده‌اند .\r\n[ 2 ، 3 
  ] . اين حديث را گروه بسيارى از محدثان بزرگ اهل سنت با اسناد مختلف نقل كرده‌اند كه از جمله ابن ابى شيبه و احمد بن حنبل و ترمذى و طبرانى و ابو نعيم اصفهانى در تاريخ اصفهان و نسايى در خصائص را مىتوان نام برد . حاكم نيشابورى در مستدرك ، ج 3 ، ص 166 اين حديث را آورده و افزوده است كه جاى شگفتى است كه بخارى و مسلم چرا نياورده‌اند ؟ !\r\n[ 4 
  ] . اين حديث را فسوى در المعرفة و التاريخ ، ج 2 ، ص 644 و طبرانى در معجم الكبير ، ج 3 ، ص 19 و ابو نعيم در حلية الاولياء ، ج 5 ، ص 71 و ديگران آورده‌اند .\r\n[ 5 
  ] . گروهى از بزرگان اصحاب از جمله خود امير المؤمنين على ( ع ) و ابو سعيد خدرى و بريده و حذيفة و عبد الله بن عمر و انس بن مالك و قرّة بن اياس و مالك بن حويرث اين حديث را نقل كرده‌اند و گروه بسيارى از محدثان از جمله ابن ماجه ، خطيب بغدادى ، ابن عساكر و ذهبى و هيثمى و سيوطى و ديگران آن را نقل كرده‌اند .\r\n[ 6 
  ] . اين حديث را احمد بن حنبل در مسند ، ج 5 ، ص 392 با دو سند ، و ترمذى در باب مناقب سنن ، و طبرانى در\r\n","page_name":" 13 ","page_number":21},
  {"content":"\r\n\r\n( 1 ) عبد الله بن نمير از حجاج بن دينار ، از جعفر بن اياس ، از عبد الرحمان بن مسعود ، از ابو هريره براى ما نقل كرد كه مىگفته است * پيامبر ( ص ) پيش ما آمد در حالى كه حسن و حسين همراهش بودند . يكى بر اين دوش پيامبر ( ص ) و ديگرى بر آن دوش . رسول خدا گاه حسن و گاه حسين را مىبوسيد . و چون پيش ما رسيد مردى به آن حضرت گفت : هر دو را سخت دوست مىدارى ؟ فرمود : هر كس آن دو را دوست بدارد همانا مرا دوست داشته است و هر كه آن دو را دشمن بدارد همانا مرا دشمن داشته است . [ 1 
  ]\r\nعفان بن مسلم از حماد بن سلمه ، از على بن زيد براى ما نقل كرد كه مىگفته است * گروهى از جوانمردان قريش از دختر سهيل بن عمرو خواستگارى كردند . امام حسن هم از او خواستگارى كرد . او با ابو هريره كه از دوستانش بود رايزنى كرد . ابو هريره گفت : من خود ديدم كه پيامبر ( ص ) دهان حسن را مىبوسيد ، اگر مىتوانى جايى را ببوسى كه پيامبر ( ص ) بوسيده است ، ببوس . [ 2 
  ]\r\nخلاد بن يحيى از معرف بن و اصل ، از گفتهء يكى از زنان قبيلهء خود به نام حفصه دختر طلق ، از ابو عميره رشيد بن مالك براى ما نقل كرد كه مىگفته است * در حضور پيامبر ( ص ) نشسته بوديم ، مردى سبدى خرما آورد . رسول خدا پرسيد اين چيست ، هديه است يا صدقه ؟\r\nپاسخ داد صدقه است . فرمود : براى اصحاب صفه ببر . در آن حال حسن پيش پيامبر ( ص ) بود و سينه خيز مىكرد . كودك خرمايى برداشت و در دهان گذاشت . پيامبر ( ص ) متوجه شد انگشت خود را داخل دهان كودك كرد و خرما را بيرون كشيد و دور افكند و فرمود : ما خاندان محمد صدقه نمىخوريم . [ 3 
  ]\r\nوكيع بن جرّاح از شعبه ، از محمد بن زياد ، از ابو هريره براى ما نقل كرد كه مىگفته است * حسن بن على خرمايى از خرماهاى صدقه برداشت و در دهان نهاد . پيامبر ( ص )\r\n\r\n\r\n","description":"","footnote":"\r\n[ 
  ] معجم الكبير ، ج 3 ، ص 27 با سلسله سند ديگرى و سيوطى در جمع الجوامع ، ج 1 ، ص 10 و ديگران نقل كرده‌اند .\r\n[ 1 
  ] . اين حديث را احمد بن حنبل هم در فضائل و هم در مسند ، ج 3 ، ص 440 و حاكم نيشابورى در مستدرك ، ج 3 ، ص 166 نقل كرده‌اند . حاكم افزوده است با آنكه اين حديث بر طبق ضوابط بخارى و مسلم صحيح است ولى آن دو اين حديث را نياورده‌اند !\r\n[ 2 
  ] . اين حديث را احمد بن حنبل در العلل ، ج 1 ، ص 258 به شماره 1669 و نيز در كتاب فضائل خود به شماره 46 آورده است .\r\n[ 3 
  ] . اين حديث را ابن ماكولا در الاكمال ، ج 6 ، ص 278 و بخارى در تاريخ الكبير ، ج 2 ، بخش اول ، ص 334 و ابن حجر ضمن شرح حال رشيد بن مالك در الاصابة ، و ابن سكن و باوردى و طبرانى و ابو احمد حاكم و بغوى در معجم الصحابة نقل كرده‌اند .\r\n","page_name":" 14 ","page_number":22},
  {"content":"\r\n\r\n( 1 ) فرمود : كخ كخ و خرما را از دهان طفل بيرون كشيد و دور انداخت . و فرمود : ما اهل بيت صدقه نمىخوريم . [ 1 
  ]\r\nعفان بن مسلم از حماد بن سلمه ، از محمد بن زياد براى ما نقل كرد كه مىگفته است شنيدم ابو هريره مىگفت * مقدارى خرماى زكات به حضور پيامبر ( ص ) آوردند . در آن باره دستور داد ، سپس حسن يا حسين را كه آن جا بودند بر دوش نهاد و راه افتاد . آب دهان طفل از دهانش فرو ريخت . پيامبر ( ص ) متوجه شد كه كودك خرمايى در دهان دارد و آن را مىمكد . گونه كودك را گرفت و تكان داد و فرمود : پسركم بينداز ، بيرون بينداز مگر نشنيدى كه خاندان محمد چيزى از زكات نمىخورند .\r\n\r\nدعايى كه پيامبر ( ص ) به حسن كه خدايش رحمت فرمايد آموخت\r\nيزيد بن هارون از شريك بن عبد الله ، از ابو اسحاق ، از بريد بن ابى مريم ، از ابو الحوراء ، از حسن بن على براى ما نقل كرد كه مىفرموده است * پدر بزرگم ، يا پيامبر ( ص ) اين كلمات را به من آموخت كه در قنوت نماز وتر بخوانم :\r\n« اللهم اهدنى فيمن هديت ، و عافنى فيمن عافيت ، و تولنى فيمن توليت ، و بارك لى فيما اعطيت ، و قنى شر ما قضيت ، فانك تقضى و لا يقضى عليك ، فانّه لا يذلّ من واليت ، تباركت ربّنا و تعاليت . [ 2 
  ]\r\nيزيد بن هارون از حسن بن عماره ، از بريد بن ابى مريم ، از ابى الحوراء براى ما نقل كرد كه مىگفته است * از حسن بن على پرسيدم به روزگار پيامبر ( ص ) در چه سنّ و سال و مانند چه كسى بودى ؟ فرمود : [ 3 
  ] به خاطر دارم كه به مردى مىفرمود : آنچه كه تو را به تهمت و بدنامى مىاندازد واگذار و به چيزى كه بدنامت نسازد توجه كن كه بدى مايه بدنامى و نيكى مايهء آرامش است . و به ياد دارم كه همراه آن حضرت از كنار خرمن خرماهاى زكات\r\n\r\n\r\n","description":"","footnote":"\r\n[ 1 
  ] . اين حديث را بخارى در بخش جهاد و باب كسانى كه به فارسى سخن گفته‌اند با اسناد ديگرى آورده است .\r\n[ 2 
  ] . اين حديث در التقريب ، ج 1 ، ص 246 و در قاموس و تاج العروس و ذيل ماده « حور » و در المشتبه ، ج 1 ، ص 246 و التبصير ، ج 1 ، ص 470 آمده است و معروف به حديث قنوت است . اين دعا با فزونيهايى دلنواز در صحيفه علويه ، ص 72 هم آمده است كه امير المؤمنين در نماز صبح تلاوت مىفرموده است .\r\n[ 3 
  ] . شايد چنين بوده باشد كه در سن كودكى بودم و به خاطر دارم . . .\r\n","page_name":" 15 ","page_number":23},
  {"content":"\r\n\r\n( 1 ) مىگذشتم ، خرمايى برداشتم و در دهان گذاشتم . انگشت در دهان من كرد و آن را كه آميخته با لعاب دهان من شده بود بيرون كشيد و كنار خرمن افكند و فرمود : بر ما خاندان محمد زكات روا نيست . و چگونگى نمازهاى پنجگانه را به ياد دارم و كلماتى به من آموخت كه به هنگام نماز بخوانم :\r\n« اللهم اهدنى فيمن هديت ، و عافنى فيمن عافيت ، و تولّنا فيمن توليت ، و بارك لنا فيما اعطيت ، و قنا شرّ ما قضيت ، انّك تقضى و لا يقضى عليك ، انّه لا يذلّ من واليت ، تباركت ربنا و تعاليت » .\r\nابو الحوراء مىگويد : هنگامى كه همراه محمد بن حنفيه در دره پناه برده بوديم [ 1 
  ] اين دعا را براى او خواندم . گفت : آرى اين كلمات به ما آموزش داده شده و دستور داده‌اند در نماز وتر بخوانيم .\r\nعبيد الله بن موسى از اسرائيل ، از ابى اسحاق ، از بريد بن ابى مريم ، از ابو الحوراء ، از حسن بن على براى ما نقل كرد كه فرموده است * رسول خدا ( ص ) اين دعا را به من آموخت كه در قنوت بخوانم :\r\n« اللّهم اهدنى فيمن هديت . . . » . [ 2 
  ]\r\nحسن بن موسى از زهير ، از ابو اسحاق ، از بريد بن ابى مريم ، از ابو الحوراء ، از حسن بن على براى ما نقل كرد كه مىگفته است * پيامبر ( ص ) همان دعا را به من آموخت و خود در قنوت نماز وتر آن را تلاوت مىفرمود . « اللهم اهدنى فيمن هديت . . . » .\r\nعمرو بن هيثم از شعبه ، از بريد بن ابى مريم ، از ابو الحوراء براى ما نقل كرد كه مىگفته است * از حسن بن على ( ع ) پرسيدم چه چيز از رسول خدا ( ص ) حفظ كرده و به ياد دارى ؟\r\nگفت : خرمايى از خرماهاى زكات برداشتم و در دهانم گذاشتم . پيامبر ( ص ) آن را گرفت و همچنان كه با آب دهانم آميخته بود دور افكند . و به ياد دارم كه همواره مىفرمود : آنچه تو را هدف تهمت و بدنامى قرار مىدهد واگذار و به چيزى كه بدنامت نسازد روى آور كه\r\n\r\n\r\n","description":"","footnote":"\r\n[ 1 
  ] . يعنى پناه بردن محمد بن حنفيه و يارانش به دره ابو طالب در مكه كه از بيعت با عبد الله بن زبير خوددارى كرده بودند .\r\nبراى آگهى بيشتر به نهاية الارب ، ج 6 ، ترجمه به قلم اين بنده ، امير كبير ، تهران ، 1364 ش ، ص 8 - 36 مراجعه شود .\r\n[ 2 
  ] . اين روايت را دولابى در كتاب الذريّة الطاهره به شماره 130 ، و ذهبى در سير اعلام النبلا ، ج 3 ، ص 165 از ابن سعد نقل كرده‌اند .\r\n","page_name":" 16 ","page_number":24},
  {"content":"\r\n\r\n( 1 ) راستى مايه آرامش و دروغ مايه بدنامى است . [ 1 
  ]\r\nفضل بن دكين و محمد بن عبد الله اسدى هر دو از يونس بن ابى اسحاق براى ما نقل كردند كه مىگفته است از بريد بن ابى مريم شنيديم كه ابو الحوراء مىگفته است * پيامبر ( ص ) دعايى به حسن بن على آموخته و فرموده است در قنوت نماز وتر چنين مىگويى : « اللّهم اهدنى فيمن هديت . . . » [ 2 
  ]\r\nابو عاصم ضحاك بن مخلد نبيل از ثابت بن عماره ، از ربيعة بن شيبانى براى ما نقل كرد كه مىگفته است * به حسن بن على گفتم : چه چيز از رسول خدا ( ص ) به ياددارى ؟ گفت : مرا با خود به حجره‌يى كه اموال زكات در آن بود برد . من خرمايى برداشتم و در دهان نهادم ، فرمود : بيرون افكن كه خرماى زكات براى محمد و اهل بيت او روا نيست .\r\nمحمد بن عمر واقدى از ابن ابى سبرة ، از داود بن حصين ، از عكرمة ، از ابن عباس براى ما نقل كرد كه مىگفته است * با ششصد مرد همراه على ( ع ) براى جنگ جمل از مدينه بيرون آمديم . راه ربذه را پيش گرفتيم و آن جا فرود آمديم . حسن بن على برخاست و برابر پدر ايستاد و گريست و گفت : به من اجازه فرما تا سخن بگويم ، على ( ع ) فرمود : سخن بگو و همچون كنيزكان مويه مكن . حسن گفت : پيش از اين هم اشاره كردم كه بر جاى خود آرام بگيرى هم اكنون هم پيشنهاد مىكنم كه توقف كنى . همانا عرب را جنب و جوشى است و چون بر سر عقل آيند با شتران به سوى تو شتابان خواهند آمد تا تو را بيرون كشند ، هر چند در لانه سوسمار باشى ! على فرمود : اى بىپدر ! آيا مرا چنان مىبينى كه همچون كفتار منتظر بمانم تا سنگ بر من اندازند ! [ 3 
  ]\r\n\r\n\r\n","description":"","footnote":"\r\n[ 1 
  ] . بلاذرى در انساب الاشراف ، ص 143 ذيل شماره سوم اين خبر را با اسناد ديگرى آورده كه ابو الحوراء مىگفته است به حسين ( ع ) گفتم ، ولى روايات متفق در اين است كه از حسن ( ع ) پرسيده شده است . طبرانى در معجم الكبير ، ج 3 اين حديث را كه از امام حسين ( ع ) پرسيده‌اند به شماره 2700 تا 2714 نقل كرده است .\r\n[ 2 
  ] . هم اكنون كه چهارده قرن مىگذرد در نماز تراويح مسجد الحرام قنوت را با همين دعا شروع مىكنند و در نماز وتر هم زمزمه آن شنيده مىشود .\r\n[ 3 
  ] . اين خبر به چند سبب نمىتواند درست باشد . نخست آنكه ادب و بردبارى حضرت مجتبى ( ع ) فراتر از اين است . دوم آنكه نقل كنندگان اين خبر از اشخاص متهم به جعل حديث‌اند به ويژه ابن ابى سبرة كه به گفتهء احمد بن حنبل ، دروغگو و جعل كننده حديث است . به احمد بن حنبل معرفة الرجال ، ص 178 شماره 1111 مراجعه فرماييد . داود بن حصين و عكرمه از خوارج‌اند . ابن حبان در المجروحين ، ج 1 ، ص 290 مىگويد كه واجب است كه از پذيرفتن روايات او پرهيز كرد . سوم آنكه دينورى در اخبار الطوال و طبرى در تاريخ طبرى به گونه ديگرى كه با اين خبر سازگار نيست نقل كرده‌اند . لطفا به تعليقه استاد محترم سيد عبد العزيز طباطبايى در مجله تراثنا ، شماره 2 ، سال سوم ، ص 148 و به ترجمه\r\n","page_name":" 17 ","page_number":25},
  {"content":"\r\n\r\n( 1 ) محمد بن عمر واقدى از معمر بن راشد ، از سالم بن ابى الجعد براى ما نقل كرد كه * چون على عليه السلام در ذو قار فرود آمد ، عمار بن ياسر و حسن بن على را به كوفه گسيل فرمود تا كوفيان را براى حركت به بصره بسيج كنند .\r\nواقدى از اسرائيل ، از ابو اسحاق براى ما نقل كرد كه * على ، عمار و حسن را به كوفه گسيل داشت و خود در ذو قار فرود آمد . عمار و حسن از كوفيان خواستند بسيج شوند .\r\nهشت هزار مرد از كوفيان بر مركبهاى رام و چموش - با هر مركبى كه داشتند - بيرون آمدند .\r\nفضل بن دكين از معمر بن يحيى بن سام براى ما نقل كرد كه مىگفته است از جعفر شنيدم كه مىگفت از ابو جعفر - ظاهراً يعنى حضرت باقر - شنيدم كه * على ( ع ) به حسن فرموده است : برخيز و براى مردم سخنرانى كن . گفت : من اگر بخواهم سخنرانى كنم و تو را ببينم ، هيبت تو مانع خواهد شد . على ( ع ) جايى پنهان شد كه سخن حسن را بشنود و او را نبيند . حسن برخاست خداى را ستايش و نيايش كرد و سپس سخنرانى كرد . چون از منبر فرود آمد ، على ( ع ) اين آيه را تلاوت كرد : « ذرية بَعْضُها مِنْ بعض و اللهُ سميعٌ عليم » « فرزندانى كه برخى از برخىاند - خدايشان برگزيده است - و خداى شنواى داناست » . [ 1 
  ]\r\nمحمد بن عبد الله اسدى از اسرائيل ، از ابو اسحاق ، از هبيرة بن يريم براى ما نقل كرد كه مىگفته است * به على گفته شد : حسن بن على در مسجد براى مردم سخن مىگويد - حديث نقل مىكند - على گفت : آرد كردن شترى است كه آرد كردن را نياموخته است . [ 2 
  ]\r\nوهب بن جرير بن حازم از شعبه ، از ابو اسحاق ، از معدى كرب براى ما نقل كرد كه * على ( ع ) از كنار گروهى كه برگرد مردى جمع شده بودند گذشت و پرسيد اين كيست ؟\r\nگفتند : حسن است . فرمود : آرد كردن شترى كه به آرد كردن خو نگرفته است . همانا هر قوم را پرده و حجابى است ، پرده ما حسن است ! [ 3 
  ] عبيد إله بن موسى از اسرائيل ، از ابو اسحاق ، از حارثه براى ما نقل كرد كه * على ( ع )\r\n\r\n\r\n","description":"","footnote":"\r\n[ 
  ] اخبار الطوال ، به قلم اين بنده ، نشر نى ، تهران ، 1364 ش ، ص 182 مراجعه فرماييد .\r\n[ 1 
  ] . آيه سى و چهارم سوره آل عمران . گفته‌اند كلمه ذرية از اين جهت منصوب است كه فعل « اصطفى » در آن نهفته است .\r\nبه تفسير كشف الاسرار ذيل آيه مذكور مراجعه فرماييد . به همين سبب در ترجمه گنجانيده شد .\r\n[ 2 
  ] . اين حديث و حديث بعد با حديث پيشين ناسازگار است و بديهى است كه حديث نخست صحيح است ، و امير المؤمنين مكرر به امام حسن فرمان مىداد كه سخنرانى كند .\r\n[ 3 
  ] . آيا على عليه السلام پسر خود را نمىشناخته است كه بپرسد اين كيست ؟ شايد منظور حسن بصرى باشد .\r\n","page_name":" 18 ","page_number":26},
  {"content":"\r\n\r\n( 1 ) براى مردم سخنرانى كرد و سپس فرمود : برادر زاده شما حسن بن على مالى جمع كرده است و مىخواهد ميان شما بخش كند . مردم حاضر شدند . حسن ( ع ) برخاست و فرمود : من اين مال را براى بينوايان فراهم ساخته‌ام ، نيمى از مردم برخاستند ، نخستين كسى كه از او چيزى گرفت اشعث بن قيس بود . [ 1 
  ]\r\nفضل بن دكين از شريك ، از عاصم ، از ابو رزين براى ما نقل كرد كه مىگفته است * روز جمعه‌يى حسن بن على ( ع ) براى ما خطبه خواند و روى منبر سوره ابراهيم را از اول تا آخر تلاوت فرمود . [ 2 
  ]\r\nسفيان بن عيينه از عمرو ، از ابو جعفر محمد بن على براى ما نقل كرد كه مىگفته است * حسن و حسين بر چهرهء همسران رسول خدا نمىنگريستند . ابن عباس گفته است نگريستن به چهرهء آنان براى آن دو روا بوده است .\r\nاسماعيل بن ابراهيم اسدى از ابن عون ، از عمير بن اسحاق براى ما نقل كرد كه مىگفته است * در نظر من هيچ كس از حسن بن على نيكوتر سخن نمىگفت كه دوست داشتم سكوت نكند و هرگز از او دشنامى نشنيدم جز يك بار كه ميان حسن بن على و عمرو بن عثمان بن عفان خصومتى درباره زمينى رخ داد . حسين پيشنهادى فرمود كه عمرو بن عثمان نپذيرفت . امام حسن فرمود : بر خلاف انتظار او پيشنهاد ديگرى نداريم ، بينى او به خاك ماليده باد . عمير بن اسحاق مىگفته است : هرگز دشنامى تندتر از اين از حسن بن على نشنيده‌ام . [ 3 
  ]\r\nاسماعيل بن ابراهيم از ابن عون ، از محمد بن سيرين نقل كرد كه * امام حسن مىفرموده است : خوراك كم ارزش تر از آن است كه به آن سوگند خورده شود .\r\nمسلم بن ابراهيم از قرّه براى ما نقل كرد كه مىگفته است * در خانهء محمد بن سيرين غذا خوردم همين كه سير شدم دستمال برداشتم و دستهاى خود را براى دعا برافراشتم . محمد بن سيرين گفت : حسن بن على مىفرموده است خوراك بىبهاتر از آن است كه به آن سوگند\r\n\r\n\r\n","description":"","footnote":"\r\n[ 1 
  ] . ابن عساكر به شماره 248 از ابن سعد ، و ذهبى در سير اعلام النبلاء ، ج 3 ، ص 173 آورده‌اند .\r\n[ 2 
  ] . ابن عساكر به شماره 264 با اسناد خود از ابن سعد آورده است .\r\n[ 3 
  ] . بلاذرى در صفحه 23 كتاب خود ذيل شماره 28 از قول مصعب زبيرى و ابن عساكر به شماره 269 از ابن سعد نقل كرده‌اند .\r\n","page_name":" 19 ","page_number":27},
  {"content":"\r\n\r\n( 1 ) بخورند . [ 1 
  ]\r\nاسماعيل بن ابراهيم از اشعث بن سوار ، از قول مردى نقل مىكند كه مىگفته است * مردى آمد و كنار حسن بن على نشست . امام حسن فرمود : تو هنگامى كه ما قصد برخاستن داشتيم كنار ما نشستى ، آيا اجازه مىدهى كه برخيزم ؟ [ 2 
  ] ابو بكر بن عبد الله بن ابى اويس مدنى از سليمان بن بلال ، از جعفر بن محمد ، از پدرش - حضرت باقر - نقل مىكند كه مىفرموده است * حسن و حسين جايزه و پاداش معاويه را مىپذيرفتند . [ 3 
  ]\r\nشبابة بن سوار از اسرائيل بن يونس ، از ثوير بن ابى فاخته ، از پدرش نقل مىكرد كه مىگفته است * همراه حسن و حسين پيش معاويه رفتيم به ايشان پاداش داد ، پذيرفتند .\r\nعبد الله بن موسى از شداد جعفى ، از قول مادر بزرگش ارجوانه - ارغوان - نقل كرد كه مىگفته است * حسن بن على ( ع ) در حالى كه بنى هاشم پشت سرش بودند ، آمد . يكى از امويان شام كه آن جا نشسته بود پرسيد اينها كه مىآيند كيستند ؟ چه زيبا و خوش لباس اند ! برخاست و روياروى حسن ( ع ) قرار گرفت و پرسيد تو حسن بن على هستى ؟ فرمود : آرى .\r\nآن مرد گفت : آيا دوست دارى كه خداوند تو را به جايگاه و مقام پدرت برساند ؟ حسن فرمود : اى واى بر تو ، اين چگونه فراهم مىشود آن هم با آن سابقه‌هاى رخشان كه او داشته و پيشى گرفته است ؟ آن مرد گفت : خداوند تو را به جايگاه او برساند كه هم او كافر بود و هم تو . محمد بن حنيفه كه پشت سر امام حسن بود بر او چنان سيلى زد كه بر زمين افتاد .\r\nحسن ( ع ) رداى خويش را بر آن مرد افكند و فرمود : اى بنى هاشم ! سوگندتان مىدهم و از شما مىخواهم كه به مسجد رويد و نماز بگزاريد . آن گاه خود دست آن مرد را گرفت و به خانه خود برد و جامهء پسنديده بر او پوشاند و رهايش فرمود . [ 4 
  ]\r\nعبيد الله بن موسى از اسرائيل ، از ابو اسحاق ، از مسلم بن ابى مسلم براى ما نقل كرد كه مىگفته است خود شنيدم كه * حسن بن على ( ع ) به هنگام گفتن تكبير اين جمله را مىافزود :\r\n\r\n\r\n","description":"","footnote":"\r\n[ 1 
  ] . بلاذرى در انساب الاشراف ، ج 3 ، ص 25 ذيل شماره 37 آورده است .\r\n[ 2 
  ] . جلال الدين سيوطى در تاريخ الخلفا ، ص 190 آورده است .\r\n[ 3 
  ] . آن دو بزرگوار اين اموال را مىپذيرفتند و با نيازى كه خود داشته‌اند از آن بهره نمىبرده و ميان بينوايان پخش مىكرده‌اند .\r\n[ 4 
  ] . احمد بن حنبل در مسند ، ج 6 ، ص 323 و نسايى در خصائص ، ص 24 و ديگران آورده‌اند .\r\n","page_name":" 20 ","page_number":28},
  {"content":"\r\n\r\n( 1 ) « لبيك يا ذا النعماء و الفضل الحسن » . [ 1 
  ]\r\nفضل بن دكين از مسافر جصّاص ، از رزيق بن سوار نقل كرد كه مىگفته است * ميان حسن بن على ( ع ) و مروان بگو و مگويى رخ داد . مروان درشتى مىكرد و حسن ( ع ) خاموش بود . در اين هنگام مروان آب بينى خود را با دست راست خود گرفت . حسن بن على فرمود : واى بر تو مگر نمىدانى كه دست راست براى چهره است و دست چپ براى آلت ؟ اف بر تو . مروان خاموش ماند . [ 2 
  ]\r\nمحمد بن عمر واقدى از موسى بن محمد بن ابراهيم بن حارث تيمى ، از پدرش براى ما نقل كرد كه مىگفته است * هنگامى كه عمر بن خطاب ديوان پرداخت حقوق را مدّون ساخت ، وظيفهء مقرر حسن و حسين عليهما السلام را به اندازهء مقررى پدرشان و شركت كنندگان در جنگ بدر قرار داد و دليل آن را خويشاوندى نزديك آن دو به رسول خدا ( ص ) ذكر كرد و براى هر يك پنج هزار درم - ساليانه - تصويب كرد . [ 3 
  ]\r\nعلى بن محمد از حماد بن سلمه ، از عمار بن ابى عمار ، از ابن عباس براى ما نقل كرد كه مىگفته است * حسن و حسين ( ع ) در حضور پيامبر ( ص ) كشتى گرفتند . پيامبر شروع به تشويق حسن كرد و مىفرمود : آفرين حسن بگير محكم بگير ! عايشه كه خداى از او خشنود شود گفت : بزرگ را براى - به زمين خوردن - كوچك يارى مىدهى ؟ فرمود : اين جبريل است كه مىگويد ، حسين بگير . [ 4 
  ]\r\nموسى بن اسماعيل از ابو عوانه ، از مغيره ، از ثابت بن هرمز نقل مىكرد كه مىگفته است * هنگامى كه حسن بن على ( ع ) به قصر مدائن آمد ، مختار به عموى خود گفت : آيا موافقى كارى انجام شود كه بر اعراب سرور شوى ؟ پرسيد چه كارى ؟ مختار گفت : مرا آزاد بگذار كه گردن اين مرد را بزنم و سرش را پيش معاويه ببرم ! گفت : در نظر ما پاداش اهل بيت اين چنين نيست - از ما شايسته نيست - عبيد الله بن موسى از شيبان ، از ابو اسحاق ، از حارثه بن مضرب نقل مىكرد كه مىگفته\r\n\r\n\r\n","description":"","footnote":"\r\n[ 1 
  ] . ابن عساكر به شماره 239 از ابن سعد آورده است .\r\n[ 2 
  ] . ابن عساكر به شمارهء 270 و سيوطى در تاريخ الخلفا ، ص 190 از قول ابن سعد آورده‌اند .\r\n[ 3 
  ] . ابو عبيد در كتاب الاموال ، ص 320 به شمارهء 550 و 551 با اسناد مختلف آورده است .\r\n[ 4 
  ] . ابن عساكر به شماره 181 ، خطيب خوارزمى در مقتل الحسين ، ج 1 ، ص 104 و ذهبى در سير اعلام النبلاء ، ج 3 ، ص 178 آورده‌اند .\r\n","page_name":" 21 ","page_number":29},
  {"content":"\r\n\r\n( 1 ) است خود شنيدم كه * حسن بن على مىفرمود : به خدا سوگند بيعت شما را نمىپذيرم مگر با اين شرط كه مىگويم . پرسيدند چه شرطى ؟ فرمود : با هر كس صلح مىكنم صلح كنيد و با هر كس جنگ مىكنم جنگ كنيد .\r\nفضل بن دكين از مغيرة بن زيد جعفى از قول مادر بزرگش براى ما نقل كرد كه مىگفته است * حسن بن على ( ع ) روز بسيار گرمى به خانهء مادر بزرگم عايشه دختر خليفه رفت .\r\nعايشه به كنيز خود گفت : شير آميخته با آب بياور . حسن ( ع ) آن را گرفت كه بياشامد . عايشه گفت : شتابان بياشام . حسن فرمود : دوزخيان شتابان مىآشامند . [ 1 
  ]\r\nفضل بن دكين از سفيان بن عيينه ، از محمد بن جحاده ، از قتادة ، از ابو السوار ضبعى براى ما نقل كرد كه * حسن بن على ( ع ) فرموده است : نامهء سرنوشت برداشته و قلم تقدير نگاشته شده است و كارهايى انجام مىپذيرد كه در نامهء سرنوشت مقدر شده است . [ 2 
  ]\r\nمسلم بن ابراهيم از قاسم بن فضل ، از ابو هارون براى ما نقل كرد كه مىگفته است * به حج رفتيم . چون به مدينه رسيديم گفتيم مناسب است به حضور حسن ( ع ) پسر رسول خدا ( ص ) برويم و بر او سلام دهيم . به خانه‌اش رفتيم و مسير سفر را به او گفتيم . پس از آنكه از خانه‌اش بيرون آمديم براى هر يك از ما چهار صد درم فرستاد . به آورنده گفتيم : ما توانگريم و نيازى نداريم . گفت : محبت او را رد مكنيد . به حضورش برگشتيم و توانگرى و حال خود را به آگهى او رسانديم . فرمود : محبت مرا برمگردانيد . اين مبلغ براى شما اندك است امّا تنگدست هستم . اينك براى شما توشه‌يى معنوى ارزانى دارم . خداوند متعال روز عرفه به فرشتگان مباهات مىكند و مىفرمايد : اين بندگانم خاك آلوده به درگاه من آمده‌اند و خود را بر رحمت من عرضه مىدارند . شما را گواه مىگيرم كه نيكوكارشان را آمرزيدم و شفاعت نيكوكاران را در مورد بدكاران پذيرفتم ، و چون روز جمعه فرا مىرسد همچنان مىفرمايد . [ 3 
  ]\r\nعفان بن مسلم از حمّاد بن سلمة ، از هشام بن عروة ، از عروه براى ما نقل كرد كه * حسن بن على ( ع ) به هنگام طلوع خورشيد اين كلمات را مىخوانده است :\r\n\r\n\r\n","description":"","footnote":"\r\n[ 1 
  ] . ابن ابى حاتم در الجرح و التعديل ، ج 8 ، ص 221 و بخارى در تاريخ الكبير ، ج 7 ، ص 325 آورده‌اند ، با توجه به توضيح ابن اثير در النهاية ، ج 1 ، ص 261 ترجمه شد .\r\n[ 2 
  ] . به تهذيب التهذيب ، ج 12 ، ص 123 مراجعه فرماييد .\r\n[ 3 
  ] . ابن عساكر به شماره 254 از قول ابن سعد و ذهبى در سير اعلام النبلاء ، ج 3 ، ص 173 آورده‌اند .\r\n","page_name":" 22 ","page_number":30},
  {"content":"\r\n\r\n( 1 ) سمع سامع به حمد الله الاعظم ، له الملك و له الحمد و هو على كل شيءٍ قدير ، سمع سامع به حمد الله الامجد لا شريك له ، له الملك و له الحمد و هو على كل شىء قدير .\r\nعبد الله بن جعفر رقى از عبد الله بن عمرو ، از اسماعيل بن ابى خالد ، از شعيب بن سيار براى ما نقل مىكرد كه * حسن بن على ( ع ) پيش يكى از پسران طلحه رفت و فرمود : براى كارى كه مرا از آن چاره نيست پيش تو آمده‌ام . گفت : چه كار ؟ فرمود : خواهرت را به ازدواج من درآور . گفت : معاويه براى من نامه نوشته است و او را براى يزيد خواستگارى كرده است . حسن ( ع ) گفت : اينك كه پيش تو آمده‌ام از تصميم خود منصرف نمىشوم .\r\nپسر طلحه خواهر خود را به ازدواج او درآورد و گفت : مىتوانى پيش همسر خود به روى .\r\nامام حسن ( ع ) نخست براى آن زن جامه‌يى گرانبها و زيور فرستاد و سپس پيش او رفت .\r\nچون اين خبر به معاويه رسيد براى مروان نوشت : پيش آن زن برو و او را مختار گردان كه - چه كسى را مىخواهد - آن زن امام حسن را برگزيد . معاويه آن را تأييد كرد . پس از رحلت حسن ( ع ) ، امام حسين آن بانو را به همسرى گرفت . [ 1 
  ]\r\nابو غسّان مالك بن اسماعيل نهدى از مسعود بن سعد ، از يونس بن عبد الله بن ابى فروة ، از ابو سعد شرحبيل براى ما نقل كرد كه مىگفته است * حسن بن على ( ع ) پسران خود و پسران برادرش را جمع كرد و به آنان فرمود : اى پسران و برادرزادگان ! اكنون شما كوچكيد و به زودى نسبت به ديگران بزرگ مىشويد ، دانش بياموزيد و هر كس از شما كه نمىتواند آن را حفظ و روايت كند بنويسد و در خانهء خود بگذارد . [ 2 
  ]\r\nفضيل بن دكين از عبد الرحمان بن عبد ربه ، از ابو سعد شرحبيل براى ما نقل كرد كه مىگفته است * حسن و حسين ( ع ) را ديدم كه نماز واجب را پشت سر مروان مىگزاردند . [ 3 
  ]\r\nفضل بن دكين از ابو الوسيم عبيد جمّال ، از سلمان بن ابى شدّاد براى ما نقل كرد كه مىگفته است * با حسن و حسين ( ع ) گروهه بازى مىكردم ، اگر من برنده مىشدم مىگفت :\r\nآيا براى تو رواست كه بر پارهء تن پيامبر ( ص ) سوار شوى ؟ و هر گاه او برنده مىشد مىگفت :\r\n\r\n\r\n","description":"","footnote":"\r\n[ 1 
  ] . ابن سعد در آغاز شرح حال حضرت امام حسن نوشته است كه نام اين بانو ، ام اسحاق بوده و پسرى به نام طلحه براى آن حضرت آورده است و نسلى از او باقى نمانده است .\r\n[ 2 
  ] . شرحبيل متهم است كه راستگو نبوده است . به الجرح و التعديل ، ج 4 ، ص 338 مراجعه شود . اين حديث را بخارى در تاريخ كبير ، ج 8 ، ص 407 و ابن عساكر به شماره 283 و 284 آورده‌اند .\r\n[ 3 
  ] . بر فرض درستى اين روايت ، تقيه مىكرده‌اند كه از شر مروان در امان باشند .\r\n","page_name":" 23 ","page_number":31},
  {"content":"\r\n\r\n( 1 ) آيا خدا را ستايش نمىكنى كه پارهء تن پيامبر بر تو سوار شود . [ 1 
  ]\r\nابو معاويه و عبد الله بن نمير از اسماعيل بن ابى خالد ، از حكيم بن جابر براى ما نقل كرد كه مىگفته است * پدرم يكى از كنيزانمان را براى حسن بن على فرستاد . كنيزك دستمالى داشته كه هر گاه حسن بن على ( ع ) وضو مىگرفته است با آن صورت ايشان را خشك مىكرده است . آن كنيز مىگفته است : گويى اين كار حسن را خوش نداشتم . خواب ديدم كه جگرم از دهانم بيرون افتاد ، گفتم اين خواب در اثر پندار ناخوشايندى است كه دربارهء حسن داشتم . [ 2 
  ]\r\nعلى بن محمد - مدائنى - از ابو معشر ، از محمد ضمرى ، از زيد بن ارقم براى ما نقل كرد كه مىگفته است * حسن بن على ( ع ) در حالى كه برد بلندى پوشيده بود بيرون آمد .\r\nپيامبر ( ص ) سخنرانى مىفرمود . دامن جامه به پاى حسن ( ع ) پيچيد و به زمين افتاد . پيامبر ( ص ) از منبر فرو آمد ، مردم حسن را از زمين بلند كردند و بر دوش گرفتند . رسول خدا او را گرفت و با خود برد و سپس بر دامن خود نشاند و فرمود : نسبت به فرزند شيفتگى و آزمون است ، من به سوى حسن مىرفتم و نمىفهميدم كجاست . [ 3 
  ]\r\nعلى بن محمد - مدائنى - از ابو عبد الرحمان عجلانى ، از سعيد بن عبد الرحمان ، از پدرش نقل مىكند كه مىگفته است * گروهى از قريش پيش معاويه فخر فروشى مىكردند و هر يك افتخار خود را مىگفت . معاويه به حسن ( ع ) كه حضور داشت ، گفت : اى ابو محمد ! تو كند گفتار و درمانده نيستى چه چيز از سخن گفتن باز مىداردت ؟ فرمود : اى امير هيچ كرامت و فضيلتى را بر نشمردند مگر آنكه مايه و ناب آن از من است و سپس اين بيت را خواند :\r\n« سخن در چيست ؟ كه من با مهارت پيشى گرفتم ، پيشى گرفتن اسبان نژاده از پرتو سپيده دم [ 4 
  ] » على بن محمد از محمد بن عمر عبدى ، از ابو سعيد براى ما نقل كرد كه مىگفته است * معاويه به يكى از قرشيان ساكن مدينه گفت : از احوال حسن بن على بگو : آن مرد گفت : اى\r\n\r\n\r\n","description":"","footnote":"\r\n[ 1 
  ] . اين روايت را ابن عساكر در صفحه 136 شرح حال امام حسن و طبرانى در معجم الكبير ، ج 3 ، ص 14 به شماره 232 آورده‌اند و با توجه به توضيح ابن اثير در النهاية ، ج 2 ، ص 106 و ابن منظور در لسان العرب ، ج 14 ، ص 252 ترجمه شد .\r\n[ 2 
  ] . ابن عساكر به شماره 232 با سلسله سند ديگرى آورده است .\r\n[ 3 
  ] . بلاذرى در انساب الاشراف ، ص 7 و 14 به شماره‌هاى 4 و 12 آورده است :\r\n[ 4 
  ] . فيم الكلام و قد سبقت مبّرزا * سبق الجياد من المدى المتنفّس\r\n","page_name":" 24 ","page_number":32},
  {"content":"\r\n\r\n( 1 ) امير المؤمنين ! پس از گزاردن نماز صبح تا هنگام دميدن خورشيد در نمازگاه خود مىنشيند و سپس به ديوار تكيه مىدهد و همهء اشخاص شريف به حضورش مىآيند و گفتگو مىكنند .\r\nچون پاسى از روز مىگذرد دو ركعت نماز مىگزارد و از جاى برمىخيزد و به خانهء همسران پيامبر ( ص ) مىرود و به آنان سلام مىدهند . سپس به خانهء خود مىرود ، فرداى آن روز هم همين گونه رفتار مىكند . معاويه گفت : در اين حال ما با او مسأله‌يى نداريم . [ 1 
  ]\r\nيحيى بن حماد از ابو عوانه ، از سليمان ، از حبيب بن ابى ثابت ، از ابو ادريس ، از مسيب بن نجبه براى ما نقل كرد كه مىگفته است * شنيدم على عليه السلام مىفرمود : آيا مىخواهيد دربارهء خود و افراد خانواده‌ام براى شما بگويم ؟ عبد الله بن جعفر اهل خوشى و لهو است .\r\nحسن بن على سفره‌دار و ميهمان نواز و جوانمردى شايسته از جوانمردان قريش است . ولى هر گاه كمربند استوار و جنگ دشوار گردد براى شما از او كارى ساخته نيست ! من و حسين از شماييم و شما از ماييد . [ 2 
  ]\r\nعلى بن محمد - مدائنى - از سليمان بن ايوب ، از اسود بن قيس عبدى براى ما نقل كرد كه مىگفته است * روزى حسن بن على ، حبيب بن مسلمه را ديد و فرمود : اى حبيب بسيارى از راه و روش تو در نافرمانى از خداوند متعال است . گفت : آمدن من به حضور پدرت اين چنين نيست . فرمود : آرى ، ولى تو براى هدفهاى نابودشونده و اندك اين جهانى فرمان بردار معاويه شدى . اگر كارهاى دنيايى تو را بر پا داشت ، تو را از دين فرو نشاند . اگر چنان بود كه چون كار بدى انجام مىدادى كار پسنديده‌يى هم انجام مىدادى و سخن پسنديده مىگفتى از آن جمله بودى كه خداوند تبارك و تعالى فرموده است : « كردارى پسنديده و كردارى ناپسند را در هم آميختند شايد كه خدا توبه‌شان را بپذيرد » . [ 3 
  ] ولى تو چنانى كه\r\n\r\n\r\n","description":"","footnote":"\r\n[ 1 
  ] . على بن محمد همان مدائنى است . اين روايت را بلاذرى به شماره 27 در انساب الاشراف و ابن عساكر در تاريخ دمشق به شماره 231 نقل كرده‌اند .\r\n[ 2 
  ] . چگونه مىتوان اين حديث را پذيرفت و حال آنكه معاصران ابن سعد در آثار خود خلاف اين مطلب را نوشته‌اند . به عنوان مثال اسكافى در گذشته به سال 240 كه از معاصران برجسته ابن سعد است در صفحات 182 و 151 كتاب ارزشمند المعيار و الموازنه و صفحات 130 و 155 ترجمهء آن به قلم اين بنده ، ضمن نقل گفتگوى امير المؤمنين با عبد الله بن وديعة انصارى ، داستان به جنگ رفتن حضرت مجتبى را براى از پا درآوردن زبرقان آورده است كه خوانندگان مىتوانند به آن مراجعه كنند . و نيز به خطبه شماره 200 در شرح نهج البلاغه ابن ابى الحديد ، ج 11 ، چاپ محمد ابو الفضل ابراهيم ، مصر ، 1961 ميلادى ، ص 25 مراجعه شود . شماره اين خطبه در نهج البلاغه چاپ مرحوم فيض الاسلام 198 است .\r\n[ 3 
  ] . آيه 102 ، سوره نهم - توبه .\r\n","page_name":" 25 ","page_number":33},
  {"content":"\r\n\r\n( 1 ) خداوند متعال فرموده است : « آگاه باشيد ، آن گونه نيست ، كه زنگار آنچه مىكنند بر دلهايشان نشسته است » [ 1 
  ] على بن محمد - مدائنى - از خلاد بن عبيدة ، از على بن زيد بن جدعان براى ما نقل كرد كه مىگفته است * حسن بن على ( ع ) پانزده بار پياده حج گزارد و در همان حال شتران گزينه را همراه مىبردند . دو بار از تمام اموال خود در راه خدا گذشت كرد و سه بار نيمى از اموال خود را در راه خدا بخشيد تا آنجا كه يك جفت نعلين را مىبخشيد و جفتى را نگه مىداشت و يك جفت سرپايى را مىبخشيد و يك جفت را نگه مىداشت . [ 2 
  ]\r\nعلى بن محمد - مدائنى - از حماد بن سلمه ، از هشام بن عروه ، از عروه براى ما نقل كرد كه مىگفته است * روزى ابو بكر كه خداى از او خشنود شود سخنرانى مىكرد . حسن ( ع ) آمد و از منبر بالا رفت و گفت : از منبر پدرم فرود آى . على ( ع ) فرمود : اين كار بدون آگهى و خواسته ماست . [ 3 
  ]\r\nمحمد بن عمر - واقدى - از عبد الرحمان بن ابى الموالى براى ما نقل كرد كه مىگفته است از عبد الله بن حسن شنيدم كه مىگفت * كمتر اتفاق مىافتاد كه حسن بن على ( ع ) چهار زن آزاد عقد شده نداشته باشد . و چند زن را - هووها - با هم مىداشت . وقتى دختر منظور بن سيار فزارى و زنى ديگرى از خانواده بنى اسد از خاندان خزيم را داشت ، هر دو را طلاق داد و براى هر يك ده هزار درهم و خيكى عسل سرخ - ناب - فرستاد . به وابستهء خود يسار بن سعيد بن يسار فرمود : وقتى به آنان سپردى هر چه مىگويند به خاطر بسپار ، زن فزارى گفت :\r\nخدا به او خير و بركت دهاد . زن اسدى گفت : چه كالاى اندكى از محبوب جدا شده . يسار برگشت و سخن آن دو را باز گو كرد ، حسن ( ع ) به آن زن اسدى رجوع كرد ، و فزارى را رها فرمود . [ 4 
  ]\r\nواقدى از حاتم بن اسماعيل ، از جعفر بن محمد ، از پدرش براى ما نقل كرد كه على ( ع ) مىگفته است * حسن بن على همچنان پيوسته زن مىگيرد و طلاق مىدهد تا آنجا كه\r\n\r\n\r\n","description":"","footnote":"\r\n[ 1 
  ] . آيه 14 ، سوره هشتاد و سوم . اين موضوع را ابن عبد البر در الاستيعاب ، حاشيه الاصابة ، ج 1 ، ص 329 و ابن عساكر به شماره 238 در تاريخ دمشق آورده‌اند .\r\n[ 2 
  ] . بلاذرى به شماره 6 در انساب الاشراف و ابن عساكر به شماره 238 نقل كرده‌اند .\r\n[ 3 
  ] . اين حديث را هم بلاذرى در انساب الاشراف ، ج 3 ، ص 26 آورده است .\r\n[ 4 
  ] . ابن عساكر به شماره 152 آورده است ، به توضيحات سه حديث بعد مراجعه شود .\r\n","page_name":" 26 ","page_number":34},
  {"content":"\r\n\r\n( 1 ) بيم دارم اين مسأله براى ما ميان قبائل دشمنى ايجاد كند .\r\nواقدى از همان اشخاص براى ما نقل كرد كه على ( ع ) مىفرموده است * اى مردم كوفه ! به حسن بن على زن مدهيد كه مردى بسيار طلاق دهنده است . مردى از قبيلهء همدان گفت : به خدا سوگند به او زن مىدهيم هر كدام را مىخواهد نگهدارد و هر كدام را خوش نمىدارد رها سازد . [ 1 
  ]\r\nمحمد بن عمر - واقدى - از على بن عمر ، از پدرش ، از على بن حسين ( ع ) نقل مىكند كه مىگفته است * حسن بن على ( ع ) مردى بسيار طلاق دهنده بود ، با اين حال از هيچ زنى جدا نمىشد مگر اينكه آن زن همچنان به او دل بسته بود و دوستش مىداشت . [ 2 
  ]\r\nعلى بن محمد - مدائنى - از عبد الله بن عبد الرحمان ، از عبد الله بن ابى بكر بن محمد بن حزام براى ما نقل مىكرد كه مىگفته است * حسن بن على ( ع ) زنى را كه از خاندان بنى هاشم بن شيبان بود خواستگارى فرمود . به آن حضرت گفته شد كه او عقيدهء خوارج را دارد . فرمود : من خوش نمىدارم كه آتش‌زنه‌يى از جهنم را به سينهء خود پيوند دهم . [ 3 
  ]\r\nعلى بن محمد - مدائنى - از هذلى ، از ابن سيرين براى ما نقل كرد كه مىگفته است * هند دختر سهيل بن عمرو همسر عبد الرحمان بن عتاب بن اسيد بود . عبد الرحمان كه نخستين شوهر هند بود او را طلاق داد و عبد الله بن عامر بن كريز او را به همسرى گفت و سپس طلاق داد . معاويه براى ابو هريره نوشت كه از او براى يزيد خواستگارى كند . هنگامى\r\n\r\n\r\n","description":"","footnote":"\r\n[ 1 
  ] . به راستى نقل اين گونه روايات آن هم از گفته امام صادق و امام باقر شگفت‌انگيز است كه چگونه اين دروغها را بر آن بزرگواران مىبسته‌اند . بدون ترديد بر فرض درستى اين موضوع ، امير المؤمنين فرزند ارشد خود را پوشيده از اين كار منع مىفرمود و امام حسن اطاعت مىكرد ، به ويژه كه خود اهل سنت به نقل از على ( ع ) معتقد به عصمت امام حسن‌اند . به برگ 157 / الف معجم ابو سعيد بن اعرابى مراجعه شود .\r\n[ 2 
  ] . در اين روايت ، على بن عمر ناشناخته است ، ذهبى در ميزان الاعتدال ، ج 3 ، ص 148 نوشته است كه دانسته نشد كيست ؟ داستان همسران حضرت مجتبى و طلاق دادن آنان به روزگار خود آن حضرت مطرح نبوده است و گرنه معاويه و امويان به شدت از آن بهره‌بردارى تبليغاتى مىكردند . اگر خود كتاب طبقات را مرجع قرار دهيم مىبينيم كه فقط شش همسر و چهار كنيز براى آن حضرت ثبت كرده است . شمار فرزندان ايشان هم به نسبت از ديگران كمتر است و بيشتر نيست . دانشمندان شيعه در اين باره به تفصيل سخن گفته‌اند و هر گونه شبهه را زدوده‌اند . براى نمونه به جلد دوّم حياة الامام الحسن عليه السلام ، تأليف ارزشمند علامه شيخ باقر شريف القرشى ، صفحات 72 - 451 مراجعه فرماييد .\r\n[ 3 
  ] . اين روايت را بلاذرى به شماره 13 در انساب الاشراف ، و ابن ابى الحديد در شرح نهج البلاغه ، ج 16 ، ص 21 آورده‌اند . اين مسأله كه خوارج دوزخى هستند و طرق گوناگون از قول حضرت ختمى مرتبت ( ص ) نقل شده است كه « الخوارج كلاب اهل النار » . ابو داود طيالسى در مسند خود و ابن ابى شيبه در نوادر الاصول ، طبرانى در معجم الكبير ، حاكم نيشابورى در المستدرك و ديگران آن را آورده‌اند .\r\n","page_name":" 27 ","page_number":35},
  {"content":"\r\n\r\n( 1 ) كه ابو هريره براى آن كار مىرفت حسن بن على او را ديد و پرسيد كجا مىروى ؟ گفت : به خواستگارى هند دختر سهيل بن عمرو براى يزيد معاويه . فرمود : از من هم نام ببر . ابو هريره پيش هند رفت و موضوع را به او گفت . هند گفت : تو يكى را براى من انتخاب كن . ابو هريره گفت : حسن را براى تو انتخاب مىكنم و او به همسرى حسن بن على ( ع ) درآمد .\r\nعبد الله بن عامر شوهر پيشين هند به مدينه آمد و به حسن عليه السلام گفت : من امانتى پيش هند دارم . و در حالى كه امام حسن همراه او بود پيش هند رفتند . چون هند پيش آنان نشست . عبد الله بن عامر سخت اندوهگين شد . حسن ( ع ) فرمود : آيا مىخواهى به پاس تو او را طلاق دهم - تا دوباره با او ازدواج كنى - و گمان نمىكنم محللى بهتر از من براى خودتان پيدا كنيد . عبد الله گفت : فقط امانتم را مىخواهم . هند دو جعبه كوچك را كه در آن گوهر بود بيرون آورد . عبد الله از جعبه‌يى مشتى گوهر برداشت و باقى آن را رها كرد . هند مىگفته است : سرور شوهرهاى من حسن ( ع ) و بخشنده‌تر ايشان عبد الله بن عامر بودند و آنكه را از همه بيشتر دوست مىداشتم عبد الرحمان بن عتاب بن اسد بود . [ 1 
  ]\r\nعلى بن محمد - مدائنى - از ابن جعدبه ، از اين ابى مليكه براى ما نقل كرد كه مىگفته است * حسن بن على ( ع ) خوله دختر منظور را به همسرى گرفت . شبى كه بر پشت بام خانه خوابيده بودند ، خوله گوشه‌يى از روسرى خود را به ساق پاى حسن ( ع ) بست و گوشه ديگر را به خلخال خود بست . نيمه شب كه حسن ( ع ) برخاست و متوجه آن شد پرسيد اين چيست ؟ خولة گفت ، ترسيدم نيمه شب خواب آلوده برخيزى و از پشت بام سقوط كنى و در آن صورت نافرخنده‌ترين افراد براى اعراب خواهم بود . حسن ( ع ) به او ابراز محبت كرد و يك هفته مقيم خانه او بود .\r\nدر همان هنگام عبد الله بن عمر به ياران خود گفت : چند روز است كه حسن بن على ( ع ) را نديده‌ايم . با هم به خانه‌اش برويم و چنان كردند . خولة به امام حسن گفت : ايشان را نگاه دار تا براى آنان خوراك فراهم آورم . فرمود : آرى . ابن عمر مىگويد : حسن ( ع ) شروع به نقل مطالبى كرد كه شيفته گوش دادن شديم ، خوراك آماده شد و براى ما آوردند . على بن محمد مدائنى مىگويد : برخى هم گفته‌اند بانويى كه روسرى خود را به پاى حسن بن على بسته است هند دختر سهيل بن عمرو بوده است ، و حسن ( ع ) نود زن را به همسرى گرفته است .\r\n\r\n\r\n","description":"","footnote":"\r\n[ 1 
  ] . بلاذرى هم از قول مدائنى به شماره 26 در انساب الاشراف آورده است .\r\n","page_name":" 28 ","page_number":36},
  {"content":"\r\n\r\n( 1 ) فضل بن دكين و ابو الوليد هشام هر دو از شريك ، از عاصم ، از ابو رزين براى ما نقل كردند كه مىگفته است * حسن بن على ( ع ) در حالى كه عمامه و لباس سياه پوشيده بود براى ما خطبه‌اى ايراد فرمود . [ 1 
  ]\r\nفضل بن دكين از ابو الاحوص ، از ابو اسحاق ، از ابو العلاء براى ما نقل كرد كه گفته است * خودم حسن بن على را در حال نماز ديدم كه دستار بر سر خود بسته بود .\r\nحجّاج بن محمد از ابن جريج ، از عمران بن موسى ، از سعيد بن ابى سعيد مقبرى ، از پدرش براى ما نقل كرد كه مىگفته است * ابو رافع آزاد كردهء پيامبر ( ص ) از كنار امام حسن كه در حال نماز بود و زلفهاى خود را پشت سر خود تافته بود ، عبور كرد . ابو رافع تاب زلفهاى حسن ( ع ) را گشود . حسن خشمگين بر او نگريست . ابو رافع گفت : نماز خود را باش و خشم مگير كه من از پيامبر ( ص ) شنيدم مىفرمود بيخ زلفهاى تافته نشيمنگاه شيطان است مالك بن اسماعيل از زهير بن معاويه ، از مخوّل ، از ابو سعيد براى ما نقل كرد كه * ابو رافع از كنار حسن بن على كه با زلفهاى تافته به يك ديگر نماز مىگزارد ، عبور كرد .\r\nزلفهاى حسن ( ع ) را گشود و فرو هشت . حسن فرمود : اين ابو رافع چه چيز تو را بر اين كار واداشت ؟ گفت : از پيامبر شنيدم ، يا پيامبر فرموده است - اين شك در الفاظ از زهير است - كه مرد نبايد با موهاى تاب داده نماز بگزارد . [ 2 
  ]\r\nمحمد بن ربيعه كلابى از مستقيم بن عبد الملك براى ما نقل كرد كه مىگفته است * حسن و حسين را در حالى كه جوان بودند ديدم . موهاى خود را خضاب نكرده بودند .\r\nخودم ديدم كه سوار ماديان مىشوند و روى زينهايى كه از پوست پلنگ بود مىنشينند . [ 3 
  ]\r\n\r\nآنچه درباره انگشترى و خضاب بستن حسن و حسين ( ع ) آمده است\r\nفضل بن دكين از حاتم بن اسماعيل ، از جعفر بن محمد ، از پدرش براى ما نقل كرد كه\r\n\r\n\r\n","description":"","footnote":"\r\n[ 1 
  ] . امام حسن ( ع ) اين خطبه را پس از شهادت پدر ايراد فرمود و به همان مناسبت سياه پوش بوده است . ابن ابى الحديد هم از گفته مدائنى همين موضوع را در شرح نهج البلاغه ، ج 16 ، ص 22 آورده است .\r\n[ 2 
  ] . ابو رافع به سنن اسلامى آشناتر از حضرت مجتبى ( ع ) نبوده است و بزرگان اهل سنت از جمله سخاوى و طبرانى و سمهودى و ابن حجر هيثمى و سيوطى نقل كرده‌اند كه پيامبر فرموده‌اند به اهل بيت من چيزى مياموزيد كه از شما داناترند . به سيوطى ، تفسير درّ المنثور ، ج 2 ، ص 60 مراجعه فرماييد .\r\n[ 3 
  ] . حافظ طبرانى در معجم الكبير ، ج 8 ، ص 3 با اختلاف لفظى اندكى آورده است .\r\n","page_name":" 29 ","page_number":37},
  {"content":"\r\n\r\n( 1 ) * حسن و حسين انگشترى خود را در دست چپ مىداشته‌اند ! معن بن عيسى از سليمان بن بلال ، از جعفر ، از پدرش براى ما نقل كرد كه * حسن بن على ( ع ) انگشترى خود را بر دست چپ مىداشته است .\r\nفضل بن دكين از حاتم بن اسماعيل ، از جعفر بن محمد ، از پدرش براى ما نقل كرد كه * نقش انگشترى حسن و حسين « ذكر الله » بوده است .\r\nفضل بن دكين از سفيان ، از عبد العزيز بن رفيع ، از قيس آزاد كرده و وابستهء خبّاب براى ما نقل كرد كه مىگفته است * حسن ( ع ) را ديدم با رنگ سياه خضاب بسته بود . [ 1 
  ]\r\nحجاج بن نصير از يمان بن مغيره ، از مسلم بن ابى مريم به ما خبر داد كه مىگفته است * حسين بن على ( ع ) را ديدم با رنگ سياه خضاب بسته بود .\r\nعبد الوهاب بن عطاء از شعبه ، از ابو اسحاق ، از عيزار به ما خبر داد كه مىگفته است * حسين بن على ( ع ) با رنگ سياه خضاب مىبست .\r\nهمين راوى از ابو الربيع سمّان ، از عبد الله بن ابى يزيد به ما خبر داد كه مىگفته‌است * حسن بن على را ديدم كه با رنگ سياه خضاب بسته بود . ولى موهاى زير لب پايين و چانه‌اش سپيد رخشان بود .\r\nحسن بن موسى و احمد بن عبد الله بن يونس هر دو از زهير بن معاويه ، از ابو اسحاق از عمرو اصمّ به ما خبر دادند كه مىگفته‌است * به حسن بن على گفتم : اين شيعيان چنين مىپندارند و مىگويند كه على ( ع ) پيش از رستاخيز برانگيخته و زنده مىشود . فرموده : ياوه پنداشته و دروغ مىگويند . به خدا سوگند كه آنان شيعه نيستند ، اگر مىدانستيم كه او زنده و برانگيخته مىشود هرگز همسرانش را شوهر نمىداديم و اموالش را تقسيم نمىكرديم . [ 2 
  ]\r\nكثير بن هشام از جعفر بن برقان ، از ميمون بن مهران به ما خبر داد كه مىگفته است * حسن بن على ( ع ) پس از رحلت على بن ابى طالب ( ع ) از مردم عراق دو بيعت گرفت .\r\nيكى بيعت اميرى و ديگرى بيعت بر اين كه به هر كار درآيد ايشان هم درآيند و بر هر چه كه\r\n\r\n\r\n","description":"","footnote":"\r\n[ 1 
  ] . بخارى در تاريخ الكبير ، ج 7 ، ص 151 ، و طبرانى در معجم الكبير ، ج 3 ، ص 102 آورده‌اند .\r\n[ 2 
  ] . عبد الله پسر احمد حنبل اين روايت را در مسند ، ج 1 ، ص 148 به شماره 1265 و اسناد ديگرى به شماره 344 در فضائل على ( ع ) آورده است و با اسناد ديگرى به شماره 250 هم نقل كرده است . اين همان عقيده به رجعت است و معلوم مىشود از روزگار حضرت امير المؤمنين ميان شيعه شايع بوده است . دانشمندان شيعه براى اثبات اين موضوع از قرن سوم رساله‌هاى بسيارى نوشته‌اند . خداوند متعال در قرآن ، آيه 243 ، سورهء بقره موضوع زنده شدن هزاران تن را كه پس از مرگ زنده فرموده است ، بيان كرده است .\r\n","page_name":" 30 ","page_number":38},
  {"content":"\r\n\r\n( 1 ) او راضى شود راضى شوند .\r\nمحمد بن عبيد از صدقة بن مثنى ، از پدر بزرگش رياح بن حارث به ما خبر داد كه مىگفته است * پس از رحلت على ( ع ) حسن بن على براى سخنرانى برخاست و پس از ستايش و نيايش پروردگار چنين گفت : هر آنچه آمدنى است نزديك است ، و فرمان خدا صورت مىگيرد هر چند مردم خوش نداشته باشند . به خدا سوگند دوست نمىدارم كه چيزى از كار و فرمانروايى بر شما امت محمد ( ص ) را هر چند به اندازهء بخشى از دانهء خشخاش باشد بر عهده بگيرم كه در آن به اندازهء خون گرفتن ، خونى به زمين ريخته شود . آنچه را كه به من زيان مىرساند از آنچه سود مىرساند به خوبى دانسته‌ام ، پى كار خود برويد . [ 1 
  ]\r\nيزيد بن هارون از عوّام بن حوشب ، از هلال بن يساف براى ما نقل كرد كه مىگفته است * خود شنيدم حسن بن على در حالى كه سخنرانى مىكرد چنين مىگفت : اى مردم كوفه ! دربارهء ما از خدا بترسيد كه ما از سويى فرمانروايان شما و از ديگر سو ميهمانان شماييم . وانگهى ما افراد خاندانى هستيم كه خداوند فرموده است : « اى اهل بيت ، جز اين نيست كه خداى اراده كرده است تا پليدى را از شما بزدايد و پاكتان كند پاك كردنى » . [ 2 
  ]\r\nگويد : هرگز روزى را كه بيش از آن گريهء كننده باشد ، نديده‌ام . [ 3 
  ]\r\nابو داود سليمان طيالسى از شعبة ، از يزيد بن خمير ، از عبد الرحمان بن جبير بن نفير حضرمى ، از گفتهء پدرش به ما خبر داد كه مىگفته است * به حسن بن على ( ع ) گفتم : مردم چنين مىپندارند كه تو آهنگ خلافت دارى ؟ فرمود : سران عرب همگان در اختيارم بودند كه با هر كس جنگ كنم جنگ كنند و با هر كس آشتى كنم آشتى كنند ، من به پاس خدا و براى خشنودى او خلافت را رها كردم . اينك به يارى بزهاى حجاز فتنه انگيزى كنم ؟ ! [ 4 
  ] ابو عبيد از مجالد ، از شعبى و از يونس بن ابى اسحاق ، از پدرش و از ابو السفر و كسان ديگر براى ما نقل كرد كه همگى مىگفته‌اند * پس از اينكه مردم عراق بعد از رحلت\r\n\r\n\r\n","description":"","footnote":"\r\n[ 1 
  ] . احمد حنبل به شماره 17 در فضائل و ابن عساكر به شماره 313 با اندك تفاوتى آورده‌اند .\r\n[ 2 
  ] . آيه 33 ، از سوره سى و سوم - احزاب .\r\n[ 3 
  ] . ابن عساكر به شماره 307 و ذهبى سير اعلام النبلاء ، ج 3 ، ص 180 آورده‌اند .\r\n[ 4 
  ] . مردم چنان از يارى دادن آل محمد ( ص ) خوددارى كردند كه امير المؤمنين على ( ع ) نتوانست آنان را به جنگ معاويه ببرد ، تا چه رسد به حضرت مجتبى ( ع ) كه خواسته‌اند با اين سخن خويش تهمتى را كه مىزدند پاسخ دهند . اين گفتگو را ابن عساكر به شماره 331 و حاكم نيشابورى در مستدرك ، ج 3 ، ص 170 و ابو نعيم اصفهانى در حلية الاولياء ، ص 37 و ابن حجر در تهذيب التهذيب ، ج 2 ، ص 300 و ديگران آورده‌اند .\r\n","page_name":" 31 ","page_number":39},
  {"content":"\r\n\r\n( 1 ) امير المؤمنين على ( ع ) با حسن بن على بيعت كردند به او گفتند به سوى اين قوم كه نسبت به خدا و پيامبرش سرپيچى كرده و مرتكب گناه بزرگ شده‌اند و با زور حكومت بر مردم را به چنگ آورده‌اند حركت كن كه اميدواريم خداوند ما را بر آنان چيره سازد . امام حسن به سوى مردم شام حركت كرد و قيس بن سعد بن عباده را همراه دوازده هزار سپاهى كه شرطة الخميس نام داشتند در مقدمهء سپاه گسيل فرمود . كس ديگرى مىگويد - گروهى بر اين عقيده‌اند - كه امام حسن ، عبيد الله بن عباس را همراه قيس بن سعد به شام گسيل فرمود . قيس بن سعد همراه سپاهيان حركت كرد و در ناحيهء مسكن و انبار فرود آمد . امام حسن در مدائن فرود آمد . معاويه هم با شاميان براى مقابله با امام حسن حركت كرد و كنار پل منبج استقرار يافت . هنگامى كه امام حسن در مدائن بود ناگاه جارچى ميان لشكر به دروغ جار كشيد كه قيس بن سعد كشته شد . مردم بر حجرهء امام حسن هجوم بردند و هر چه در آن بود به تاراج بودند تا آنجا كه فرشها و كنيزكان را در ربودند و رداى او را از دوشش غارت كردند . در آن ميان مردى از بنى اسد كه به او ابن اقيصر مىگفتند با خنجرى زهر آلود ضربتى به تهيگاه او زد . امام حسن از آنجا كه همه چيز را به غارت برده بودند حركت كرد و كنار كاخ سپيد - ايوان خسرو - فرود آمد و فرمود : اى مردم اين سرزمين ! نفرين خدا بر شما باد كه ديروز پدرم را كشتيد و امروز با من چنين كرديد ، مىدانم كه هيچ خيرى در شما نيست .\r\nامام حسن ، عمر بن سلمه ارحبى را فراخواند و او را همراه نامه‌يى پيش معاوية بن ابو سفيان گسيل داشت و از او تقاضاى صلح كرد كه با سه شرط حكومت را به او واگذارد .\r\nنخست اينكه بيت المال در اختيار امام حسن قرار گيرد تا وامها و تعهدهاى خود را پرداخت كند و هزينهء سفر خود و همراهانش را كه افراد خانواده و فرزندان خودش و امير المؤمنين على عليه السلام بودند فراهم آورد . دوم آنكه در حضور او و هنگامى كه او مىشنود به على ( ع ) دشنام داده نشود . سوم آنكه خراج فسا و داراب گرد از مناطق فارس تا هنگامى كه او زنده است همه ساله براى او فرستاده شود . معاويه با قبول پيشنهادهاى او ، صلح را پذيرفت . و گفته شده است ، امام حسن ( ع ) ، عبد الله بن حارث بن نوفل را پيش معاويه گسيل داشته است تا از معاويه تعهد انجام خواسته‌هاى او را بگيرد . معاويه هم عبد الله بن عامر بن كريز و عبد الرحمان بن سمرة بن حبيب بن عبد شمس را گسيل داشت كه به مدائن و حضور امام حسن آمدند و آنچه را خواسته بود ، پذيرفتند و مورد تأكيد قرار دادند . در اين هنگام امام حسن براى معاويه نوشت تا بيايد ، و معاويه پس از پنج روز از پل منبج به مسكن آمد و روز\r\n\r\n","description":"","footnote":"","page_name":" 32 ","page_number":40},
  {"content":"\r\n\r\n( 1 ) ششم به مسكن در آمد و امام حسن حكومت را به او سپرد و با او بيعت كرد . هر دو حركت كردند و چون به كوفه رسيدند ، امام حسن در ساختمان حكومتى و معاويه در نخيلة ساكن شدند . امام حسن چند بار در لشكرگاه معاويه به ديدار او آمد . معاويه بيت المال را كه در آن هنگام شش ميليون درم موجودى آن بود به امام حسن واگذار كرد و ايشان آن مبلغ را براى فراهم كردن لوازم سفر خود و خانواده‌اش به مدينه تصرف كرد و معاويه از دشنام دادن به على ( ع ) در جايى كه امام حسن بشنود خوددارى كرد .\r\nمعاويه مردم بصره را تحريك كرد و آنان كارگزار امام حسن را از بصره بيرون كردند و گفتند نبايد ماليات و در آمد ما يعنى خراج فسا و داراب گرد براى كس ديگرى غير از خودمان فرستاده و هزينه شود . معاويه براى حسن ( ع ) ساليانه يك ميليون درم مقررى برقرار ساخت و امام حسن پس از آن ده سال زندگى كرد . [ 1 
  ]\r\nابو الوليد هشام طيالسى از ابو عوانه ، از حصين ، از ابى جميله براى ما نقل كرد كه * چون على ( ع ) كشته شد و حسن بن على به خلافت رسيد ، در حالى كه نماز مىخواند مردى بر او هجوم برد و خنجرى بر او زد . حصين چنين مىگفته كه به او خبر رسيده است كه امام حسن در حال سجده بوده است و مردى از قبيلهء اسد او را زخم زده است ، و مىافزوده است كه عموى من اين موضوع را ديده است .\r\nگويد : گفته‌اند كه زخم بالاى ران امام حسن بود و چند ماه بر اثر آن بيمار و بسترى بود و سپس بهبود يافت و آن گاه بر منبر نشست و چنين فرمود : اى مردم عراق ! دربارهء ما از خدا بترسيد كه ما اميران و ميهمانان شماييم . افراد خاندانى هستيم كه خداوند فرموده است :\r\n« جز اين نيست كه خداى اراده كرده است تا پليدى را از شما خاندان بزدايد و شما را پاكيزه فرمايد پاكيزه كردنى » [ 2 
  ] گويد : امام حسن چندان اين سخن را تكرار فرمود كه هيچ كس از حاضران نبود مگر اينكه آهسته و بدون صدا مىگريست .\r\n\r\n\r\n","description":"","footnote":"\r\n[ 1 
  ] . ابن عساكر به شماره 298 و مزّى در تهذيب الكمال و هر دو از ابن سعد آورده‌اند .\r\n[ 2 
  ] . آيه 33 ، از سوره سى و سوم - احزاب . امام حسن عليه السلام پس از بىمهرى مردم تا آنجا كه بر او زخم زدند و وسائل او را به تاراج بردند ، در صدد تحريك عواطف ايشان برآمد كه حداقل حرمت ميهمان خود را بدارند . اين موضوع را ابن عساكر به شماره 304 با اسناد خود از ابن سعد ، و طبرانى در معجم الكبير ، ج 3 ، ص 96 به شماره 2761 و هيثمى به نقل از آن در مجمع الزوائد ، ج 9 ، ص 172 آورده‌اند .\r\n","page_name":" 33 ","page_number":41},
  {"content":"\r\n\r\n( 1 ) موسى بن اسماعيل ، از عون بن موسى ، به شنيده از هلال بن خبّاب براى ما نقل كرد كه مىگفته است * حسن بن على ( ع ) سران ياران خويش را در كاخ مدائن جمع كرد و چنين گفت : اى مردم عراق اگر هيچ چيز ديگر هم نباشد به سبب اين سه موضوع كه پيش آورديد از شما رنجيده شده‌ام و روى گردانم . كشتن شما پدرم را ، زخم زدن شما بر استر من و به تاراج بردن بار و بنه‌ام ، گفته شد يا آن كه رداى مرا از دوشم در ربوديد . شما با من بيعت كرديد كه با هر كس آشتى كنم آشتى كنيد و با هر كس جنگ كنم جنگ كنيد . من با معاويه بيعت كردم نسبت به او شنوا و فرمانبردار باشيد . سپس از منبر فرود آمد و به اندرون رفت . [ 1 
  ]\r\nيزيد بن هارون از حريز بن عثمان ، از گفتهء عبد الرحمان بن ابى عوف جرشى به ما خبر داد كه مىگفته است * پس از اينكه حسن بن على با معاويه بيعت كرد ، عمرو عاص و ابو الاعور عمرو بن سفيان سلمى به معاويه گفتند : مناسب است به حسن فرمان دهى به منبر رود كه با ناتوانى و پيچيدگى سخن گويد تا مردم نسبت به او بىرغبت شوند . معاويه گفت :\r\nچنين مكنيد ، به خدا سوگند خودم پيامبر ( ص ) را ديدم كه لب و زبان او را مىبوسيد و مىمكيد و لبها و زبانى كه پيامبر آنها را بوسيده و مكيده است هرگز ناتوان و پيچيده گفتار نخواهد بود . آنان از معاويه نپذيرفتند . معاويه بالاى منبر رفت و سپس از امام حسن خواست و او هم بالاى منبر رفت . معاويه به حسن گفت تا به مردم بگويد كه من با معاويه بيعت كرده‌ام . حسن نخست سپاس و ستايش خدا را انجام داد و سپس چنين گفت :\r\nاى مردم ! همانا كه پروردگار شما را به يارى نخستين ما راهنمايى فرمود و به يارى واپسين ما خونهاى شما را نگاه داشت . من براى شما از معاويه پيمان گرفته‌ام كه ميان شما دادگرى كند ، و بر غنيمتهاى شما بيفزايد و درآمد شما را ميان خودتان پخش كند . آن گاه روى به معاويه كرد و پرسيد همين گونه است ؟ گفت : آرى . حسن از منبر فرود آمد و در حالى كه با انگشت خود به معاويه اشاره مىكرد اين آيه را مىخواند : « گرچه نمىدانم ، شايد اين - واگذاشتن و شتاب نكردن در عذاب - آزمايشى است شما را و برخوردارى اندك تا يك چندى » . [ 2 
  ]\r\n\r\n\r\n","description":"","footnote":"\r\n[ 1 
  ] . فسوى در المعرفة و التاريخ ، ج 2 ، ص 753 و ابن حجر در الاصابة ، ج 1 ، ص 330 و خطيب بغدادى در تاريخ بغداد ، ج 1 ، ص 139 با اختلاف اندكى آورده‌اند . براى آگاهى بيشتر درباره اين گونه روايات به شيخ راضى آل ياسين صلح الحسن كه مكرر چاپ شده است مراجعه فرماييد .\r\n[ 2 
  ] . آيه 110 ، سوره بيست و يكم - انبياء . ابو الفتوح رازى ، ضمن تفسير اين آيه ، سخنان حضرت امام حسن را بر منبر به گونه ديگرى كه درست تر و مناسب‌تر با حال و مقام ايشان است آورده است . به تفسير ، ج 8 ، چاپ مرحوم شعرانى ، ص 66 مراجعه فرماييد .\r\n","page_name":" 34 ","page_number":42},
  {"content":"\r\n\r\n( 1 ) اين كار بر معاويه سخت گران آمد . عمرو عاص و ابو الاعور به معاويه گفتند : مناسب است او را فراخوانى و به سخن گفتن وادارى . گفت : آرام . آنان پيش حسن رفتند و او را فراخواندند . دعوتشان را پذيرفت . عمرو عاص روى به حسن كرد و حسن به او گفت : تو چنانى كه دو مرد دربارهء پدرى تو ستيز كردند . مردى از قريش و ديگرى كه قصاب شهر بود .\r\nهر دو مدعى پدرى تو شدند و نمىدانم كداميك پدر تو بود . و چون أبو الأعور به او روى كرد ، حسن به او گفت : مگر پيامبر ( ص ) قبيله‌هاى رعل و ذكوان و عمرو بن سفيان را لعنت نفرموده است ؟ ! در اين هنگام معاويه براى يارى آن دو روى به حسن كرد ، حسن به او گفت : مگر خود نمىدانى كه پيامبر ( ص ) سالار و راننده چارپايان احزاب را لعنت فرموده است ، يكى ابو سفيان و ديگرى ابو الاعور سلمى نبودند ؟ ! [ 1 
  ] هوذة بن خليفه از عوف ، از محمد به ما خبر داد كه مىگفته است * به روزگارى كه معاويه به كوفه آمد و مردم گرد او جمع شدند و حسن بن على با او بيعت كرد ، برخى از ياران معاويه چون عمرو عاص و وليد بن عقبه و امثال آن دو به او گفتند : حسن بن على به سبب خويشاوندى نزديك كه با پيامبر ( ص ) دارد در نظر مردم بلند مرتبه است . با اين حال چون هنوز جوان و پيچيده گفتار است مناسب است او را فرمان دهى كه سخنرانى كند . او در سخنرانى ناتوان خواهد شد و بدين گونه از ديده مردم خواهد افتاد . معاويه نخست نپذيرفت و آنان همچنان پافشارى كردند تا معاويه از حسن خواست كه سخنرانى كند . حسن بن على ( ع ) بر منبر فروتر از معاويه نشست و نخست سپاس و ستايش خداى را بر زبان آورد و سپس چنين گفت : به خدا سوگند اگر ميان جابلقا و جابلسا - خاور و باختر - به جستجوى مردى برآييد كه نياى او پيامبر باشد كسى جز من و برادرم را نخواهيد يافت . ما با معاويه بيعت كرديم و انديشيديم و ديديم آنچه كه خون مسلمانان را حفظ كند بهتر از كارى است كه خون مسلمانان را بريزد . و در حالى كه با دست خود به معاويه اشاره مىكرد گفت : به خدا سوگند نمىدانم « شايد آزمايشى براى شما باشد و بهره‌ورى اندكى تا يك چند » . [ 2 
  ]\r\nگويد : معاويه خشمگين شد و پس از سخنرانى خطبه‌اى بسيار نارسا ايراد كرد و چون از منبر فرو آمد ، به حسن گفت : از اين آيه كه خواندى چه چيز را اراده كردى ؟ فرمود : همان\r\n\r\n\r\n","description":"","footnote":"\r\n[ 1 
  ] . ابن عساكر در شرح حال ابو الاعور در تاريخ دمشق و ذهبى در تاريخ الاسلام ، ج 2 ، ص 218 آورده‌اند .\r\n[ 2 
  ] . بخشى از آيه 111 ، سوره بيست و يكم - انبياء .\r\n","page_name":" 35 ","page_number":43},
  {"content":"\r\n\r\n( 1 ) چيزى را اراده كردم كه خداوند از آن اراده فرموده است . [ 1 
  ]\r\nهوذه از عوف براى ما نقل كرد كه مىگفته است كسى غير از محمد براى من نقل كرد كه * در آن سخنرانى ، حسن بن على پس از گواهى دادن بر حق - يكتايى خدا و پيامبرى محمد ( ص ) - چنين گفت : همانا هيچ يك از پيشينيان اين امت پس از پيامبر خود نتوانسته است بر على پيشى گيرد و هيچ يك از آخران اين امت هرگز به او نخواهد رسيد ، آن گاه دنباله سخنان خود را بيان كرد . [ 2 
  ]\r\nسعيد بن منصور از هشيم ، از مجالد ، از شعبى به ما خبر داد كه مىگفته است * هنگامى كه حسن بن على حكومت را به معاويه واگذاشت ، معاويه به او گفت : براى مردم سخنرانى كن . گويد ، حسن بن على نخست سپاس و ستايش خدا را كرد و سپس چنين گفت :\r\nهمانا زيرك‌ترين زيركان پرهيزكار است و ابله‌ترين ابلهان تبهكار ، و اين حكومت كه من و معاويه درباره‌اش اختلاف كرديم يا حقى است كه او بر آن از من سزاوارتر است يا آن كه حق من است و من براى دسترسى به صلاح اين امت آن را رها كردم ، « و نمىدانم شايد آزمايشى براى شما باشد و بهره‌ورى اندكى تا يك چند » . [ 3 
  ]\r\nمحمد بن سليم عبدى از هشيم ، از ابو اسحاق كوفى ، از هزّان براى ما نقل كرد كه مىگفته است * به حسن بن على گفته شد حكومت خود را رها كردى و آن را به مردى كه از اسيران آزاد شده است سپردى و به مدينه باز آمدى ؟ ! فرمود : آرى كه من ننگ را بر آتش دوزخ برگزيدم . [ 4 
  ]\r\nعلى بن محمد از ابراهيم بن محمد ، از زيد بن اسلم به ما خبر داد كه مىگفته است * در مدينه مردى به حضور حسن بن على ( ع ) رسيد . نامه‌يى در دست حسن بود ، آن مرد پرسيد اين چيست ؟ گفت : نامه‌اى از معاويه است كه در آن بيم و نويد داده است . آن مرد پرسيد آيا با او درست رفتار كردى ؟ فرمود : آرى بيم آن داشتم كه به روز رستخيز هفتاد هشتاد هزار يا كمتر و بيشتر در حالى كه از رگهاى گردنشان خون بيرون جهد از پروردگار\r\n\r\n\r\n","description":"","footnote":"\r\n[ 1 
  ] . ابن عساكر به شماره 320 در تاريخ خود ، و احمد حنبل به شماره 8 در فضائل و ذهبى در سير اعلام النبلاء ، ج 3 ، ص 181 آورده‌اند .\r\n[ 2 
  ] . ابن عساكر به شماره 321 از طبقات ابن سعد آورده است .\r\n[ 3 
  ] . طبرانى در معجم الكبير ، ج 3 ، ص 13 به شماره 2559 و ابو نعيم در حلية الاولياء ، ج 2 ، ص 37 آورده‌اند .\r\n[ 4 
  ] . ابن عساكر در صفحهء 177 تاريخ آورده است .\r\n","page_name":" 36 ","page_number":44},
  {"content":"\r\n\r\n( 1 ) يارى و داورى خواهند كه براى چه خونشان بر زمين ريخته شده است . [ 1 
  ]\r\nعلى بن محمد مدائنى از قيس بن ربيع ، از بدر بن خليل ، از گفتهء يكى از بردگان آزاد كردهء امام حسن به ما خبر داد ، كه مىگفته است * حسن بن على عليه السلام به من گفت : آيا معاوية بن حديج را مىشناسى ؟ گفتم : آرى . گفت : هر گاه او را ديدى به من خبر بده . گويد : او را در حالى كه از خانهء عمرو بن حريق بيرون مىآمد ديدم و گفتم اين معاوية بن حديج است .\r\nحسن فرمود : او را صدا كن . صدايش كردم ، همين كه آمد حسن بن على به او گفت : تو هستى كه در حضور پسر هند جگرخواره على را دشنام مىدهى ؟ به خدا سوگند اگر كنار حوض كوثر برسى كه هرگز نخواهى رسيد بدون ترديد على را خواهى ديد كه دامن بر كمر زده و آستين بالا زده منافقان را از كنار حوض كوثر كنار مىزند . [ 2 
  ]\r\nموسى بن اسماعيل از سلام بن مسكين ، از عمران بن عبد الله بن طلحه به ما خبر داد كه مىگفته است * حسن بن على ( ع ) در خواب ديد كه گويى ميان دو چشم او « قل هو الله احد » نوشته است . خود و افراد خاندانش از اين خواب شاد شدند . و چون موضوع را براى سعيد بن مسيب گفتند ، گفت : اگر از خوابهاى صادقه باشد چيز اندكى از عمر او باقى مانده است . امام حسن چند روزى زنده بود و رحلت كرد . [ 3 
  ]\r\nمحمد بن عمر واقدى از عبد الله بن جعفر ، از عبد الله بن حسن [ 4 
  ] براى ما نقل كرد كه مىگفته است * حسن بن على بسيار زن مىگرفت و كمتر بهره‌مند از اقامت هميشگى بودند .\r\nو كمتر زنى بود كه پس از ازدواج با او نسبت به حسن دوستدار و شيفته نباشد .\r\nگفته شده است ، كه به امام حسن يك بار شربت زهرآگين نوشانده شد سلامت يافت ، بار ديگر چنان كردند و رهايى يافت ، بار سوم در پى آن درگذشت .\r\nو چون مرگ او فرا رسيد پزشكى كه پيش او آمد و شد داشت گفت : زهر همهء دستگاه گوارش اين مرد را فرو پاشيده است . حسين گفت : اى ابا محمد مرا آگاه كن كه چه\r\n\r\n\r\n","description":"","footnote":"\r\n[ 1 
  ] . مزّى در تهذيب الكمال و ابن عساكر به شماره 332 و ابن ابى الحديد در شرح نهج البلاغه ، ج 16 ، ص 17 آورده‌اند .\r\n[ 2 
  ] . بلاذرى به شماره 9 در انساب الاشراف و ابن ابى الحديد در شرح نهج البلاغه ، ج 16 ، ص 18 از گفتهء مدائنى و طبرانى در معجم الكبير ، ج 3 ، ص 83 به شماره 2727 و نيز به شماره 2758 و هيثمى در مجمع الزوائد ، ج 9 ، ص 131 و حاكم نيشابورى در مستدرك ، ج 3 ، ص 145 و ديگران آورده‌اند .\r\n[ 3 
  ] . سيوطى در تاريخ الخلفاء ، ص 192 از ابن سعد آورده است .\r\n[ 4 
  ] . در متن عبد الله بن حسين بوده ، مصحح محترم تصحيح كرده‌اند . ابن عساكر هم به شماره 339 آورده است و در آن عبد الله بن حسن است كه صحيح است . او پسر حسن مثنى و نوه حضرت مجتبى است .\r\n","page_name":" 37 ","page_number":45},
  {"content":"\r\n\r\n( 1 ) كسى به تو زهر نوشانده است ؟ فرمود : اى برادر براى چه ؟ گفت : به خدا سوگند براى اينكه پيش از خاك سپارى تو او را بكشم مگر آنكه بر او دست نيابم يا در سرزمينى باشد كه رفتن به آن دشوار نمايد . حسن ( ع ) فرمود : اين دنيا چيزى جز شب فانىشونده نيست ، رهايش كن تا من و او در پيشگاه خدا ديدار داشته باشيم . و از بردن نام او خوددارى كرد . من از برخى شنيده‌ام كه معاويه دسيسه و نسبت به يكى از خدمتگزاران او مهربانى كرد تا زهر به او بخوراند .\r\nاسماعيل بن ابراهيم از ابى عون ، از عمير بن اسحاق به ما خبر داد كه مىگفته است * من همراه يكى از دوستانم براى عيادت حسن بن على به خانه‌اش رفتيم . حسن ( ع ) به دوست من گفت : فلانى بپرس . او گفت : چيزى از شما نمىپرسم - چيزى از شما نمىخواهم .\r\nحسن ( ع ) از پيش ما برخاست و به آبريزگاه رفت و چون برگشت دوباره فرمود :\r\nفلانى ! پيش از آنكه نتوانى از من چيزى بپرسى و بخواهى بپرسى ، بپرس كه به خدا سوگند هم اكنون قطعه‌يى از كبدم را برون افكندم و با چوبى كه همراه داشتم آن را زيرورو و بررسى كردم . به من چند بار زهر نوشانده شده است ولى هيچ گاه چون اين بار نبوده است ، هر چه مىخواهى بخواه . گفت : چيزى از شما نمىخواهم ، انشاء الله خدايت بهبودى دهاد و از حضورش بيرون آمديم .\r\nفرداى آن روز پيش حسن ( ع ) رفتيم كه در حال مرگ بود . حسين ( ع ) آمد و كنار سر و بالين او نشست و گفت : اى برادر ! به من خبر بده چه كسى به تو زهر نوشانيده است ؟\r\nفرمود : براى چه ؟ آيا براى اينكه او را بكشى ؟ گفت : آرى . فرمود : بر فرض همان كه گمان مىكنم باشد باز هم به تو چيزى نمىگويم كه خداى سخت عقوبت‌تر است و گر نه به خدا سوگند هرگز بىگناهى در برابر خون من كشته نبايد بشود . [ 1 
  ]\r\nمسلم بن ابراهيم از ديلم بن غزوان ، از وهب بن ابى دنى هنائى ، از ابى حرب ، يا از ابى الطفيل براى ما نقل كرد كه مىگفته است * حسن بن على كه رضوان خدا بر آن دو باد فرمود : اگر ميان جابلق و جابرص - خاور و باختر - بنگريد ، مردى كه نياى او پيامبر باشد\r\n\r\n\r\n","description":"","footnote":"\r\n[ 1 
  ] . ابى عون در منابع ديگر به صورت ابن عون آمده كه مشهورتر هم هست . به تهذيب التهذيب ، ج 5 ، ص 346 مراجعه شود . اين حديث را ابن عساكر به شماره 335 در تاريخ و ابن حجر در الاصابة ، ج 1 ، ص 330 و ابو نعيم در حلية الاولياء ، ج 2 ، ص 38 آورده‌اند .\r\n","page_name":" 38 ","page_number":46},
  {"content":"\r\n\r\n( 1 ) جز من نخواهيد ديد ، و همانا تا كنون دوباره زهر خورانده شده‌ام . [ 1 
  ]\r\nموسى بن اسماعيل از ابو هلال ، از قتاده به ما خبر داد كه مىگفته است * حسن ( ع ) به حسين ( ع ) گفت : چند بار به من زهر نوشانده‌اند ، و چون اين بار نبوده است كه كبد خود را دفع كردم . حسين گفت : چه كسى تو را مسموم كرده است ؟ فرمود : براى چه ، براى اينكه او را بكشى ؟ نه تو را آگاه نخواهم كرد . [ 2 
  ]\r\nيحيى بن حماد از ابو عوانة ، از مغيره ، از ام موسى براى ما نقل كرد كه * جعده دختر اشعث بن قيس به حسن ( ع ) مايع زهرآگين نوشاند و حسن از آن سخت بيمار شد و چهل روز چنان بود كه طشتى مىنهادند و ديگرى را بر مىداشتند . [ 3 
  ]\r\nمحمد بن عمر واقدى از عبد الله بن جعفر ، از ام بكر دختر مسور براى ما نقل كرد كه مىگفته است * حسن بن على چند بار مسموم شد ، هر بار جان به در مىبرد تا بار آخر كه كبد او فرو ريخت و درگذشت . و چون رحلت كرد زنان بنى هاشم يك ماه بر او مويه كردند . [ 4 
  ]\r\nيحيى بن حماد از ابو عوانه ، از حصين ، از ابو حازم براى ما نقل كرد كه * چون حسن ( ع ) محتضر شد به حسين ( ع ) فرمود : اگر بيم خون ريزى نبود مرا كنار پدرم يعنى پيامبر ( ص ) به خاك بسپريد . و اگر بيم خون ريزى داشتيد هيچ خونى دربارهء من مريزيد و مرا در گورستان مسلمانان به خاك بسپريد . گويد : و چون رحلت كرد حسين ( ع ) و همه وابستگانش سلاح پوشيدند . ابو هريره گفت : تو را به حق خدا و وصيت برادرت سوگند مىدهم ، اين قوم دست از تو بر نمىدارند تا ميان شما خون‌ريزى شود و چندان اصرار كرد كه حسين ( ع ) برگشت . و حسن ( ع ) را در گورستان بقيع به خاك سپردند . ابو هريره به مردم گفت : اگر جنازه پسر موسى ( ع ) را مىآورند كه كنار پدرش به خاك بسپرند و جلوگيرى مىكردند آيا نسبت به او ستم نكرده بودند ؟ گفتند : آرى كه ستم مىبود . گفت : اينك اين پيكر پسر\r\n\r\n\r\n","description":"","footnote":"\r\n[ 1 
  ] . عبد الرزاق در المصنف ، ج 11 ، ص 452 و طبرانى در معجم الكبير ، ج 3 ، ص 89 و ياقوت و معجم البلدان ذيل كلمه جابلق و جابر ص آورده‌اند .\r\n[ 2 
  ] . ابن عساكر به شماره 337 و عبد الرزاق در مصنف ، ج 11 ، ص 452 به گونه ديگرى آورده‌اند .\r\n[ 3 
  ] . در تاريخ ابن عساكر به جاى مغيره ، يعقوب است به شمارهء 340 تاريخ مراجعه شود كه با اسناد خود از ابن سعد آورده است .\r\n[ 4 
  ] . اين حديث پس از اين هم خواهد آمد . حاكم نيشابورى در مستدرك ، ج 3 ، ص 173 از واقدى نقل كرده است .\r\n","page_name":" 39 ","page_number":47},
  {"content":"\r\n\r\n( 1 ) رسول خداست كه آورده‌اند كنار مرقد پدرش به خاك سپارند . [ 1 
  ]\r\nواقدى از عبيد الله بن مرداس ، از پدرش ، از حسن بن محمد بن حنفية براى ما نقل كرد كه مىگفته است * حسن بن على ( ع ) چهل شب بيمار بود و چون بيمارى او سخت شد بنى هاشم حاضر بودند و شبها در خانه او مىماندند و از او دور نمىشدند . در آن هنگام سعيد بن عاص حاكم مدينه بود چند بار به عيادت حسن ( ع ) رفت . گاه به او اجازه داده مىشد و گاه او را نمىپذيرفتند . و چون بيمارى حسن ( ع ) شدت پيدا كرد ، مروان بن حكم فرستاده‌اى پيش معاويه گسيل داشت و او را از سختى بيمارى حسن ( ع ) آگاه كرد . به حسن زهر خورانده بودند و چنان درد شكم داشت كه دستگاه گوارشى او فرو مىريخت . و چون حسن ( ع ) محتضر شد برادرانش در محضرش بودند . سفارش فرمود در صورت امكان او را كنار مرقد پيامبر ( ص ) به خاك بسپرند . و اگر مانع شدند و بيم آن بود كه به اندازهء خون گرفتنى خون ريخته شود او را در بقيع كنار مرقد مادرش به خاك بسپرند . حسن ( ع ) شروع به سفارش به حسين ( ع ) كرد و فرمود : اى برادر بر حذر باش كه دربارهء من خون ريزى نشود كه مردم شتابان به سوى فتنه گام بر مىدارند .\r\nو چون حسن ( ع ) درگذشت بانگ شيون مدينه را به لرزه درآورد و هيچ كس ديده نمىشد مگر اينكه گريان بود . مروان همان روز بريدى پيش معاويه گسيل داشت و او را از رحلت حسن ( ع ) آگاه ساخت و پيام داد كه ايشان مىخواهند او را كنار پيامبر ( ص ) به خاك بسپرند و تا هنگامى كه من زنده باشم به اين كار دست نخواهند يافت . حسين ( ع ) خود را كنار گور پيامبر ( ص ) رساند و فرمود : همين جا را گود كنيد . سعيد بن عاص كه در آن هنگام حاكم مدينه بود خود را كنار كشيد و گوشه گيرى كرد و مانع حسين ( ع ) و آن كار نشد . مروان با هياهو بنى اميه را فراخواند و آنان را جمع كرد و همگان سلاح پوشيدند . و مروان گفت : اين كار هرگز انجام نخواهد يافت . حسين به او گفت : اى پسر زن كبود چشم ! تو را با اين موضوع چه كار مگر تو حاكمى ؟ ! گفت : به هر حال تا هنگامى كه من زنده باشم اين كار شدنى نيست و بر آن دسترس نخواهد بود . حسين فرياد برآورد و افراد قبيله‌هايى را كه در حلف الفضول همپيمان شده بودند فراخواند . افراد بنى هاشم و قبايل تيم و زهره و اسد و خاندان جعونة بن شعوب كه از قبيلهء ليث بودند همگان سلاح پوشيده جمع شدند . مروان\r\n\r\n\r\n","description":"","footnote":"\r\n[ 1 
  ] . سبط ابن جوزى در تذكرة الخواص ، ص 213 اين موضوع را به صورت مختصر از طبقات نقل كرده است .\r\n","page_name":" 40 ","page_number":48},
  {"content":"\r\n\r\n( 1 ) درفشى برافراشت و حسين بن على هم درفشى برافراشت . بنى هاشم گفتند : حسن ( ع ) كنار مرقد پيامبر ( ص ) به خاك سپرده خواهد شد . ميان آنان تيراندازى شد و پسر جعونة بن شعوب در آن روز شمشير خود را كشيده بود . سرانجام تنى چند از مردان بزرگ قريش چون عبد الله بن جعفر بن ابى طالب و مسّور بن مخرمة بن نوفل به وساطت برخاستند .\r\nعبد الله بن جعفر ، حسين را در آغوش گرفت و گفت : پسر عمو جان ! مگر سفارش برادرت را نشنيدى كه مىگفت : اگر بيم آن را داشتى كه دربارهء من به اندازهء خون گرفتنى خون ريخته شود مرا در بقيع كنار مادرم به خاك بسپار . دربارهء ريخته شدن خونها خدا را فرا يادت مىآورم . حسين ( ع ) چيزى جز دفن پيكر حسن ( ع ) را كنار مرقد پيامبر ( ص ) نمىپذيرفت و مىگفت : چرا مروان متعرض من شود او را با اين مسأله چه كار ؟\r\nمسّور بن مخرمة گفت : اى ابا عبد الله ! سخن مرا گوش كن ، ما را به حلف الفضول - پيمان - فراخواندى ، پذيرفتيم . و اين را مىدانى كه من از برادرت يك روز پيش از درگذشت او شنيدم كه به من فرمود : اى پسر مخرمة ! من به برادرم سفارش كرده‌ام كه اگر بتواند مرا كنار پيامبر ( ص ) به خاك بسپرد ، ولى اگر بيم آن داشته باشد كه در آن كار به اندازهء خون گرفتنى خون ريخته شود مرا در بقيع كنار مادرم به خاك بسپرد . اينك دربارهء اين خونها خدا را فرايادت مىآورم ، مگر اين همه سلاح و مردان را نمىبينى ، مردم هم كه شتاب كنندگان براى فتنه‌اند . گويد : حسين همچنان نمىپذيرفت ، بنى هاشم و همپيمانان ايشان هم با هياهو مىگفتند هرگز به خاك سپرده نخواهد شد مگر كنار پيامبر ( ص ) .\r\nحسن پسر محمد بن حنفيه گويد از پدرم شنيدم كه مىگفت : در آن روز مىخواستم گردن مروان را بزنم و چنان نبود كه او را سزاوار كشتن ندانم . آنچه ميان من و انجام اين كار مانع شد اين بود كه خود از برادرم شنيدم ه مىگفت : اگر بيم داشتيد كه دربارهء من به اندازهء خون گرفتنى خون ريخته شود مرا در بقيع به خاك بسپريد . بدين سبب به برادرم - حسين - كه از همه با او مهربان‌تر بودم گفتم : يا ابا عبد الله ! چنان نيست كه ما جنگ با اين گروه را از بيم رها كنيم ، بلكه مىخواهيم از سفارش ابى محمد - حسن عليه السلام - پيروى كنيم . به خدا سوگند اگر بدون قيد و شرط فرموده بود مرا كنار پيامبر ( ص ) به خاك بسپريد يا او را همان جا به خاك مىسپرديم يا همگان تا پاى جان و مرگ مىايستاديم . ولى او از آنچه مىبينى بيم داشت و فرمود : اگر ترس آن داشتيد كه دربارهء من به اندازهء خون گرفتنى خون ريخته شود مرا كنار مادرم به خاك بسپريد . اينك جز اين به مصلحت نيست كه از سفارش\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n( 1 ) او پيروى كنيم و فرمان او را به كار بنديم . گويد : با آنكه گمان مىكردم حسين ( ع ) نخواهد پذيرفت قبول كرد و پيكر حسن ( ع ) را برداشتيم و در بقيع بر زمين نهاديم . سعيد بن عاص براى نمازگزاردن بر جنازه آمد . بنى هاشم گفتند : هرگز كسى جز حسين نبايد بر او نماز گزارد .\r\nسعيد خود را كنار كشيد و گفت : به خدا سوگند هرگز دربارهء نمازگزاردن بر او ستيز نخواهيم كرد . شما بر مردهء خود سزاوارتريد . اگر مرا مقدم داريد جلو مىروم . حسين بن على فرمود :\r\nجلو برو و اگر نه اين بود كه حاكمان را مقدم مىدارند تو را مقدم نمىداشتيم . [ 1 
  ]\r\nمحمد بن عمر واقدى از هاشم بن عاصم ، از منذر بن جهم براى ما نقل كرد كه * چون درباره خاكسپارى حسن بن على اختلاف كردند ، سعد بن ابى وقاص و ابو هريره از مزرعه‌هاى خود آمدند و سعد شروع به گفتگو با حسين كرد و مىگفت : خدا را خدا را ، و چندان به حسين اصرار كرد كه از خواستهء خود منصرف شد . [ 2 
  ]\r\nمحمد بن واقدى از عبد الله بن ابى عبيدة ، از عبد الله بن حسن به ما خبر داد كه * چون امام حسين اعضاى پيمان « حلف الفضول » را به يارى فراخواند ، عبد الله بن زبير به حضورش آمد و گفت : همه افراد خاندان اسد حاضر شده‌اند .\r\nپس از آن معاويه از ابن زبير پرسيد در آن روز تو پيش حسين بن على رفته و با او همراه بوده‌اى ؟ ابن زبير گفت : آرى براى تعهد به پيمانى حاضر شدم كه خود مىدانى .\r\nفراخوانده شدم و پذيرفتم . معاويه سكوت كرد . [ 3 
  ]\r\nمحمد بن عمر واقدى از عبد الله بن جعفر ، از ابن الهاد ، از محمد بن ابراهيم تيمى براى ما نقل كرد كه * ابن زبير دربارهء پيمان « حلف الفضول » سخن مىگفت ، ضمن آن گفت :\r\nحسين بن على مرا فراخواند و پذيرفتم . ابن زبير در همان حال به حسين گفت : اين موضوع را مىدانى كه درست است ؟ و حسين گفت : آرى .\r\n\r\n\r\n","description":"","footnote":"\r\n[ 1 ، 2 
  ] . ابن عساكر اين دو روايت را به شماره‌هاى 356 و 224 به نقل از ابن سعد آورده است .\r\n[ 3 
  ] . حلف الفضول ، پيمانى است كه آن را زبير بن عبد المطلب - عموى پيامبر ( ص ) - پايه ريزى كرد . بلاذرى در انساب الاشراف ، ج 2 ، ص 12 ضمن شرح حال زبير مىگويد : او برادرش را فراخواند افراد خاندانهاى هاشم و مطّلب و اسد و زهره و تيم ، در خانه عبد الله بن جدعان قرشى تيمى گرد آمدند و پيمان بستند و سوگند خوردند كه در مكه هيچ مظلومى را رها نكنند . او را يارى دهند و كمك كنند تا به حق خود برسد و داد او را از ستمگر بگيرند و بخشى از فزونى اموال خود را براى اين كار كنار نهادند كه همواره بر آن پايدار باشند و ضمن پيمان بستن و تأكيد آن همگان ايستادند و در آن باره دست يك ديگر را فشردند . پيامبر ( ص ) هم در اين پيمان شركت فرموده و مىگفته است داشتن شتران سرخ موى مرا به اندازهء شركت در آن پيمان شاد نكرده است .\r\n","page_name":" 42 ","page_number":50},
  {"content":"\r\n\r\n( 1 ) محمد بن عمر واقدى از قول موسى بن محمد بن ابراهيم بن حارث تيمى ، از پدرش براى ما نقل كرد كه مىگفته است * هنگامى كه حسين بن على ( ع ) اعضاى پيمان حلف الفضول را فراخواند همهء افراد خاندان تيم حاضر شدند .\r\nواقدى از قول ابراهيم بن فضل ، از ابو عتيق براى ما نقل كرد كه مىگفته است از جابر بن عبد الله شنيده كه مىگفته است * روز درگذشت حسن بن على ( ع ) حضور داشتيم .\r\nنزديك بود ميان حسين بن على و مروان بن حكم فتنه درگيرد . حسن ( ع ) به برادر خود سفارش كرده بود كنار مرقد پيامبر ( ص ) به خاك سپرده شود و اگر بيم آن داشته باشد كه جنگ و ستيز درگيرد او را در بقيع به خاك بسپرند . مروان با آنكه در آن هنگام معزول بود براى اينكه معاويه را خشنود كند اجازه نداد كه آن كار انجام پذيرد . مروان تا هنگام مرگ خود همواره دشمن بنى هاشم بود .\r\nجابر مىگويد : در آن روز با حسين بن على سخن گفتم كه اى ابا عبد الله ! پرهيزگارى فرماى كه برادرت آنچه را مىبينى دوست نمىداشت . او را كنار آرامگاه مادرش در بقيع به خاك بسپار ، و حسين چنان كرد . [ 1 
  ]\r\nواقدى از عبد الله بن نافع ، از پدرش ، از ابن عمر نقل مىكند كه مىگفته است * به هنگام مرگ حسن بن على حضور داشتم . به حسين بن على گفتم : از خدا بترس خون ريزى مكن و فتنه ميانگيز و برادرت را كنار مادرش به خاك بسپار كه برادرت همچنين سفارش كرده است . و حسين ( ع ) اين گفته را پذيرفت . [ 2 
  ]\r\nمحمد بن عبد الله اسدى از سفيان ثورى ، از ابى جحّاف ، از اسماعيل بن رجاء از گفتهء كسى كه خود ديده بوده است براى ما نقل كرد كه * حسين ( ع ) براى نمازگزاردن بر پيكر حسن ( ع ) سعيد بن عاص را جلو انداخته و فرموده اس : اگر سنت بر اين نمىبود تو را مقدم نمىداشتيم . [ 3 
  ]\r\n\r\n\r\n","description":"","footnote":"\r\n[ 1 
  ] اين روايت را ابن عساكر در تاريخ به شماره 349 از ابن سعد ، و ابن كثير در تاريخ ، ج 8 ، ص 44 آورده‌اند . غير از مروان ، عايشه هم در جلوگيرى از خاكسپارى پيكر حضرت امام حسن عليه السلام كنار مرقد حضرت ختمى مرتبت نقشها بازى كرده است . براى آگهى بيشتر به تاريخ يعقوبى ، ج 2 ، ص 225 و اثبات الوصية ، ص 160 و نبرد جمل ، ص 262 و مقاتل الطالبين ، ص 49 و روايت مفصل اصول كافى كه در بحار الانوار ، ج 44 ، ص 142 آمده است مراجعه فرماييد - م .\r\n[ 2 
  ] . ابن عساكر در تاريخ ، ص 216 با اسناد خود از ابن سعد نقل كرده است .\r\n[ 3 
  ] . بر فرض صحت اين روايت عقيده ما بر اين است كه بر امام جز امام نماز نمىگزارد و حضرت امام حسين در منزل و\r\n","page_name":" 43 ","page_number":51},
  {"content":"\r\n\r\n( 1 ) سعيد بن منصور از سفيان بن عيينه ، از سالم بن ابى حفصة ، از ابو حازم اشجعى براى ما نقل كرد كه * حسين بن على به سعيد بن عاص فرموده است : جلو برو و نماز بگزار . يعنى بر پيكر حسن ( ع ) كه اگر سنت بر اين نبود تو را مقدم نمىداشتم .\r\nواقدى از اسرائيل ، از جابر ، از ابى الاشعث نقل مىكند كه * حسين بن على در حالى كه با انگشتان خود بر شانهء سعيد بن عاص مىزد ، فرمود : جلو برو - نماز بگزار - كه اگر سنت نمىبود تو را مقدم نمىداشتيم .\r\nواقدى از حسن بن عماره ، از راشد نقل مىكند ، كه * حسين ( ع ) در آن روز فرموده است ، پيامبر فرموده‌اند : امام - حاكم - سزاوارتر بر نمازگزاردن است .\r\nواقدى از هاشم بن عاصم ، از جهم بن ابى جهم براى ما نقل كرد كه * چون حسن بن على درگذشت ، بنى هاشم كسانى را به مناطق بالاى مدينه فرستادند تا در دهكده‌هاى انصار خبر رحلت او را جار بزنند و همهء ساكنان مناطق بالا آمدند و هيچ كس از آمدن خوددارى نكرد . [ 1 
  ]\r\nواقدى از داود بن سنان براى ما نقل كرد كه مىگفته است از ثعلبة بن ابى مالك شنيدم كه مىگفته است * روز رحلت حسن بن على حاضر شديم و او را در بقيع به خاك سپرديم ، و بقيع را چنان آكنده از مردم ديدم كه اگر سوزنى را رها مىكردم بر زمين نمىافتاد . [ 2 
  ]\r\nواقدى از محمد بن عبد الله بن عبيد بن عمير ، از ابن ابى نجيح ، از پدرش به ما خبر داد كه مىگفته است * در مكه و مدينه هفت شبانروز زنان و مردان و كودكان به مرگ حسن بن على گريستند . [ 3 
  ]\r\nواقدى از حفص بن عمر ، از ابى جعفر به ما خبر داد كه مىگفته است * مردم هفت شبانروز بر حسن بن على ( ع ) سوگوارى كردند و گريستند و بازارها باز نشد . [ 4 
  ]\r\n\r\n\r\n","description":"","footnote":"\r\n[ 
  ] پوشيده از عموم بر جنازه حضرت مجتبى نماز گزارده است و سعيد كه حاكم مدينه بوده است در مراسم تشييع عمومى ، نماز گزارده است .\r\n[ 1 
  ] . ابن عساكر به مشاره 371 در تاريخ خود آورده است .\r\n[ 2 
  ] . ابن عساكر به شماره 372 در تاريخ و مزّى در تهذيب الكمال از ابن سعد آورده‌اند . حاكم در مستدرك ، ج 3 ، ص 373 و ابن حجر در الاصابه ، ج 1 ، ص 330 و ذهبى در تلخيص از واقدى آورده‌اند .\r\n[ 3 
  ] . ابن عساكر به شماره 373 آورده است . اين روايت و روايات بعدى نشانى روشن از جواز گريستن و سوگوارى براى ميت است . به تهذيب التهذيب ، ج 2 ، ص 301 و البدايه و النهايه ، ج 8 ، ص 44 هم مراجعه شود .\r\n[ 4 
  ] . حاكم نيشابورى در مستدرك ، ج 3 ، ص 173 از واقدى بدون « هفت شبانروز » آورده است .\r\n","page_name":" 44 ","page_number":52},
  {"content":"\r\n\r\n( 1 ) واقدى از عبد الله بن جعفر ، از امّ بكر دختر مسّور به ما خبر داد كه مىگفته است * به حسن بن على ( ع ) چند بار زهر نوشانده شد و از آن جان بدر برد . بار آخر كه از آن درگذشت چنان بود كه كبدش فرو ريخت . و چون رحلت كرد زنان بنى هاشم يك ماه بر او مويه كردند . [ 1 
  ]\r\nواقدى از عبيده دختر نابل ، از عايشه دختر سعد براى ما نقل كرد كه * زنان بنى هاشم بر مرگ حسن بن على يك سال جامهء سوگوارى پوشيدند . [ 2 
  ]\r\nعلى بن محمد مدائنى از يونس بن ابى اسحاق ، از پدرش ، از عمرو بن بعجه براى ما نقل كرد كه مىگفته است * نخستين زبونى كه بر عرب وارد آمد رحلت حسن بن على ( ع ) بود . [ 3 
  ]\r\nعلى بن محمد مدائنى از جويرية بن اسماء براى ما نقل كرد كه * چون حسن بن على كه خداى از او خشنود باد درگذشت و جنازه‌اش را بيرون آوردند مروان گوشهء سرير را بر دوش گرفت . حسين به او گفت : به خدا سوگند كه همواره جرعه خشم بر او فرو مىريختى و اينك تابوت او را بر دوش مىكشى ؟ گفت : آرى من آن رفتار را با كسى داشتم كه بردبارىاش - خردش - همسنگ كوهها بود . [ 4 
  ]\r\nعلى بن محمد مدائنى از مسلمة بن محارب ، از حرب بن خالد براى ما نقل كرد كه مىگفته است * حسن بن على پنج شب گذشته از ربيع الاول سال پنجاهم هجرت رحلت كرد .\r\nواقدى از عبد الله بن نافع ، از پدرش به ما خبر داد كه مىگفته است شنيدم ابان پسر عثمان مىگفت * اين شگفت است كه پسر قاتل عثمان كنار رسول خدا ( ص ) و ابو بكر و عمر ! ! به خاك سپرده شود و امير المؤمنين عثمان شهيد مظلوم در گورستان بقيع .\r\nواقدى از على بن محمد عمرى ، از عيسى بن معمر ، از عبّاد بن عبد الله بن زبير به ما\r\n\r\n\r\n","description":"","footnote":"\r\n[ 1 
  ] . ابن عساكر به شماره 338 و مزّى در تهذيب الكمال از ابن سعد نقل كرده‌اند به اسد الغابة ، ج 1 ، ص 16 و تاريخ ابن كثير ، ج 8 ، ص 43 هم مراجعه شود .\r\n[ 2 
  ] . حاكم در مستدرك ، ج 3 ، ص 173 و ابن كثير در تاريخ ، ج 8 ، ص 43 آورده‌اند .\r\n[ 3 
  ] . مزّى در تهذيب الكمال و محمد بن حبيب در امالى از ابن عباس و ابن الحديد در شرح نهج البلاغه ، ج 10 ، ص 16 آورده‌اند .\r\n[ 4 
  ] . ابو الفرج در مقاتل الطالبين ، ص 74 و ابن ابى الحديد در شرح نهج البلاغه ، ج 16 ، ص 51 و ذهبى در سير اعلام النبلاء ، ج 3 ، ص 183 آورده‌اند .\r\n","page_name":" 45 ","page_number":53},
  {"content":"\r\n\r\n( 1 ) خبر داد كه مىگفته است * در آن روز خود از عايشه شنيدم كه مىگفت : اين كار - دفن حضرت امام حسن كنار آرامگاه حضرت ختمى مرتبت - هرگز صورت نخواهد گرفت .\r\nبايد در بقيع به خاك سپرده شود و شخص چهارمى با آنان دفن نخواهد شد . به خدا سوگند اين جا خانهء من است كه پيامبر ( ص ) در زندگى خود به من عطا فرموده است . عمر كه خليفه بود بدون اجازهء من دفن نشد ، على كه خدايش رحمت كناد و بازماندگانش در نظر ما پسنديده نيستند ! [ 1 
  ] واقدى از ابو بكر بن عبد الله بن ابى سبره ، از مروان بن ابى سعد ، از نملّه بن ابى نمله براى ما نقل كرد كه مىگفته است * مردم هم اين كار را كه كس ديگرى كنار گور آنان - يعنى حضرت ختمى مرتبت و ابو بكر و عمر - دفن شود خطايى بزرگ مىدانستند و به مروان مىگفتند كار خوبى كردى ، نبايد هرگز نفر چهارمى با آنان باشد . [ 2 
  ]\r\nواقدى از عبد الرحمان بن ابى الزناد ، از ابراهيم بن يحيى بن زيد به ما خبر داد كه مىگفته است از خارجة بن زيد شنيدم كه مىگفت * مردم كار مروان را تصويب كردند و مىپنداشتند كه درست رفتار كرده است و نبايد با ابو بكر و عمر شخص سومى آن جا دفن شود . [ 3 
  ]\r\nواقدى از محرز بن جعفر ، از پدرش به ما خبر داد كه مىگفته است * روز خاكسپارى حسن بن على ( ع ) شنيدم كه ابو هريره مىگفت : خدا مروان را بكشد كه به خدا سوگند مىخورد و مىگفت نخواهم گذاشت پسر ابو تراب كنار مرقد رسول خدا ( ص ) به خاك سپرده شود و حال آنكه عثمان در بقيع به خاك سپرده شد . من گفتم : اى مروان ! از خدا بترس و دربارهء على جز سخن پسنديده مگو . گواهى مىدهم كه خود شنيدم پيامبر ( ص ) به روز جنگ خيبر مىفرمود : همانا درفش را به مردى خواهم داد كه خدا و رسولش او را دوست مىدارند . مردى كه گريزنده از جنگ نيست . و گواهى مىدهم كه خود شنيدم پيامبر ( ص ) دربارهء حسن مىفرمود : پروردگارا من حسن را دوست مىدارم و تو هم دوستش بدار\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه عباد نوهء خواهر عايشه و به او محرم است و عايشه كينه‌توزى نسبت به امير المؤمنين على عليه السلام را پيش آنان اظهار مىداشته است . وانگهى مسأله مالك بودن حجره موضوع شگفتى است كه اين بانو به روزگار خلافت پدرش ابو بكر و عمر جرأت اظهار آن را نداشته است كه دروغى مسلم بوده است - م .\r\n[ 2 
  ] . كاش نام تنى چند از مردم را مىگفت ! مردم يعنى حقوق بگيران از مروان و معاويه ؟ !\r\n[ 3 
  ] . ابن عساكر به شماره 217 در تاريخ آورده است .\r\n","page_name":" 46 ","page_number":54},
  {"content":"\r\n\r\n( 1 ) و هر كه او را دوست مىدارد دوست بدار . مروان گفت : به خدا سوگند كه تو احاديث بسيارى را بر رسول خدا بسته‌اى و ما آنچه را تو بگويى نمىشنويم ، كسى غير از خودت بياور كه آنچه مىگويى او هم بداند . من به او گفتم : اين ابو سعيد خدرى است - كه سخن مرا مىگويد - مروان گفت : حديث پيامبر ( ص ) از آن هنگام كه تو و ابو سعيد خدرى آن را نقل مىكنيد تباه شده است . به خدا سوگند روزى كه پيامبر ( ص ) رحلت فرمود ابو سعيد خدرى پسر بچه‌اى بيش نبود . تو نيز اندكى پيش از رحلت رسول خدا ( ص ) از كوههاى دوس آمده‌اى ، و اى ابو هريره ! از خدا بترس . ابو هريره مىگويد : به مروان گفتم چه نصيحت پسنديده‌اى و سكوت كردم . [ 1 
  ]\r\nواقدى از كثير بن زيد ، از وليد بن رباح براى ما نقل كرد كه مىگفته است * در آن روز شنيدم ابو هريره به مروان مىگفت : به خدا سوگند كه تو حاكم مدينه نيستى ، كس ديگرى حاكم است . اين موضوع را رها كن ، ولى تو در كارى كه مربوط به تو نيست دخالت مىكنى و مىخواهى كسى را كه اين جا نيست - معاويه را - راضى كنى . گويد : مروان خشمگين روى به ابو هريره كرد و گفت : اى ابو هريره مردم مىگويند او احاديث سست بسيارى از پيامبر نقل مىكند و حال آنكه اندكى پيش از رحلت رسول خدا ( ص ) آمده است . ابو هريره گفت : من به سال هفتم هجرت در حالى كه سى و چند ساله بودم در خيبر به حضور پيامبر ( ص ) رسيدم ، و تا هنگام رحلت آن حضرت همراهش بودم . به خانه‌هاى او مىرفتم و خدمتگزارى او را بر عهده داشتم . آرى به خدا سوگند در آغاز كار حديث اندكى از او نقل كردم ولى همواره پشت سرش نماز مىگزاردم و همراهش به جهاد مىرفتم و حج مىگزاردم و به خدا سوگند داناترين اشخاص به حديث آن حضرت شدم ! آرى به خدا سوگند گروهى از قريش و انصار به مناسبت هجرت و طول معاشرت بر من پيشى گرفته‌اند و همانها پيوستگى من را به پيامبر ( ص ) مىدانند و از من دربارهء احاديث پيامبر ( ص ) مىپرسيدند كه از ايشان عمر بن خطاب بود و مىدانى كه عمر عمر است ! و از جملهء ايشان عثمان و على و زبير و طلحه بودند . و به خدا سوگند هيچ موضوعى كه در مدينه اتفاق مىافتاد از من پوشيده نمىماند و همهء كسانى را كه خدا و رسولش را دوست مىداشتند و\r\n\r\n\r\n","description":"","footnote":"\r\n[ 1 
  ] . براى آگهى خوانندگان ارجمند يادآور مىشود كه ابو سعيد خدرى متولد ده سال پيش از هجرت است و به هنگام رحلت رسول خدا بيست و يك ساله بوده است . ابن عبد البر در استيعاب مىنويسد ابو سعيد از اصحاب فاضل و دانشمند و از نژادگان انصار بوده است . به حاشيه الاصابة ، ج 2 ، ص 47 مراجعه فرماييد - م .\r\n","page_name":" 47 ","page_number":55},
  {"content":"\r\n\r\n( 1 ) همهء كسانى را كه در محضر پيامبر منزلتى داشتند و همهء اصحاب آن حضرت را مىشناسم .\r\nآرى ابو بكر كه خدايش از او خشنود باد صاحب غار بود و حال آنكه شخص ديگرى را از مدينه تبعيد فرمود و اجازه نداد كه ساكن مدينه باشد - يعنى حكم پدر مروان . مناسب است كه مروان از اين مورد و نظاير آن از من بپرسد تا آگهىهاى بسيارى را از من به دست آورد .\r\nگويد : به خدا سوگند پس از اين گفتگو مروان در مورد ابو هريره كوتاه آمد و از او پرهيز مىكرد و از پاسخ او بيم داشت . با اين همه بدون سبب دوست مىداشت كه با ابو هريره در افتد . ولى چون مىترسيد كه اگر به ابو هريره خبر برسد او هم به گفتگو دربارهء مروان بپردازد دست از ابو هريره برداشت . [ 1 
  ]\r\nعلى بن محمد از سحيم بن حفص و عبد الله بن فائد ، از بشير بن عبد الله براى ما نقل كرد كه مىگفته است * نخستين كسى كه در بصره خبر مرگ حسن بن على ( ع ) را اعلان كرد عبد الله بن سلمة محبق برادر سنان بود كه موضوع را به زياد گفت . حكم بن ابى العاص ثقفى بيرون آمد و خبر رحلت حسن ( ع ) را به مردم داد . مردم شروع به گريستن كردند . ابو بكرة بيمار و بسترى بود و چون بانگ ناله و شيون را شنيد پرسيد چه خبر است ؟ همسرش عبسه دختر سحام كه از خاندان ربيع بود گفت : حسن بن على درگذشته است . سپاس خداى را كه مردم را از او خلاص كرد . ابو بكرة گفت : واى بر تو خاموش باش كه خداوند متعال او را از شر بسيارى آسوده ساخت و مردم خير بسيارى را از دست دادند .\r\nواقدى از عبد العزيز بن محمد ، از عمرو بن ميمون ، از پدرش براى ما نقل كرد كه * چون خبر رحلت حسن ( ع ) به معاويه رسيد ، ابن عباس كه كور شده بود از معاويه اجازه خواست كه پيش او برود . ابن عباس به عصا كش خود گفت : همين كه مرا پيش معاويه بردى در حضور او دست مرا نگير كه معاويه شادى و مرا سرزنش خواهد كرد . همين كه ابن عباس نشست ، معاويه گفت اينك خبرى را به او مىدهم كه سخت تر از سرزنش باشد و گفت : اى ابو العباس ! حسن بن على نابود شد ، ابن عباس كه فهميد معاويه سرزنش مىكند نخست انا لله و انا اليه راجعون گفت و سپس چنين ادامه داد كه اى معاويه به خدا سوگند حسن بن على گور تو را نگرفته است و تو هم پس از او جاودانه نخواهى زيست . ما به مصيبتى كه بسيار بزرگتر از رحلت حسن بود - يعنى رحلت حضرت ختمى مرتبت - سوگوار شديم و خداوند جبران\r\n\r\n\r\n","description":"","footnote":"\r\n[ 1 
  ] . بلاذرى در انساب الاشراف ، ج 3 ، ص 16 به شماره 19 از ابو اليقظان ، و ابن عساكر در تاريخ ، ج 10 ، ص 157 در شرح حال بشير بن عبد الله آورده‌اند .\r\n","page_name":" 48 ","page_number":56},
  {"content":"\r\n\r\n( 1 ) فرمود . ابن عباس برخاست . معاويه گفت : به خدا سوگند هرگز با كسى كه حاضرجوابتر و خردمندتر از ابن عباس باشد سخن نگفته‌ام . [ 1 
  ]\r\nعفان بن مسلم از ابو المنذر سلام براى ما نقل كرد كه مىگفته است * معاويه براى در هم كوفتن ابن عباس به او گفت : حسن بن على مرد . ابن عباس گفت : آرى كه درگذشته است ولى با پيكر خود گور تو را انباشته نكرده است و مرگ او چيزى بر عمر تو نمىافزايد . و ما به سوگ كسى كه مرگش بر ما دشوارتر از مرگ حسن بود سوگوار شديم و خداوند آن سوگ را جبران فرمود .\r\nعلى بن محمد - مدائنى - از مسلمة بن محارب ، از حرب بن خالد براى ما نقل كرد كه * معاويه به ابن عباس گفته است : شگفتا از مرگ حسن بن على كه جرعه‌اى از عسل آميخته با آب چاه رومه نوشيد و درگذشت . خدايت اندوهگين ندارد و در مصيبت حسن سوگوار نباشى . ابن عباس گفت : تا خداوند تو را زنده بدارد من بد نخواهم بود ! معاويه فرمان داد جامه و صد هزار درم به او پرداخت شود . [ 2 
  ]\r\nگويد : گفته شده است كه معاويه روزى به ابن عباس گفت : اينك - پس از رحلت حسن - تو سرور و سالار قوم خود شدى . ابن عباس گفت : تا ابو عبد الله حسين زنده باشد هرگز چنين نيست .\r\nموسى بن اسماعيل از ابو هلال ، از قتاده براى ما نقل كرد كه * معاويه گفت : شگفتا از حسن كه جرعه‌اى از عسل يمنى آميخته با آب چاه رومه آشاميد و درگذشت ! سپس به ابن عباس گفت : خدايت در مرگ حسن نژند و سوگوار مدارد . ابن عباس گفت : چنين نيست تا خداوند امير المؤمنين - معاويه - را براى من باقى بدارد خدا مرا نژند نمىدارد و هرگز اندوهگين نمىسازد ! گويد : معاويه يك ميليون درم پول و كالا به او بخشيد . [ 3 
  ]\r\nواقدى از موسى بن محمد بن ابراهيم بن حارث تيمى ، از پدرش به ما خبر داد كه مىگفته است * چون حسن بن على درگذشت مروان بن حكم پيكى پيش معاويه گسيل\r\n\r\n\r\n","description":"","footnote":"\r\n[ 1 
  ] . ابن عساكر به شماره 368 در تاريخ به نقل از طبقات ابن سعد آورده است .\r\n[ 2 
  ] . ابن ابى الحديد ضمن شرح نامه شماره 31 اين موضوع را آورده است . لطفاً به جلوه تاريخ در شرح نهج البلاغه ، ج 7 ، نشر نى ، تهران ، 1374 ش ، ص 4 مراجعه فرماييد . چاه رومه نام چاهى در مدينه است كه عثمان آن را حفر كرده است يا از مردى يهودى خريده و وقف كرده است . به ترجمه نهاية الارب ، ج 5 ، به قلم اين بنده ، ص 12 مراجعه فرماييد .\r\n[ 3 
  ] . به راستى اين خوشامدگوييها براى رسيدن به مال و خواستهء ناپايدار دردانگيز است ، « من از بيگانگان هرگز ننالم ! » - م .\r\n","page_name":" 49 ","page_number":57},
  {"content":"\r\n\r\n( 1 ) داشت كه او را از مرگ حسن آگاه سازد . گويد : سعيد بن عاص هم پيكى ديگر فرستاد و معاويه را آگاه ساخت . مروان موضوع وصيت حسن ( ع ) را هم نوشت كه سفارش كرده است او را كنار مرقد پيامبر ( ص ) به خاك بسپارند ، و تا هنگامى كه من زنده باشم اين كار انجام‌پذير نيست . ولى سعيد بن عاص در نامهء خود در اين باره چيزى ننوشت .\r\nپس از به خاكسپارى حسن بن على در بقيع مروان پيك ديگرى پيش معاويه فرستاد و به او خبر داد كه چگونه همراه بنى اميه و وابستگان آنان قيام كرده است . براى او نوشت كه من درفشى برافراشتم و همگان جامهء جنگ پوشيديم و دو هزار مرد فراهم آوردم كه پيرو من بودند . و به فضل و منت خدا هرگز چنان نخواهد بود كه همراه ابو بكر و عمر شخص سومى آن جا به خاك سپرده شود ، همان گونه كه امير المؤمنين عثمان مظلوم ! كه خدايش رحمت كند آن جا دفن نشد و اينان بودند كه نسبت به عثمان آنچه يافت ، انجام دادند .\r\nمعاويه به مروان نامه نوشت و از آنچه كرده بود سپاسگزارى كرد و او را به حكومت مدينه گماشت و سعيد بن عاص را بر كنار كرد . پس از آن ، معاويه نامه‌اى به مروان نوشت كه چون اين نامه‌ام رسيد هيچ مال و خواسته‌اى از سعيد بن عاص را چه كم باشد و چه بسيار رها مكن و همه را بگير .\r\nچون نامه به مروان رسيد آن را همراه پسرش عبد الملك پيش سعيد بن عاص فرستاد كه او را از نامهء معاويه آگاه سازد . سعيد بن عاص همين كه آن نامه را خواند با صداى بلند يكى از كنيزكان خود را فراخواند و گفت : آن دو نامهء امير المؤمنين ! را بياور . كنيزك هر دو نامه را آورد . سعيد به عبد الملك گفت : هر دو را بخوان . در آن نامه‌ها معاويه پس از بر كنار ساختن مروان از حكومت مدينه به سعيد نوشته بود همهء اموال و املاك مروان را كه در مناطق ذو المروة و سويداء و ذو خشب دارد بگيرد و يك خرما بن هم براى او باقى نگذارد .\r\nسعيد گفت : پدرت را از اين نامه‌ها آگاه كن . عبد المك براى سعيد پاداش پسنديده آرزو كرد . سعيد گفت : به خدا سوگند اگر تو اين نامه را پيش من نمىآوردى من يك كلمه از آنچه ديدى بر زبان نمىآوردم . گويد : چون عبد الملك پدر خود را از اين موضوع آگاه كرد گفت :\r\nآرى او نسبت به ما پيوند را بيشتر رعايت كرده است كه ما نسبت به او .\r\nمحمد بن عمر واقدى از ابو بكر بن عبد الله ابى سبرة ، از صالح بن كيسان به ما خبر داد كه مىگفته است * سعيد بن عاص مردى بردبار و خردمند بود . گرچه از ضربتى كه روز درگيرى خانهء عثمان به جلو سرش خورده بود مىبايست سبكىهايى از او سر مىزد ، با اين\r\n\r\n","description":"","footnote":"","page_name":" 50 ","page_number":58},
  {"content":"\r\n\r\n( 1 ) همه از بردبارترين و خردمندترين مردان بود .\r\nمروان مردى تندخو ، تند زبان و حاضر جواب و زبان آور بود و كمتر مىتوانست از اظهار دوستى و دشمنى كه در سينه نسبت به اشخاص داشت خوددارى كند و آن را بر زبان مىآورد . در حالى كه سعيد بن عاص بر خلاف او خوددار بود و دوستى و دشمنى را بر زبان نمىآورد و مىگفت كارها و دلها دگرگون مىشود شايسته نيست كه آدمى امروز ستايشگر و فردا خرده‌گير باشد .\r\nمحمد بن عمر واقدى از عبد الرحمان بن ابى الزناد ، از پدرش نقل مىكرد كه * معاويه در سال پنجاه حج گزارد . در آن سال سعيد بن عاص حاكم مدينه بود . معاويه او را در ماه‌هاى پايانى سال چهل و نه كه سال رحلت حسن بن على است به حكومت مدينه گماشته بود . معاويه پيوسته در اين فكر بود كه سعيد را از حكومت بر كنار كند زيرا مروان براى معاويه نامه مىنوشت و گوشزد مىكرد كه در موضوع دفن حسن ( ع ) چه رنجى كشيده است و حال آنكه سعيد بن عاص با بنى هاشم ديدار داشته و دربارهء به خاكسپارى حسن ( ع ) در آرامگاه حضرت پيامبر و كنار ابو بكر و عمر مدارا مىكرده است . معاويه به مروان وعده داده بود كه سعيد را از حكومت مدينه بر كنار و او را به حكومت منصوب خواهد كرد . با اين حال سعيد همچنان حاكم مدينه بود و معاويه از شتاب در عزل او آزرم مىكرد . سعيد كه از نامه‌هاى مروان آگاه بود هر گاه مروان را مىديد با شوخى مىپرسيد هنوز دربارهء حكومت من نامه‌اى براى تو نرسيده است ؟ مروان مىگفت : چرا چنين مىگويى آيا گمان مىكنى من در جستجوى حكومت تو هستم ؟ و چون مروان اين سخن را تكرار مىكرد سعيد بن عاص آزرم و سكوت مىكرد .\r\nبه مروان خبر رسيد كه از شام به سعيد بن عاص نوشته‌اند كه مروان به معاويه نامه‌ها نوشته و دربارهء تو فريب كارى مىكند و مىنويسد كه تو طرفدار بنى هاشمى . سعيد در سال پنجاه و سوم حج گزارد و در آغاز سال پنجاه و چهارم مروان به حكومت مدينه گماشته شد .\r\nسعيد پس از آن هر گاه مروان را مىديد به شوخى مىگفت : آرى معاويه به هنگام مرگ حسن به تو وعده داده بود كه تو را به حكومت مىگمارد و مرا بر كنار مىسازد و همچنان كه مىبينى من چند سال پس از مرگ حسن حاكم بودم و خدا مىداند كه اگر سبكى و خودسرى نمىبود خود از كار كناره گرفته و به امير المؤمنين پيوسته بودم . مروان مىگفت :\r\nكوتاه بيا كه ما روز مرگ حسن از تو چيزهايى ديديم كه پنداشتيم گرايش تو به بنى هاشم\r\n\r\n","description":"","footnote":"","page_name":" 51 ","page_number":59},
  {"content":"\r\n\r\n( 1 ) است . سعيد مىگفت : به خدا سوگند آنان مرا سخت متهم مىدارند و نظرشان دربارهء من بدتر از نظر ايشان درباره تو است . اما خوددارى من از مقابله با حسين بن على چنان است كه به خدا سوگند در آن باره يك كلمه بر زبان نمىآورم ، وانگهى تو آن موضوع را كفايت كردى .\r\nمحمد بن عمر واقدى از عبد الرحمان ابى الزناد ، از قول پدرش نقل مىكند كه گفته است * مروان و سعيد همواره پشت سر يك ديگر دندان نشان مىدادند و از هم به خوبى ياد نمىكردند . با اين همه با يك ديگر ديدار مىكردند و حق يك ديگر را مراعات مىنمودند . و چون به يك ديگر مىرسيدند يكى بر ديگرى سلام مىداد و فهميده نمىشد كه در آن كدورتى باشد و اين كار هر دو بود . [ 1 
  ]\r\nمحمد بن عمر واقدى به ما خبر داد كه * حسن بن على به سال چهل و نهم درگذشت و سعيد بن عاص بر او نماز گزارد . چند بار شرنگ زهر به او نوشانده بودند و مدت بيمارى او چهل روز بود . [ 2 
  ]\r\nابن سعد مىگويد : حسن بن على در نيمه ماه رمضان سال سوم هجرت متولد شده است .\r\n\r\nحسين بن على رضى الله عنهما\r\nنسب او چنين است : حسين بن على بن ابى طالب بن عبد المطلب بن هاشم بن عبد مناف بن قصىّ . كنيهء او ابو عبد الله بوده است . مادرش فاطمه دختر رسول خدا ( ص ) است و مادر فاطمه خديجه دختر خويلد بن اسد بن عبد العزّى بن قصى است . فاطمه كه خدايش از او خشنود باد ، در پنجم ذى قعده سال سوم هجرت كه پنجاه شبانروز از تولد حسن ( ع ) گذشته بود به حسين ( ع ) باردار شد . [ 3 
  ] و حسين ( ع ) چند شب گذشته از شعبان سال چهارم متولد شد . [ 4 
  ]\r\n\r\n\r\n","description":"","footnote":"\r\n[ 1 ، 2 
  ] . ابن عساكر به نقل از ابن سعد به شماره‌هاى 356 و 391 در تاريخ دمشق آورده است .\r\n[ 3 
  ] . اين بخش را ابن عساكر ضمن شرح حال امام حسين در تاريخ دمشق به شماره 31 ، ص 32 با اسناد خود از ابن سعد آورده است .\r\n[ 4 
  ] . تا اينجا را ابن عديم در بغية الطلب فى تاريخ حلب ، ج 6 ، ص 2568 از قول ابى اليمن كندى ، از ابو بكر انصارى با اسناد\r\n","page_name":" 52 ","page_number":60},
  {"content":"\r\n\r\n( 1 ) فرزندان حسين ( ع ) عبارتند از : على اكبر كه همراه پدر خود در كربلا كشته شد و از او فرزندى باز نمانده است . مادر على اكبر آمنه دختر ابو مرّة بن عروة بن مسعود بن معتب از خاندان ثقيف است و مادر مادرش دختر ابو سفيان بن حرب است كه حسّان بن ثابت درباره‌اش چنين سروده است :\r\n« شبانگاه خورشيد رخشان روز از كنار ما گذشت چه كسى ديده است كه خورشيد شبانگاه به گردش آيد ، پدر مادرش وفا كننده‌ترين قريش بر عهد و پيمان است و دربارهء عموهايش از خاندان ثقيف بپرس » . [ 1 
  ]\r\nو على اصغر ، كه فرزندزادگان حسين ( ع ) از پشت اويند ، مادرش كنيزى بوده است و برادر مادريش عبد الله بن زبيد است . زبيد برده آزاد كرده و وابستهء حسين بن على ( ع ) است كه او و خاندانش در ينبع زندگى مىكرده‌اند . [ 2 
  ] و جعفر كه مادرش سلافه است و او بانويى از خاندان بلى بن عمرو بن الحاف بن قضاعة است . از جعفر هم فرزندى باقى نمانده است . و فاطمه كه مادرش ام اسحاق دختر طلحة بن عبيد بن عثمان بن عمرو بن كعب بن سعد بن تيم بن مرّه است . و عبد الله كه همراه پدر كشته شده است ، و سكينه كه دختر رباب دختر امرؤ القيس بن عدىّ بن اوس بن جابر بن كعب بن عليم بن هبل بن عبد الله بن كنانة بن بكر بن عوف بن عذرة بن زيد اللات بن رفيدة بن ثور بن كلب است .\r\nحسين بن على كه خدا از او و پدرش خشنود باد ، دربارهء سكينه و رباب چنين سروده است :\r\n« سوگند به جان تو ، همانا خانه‌اى را كه سكينه و رباب در آن ساكن باشند دوست مىدارم ، آرى آن دو را دوست دارم و در آن راه همهء اموال خود را مىبخشم و كسى را حق سرزنش نيست و اگر سرزنش كنندگانى باشند تا هنگامى كه زنده‌ام فرمان برنده آنان\r\n\r\n\r\n","description":"","footnote":"\r\n[ 
  ] خود از ابن سعد آورده است .\r\n[ 1 
  ] .\r\n طافت بنا شمس النهار و من رأى * من الناس شمسا بالعشاء تطوف\r\nابو امها اوفى قريش بذمّة * و اعمامها امّا سألت ثقيف \r\nخوانندگان گرامى ملاحظه مىفرمايند كه حضرت على اكبر نوه عمه يزيد است و به راستى كه امويان چه نيكو رعايت پيوند خويشاوندى را كرده‌اند ! ! ؟\r\n[ 2 
  ] . مقصود از على اصغر ، حضرت امام زين العابدين است . ابن سعد از على اصغرى كه در كربلا به تير حرمله در آغوش پدر كشته شده است نام نبرده است ولى ملاحظه مىكنيد كه نام او را به صورت عبد الله آورده است .\r\n","page_name":" 53 ","page_number":61},
  {"content":"\r\n\r\n( 1 ) نيستم ، مگر آنكه خاك مرا در دل خود نهان سازد » . [ 1 
  ]\r\nمحمد بن عمر واقدى از سفيان ثورى ، از عاصم بن عبيد الله ، از عبيد الله بن ابى رافع ، از قول پدرش براى ما نقل كرد كه مىگفته است * خودم پيامبر ( ص ) را ديدم كه در هر دو گوش حسين ( ع ) اذان گفت و نماز خواند .\r\nعبد الله بن بكر بن حبيب سهمى از حاتم بن ابى صغيره ، از سماك براى ما نقل كرد كه * ام الفضل همسر عباس به عبد المطلب به پيامبر گفت : در خواب ديدم قطعه‌اى از پيكر شما در خانهء من است - تعبير آن چيست ؟ پيامبر فرمود : خواب خوبى ديده‌اى ، فاطمه پسرى مىزايد و تو او را با شير پسرت قثم شير خواهى داد . چون حسين متولد شد ام الفضل شير دادن او را بر عهده گرفت . ام الفضل مىگويد : روزى حسين را پيش پيامبر ( ص ) بردم . [ 2 
  ] در همان حال كه پيامبر كودك را مىجنباند و بوس مىكرد ، حسين ( ع ) بر جامه آن حضرت ادرار كرد . پيامبر فرمود : ام الفضل ! پسرم را بگير كه بر من ادرار كرد . حسين را گرفتم و از او نيشگونى گرفتم كه به گريه افتاد ، خطاب به طفل گفتم : پيامبر را آزار دادى و بر جامه‌اش ادرار كردى ! همين كه صداى گريه كودك بلند شد ، پيامبر ( ص ) فرمود : اى ام الفضل ! تو كه پسرم را به گريه انداختى مرا آزار دادى . آن گاه پيامبر ( ص ) آب خواستند و بر جايى كه كودك ادرار كرده بود ريختند و فرمودند : اگر ادرار پسر شيرخوار است بر جاى آن آب بريزيد ، بس است و اگر دختر است آن جا را درست بشوييد . [ 3 
  ]\r\nمالك بن اسماعيل از شريك ، از سماك ، از قابوس ، از ام الفضل براى ما نقل كرد كه مىگفته است * هنگامى كه حسين بن على ( ع ) متولد شد به پيامبر ( ص ) گفتم : كودك را به من لطف كنيد و بسپريد . من او را با شير پسرم قثم شير مىدهم و پرستارى مىكنم . پيامبر\r\n\r\n\r\n","description":"","footnote":"\r\n[ 1 
  ] .\r\n لعمرك انّنى لاحب دارا * تصيّفها سكينة و الرباب\r\nاحبّهما و ابذل بعد مالى * و ليس للائمى فيها عتاب\r\nو لست لهم و ان عتبوا مطيعا * حياتى او يغيبنى التراب \r\nدر منابع كهن ، بيت اول از اين سه بيت با اندك اختلاف لفظى در اين قتيبه ، المعارف ، به اهتمام ثروت عكاشه ، مصر ، ص 213 آمده است .\r\n[ 2 
  ] . ابن سعد اين روايت را در شرح حال ام الفضل در طبقات ، ج 8 ، ص 278 با همين اسناد آورده است . ابن ماجه هم در بخش تعبير خواب كتاب سنن به شماره 3923 و حاكم در مستدرك ، ج 3 ، ص 176 با اسناد ديگر و ابن عساكر در تاريخ دمشق ، ج 12 ، به شماره 8 و سبط ابن جوزى در تذكرة ، ص 232 آورده‌اند ولى در روايات ديگر به جاى حسين ( ع ) حسن ( ع ) است كه صحيح است .\r\n[ 3 
  ] . اين موضوع در كتابهاى فقهى مطرح است و براى اطلاع بيشتر بايد به آنها مراجعه كرد .\r\n","page_name":" 54 ","page_number":62},
  {"content":"\r\n\r\n( 1 ) ( ص ) چنان فرمود . روزى حسين را به حضور پيامبر آوردم . او را بر سينه خود نهاد ، كودك ادرار كرد و به جامهء آن حضرت رسيد ، گفتم : اى رسول خدا جامهء خود را بدهيد تا آن را بشويم . فرمود : بر ادرار پسر شير خوار فقط آب مىريزند و بس است ولى در مورد دختر شير خوار بايد شسته شود . [ 1 
  ]\r\nعبد الوهاب بن عطاء از سعيد بن ابى عروبة ، از قتاده ، از ابو جعفر محمد بن على - امام باقر عليه السلام - براى ما نقل كرد كه از ام الفضل روايت مىفرموده است كه مىگفته است * حسين بن على را پيش پيامبر ( ص ) بردم و بر دامن آن حضرت نهادم . كودك شروع به ادرار كرد . خواستم او را بردارم فرمود : مانع ادرار كردن او مشو كه بر جاى ادرار پسر شير خوار فقط آب مىريزند يا آب مىپاشند و درباره اين دو كلمه سعيد شك داشته است [ 2 
  ] ولى جاى ادرار دختر شيرخوار بايد شسته شود . [ 3 
  ]\r\nفضل بن دكين از ابو الاحوص ، از سماك ، از قابوس بن مخارق ، از لبابة دختر حارث - كه همان ام الفضل است - نقل مىكند كه گفته است * حسين بن على بر دامن پيامبر ( ص ) بود ادرار كرد . گفتم : جامهء ديگر بپوشيد و اين جامه را بدهيد بشويم . فرمود : جاى ادرار دختر بچه را مىشويند و بر جاى ادرار پسر بچه آب مىريزند .\r\nهوذة بن خليفه از عوف از قول مردى به ما خبر داد كه * ام الفضل همسر عباس بن عبد المطّلب ، حسين را كه كودكى شيرخوار بود به حضور پيامبر آورد . رسول خدا كودك را گرفت و بوسيد و بر دامن خود نهاد . كودك در همان حال ادرار كرد . چنين به نظر رسيد كه پيامبر ناراحت شد و حسين را به ام الفضل داد . ام الفضل با دست خود آهسته به حسين زد و گفت : اى پسرك فلان و به همان بر جامه پيامبر ادرار كردى . رسول خدا به ام الفضل فرمود :\r\nآرام باش كه آنچه نسبت به او كردى دل مرا به درد آورد . سپس مقدارى آب خواستند و بر\r\n\r\n\r\n","description":"","footnote":"\r\n[ 1 
  ] . اين روايت را هم در شرح حال ام الفضل در طبقات ، ج 8 ، ص 79 با اسناد ديگر و مفصل‌تر آورده است ، كه به خواست خداوند متعال در شرح حال ام الفضل ترجمه خواهد شد . آنچه در خور توجه است اين است كه حافظ طبرانى در المعجم الكبير ، ج 3 ، ص 5 به شماره 2526 با اسناد خود از سماك و به شماره 2541 با اسناد ديگرى اين روايت را دربارهء حضرت امام حسن آورده است . احمد بن حنبل هم در مسند ، ج 6 ، ص 339 با دو سلسله اسناد آورده است و در آن هم به جاى حسين ، حسن است ، در اين صورت ظاهراً همان گونه كه در روايت پيش از اين گفته شد ، حسن ( ع ) صحيح تر است .\r\n[ 2 
  ] . نشانه‌اى از دقت و امانت راويان حديث است .\r\n[ 3 
  ] . ابن اثير در كتاب النهاية در ماده « زرم » اين حديث را آورده و معنى كرده است .\r\n","page_name":" 55 ","page_number":63},
  {"content":"\r\n\r\n( 1 ) جايى كه كودك ادرار كرده بود ريختند و فرمودند : دربارهء ادرار پسر شيرخوار چنين كنيد و دربارهء ادرار دختر شيرخوار بشوييد . [ 1 
  ]\r\nعبد الله بن نمير از ابن ابى ليلى ، از عيسى بن عبد الرحمان ، از عبد الرحمان بن ابى ليلى ، از قول پدرش براى ما نقل كرد كه مىگفته است * در حضور پيامبر ( ص ) نشسته بوديم ، حسن يا حسين كه شيرخوار بود سينه خيز خود را به پيامبر ( ص ) رساند . رسول خدا او را گرفت و بر سينه خود نهاد . همان گونه كه پيامبر با ما گفتگو مىكرد ، كودك ادرار كرد . شتابان برخاستيم كه كودك را بگيريم ، فرمود : پسرم پسرم ، سپس آبى خواست و بر جاى ادرار طفل ريخت . [ 2 
  ]\r\nوهب بن جرير بن حازم از قول پدرش و عفان بن مسلم و سعيد بن منصور هر دو از مهدى بن ميمون ، از محمد بن ابى يعقوب ، از ابن ابى نعم براى ما نقل كردند كه مىگفته است * شنيدم مردى از عبد الله بن عمر پرسيد كه اگر خون پشه بر جامه‌اش باشد چه كند ؟ ابن عمر پرسيد اهل كجايى ؟ گفت : عراقى هستم . ابن عمر گفت : به اين بنگريد كه درباره خون پشه از من مىپرسد و حال آنكه پسر رسول خدا ( ص ) را كشته‌اند ، و خود از پيامبر شنيدم دربارهء حسن و حسين مىفرمود : آن دو ريحانه‌هاى من از اين جهان‌اند . [ 3 
  ]\r\nعبد الله بن نمير از ربيع بن سعد ، از عبد الرحمان ابن سابط ، از جابر بن عبد الله براى ما نقل كرد كه * حسين بن على از يكى از درها وارد مسجد شد . جابر گفت : هر كرا خوش مىآيد كه به مردى از اهل بهشت بنگرد به اين مرد بنگرد كه گواهى مىدهم خودم از پيامبر ( ص ) شنيدم همين مطلب را مىفرمود . [ 4 
  ]\r\nابو اسامة از عوف بن ابى جميلة ، از ابو المعذّل عطية طفاوى ، از قول پدرش به ما خبر\r\n\r\n\r\n","description":"","footnote":"\r\n[ 1 
  ] . حافظ طبرانى در المعجم الكبير ، ج 3 ص 5 ، به شماره‌هاى 2526 و 2541 آورده است .\r\n[ 2 
  ] . احمد بن حنبل در مسند ، ج 4 ، ص 348 اين روايت را طولانىتر آورده و در آن آمده است پسرم را نترسانيد بگذاريد ادرارش تمام شود .\r\n[ 3 
  ] . در صحيح بخارى در بخش ادب و هم در بخش بدء الخلق و در ادب المفرد ، ج 1 ، ص 160 و به شماره 1927 در مسند طيالسى و شماره 5568 و 5675 و 5940 در مسند احمد و جاهاى ديگر آمده است .\r\n[ 4 
  ] . ذهبى مىگويد : اين حديث را احمد بن حنبل در مسند آورده است ، همچنين در بخش فضائل به شماره 1372 از وكيع از ربيع بن سعد به اين صورت آورده است كه به سرور جوانان بهشت بنگرد . ابن كثير در تاريخ ، ج 8 ، ص 206 و ذهبى در سير اعلام النبلاء ، ج 3 ، ص 190 و ابو يعلى در مسند ، ج 3 ، ص 397 به شماره 1874 و ابن حبان در برگ 6927 صحيح خود ، و ذهبى در تاريخ الاسلام ، ص 98 ضمن وقايع سال 61 و ابن حجر در المطالب العاليه ، ج 4 ، ص 71 و هيثمى در مجمع الزوائد ، ج 9 ، ص 187 و متقى در كنز العمّال ، ج 12 ، ص 116 همگى از ابو يعلى و ديگران آورده‌اند .\r\n","page_name":" 56 ","page_number":64},
  {"content":"\r\n\r\n( 1 ) داد كه مىگفته است ، ام سلمه به من گفت * روزى پيامبر ( ص ) در خانهء من بود ، خدمتگزار آمد و گفت : على و فاطمه بر در خانه‌اند . پيامبر به من فرمود : اهل بيت من فاصله بگير ، و من در گوشه حجره رفتم . على و فاطمه آمدند در حالى كه حسن و حسين كه دو كودك بودند همراهشان بودند . پيامبر ( ص ) حسن و حسين را در دامن خود نشاند ، آن گاه دست على را گرفت و كنار خود نشاند و با دست ديگر خود فاطمه را گرفت و بر كنار خود نشاند و آن دو را بوسيد و گليمى سياه را بر روى ايشان كشيد ، سپس عرض داشت : پروردگار من و اهل بيت مار به سوى خويش فرابر نه به سوى آتش . ام سلمه مىگويد من گفتم : اى رسول خدا و مرا ؟ فرمود : و تو را . [ 1 
  ]\r\nخالد بن مخلد از موسى بن يعقوب زمعى ، از هاشم بن هاشم ، از عبد الله بن وهب ، از ام سلمه به ما خبر داد كه مىگفته است * پيامبر ( ص ) فاطمه و حسن و حسين را جمع كرد و آنان را زير عباى خويش درآورد و سپس با صداى بلند و تضرع عرضه داشت : پروردگارا اينها اهل من‌اند . ام سلمه مىگويد ، به رسول خدا گفتم : مرا هم در زمرهء ايشان در آور . فرمود :\r\nبدون ترديد تو از اهل منى . [ 2 
  ]\r\nخالد بن مخلد از موسى بن يعقوب زمعى ، از عبد الله بن ابى بكر بن زيد بن مهاجر ، از مسلم بن ابى سهل نبّال ، از حسن بن اسامة بن زيد بن حارثه به ما خبر داد كه مىگفته است پدرم اسامة بن زيد برايم نقل كرد كه * شبى براى كارى به حضور و خانهء پيامبر ( ص ) رفتم .\r\nآن حضرت پيش من آمد در حالى كه زير عباى خود چيزى داشت كه نفهميدم چيست .\r\nچون از كار خود آسوده شدم گفتم : زير عباى خود چه دارى ؟ عبا را كنار زد ، ديدم حسن و حسين روى زانوهاى اويند . در اين هنگام رسول خدا فرمود : اين دو پسران من و پسران دخترم هستند و سه بار عرضه داشت : پروردگارا ! نيك مىدانى كه اين دو را دوست\r\n\r\n\r\n","description":"","footnote":"\r\n[ 1 
  ] . اين حديث را ابن ابى شيبه در المصنف ، ج 12 ، ص 73 به شماره 12153 از همين ابو اسامة ، و احمد حنبل در مسند ، ج 6 ، ص 296 و 304 و هم به شماره 986 در فضائل الصحابة و دولابى در الكنى و الاسماء ، ج 2 ، ص 2 - 121 آورده‌اند و اين حديث مؤيد سعادت و رستگارى ام سلمه هم هست .\r\n[ 2 
  ] . نمىدانم نام امير المؤمنين على عليه السلام در نسخه‌ها يا در چاپ از قلم افتاده است ؟ يا اين روايت همين گونه است و اين مسئله به هنگامى صورت گرفته كه على عليه السلام در يمن و يا يكى از مأموريت‌هاى جنگى بوده است ؟ با آنكه گاهى برخى از مؤمنان كامل چون جناب سلمان و جناب ام سلمة رضوان الله تعالى عليها به صورت مجازى از اهل بيت شمرده شده‌اند بايد توجه داشت كه اهل بيت سجايا و مراتب ويژه خود را دارند كه هيچ كس ديگر را در بر نمىگيرد .\r\n","page_name":" 57 ","page_number":65},
  {"content":"\r\n\r\n( 1 ) مىدارم ، آن دو را دوست بدار . [ 1 
  ]\r\nعبيد الله بن موسى و فضل بن دكين هر دو از ابو العلاء كامل ، از ابو صالح ، از ابو هريرة نقل كردند كه مىگفته است * پيامبر ( ص ) با ما نماز عشاء مىگزارد و چون به سجده مىرفت حسن و حسين بر پشت آن حضرت سوار مىشدند و چون رسول خدا مىخواست سر از سجده بردارد آن دو را با دست خود مىگرفت و با نرمى بر زمين مىنهاد و چون پيامبر ( ص ) دوباره به سجده مىرفت آنان همان كار را تكرار مىكردند . هنگامى كه نماز پيامبر تمام شد يكى را روى يك ران و ديگرى را بر ران ديگر خويش نشاند . من برخاستم و نزديك رفتم و گفتم : اى رسول خدا اجازه مىدهيد آن دو را ببرم ؟ فرمود : نه . در اين حال برقى در آسمان درخشيد ، پيامبر به آن دو نفر فرمود : پيش مادرتان برويد . درخشش برق تا هنگامى كه آن دو به خانه وارد شدند ادامه داشت . [ 2 
  ]\r\nمحمد بن اسماعيل بن ابى فديك از محمد بن موسى ، از عون بن محمد ، از پدرش ، و او از مادرش ، از مادر بزرگش ، از فاطمه سلام الله عليها به ما خبر داد كه مىگفته است * روزى رسول خدا ( ص ) به خانه آمد و پرسيد پسرانم كجايند ؟ يعنى حسن و حسين . گفتم :\r\nامروز صبح در خانهء ما هيچ چيز نبود كه كسى مزه آن را بچشد . على گفت : آن دو را با خود مىبرم كه بيم دارم گريه كنند و تو هم كه چيزى ندارى ، و اينك - براى آب‌كشى - پيش فلان يهودى رفته است . پيامبر ( ص ) آهنگ آن جا كرد و آن دو را كنار خرما بن و سنگابى پيدا كرد كه سرگرم بازى بودند و برابر آنان چند دانه خرما بود ، پيامبر ( ص ) فرمود : اى على ! نمىخواهى پيش از شدت گرما بر اين دو پسرم آنان را از اين جا ببرى ؟ على گفت : امروز صبح در خانه ما هيچ خوراكى نبود ، لطفاً كمى بنشينيد تا براى فاطمه هم چند خرما فراهم آورم . پيامبر ( ص ) نشست و على ( ع ) شروع به آب كشيدن از چاه براى آن مرد يهودى كرد و براى هر سطل آب يك دانه خرما مىگرفت تا چند دانه خرما فراهم ساخت و در دستار خود نهاد . آن گاه آمد ، يكى از كودكان را پيامبر ( ص ) و ديگرى را على در آغوش گرفتند و\r\n\r\n\r\n","description":"","footnote":"\r\n[ 1 
  ] . ترمذى در سنن ، ج 5 ، ص 656 به شماره 3769 و نسائى در السنن الكبرى ، ص 25 به شماره 8524 و ابن ابى شيبه در مصنف ، ج 12 ، ص 97 به شماره 12231 از خالد بن مخلّد و ابو نعيم در دلائل النبوة ، ج 3 ، ص 205 و حاكم در المستدرك ، ج 3 ، ص 167 و گروهى ديگر آورده‌اند .\r\n[ 2 
  ] . احمد بن حنبل در مسند ، ج 2 ، ص 513 و در فضائل الصحابه به شماره 1401 و حاكم نيشابورى در المستدرك ، ج 3 ، ص 167 و مزّى در تهذيب الكمال ضمن شرح حال امام حسن و ذهبى در سير اعلام النبلاء ، ج 3 ، ص 256 آورده‌اند .\r\nحاكم مىگويد : با آنكه حديث صحيحى است ولى بخارى و مسلم نقل نكرده‌اند .\r\n","page_name":" 58 ","page_number":66},
  {"content":"\r\n\r\n( 1 ) به خانه بردند . [ 1 
  ]\r\nعبيد الله بن موسى از على بن صالح ، از عاصم ، از زرّ ، از عبد الله بن مسعود به ما خبر داد كه مىگفته است * پيامبر ( ص ) نماز مىگزارد و چون به سجده مىرفت حسن و حسين بر پشت آن حضرت سوار مىشدند و اگر كسى مىخواست مانع بشود اشاره مىفرمود كه آزادشان بگذارند . و چون نماز تمام شد آن دو را بر دامن خود نشاند و فرمود : هر كس مرا دوست مىدارد بايد اين دو را دوست بدارد . [ 2 
  ]\r\nفضل بن دكين از سالم حذاء ، از حسن بن سالم بن ابى الجعد براى ما نقل كرد كه مىگفته است از ابو حازم شنيدم كه مىگفت * پدرم ده بار و بيشتر از ده بار از ابو هريره از حضرت ختمى مرتبت براى ما روايت كرد كه فرموده است : هر كس حسن و حسين را دوست بدارد همانا مرا دوست داشته است و هر كه آن دو را دشمن بدارد مرا دشمن مىدارد . [ 3 
  ]\r\nهمين فضل بن دكين از سفيان ، از ابو الجحاف ، از ابو حازم ، از ابو هريره به ما خبر داد كه * پيامبر ( ص ) فرموده‌اند : هر كس آن دو را دوست بدارد همانا مرا دوست داشته است و هر كس آن دو را دشمن بدارد مرا دشمن مىدارد ، يعنى حسن و حسين را . [ 4 
  ]\r\nعفان بن مسلم از وهيب بن خالد ، از عبد الله بن عثمان بن خثيم ، از سعيد بن ابو راشد ، از يعلى عامرى براى ما نقل كرد كه مىگفته است * همراه رسول خدا ( ص ) به ميهمانى رفتم پيامبر پيشاپيش قوم حركت مىكرد ناگاه به حسين برخورد كرد كه با پسر بچه‌ها سرگرم بازى بود . پيامبر ( ص ) آهنگ گرفتن او كرد و كودك شروع به گريز كرد و به اين سو و آن سو مىگريخت و پيامبر همراه او مىخنديد . سرانجام او را گرفت يك دست خود را پشت گردن و دست ديگرش را زير چانه كودك گذاشت آن گاه لب بر لب حسين نهاد و او را بوسيد و\r\n\r\n\r\n","description":"","footnote":"\r\n[ 1 
  ] . ابن عساكر به شماره 169 در تاريخ از طريق ابن سعد ، همچنين مؤلف تهذيب در ، ج 4 ، ص 319 و حاكم نيشابورى در المستدرك ، ج 3 ، ص 165 و ذهبى در تلخيص المستدرك آورده‌اند .\r\n[ 2 
  ] . ابو داود طيالسى در مسند ، به شماره 2502 و ابن ابى شيبه در المصنّف ، ج 12 ، ص 95 و طبرانى در معجم الكبير ، به شماره 2644 و بيهقى در سنن ، ج 2 ، ص 263 و ابو نعيم در حلية الاولياء ، ج 2 ، ص 35 و ج 8 ص 35 و گروهى ديگر اين حديث را نقل كرده‌ند .\r\n[ 3 
  ] . ترمذى و ابن ماجه و نسائى و احمد بن حنبل و ابو يعلى و طبرانى به شماره‌هاى 2645 و 2648 در معجم الكبير و ابن عساكر ضمن شرح حال امام حسن ( ص ) و بوصيرى در مصباح الزجاجه آورده‌اند .\r\n[ 4 
  ] . ابن ماجه به شماره 143 در سنن و احمد در فضائل الصحابه به شماره 1359 و در مسند ، ج 2 ، ص 288 و طبرانى در المعجم الكبير به شماره 2646 و 2647 و گروهى ديگر آورده‌اند .\r\n","page_name":" 59 ","page_number":67},
  {"content":"\r\n\r\n( 1 ) فرمود : حسين از من و من از حسينم ، هر كه حسين را دوست بدارد خداى را دوست داشته است . حسين سبطى از اسباط است . [ 1 
  ]\r\nعفان بن مسلم از وهيب ، از عبد الله بن عثمان بن خيثم ، از سعيد بن ابى راشد ، از يعلى عامرى نقل مىكند كه مىگفته است * حسن و حسين در حال دويدن و پيشى گرفتن بر يك ديگر به حضور پيامبر ( ص ) آمدند . رسول خدا هر دو را در آغوش كشيد و فرمود :\r\nفرزند مايه بخل ورزيدن و ترسيدن است و حال آنكه آخرين پيكار كه خداوند آن را در هم كوبيد در منطقه وجّ طائف بود . [ 2 
  ]\r\nعفان بن مسلم و عمرو بن عاصم كلابى هر دو از مهدى ميمون ، از محمد بن عبد الله بن ابى يعقوب ، از حسن بن سعد بردهء آزاد كرده و وابستهء حسن بن على نقل مىكنند كه او از عبد الله بن شدّاد بن هاد نقل مىكرده است * پيامبر ( ص ) در يكى از نمازها ، چون سر به سجده نهاد ، حسن يا حسين - مهدى بن ميمون گفته است بيشتر گمان مىكنم حسين بود - بر گردن پيامبر سوار شد . رسول خدا سجدهء خود را چنان طول داد كه مردم پنداشتند براى رسول خدا اتفاقى افتاده است ، و چون نماز را تمام كرد مردم گفتند : اى رسول خدا ! چنان سجده را طول دادى كه پنداشتيم موضوعى پيش آمده است . فرمود : اين پسرم مرا غافلگير كرد ، خوش نداشتم شتاب كنم تا كار او سپرى شود . [ 3 
  ]\r\nعفان بن مسلم از خالد بن عبد الله ، از يزيد بن ابى زياد ، از عبد الرحمان بن ابى نعيم ، از ابو سعيد خدرى به ما خبر داد كه * پيامبر ( ص ) فرموده است : حسن و حسين دو سرور جوانان بهشت‌اند . [ 4 
  ]\r\nيزيد بن هارون و يعلى بن عبيد و ابو عامر عقدى همگى از سفيان ، از منصور ، از منهال ، از سعيد بن جبير ، از ابن عباس به ما خبر دادند كه مىگفته است * پيامبر ( ص ) حسن و\r\n\r\n\r\n","description":"","footnote":"\r\n[ 1 
  ] . بخارى در ادب المفرد ، ج 1 ، ص 455 و التاريخ الكبير ، ج 8 ، ص 414 و ترمذى در سنن ، ج 5 ، ص 658 به شماره 3775 و احمد بن حنبل به شماره 1361 در فضائل و هم در مسند ، ج 4 ، ص 172 و گروهى ديگر از بزرگان محدثان اين حديث را آورده‌اند .\r\n[ 2 
  ] . يعنى با آنكه نبرد ناحيه وجّ طائف آخرين نبرد بود و پس از اين جنگى صورت نخواهد گرفت باز هم مردم درباره جان و اموالشان بخل مىورزند كه مبادا فرزندان ايشان بدون مال و بىسرپرست باقى بمانند . براى اطلاع بيشتر به ابن اثير ، النهاية ، ج 5 ، اسماعيليان ، قم ، 1364 ، ص 200 مراجعه فرماييد .\r\n[ 3 
  ] . احمد بن حنبل در مسند ، ج 6 ، ص 467 و ابن ابى شيبة در المصنف ، ج 12 ، ص 100 و حاكم در مستدرك ، ج 3 ، ص 165 ، ذهبى در سير اعلام النبلا ، ج 3 ، ص 171 و تاريخ الاسلام ، ج 3 ، ص 8 و ديگران آورده‌اند .\r\n[ 4 
  ] . ترمذى در سنن ، ج 3 ، ص 646 آورده و گفته است حديثى صحيح و حسن است .\r\n","page_name":" 60 ","page_number":68},
  {"content":"\r\n\r\n( 1 ) حسين را كه كودك بودند تعويذ مىفرمود . و چنان بود كه گفت : دو پسرم را بياوريد تا آنان را با همان دعاها كه ابراهيم ( ع ) دو پسرش اسماعيل و اسحاق را تعويذ مىكرده است در پناه خدا قرار دهم . آن گاه حسن و حسين را در آغوش گرفت و گفت : شما را از شر هر شيطان و هر گزنده و هر چشم زخم در پناه كلمات تامّه خدا قرار مىدهم . و مىفرمود : ابراهيم ( ع ) دو پسر خود اسماعيل و اسحاق را اين چنين تعويذ كرد . [ 1 
  ]\r\nحجاج بن نصير از محمد بن ذكوان جهضمى برادر حسن ، از منصور بن معتمر ، از ابراهيم ، از علقمه ، از عبد الله بن مسعود به ما خبر داد كه مىگفته است * پيامبر ( ص ) ميان مردمى از ياران خود نشسته بود . حسن و حسين كه كودك بودند از آن جا گذشتند . فرمود :\r\nدو پسرم را پيش من بياوريد تا ايشان را به همان چيزى كه ابراهيم ( ع ) دو پسرش اسماعيل و اسحاق را تعويذ مىكرد ، تعويذ كنم . آن گاه هر دو را در آغوش گرفت و گفت : شما را از شر هر شيطان و هر گزنده و هر چشم زخم در پناه كلمات تامّه خدا قرار مىدهم .\r\nابراهيم كه يكى از راويان اين روايت است سوره فاتحه الكتاب را هم همراه اين كلمات مىخوانده است . منصور يكى ديگر از راويان مىگفته است : با اين كلمات تعويذ كنيد كه براى چشم زخم و هر گزيدگى و درد سود بخش است و مىافزوده است كه آن را بنويس .\r\nهوذة بن خليفه از عوف ، از ازرق بن قيس به ما خبر داد كه مىگفته است * اسقف نجران همراه عاقب به حضور پيامبر آمدند . رسول خدا اسلام را بر آنان عرضه داشت .\r\nگفتند : بدون ترديد ما پيش از تو مسلمان بوده‌ايم . فرمود : اسلام سه چيز را از شما منع كرده است ، نخست اين گفتارتان را كه خداوند فرزند براى خود برگزيده است . دوم خوردن گوشت خوك . سوم سجده كردن شما براى بت . و در اين صورت دروغ مىگوييد . آنان گفتند : پدر عيسى كيست ؟ پيامبر ( ص ) نمىدانست به آنان چه پاسخ دهد تا خداوند اين آيه را نازل فرمود : « همانا مثل عيسى در پيشگاه خدا چون آدم است كه نخست پيكره‌اش را از خاك بيافريد و سپس فرمود باش و چنان شد » تا آنجا كه مىفرمايد « هان ! كه اين همان داستان حق است و هيچ كردگارى جز خداوند نيست همانا كه خداوند توانا و حكيم است » . [ 2 
  ]\r\nگويد : سپس پيامبر آن دو را براى آنكه يك ديگر را لعنت كنند دعوت كرد و خود\r\n\r\n\r\n","description":"","footnote":"\r\n[ 1 
  ] . ابو عبيد در غريب الحديث با همين اسناد و كلمات آورده است ، ابن حبان در صحيح ، ج 2 ، ص 254 به شماره 999 از منهال و به شماره 1000 از جرير بن منصور نقل كرده است .\r\n[ 2 
  ] . آيات 62 - 59 ، سوره سوم - آل عمران .\r\n","page_name":" 61 ","page_number":69},
  {"content":"\r\n\r\n( 1 ) دست فاطمه و حسن و حسين را گرفت و فرمود : اينان پسران من‌اند . گويد : اسقف نجران و عاقب در خلوت رايزنى كردند و يكى به ديگرى گفت با او چنين مكن كه اگر پيامبر باشد چيزى براى ما باقى نمىماند . سپس به حضور پيامبر آمدند و گفتند : ما را نيازى به اسلام و لعنت كردن يك ديگر نيست ، آيا پيشنهاد سومى نيست ؟ فرمود : پرداخت جزيه . پذيرفتند و برگشتند . [ 1 
  ]\r\nمحمد بن حميد عبدى از معمر ، از قتاده به ما خبر داد كه مىگفته است * چون پيامبر ( ص ) خواست با نمايندگان مردم نجران مباهله كند دست حسن و حسين را گرفت و به فاطمه فرمود : دنبال ما بيا ، دشمنان خدا كه چنين ديدند بازگشتند .\r\nخالد بن مخلد از سليمان بن بلال ، از جعفر بن محمد ، از پدرش به ما خبر داد كه مىگفته است * عمر بن خطاب ميزان مقررى حسن و حسين را به اندازه مقررى پدرشان كه خداى از او خشنود باد مقرر داشت .\r\nواقدى از موسى بن محمد بن ابراهيم بن حارث تيمى ، از قول پدرش به ما خبر داد كه * چون عمر بن خطاب ديوان پرداخت مقررى را مرتب و پرداخت آن را مرسوم كرد ، ميزان مقررى حسن و حسين را به اندازه مقررى پدرشان و ديگر شركت كنندگان در جنگ بدر معين كرد و اين به سبب خويشاوندى نزديك آنان با پيامبر بود و براى هر يك از ايشان پنج هزار درم - در سال - مقرر داشت . [ 2 
  ]\r\nخالد بن مخلد و ابو بكر بن عبد الله بن ابى اويس هر دو از سليمان بن هلال ، از جعفر بن محمد ، از پدرش براى ما روايت كرد كه مىگفته است * مقدارى حله از يمن براى عمر رسيد و او آن را به مردم داد كه پوشيدند و شبانگاه با آن حله‌هاى نو به مسجد آمدند . عمر ميان منبر و مرقد مطهر نشسته بود ، مردم پيش او مىآمدند و بر او سلام مىدادند و دعا مىكردند . در اين هنگام حسن و حسين پسران على از خانهء مادرشان فاطمه دختر رسول خدا ( ص ) كه داخل مسجد بود بيرون آمدند و از ميان مردم گذشتند و چيزى از آن حله‌ها نداشتند . عمر اندوهگين و ابروهايش در هم شد و به مردم گفت : به خدا سوگند اين جامه‌ها كه بر شما پوشاندم براى من گوارا نيست . گفتند : اى امير المؤمنين به چه سبب ؟ تو كارى پسنديده كردى و بر رعيت خود جامه پوشاندى . گفت : به سبب اين دو پسر بچه كه ميان\r\n\r\n\r\n","description":"","footnote":"\r\n[ 1 
  ] . ابن سعد اين روايت را در طبقات ، ج 1 ، بخش اول ، ص 84 هم آورده است .\r\n[ 2 
  ] . ابن عساكر به شماره‌هاى 182 و 224 به نقل از ابن سعد در تاريخ آورده است .\r\n","page_name":" 62 ","page_number":70},
  {"content":"\r\n\r\n( 1 ) مردم راه مىروند و چيزى از اين جامه‌ها بر تن آنان نيست كه آن جامه‌ها براى اين دو بزرگ و اندازه نيست اين دو هم كه كوچكتر از آنند . عمر به سالار يمن نوشت كه شتابان براى من دو حله براى حسن و حسين و به قامت ايشان بفرست . او دو حله فرستاد و عمر بر آن دو پوشاند . [ 1 
  ]\r\nسليمان بن حرب از حماد بن زيد ، از يحيى بن سعيد انصارى ، از عبيد بن حنين ، از حسين بن على براى ما نقل كرد كه مىگفته است * بالاى منبر كه عمر بن خطاب بر آن نشسته بود رفتم و گفتم : از منبر پدر من فرود آى و بالاى منبر پدر خودت برو . گفت : پدر من منبر نداشته است و همان بالاى منبر مرا كنار خود نشاند . چون از منبر فرود آمد مرا با خود به خانه‌اش برد و گفت : پسركم ! آن سخن را چه كسى به تو آموخته بود ؟ گفتم : كسى به من نياموخته بود . گفت : چه خوب است گاهى پيش ما بيايى و برما محبت كنى .\r\nامام حسين مىگويد : يك روز رفتم او با معاويه خلوت كرده بود ، عبد الله بن عمر هم بر در خانه منتظر بود و اجازهء ورود به او نداده بودند . من برگشتم . عمر پس از آن مرا ديد و گفت : پسركم ! نديدمت چرا نمىآيى ؟ گفتم : آمدم با معاويه خلوت كرده بودى چون ديدم عبد الله بن عمر برگشت من هم برگشتم . گفت : تو براى ورود سزاوارتر از عبد الله بن عمرى . و در حالى كه دست بر سر خود نهاد گفت : اين شرفى كه مىبينى بر سر ما سايه افكنده نخست خداوند و سپس شما آن را فراهم آورده‌ايد . [ 2 
  ]\r\nقبيصة بن عقبه از يونس بن ابى اسحاق ، از عيزار بن حريث به ما خبر داد كه * عمرو عاص در سايه كعبه نشسته بود ، ناگاه متوجه حسين بن على شد كه مىآمد ، عمر و عاص گفت : اينك اين شخص محبوب‌ترين مردم زمين در نظر اهل آسمان است . ابو اسحاق مىگفته است : به من خبر رسيده است كه مردى پيش عمرو عاص كه در سايه كعبه نشسته بود آمده و گفته است : بر عهده من آزاد كردن برده‌اى از تبار اسماعيل عليه السلام است ، چه\r\n\r\n\r\n","description":"","footnote":"\r\n[ 1 
  ] . اسناد اين روايت به اصطلاح دراية منقطع است ، اين روايت در كنز العمّال ، ج 13 ، ص 659 و هم به شماره 183 تاريخ ابن عساكر از ابن سعد و به شماره 184 از زهرى به صورت مختصرتر نقل شده است . وانگهى مگر در شهر مدينه دو حله يمنى كودكانه يافت نمىشده است ؟ !\r\n[ 2 
  ] . ابن خبر را خطيب در تاريخ بغداد ، ج 1 ، ص 141 از حماد بن زيد و ابن عساكر به شماره 180 در تاريخ ضمن شرح حال امام حسين ( ع ) از طريق خطيب و به شماره 179 با اسناد خود از ابن سعد و كنجى در كفاية الطالب ، ص 424 از طريق ابن عساكر و ذهبى در تاريخ الاسلام ، ج 3 ، ص 8 و سير اعلام النبلاء ، ج 3 ، ص 191 و متقى در كنز العمّال ، ج 12 ، ص 655 از ابن سعد و ابن راهويه و خطيب آورده‌اند ، و گروهى ديگر هم آن را نقل كرده‌اند .\r\n","page_name":" 63 ","page_number":71},
  {"content":"\r\n\r\n( 1 ) كنم ؟ عمرو پاسخ داده است كه من جز حسن و حسين كسى را از آن تبار نمىدانم .\r\nعثمان بن عمر و محمد بن كثير عبدى هر دو از ابراهيم بن نافع ، از عمرو بن دينار به ما خبر دادند كه مىگفته است * هر گاه كسى پيش ابن عمر مىآمد و مىگفت : بر عهده من آزاد كردن برده‌اى از اعقاب اسماعيل عليه السلام است ، چه كنم ، مىگفت : از حسن و حسين بپرس .\r\nكثير بن هشام از حماد بن سلمه ، از ابو مهزم به ما خبر داد كه مىگفته است * همراه ابو هريرة در تشييع جنازه زنى بوديم ، جنازه مردى را هم آوردند . ابو هريره جنازه مرد را نزديك‌تر به خود و ميان خود و جنازه زن قرار داد و بر هر دو نماز گزارد . و چون برگشتيم حسين ( ع ) خسته شد و در راه بر زمين نشست . ابو هريره شروع به خاك زدودن از پاهاى حسين با گوشهء جامه خود كرد . حسين فرمود : اى ابو هريره تو اين چنين مىكنى ؟ ابو هريره گفت : آزادم بگذار به خدا سوگند اگر آنچه من دربارهء تو مىدانم مردم بدانند تو را بر گردن خود سوار مىكنند . [ 1 
  ]\r\nعارم بن فضل از مهدى بن ميمون ، از محمد بن ابى يعقوب ضبّى به ما خبر داد كه * معاوية بن ابى سفيان هر گاه حسين بن على را مىديد مىگفت : درود و خوشامد بر پسر رسول خدا ( ص ) باد و فرمان مىداد سيصد هزار درم به او پرداخت شود .\r\nعبيد الله بن موسى از قطرى بن خشّاب وابستهء طارق ، از ابو زياد مدرك براى ما نقل كرد كه مىگفته است * در نخلستان ابن عباس مزدور بودم . ابن عباس و حسن و حسين آمدند . نخست در باغ گردشى كردند و اطراف را نگريستند سپس كنار سنگابى آمدند و نشستند . حسن ( ع ) به من فرمود : اى مدرك ! خوراكى دارى ؟ گفتم : آرى امروز خمير كرده و نان پخته‌ايم . فرمود : بياور . من نان و اندكى نمك نيم كوبيده و يكى دو برگ سبزى آوردم . خورد و گفت : مدرك ! اين چه خوشمزه و گواراست . آن گاه غذاى او را كه بسيار خوب و فراوان بود آوردند . فرمود : اى مدرك همه غلامها و كارگران باغ را جمع كن . غذا را پيش ايشان نهاد همگى خوردند و خودش چيزى از آن نخورد . پرسيدم شما نمىخوريد ؟\r\nگفت : آن غذا در نظرم گواراتر از اين بود و به آن بيشتر اشتها داشتم . سپس برخاستند و وضو گرفتند - دست و روى خود را شستند - و چون مركب حسن را آوردند ابن عباس ركاب\r\n\r\n\r\n","description":"","footnote":"\r\n[ 1 
  ] . ابن عساكر به شماره 191 از قول ابن سعد و ذهبى در تاريخ الاسلام ، ج 3 ، ص 9 از همو آورده‌اند .\r\n","page_name":" 64 ","page_number":72},
  {"content":"\r\n\r\n( 1 ) گرفت و او را بر مركب نشاند . پس از آن مركب حسين را آوردند همان گونه رفتار كرد .\r\nچون آن دو رفتند به ابن عباس گفتم : تو از ايشان بزرگترى براى آنان ركاب مىگيرى و روپوش مركب را براى آن دو صاف و هموار مىكنى ؟ ابن عباس گفت : اى فرومايه ! آيا مىدانى اين دو كيستند ؟ اينان پسران رسول خدايند . آيا اين كار كه ركاب ايشان را بگيرم و روپوش مركوب را هموار كنم از نعمتهاى خدا به من نيست ؟ . [ 1 
  ]\r\nعبيد الله بن موسى از اسرائيل ، از ابو اسحاق ، از رزين بن عبيد به ما خبر داد كه مىگفته است * خود شاهد بودم كه على بن حسين پيش ابن عباس آمد و ابن عباس گفت : درود و خوشامد بر پسر كسى كه محبوب من بود . [ 2 
  ]\r\nاسماعيل بن ابراهيم اسدى از ابن عون ، از عمير بن اسحاق به ما خبر داد كه مىگفته است * مروان شش سال امير ما - در مدينه - بود و هر جمعه به منبر به على ( ع ) دشنام مىداد . پس از آن از كار بر كنار شد و سعيد بن عاص به حكومت گماشته شد و او على را دشنام نمىداد . سپس او عزل شد و مروان به حكومت برگشت و همچنان على را دشنام مىداد . به امام حسن گفته مىشد آيا نمىشنوى كه اين مرد چه مىگويد ؟ و او پاسخ نمىداد .\r\nگويد : امام حسن هر جمعه به مسجد مىآمد و به حجره پيامبر ( ص ) مىرفت و همان جا مىنشست . چون خطبه تمام مىشد از حجره بيرون مىآمد و نماز مىگزارد و به خانه و پيش خانواده‌اش بر مىگشت . گويد : مروان به اين اندازه هم بسنده نكرد و كسانى را با پيام دشنام و ناسزا به خانهء حسن ( ع ) مىفرستاد . روزى ما حضور حسن بوديم ، گفته شد فلان كس بر در خانه است و اجازه مىخواهد . فرمود : اجازه‌اش دهيد هر چند به خدا سوگند گمان مىكنم براى بدى و آزار آمده است . اجازه داده شد . و چون درآمد گفت : اى حسن ! من از پيش سلطان و با تصميم او پيش تو آمده‌ام . حسن فرمود : بگو . گفت : مروان در جستجوى مثل دربارهء تو و على بود اينك مىگويد ، همه دشنامها سه بار نثار على و تو باد . مثل تو را مثل استر مىبينم كه چون به او مىگويند پدرت كيست ؟ مىگويد مادرم اسب است . حسن ( ع ) فرمود : پيش مروان برگرد و بگو به خدا سوگند من دشنامت نمىدهم تا با مقابله چيزى از گناه تو كاسته نشود . وعده گاه من و تو در محضر پروردگار . اگر راست مىگويى خداوند به راستى\r\n\r\n\r\n","description":"","footnote":"\r\n[ 1 
  ] . سبط ابن جوزى در تذكرة خواص الامّة ، ص 234 به صورت خلاصه از ابن سعد و ابن عساكر به شماره 224 تاريخ دمشق ضمن شرح حال امام حسن و با اسناد ديگرى به شماره 188 در شرح حال امام حسين آورده‌اند .\r\n[ 2 
  ] . احمد بن حنبل در فضائل ، ج 2 ، ص 777 به شمارهء 1377 از يحيى بن آدم از اسرائيل آورده‌است .\r\n","page_name":" 65 ","page_number":73},
  {"content":"\r\n\r\n( 1 ) تو پاداشت دهاد و اگر دروغگويى انتقام خدا دشوارتر است . خداوند جد مرا گرامى تر از آن داشته است كه مصداق آن مثل باشد و مثل من استر نيست .\r\nآن مرد از خانه بيرون رفت همين كه به دهليز رسيد ، حسين ( ع ) او را ديد و از او پرسيد براى چه كار آمده است ؟ گفت : پيامى آوردم و گزاردم . حسين فرمود : به خدا سوگند اگر پيام خود را كه آورده‌اى به من ندهى دستور مىدهم چندان تو را بزنند كه نفهمى چه هنگام از تو دست برمىدارند ، اينك ميان خانه برگرد . آن مرد برگشت . همين كه امام حسن او را ديد به حسين ( ع ) فرمود : رهايش كن . حسين فرمود : نمىتوانم اين كار را انجام دهم .\r\nپرسيد چرا ؟ گفت : سوگند خورده‌ام . امام حسن به آن مرد گفت : اينك كه پافشارى مىكند به او بگو . چون سخن فرستادهء مروان تمام شد ، امام حسين گفت : اى فلان ! اگر آنچه را به تو مىگويم از سوى من به مروان ابلاغ نكنى چو چوله فلان مادرت را خورده باشى ! به او بگو آنچه گفته‌اى نثار خودت و پدرت و خويشاوندانت باد . وانگهى تو نمىتوانى شانه از زير بار لعنتى كه رسول خدا فرموده است راست كنى . گويد : فرستاده نه تنها پيام امام حسين را رساند كه چيزى بر آن افزود . [ 1 
  ]\r\nيعلى بن عبيده از عبيد الله بن وليد و صافى ، از عبد الله بن عبيد بن عمير به ما خبر داد كه * حسين بن على ( ع ) پياده بيست و پنج حج گزارد و در همان حال شتران گزيده‌اش را همراه او مىبردند . [ 2 
  ]\r\nهمچنين فضل بن دكين از حفص بن غياث ، از جعفر بن محمد صادق ، از پدرش به ما خبر داد كه * حسين بن على ( ع ) پياده حج گزارد و اسبها و شتران گزيده‌اش را كنارش مىبردند . [ 3 
  ]\r\nروح بن عبادة از ابن جريج ، از علاء براى ما نقل كرد كه از محمد بن على بن حسين - امام باقر - شنيده كه مىگفته است * حسين بن على ( ع ) پياده به حج مىرفته است و مركبهاى او را از پى مىبرده‌اند .\r\n\r\n\r\n","description":"","footnote":"\r\n[ 1 
  ] . سيوطى در تاريخ الخلفاء ، ج 190 به صورت مختصرتر از قول ابن سعد آورده است . نفرين خدا بر مروان و پدر رانده شده‌اش باد ، نفرين خدا بر كسانى كه براى اين فرومايگان چنان قدرتى فراهم آوردند كه بتوانند خاندان حضرت ختمى مرتبت را لعن كنند . چه بدبختى بزرگى است كه آزادگان گرانمايه ناچار از مقابله به مثل با فرومايگان درمانده شوند .\r\n[ 2 
  ] . ابن عساكر به شماره 192 از ابن سعد و ابن اثير در اسد الغابة ، ج 1 ، ص 21 و حاكم در مستدرك ، ج 3 ، ص 169 و ديگران آورده‌اند .\r\n[ 3 
  ] . ابن عساكر به شماره 193 نقل كرده است .\r\n","page_name":" 66 ","page_number":74},
  {"content":"\r\n\r\n( 1 ) وليد بن عقبه طحّان از سفيان به ما خبر داد كه مىگفته است * حسين بن على ( ع ) هر گاه مىخواسته است به حمام برود - از كوفه - به حيره مىرفته است . منظور اين است كه دربارهء مردم حيره حرمتى كه در مورد مسلمانان است ملاحظه نمىشده است . [ 1 
  ]\r\nعفان بن مسلم از حماد بن سلمه ، از عطاء بن سائب ، از ابو يحيى مكى به ما خبر داد كه مىگفته است * همراه حسن و حسين و مروان بن حكم نشسته بودم . حسين ( ع ) و مروان به يك ديگر دشنام مىدادند . امام حسن ، حسين ( ع ) را از آن كار باز مىداشت . در اين ميان مروان گفت : شما اهل بيت لعنت شده‌ايد . امام حسن خشمگين شد و به مروان گفت : اى واى بر تو كه مىگويى ما خاندان لعنت شده‌ايم به خدا سوگند كه خداوند بر زبان پيامبر خويش پدرت را لعن و نفرين فرموده است و در آن هنگام تو در پشت او بودى .\r\nفضل بن دكين از ابن ابى غنيه ، از يحيى بن سالم موصلى ، از گفتهء يكى از بردگان آزاد كردهء حسين بن على ( ع ) به ما خبر داد كه مىگفته است * همراه حسين ( ع ) بودم از كنار خانه‌اى گذر كرد و آب خواست . كنيزكى با كاسه‌اى نقره نشان بيرون آمد و آب آورد .\r\nحسين ( ع ) شروع به كندن نگينهاى نقره كرد و آنها را پيش كنيزك انداخت و گفت : پيش صاحبت ببر . آن گاه از آن كاسه آب نوشيد .\r\nفضل بن دكين از حسن بن صالح ، از عبد الله بن عطاء ، از ابو جعفر - امام باقر - به ما خبر داد كه * حسن و حسين به نيابت از پدر خويش على ( ع ) برده آزاد مىكردند - يعنى پس از رحلت حضرت امير المؤمنين على عليه السلام . [ 2 
  ]\r\nمالك بن اسماعيل نهدى از سهل بن شعيب ، از قنان نهمى ، از جعيد همدان به ما خبر داد كه مىگفته است * به حضور حسين بن على رفتم . دخترش سكينه را در آغوش و روى سينه خود داشت . حسين ( ع ) به من فرمود : اى خواهر كلب ، اين دخترت را از من بگير . آن گاه از من پرسيد كه دربارهء جوانان عرب يا اعراب براى او بگويم . گفتم : بيشتر سرگرم گروهه بازى و مجالس خود هستند . فرمود : موالى در چه حالند ؟ گفتم : ربا خوار و آزمند دنيايند .\r\nحسين ( ع ) انا لله و انا اليه راجعون گفت و فرمود : به خدا سوگند اين دو گروه كسانى هستند\r\n\r\n\r\n","description":"","footnote":"\r\n[ 1 
  ] . ظاهر موضوع اين است كه چون مردم در كوفه بدون لنگ به حمام مىرفته‌اند امام حسين از رفتن به حمام خوددارى مىكرده و در حيره كه مردم مسيحى بودند به حمام مىرفته است . به شيخ حر عاملى ، وسائل الشيعه ، ج 1 ، ص 365 مراجعه فرماييد .\r\n[ 2 
  ] . ابن ابى شيبه در المصنّف ، ج 3 ، ص 388 از قول فضل بن دكين با همين اسناد آورده است .\r\n","page_name":" 67 ","page_number":75},
  {"content":"\r\n\r\n( 1 ) كه مىگفتيم خداوند به يارى ايشان آيين خود را نصرت خواهد داد . اى جعيد همدان ! مردم چهار گونه‌اند ، برخى داراى خوى پسنديده و بىبهره‌اند ، برخى با بهره و بدون خلق و خوى پسنديده‌اند ، برخى هم خوى پسنديده دارند و هم بهره كه برترين مردم‌اند ، و برخى نه خوى پسنديده دارند و نه بهره كه نكوهيده‌ترين مردم‌اند . [ 1 
  ]\r\nاحمد بن عبد الله بن يونس از زهير بن معاويه ، از عمار بن معاويه دهنى ، از ابو سعيد براى ما خبر داد كه مىگفته است * حسن و حسين را در مسجد الحرام ديدم كه همراه امام جماعت نماز عصر مىگزاردند و چون نماز تمام شد كنار حجر الاسود آمدند و بر آن دست كشيدند پس از آن هفت شوط طواف كردند و دو ركعت نماز گزاردند . مردم گفتند : اينان پسران دختر رسول خدايند و چنان برگرد ايشان جمع شدند كه نمىتوانستند حركت كنند و بروند . يكى از مردان موقر و نيرومند همراه ايشان بود . امام حسين دست او را در دست گرفت و مردم را از گرد امام حسن كنار زد و حسين ( ع ) سخت او را تجليل مىكرد . آنان را چنان ديدم كه هر گاه به كنار ركن ديگر كعبه كه پس از حجر الاسود و كنار اسماعيل است مىرسند بر آن دست مىكشيدند . عمار دهنى مىگويد ، به ابو سعيد گفتم : شايد بخشى از طواف آنان به سبب بر پا شدن نماز جماعت باقى مانده بوده است ؟ گفت : نه هفت دور طواف را تمام كرده بودند . [ 2 
  ]\r\nاحمد بن محمد بن وليد ازرقى از مسلم بن خالد ، از عمرو بن دينار براى ما گفت كه مىگفته است * حسن و حسين را ديدم كه پس از نماز عصر طواف مىكردند و نماز مىگزاردند .\r\nطلق بن غنّام نخعى از شريك و قيس از عمار دهنى ، از مسلم بطين به ما خبر داد كه * حسين بن على ( ع ) پيش از آن كه محرم شود بر موهاى خود روغن زيتون مىزد و ياران خود را با روغن معطر عطر آگين مىساخت .\r\nشبابّه بن سوار از بسام براى ما نقل كرد كه مىگفته است * از ابو جعفر - امام باقر - دربارهء نماز گزاردن پشت سر بنى اميه پرسيدم ، فرمود : پشت سر ايشان نماز بگزار كه ما هم\r\n\r\n\r\n","description":"","footnote":"\r\n[ 1 
  ] . در متن اين روايت خطاب به جعيد همدانى ، خواهر كلب آمده كه ظاهراً اشتباه است و برادر كلب است . براى اطلاع از جعيد همدانى يا جعيده همدانى به ابن حجر عسقلانى ، لسان الميزان ، ج 2 ، حيدر آباد ، 1330 ق ، ص 132 مراجعه شود .\r\n[ 2 
  ] . ابن عساكر به شماره 195 در تاريخ دمشق ضمن شرح حال حضرت مجتبى آورده است .\r\n","page_name":" 68 ","page_number":76},
  {"content":"\r\n\r\n( 1 ) پشت سر ايشان نماز مىگزاريم . من گفتم : اى ابو جعفر ! مردم مىگويند اين كار را با تقيه انجام مىدهيد . فرمود : حسن و حسين ( ع ) پشت سر مروان نماز مىگزاردند و به سوى صف نماز پيشى مىگرفتند و شتاب مىكردند . در همان حال حسين ( ع ) مروان را از وقتى كه به منبر مىرفت تا هنگامى كه پايين مىآمد دشنام مىداد ، آيا اين تقيه است ؟\r\n\r\nدعاى حسين كه خداى از او خشنود باد\r\nسعيد بن منصور از جرير بن عبد الحميد ، از منصور ، از محمد بن ابى محمد بصرى به ما خبر داد كه مىگفته است * دعاى حسين بن على ( ع ) كه در نماز وتر مىخواند چنين بود :\r\n« اللهمّ انكّ تَرى و لا تُرى ، و انت بالمنظر الْاعلى ، و ان لك الآخرة و الاولى ، و انّا نعوذ بك مِنْ انْ نذلّ و نَخْزى » .\r\n« بار خدايا تو مىبينى و ديده نمىشوى ، و بر فراترين ديدگاهى ، اين سرا و سراى ديگر از آن توست ، به تو پناه مىبريم از اينكه زبون و زيان كار شويم » . [ 1 
  ]\r\nاحمد بن محمد وليد ازرقى از مسلم بن خالد ، از جعفر بن محمد صادق ( ص ) ، از پدرش به ما خبر داد كه مىفرموده است * مردى مصرى به روز عرفه به حضور حسن و حسين آمد تا از روزه گرفتن روز عرفه بپرسد . حسين ( ع ) را در حال روزه و حسن ( ع ) را بدون روزه ديد . حسن و حسين گفتند : هر دو حال پسنديده است .\r\nحسن بن موسى از زهير ، از جابر ، از محمد بن على براى ما نقل كرد كه مىگفته است * حسن و حسين پشت سر مروان نماز مىگزاردند و همان را به حساب نماز منظور مىكردند . [ 2 
  ]\r\nعلى بن محمد از عثمان بن عثمان ، از مردى از خاندان ابو رافع ، از پدرش ، از قول ابو رافع براى ما نقل كرد كه * على بن ابى طالب ( ع ) مىفرموده است : ما خاندانى هستيم كه در ما چيزهايى ديده مىشود كه از آن جمله رضايت به موضوع حكمين است ، و اين پسرم يعنى حسن به زودى از حكومت خود را كنار مىكشد و شبيه‌ترين افراد خانواده‌ام به من\r\n\r\n\r\n","description":"","footnote":"\r\n[ 1 
  ] . اين دعا را ابن ابى شيبة در المصنف ، ج 2 ، ص 300 و هم در ج 12 ، برگ 143 / الف آورده است .\r\n[ 2 
  ] . اسناد اين خبر به اصطلاح محدثان منقطع است ، وانگهى پشت سركسى و همراه با او نماز گزاردن دليل بر اقتداء نيست كه ممكن است نيّت نمازگزار اقتداء نباشد .\r\n","page_name":" 69 ","page_number":77},
  {"content":"\r\n\r\n( 1 ) حسين است . [ 1 
  ]\r\nعلى بن محمد مدائنى از يزيد بن عياض بن جعدبه ، از ابو بكر بن محمد بن عمرو بن حزم براى ما نقل كرد كه مىگفته است * امام حسين ( ع ) از كنار بينوايان كه در صفه مسجد سرگرم غذا خوردن بودند گذشت . آنان گفتند : غذا آماده است . حسين ( ع ) كنار ايشان فرود آمد و گفت : خداوند متكبران را دوست نمىدارد . با آنان چاشت خورد ، آن گاه به ايشان گفت : من دعوت شما را پذيرفتم ، دعوت مرا پذيرا باشيد . گفتند : آرى . حسين آنان را به خانه خود برد و به همسر خود رباب فرمود : هر چه اندوخته داريم بياور . [ 2 
  ]\r\nعلى بن محمد از محمد بن عمر عبدى ، از ابو سعيد كلبى به ما خبر داد كه مىگفته است * معاويه به مردى از قريش گفته است : همين كه به مسجد پيامبر ( ص ) در آمدم حلقه‌اى از مردمى ديدم كه گويى رغ بر سر ايشان نشسته است - كنايه از خاموشى و آرامش است - دانستم كه بر گرد ابو عبد الله نشسته‌اند . ازار او تا نيمه ساقش بود و هيچ گونه شوخى و سستى در آن جمع نبود . [ 3 
  ]\r\nعلى بن محمد از جويرية بن اسماء براى ما نقل كرد كه مىگفته است * معاوية بن ابى سفيان از دختر عبد الله بن جعفر بن ابى طالب - يعنى دختر حضرت زينب و خواهر زاده حضرت امام حسين - براى يزيد خواستگارى كرد . عبد الله با حسين رايزنى كرد . حسين فرمود : با آنكه از شمشيرهاى ايشان خون ما فرو مىچكد دختر به او مىدهى ؟ او را به همسرى برادرزاده‌ات قاسم پسر محمد درآور . عبد الله گفت : وام دارم . فرمود : درآمد مزرعه بغيبغه را براى پرداخت وام خود مصرف كن . مىدانى كه عمويت - امير المؤمنين على عليه السلام - در آن چه مىكرد . عبد الله دختر خود را به قاسم تزويج كرد . [ 4 
  ] پس از آن عبد الله بن جعفر پيش معاويه رفت و مزرعه بغيبغة را به يك ميليون درم به معاويه فروخت ، معاويه موضوع را براى مروان نوشت . مروان براى تصرف آن سوار شد ، ناگاه حسين را ديد\r\n\r\n\r\n","description":"","footnote":"\r\n[ 1 
  ] . با مراجعه به منابع استوار مقدم بر طبقات چون وقعة صفين ناخشنودى امير المؤمنين از موضوع حكميت . آشكارا ديده مىشود ، و ساختگى اين خبر معلوم مىگردد .\r\n[ 2 
  ] . ابن عساكر به شماره 189 در تاريخ دمشق به نقل از ابن سعد آورده است .\r\n[ 3 
  ] . ابن عساكر به شماره 189 با اسناد خود از ابن سعد آورده است .\r\n[ 4 
  ] . مزرعه بغيبغة از زمينهاى بايرى بود كه امير المؤمنين عليه السلام آباد كرده بود و حسين ( ع ) آن را به عبد الله بن جعفر كه پسر عمو و شوهر خواهرش بود بخشيده بود به شرطى كه در دست خودشان بماند نه اينكه آن را به دشمنان ايشان بفروشد .\r\n","page_name":" 70 ","page_number":78},
  {"content":"\r\n\r\n( 1 ) كه بر دهانه دره ايستاده و مىگويد : هر كس مىخواهد وارد شود ، به خدا سوگند هيچ كس وارد آن نخواهد شد مگر اينكه بر او تير خواهم انداخت . مروان برگشت و موضوع را به معاويه گزارش داد . معاويه براى او نوشت از اين موضوع درگذر و آن مال را به عبد الله بخشيد . پس از مرگ معاويه و شهادت حسين ( ع ) ، يزيد آن مزرعه را تصرف كرد و چون يزيد هلاك شد ابن زبير آن را به خاندان على عليه السلام برگرداند . پس از كشته شدن ابن زبير ، عبد الملك بن مروان آن را به خاندان معاويه برگرداند . و چون عمر بن عبد العزيز حاكم شد به خاندان على برگرداند . و چون يزيد بن عبد الملك حاكم شد آن را پس گرفت و به خاندان معاويه واگذاشت . سرانجام وليد بن يزيد بن عبد الملك گفت : موضوع را به قاضى واگذاريد كه چه حكم مىكند .\r\nعلى بن محمد مدائنى از عبد الله بن جعفر ، از ام بكر دختر مسوّر و غسان بن عبد الحميد ، از جعفر بن عبد الرحمن بن مسور ، از پدرش براى ما نقل كرد كه مىگفته است * معاويه براى مروان نوشت : دختر عبد الله بن جعفر را به ازدواج يزيد درآور ، پنجاه هزار دينار وام او را بپرداز ، ده هزار دينار هم به او بده . عبد الله بن جعفر گفت : من كارى را بدون رايزنى با حسين انجام نمىدهم . و چون با حسين رايزنى كرد ، فرمود : كار او را به من واگذار .\r\nعبد الله چنان كرد . و چون گرد هم فراهم آمدند مروان آغاز به سخن كرد و چنين گفت :\r\nامير المؤمنين معاويه دوست مىدارد كه با لطف بر خويشاوندى بيفزايد و در بزرگداشت حق اقدام كند و با پيوند ازدواج مصلحت اين دو قبيله - بنى هاشم و بنى اميه - را رعايت كند .\r\nابو جعفر - عبد الله بن جعفر - با انديشه پسنديده به خواستهء امير المؤمنين معاويه ! پاسخ مثبت داده است و هر چند كار را بر عهده حسين نهاده است ولى حسين با امير المؤمنين مخالفتى ندارد . در اين هنگام حسين ( ع ) آغاز به سخن كرد و گفت : خداوند با اسلام فرومايگى را برداشته و ناتمامى را به كمال رسانده و پستى را از ميان برداشته است و براى هيچ مسلمانى پستى نيست . وانگهى قرابتى كه خداوند حق آن را بزرگ داشته است قرابت ماست ، اينك من اين دختر را به كسى كه از لحاظ پيوند نسبى به ما نزديك‌تر و از لحاظ پيوند سببى لطيف‌تر است يعنى قاسم بن محمد بن جعفر تزويج مىكنم .\r\nمروان گفت : اى بنى هاشم حيله و مكر مىورزيد ؟ و به عبد الله بن جعفر گفت : اين پاسخ نيكيهاى امير المؤمنين نسبت به تو است ؟ عبد الله بن جعفر گفت : من تو را آگاه كرده بودم كه دربارهء دخترم بدون موافقت دائيش تصميم نخواهم گرفت . حسين ( ع ) گفت : شما را\r\n\r\n","description":"","footnote":"","page_name":" 71 ","page_number":79},
  {"content":"\r\n\r\n( 1 ) به خدا سوگند مىدهم مگر نمىدانيد كه حسن ( ع ) از عايشه دختر عثمان خواستگارى كرد و عثمان آن كار را به عهده تو - مروان - واگذاشت و همين كه در مجلسى مانند اين مجلس گرد آمديم تو اى مروان گفتى من تصميم گرفته‌ام اين دختر را به همسرى عبد الله بن زبير درآورم ؟ آن گاه به مسور بن مخرمه فرمود : آيا چنين نبود ؟ مسور گفت : آرى كه چنين بود .\r\nمروان گفت : من عبد الله بن جعفر را سرزنش مىكنم و حسين سينه‌اش آكنده از كينه است .\r\nمسور به مروان گفت : بر اين قوم خرده مگير كه آنچه انجام دادند به رعايت پيوند خويشاوندى نزديكتر است . ايشان صله رحم كردند و دوشيزه گرامى خود را به كسى دادند كه دوست داشتند .\r\nعلى بن محمد مدائنى از يزيد بن عياض بن جعدبة ، از عبد الله بن ابى بكر بن حزم به ما خبر داد كه * سعيد بن عاص پس از مرگ عمر از ام كلثوم خواستگارى كرد و صد هزار درم به حضورش فرستاد . حسين ( ع ) به ديدار خواهر خود رفت . ام كلثوم با او رايزنى كرد ، فرمود : همسر او مشو . ام كلثوم به حسن ( ع ) پيام فرستاد ، فرمود : من موافقم - و ام كلثوم را به همسرى او درمىآورم - قرارى براى گفتگو نهادند . حسن ( ع ) حاضر شد و سعيد و همراهانش نيز آمدند . سعيد گفت : ابو عبد الله كجاست ؟ حسن گفت : من بدون حضور او اين كار را براى تو انجام مىدهم ، سعيد به حسن گفت : اى ابو محمد ! شايد ابو عبد الله اين كار را خوش نمىدارد . فرمود : آرى چنين است ولى من براى تو كفايت مىكنم . سعيد گفت : در اين صورت كارى را كه حسين خوش نداشته باشد انجام نمىدهم و از مجلس برگشت و دربارهء مالى كه پرداخته بود نه تنها چيزى نگفت كه هيچ چيز آن را پس نگرفت . [ 1 
  ]\r\nمعن بن عيسى از سليمان بن بلال ، از جعفر بن محمد ، از پدرش به ما خبر داد * حسين بن على كه رحمت خدا بر او باد انگشترى خود را بر دست چپ مىداشته است .\r\nفضل بن دكين از مطلب بن زياد ، از سدّى به ما خبر داد كه مىگفته است * حسين بن على را كه خدايش رحمت كناد در حالى ديدم كه كاكل او از زير عمامه‌اش بيرون بود . [ 2 
  ]\r\nفضل بن دكين و محمد بن عبد الله اسدى هر دو از يونس بن ابى اسحاق ، از عيزار بن\r\n\r\n\r\n","description":"","footnote":"\r\n[ 1 
  ] . فاصله ميان مرگ و عمر و شهادت حضرت امير المؤمنين هفده سال است . اگر پس از مرگ عمر ، سعيد از ام كلثوم خواستگارى كرده است چگونه حضرت مجتبى در اين كار دخالت مىكرده است ؟ به نظر مىرسد كه درباره اين روايت بايد تأمل كرد - م .\r\n[ 2 
  ] . ابن ابى شيبه در المصنف ، ج 8 ، ص 447 به شماره 5118 از مطلب بن زياد آورده است .\r\n","page_name":" 72 ","page_number":80},
  {"content":"\r\n\r\n( 1 ) حريث به ما خبر دادند كه مىگفته است * حسين بن على را در حالى كه ديدم كه روپوشى از خز پوشيده و موهاى سر و ريش خود را با حنا و كتم خضاب بسته بود . [ 1 
  ]\r\nمحمد بن عبد الله اسدى از سفيان ، از اسماعيل بن ابى خالد و ابراهيم بن مهاجر و آن دو از شعبى براى ما نقل كرد كه مىگفته است * كسى به من خبر داد كه حسين بن على را ديدم در حالى كه جبهء خز پوشيده بود .\r\nعارم بن فضل از حماد بن زيد ، از ابو بكر هذلى ، از عبد الله بن يزيد به ما خبر داد كه مىگفته است * خود حسين بن على ( ع ) را كه خداى از ايشان خشنود باد در حالى ديدم كه جبهء خز پوشيده بود .\r\nخالد بن مخلد از معتب بردهء آزاد كردهء جعفر بن محمد به ما خبر داد كه مىگفته است از جعفر بن محمد شنيدم مىفرمود * حسين ( ع ) كشته شد در حالى كه جبهء خز بر تن داشت .\r\nفضل بن دكين از اسماعيل بن ابراهيم بن مهاجر ، از پدرش ، از شعبى به ما خبر داد كه مىگفته است * حسين بن على را ديدم در حالى كه جبهء خز بر تن داشت و موهاى سر خود را با وسمه خضاب بسته بود .\r\nعبيد الله بن موسى از اسرائيل ، از ابراهيم بن مهاجر ، از عامر به ما خبر داد كه مىگفته است * حسين بن على را ديدم كه با وسمه خضاب مىبست و در ماه رمضان ختم قرآن مىكرد ، و خود بر تن او جبهء خز ديدم .\r\nوهب بن جرير و يحيى بن عباد هر دو از شعبه ، از ابو اسحاق به ما خبر دادند كه مىگفته است از عيزار شنيدم كه مىگفت * حسين بن على با وسمه خضاب مىبست . يحيى بن عباد در روايت خود افزوده است كه عيزار مىگفته است خود ديدم .\r\nابو عامر عبد الملك بن عمرو عقدى از شعبه ، از جعفر بن محمد ، از پدرش به ما خبر داد كه مىگفته است * حسين بن على با وسمه خضاب مىبسته است .\r\nعبيد الله بن موسى از اسرائيل ، از محمد بن قيس به ما خبر داد كه * حسين بن على ( ع ) را در حالى ديده است كه ريش او با وسمه خضاب بسته بوده است .\r\nعبيد الله بن موسى از اسرائيل ، از سدّى ، از كثيّر بردهء آزاد كرده و وابستهء بنى هاشم به ما خبر داد كه مىگفته است * حسين بن على ( ع ) با وسمه خضاب مىبسته است .\r\n\r\n\r\n","description":"","footnote":"\r\n[ 1 
  ] . ابن ابى شيبه در همان جلد به شماره 4676 با اسناد ديگرى از عيزار آورده است و به جاى روپوش كلمه عبا آمده است .\r\n","page_name":" 73 ","page_number":81},
  {"content":"\r\n\r\n( 1 ) همين راوى با همين سند از سدّى نقل مىكند كه مىگفته است * حسين بن على را ديدم كه موهاى محاسن او به شدت سياه بود ، پسرش على هم همراهش بود .\r\nفضل بن دكين از سفيان ، از سرى بن كعب ازدى به ما خبر داد كه مىگفته است * حسين بن على را ديدم كه بر ماديان سپيدى سوار است و موهاى سر و ريش خود را با وسمه خضاب بسته بود .\r\nخالد بن مخلّد از معتب بردهء آزاد كرده و وابستهء جعفر بن محمد ، از جعفر بن محمد ، از پدرش به ما خبر داد كه مىفرموده است * حسين بن على با وسمه موهاى خود را رنگ مىكرد .\r\nمحمد بن عبيد از طلحة بن عمرو بن عطاء و عبيد بن ابى يزيد كه هر دو از مردم مكه بوده‌اند براى ما نقل كرد كه مىگفته‌اند * به حسين بن على ( ع ) مىنگريستم كه موهاى سر و ريش خود را سياه مىكرد .\r\nفضل بن دكين از سفيان ، از عبد العزيز بن رفيع ، از قيس وابستهء خباب براى ما نقل كرد كه مىگفته است * خود حسين را ديدم كه با رنگ سياه خضاب مىبست .\r\nعبد الوهاب بن عطاء و معن بن عيسى هر دو از ابو معشر مدينى ، از سعيد بن ابى سعيد براى ما نقل كردند كه مىگفته است * حسين بن على را ديدم كه با رنگ سياه خضاب مىبست .\r\nمالك بن اسماعيل از حسن بن صالح ، از سدى به ما خبر داد كه مىگفته است * حسين بن على را در حالى كه ريش او سياه بود ديدم . [ 1 
  ]\r\nخالد بن مخلد و محمد بن عمر - واقدى - هر دو از موسى بن يعقوب زمعى ، از هاشم بن هاشم بن عقبة بن ابى وقاص ، از عبد الله بن وهب بن زمعة ، از ام سلمه به ما خبر دادند كه مىگفته است * روزى پيامبر ( ص ) خوابيد ترسان و پريشان از خواب پريد ، با اين حال دوباره بر پهلو آرميد و خوابش برد . باز هم پريشان بيدار شد ولى پريشانى او كمتر از بار نخست بود . باز بر پهلو آرميد و خوابش در ربود . بيدار شد در دست خود اندكى خاك سرخگون داشت . با بىتابى آن را در دست خود مىگرداند و از ديدگانش اشك فرو مىباريد . گفتم : اى رسول خدا ! اين خاك چيست ؟ فرمود : جبريل مرا آگاه ساخت كه پسرم حسين در زمين عراق كشته خواهد شد . به جبريل گفتم : خاك سرزمينى را كه حسين\r\n\r\n\r\n","description":"","footnote":"\r\n[ 1 
  ] . در متن حسن است كه ظاهراً اشتباه چاپى است .\r\n","page_name":" 74 ","page_number":82},
  {"content":"\r\n\r\n( 1 ) در آن كشته مىشود به من نشان بده ، اين خاك را آورد و اين تربت اوست . [ 1 
  ]\r\nيعلى و محمد پسران عبيد هر دو از موسى جهنى ، از صالح بن اربد نخعى به ما خبر داد كه مىگفته است ام سلمه چنين گفته است * روزى پيامبر ( ص ) به من فرمود : بر در حجره بنشين و هيچ كس پيش من نيايد . قضا را حسين كه كودكى چابك بود آمد ، خواستم بگيرمش پيشى گرفت و از در عبور كرد و به حجره رفت . و چون زمانى گذشت ترسيدم مبادا پيامبر ( ص ) از من دلگير شده باشد ، سركشيدم و از لاى در نگريستم . ناگاه در كف دست پيامبر ( ص ) چيزى ديدم كه آن را اين سو و آن سو مىكرد و مىگريست و پسرك در آغوش آن حضرت آرميده بود . در اين هنگام پيامبر فرمود وارد حجره شوم . درون حجره رفتم و گفتم : اى رسول خدا اين پسرت آمد ، خواستم بگيرمش بر من پيشى گرفت و چون زمانى گذشت بيم كردم مبادا از من دلگير شده باشى ، از درز در سركشيدم و شما را ديدم چيزى را در كف دست خود اين سو و آن سو مىكنى و اشكهايت فرو مىريزد . فرمود :\r\nهمانا جبريل اندكى از خاكى را كه حسين بر آن كشته مىشود برايم آورد و مرا آگاه ساخت كه امت من او را خواهند كشت . [ 2 
  ]\r\nواقدى از موسى بن محمد بن ابراهيم ، از پدرش ، از ابو سلمه به ما خبر داد كه عايشه همسر رسول خدا ( ص ) مىگفته است * پستويى داشتيم كه پيامبر ( ص ) هر گاه با جبريل ملاقات داشت آن جا با او ديدار مىكرد . يك بار كه براى ديدار جبريل آن جا رفت به من فرمان داد كسى آنجا وارد نشود . گويد : حسين بن على بدون آنكه عايشه متوجه شود آمد و آن جا رفت . جبريل از پيامبر ( ص ) پرسيد اين كيست ؟ پيامبر فرمود : پسرم و در آن حال كودك را گرفت و بر زانوى خود نشاند . جبريل گفت : همانا كه او را به زودى كشته خواهد شد .\r\nرسول خدا پرسيد چه كسى او را مىكشد ؟ جبريل فرمود : امت تو . پيامبر با شگفتى پرسيد امت من او را خواهد كشت ؟ گفت : آرى و اگر مىخواهى تو را از سرزمينى كه در آن كشته مىشود آگاه مىسازم و در اين هنگام اشاره به ناحيه طفّ عراق كرد و مشتى خاك سرخ به\r\n\r\n\r\n","description":"","footnote":"\r\n[ 1 
  ] . طبرانى در معجم الكبير به شماره 2821 و حاكم در مستدرك ، ج 4 ، ص 398 ، بيهقى در دلائل النبوة ، ج 6 ، ص 468 و ابن عساكر به شماره‌هاى 220 و 221 و 222 و ذهبى در تلخيص المستدرك ، ج 4 ، ص 398 و سير اعلام النبلاء ، ج 3 ، ص 289 و ديگران اين خبر را آورده‌اند .\r\n[ 2 
  ] . ابن ابى شيبه در المصنّف ، به شماره 19213 و طبرانى در معجم الكبير ، به شماره 2820 و بيهقى در دلائل النبوة ، ج 6 ، ص 468 به اختصار و ابن حجر در المطالب العالية ، ج 4 ، ص 73 و خوارزمى در مقتل الحسين ، ج 1 ، ص 158 آورده‌اند .\r\n","page_name":" 75 ","page_number":83},
  {"content":"\r\n\r\n( 1 ) پيامبر نشان داد و گفت : اين خاك جايگاه بر زمين افتادن و كشته شدن اوست . [ 1 
  ]\r\nعلى بن محمد مدائنى از عثمان بن مقسم ، از مقبرى ، از عايشه براى ما نقل كرد كه مىگفته است * پيامبر ( ص ) دراز كشيده و آرميده بود . حسين آمد و آهنگ رفتن پيش آن حضرت داشت . او را از آن كار بازداشتم . براى كارى برخاستم ، حسين به پيامبر نزديك شد ، رسول خدا ( ص ) بيدار شد و مىگريست . پرسيدم چه چيز به گريه‌ات واداشته است ؟ فرمود :\r\nجبريل تربتى را كه حسين بر آن كشته خواهد شد به من نشان داد ، خشم خدا بر كسى كه خون او را بريزد سخت خواهد بود . در اين هنگام پيامبر دست خود را گشود كه در آن مشتى شن و خاك بود و فرمود : اى عايشه ! سوگند به كسى كه جان من در دست اوست اين موضوع مرا اندوهگين مىسازد . اين چه كسى از امت من است كه حسين را پس از من مىكشد ؟ ! [ 2 
  ] عفان بن مسلم و يحيى بن عباد و كثير بن هشام و موسى بن اسماعيل همگى از حماد بن سلمة ، از عمار بن ابى عمار ، از ابن عباس به ما خبر دادند كه مىگفته است * نيمروزى كه خفته بودم پيامبر ( ص ) را به خواب ديدم كه ژوليده و گرد آلود ايستاده و شيشه‌اى كه در آن خون است به دست دارد . گفتم : پدر و مادرم فدايت باد اين چيست ؟ فرمود : خون حسين و ياران اوست كه همين امروز آن را جمع كرده‌ام . گويد : آن روز را در نظر گرفتند و به شمار آوردند معلوم شد حسين ( ع ) در آن روز كشته شده است . [ 3 
  ]\r\nعلى بن محمد مدائنى از حماد بن سلمة ، از ابان ، از شهر بن حوشب ، از ام سلمه به ما خبر داد كه مىگفته است * جبريل حضور پيامبر ( ص ) بود و حسين همراه من بود شروع به\r\n\r\n\r\n","description":"","footnote":"\r\n[ 1 
  ] . احمد در مسند ، ج 6 ، ص 294 و طبرانى در معجم ، به شماره 2815 و بيهقى در دلائل النبوة ، ج 6 ، ص 470 و خوارزمى در مقتل الحسين ، ج 1 ، ص 159 و ابن عساكر به شماره 228 و متقى در كنز العمال ، ج 12 ، ص 127 و گروهى ديگر آورده‌اند .\r\n[ 2 
  ] . متقى در كنز العمال ، ج 12 ، ص 127 از ابن سعد و حافظ ابن عساكر به شماره 229 با اسناد خود از ابن سعد و دارقطنى در علل ، ج 5 ، ص 83 به گونه ديگرى اين حديث را آورده‌اند . براى آگهى بيشتر به پابرگى صفحهء 46 ترجمه امام حسين از طبقات به قلم استاد محترم سيد عبد العزيز طباطبايى مراجعه فرماييد .\r\n[ 3 
  ] . احمد بن حنبل در مسند ، ج 1 ، ص 242 از عبد الرحمان بن مهدى ، از حماد و در صفحه 283 از عفان ، از حماد و در ج 4 ، چاپ احمد شاكر ، ص 26 و هم در فضائل الصحابة به شماره‌هاى 1381 و 1380 و عبد بن حميد در مسند در برگ 5 و طبرانى در معجم الكبير به شماره‌هاى 2822 و حاكم در مستدرك ، ج 4 ، ص 397 و ابن عبد البر در استيعاب ، ج 1 ، ص 196 و خطيب در تاريخ بغداد ، ج 1 ، ص 142 و بيهقى در دلائل النبوه ، ج 6 ، ص 471 و گروه بسيار ديگرى آن را آورده‌اند .\r\n","page_name":" 76 ","page_number":84},
  {"content":"\r\n\r\n( 1 ) گريستن كرد رهايش كردم . خواست به حضور پيامبر برود او را گرفتم ، گريست رهايش كردم . جبريل از پيامبر ( ص ) پرسيد دوستش مىدارى ؟ فرمود : آرى . گفت : همانا كه امت تو به زودى او را خواهد كشت . [ 1 
  ]\r\nعلى بن مدائنى از يحيى بن زكريا ، از قول مردى ، از عامر شعبى به ما خبر داد كه مىگفته است * على عليه السلام هنگامى كه بر كرانه فرات بود گفت : اى ابا عبد الله ! بر تو باد به شكيبايى . سپس فرمود : يك بار كه به حضور رسول خدا ( ص ) رسيدم از ديدگانش اشك فرو مىريخت ، گفتم چيزى پيش آمده است ؟ فرمود : جبريل مرا آگاه ساخت كه حسين بر كرانه فرات كشته مىشود ، سپس گفت : آيا دوست دارى كه اندكى از تربت او را نشانت دهم ؟ گفتم : آرى . مشتى از تربت آن سرزمين را بر گرفت و بر كف دستم نهاد . ديدگانم ياراى خوددارى نداشت و شروع به اشك ريختن كرد . [ 2 
  ]\r\nعبيد الله بن موسى از اسرائيل ، از ابو اسحاق ، از هانى ، از قول على عليه السلام به ما خبر داد كه مىگفته است * بدون ترديد حسين بن على كشته مىشود چه كشته شدنى ! و من خود سرزمينى را كه او در آن كشته مىشود مىشناسم . نزديك به دو رودخانه در غربت كشته خواهد شد . [ 3 
  ]\r\nيحيى بن حمّاد از ابو عوانه ، از عطاء بن سائب ، از ميمون ، از شيبان بن مخرم كه مردى طرفدار عثمان و دشمن على بود به ما خبر داد كه مىگفته است * همراه على از صفين برمىگشتيم . به جايى رسيديم ، على پرسيد نام اين جا چيست ؟ گفتيم : كربلا . فرمود : آرى كرب و بلاست . سپس بر تپه‌اى نشست و فرمود : اين جا گروهى كشته مىشوند كه برترين شهيدان روى زمين خواهند بود . و شهيدان در ركاب پيامبر ( ص ) هم به آن رتبه نيستند .\r\nشيبان مىگويد ، من گفتم : سوگند به خداى كعبه كه اين هم يكى از دروغهاى على است . لاشه خرى آنجا افتاده بود ، به غلام خود گفتم : استخوان پاى اين خر را بياور . آورد . همان جا كه على نشسته بود بر زمين فرو كردم . و چون حسين كشته شد به ياران خود گفتم : برويم بنگريم\r\n\r\n\r\n","description":"","footnote":"\r\n[ 1 
  ] . احمد حنبل در مسند ، ج 3 ، ص 242 و عبد بن حميد در مسند در برگ 6 و ترمذى در الجامع الصحيح ، ج 5 ، ص 620 و ابن اثير در جامع الاصول ، ج 2 ، ص 13 و بوصيرى در اتحاف السادة ، ج 3 ، ص 61 آورده‌اند .\r\n[ 2 
  ] در جمع الجوامع ، ج 1 ، ص 26 و در كنز العمال ، ج 12 ، ص 7 - 122 و در مسند احمد بن حنبل ، ج 2 ، ص 60 آمده است .\r\n[ 3 
  ] . كنز العمال ، ج 13 ، ص 673 .\r\n","page_name":" 77 ","page_number":85},
  {"content":"\r\n\r\n( 1 ) و چون آن جا رسيديم ديديم پيكر حسين همان جا افتاده و پيكر يارانش پراكنده برگرد اوست . [ 1 
  ]\r\nيحيى بن حماد از ابو عوانة ، از سليمان ، از ابو عبيد ضبّى به ما خبر داد كه مىگفته است * هنگامى كه ابو هرثم ضبّى كه همراه على به صفين رفته بود برگشت به ديدار او رفتيم .\r\nابو هرثم بر سكوى خانه خود نشسته بود . او همسرى به نام حردا داشت كه از او نسبت به على محبت بيشترى داشت و گفتار على ( ع ) را به شدت تصديق مىكرد . همچنان كه نشسته بوديم ماده گوسپندى آمد و آن جا پشگل انداخت . ابو هرثم گفت : پشگل اين گوسپند سخنى از على را به ياد من آورد . گفتيم : على را با اين موضوع چه كار ؟ گفت : به هنگام بازگشت از صفين در كربلا فرود آمديم . على ( ع ) كنار چند درخت و بوته‌هاى اسپند با ما نماز بامداد گزارد و سپس مشتى از پشگل آهوها را برداشت و بو كرد و فرمود : آه آه كه همين جا گروهى كشته مىشوند كه بدون حساب به بهشت مىروند . در اين هنگام حرداد كه درون خانه بود با صداى بلند گفت : چه چيزى از اين سخن را انكار مىكنى ؟ او به آنچه گفته است از تو داناتر بوده است . [ 2 
  ]\r\nفضل بن دكين از عبد الجبار بن عباس ، از عمار دهنى به ما خبر داد كه مىگفته است * كعب از كنار على ( ع ) گذشت و گفت : مردى از فرزندان اين مرد - على عليه السلام - همراه گروهى كشته مىشود كه هنوز عرق اسبهاى ايشان خشك نشده به پيشگاه محمد صلّى اللّه عليه و آله و سلّم شرفياب مىشوند . در اين هنگام حسن ( ع ) از آنجا گذشت . مردم به كعب گفتند : اى ابو اسحاق آيا آن مرد اين است ؟ گفت : نه . سپس حسين ( ع ) از آن جا گذشت ، پرسيدند آيا اين است ؟ كعب گفت : آرى .\r\nعلى بن محمد مدائنى از حسن بن دينار ، از معاوية بن قرة به ما خبر داد كه مىگفته است * حسين مىفرمود : به خدا سوگند نسبت به من ستم خواهند ورزيد همچنان كه بنى اسرائيل در مورد شنبه ستم ورزيدند . [ 3 
  ]\r\n\r\n\r\n","description":"","footnote":"\r\n[ 1 
  ] . متقى در كنز العمال ، ج 13 ، ص 655 به نقل از طبرانى و دمشقى در سبل الهدى ، در برگ 547 و ابن عساكر به شمارهء 278 از ابن سعد آورده‌اند ، ديگران هم به اين موضوع اشاره كرده‌اند .\r\n[ 2 
  ] . متقى در كنز العمال ، ج 13 ، ص 673 از قول ابى شيبه با اختصار و مولف تهذيب الكمال در ج 6 ، ص 410 از ابن سعد آورده‌اند .\r\n[ 3 
  ] . ابن عساكر به شماره 267 از ابن سعد آورده است . موضوع ستم ستم يهود به روز شنبه در آيات 65 سورهء بقره ، 47 سورهء نساء ، 163 سورهء اعراف آمده است و بايد به تفاسير مراجعه كرد .\r\n","page_name":" 78 ","page_number":86},
  {"content":"\r\n\r\n( 1 ) على بن محمد مدائنى از جعفر بن سليمان ضبعى به ما خبر داد كه مىگفته است * حسين بن على ( ع ) مىفرمود : به خدا سوگند رهايم نمىسازند تا دلم را از سينه‌ام بيرون آورند ، و چون اين كار را انجام دهند خداوند كسى را بر ايشان چيره مىفرمايد كه آنان را از كهنهء حيض كنيزان زبون‌تر سازد . حسين ( ع ) به عراق آمد و به روز عاشوراى سال شصت و يكم در نينوى شهيد شد . [ 1 
  ]\r\nعلى بن محمد مدائنى از عامر بن ابى محمد ، از هيثم بن موسى ، از عربان بن هيثم به ما خبر داد كه مىگفته است * پدرم به صحرا مىرفت و باديه‌نشينى مىكرد و نزديك جايى كه آوردگاه حسين ( ع ) بود منزل كرد . هنوز مستقر نشده بوديم كه مردى از قبيلهء بنى اسد را آن جا ديديم . پدرم از او پرسيد به نظرم مىرسد كه مىخواهى اين جا بمانى ؟ گفت : آرى به من خبر رسيده است كه حسين اين جا كشته مىشود ، آمده‌ام شايد او را ببينم و همراه او كشته شوم . پس از شهادت حسين ( ع ) پدرم گفت : بياييد برويم و ببينيم آيا آن مرد اسدى در زمره كشته‌شدگان است ؟ خود را به آوردگاه رسانديم جستجو كرديم و آن مرد را كشته يافتيم . [ 2 
  ]\r\n\r\nچگونگى شهادت حسين بن على كه درود و سلام خدا بر آن دو باد\r\nمحمد بن سعد بن منيع گويد محمد بن عمر ، واقدى ، از ابن ابى ذئب ، از عبد الله بن عمير بردهء\r\n\r\n\r\n","description":"","footnote":"\r\n[ 1 
  ] . ابن عساكر اين دو خبر را به شماره‌هاى 269 و 268 آورده است . دربارهء خبر دوم توجه خوانندگان را معطوف مىدارد كه ، آن مرد جناب انس بن حارث بن نبيه بوده كه از اصحاب حضرت پيامبر ( ص ) است . بخارى در تاريخ الكبير ، ج 2 ، ص 30 مىنويسد كه انس بن حارث از اصحابى است كه از حضرت ختمى مرتبت حديث شنيده و همراه حسين عليه السلام شهيد شده است . افراد ديگرى از جمله سيوطى اين حديث را در الخصائص الكبرى ، ج 2 ، ص 125 و شاگرد سيوطى يعنى شمس الدين دمشقى در سبل الهدى و الرشاد ، برگ 547 از گفته بغوى و متقى در كنز العمال ، ج 12 ، ص 126 از گفتهء بغوى و ابن السكن و باوردى و ابن منده و ابن عساكر آورده‌اند . براى آگهى بيشتر به تعليقه استاد محترم سيد عبد العزيز طباطبايى بر طبقات ، بخش امام حسين عليه السلام ، ص 51 مراجعه شود .\r\n[ 2 
  ] . ابن عساكر اين دو خبر را به شماره‌هاى 269 و 268 آورده است . دربارهء خبر دوم توجه خوانندگان را معطوف مىدارد كه ، آن مرد جناب انس بن حارث بن نبيه بوده كه از اصحاب حضرت پيامبر ( ص ) است . بخارى در تاريخ الكبير ، ج 2 ، ص 30 مىنويسد كه انس بن حارث از اصحابى است كه از حضرت ختمى مرتبت حديث شنيده و همراه حسين عليه السلام شهيد شده است . افراد ديگرى از جمله سيوطى اين حديث را در الخصائص الكبرى ، ج 2 ، ص 125 و شاگرد سيوطى يعنى شمس الدين دمشقى در سبل الهدى و الرشاد ، در برگ 547 از گفته بغوى و متقى در كنز العمال ، ج 12 ، ص 126 از گفته بغوى و ابن السكن و باوردى و ابن منده و ابن عساكر آورده‌اند . براى آگهى بيشتر به تعليقه استاد محترم سيد عبد العزيز طباطبايى به طبقات ، بخش امام حسين عليه السلام ، ص 51 مراجعه شود .\r\n","page_name":" 79 ","page_number":87},
  {"content":"\r\n\r\n( 1 ) آزاد كرده و وابستهء ام الفضل و عبد الله بن محمد بن على ، از گفته پدرش ، و يحيى بن سعد بن دينار سعدى ، از پدرش ، و عبد الرحمان بن ابى الزناد ، از ابو وجرة سعدى ، از على بن حسين ، و گروهى ديگر غير از ايشان از جمله على بن محمد مدائنى ، از يحيى بن اسماعيل ابى المهاجر ، از پدرش ، و از لوط بن يحيى غامدى ، از محمد بن بشير همدانى و جز او ، و از محمد بن حجاج از عبد الملك بن عمير ، و از هارون بن عيسى از يونس بن ابى اسحاق ، از پدرش ، و از يحيى بن زكريا بن ابى زائده ، از مجالد ، از شعبى ، ابن سعد گويد ، گروه ديگرى جز ايشان هم بخشى از اين موضوع را براى من حديث كرده‌اند ، و من اينك مجموعه احاديث ايشان را دربارهء چگونگى كشته شدن حسين كه رحمت و رضوان و درودها و بركات كردگار بر او باد مىنويسم . [ 1 
  ]\r\nگويند : در آن هنگام كه معاوية بن ابى سفيان براى يزيد پسر خود بيعت مىستد ، حسين بن على بن ابى طالب ( ع ) از كسانى بود كه تن به بيعت او نداد . به روزگار حكمرانى معاويه هم مردم كوفه همواره نامه به حسين مىنوشتند و او را فرا مىخواندند كه پيش ايشان رود و او هيچ دعوتى را پذيرا نشد . گروهى از كوفيان پيش محمد بن حنفيه آمدند و از او خواستند كه همراه ايشان خروج و قيام كند . محمد نپذيرفت و پيش حسين آمد و آنچه را از او خواسته بودند گزارش داد . فرمود : آن قوم مىخواهند در پناه نام ما نان بخورند و خون ما را به جوش آورند . حسين با همهء اندوهها و نگرانيها همچنان خوددارى مىكرد . گاه تصميم مىگرفت كه به سوى كوفيان برود و گاه تصميم به اقامت مىگرفت . در اين هنگام ابو سعيد خدرى به حضورش آمد و گفت : اى ابو عبد الله من خير خواه شما و بر شما مهربان و بيمناكم .\r\nاينك به من خبر رسيده است كه گروهى از شيعيان شما كه در كوفه‌اند براى تو نامه نوشته‌اند و تو را فراخوانده‌اند كه پيش آنان روى . بيرون مرو كه من از پدرت كه خدايش رحمت كناد در كوفه شنيدم كه مىگفت : به خدا سوگند از كوفيان افسرده و بر آنان خشمگين شده‌ام . آنان هم از من خسته شده و مرا خوش نمىدارند و من هيچ گونه وفايى از ايشان نديده و نيازموده‌ام . هر كس بر آنان دست يابد چنان است كه به تير شكسته و نا اميد كننده دست يافته باشد . به خدا سوگند كه ايشان را نه پايدارى و نه استوارى و نه شكيبايى بر شمشير است .\r\nگويد : پس از رحلت حسن ( ع ) ، مسيب بن نجبة فزارى همراه گروهى - از عراق - به\r\n\r\n\r\n","description":"","footnote":"\r\n[ 1 
  ] آيا آوردن اين همه اسناد و راوى نشان دهنده حساسيت عباسيان درباره حماسه حسينى نيست ؟ جمله دعائيه ابن سعد هم نمودارى از شيفتگى مسلمانان دلسوخته است .\r\n","page_name":" 80 ","page_number":88},
  {"content":"\r\n\r\n( 1 ) حضور حسين آمدند و او را براى خلع معاويه از حكومت فراخواندند و گفتند : ما انديشهء تو و انديشهء برادرت را به خوبى مىدانيم . فرمود : من اميدوارم كه خداوند برادرم را با انديشه‌اى كه در دوستى خوددارى و صلح داشت پاداش دهد و مرا هم در انديشه‌اى كه نسبت به پيكار ستمكاران دارم پاداش دهد .\r\nدر اين هنگام مروان بن حكم براى معاويه نوشت من در امان نيستم كه حسين در كمين فتنه انگيزى نباشد ، و روز و داستان شما با حسين را دراز دامن مىپندارم .\r\nمعاويه براى حسين ( ع ) چنين نوشت : آن كس كه عهد و پيمان خود را به پيشگاه خدا عرضه داشته است سزاوار است كه به آن وفادار بماند . آگاه شده‌ام كه گروهى از كوفيان تو را به خروج و ستيز فراخوانده‌اند . عراقيان همانان هستند كه خود به خوبى آزموده‌اى ، كار را به پدر و برادرت تباه كردند . از خدا بترس ! و پيمان را فرايادآور ، و همانا هر گاه نسبت به من مكر ورزى من هم نسبت به تو مكر مىورزم . حسين ( ع ) براى معاويه چنين نوشت : نامه‌ات به من رسيد . من شايسته و سزاوار چيز ديگرى جز آنچه به تو خبر رسيده است هستم ، و كسى جز خداوند به نيكوييها راهبر نيست . من نه آهنگ پيكار با تو دارم و نه قصد ستيز ، با آنكه در پيشگاه خداوند براى خود عذرى در رها كردن پيكار با تو نمىبينم ، و هيچ فتنه‌اى بزرگتر از حكومت تو بر مردم نمىشناسم .\r\nمعاويه گفت : اگر ابو عبد الله را به هيجان آوريم گويى شير را برانگيخته‌ايم . همچنين در پى برخى از اخبارى كه از حسين ( ع ) به اطلاع معاويه رسيده بود براى آن حضرت چنين نوشت : گمان مىكنم انديشه شورش بر سردارى ، دوست مىدارم خودم آن را ببينم و دريابم و به پاس تو از آن درگذرم .\r\nعلى بن محمد مدائنى از جويرية بن اسماء ، از مسافع بن شيبه براى ما نقل كرد كه مىگفته است * حسين در مكه كنار محلهء ردم با معاويه رو به رو شد ، دست دراز كرد لگام شترش را گرفت و نشاند و مدت درازى با او آهسته سخن گفت و برگشت . معاويه شتر خود را برانگيخت . يزيد بر او اعتراض كرد و گفت : چگونه است كه همواره بايد مردى خود را به تو رساند و شتر تو را به زانو درآورد . معاويه گفت : رهايش كن ممكن است همين كار را از كس ديگرى جز من بخواهد و براى او روا ندارد و او را بكشد .\r\n\r\n","description":"","footnote":"","page_name":" 81 ","page_number":89},
  {"content":"\r\n\r\n( 1 )\r\n\r\nبازگشت به سخن نخست\r\nگويد : و چون معاويه را مرگ فرا رسيد و محتضر شد يزيد را فراخواند و آنچه مىخواست به او سفارش كرد و به يزيد گفت : بنگر و به هوش باش كه حسين پسر على و پسر فاطمه دختر رسول خدا ( ص ) است . او محبوب ترين افراد در نظر مردم است . پيوند خويشاوندى او را رعايت و با او مدارا و مهرورزى كن ، تا كار او براى تو اصلاح شود . و اگر چيزى از او سر زند اميدوارم خداوند شر او را به وسيله كسانى كه پدرش را كشتند و برادرش را زبون ساختند كفايت فرمايد . معاويه شب نيمه ماه رجب سال شصت هجرى درگذشت و مردم با يزيد بيعت كردند .\r\nيزيد همراه عبد الله بن عمر و بن اويس عامرى - يعنى عامر بن لؤى - براى وليد بن عقبة بن ابى سفيان كه حاكم مدينه بود چنين نوشت : مردم را فراخوان و از ايشان بيعت بگير .\r\nو اين كار را از سران و روى شناسان قريش آغاز كن و نخستين كسى كه بايد بيعت گرفتن را از او آغاز كنى حسين بن على است و امير المؤمنين - معاويه - دربارهء او به من سفارش به مدارا كرده است و اين كه كار او را به صلاح آورم . وليد بن عقبه همان دم كه نامه به او رسيد با آنكه نيمه شب بود كسى را پيش حسين بن على گسيل داشت و قضا را عبد الله بن زبير هم در خانه او بود . وليد خبر مرگ معاويه را به آن دو داد و ايشان را به بيعت با يزيد فراخواند .\r\nگفتند : باشد تا شب را به صبح آوريم و بنگريم مردم چه مىكنند . حسين ( ع ) هماندم برخاست و از مدينه بيرون رفت . ابن زبير هم همراهش بود و مىگفت : اين يزيدى است كه او را مىشناسى به خدا سوگند نه دور انديشى در اوست و نه مردانگى . وليد ضمن گفتار نسبت به حسين درشتى كرد ، حسين هم به او ناسزا گفت و دست يا زيد و عمامه او را از سرش برداشت . وليد گفت : چون ابو عبد الله را برانگيزيم گويى شير را برانگيخته‌ايم .\r\nمروان يا يكى ديگر از همنشينان وليد گفت : حسين را بكش . گفت : خون حسين خونى است كه دامن همهء خاندان عبد مناف را مىگيرد . چون وليد به اندرون رفت همسرش اسماء دختر عبد الرحمان بن حارث بن هشام به او گفت : آيا به حسين دشنام دادى ؟ گفت : او آغاز كرد و مرا دشنام داد ، گفت : اگر او دشنامت دهد تو بايد او را دشنام دهى ؟ و بر فرض كه پدرت را هم دشنام دهد آيا مىتوانى پدرش را دشنام دهى ؟\r\n\r\n","description":"","footnote":"","page_name":" 82 ","page_number":90},
  {"content":"\r\n\r\n( 1 ) حسين و عبد الله بن زبير همان شب به سوى مكه حركت كردند ، مردم فرداى آن شب از بامداد براى بيعت با يزيد فراهم آمدند . به جستجوى حسين و ابن زبير پرداختند كه به ايشان دسترسى نيافتند . مسّور بن مخزمه گفت : ابو عبد الله شتاب كرد ، اينك ابن زبير او را مىپيچاند و به عراق روانه مىكند تا خود در مكه تنها بماند . ايشان چون به مكه رسيدند ، حسين ( ع ) در خانه عباس بن عبد المطلب فرود آمد و ابن زبير در حجر اسماعيل ساكن شد و جامه زهد و درويشى پوشيد و شروع به شوراندن مردم بر بنى اميه كرد . هر بامداد و شامگاه پيش حسين مىرفت و او را به رفتن به عراق تشويق مىكرد و مىگفت : عراقيان شيعيان پدرت و پيروان تو هستند . عبد الله بن عباس ، حسين ( ع ) را از آن كار باز مىداشت و مىگفت : چنين مكن . عبد الله بن مطيع به حسين ( ع ) گفت : پدر و مادرم فداى تو باد ، به عراق مرو و ما را از وجود خود بهره‌مند ساز كه به خدا سوگند اگر اين قوم تو را بكشند ما را به بردگى و چاكرى خواهند گرفت . [ 1 
  ]\r\nعبد الله بن عمر و عبد الله بن عياش بن ابى ربيعه [ 2 
  ] كه از گزاردن عمره بر مىگشتند در منطقهء ابواء ، حسين و ابن زبير را ديدند . ابن عمر به آن دو گفت : شما را به خدا سوگند مىدهم كه برگرديد و در كار پسنديده‌اى كه مردم به آن در آمده‌اند در آييد و منتظر بمانيد .\r\nاگر مردم بر بيعت يزيد اجتماع كردند شما تنها نخواهيد بود و اگر از او پراكنده شدند همان\r\n\r\n\r\n","description":"","footnote":"\r\n[ 1 
  ] . ابن سعد شرح حال عبد الله بن مطيع را در ج 5 ، ص 144 آورده و گفته است : واقدى از عبد الله بن جعفر بن ابى عون براى من نقل كرد كه چون حسين ( ع ) از مدينه به سوى مكه حركت كرد از كنار مزرعه ابن مطيع كه سرگرم كندن چاه بود گذشت . ابن مطيع گفت : پدر و مادرم فداى تو باد آهنگ كجا دارى ؟ فرمود : اينك به مكه مىروم ولى شيعيان من در عراق برايم نامه نوشته‌اند . ابن مطيع گفت : پدر و مادرم فداى تو باد ، ما را از وجود خود بهره‌مند دار و سوى عراقيان مرو .\r\nحسين ( ع ) نپذيرفت . ابن مطيع به او گفت : اين چاه من به خاك مرطوب رسيده و امروز نخستين بار است كه اندكى آب در سطل بالا آمده است ، چه نيكو و پسنديده است كه دعا كنى و از حق تعالى براى ما بركت بخواهى . فرمود : از آب آن بياور . در سطلى براى او آب آورد ، حسين عليه السلام از آن آب نوشيد و مضمضه كرد و در چاه ريخت آب آن چاه شيرين و فراوان و جوشان شد .\r\nواقدى از عبد الله ، از پدرش براى ما نقل كرد كه مىگفته است * حسين ( ع ) از كنار عبد الله بن مطيع كه كنار چاه خود بود و آن را به آب رسانده بود گذشت . حسين ( ع ) از شتر پياده شد و ابن مطيع او را بر دوش خود تا كنار سرير خويش برد و بر آن نشاند و گفت : پدر و مادرم فداى تو باد خود را براى ما نگهدار به خدا سوگند اگر تو را بكشند ما را بردگان خود قرار مىدهند .\r\nابن عديم هم در بغية الطلب فى تاريخ حلب ، ج 7 ، برگ 51 / الف ضمن شرح حال امام حسين عليه السلام اين موضوع را آورده است .\r\n[ 2 
  ] . عبد الله بن عياش از خاندان مخزوم و از اصحاب پيامبر ( ص ) است كه در حبشه متولد شده است . ابن اثير در اسد الغابه ، ج 3 ، ص 240 و ابن حجر در الاصابة ، ج 2 ، ص 349 شرح حال او را آورده‌اند .\r\n","page_name":" 83 ","page_number":91},
  {"content":"\r\n\r\n( 1 ) چيزى است كه شما مىخواهيد . ابن عمر فزون بر اين به حسين ( ع ) گفت : خروج مكن كه خداوند متعال پيامبر ( ص ) را ميان دنيا و آخرت مخير گرداند و پيامبر آخرت را برگزيد . تو نيز پاره تن پيامبرى و به دنيا نخواهى رسيد . ابن عمر سپس حسين ( ع ) را در آغوش كشيد و گريست و با او بدرود كرد . [ 1 
  ]\r\nابن عمر مىگفته است : حسين بن على بر قيام و خروج بر ما چيره شد - سخن ما را نپذيرفت - و به جان خودم سوگند او در پدر و برادر خويش موضوع را ديده بود و فتنه‌انگيزى و بىوفايى مردم را هم آزموده بود و سزاوار بود كه تا هنگامى كه زنده بود از جاى خود نجنبد و در همان كارى كه مردم در آمده بودند درآيد كه هماهنگى با جماعت بهتر است ! ابن عياش هم به حسين ( ع ) گفت : اى پسر فاطمه آهنگ كجا دارى ؟ فرمود : رفتن به عراق و پيش شيعيانم . گفت : من اين راه تو را خوش نمىدارم . به سوى گروهى مىروى كه پدرت را كشتند و برادرت را خنجر زدند و چنان شد كه آنان را با خشم و افسردگى رها كرد ، اينك تو را به خدا سوگند مىدهم مبادا خويشتن را بفريبى .\r\nابو سعيد خدرى هم مىگفته است : حسين بر خروج بر من چيره شد و حال آنكه من به او گفته بودم دربارهء حفظ جان خود از خدا بترس و در خانهء خود بنشين و بر ضد امام خود خروج و قيام مكن ! [ 2 
  ] ابو واقد ليثى هم گفته است : خبر بيرون رفتن حسين ( ع ) به من رسيد ، از پى او رفتم در منطقهء ملل به او رسيدم و او را به خدا سوگند دادم كه قيام نكند كه خروج و قيامش به مصلحت نيست و بدون ترديد خود را به كشتن مىدهد . فرمود : باز نمىگردم .\r\nجابر بن عبد الله گفته است : با حسين گفتم كه از خدا بترس ، گروهى از مردم را با\r\n\r\n\r\n","description":"","footnote":"\r\n[ 1 
  ] . عبد الله بن عمر و ديگرانى چون او تصور كرده‌اند كه حضرت ابو عبد الله ( ع ) در پى دنيا دارى است و نمىتوانسته‌اند درك كنند كه او در پى جانبازى و احياى دين است .\r\n[ 2 
  ] . اين گونه روايات كه بدون ذكر سلسله سند و به اصطلاح به صورت مرسل از قول بزرگان اصحاب به ويژه از افراد برجسته‌اى چون جناب ابو سعيد خدرى و جناب ابو واقد ليثى و جناب جابر بن عبد الله انصارى و تا حدودى عبد الله بن عمر نقل شده است ، بايد با احتياط پذيرفته شود . چنين به نظر مىرسد كه بنى اميه و مروانيان كه نفرين خدا بر همه‌شان باد با ساختن و پرداختن اين گونه روايات خواسته‌اند بگويند قيام حضرت ابو عبد الله مورد تأييد اين بزرگان نبوده است .\r\nوانگهى امكان اين مسأله بوده است كه اين بزرگان بر مبناى تقيه سخنى گفته باشند كه جان خود را از هجوم دژخيمان اموى و مروانى در امان بدارند ، براى آگهى از مقام شامخ ابو سعيد و ابو واقد مىتوان به اثر ارزنده مرحوم حاج شيخ عباس قمى ، الكنى و الالقاب ، ج 1 ، چاپ صيدا ، 1357 ق ، ص 165 و 79 مراجعه كرد .\r\n","page_name":" 84 ","page_number":92},
  {"content":"\r\n\r\n( 1 ) گروهى ديگر روياروى مكن . به خدا سوگند آنچه كرده‌ايد پسنديده نكرده‌ايد ، ولى از خواستهء من سرپيچى كرد .\r\nسعيد بن مسيب هم گفته است : اگر حسين قيام نكرده بود براى او بهتر مىبود .\r\nابو سلمة بن عبد الرحمان مىگفته است : براى حسين ( ع ) شايسته بود كه عراقيان را بشناسد و به سوى ايشان نرود ، ولى عبد الله بن زبير او را بر آن كار تشويق كرد .\r\nمسّور بن مخرمة براى حسين نوشت : بر تو باد كه به نامه‌هاى عراقيان فريفته نشوى ، و حال آنكه ابن زبير به تو مىگويد به ايشان بپيوند كه ياران تو هستند . هان ! كه اقامت در حرم - مكه - را رها نكنى ، اگر عراقيان را به راستى نيازى به تو باشد بايد شتابان شتران خود را به سوى تو به تاخت آورند و پيش تو فراهم آيند تا با نيرو و ساز و برگ بيرون روى . حسين ( ع ) در پاسخ براى او پاداش آرزو كرد و نوشت : در اين كار از خدا طلب خير خواهم كرد .\r\nعمره دختر عبد الرحمان هم براى حسين نامه نوشت و كار او را سخت بزرگ دانست و تقاضا كرد فرمانبردارى و هماهنگى با جماعت كند ، و او را آگاه كرد كه به كشتارگاه خود مىرود و افزود كه گواهى مىدهم عايشه براى من گفت كه از پيامبر ( ص ) شنيده كه فرموده است : حسين در سرزمين بابل كشته خواهد شد . حسين ( ع ) چون نامهء عمره را خواند ، گفت :\r\nدر اين صورت - كه پيامبر ( ص ) چنين فرموده باشد - مرا چاره‌اى از آن نيست و به راه خود ادامه داد . [ 1 
  ]\r\nابو بكر بن عبد الرحمان بن حارث بن هشام به حضور حسين آمد و گفت : اى پسر عمو ! پيوند خويشاوندى مرا وادار مىكند كه حقيقت را از تو پوشيده ندارم و نمىدانم از ديدگاه تو خيرخواهى من براى تو چگونه است . حسين فرمود : تو از كسانى نيستى كه متهم باشى و غش ورزى كنى ، سخن خود را بگو . گفت : تو خود ديدى كه عراقيان با پدر و برادرت چه كردند و اينك مىخواهى پيش ايشان روى . آنان بردگان دنيايند ، كسانى كه به تو وعدهء يارى داده‌اند با تو جنگ خواهند كرد و يا اينكه تو در نظرشان محبوب‌تر از هر كسى هستى كه ياريش خواهند داد تو را رها و زبون مىسازند ، دربارهء حفظ جان خودت تو را به خدا سوگند مىدهم . حسين فرمود : اى پسر عمو ! خدايت پاداش نيكو دهد كه با كوشش انديشهء خود را بررسى و اظهار كردى ، و بدان خداوند هر چه مقدر فرمايد خواهد\r\n\r\n\r\n","description":"","footnote":"\r\n[ 1 
  ] . عمره از زنان خاندان نجّار و از انصار و پيوسته به عايشه و مورد كمال توجه بنى اميه و مروانيان است . رجوع فرماييد به عمر رضا كحاله ، اعلام النساء ، ج 3 ، بيروت ، 1404 ق ، ص 356 .\r\n","page_name":" 85 ","page_number":93},
  {"content":"\r\n\r\n( 1 ) شد . ابو بكر بن عبد الرحمان انا لله بر زبان آورد و گفت : ما اندوه ابو عبد الله را در پيشگاه خدا حساب مىكنيم .\r\nعبد الله بن جعفر هم براى حسين نامه نوشت و او را از كوفيان بر حذر داشت و او را به خدا سوگند داد كه آهنگ ايشان نكند . حسين در پاسخ او نوشت : من خوابى ديده‌ام كه رسول خدا ( ص ) به من فرمانى داد و آن را اجرا خواهم كرد و تا نتيجهء كار خود را نبينم از آن خواب هيچ كس را آگاه نمىسازم . [ 1 
  ]\r\nعمرو بن سعيد بن عاص براى حسين چنين نوشت : من از خداوند مىخواهم آنچه را به خير و صلاح تو است ، به تو الهام فرمايد و از آنچه كه تو را زيان مىرساند باز دارد . به من خبر رسيده است كه آهنگ عراق دارى و اينك تو را از ستيزه در پناه خدا قرار مىدهم . اگر ترسانى پيش من بيا ، كه تو را پيش من زينهارى و نيكى و پيوند خواهد بود . حسين ( ع ) در پاسخ او نوشت : اگر به راستى با نامهء خود براى من ارادهء خير و پيوند كرده‌اى در دنيا و آخرت پاداش داده شوى . وانگهى كسى كه به سوى خدا فراخواند و كار پسنديده انجام دهد و بگويد همانا از مسلمانانم ستيزه و دشمنى نمىكند ، بهترين زينهاريها زينهارى خداوند است و آن كس كه در دنيا از خدا نترسد ايمان ندارد . از خداى مسألت مىكنيم در دنيا بترسيم تا ترس از خدا مايهء زينهارى در آخرت و پيشگاه او شود .\r\nيزيد بن معاويه براى عبد الله بن عباس نامه نوشت و خبر حركت حسين را به مكه به اطلاع او رساند و نوشت كه گمان مىكنم گروهى از مردان خاوران - عراق - پيش او آمده‌اند و او را به آرزوى خلافت انداخته‌اند . تو خود عراقيان را چه از لحاظ علمى و چه از نظر عملى مىشناسى ، اگر حسين چنين كرده است پيوند نزديكى را بريده و گسسته است .\r\nاينك تو كه بزرگ خاندان خود و مورد نظر حسين هستى او را از اقدام براى تفرقه اندازى بازدار ! ! ابيات زير را هم براى او و قرشيانى كه در مكه و مدينه بودند نوشت :\r\n« هان ! اى سوار كارى كه بامدادان بر شتر تنومند خود شتابان ره مىسپارى ، با آنكه از قريش دور افتاده‌ام به آنان ابلاغ كن كه ميان من و حسين ، خدا و پيوند خويشى حكم خواهد بود ، با سوگند به مقامى كه كنار كعبه قرار دارد پيام الهى و آنچه را كه بايد بر آن وفا شود فرايادش مىآورم ، شما با افتخار كردن به مقام مادرتان قوم خود را اندوهگين\r\n\r\n\r\n","description":"","footnote":"\r\n[ 1 
  ] . ابن اثير در اسد الغابة ، ج 1 ، ص 21 مىگويد : گروهى از جمله محمد بن حنفيه برادر حسين ( ع ) و ابن عباس و ابن عمرو ديگران او را از قيام منع كردند . فرمود : پيامبر ( ص ) را در خواب ديدم و فرمانى به من داد كه همان را انجام مىدهم .\r\n","page_name":" 86 ","page_number":94},
  {"content":"\r\n\r\n( 1 ) مىسازيد ، آرى سوگند به جان خودم كه مادرى پارسا و گرامى و پاك دامن است ، او چنان كسى است كه هيچ كس به فضيلت او نمىرسد ، دختر پيامبر و گزيده‌تر كسى است كه مىدانند ، درست است كه فضيلت او براى شما برترين فضيلت است ولى براى افراد ديگر قوم شما هم در فضيلت او بهره‌اى است ، من به خوبى مىدانم يا گمانى نزديك به علم دارم و گاهى گمان راست و منظّم است كه به زودى چيزى را كه مدعى آن هستيد شما را رها مىكند آن هم به صورت كشتگانى كه عقابها و كركسها به شما هديه خواهند داد ، اى قوم ما ! اينك كه جنگ آرام گرفته است آن را بر ميفروزيد ، چنگ به ريسمانهاى آشتى زنيد و به صلح پناه بريد ، جنگ اقوامى را كه پيش از شما بوده‌اند فريفته و ملتهايى را نابود ساخته است ، نسبت به قوم خود انصاف دهيد و با گردنكشى خود را به هلاك ميفكنيد چه بسيار گردنكشان كه پايشان لغزيده است » . [ 1 
  ]\r\nگويد : عبد الله بن عباس براى يزيد نوشت كه من اميدوارم بيرون رفتن حسين براى كارى نباشد كه تو را ناخوش آيد ، و من خيرخواهى و نصيحت به او را در مورد چيزى كه به يارى خداوند مايه الفت و خاموشى خشم و آتش باشد رها نخواهم كرد .\r\nعبد الله بن عباس پيش حسين رفت و فراوان با او سخن گفت كه تو را به خدا سوگند مىدهم مبادا فردا با حال تباه خود را به هلاكت اندازى . به عراق مرو و اگر ناچار اين كار را مىكنى ، اينك همين جا باش تا موسم حج بگذرد و مردم را ببينى و بدانى با چه قصدى به ديار خود بر مىگردند ، و آن گاه تصميم بگيرى . اين گفتگو در روزهاى نخست دهه اول ذى حجه سال شصت بود . حسين ( ع ) چيزى جز رفتن به عراق را نپذيرفت . ابن عباس به او\r\n\r\n\r\n","description":"","footnote":"\r\n[ 1 
  ] .\r\n يا ايّها الراكب الغادى مطيته * على عذافرة فى سيرها قحم\r\nابلغ قريشا على ناى المزار بها * بينى و بين حسين الله و الرحم\r\nو موقف بفناء البيت انشده * عهد الإله و ما توفى به الذمم\r\nعنيتم قومكم فخرا بامّكم * امّ لعمرى حصان عفّة كرم\r\nهى الّتى لا يدانى فضلها احد * بنت الرسول و خير الناس قد عملوا\r\nو فضلها لكم فضل و غيركم * من قومكم لهم فى فضلها قسم\r\nانّى لَاعلم او ظنّا كعالمه * و الظّن يصدق احيانا فينتظم\r\nان سوف يترككم ما تدعون بها * قتلى تهاداكم العقبان و الرخم\r\nيا قومنا لا تشبّوا الحرب اذ سكنت * و مسّكوا بحبال السلم و اعتصموا\r\nقد عزّت الحرب من قد كان قبلكم * من القرون و قد بادت بها الامم\r\nفانصفوا قومكم لا تهلكوا بذخا * فربّ ذى بذخ زلّت به القدم \r\n","page_name":" 87 ","page_number":95},
  {"content":"\r\n\r\n( 1 ) گفت : به خدا سوگند چنان گمان مىبرم كه فردا به زودى ميان زنان و دختركانت كشته مىشوى همان گونه كه عثمان ميان زنان و دختركانش كشته شد و به خدا سوگند بيم آن دارم كه تو كسى باشى كه در قبال خون عثمان كشته مىشوى و انا لله و انا اليه راجعون .\r\nحسين ( ع ) فرمود : اى ابو العباس ! تو پيرى سالخورده شده‌اى . ابن عباس گفت : اگر نه اين است كه براى من يا براى تو زشت است دست بر سرت مىيازيدم و اگر بدانم با گريبانگير شدن با تو ، تو همين جا مقيم مىشوى ، چنان مىكردم ولى گمان نمىكنم اين كارها براى من سودى داشته باشد . [ 1 
  ] حسين ( ع ) گفت : اگر در جاى ديگرى كشته شوم براى من بهتر و دوست داشتنى تر از آن است كه حرمت مكه با كشته شدن من از ميان برود . ابن عباس گريست و گفت : با اين كار چشم ابن زبير را روشن مىسازى ، و مىگفته تنها چيزى كه مايه تسليت من است همين گفتار حسين است . ابن عباس از حضور حسين خشمگين بيرون آمد ، قضا را ابن زبير بر در خانه بود . ابن عباس همين كه او را ديد گفت : پسر زبير ! آنچه دوست داشتى فرا رسيد ، چشمت روشن شد ، اينك ابو عبد الله است كه از اين سرزمين بيرون مىرود و تو را با حجاز رها مىكند . و اين شعر را خواند : « اى پرستو كه در اين خانه‌اى ، محيط براى تو خلوت شد ، تخم بگذار و آواز بخوان و هر اندازه كه مىخواهى منقار بزن » . [ 2 
  ]\r\nحسين ( ع ) ، كسى را به مدينه گسيل فرمود . گروهى از سبكباران فرزندان عبد المطلب به حضورش آمدند كه نوزده مرد و زنان و كودكانى بودند . مردان برادران و برادرزادگان او بودند و دختران حسين ( ع ) و زنان ديگرى از خاندانش بودند . محمد بن حنفيه هم از پى ايشان آمد و حسين ( ع ) را در مكه ديد و به او اعلام كرد كه قيام و خروج او در آن هنگام به مصلحت نيست ولى حسين ( ع ) پيشنهاد او را نپذيرفت . محمد بن على پسران خود را از همراهى با حسين بازداشت و هيچ يك را همراه او روانه نكرد و چنان شد كه حسين ( ع ) نسبت به محمد دلگير شد و پرسيد فرزندانت را از جايى كه من آن جا كشته خواهم شد باز مىدارى ؟ محمد گفت : براى من چه ضرورت و چه نيازى كه تو كشته شوى ، و آنان همراه تو كشته شوند هر چند سوگ تو در نظر ما بسيار بزرگتر از سوگ ايشان است .\r\n\r\n\r\n","description":"","footnote":"\r\n[ 1 
  ] . حافظ يعقوب بن سفيان فسوى در المعرفة و التاريخ ، ج 1 ، ص 541 نظير همين روايت را از گفته ابن عباس آورده است . طبرانى هم در معجم الكبير ، ج 3 ، ص 128 ضمن شرح حال امام حسين به شماره 2859 آورده است .\r\n[ 2 
  ] . گويند اين ابيات از طرفة بن عبد است كه به صورت ضرب المثل درآمده است و هم گفته‌اند سراينده آن كليب وائل است . به ميدانى ، مجمع الامثال ، ج 1 ، ص 239 مراجعه فرماييد .\r\n","page_name":" 88 ","page_number":96},
  {"content":"\r\n\r\n( 1 ) عراقيان فرستاده‌ها و نامه‌هايى به حضور حسين ( ع ) روانه داشتند و او را پيش خود فراخواندند و آن حضرت همراه افراد خانواده خود و شصت تن از مشايخ كوفه آهنگ عراق كرد و اين به روز دوشنبه‌اى از دهه اول ذى حجه بود .\r\nمروان براى عبيد الله بن زياد نوشت : [ 1 
  ] اما بعد ، همانا حسين بن على آهنگ ديار تو كرده است ، بدان كه او حسين پسر فاطمه و فاطمه دختر رسول خداست كه درود و سلام خدا بر او باد . به خدا سوگند هيچ كس محبوب‌تر از حسين كه خدايش به سلامت دارد در نظر ما نيست ، بپرهيز كه مبادا گرفتار هيجانى شوى كه چيزى نتواند آن را جبران كند و عامه آن را فراموش نكنند و ياد او را از خاطره نبرد ، و السلام .\r\nعمرو بن سعيد بن عاص هم براى عبيد الله بن زياد چنين نوشت : اما بعد حسين آهنگ تو كرده است ، بدان كه در كارى مانند اين كار يا آزاد مىشوى و يا همچون بردگان به بردگى گرفته مىشوى . [ 2 
  ]\r\nعبد الله بن زبير حميدى از سفيان بن عيينه ، از قول لبطة پسر فرزدق به ما خبر داد كه او را همراه ابن شبرمة در حال طواف ديده و به سفيان گفته است ، پدرم فرزدق ، براى من نقل كرد كه * براى گزاردن حج همراه گروهى حركت كرديم ، چون به منطقه صفاح رسيديم ، ناگاه به گروهى از مسافران برخورديم كه قباهاى آستردار آكنده از پنبه پوشيده بودند و سپرهايى كه از پوست بود همراه داشتند . همين كه نزديك رسيديم متوجه شدم كه حسين بن على است . گفتم : اى ابو عبد الله در چه حالى ؟ گفت : اى فرزدق تو چه خبر دارى ؟ گفتم : تو در نظر مردم محبوب‌ترين افرادى ، سرنوشت هم در آسمان است ، ولى شمشيرها همراه بنى اميه است .\r\nفرزدق گويد : و چون به مكه رسيديم و در منى بوديم به همراهان خود گفتم مناسب است پيش عبد الله بن عمرو بن عاص برويم و دربارهء حسين و چگونگى بيرون رفتن او بپرسيم . كنار خيمه‌اش رفتيم به چند فرزند كوچك سيه‌چرده او برخورديم كه آن جا بازى مىكردند . پرسيديم پدرتان كجاست ؟ گفتند : در خيمه وضو مىگيرد . چيزى نگذشت كه از\r\n\r\n\r\n","description":"","footnote":"\r\n[ 1 
  ] . به هنگام حركت حضرت سيد الشهداء نعمان بن بشير فرماندار و حاكم كوفه بوده است نه عبيد الله ، و به هيچ روى نمىتوان چنين نامه را درست دانست ، در صفحات آينده شادى مروان از شهادت آن حضرت را ملاحظه خواهيد فرمود - م .\r\n[ 2 
  ] . از اول بخش مقتل تا اين جا را مزّى در تهذيب الكمال ، ج 6 ، ص 22 - 412 و حافظ كمال الدين ابن العديم در بغية الطلب ، ج 6 ، ص 12 - 2605 آورده‌اند .\r\n","page_name":" 89 ","page_number":97},
  {"content":"\r\n\r\n( 1 ) خيمه‌اش بيرون و پيش ما آمد . دربارهء حسين از او پرسيديم ، گفت : در مورد او نيازى به اسلحه نيست - كوچكتر از آن است كه در مقابل اسلحه مقاومت كند . من به او گفتم : تو كه خود با او و پدرش جنگ كرده‌اى اين چنين مىگويى ؟ عبد الله بن عمرو مرا دشنام داد و من هم دشنامش دادم . و چون از مكه بيرون آمديم و كنار چاه آبى به نام تعشار كه از خود ما بود رسيديم از هر كسى كه عبور مىكرد دربارهء حسين مىپرسيديم ، سرانجام به گروهى از مسافران كه از كنار ما مىگذشتند با صداى بلند گفتيم حسين بن على چه كرد ؟ گفتند : كشته شد . من گفتم : خداوند سزاى عبد الله بن عمرو را بدهد كه كار خود را كرد . سفيان بن عيينة مىگفته است : فرزدق سخن عبد الله بن عمرو را درست معنى نكرده است ، عبد الهل گفته اسلحه بر حسين كارگر نيست وانگهى با سرنوشتى كه براى او مقدر شده است كشته شدن براى او زيان ندارد .\r\nعبد الله بن زبير حميدى از سفيان ، از قول يكى از شيعيان به نام علاء بن ابى العباس ، از ابو جعفر ، از عبد الله بن عمرو براى ما نقل كرد كه دربارهء حسين مىگفته است * همانا كه اسلحه بر او كارگر نيست . [ 1 
  ]\r\nموسى بن اسماعيل از معاوية بن عبد الكريم ، از مروان اصغر براى ما نقل كرد كه فرزدق بن غالب مىگفته است * هنگامى كه حسين بن على كه رحمت خدا بر او باد بيرون رفت ، عبد الله بن عمرو بن عاص را ديدم و گفتم : اين مرد قيام كرده و بيرون رفته است عقيده تو چيست ؟ گفت : چنين مصلحت مىبينم كه همراه او به روى كه اگر دنيا بخواهى به آن مىرسى و اگر جوياى آخرت باشى به آن مىرسى . فرزدق مىگويد : به سوى حسين حركت كردم . ميان راه خبر كشته شدن او به من رسيد ، پيش عبد الله بن عمرو برگشتم و گفتم : آنچه به من گفتى چه شد ؟ گفت : انديشه‌اى بود كه انديشيده بودم .\r\nعلى بن محمد مدائنى از هذلى ، از فرزدق به ما خبر داد كه مىگفته است * حسين را ديدم و او را گفتم : پدرم فداى تو باد كاش مىماندى تا مردم از حج باز گردند كه اميدوارم همهء حج گزاران بر گرد تو جمع شوند و تو را يارى دهند . فرمود : اى ابو فراس از بنى اميه در امان نيستم . فرزدق مىگويد : وارد مكه شدم ، خيمهء برافراشته‌اى ديدم ، پرسيدم اين خيمه از كيست ؟ گفتند : از عبد الله بن عمرو بن عاص است . آن جا رفتم مردى سرخ روى را ديدم ،\r\n\r\n\r\n","description":"","footnote":"\r\n[ 1 
  ] . از آغاز مقتل تا اين جا را ابن عساكر در شرح حال امام حسين صفحات 206 - 196 به نقل از ابن سعد در طبقات آورده است .\r\n","page_name":" 90 ","page_number":98},
  {"content":"\r\n\r\n( 1 ) سلام دادم ، پرسيد تو كيستى ؟ گفتم : فرزدق هستم ، آيا صلاح مىدانى حسين را يارى دهم ؟\r\nگفت : در آن صورت به پاداش و اندوخته مىرسى . گفتم : البته بدون پاداش دنيايى ، اندكى سكوت كرد و سپس گفت : اى پسر غالب ! منتظر بمان حكومت و خلافت يزيد سر و سامان خواهد گرفت . از آنچه گفت مرا خوش نيامد ، به يزيد و معاويه دشنام دادم . گفت : خاموش باش كه خدايت زشت بدارد . خشمگين شدم او را دشنام دادم و برخاستم ، اگر خدمتكارانش حاضر مىبودند مرا آزار مىدادند . گويد : چون حج گزاردم و برگشتم به كاروانى برخوردم فرياد كشيدم حسين چه كرد ؟ پاسخ دادند : كشته شد .\r\nعلى بن محمد - مدائنى - از جويرية بن اسماء و على بن مدرك ، از اسماعيل بن يسار [ 1 
  ] به ما خبر داد كه مىگفته است * فرزدق حسين ( ع ) را در منطقهء صفاح ديد و بر او سلام داد . حسين ( ع ) چهارصد دينار به او پاداش داد . به او گفتند : اى ابو عبد الله به شاعرى خيال پرداز و زبان گسيخته چهارصد دينار پاداش مىدهى ؟ فرمود : كارى كه با آن آبروى خود را حفظ كنى بهترين كار است ، وانگهى فرزدق شاعرى است كه نمىتوان از او در امان بود . گروهى از اسماعيل بن يسار پرسيدند فرزدق دربارهء حسين با مكانتى كه داشته است و پدر و مادرش هم كسانى هستند كه مىدانى چه مىتوانسته است بگويد ؟ اسماعيل گفت :\r\nخاموش باشيد كه شاعر ملعون است ! بر فرض كه دربارهء پدر و مادر حسين چيزى نگويد ، دربارهء خود او مىگويد .\r\nعلى بن محمد مدائنى از حباب بن موسى ، از كلبى ، از بجير بن شداد اسدى براى ما نقل كرد كه مىگفته است * حسين بن على در ناحيهء ثعلبية از كنار ما گذشت . من همراه برادرم به حضورش رفتيم جبه‌اى زرد رنگ كه در ناحيهء سينه‌اش جيبى داشت بر تن داشت .\r\nبرادرم به او گفت : من بر تو مىترسم . حسين با تازيانه بر خورجينى كه پشت سرش قرار داشت زد و گفت : اين نامه‌هاى سران و روى شناسان شهر است . [ 2 
  ]\r\nموسى بن اسماعيل از جعفر بن سليمان ، از يزيد رشك ، از گفتهء كسى كه خود شفاهى با حسين گفتگو كرده و روياروى شده بود براى ما نقل كرد كه مىگفته است * خيمه‌هايى برافراشته بر صحرا ديدم ، پرسيدم اين خيمه‌ها از كيست ؟ گفتند : از حسين . پيش او رفتم .\r\n\r\n\r\n","description":"","footnote":"\r\n[ 1 
  ] . اسماعيل بن يسار نسايى در گذشته حدود سال 130 از شاعران نامور شعوبى است كه نسبت به ايرانيان در شعر خود تعصب داشته و به آنان افتخار مىورزيده است . به خير الدين زركلى ، الاعلام ، ج 1 ، ص 328 مراجعه فرماييد .\r\n[ 2 
  ] . ابن عساكر اين موضوع را به شماره 266 از قول ابن سعد آورده است .\r\n","page_name":" 91 ","page_number":99},
  {"content":"\r\n\r\n( 1 ) مردى موقر ديدم كه قرآن مىخواند و اشكهايش بر گونه‌ها و ريش او فرو مىريخت . گفتم :\r\nاى پسر رسول خدا ! پدر و مادرم فداى تو باد چه چيزى تو را در اين بيابانى كه هيچ كس در آن نيست فرو آورده است ؟ فرمود : اينها نامه‌هاى مردم كوفه است كه براى من نوشته‌اند ، و آنان را قاتل خود مىدانم و چون اين كار را انجام دهند هيچ حرمتى از حرمتهاى خدا را رها نمىكنند مگر آنكه در هم مىدرند . و خداى كسى را بر ايشان چيره مىسازد كه چنان خوارشان كند كه از مقنعه كنيزكان بىارزش‌تر شوند .\r\n\r\nبازگشت به سخن نخست\r\nگويند : حسين بن على ( ع ) مسلم بن عقيل را به كوفه گسيل داشت و او را فرمود كه در خانهء هانى بن عروه مرادى منزل كند و بنگرد كه مردمان چگونه بر او جمع مىشوند و خبر را براى حسين بنويسد . مسلم بن عقيل پوشيده به كوفه آمد و شيعيان پيش او آمدند و از ايشان بيعت گرفت و براى حسين نوشت كه به كوفه آمدم و تاكنون كه اين نامه را براى تو مىنويسم هيجده هزار تن از ايشان با من بيعت كرده‌اند . درآمدن شتاب فرماى كه مانعى براى تصرف شهر نيست . چون نامهء مسلم به حسين رسيد حركت خود را تندتر كرد تا به زباله رسيد .\r\nفرستادگان مردم كوفه به حضورش آمدند و ديوانى آوردند كه در آن نام صد هزار تن نوشته شده بود . در سالهاى آخر حكومت معاويه ، نعمان بن بشير انصارى حاكم كوفه بود و هنگامى كه معاويه به هلاكت رسيد نعمان همچنان بر كار بود . يزيد ترسيد كه نعمان اقدام به جنگ با حسين ( ع ) نكند ، فرمانى براى عبيد الله بن زياد بن ابو سفيان ! كه حاكم بصره بود نوشت و حكومت كوفه را هم به او سپرد و براى او نوشت كه حسين آهنگ كوفه كرده است ، اينك همچون پرندگان به پرواز درآى و پيش از او به كوفه برس .\r\nعبيد الله بن زياد همان دم شتابان بر پشت اسب پريد و چون به كوفه رسيد به صورت ناشناس و در حالى كه عمامه خود را به سر و چهره پيچيده بود وارد شهر شد و از ميان بازار گذشت . مردم سفله و بازاريان همين كه او را ديدند پنداشتند حسين است كه منتظر آمدنش بودند ، و شروع به دويدن در ركاب او و بوسيدن دست و پايش كردند و به او مىگفتند : اى پسر رسول خدا ! سپاس خداوندى را كه تو را به ما نماياند . عبيد الله با خود گفت اين گروه به شدت تباه شده‌اند . عبيد الله به راه خود رفت تا به مسجد رسيد دو ركعت نماز گزارد و به منبر\r\n\r\n","description":"","footnote":"","page_name":" 92 ","page_number":100},
  {"content":"\r\n\r\n( 1 ) رفت و چهره خود را گشود . مردم چون او را ديدند نخست به يك ديگر پناه بردند و سپس از گرد عبيد الله پراكنده شدند . عبيد الله بن زياد در همان شب با همسر خود ام نافع دختر عمارة بن عقبه بن ابى معيط عروسى كرد و در همان شب فرستادهء حسين ( ع ) را كه نامش عبد الله بن يقطر بود و او را پيش مسلم گسيل داشته بود گرفته بودند و پيش عبيد الله آوردند كه او را كشت .\r\nشريك بن اعور حارثى كه از شيعيان على بود همراه عبيد الله بن زياد از بصره به كوفه آمد . او هم در خانهء هانى عروه منزل كرد . قضا را بيمار شد و عبيد الله بدون اينكه بداند مسلم هم در خانهء هانى است از شريك عيادت مىكرد . اطرافيان مسلم سى مرد را آماده كردند كه عبيد الله را هنگامى كه آن جا مىآيد بكشند . چون عبيد الله آمد ، شريك شروع به گفتن اين جمله كرد كه « چه انتظار مىكشيد چرا به سلمى سلام و تحيت نمىگوييد ، تشنه‌ام آبم دهيد گرچه با آن جان دهم » . عبيد الله بن زياد پرسيد اين چه مىگويد ؟ گفتند : هذيان مىگويد . آن گروه هم به جنب و جوش آمدند ، براى عبيد الله شگفت‌انگيز آمد و بدگمان شد ، از جاى برجست و بيرون رفت [ 1 
  ] . يكى از بردگان آزاد كرده و وابستهء هانى را كه از پاسبانان بود فراخواند و دربارهء موضوع از او پرسيد . او عبيد الله را آگاه كرد . عبيد الله گفت : شايد چنين نباشد . حركت كرد و چون به كاخ رسيد هانى را كه در آن هنگام نود و چند ساله بود احضار كرد و از او پرسيد چه چيزى انگيزهء تو بوده است كه دشمن مرا پناه دهى و گرد او باشى ؟\r\nهانى گفت : اى برادرزاده حقى پيش آمد كه از حق تو و خاندان تو به رعايت سزاوارتر است ، عبيد الله برجست و با زوبينى [ 2 
  ] كه در دست داشت چنان بر سر هانى كوفت كه پيكان آن پريد و بر ديوار فرو نشست و مغز پيرمرد اين سو و آن سو پاشيد و همان دم درگذشت .\r\nاين خبر به مسلم بن عقيل رسيد . همراه حدود چهارصد تن از شيعيان ! قيام كرد و از خانه بيرون آمد هنوز به قصر حكومتى نرسيده بود كه فقط حدود شصت مرد همراهش مانده بود . در اين هنگام كه خورشيد غروب كرده بود جنگ و ستيزى كنار ميدان انجام دادند و سپس به مسجد درآمدند . ياران عبيد الله بن زياد شمار ايشان را بسيار پنداشتند و چون شب فرا رسيد مسلم گريخت و به خانهء زنى به نام طوعه كه از قبيلهء كنده بود پناه برد .\r\nمحمد بن اشعث بن قيس از اين موضوع آگاه شد و عبيد الله بن زياد را آگاه ساخت . او\r\n\r\n\r\n","description":"","footnote":"\r\n[ 1 ، 2 
  ] . در بسيارى از منابع كهن اين هر دو موضوع به گونه ديگر آمده است . براى نمونه به دينورى ، اخبار الطول ، ترجمهء آن به قلم اين بنده ، ص 6 - 282 مراجعه فرماييد - م .\r\n","page_name":" 93 ","page_number":101},
  {"content":"\r\n\r\n( 1 ) گروهى را به آنجا روانه كرد كه مسلم را پيش او آوردند . عبيد الله او را سخت سرزنش و نسبت به او درشتى كرد و فرمان به كشتن او داد . مسلم گفت : بگذار تا وصيت كنم . عبيد الله گفت : آرى وصيت كن . مسلم به عمر بن سعد بن ابى وقاص نگريست و گفت : مرا به تو نيازى است كه ميان من و تو پيوند خويشاوندى است . عبيد الله گفت : بنگر كه پسر عمويت چه نيازى دارد . عمر بن سعد برخاست و پيش مسلم رفت . مسلم به دو گفت : اى فلان ! در اينجا جز تو ديگرى قرشى نيست ، و اينك حسين بن على است كه به سوى تو فرا مىرسد ، فرستاده‌اى پيش او بفرست تا بازگردد كه اين قوم او را فريب داده و به او دروغ گفته‌اند و حيله ساخته‌اند . همانا اگر حسين كشته شود پس از او بنى هاشم را نظامى نخواهد بود . ديگر آنكه بر من وامى است كه چون به كوفه آمده‌ام ستده‌ام آن وام را از سوى من پرداخت كن .\r\nپيكرم را از ابن زياد بگير و به خاك سپار .\r\nابن زياد از عمر بن سعد پرسيد مسلم به تو چه گفت ؟ عمر ، ابن زياد را از گفته‌هاى او آگاه ساخت . عبيد الله گفت : او را بگو اموالت از خودت خواهد بود تو را از وصيت در آن باره باز نمىداريم . اما حسين ، اگر او ما را رها كند ما به سوى او نخواهيم رفت ! امّا درباره پيكرش پس از اينكه او را كشتيم توجهى نداريم كه با پيكرش چگونه رفتار شود . عبيد الله فرمان به كشتن مسلم داد و كشته شد . [ 1 
  ]\r\nعبد الله بن زبير اسدى [ 2 
  ] در اين باره چنين سروده است :\r\n« اگر تا كنون ندانسته‌اى كه مرگ چيست ، ميان بازار به - پيكر - هانى و پسر عقيل بنگر ، پيكرى را مىبينى كه مرگ رنگ آن را دگرگون ساخته است و فرو ريخته خونى را مىبينى كه همه سو روان است ، فرمان امير آن دو را فرو گرفت ، داستان سر بازار و گذرگاهها\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه محمد بن سعد مولف طبقات از محنت كشيدگان دورهء محنت است و معاصر مأمون و معتصم و واثق عباسى ، و به نظر مىرسد كه بسيارى از دانسته‌هاى خود را در شرح فاجعه كربلا به قلم نياورده است . براى آگهى دقيق از دلاورى و سرافرازى جناب مسلم بن عقيل مناسب است در منابع اهل سنت به بحث مستوفاى طبرى در تاريخ الطبرى ، ج 5 ، تصحيح محمد بن ابو الفضل ابراهيم ، بدون تاريخ ، بيروت ، ص 9 - 370 مراجعه كرد .\r\n[ 2 
  ] . عبد الله بن زبير به فتح ز و كسر ب از شاعران نامور قرن اول هجرى و روزگار حكومت امويان و مروانيان است . ديوان شعر او به همت يحيى الجبورى در بغداد منتشر شده است . شرح حال مفصل او در الاغانى ، ج 14 ، چاپ دار الكتب ، ص 62 - 217 آمده است . ابو الفرج اصفهانى يك بيت از اين ابيات را در صفحه 229 بدون آنكه به او نسبت دهد آورده است و گفته است شاعر شيعيان چنين سروده است . بدين سبب شايد همان احتمال طبرى كه مىگويد گفته‌اند سراينده اين ابيات فرزدق است صحيح باشد . شيخ مفيد هم در ارشاد ، چاپ مرحوم سيد كاظم موسى مياموى ، تهران ، 1377 ق ، ص 199 اين ابيات را از عبد الله بن زبير دانسته است .\r\n","page_name":" 94 ","page_number":102},
  {"content":"\r\n\r\n( 1 ) شدند ، نخست دلاورى را مىبينى كه شمشير سرش را جدا كرده است و ديگرى كه كشته‌اش را از فراز بام بر زمين انداخته‌اند ، مگر ممكن است اسماء پسر خارجه فزارى در زينهارى سوار شود و حال آنكه مذحجيان خون كشته خود را از او طلب مىكنند ، اگر شما از برادر خود خون خواهى نمىكنيد همچون روسپيانى باشيد كه به بهاى اندك خوشنود مىشوند » . [ 1 
  ]\r\nمنظور شاعر از اسماء الهماليج ، اسماء بن خارجه فزارى است كه عبيد الله بن زياد او را همراه عمرو بن حجاج زبيدى پيش هانى فرستاده بود و آن دو سوگند خورده بودند كه هانى در امان خواهد بود . هانى همراه آن دو پيش ابن زياد آمد و ابن زياد او را كشت . گويد :\r\nعمر بن سعد وام مسلم را پرداخت كرد ، پيكر او را هم گرفت ، كفن كرد و به خاك سپرد . به مردى هم هزينه راه پرداخت كرد و ناقه‌اى در اختيارش نهاد و او را پيش حسين گسيل داشت تا آنچه مسلم بن عقيل گفته است به آگهى حسين برساند . آن مرد حسين ( ع ) را در چهار منزل به كوفه مانده ديد و خبر را به او رساند . عبيد الله بن زياد سر مسلم بن عقيل و هانى بن عروه را پيش يزيد بن معاويه فرستاد .\r\nهنگامى كه خبر كشته شدن مسلم و هانى به حسين ( ع ) رسيد ، پسرش على اكبر گفت :\r\nپدر جان ! برگرد كه كوفيان اهل كدورت و مكر و بىوفايند و براى تو وفادارى نخواهند كرد . فرزندان عقيل به حسين گفتند : اينك هنگام بازگشت نيست و او را به حركت تشويق كردند . حسين ( ع ) به ياران خود فرمود : خود مىبينيد كه براى ما چه پيش آمده است و من اين قوم را چنين مىبينم كه ما را به زودى خوار مىسازند و يارى نخواهند داد ، هر كس دوست مىدارد كه برگردد برود . در اين هنگام كسانى كه ميان راه به حسين پيوسته بودند برگشتند و او همراه همان يارانى كه از مكه با او بيرون آمده بودند و تنى چند از پيوستگان ميان راه باقى ماند و شمار اسبهاى ايشان فقط سى و دو اسب بود .\r\n\r\n\r\n","description":"","footnote":"\r\n[ 1 
  ] .\r\n ان كنت لا تدرين ما لموت فانظرى * الى هانى فى السوق و ابن عقيل\r\nترى جسدا قد غيرّ الموت لونه * و نضح دم قد سال كل مسيل\r\nاصابهما امر الامام فاصبحا * احاديث من يهوى بكل سبيلٍ\r\nترى بطلًا قد هشّم السيف رأسه * و آخر يهوى من طمار قتل\r\nأ يركب اسماء الهماليج آمنا * و قد طلبته مذحج بقتيل\r\nفان انتم لم تثأروا باخيكم * فكونوا بغايا ارضيت بقليل \r\n","page_name":" 95 ","page_number":103},
  {"content":"\r\n\r\n( 1 ) گويد : عبيد الله بن زياد جنگجويان را فراهم آورد و دستور داد مقررى ايشان و افراد شرطه پرداخت شود . حصين بن تميم طهوى را به قادسيه فرستاد و گفت : آن جا باش و هر ناشناسى را ديدى فروگير .\r\nحسين ( ع ) پيش از آن كه خبر كشته شدن مسلم بن عقيل به او برسد ، قيس بن مسهر اسدى را پيش او فرستاده بود . حصين بن تميم او را گرفت و پيش عبيد الله فرستاد . ابن زياد به قيس گفت : خداوند مسلم را كشت ! اينك ميان مردم برخيز و به دروغگوى پسر دروغگو دشنام بده ، قيس به منبر رفت و گفت : اى مردم ! من در منطقهء حاجر از حسين بن على جدا شدم و فرستاده و پيام رسانندهء او براى شمايم و او از شما يارى مىجويد . عبيد الله فرمان داد قيس را از فراز قصر فرو افكندند و درگذشت .\r\nحصين بن تميم ، حرّ بن يزيد يربوعى را كه از قبيلهء بنى رياح بود همراه هزار تن به مقابله حسين گسيل داشت و گفت : همراه او حركت كن و مگذار باز گردد تا به كوفه درآيد و بر او سخت بگير ، حر بن يزيد چنان كرد .\r\nحسين ( ع ) راه عذيب را پيش گرفت و در منطقهء جوف كه حدود نجف است آن جا كه ميان دو آب است فرود آمد و در منطقهء قصر ابى مقاتل منزل ساخت ، آن جا اندكى خوابيد و شتابان بيدار شد و انا لله بر زبان آورد و فرمود : هم اكنون در خواب سوارى را ديدم كه پا به پاى ما روان است و مىگويد اين گروه مىروند و مرگها در پى ايشان است و دانستم كه خبر مرگ ما مىدهد . حسين ( ع ) همچنان به راه خود ادامه داد تا در كربلاء فرود آمد و با نگرانى پرسيد كجا فرود آمده‌ايم ؟ گفتند : در كربلاء . فرمود : آرى روز كرب و بلاء است .\r\nعبيد الله بن زياد ، عمر بن سعد بن ابى وقاص را كه به حكومت رى و همدان گماشته بود همراه چهارهزار مرد فرمان داد به سوى حسين برود . چون اين فرمان به عمر بن سعد داده شد آن را خوش نداشت و از آن سر پيچيد و از ابن زياد خواست كه او را از اين كار معاف دارد . ابن زياد به او گفت : با خدا عهد كرده‌ام كه اگر به سوى حسين نروى و بر جنگ با او اقدام نكنى تو را از حكومت بر كنار سازم و خانه‌ات را ويران كنم و گردنت را بزنم ! عمر بن سعد گفت : در اين صورت انجام مىدهم . افراد خاندان زهره پيش عمر بن سعد آمدند و گفتند : به خدا سوگندت مىدهيم مبادا تو آن كسى باشى كه جنگ با حسين را بر عهده بگيرى كه در آن صورت دشمنى ميان ما و بنى هاشم پايدار خواهد ماند . عمر بن سعد پيش ابن زياد برگشت و از او خواست از آن كار معافش دارد . ابن زياد نپذيرفت . عمر\r\n\r\n","description":"","footnote":"","page_name":" 96 ","page_number":104},
  {"content":"\r\n\r\n( 1 ) تصميم گرفت و سوى حسين حركت كرد .\r\nدر آن هنگام همراهان حسين ( ع ) پنجاه مرد بودند كه بيست مرد ديگر هم از لشكريان به او پيوستند و نوزده مرد هم از خاندان حسين ( ع ) با او بودند . چون حسين عليه السلام ، عمر بن سعد و همراهان او را كه آهنگ جنگ با او را داشتند ديد ، به آنان چنين گفت :\r\nهان ! اى گروه ! خدايتان رحمت كند سخنم را بشنويد ، براى ما و شما چه پيش آمده است . اى مردم كوفه اين چه حال است كه شما را پيش آمده است ! ؟ گفتند : بيم آن داشتيم كه مقررى ما از ميان برود . فرمود : پاداشى كه در پيشگاه خداوند است براى شما بهتر است ، و اينك اى گروه ما را رها كنيد تا به جايى كه از آن آمده‌ايم بازگرديم . گفتند : راهى به اين كار نيست . فرمود : رهايم كنيد تا به رى بروم و با ديلميان جهاد كنم . گفتند : راهى به اين كار نيست . فرمود : رهايم كنيد تا پيش يزيد بن معاويه روم و دست در دست او گذارم . [ 1 
  ] گفتند : نه ولى دست در دست عبيد الله بن زياد بگذار - تسليم او شو . فرمود : اين يكى هرگز . گفتند :\r\nچيزى جز اين براى تو نيست . و چون اين خبر به عبيد الله رسيد آهنگ آن كرد كه دست از حسين بردارد و گفت : به خدا سوگند او متعرض چيزى از حكومت من نشده است و چنين مىانديشم كه راه را بر او بگشايم و به هر كجا كه مىخواهد برود . شمر بن ذى الجوشن ضبابى به او گفت : به خدا سوگند اگر چنين كنى و مرد از دست تو بيرون شود هرگز اين فرصت را به دست نخواهى آورد . و چون عبيد الله بن زياد همتى جز اين نداشت كه بر حكومت عراق پايدار بماند براى عمر بن سعد چنين نوشت : « اينك كه ريسمانهاى ما او را پا پيچ شده است ، اميد به رهايى دارد و حال آنكه اينك هنگام رهايى نيست » . [ 2 
  ] و او را به جنگ برانگيخت و به شمر گفت : خود پيش عمر بن سعد برو ، اگر آنچه را فرمان داده‌ام\r\n\r\n\r\n","description":"","footnote":"\r\n[ 1 
  ] . هر چند ممكن است كه حضرت سيد الشهداء صلوات الله عليه براى اتمام حجت چنين گفتارى فرموده باشد ولى بايد توجه داشت كه بسيارى از مورخان بزرگ اهل سنت اين موضوع را درست نمىدانند . شهاب الدين نويرى در نهاية الارب ، ج 20 ، چاپ محمد رفعت فتح الله ، قاهره ، 1975 ميلادى ، ص 429 از گفتهء عقبة بن سمعان به شدت و با سوگند جلاله مىنويسد كه مىگفته است : هرگز چنين سخنى را سيد الشهدا بر زبان نياورده است و فقط فرموده بگذاريد به همان جا كه از آن جا آمده‌ام بازگردم . و به ترجمهء نهاية الارب ، ج 7 ، به قلم اين بنده ، امير كبير ، تهران ، 1364 ش ، ص 173 مراجعه فرماييد . ابن ابى الحديد هم ضمن شرح خطبه 51 در ج 3 ، چاپ محمد ابو الفضل ابراهيم ، مصر ، 1379 ق ، ص 249 در اين باره مطلبى خواندنى دارد و به شرح همان خطبه در جلوه تاريخ در شرح نهج البلاغه ، ج 2 ، به قلم اين بنده ، نشر نى ، تهران ، مراجعه فرماييد - م .\r\n[ 2 
  ] . الآن حين تعلّقته حبالنا * يرجو النجاة و لات حين مناص\r\n","page_name":" 97 ","page_number":105},
  {"content":"\r\n\r\n( 1 ) انجام داد و با حسين جنگ كرد چه بهتر و گر نه گردنش را بزن و خود فرمانده مردم خواهى بود .\r\nگويد : گاهى يك يا دو سه مرد از كوفه آهنگ پيوستن به حسين ( ع ) مىكردند و چون اين خبر به عبيد الله رسيد از كوفه بيرون آمد و در نخيله لشكرگاه ساخت و عمرو بن حريث را به كارگزارى كوفه گماشت . عبيد الله مردم را وادار به حركت به نخيله كرد و پل كوفه را در اختيار گرفت و اجازه نمىداد هيچ كس از آن بگذرد . [ 1 
  ] ابن زياد ، حصين بن تميم طهوى را به فرماندهى دو هزار سپاهى منصوب كرد و او را به مدد عمر بن سعد گسيل داشت .\r\nشمر بن ذى الجوشن ضبابى بعد از ظهر روز پنجشنبه نهم محرم سال شصت و يكم هجرت پس از نماز عصر با فرمانى كه عبيد الله به او داده بود پيش عمر بن سعد رسيد و همان هنگام فرمان داده شد كه لشكر سوار شوند و همگان سوار شدند . در آن هنگام حسين عليه السلام در حالى كه زانوهاى خود را در برگرفته بود جلو خيمهء خود نشسته بود . و چون لشكر را در حال پيش آمدن ديد به عباس بن على بن ابى طالب فرمود : با آنان ديدار كن و بپرس چه پيش آمده است ؟ عباس از آنان پرسيد ، گفتند : هم اكنون نامهء امير رسيده و فرمان داده است به شما ابلاغ كنيم كه تسليم فرمان او شويد يا جنگ را شروع كنيم . حسين ( ع ) فرمود : امشب را برگرديد تا ما دربارهء پيشنهاد شما بينديشيم ، عمر بن سعد برگشت .\r\nحسين عليه السلام در شب عاشوراء كه شب جمعه بود ياران خويش را جمع كرد و پس از ستايش و نيايش خداوند متعال و نام بردن از پيامبر ( ص ) و كرامتى كه خداوند با پيامبرى به آن حضرت ارزانى فرموده و نعمتى كه در پناه او به امت عنايت كرده است چنين\r\n\r\n\r\n","description":"","footnote":"\r\n[ 1 
  ] . بلاذرى در انساب الاشراف ، ص 166 نوشته است كه چون خبر آمدن حسين عليه السلام به سوى كوفه به ابن زياد رسيد حصين بن اسامه تميمى را كه از خاندان بنى جشيش بن مالك بن حنظله و فرماندهء شرطه بود به قادسيه فرستاد و او ميان قادسيه و خفان و قطقطانه و لعلع سپاهيان و سواركاران خود را مستقر كرد . همو در صفحه 173 مىنويسد : ابن زياد فرمان داد كه فاصله ميان واقصه تا راه شام و بصره زير نظر گرفته شود و به هيچ كس اجازه آمد و شد داده نشود . در صفحهء 178 مىنويسد : ابن زياد به مردم فرمان داد كه بايد در لشكرگاه نخيله حاضر شوند و نبايد هيچ كس از سرشناسان و سرپرستان و بازرگانان و ساكنان كوفه از حضور با من در لشكرگاه خوددارى كنند و هر كس را پس از امروز پيدا كنيم كه از حضور خوددارى كرده است از حمايت او تبرى مىجويم . او در صفحهء 170 نوشته است : ابن زياد ، عمرو بن حريث را به جانشينى خود در كوفه گماشت . او به قعقاع بن سويد بن عبد الرحمان بن بجير منقرى دستور داد با گروهى سوار در كوفه گردش كند . او مردى از قبيله همدان را پيدا كرد كه براى مطالبه ميراث خود به كوفه آمده بود . او را گرفت و پيش ابن زياد فرستاد كه ابن زياد او را اعدام كرد . بدين گونه در كوفه هيچ مرد بالغى باقى نماند مگر آن كه به لشكرگاه پيوست . ابن زياد ديده‌بانها و برجهاى مراقبت فراهم آورد كه مبادا كسى از لشكرگاه كناره گيرد و به حسين عليه السلام بپيوندد .\r\n","page_name":" 98 ","page_number":106},
  {"content":"\r\n\r\n( 1 ) فرمود : همانا كه من گمانى جز اين ندارم كه اين گروه فردا با شما جنگ و كشتار مىكنند و اينك به همهء شما اجازه مىدهم كه برويد و همگان از بيعت من آزاد خواهيد بود . اكنون اين شب شما را فراگرفته است هر كس مىتواند مردى از افراد خانواده مرا هم با خود همراه سازد و در اين تاريكى پراكنده شويد ، « تا خداوند گشايشى يا فرمان ديگرى از پيشگاه خود فراهم فرمايد و آنان بر آنچه در دل نهان دارند پشيمان گردند » . [ 1 
  ] و جز اين نيست كه اين گروه مرا جستجو مىكنند و چون مرا ببينند از تعقيب و جستجوى شما خوددارى مىكنند .\r\nدر اين هنگام افراد خاندان حسين عليه السلام گفتند : خداوند ما را پس از تو باقى ندارد و بايد آنچه به تو مىرسيد به ما هم برسد . همهء ياران او هم همين گونه گفتند . فرمود : با اين نيت كه داريد خداوندتان بهشت را پاداش دهد .\r\nابو عاصم ضحاك بن مخلد شيبانى از سفيان ، از ابو الجحاف از پدرش به ما خبر داد كه * مردى از ياران حسين ( ع ) كه از انصار بود به حضورش آمد و گفت : وامى بر عهدهء من است . حسين فرمود : هر كس كه وام داراست نبايد همراه من جنگ كند .\r\nعلى بن محمد مدائنى از ابو الاسود عبدى ، از اسود بن قيس عبدى به ما خبر داد كه * به محمد بن بشير حضر مىگفته شد : پسرت در مرز رى اسير شده است . گفت : او و خودم را در پيشگاه خدا به حساب مىآورم نه دوست مىداشتم كه او اسير شود و نه اين را دوست مىدارم كه پس از او زنده بمانم . چون حسين عليه السلام اين گفتار او را شنيد فرمود : خدايت رحمت كناد تو از بيعت من آزادى ، براى رهايى پسرت اقدام كن . او گفت : هرگز ، اگر از تو جدا شوم بايد كه درندگان مرا زنده از پاى درآورند . حسين فرمود : در اين صورت اين جامه‌ها را به پسر ديگرت بده كه با فروش آنها براى رهايى برادرش بهره ببرد . و پنج جامه به او عنايت كرد كه ارزش هزار دينار داشت . [ 2 
  ]\r\n\r\n\r\n","description":"","footnote":"\r\n[ 1 
  ] . بخشى از آيه 51 ، سوره پنجم - مائده .\r\n[ 2 
  ] . ابن عساكر به شماره 200 از ابن سعد نقل كرده و نام اين شخص را همچنين محمد بن بشير نوشته است . ولى ظاهراً كلمه محمد زائد است و اين شخص بشير بن عمرو حضرمى كندى بوده است كه در انساب الاشراف ، ص 196 و تاريخ طبرى ، ج 5 ، ص 445 آمده است .\r\n","page_name":" 99 ","page_number":107},
  {"content":"\r\n\r\n( 1 )\r\n\r\nبازگشت به سخن نخست\r\nو چون حسين كه رحمت خدا بر او باد شب روزى را كه در آن كشته شد به بامداد رساند به پيشگاه خداوند چنين عرضه داشت :\r\nپروردگارا ! تو در همه گرفتاريها مايهء اعتماد و در هر دشوارى مايه اميد منى ، تو خود بر هر كارى كه بر من فرود آيد تكيه گاه من و خود بخشندهء هر نعمت و صاحب همه نكوييهايى .\r\nآن گاه خطاب به عمر بن سعد و سپاهيان او چنين فرمود : شتاب مكنيد تا از خبر خود شما را آگاه كنم ، به خدا سوگند من پيش شما نيامدم مگر پس از آنكه نامه‌هاى برگزيدگان شما به من رسيد كه سنت از ميان رفته و مرده است و نفاق دندان نشان مىدهد و اجراى حدود تعطيل شده است ، پيش ما بيا شايد خداى تبارك و تعالى به دست تو امت محمد صلى اللّه عليه و آله و سلّم را به صلاح آورد . اينك پيش شما آمده‌ام و اگر آن را ناخوش مىداريد از پيش شما برمىگردم . وانگهى به خود بازگرديد و بنگريد آيا كشتن من به صلاح شماست و آيا ريختن خون من براى شما رواست ؟ آيا من پسر دختر پيامبر شما و پسر پسر عموى او نيستم ؟ آيا من پسر كسى نيستم كه از لحاظ ايمان نخستين مؤمن است . آيا حمزه و جعفر و عباس عموهاى من نيستند ؟ مگر اين گفتار رسول خدا ( ص ) كه دربارهء من و برادرم فرموده است « اين دو سروران جوانان بهشتىاند » به اطلاع شما نرسيده است ؟ اگر مرا تصديق مىكنيد چه بهتر و گر نه از جابر بن عبد الله انصارى و ابو سعيد خدرى و انس بن مالك و زيد بن ارقم بپرسيد .\r\nشمر بن ذى الجوشن گفت : هر كس آنچه را تو مىگويى بفهمد خدا را بر هواى دل خود عبادت مىكند ! در اين هنگام حر بن يزيد كه فردى از خاندان بنى رياح بن يربوع بود روى به عمر بن سعد كرد و گفت : آيا تو با اين مرد جنگ خواهى كرد ؟ گفت : آرى . حر گفت : آيا در هيچ يك از پيشنهادها كه عرضه داشت خشنودى نيست ؟ عمر پاسخ داد كه اگر فرمان با خودم مىبود چنان مىكردم . حر گفت : سبحان الله چه گرفتارى بزرگى است كه پسر دختر رسول خدا ( ص ) اين پيشنهادها و سخنان را به شما عرضه مىدارد و نمىپذيريد . حر بن زياد رياحى به حسين ( ع ) پيوست و همراه او جنگ كرد تا كشته شد . متوكل ليثى شاعر [ 1 
  ] در اين باره چنين سروده است :\r\n\r\n\r\n","description":"","footnote":"\r\n[ 1 
  ] . متوكل بن عبد الله ليثى از شاعران قرن اول هجرى و از شاعرانى است كه ابو تمّام در حماسه دو قطعه از اشعار او را آورده است . از شرح حال و تاريخ مرگ او اطلاع دقيقى در دست نيست . به زركلى ، الاعلام ، ج 6 ، ص 156 مراجعه فرماييد .\r\n","page_name":" 100 ","page_number":108},
  {"content":"\r\n\r\n( 1 ) « چه نيكو آزاده‌اى كه چون حسين او را فراخواند ، همان بامداد جان خود را بخشيد » . [ 1 
  ]\r\nحسين ( ع ) خطاب به عمر بن سعد گفت : همانا به خدا سوگند بر آنچه كه مىبينى روزى پيش خواهد آمد كه تو را ناخوشايند خواهد بود . سپس دستهاى خود را به سوى آسمان برافراشت و عرضه داشت : پروردگارا ! مردم عراق مرا فريب دادند و نسبت به من مكر ورزيدند و نسبت به حسن ( ع ) هم كردند آنچه كردند . كردگارا كارشان را پراكنده ساز و شمارشان را از بن برانداز .\r\nعمر بن سعد بر حسين ( ع ) هجوم آورد و نخستين كس كه دست به جنگ يازيد يكى از بردگان عبيد الله بن زياد به نام سالم بود كه از صف بيرون آمد و تير انداخت و هماورد خواست ، عبد الله بن تميم بن . . . به جنگ او بيرون شد و او را كشت . [ 2 
  ] در اين هنگام حسين ( ع ) در حالى كه جبهء خز خاكسترى بر تن داشت برابر خيمهء خود نشسته بود و تيرها بر چپ و راست او فرو مىباريد و پسرك سه ساله‌اى از او كنارش بود . عقبة بن بشر اسدى تيرى بر او زد و كودك را كشت .\r\nعبد الله بن عقبه غنوى تيرى بر ابو بكر بن حسين ( ع ) زد و او را كشت [ 3 
  ] . سليمان بن قتّه در اين باره چنين سروده است :\r\n« قطره‌اى از خونهاى ما بر دامن قبيلهء غنى است و قطره‌اى ديگر بر دامن قبيله اسد شمرده مىشود و به ياد مىآيد » [ 4 
  ]\r\n\r\n\r\n","description":"","footnote":"\r\n[ 1 
  ] .\r\n لنعم الحر حر بنى رياح * و حر عند مشتبك الرماح\r\nو نعم الحر ناداه حسين * فجاد بنفسه عند الصباح \r\nدر پاره‌اى از منابع مصراع دوم بيت اول « صبور . . . » ضبط شده است .\r\n[ 2 
  ] . در متن همچنين نقطه چين است .\r\n[ 3 
  ] . ميان پسران حضرت سيد الشهداء كسى به نام ابو بكر نيست . خود محمد بن سعد هم در فصل فرزندان آن حضرت از ابو بكر نام نبرده است . بدين جهت پذيرفتن اين روايت دور از احتياط است - م .\r\n[ 4 
  ]\r\n و عند غنى قطرة من دمائنا * و فى اسد اخرى تعدّ و تذكر \r\nسليمان بن قته از شاعران قرن اول و دوم هجرى و از مرثيه سرايان حضرت سيد الشهداء عليه السلام است . نقل همين بيت از او در طبقات نشانى از نامورى اوست . از شرح حال او آگهى چندانى نداريم . ابن شهر آشوب در معالم العلماء ، چاپ نجف ، 1380 ق ، ص 152 او را در زمرهء شاعران متقى نام برده است . مرحوم امين در اعيان الشيعه ، ج 1 ، بيروت 1403 ق ، ص 169 و مرحوم حاج شيخ عباس قمى در الكنى و الالقاب ، ج 1 ، چاپ صيدا ، 1357 ق ، ص 371 چند سطرى درباره او نوشته‌اند - م .\r\n","page_name":" 101 ","page_number":109},
  {"content":"\r\n\r\n( 1 ) گويد : در اين هنگام حسين ( ع ) جامهء جنگى پوشيد و يارانش برگرد او جنگ كردند تا همگى كشته شدند . حسين عليه السلام كه محاسن خود را خضاب فرموده بود و عمامه سياه بسته بود جنگ مىكرد جنگى كه شايسته سواركارى دلير است . گويد : مردى از شاميان ، على اكبر پسر حسين ( ع ) را كه مادرش آمنه دختر ابى مرّة بن عروة بن مسعود ثقفى بود و مادر آمنه دختر ابو سفيان بن حرب بوده است فراخواند - يعنى حضرت على اكبر نوه عمه يزيد بوده است ؟ ! - و گفت : تو را با امير المؤمنين خويشاوندى نزديك و پيوند است اگر مىخواهى امانت مىدهيم و در زينهارى هر كجا مىخواهى برو . على اكبر پاسخ داد كه خويشاوندى نزديك با رسول خدا براى رعايت شايسته‌تر از خويشاوندى ابو سفيان است و سپس بر او حمله كرد و اين رجز را مىخواند :\r\n« من على پسر حسين پسر على ام ، سوگند به خانهء خدا كه ما از شمر و عمر بن سعد و پسر زياد به پيامبر سزاوارتريم » . [ 1 
  ]\r\nگويد : مردى از قبيله عبد القيس به نام مرّة بن منقذ بن نعمان بر على اكبر حمله كرد و بر او نيزه زد . على اكبر را كه سخت زخمى بود از زمين برداشتند و نزديك پدر بردند ، حسين فرمود : پسرم تو را كشتند ؟ پس از تو خاك بر سر اين جهان باد ، و او را در آغوش كشيد تا درگذشت . در اين هنگام حسين ( ع ) به پيشگاه كردگار چنين عرضه داشت :\r\n« پروردگارا ما را فراخواندند كه يارى دهند نه تنها يارى ندادند كه كشتند ، پروردگارا ! باران آسمان را از ايشان باز دار و آنان را از بركتهاى زمين محروم دار و اگر ايشان را روزگارى مهلت و نعمت مىدهى پراكنده‌شان ساز و گروه گروه فرماى و واليان را از آنان هرگز خشنود مدار .\r\nدر اين هنگام پسركى از پسران حسين دوان دوان آمد و بر دامن حسين نشست ، مردى او را نشانه گرفت و تيرى انداخت كه بر گلوى كودك نشست و او را كشت . حسين به پيشگاه خدا عرضه داشت : پروردگارا اگر پيروزى را از ما باز داشته‌اى چنان دار كه سرانجام آن پسنديده باشد و انتقام ما را از گروه ستمگر بگير .\r\nگويد : قاسم بن حسن بن على كه نوجوانى بود و پيراهن بر تن داشت و كفش معمولى\r\n\r\n\r\n","description":"","footnote":"\r\n[ 1 
  ] .\r\n انا على بن حسين بن على * نحن و بيت الله اولى بالنبى\r\nمن شمر و عمرو ابن الدّعى \r\n","page_name":" 102 ","page_number":110},
  {"content":"\r\n\r\n( 1 ) بر پا ، و بند كفش چپ او پاره شده بود به ميدان رفت . عمرو بن سعيد ازدى بر او حمله برد و شمشيرى بر او زد كه بر زمين افتاد و بانگ برداشت كه اى عمو جان ! حسين بر آن مرد حمله كرد و شمشير بر او زد . عمرو بن سعيد دست خود را سپر قرار داد و ضربت حسين دست او را از آرنج جدا كرد و آن مرد بر زمين افتاد . گروهى از سواران كوفه براى بردن عمرو آمدند كه حسين بر آنان حمله كرد و آنان به جست و خيز پرداختند و پيكر قاسم را چندان كوفتند كه درگذشت . حسين ( ع ) بر بالين قاسم ايستاد و فرمود : بسيار بر عمويت گران است كه او را فراخوانى و نتواند اجابت كند يا اجابت كند و سودى نداشته باشد ، آن هم به گاهى كه خونخواهان او بسيار و يارانش اندك‌اند . آنان كه تو را كشتند از رحمت خدا دور باشند . آن گاه فرمان داد پيكر قاسم را برداشتند و در حالى كه پاهايش بر زمين كشيده مىشد بردند و كنار پيكر على اكبر نهادند .\r\nحسين عليه السلام تشنه شد و آب خواست . با ياران و همراهان او آب نبود . مردى براى او آب آورد گرفت كه بياشامد ، حصين بن تميم تيرى بر او زد كه بر دهانش نشست .\r\nحسين عليه السلام خونها را با دست خود گرفت و خداى را ستايش مىكرد . حسين عليه السلام براى رسيدن به كرانه فرات آهنگ آبشخور كرد . مردى از خاندان ابان بن دارم گفت : ميان او و آب مانع شويد . گروهى از لشكر در حالى كه همان مرد ابانى پيشاپيش آنان بود ميان حسين و آب مانع شدند . حسين عرضه داشت : پروردگارا او را تشنه بدار . آن مرد تيرى زد كه بر گلوى حسين نشست ، و چون حسين ( ع ) تير را بيرون كشيد خون كف دستش را آكنده ساخت و عرضه داشت : بار خدايا از آنچه اين گروه انجام مىدهند به پيشگاه تو شكايت مىكنم . گويد : چيزى نگذشت كه آن مرد ابانى چنان گرفتار تشنگى شد كه كوزه و قدح آب براى او مىآوردند چند كوزه و قدح را مىنوشيد و همين كه كاسه را از دهانش برمىداشتند فرياد برمىآورد كه آبم دهيد تشنگى مرا كشت و بر همان حال بود تا هلاك شد .\r\nشمر بن ذى الجوشن آمد و خواست پيش از كشتن حسين خيمه و خرگاهش را به تاراج برند . حسين فرمود : پس از ساعتى ديگر خيمه و خرگاه من براى شما خواهد بود .\r\nاينك آن را از تجاوز سفلگان و فرومايگان خود بازداريد ، اگر دين نداريد در دنياى خود آزاده باشيد . شمر گفت : اى پسر فاطمه ! اين حق براى تو خواهد بود .\r\nگويد : و چون ياران و افراد خاندان حسين كشته شدند ، مدت زيادى از آن روز را همچنان بر پاى بود و هر كس هم آهنگ او مىكرد برمىگشت تا آن كه پيادگان او را\r\n\r\n","description":"","footnote":"","page_name":" 103 ","page_number":111},
  {"content":"\r\n\r\n( 1 ) محاصره كردند . گويد : هرگز كسى را با آن همه اندوه و زخم چنان پايدار و دل استوار نديده بوديم كه در همان حال همچون سواركارى دلير جنگ مىكرد و هر گاه بر آنان مىتاخت همگى از برابرش چنان مىگريختند كه گله‌هاى بز از شير و حمله‌اش مىرمند . بخشى از روز را بر همين حال سپرى كرد ، مردم هم اين دست و آن دست مىكردند و خوش نمىداشتند بر او بتازند ، شمر بن ذى الجوشن بر آنان فرياد كشيد كه مادرهايتان بر سوگتان بگريند ، منتظر چه چيزى از اوييد ، بر او حمله بريد . نخستين كسى كه به حسين نزديك شد زرعه بن شريك تميمى بود كه شمشيرى بر دوش چپ او زد و حسين چنان شمشيرى بر دوش او زد كه او را بر خاك افكند . در اين هنگام سنان بن انس نخعى به جنگ با او پرداخت و نخست نيزه‌اى بر بيخ گردن حسين زد و سپس آن را بيرون كشيد و بر استخوانهاى سينه‌اش زد و حسين عليه السلام با پيشانى بر خاك افتاد . سنان براى جدا كردن سر او از اسب پياده شد . خولىّ بن يزيد اصبحى هم با او پياده شد و سرش را جدا كرد و پيش عبيد الله بن زياد برد و اين دو بيت را خواند : « بر ركاب من زر و سيم فرو ريز كه من پادشاه گرانقدر را كشتم ، برترين مردم از لحاظ پدر و مادر و برترين آنان را به هنگام بيان نسب كشتم » . [ 1 
  ] گويد : عبيد الله چيزى به او نداد . [ 2 
  ]\r\nبر پيكر حسين ( ع ) سى و سه زخم يافتند و در جامه‌هايش نشان يكصد و ده و چند تير و شمشير . او كه خدايش از او خشنود باد به روز جمعه دهم محرم سال شصت و يك كشته شد و در آن هنگام پنجاه و شش سال و پنج ماه از عمرش سپرى شده بود . جعفر بن محمد مىفرموده است : حسين عليه السلام در حالى كشته شد كه پنجاه و هشت سال داشت .\r\nهمراه حسين ( ع ) هفتاد و دو تن كشته شدند و از ياران عمر بن سعد هشتاد و هشت تن هلاك شدند . آنان كه همراه حسين بن على كه خداى از هر دو خشنود باد كشته شدند بدين شرح‌اند :\r\n1 . حسين بن على ابى طالب كه خداى از او خشنود باد . او را سنان بن انس نخعى كشت و خولىّ بن يزيد اصبحى نفرين شده سرش را از پيكر جدا كرد .\r\n2 . عباس بن على - عباس اكبر - كه او را زيد بن رقاد جنبى و حكيم سنبسى از قبيله طى كشتند .\r\n\r\n\r\n","description":"","footnote":"\r\n[ 1 
  ] .\r\n اوقر ركابى فضّه و ذهبا * انا قتلت الملك المحجبا\r\nقتلت خير الناس امّا و ابا * و خيرهم إذ ينسبون النسبا \r\n[ 2 
  ] . اين موضوع را سبط ابن جوزى در تذكرة خواص الامه ، ص 256 ، از طبقات ابن سعد آورده است .\r\n","page_name":" 104 ","page_number":112},
  {"content":"\r\n\r\n( 1 ) 3 و 4 . جعفر اكبر و عبد الله پسران امير المؤمنين على كه هر دو را هانى بن ثبيت حضرمى كشته است . عباس به دو برادر خود جعفر و عبد الله مىگفته است پيش از من به جنگ رويد كه چون كشته شويد من ميراث بر شما باشم و چون من پس از شما كشته شوم فرزندانم از من ميراث برند و اگر من پيش از شما كشته شوم و سپس شما كشته شويد ، ميراث بر شما محمد بن حنفيه خواهد بود . آن دو كه بدون فرزند بودند پيش رفتند و كشته شدند و عباس پس از ايشان كشته شد .\r\n5 . عثمان بن على ، كه خولىّ بن يزيد تيرى بر او زد كه او را از پاى درآورد و مردى از خاندان ابان بن دارم سر از پيكرش جداكرد .\r\n6 . ابو بكر بن على كه گفته مىشود با ضربه خوردن به گيجگاه‌هايش كشته شده است .\r\n7 . محمد اصغر بن على كه مادرش كنيزى بوده است و مردى از خاندان ابان بن دارم او را كشته است .\r\n8 . على اكبر بن حسين كه او را مرة بن نعمان عبدى كشته است .\r\n9 . عبد الله بن حسين كه او را هانى بن ثبيت حضرمى كشته است .\r\n11 و 10 . جعفر بن حسين و ابو بكر بن حسين كه آن دو را عبد الله بن عقبه غنوى كشته است .\r\n12 . عبد الله بن حسين كه او را حرمله كاهلى از قبيلهء بنى اسد كشته است .\r\n13 . قاسم بن حسن كه او را سعيد بن عمرو ازدى كشته است .\r\n14 . عون بن عبد الله بن جعفر كه او را عبد الله بن قطبه طائى كشته است .\r\n15 . محمد بن عبد الله بن جعفر كه او را عامر بن نهشل تميمى كشته است . [ 1 
  ]\r\n16 . مسلم بن عقيل بن ابى طالب كه عبيد الله بن زياد او را در كوفه اعدام كرد .\r\n17 . جعفر بن عقيل كه او را بشر بن حوط همدانى و گفته‌اند عروة بن عبد الله خثعمى كشته است .\r\n18 . عبد الرحمان بن عقيل كه او را عثمان بن خالد بن اسير جهنى و بشر بن حوط كشته‌اند .\r\n19 . عبد الله بن عقيل كه مادرش كنيزى بوده است و او را عمرو بن صبح صدائى كشته است و گفته‌اند اسيد بن مالك حضرمى او را كشته است .\r\n20 . محمد بن ابى سعيد بن عقيل كه او را لقيط جهنى و مردى از خاندان ابو لهب كه نامش را براى ما نگفته‌اند كشته‌اند .\r\n\r\n\r\n","description":"","footnote":"\r\n[ 1 
  ] . عون و محمد پسران حضرت زينب سلام الله عليها بوده‌اند - م .\r\n","page_name":" 105 ","page_number":113},
  {"content":"\r\n\r\n( 1 ) 21 . مردى از خاندان ابو سفيان بن حارث عبد المطلب كه شاعر و به ابو الهياج معروف بوده است .\r\n22 . سليمان بردهء آزادكردهء حسين بن على ( ع ) كه سليمان بن عوف حضرمى او را كشته است .\r\n23 . منجح كه او هم بردهء آزادكردهء حسين ( ع ) بوده است .\r\n24 . عبد الله بن يقطر برادر شيرى حسين عليه السلام كه او را در كوفه از فراز قصر به زير افكندند و كشته شد و او همان كسى است كه درباره‌اش گفته‌اند « ديگرى كشته از فراز كاخ فروافكنده شد » . [ 1 
  ]\r\nافراد ديگرى كه همراه حسين كه خدايش از او خشنود باد كشته شده‌اند از قبائل عرب بودند . از هر قبيله دو يا سه تن كه با او پايدارى كرده بودند . دو پسر عبد الله بن جعفر كه دو نوجوان بودند و هنوز به بلوغ نرسيده بودند به منزل و همسر عبد الله بن قطبه طائى پناه بردند . عمر بن سعد به جار زن خود فرمان داده بود كه جار بزند كه هر كس سر يك تن از ياران حسين را بياورد هزار درم جايزه‌اش خواهد بود . و چون عبد الله بن قطبه به خانه آمد همسرش او را گفت دو پسر بچه به ما پناه آورده‌اند آيا مىتوانى آن دو را به مدينه و پيش خانواده‌شان گسيل دارى و به شرف برسى ؟ گفت : آرى آن دو را به من نشان بده و همين كه آنان را ديد هر دو را كشت و سرهايشان را پيش عبيد الله بن زياد برد و عبيد الله چيزى به او نداد . عبيد الله گفت : دوست مىداشتم آن دو را در حالى كه زنده بودند پيش من مىآورد و بر عبد الله بن جعفر منت مىنهادم - آنان را زنده پيش او مىفرستادم . چون اين خبر به عبد الله بن جعفر رسيد ، گفت : دوست مىداشتم عبد الله بن قطبه آن دو را زنده پيش من مىآورد و دو ميليون درم مىدادمش . [ 2 
  ]\r\nاز افراد خانوادهء حسين عليه السلام كه همراهش بودند فقط پنج تن جان به در بردند كه عبارتند از :\r\n1 . على بن حسين اصغر - حضرت زين العابدين عليه السلام - كه بيمار و همراه زنها بود و او\r\n\r\n\r\n","description":"","footnote":"\r\n[ 1 
  ] . « و آخر يهوى من طمار قتيل » پيش از اين ضمن شرح اعدام دو شهيد بزرگوار مسلم و هانى ملاحظه فرموديد كه ابن سعد گفته است عبد الله بن زبير اسدى اين شعر را دربارهء آنان سروده است . برخى از اين نامها كه ابن سعد در طبقات ثبت كرده است در خور تأمل است و بايد به منابع ديگر مراجعه كرد - م .\r\n[ 2 
  ] . براى اطلاع بيشتر و دقيق‌تر از نام شهيدان كربلا رضوان الله تعالى عليهم در منابع كهن به ابو الفرج اصفهانى ، مقاتل الطالبين ، چاپ نجف ، 1385 ق ، ص 6 - 51 و در منابع ميانه به مجلسى ، بحار الانوار ، ج 45 ، تهران ، 1385 ق ، ص 73 - 65 و در منابع تازه به سيد محسن امين ، اعيان الشيعه ، ج 1 ، چاپ 1403 ق ، بيروت ، ص 12 - 610 مراجعه فرماييد - م .\r\n","page_name":" 106 ","page_number":114},
  {"content":"\r\n\r\n( 1 ) پدر همهء سادات حسينى در اين روزگار است .\r\n2 . حسن بن حسن بن على - حسن مثنى - كه اعقاب او باقى هستند .\r\n3 . عمرو بن حسن بن على كه از او نسلى باقى نيست .\r\n4 . قاسم بن عبد الله بن جعفر .\r\n5 . محمد اصغر پسر عقيل كه اين پنج تن را ناتوان شمردند و همراه زنهاى خاندان حسين ( ع ) پيش عبيد الله بن زياد بردند .\r\nزنهاى خانواده حسين بن على عبارتند از :\r\n1 و 2 . زينب و فاطمه دختران على بن ابى طالب .\r\n3 و 4 . فاطمة و سكينه دختران حسين بن على .\r\n5 . رباب دختر انيف از قبيلهء كلب كه همسر حسين ( ع ) و مادر سكينه و عبد الله بن حسين است كه عبد الله كشته شده است .\r\n6 . ام محمد دختر حسن بن على كه همسر على بن حسين بوده است .\r\nو گروهى از بردگان آزادكرده و بردگان و كنيزكان كه آنان را همراه سر حسين بن على و سرهاى شهيدانى كه همراه او كشته شده بودند و خداى از همه‌شان خشنود باد پيش عبيد الله بن زياد آوردند .\r\nو چون حسين كه خدايش از او خشنود باد كشته شد سلاح و جامه و خيمه و خرگاهش را به تاراج بردند . شمشيرش را فلافس نهشلى و شمشير ديگرش را جميع بن خلق اودى ربودند . شلوارش را بحر بن كعب تميمى بدبخت نفرين شده در ربود و پيكرش را برهنه رها ساخت . قطيفه او را قيس بن اشعث بن قيس كندى به تاراج برد و از آن پس او را قيس قطيفه مىگفتند . كفشهاى او را اسود بن خالد اودى به تاراج برد و عمامه‌اش را جابر بن يزيد . شب كلاه او را كه خز بود مالك بن بشير كندى در ربود .\r\nمردى از عراقيان در حالى كه مىگريست زيورهاى فاطمه دختر حسين را از تن او بيرون مىكشيد . فاطمه مىگفت : چرا مىگريى ؟ گفت : زيور دختر رسول خدا را مىربايم ، گريه نكنم ؟ گفت : رها كن . پاسخ داد ترسم از آن است كه كس ديگر آن را بربايد .\r\nعلى اصغر - حضرت زين العابدين - پسر حسين بيمار و فرو افتاده در بستر بيمارى بود . شمر بن ذى الجوشن بدبخت نفرين شده گفت : اين را بكشيد . مردى از يارانش گفت : اى سبحان الله ! آيا اين جوان بيمار را كه در جنگ شركت نكرده است مىكشى ؟ در اين هنگام\r\n\r\n","description":"","footnote":"","page_name":" 107 ","page_number":115},
  {"content":"\r\n\r\n( 1 ) عمر بن سعد آمد و گفت : متعرض اين زنان و اين بيمار مشويد .\r\nعلى بن حسين گفته است : مردى از آنان مرا پناه داد و پنهان ساخت و نيكو ميهماندارى كرد . هر گاه پيش من مىآمد مىگريست و چون آهنگ رفتن مىكرد مىگريست . آن چنان كه با خود مىگفتم اگر پيش كسى وفايى باشد پيش همين است . و چون جار زن ابن زياد جار زد كه هر كس على بن حسين را بيابد و او را بياورد سيصد درم جايزه برايش نهاده‌ايم ، به خدا سوگند در اين هنگام پيش من آمد و در حالى كه مىگريست دستهايم را به گردنم بست و مىگفت : سخت مىترسم . و به خدا سوگند مرا همچنان دست بسته بيرون آورد و به آنان تسليم كرد و سيصد درم را گرفت و من به درمها مىنگريستم .\r\nگويد : مرا گرفتند و پيش ابن زياد بردند ، پرسيد نامت چيست ؟ گفتم : على بن حسين .\r\nگفت : مگر خداوند على را نكشته است ؟ گفتم : برادرى به نام على داشتم بزرگتر از من بود مردم او را كشتند . گفت : نه كه خداى او را كشته است . گفتم : « خداوند است كه به هنگام مرگ جانها را مىگيرد » . [ 1 
  ]\r\nابن زياد فرمان به كشتن او داد . زينب دختر على فرياد برآورد كه اى پسر زياد همين اندازه از خونهاى ما - كه ريخته‌اى - تو را بس است و به خدايت سوگند مىدهم كه اگر او را مىكشى مرا هم با او بكش . ابن زياد او را رها كرد .\r\nگويد : عمر بن سعد سر حسين ( ع ) را همراه خولىّ بن يزيد اصبحى پيش ابن زياد فرستاد . و چون فرمان داد كه بازماندگان و بار و بنه حسين را به كوفه برند زنان و كودكان را بردند و چون ايشان را از كنار كشته‌شدگان گذر دادند بانويى از آنان فرياد بر آورد كه يا محمد ! اين حسين است كه در خون تپيده بر اين صحرا فتاده است و زنان و خاندانش اسيران هستند ، هيچ دوست و دشمنى نماند مگر آنكه خميده به گريه افتاد .\r\nچون آنان را پيش ابن زياد درآوردند ، پرسيد اين زن كيست ؟ گفتند : زينب دختر على بن ابى طالب است . ابن زياد او را گفت : كردار خداوند را با خاندان خود چگونه ديدى ؟\r\nگفت : قلم سرنوشت شهادت را بر ايشان نگاشته بود به سوى خوابگاه خود دليرانه به ميدان رفتند [ 2 
  ] و خداوند به زودى ما و تو و ايشان را - براى حساب - جمع خواهد فرمود . ابن زياد گفت : سپاس خداوندى را كه شما را كشت و سخن شما را دروغ ساخت . زينب گفت :\r\n\r\n\r\n","description":"","footnote":"\r\n[ 1 
  ] . بخشى از آيه 42 ، سوره سى و نهم - زمر .\r\n[ 2 
  ] . برگرفته از بخشى از آيه 154 ، سوره سوم - آل عمران است .\r\n","page_name":" 108 ","page_number":116},
  {"content":"\r\n\r\n( 1 ) سپاس خداوندى را كه ما را به محمد گرامى داشت و سخت پاك و پاكيزه گرداند .\r\nو چون سرها را پيش عبيد الله بن زياد نهادند با چوبدستى كوتاهى كه در دست داشت به كوبيدن بر دهان حسين ( ع ) پرداخت و اين بيت را مىخواند :\r\n« از مردانى گران سنگ كه براى ما گرامى بودند سرهايى شكافتيم و آنان ستمگرتر و نافرمان‌تر بودند » . [ 1 
  ]\r\nزيد بن ارقم به او گفت : اى كاش اين چوبدستى را كنار بگذارى كه پيامبر ( ص ) دهان خود را همانجا مىنهاد كه چوبدستى قرار دارد . [ 2 
  ]\r\nسليمان بن حرب از حماد بن سلمه ، از على بن زيد ، از انس بن مالك براى ما نقل كرد كه مىگفته است * هنگامى كه سر حسين را كه خدايش از او خشنود باد پيش عبيد الله بن زياد آوردند حاضر بودم . ابن زياد با چوبدستى كه همراه داشت شروع به كوبيدن به دندانهاى حسين كرد و مىگفت : چه نيكو دندان بوده است . گفتم : به خدا سوگند اينك تو را افسرده و بدحال مىكنم . همانا كه من خود ديدم رسول خدا ( ص ) همين جاى چوبدستى تو را مىبوسيد . گويند : عبيد الله فرمان داد سر حسين عليه السلام را بر نيزه نصب كردند .\r\nعطاء بن مسلم از قول كسى كه به او خبر داده بود ، از عاصم بن ابى النجود ، از زرّ بن حبيش به ما خبر داد كه مىگفته‌است * نخستين سر كه بر نيزه نصب و برافراشته شد سر حسين بود .\r\nواقدى از عيسى بن عبد الرحمان سلمى ، از شعبى براى ما نقل كرد كه مىگفته است * نخستين سر كه در اسلام از جايى به جاى ديگر برده شد سر حسين بود .\r\nواقدى از شيبان ، از جابر ، از عامر براى ما نقل كرد كه مىگفته است * پس از كشته شدن حسين بن على ( ع ) سرش را ديدم كه سپيدى بن موهايش از خضاب مشخص بود .\r\nگويد : عبيد الله بن زياد فرمان داد بازماندگان حسين را در كاخ خودش باز دارند .\r\n\r\n\r\n","description":"","footnote":"\r\n[ 1 
  ] . در متن درست نبود از ابن قتيبه ، الشعر و الشعراء ، چاپ بيروت ، 1969 ميلادى ، ص 542 و عقد الفريد ، ج 4 ، چاپ مصر ، 1967 ميلادى ، ص 382 اصلاح شد . بيت از حصين بن حمام شاعر دورهء جاهلى است كه حدود ده سال پيش از هجرت درگذشته است . به الاعلام ، ج 2 ، ص 288 مراجعه فرماييد .\r\n[ 2 
  ] . اين مطلب و مطلب بعد را بخارى در بخش بدء الخلق صحيح بخارى ، و ترمذى در سنن ، ج 5 ، ص 659 ، به شماره 3778 با سلسله سند ديگرى ، و ابو بكر شافعى در الغيلانيات ، و ابن عساكر در بخش زندگى امام حسين در صفحهء 30 به شماره 48 و بسيارى ديگر آورده و توضيح داده‌اند .\r\n","page_name":" 109 ","page_number":117},
  {"content":"\r\n\r\n( 1 ) ابو خالد ذكوان [ 1 
  ] به ابن زياد گفت : مرا آزاد بگذار تا اين سرها را به خاك بسپارم . اجازه داد و ذكوان سرها را كفن كرد و در ناحيهء جبّانه - گورستان عمومى - به خاك سپرد و سپس سوار شد و رفت و پيكرهاى آنان را هم كفن كرد و به خاك سپرد .\r\nزهير بن قين همراه حسين ( ع ) كشته شده بود . همسر زهير به يكى از غلامان زهير كه نامش شجرة بود گفت : برو و پيكر مولاى خودت را كفن كن . شجره مىگويد : چون آن جا رسيدم ديدم پيكر حسين ( ع ) بى كفن افتاده است . گفتم چگونه ممكن است مولاى خود را كفن كنم و پيكر حسين را بر اين حال رها كنم . حسين را كفن كردم و برگشتم و به همسر زهير گفتم كه چه كرده‌ام . گفت : چه نيكو كردى . كفنى ديگر به من داد و گفت : اينك برو مولاى خودت را كفن كن و چنان كردم . عمر بن سعد آمد و چون وارد كوفه شد گفت : هيچ كس پيش خانواده خود بدتر از من برنگشته است . از ابن زياد اطاعت كردم و خدا را عصيان ورزيدم و پيوند خويشاوندى را گسستم ! گويد : فرستاده‌اى از يزيد بن معاويه رسيد و فرمان او را براى گسيل داشتن بازماندگان و زنان و افراد خاندان حسين ( ع ) به شام به عبيد الله ابلاغ كرد ، ابو خالد ذكوان ده هزار درم به آنان وام پرداخت و با آن پول وسائل سفر را فراهم ساختند .\r\nپس از كشته شدن حسين ( ع ) ، عبيد الله بن زياد ، زحر بن قيس جعفى را پيش يزيد بن معاويه گسيل داشت كه او را آگاه سازد ، چون زحر بن قيس پيش يزيد رسيد ، يزيد پرسيد چه خبر دارى ؟ گفت : اى امير المؤمنين تو را به پيروزى و يارى خدا مژده باد . حسين بن على همراه هيجده مرد از خاندان و هفتاد مرد از شيعيانش پيش ما آمد . سوى آنان رفتيم و ايشان را مختار قرار داديم كه يا تسليم شوند و فرمان عبيد الله بن زياد را بپذيرند يا جنگ كنند .\r\nآنان جنگ را بر تسليم شدن برگزيدند . هنگام برآمدن آفتاب آهنگ ايشان كرديم و آنان را از هر سو در برگرفتيم و شمشيرهاى يمنى را بر آنان نهاديم . بدون آنكه پناهگاهى داشته باشند از هر سو پراكنده شدند و همچنان كه كبوتر از لاشخور مىگريزد به بيشه‌ها و پشته‌ها و گودالها پناه بردند . و خداى ما را بر آنان پيروز كرد ، و به خدا سوگند كه چون خواب نيمروزى و يا كشتن چند پروارى نگذشت كه زحمت آنان كفايت شد و همگان را كشتيم .\r\nاينك پيكرهاى ايشان برهنه در افتاده و گونه‌هايشان خاك آلوده و گلوهايشان آغشته به\r\n\r\n\r\n","description":"","footnote":"\r\n[ 1 
  ] . اين شخص از بردگان آزادكردهء عمر بن خطاب بوده و از سوى معاويه مأمور جمع آورى درآمد كوفه بوده است . به الاصابة ، ج 1 ، ص 491 مراجعه فرماييد .\r\n","page_name":" 110 ","page_number":118},
  {"content":"\r\n\r\n( 1 ) خون است . باد دامن افشان بر آنان مىگذرد در بيابان پهناور دسته‌هاى كفتار پياپى مىرسند و ديدار كنندگان ايشان كركسها و عقابهايند ! ! . گويد : چشمهاى يزيد به اشك نشست و گفت :\r\nبدون كشتن حسين هم از فرمانبردارى شما خشنود بودم ، و افزود كه اين سرانجام سركشى و نافرمانى است و به اين شعر مثل زد :\r\n« هر كس جنگ را بچشد آن را تلخ مزه مىيابد و در تنگنا مىافتد » . [ 1 
  ]\r\nگويد : مخفر بن ثعلبة عائذى كه از خاندان عائذه قريش بود ، سر حسين ( ع ) را پيش يزيد آورد و گفت : اى امير المؤمنين سر احمق‌تر و فرومايه‌تر مردم را براى تو آورده‌ام . يزيد گفت : آنچه مادر مخفر زاييده احمق‌تر و فرومايه‌تر است . آرى گويى اين مرد اين آيه قرآن را نخوانده بوده است كه « پروردگارا ! هر كه را خواهى پادشاهى دهى و از هر كه خواهى پادشاهى را جدا مىكنى ، هر كه را خواهى نيرو و عزت مىدهى و هر كه را خواهى زبون مىسازى » [ 2 
  ] سپس با چوب‌دستى خود ميان لبهاى حسين ( ع ) مىكوفت و اين شعر را مىخواند :\r\n« از مردانى گران سنگ كه براى ما گرامى بودند سرهايى شكافتيم و آنان ستمگرتر و نافرمان‌تر بودند » . [ 3 
  ] اين شعر از حصين بن حمام مرى است . مردى از انصار كه پيش يزيد بود گفت : چوبدستى خود را بردار كه من خود رسول خدا ( ص ) را ديدم همان جا را كه چوب مىزنى مىبوسيد .\r\nكثير بن هشام از جعفر بن برقان ، از يزيد بن ابى زياد به ما خبر داد كه * چون سر حسين را پيش يزيد آوردند با چوبدستى خود به دندانهاى حسين مىزد و مىگفت : هرگز گمان نمىكردم كه ابو عبد الله چنين دندانهاى زيبايى داشته باشد . گويد : در همان حال ديدم كه موهاى سر و محاسن او از زير خضاب به سپيدى مىزند .\r\n\r\nبازگشت به سخن نخست\r\nگويد : و چون بازماندگان و زنان و بار و بنه حسين ( ع ) رسيد ، بازماندگان را در حالى\r\n\r\n\r\n","description":"","footnote":"\r\n[ 1 
  ] .\r\n من يذق الحرب يجد طعمها * مرّاً و تتركه بجعجاع \r\n[ 2 
  ] . بخشى از آيه 26 ، و سوره سوم - آل عمران .\r\n[ 3 
  ] . لطفاً به پا برگ شماره 97 مراجعه شود .\r\n","page_name":" 111 ","page_number":119},
  {"content":"\r\n\r\n( 1 ) كه به ريسمان بسته بودند پيش يزيد درآوردند و برابرش ايستادند . على بن حسين او را گفت :\r\nاى يزيد ! تو را به خدا سوگند گمان تو نسبت به پيامبر ( ص ) چيست اگر ما را چنين بسته ريسمانها ببيند بر حال ما نمىگريد و رقت نمىآورد ؟ در چهره يزيد نشان شكستگى ديده شد و فرمان داد ريسمانها را بريدند .\r\nسكينة دختر حسين به يزيد گفت : آيا بايد دختران رسول خدا ( ص ) اسير باشند ؟ يزيد گفت : اى برادرزاده اين موضوع به خدا سوگند بر من دشوارتر است تا بر تو ! سپس چنين گفت : به خدا سوگند مىخورم كه اگر ميان ابن زياد و حسين خويشاوندى مىبود بر اين كار دست نمىيازيد ، ولى سميه ميان آن دو جدايى افكند . من بدون كشتن حسين هم از فرمانبردارى عراقيان خشنود مىبودم . خداى ابو عبد الله را رحمت كناد ، ابن زياد شتاب كرد .\r\nبه خدا سوگند اگر خود عهده‌دار كار حسين بودم و نمىتوانستم كشتن را از او كنار زنم اگر چه به كاستن بخشى از عمرم دوست مىداشتم چنان كنم و مرگ را از او باز دارم ، و سخت دوست مىداشتم كه او در سلامت پيش من آورده مىشد . يزيد روى به على بن حسين كرد و گفت : پدرت پيوند خويشاوندى مرا بريد و در سلطنت من ستيز كرد و خداوند او را سزاى گناه و بريدن پيوند داد ! مردى از شاميان برخاست و گفت : اسيران ايشان براى ما حلال‌اند ، على بن حسين پاسخ داد كه دروغ مىگويى و فرومايه‌اى اين حق براى تو نيست مگر آنكه از آيين ما بيرون روى و دينى جز دين ما بياورى . يزيد مدتى سرفرو افكند و سپس به آن مرد شامى گفت :\r\nبنشين . آن گاه يزيد دستور داد زنان را پيش زنهاى خودش ببرند و به زنان خاندان ابى سفيان دستور داد سه روز بر حسين سوگوارى كنند . هيچ زنى از آنان باقى نماند مگر اينكه با گريه و مويه با آنان رويارو شد و سه روز بر حسين نوحه سرايى كردند . ام كلثوم دختر عبد الله بن عامر بن كريز كه در آن هنگام همسر يزيد بود بر حسين سخت گريست . يزيد گفت : حق اوست كه بر سالار و بزرگ قريش مويه كند ، فاطمه دختر على ( ع ) به همسر يزيد گفت :\r\nچيزى براى ما باقى نگذاردند ، او اين خبر را به يزيد رساند . يزيد گفت : آنچه بر سر ايشان آمده است بزرگتر از اين است ، وانگهى هر چيز را مدعى شوند كه از ميان رفته است دو چندان خواهم داد .\r\nيزيد ، على بن حسين و حسن و عمرو پسران امام حسن را فراخواند و به عمرو بن حسن كه پسر يازده ساله‌اى بود گفت : آيا با اين پسر - يعنى خالد پسر يزيد - كشتى\r\n\r\n","description":"","footnote":"","page_name":" 112 ","page_number":120},
  {"content":"\r\n\r\n( 1 ) مىگيرى ؟ گفت : نه ولى كاردى به من بده و كاردى به او تا با او نبرد كنم . يزيد او را در آغوش كشيد و گفت : « خويى است كه آن را از اخزم مىشناسم مگر مار جز مار مىزايد » . [ 1 
  ]\r\nآن گاه يزيد به مدينه پيام فرستاد كه گروهى از وابستگان در حد كمال بنى هاشم و به ويژه علويان پيش او آيند . گروهى از وابستگان خاندان ابو سفيان را هم برگزيد و فرزندان و زنان خاندان و همسران و بار و بنه حسين عليه السلام را همراه آنان به مدينه فرستاد و آنان را به هر چيزى مجهز كرد و دربارهء نيازهاى آنان در مدينه هم دستور داد و چيزى فروگذار نكرد . به على بن حسين گفت : اگر دوست داشته باشى كه پيش ما بمانى پيوند خويشاونديت را پاس مىداريم و حق تو را مىشناسيم و اگر دوست داشته باشى به سرزمين خودت برگردانمت و پيوند و پرداختن صله را رعايت خواهم كرد .\r\nعلى بن حسين گفت : نه كه مرا به سرزمين خودم برگردان . يزيد او را به مدينه فرستاد و صله بخشيد . به كسانى كه همراهشان فرستاده بود دستور داد هر كجا و هر گاه كه مىخواهند آنان را فرو آورند . يزيد ، محرز بن حريث كلبى و مردى از قبيله بهرا را كه از برگزيدگان و دانشمندان شام بودند همراهشان كرد . [ 2 
  ]\r\nگويد : يزيد سر حسين را براى عمرو بن سعيد بن عاص كه در آن هنگام كارگزار او بر مدينه بود فرستاد . عمرو بن سعيد گفت : به خدا دوست مىداشتم براى من نمىفرستاد . مروان گفت : خاموش باش ، و سپس سر را گرفت و برابر خود نهاد و گوشه بينى سر را گرفت و چنين سرود :\r\n« اين سردى و خنكى تو در دستها چه خوب است ، و اين رنگ سرخى كه بر گونه‌هاى تو است ، گويا در جامهء آغشته به خون شب را گذرانده است » . [ 3 
  ] به خدا سوگند گويى هم اكنون به روزهاى مرگ عثمان مىنگرم - لذت مىبرم و آرامش مىيابم . در اين هنگام\r\n\r\n\r\n","description":"","footnote":"\r\n[ 1 
  ] . اخزم ، پدر خويش را مىزد ، پس از او فرزندانش هم او را مىزدند و او مىگفت اين خويى است كه از اخزم مىشناسم .\r\nبراى اطلاع بيشتر به ميدانى ، مجمع الامثال ، ج 1 ، چاپ محمد محى الدين عبد الحميد ، مصر ، 1379 ق ، ص 361 ، ذيل شماره 1933 مراجعه فرماييد .\r\n[ 2 
  ] . يزيد درمانده در كار خويش مىپنداشت كه با اين گونه ظاهر سازى مىتواند اندكى از آب رفته را به جوى آورد ، و بدون ترديد در كردار خود صادق نبوده است و گر نه چنان كه در صفحات بعد مىبينيد سر مطهر را به مدينه نمىفرستاد كه مروان و ديگر كينه‌توزان بىاصل و نسب آن را وسيله تشفى خود قرار دهند .\r\n[ 3 
  ] .\r\n يا حبّذا بردك فى اليدين * و لونك الاحمر فى الخدين\r\nكانّما بات بمجسدين \r\n","page_name":" 113 ","page_number":121},
  {"content":"\r\n\r\n( 1 ) عمرو بن سعيد از خانه‌هاى بنى هاشم فرياد شيون شنيد و اين بيت را خواند :\r\n« زنان بنى زياد شيون برآوردند همچون شيون زنان ما در بامداد جنگ ارنب » . [ 1 
  ] اين شعر سروده عمرو بن معدى كرب است كه در جنگى كه ميان بنى زبيد و بنى حارث بوده سروده است .\r\nعمرو بن سعيد بيرون آمد و به منبر رفت و براى مردم سخنرانى كرد و سپس از حسين ( ع ) و سرانجام او سخن به ميان آورد و گفت : به خدا سوگند دوست مىدارم اى كاش سرش بر بدنش و روانش در پيكرش مىبود و همچنان بر عادت خويش ما را دشنام مىداد و ما او را مىستوديم و او پيوند ما را مىگسست و ما پيوند او را پيوسته مىداشتيم .\r\nدر اين هنگام ابن ابى حبيش كه از خاندان اسد بن عبد العزّى بن قصى بود برخاست و گفت : همانا اگر فاطمه زنده مىبود از آنچه مىبينى اندوهگين مىشد . عمرو گفت : خاموش باش كه هرگز خاموش نباشى . دربارهء فاطمه با من ستيز مىكنى و من خود از همان شاخسارم ، به خدا سوگند كه حسين پسر ما و مادرش دختر ما بوده است . آرى كه اگر فاطمه زنده مىبود كشته شدن حسين او را اندوهگين مىساخت ولى كسى را كه حسين را براى دفاع از جان خود كشته است سرزنش نمىكرد . ابن ابى حبيش گفت : همين گونه است كه حسين پسر فاطمه و فاطمه دختر خديجه و خديجه دختر خويلد بن اسد بن عبد العزّى بوده‌اند .\r\nعمرو بن سعيد فرمان داد سر حسين را كفن كردند و كنار آرامگاه مادرش در گورستان بقيع به خاك سپردند . [ 2 
  ] عبد الله بن جعفر گفت : اگر همراه حسين مىبودم دوست مىداشتم با او كشته شوم . سپس گفت : كشته شدن حسين سخت بر من گران است .\r\nمحمد بن عمر واقدى از محمد بن عبد الله بن عبيد بن عمير ، از گفته ابن ابى مليكه براى ما نقل كرد كه مىگفته است * در همان حال كه ابن عباس ميان مسجد الحرام نشسته و منتظر دريافت خبرى از حسين بن على بود كسى پيش او آمد و آهسته به او چيزى گفت ، ابن عباس « انا لله و انا اليه راجعون » بر زبان آورد . ما پرسيديم اى ابو العباس ! چه پيش آمده است ؟ گفت :\r\nسوگى بزرگ كه در پيشگاه خدا حساب مىكنيم ، اين وابسته‌ام به من خبر داد از ابن زبير\r\n\r\n\r\n","description":"","footnote":"\r\n[ 1 
  ] .\r\n عجّت نساء بنى زياد عجة * كعجيج نسوتنا غداة الارنب \r\n[ 2 
  ] . درباره جايى كه سر مطهر حضرت سيد الشهداء به خاك سپرده شده است از دير باز اختلاف است و گوناگون سخن گفته‌اند . نويرى در نهاية الارب ، ج 20 ، ص 481 همين موضوع را همراه گفته‌هاى ديگر آورده است . به ترجمهء نهاية الارب ، ج 7 ، به قلم اين بنده ، امير كبير ، تهران ، 1364 ش ، ص 208 مراجعه فرماييد - م .\r\n","page_name":" 114 ","page_number":122},
  {"content":"\r\n\r\n( 1 ) شنيده كه مىگفته است حسين بن على كشته شده است . ابن عباس از جاى خود برنخاسته بود كه ابن زبير آمد و او را تسليت گفت و برگشت .\r\nابن عباس برخاست و به خانه خويش رفت و مردم پيش او مىرفتند كه تسليت بگويندش ، ابن عباس گفت : رفتار سرزنش آميز و آميخته با شادى ابن زبير براى من همسنگ سوگ حسين است ، آيا چگونگى راه رفتن ابن زبير را ديديد كه براى تسليت پيش من آمد ؟ چيزى جز سرزنش و شادمانى نبود .\r\nمحمد بن عمر واقدى از گفته ابن جريج به ما خبر داد كه * به هنگام رسيدن خبر مرگ حسين بن على ، مسور بن مخرمة هم در مكه بود . مسور ، ابن زبير را ديد و گفت : خبر مرگ حسين بن على را كه آرزومند آن بودى دريافت كردى . ابن زبير گفت : اى ابو العباس تو اين سخن را به من گويى ؟ ! به خدا سوگند كاش تا بر پهنه گيتى سنگ و شن است او زنده مىبود و به خدا سوگند هرگز چنين آرزويى براى او نداشته‌ام . مسور گفت : اين تو بودى كه ناسنجيده او را به قيام و بيرون شدن - از مكه - واداشتى . ابن زبير گفت : آرى من چنين رايزنى كردم ولى نمىدانستم كه او كشته مىشود ، مرگ او هم در دست من نبوده است . پيش ابن عباس رفتم و تسليت گفتمش و فهميدم كه اين كار من بر او سنگين آمد . اگر به تسليت او نمىرفتم ، مىگفت آيا نبايد به كسى چون من در سوگ كسى چون حسين تسليت داد و مىتوان اين كار را رها كرد . پس من با اين دايىهاى خود كه سينه‌شان نسبت به من آكنده از كينه است چه كنم ، و نمىدانم اين به چه سبب است ؟ ! مسور گفت : تو را چه نيازى به يادآورى و فاش ساختن كارهاى گذشته است . كارها را به حال خود رها كن تا سپرى شود ، نسبت به دايىهاى خود خوش رفتار باش كه پدرت در نظر ايشان از تو ستوده‌تر است . [ 1 
  ]\r\nمحمد بن عمر واقدى از محمد بن عبد الله بن عبيد بن عمير ، از قول مردى براى ما نقل كرد كه مىگفته است * محمد بن حنفيه پيش ابن عباس بود كه خبر شهادت حسين ( ع ) رسيد و مردم به آنان تسليت مىدادند . ابن صفوان « انا لله و انا اليه راجعون » گفت و افزود : چه سوگ بزرگى ، خداوند ابو عبد الله را رحمت كناد و شما را در اين سوگتان پاداش دهاد . ابن عباس به محمد بن حنفيه گفت : اى ابا القاسم ! همان دم كه حسين از مكه بيرون شد منتظر آنچه بر سرش آمد بودم . ابن حنفيه گفت : به خدا سوگند كه من همچنين مىپنداشتم ، اينك\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه مادر زبير ، صفيه است كه خواهر ابو طالب و عباس و عبد الله است و بدين جهت عبد الله بن زبير فرزندان ابو طالب و عباس را دايى خود مىداند - م .\r\n","page_name":" 115 ","page_number":123},
  {"content":"\r\n\r\n( 1 ) او را در پيشگاه خدا به حساب مىآوريم و از درگاهش پاداش و جبران پسنديده مسألت مىكنيم . سپس ابن عباس به ابن صفوان گفت : همانا به خدا سوگند اين دوست تو - ابن زبير - كه به مرگ حسين شاد است و سرزنش مىكند جاودانه نخواهد ماند . ابن صفوان به او گفت :\r\nبه خدا سوگند كه من چنين حالى در او نديدم بلكه او را از كشته شدن حسين سخت اندوهگين ديدم و بسيار بر او رحمت مىآورد . ابن عباس گفت : چون دوستى تو را نسبت به ما مىداند پيش تو آن چنان وانمود مىكند . خداى پيوند خويشاوندى تو را پيوسته دارد ، ابن زبير هرگز ما را دوست نمىدارد ، ابن صفوان گرفت : تو فضيلت در پيش گير كه به آن از او شايسته و سزاوارترى .\r\nمحمد بن عبد الله انصارى از قرة بن خالد ، از عامر بن عبد الواحد ، از شهر بن حوشب براى ما نقل كرد كه مىگفته است * گروهى در خانهء ام سلمه همسر رسول خدا ( ع ) بوديم ناگهان بانگ شيون زنى را شنيديم . آن زن همچنان پيش آمد و چون به خانه ام سلمه رسيد فرياد برآورد كه حسين كشته شد . ام سلمه گفت : آه كه اين كار را كردند ، خداى خانه‌ها يا گورهايشان را بر ايشان انباشته از آتش كناد و بيهوش افتاد ، ما برخاستيم .\r\nفضل بن دكين از سفيان ، از نسير بن ذعلوق ، از هبيرة بن خزيمه براى ما نقل كرد كه * چون حسين ( ع ) كشته شد ربيع بن خثيم چنين عرضه داشت : « پروردگارا ! اى پديد آورنده آسمانها و زمين ، داناى آشكار و نهان ، تو خود ميان بندگانت در آنچه اختلاف دارند حكم مىكنى » . [ 1 
  ]\r\nفضل بن دكين از فطر ، از منذر براى ما نقل كرد كه مىگفته است * چون حسين ( ع ) كشته شد تنى چند از پير مردان كوفه كه ابو بردة هم همراهشان بود [ 2 
  ] گفتند پيش ربيع بن خثيم برويم و ببينيم راى او چيست . آنان پيش ربيع رفتند و گفتند : حسين كشته شد . ربيع گفت : اگر پيامبر ( ص ) به كوفه مىآمد و در آن كسى از اهل بيت آن حضرت مىبود ، پيامبر كجا منزل مىكرد ، جز در خانهء آنان ؟ و آن گروه راى او را دانستند .\r\nفضل بن دكين از سفيان ، از قول يكى از مشايخ براى ما نقل كرد كه * چون حسين بن على شهيد شد ، ربيع بن خثيم گفت : كودكانى را كشتند كه اگر رسول خدا ( ص ) آنان را\r\n\r\n\r\n","description":"","footnote":"\r\n[ 1 
  ] . آيه 46 ، سورهء زمر ، ابو الفتوح رازى هم ضمن تفسير اين آيه ، همين موضوع را آورده است - م .\r\n[ 2 
  ] پنج تن از اصحاب حضرت ختمى مرتبت داراى كنيهء ابو برده‌اند . چنين به نظر مىرسد كه مقصود ابو بردهء بن نيار انصارى است كه دايى براء بن عازب و از جمله ياران حضرت امير عليه السلام بوده است - م .\r\n","page_name":" 116 ","page_number":124},
  {"content":"\r\n\r\n( 1 ) مىديد بر دامن خود مىنشاند و لب بر لبهاى آنان مىنهاد .\r\nفضل بن دكين از فطر ، از منذر نقل مىكند كه مىگفته است * هر گاه از حسين بن على و كسانى كه همراهش كشته شدند ياد مىكرديم ، محمد بن حنفيه مىگفت : هفده جوان را كشتند كه همه از وجود فاطمه سرچشمه گرفته بودند .\r\nعمرو بن خالد مصرى از ابن لهيعه ، از ابو الاسود محمد بن عبد الرحمان براى ما نقل كرد كه مىگفته است * راس الجالوت مرا ديد و گفت : به خدا سوگند ميان من و داود هفتاد پدر - پشت - فاصله است و هر گاه يهود مرا مىبيند مرا تعظيم مىكند و حال آنكه ميان شما و پيامبرتان فقط يك پدر فاصله است و پسرش را كشتيد . [ 1 
  ]\r\nابو غسان مالك بن اسماعيل نهدى از عبد الرحمان بن حميد رواسى براى ما نقل كرد كه مىگفته است * عمر بن سعد پس از كشته شدن حسين از كنار انجمن بنى نهد گذشت و برايشان سلام كرد . سلامش را پاسخ ندادند . مالك در دنباله سخن خود مىگفت : ابو عيينه بارقى ، از عبد الرحمان بن حميد براى من نقل كرد كه چون عمر بن سعد از آن جا گذشت اين شعر را خواند : « با آنكه نفس من زبون و قوم من خوار نبود ، كارى را انجام دادم كه پيش از من هيچ آزاده‌اى انجام نداده است » . [ 2 
  ]\r\nمالك بن اسماعيل از هيثم بن خطّاب نهدى براى ما نقل كرد كه مىگفته است از ابو اسحاق سبيعى شنيدم كه مىگفت * شمر بن ذى الجوشن ضبابى همراه ما به نماز نمىآمد ، پس از نماز جماعت مىآمد خودش نماز مىخواند و مىگفت : خدايا مرا بيامرز كه گرامى هستم و فرومايگان مرا نزاييده‌اند . من به او گفتم : روزى كه براى كشتن پسر دختر رسول خدا شتاب كردى بسيار بدانديش بودى . گفت : اى ابا اسحاق دست از ما بردار كه اگر ما آن چنان كه تو و يارانت مىگوييد مىبوديم از خرهاى آبكش هم بدتر بوديم ! .\r\nواقدى از اسرائيل ، از ابو اسحاق براى ما نقل كرد كه مىگفته است * شمر بن ذى الجوشن قاتل حسين بن على را ديدم و در كوفه بر تن كسى جز او طيلسان نديدم .\r\nاحمد بن عبد الله بن يونس از شريك ، از مغيره براى ما نقل كرد كه * مرجانه مادر عبيد الله به او مىگفت است : اى پليد ! پسر رسول خدا را كشتى ، هرگز بهشت را نخواهى ديد .\r\n\r\n\r\n","description":"","footnote":"\r\n[ 1 
  ] . طبرى هم در تاريخ طبرى ، ج 5 ، چاپ محمد ابو الفضل ابراهيم ، بيروت ، ص 393 ، روايتى ديگر از رأس الجالوت آورده است كه از دير باز مىدانستيم در كربلا پسر يكى از پيامبران شهيد مىشود - م .\r\n[ 2 
  ] . اتيت الذى لم يات قبلى ابن حرة * فنفسى ما اخزت و قومى ما اذلّت\r\n","page_name":" 117 ","page_number":125},
  {"content":"\r\n\r\n( 1 ) على بن محمد مدائنى از سفيان ، از عبد الله بن شريك براى ما نقل كرد كه مىگفته است * خودم بشر بن غالب را ديدم كه از شدت پشيمانى يارى ندادن حسين ( ع ) خود را بر مرقد حسين افكنده و بر آن مىغلتيد .\r\nعلى بن محمد از حباب بن موسى ، از جعفر بن محمد ( ع ) از پدرش ، از على بن حسين ( ع ) نقل مىكرد كه مىگفته است * هنگامى كه ما را از كوفه پيش يزيد بن معاويه مىبردند تمام خيابانهاى كوفه آكنده از مردم شد كه مىگريستند و تمام شب سپرى شد و از بسيارى مردم نمىتوانستند ما را عبور دهند . من گفتم : اينان همانانى هستند كه ما را كشتند و اينك مىگريند .\r\nعلى بن محمد - مدائنى - از عبد الحميد بن بهرام ، از شهر بن حوشب به ما خبر داد كه مىگفته است * چون خبر كشته شدن حسين به ام سلمه رسيد ، خود شنيدم كه عراقيان را نفرين كرد و گفت : او را كشتند ! خدا بكشدشان ، او را فريب دادند و زبون ساختند ، خدايشان نفرين كناد .\r\nموسى بن اسماعيل از سليمان بن مسلم - صاحب السقط - ، از گفتهء پدرش براى ما نقل كرد كه مىگفته است * نخستين كسى كه به خيمه‌هاى حسين نيزه زد عمر بن سعد بود ، و سپس خودم ديدم كه گردن او و گردن پسرش را زدند و لاشه‌شان را بر تير چوبى آويختند و آتش زدند . گويد : پس از آن موسى بن اسماعيل از قول ابو المعلى عجلى ، از پدرش همين موضوع را براى ما نقل كرد و ما چنين برداشت كرديم كه همو سليمان بن مسلم است .\r\nمحمد بن عبد الله انصارى و عبد الملك بن عمير و ابو عامر عقدى از گفته قرّة بن خالد ، از ابو رجاء براى ما نقل كرد كه مىگفته است * على را دشنام مدهيد ، اى واى بر من از تيرهايى كه در نبرد جمل انداختم و سپاس خداى را كه هيچ كدام به هدف نخورد . همو مىگفته است : همسايه‌اى از قبيلهء بلهجيم داشتيم از كوفه آمد و گفت : ديديد اين تبهكار پسر تبهكار حسين بن على را چگونه خداوند كشت . هماندم كه اين سخن را گفت خداوند بر مردمك چشمهايش دو لكهء سپيد انداخت و نور چشمهايش از ميان رفت و كور شد .\r\nفضل بن دكين و مالك بن اسماعيل از عبد السلام بن حرب ، از عبد الملك بن كردوس ، از گفتهء پرده‌دار ابن زياد به ما خبر دادند كه مىگفته است * هنگامى كه ابن زياد حسين را كشته بود همراه او وارد كاخ شدم آتشى بر چهره‌اش جهيد كه با آستين خود چهره‌اش را پوشاند و گفت : اين موضوع را به كسى مگو .\r\n\r\n","description":"","footnote":"","page_name":" 118 ","page_number":126},
  {"content":"\r\n\r\n( 1 ) عفان بن مسلم و يحيى بن عباد و كثير بن هشام و مسلم بن ابراهيم و موسى بن اسماعيل همگى از حماد بن سلمه ، از عمار بن ابى عمار ، از ام سلمه براى ما نقل كردند كه مىفرموده است كه خود شنيدم * پريان بر حسين مويه‌گرى مىكردند .\r\nعلى بن مدائنى از على بن مجاهد ، از حنش بن حارث ، از گفتهء پيرمردى از قبيلهء نخع براى ما نقل كرد كه مىگفته است * حجاج بن يوسف ثقفى گفت : هر كس كارى شايسته انجام داده است برخيزد ، گروهى برخاستند و كارهاى خود را گفتند . در اين هنگام سنان بن انس برخاست و گفت : من قاتل حسين هستم . حجاج گفت : آرى كارى نيكو و پسنديده است . چون سنان به خانه‌اش برگشت زبانش بند آمد و ديوانه شد آن چنان كه در جاى خود مىخورد و قضاى حاجت مىكرد .\r\nمسلم بن ابراهيم از گفتهء ام شوق عبديه براى ما نقل كرد كه مىگفته است نضرة ازدى مىگفته است * چون حسين بن على ( ع ) كشته شد آسمان خون باريد نه تنها خيمه‌هاى ما كه همه چيز انباشته از خون شد .\r\nسليمان بن حرب و موسى بن اسماعيل از حماد بن سلمه ، از سليم براى ما نقل كردند كه مىگفته است * روزى كه حسين ( ع ) كشته شد بر ما باران خون فرو باريد .\r\nمحمد بن عمر واقدى از نجيح ، از گفته مردى از خاندان سعيد براى ما نقل كرد كه مىگفته است از زهرى شنيدم كه مىگفت * عبد الملك مروان از من پرسيد نشان كشته شدن حسين چه بود ؟ گفتم : در آن روز هيچ سنگى را بر نداشتند مگر اينكه زير آن خون تازه يافت شد . عبد الملك گفت : من و تو در نقل اين حديث تنها و دو غريب هستيم .\r\nمحمد بن عمر واقدى از گفتهء عمر بن محمد بن عمر بن على ، از پدرش به ما خبر داد كه * عبد الملك به پسر راس الجالوت پيام داد كه آيا روز كشته شدن حسين نشانه‌اى داشته است ؟ گفت : آرى در آن روز هيچ سنگى بر نداشتند مگر اينكه زير آن خون تازه بود . [ 1 
  ]\r\nعمرو بن عاصم كلابى از خلاد - صاحب السمسم - كه ميان خاندان بنى جحدر منزل مىكرد ، از گفتهء مادرش براى ما نقل كرد كه مىگفته است * تا ديرگاهى پس از كشته شدن حسين ( ع ) آفتاب هر بامداد و شامگاه بر ديوارها به رنگ سرخ مىدميد و هيچ سنگى را بر نمىداشتند مگر آنكه زير آن خون مىيافتند .\r\n\r\n\r\n","description":"","footnote":"\r\n[ 1 
  ] . طبرانى در معجم الكبير ، ج 3 ، ص 127 به شماره 2856 از قول ابو معشر از محمد بن عبد الله بن سعيد بن عاص آورده است .\r\n","page_name":" 119 ","page_number":127},
  {"content":"\r\n\r\n( 1 ) عفان بن مسلم از حماد بن زيد ، از هشام بن حسان ، از محمد بن سيرين براى ما نقل كرد كه مىگفته است * پيش از كشته شدن حسين بن على كه خدايش رحمت كناد اين سرخى در كرانه‌هاى آسمان ديده نمىشد . [ 1 
  ]\r\nموسى بن اسماعيل از يوسف بن عبدة براى ما نقل كرد كه مىگفته است از محمد بن سيرين شنيدم كه مىگفت * پيش از كشته شدن حسين كه خدايش از او خشنود باد اين سرخى آسمان به هنگام بر آمدن و فروشدن خورشيد ديده نمىشد .\r\nعلى بن محمد مدائنى از على بن مدرك ، از گفتهء مادر بزرگ اسود بن قيس به ما خبر داد كه مىگفته است * پس از كشته شدن حسين ( ع ) شش ماه كرانه‌هاى آسمان سرخ شد و اين در حالى بود كه بر كرانه‌هاى آسمان همچون خون جلوه‌گر مىشد . گويد : اين حديث را براى شريك گفتم ، پرسيد تو با اسود چه نسبت دارى ؟ گفتم : پدر بزرگ من است يعنى پدر مادرم . گفت : به خدا سوگند مردى راست گفتار و بسيار امين و گرامى دارنده ميهمان بود .\r\nفضل بن دكين از عقبة بن ابى حفصه سلولى ، از پدرش براى ما نقل كرد كه مىگفته است * ورس [ 2 
  ] هايى كه به حسين ( ع ) تعلق داشت تبديل به خاكستر شد . [ 3 
  ]\r\n\r\nبازگشت به سخن نخست\r\nگويد : سليمان بن صرد خزاعى از آنان بود كه براى حسين بن على نامه نوشته بود تا به كوفه آيد . و چون آمده بود از او كناره گرفته و همراهش جنگ نكرده بود . [ 4 
  ] چون حسين كه خدايش رحمت كناد و از او خشنود باد كشته شد او و مسيب بن نجبه فزارى و همهء كسانى كه حسين را يارى نداده بودند و همراهش جنگ نكرده بودند سخت پشيمان شدند و گفتند\r\n\r\n\r\n","description":"","footnote":"\r\n[ 1 
  ] . سبط ابن جوزى در تذكرة الخواص ، ص 273 از طبقات ابن سعد آورده است .\r\n[ 2 
  ] . ورس كه به فارسى « اسپرك » نام دارد گياهى است زرد رنگ و در رنگ كردن پارچه و مو از دير باز مصرف مىشده است . به محمد حسين بن خلف تبريزى در برهان قاطع ، ج 1 ، چاپ مرحوم دكتر معين ، امير كبير ، 1362 ش ، ص 118 مراجعه شود - م .\r\n[ 3 
  ] . اين روايت را طبرانى در معجم الكبير ، ج 3 ، ص 129 به شماره 2858 از قول سفيان بن عيينه از مادر بزرگ پدريش آورده است .\r\n[ 4 
  ] . سليمان بن صرد از اصحاب حضرت ختمى مرتبت و ياران امير المؤمنين در جنگ صفين است . مردى گزينه و خردمند بوده و در ربيع الآخر سال شصت و پنج هجرت در جنگ با ابن زياد كشته شده است . به ابن حجر ، الاصابة فى تمييز الصحابة ، ج 2 ، چاپ مصر ، 1328 ق ، ص 76 مراجعه فرماييد - م .\r\n","page_name":" 120 ","page_number":128},
  {"content":"\r\n\r\n( 1 ) راه بيرون شدن از اين گناه و توبه چيست ؟ همگان كه چهار هزار تن بودند از كوفه بيرون آمدند و اين در نخستين روز ماه ربيع الآخر سال شصت و پنج هجرت بود . ايشان در نخيله لشكرگاه ساختند و فرماندهى خود را به سليمان بن صرد واگذاشتند و گفتند به طرف شام مىرويم و خون حسين را طلب مىكنيم و به توابين مشهور شدند . آنان حركت كردند و چون به ناحيه عين الوردة كه كنار قرقيسيا قرار دارد رسيدند ، سپاهى از شام كه بيست هزار تن بودند و فرماندهى آنان بر عهده حصين بن نمير بود با ايشان روياروى شدند و به جنگ پرداختند . سليمان بن صرد پياده شد و به جنگ پرداخت ، يزيد پسر حصين بن نمير تيرى بر او زد كه كشته شد ، و چون بر زمين افتاد گفت : سوگند به خداى كعبه كه رستگار شدم ، خدايش رحمت كناد . بيشترين ياران او كشته شدند و گروهى كه بازمانده بودند به كوفه برگشتند .\r\nگويند : عبد الملك مروان به حجّاج بن يوسف چنين نوشت كه مرا از خونهاى فرزندان عبد المطلب بر كنار دار كه خود ديدم خاندان حرب آنان را كشتند و به ايشان مهلت داده نشد .\r\nسليمان بن قتّه در مرثيه حسين بن على كه خداى از ايشان خشنود باد چنين سروده است :\r\nهمانا كشته شدهء خاندان هاشم در كربلا - با مرگ خويش - گردن گروهى از قريش را زبون ساخت و زبون شدند ، بر خانه‌هاى آل محمد ( ص ) گذر كردم و پس از فرود آمدن ديگر نظير و مانندش را نديده‌ام ، آنان بر ما ، مايه رستگارى و غنيمت بودند و اينك سوگى شده‌اند و اين سوگها چه بزرگ و گران است ، خداى آن ديار و مردمش را از رحمت خود دور مدارد هر چند بر خلاف خواسته من خالى شده است ، هر گاه قبيلهء قيس درويش مىشود درويشى آن را جبران مىكنيم و چون اندك لغزشى پيش آيد قيس ما را مىكشد ، قطره‌اى از خونهاى ما بر عهدهء قبيلهء غنى است هر گاه فرصت دست دهد به زودى جزاى آنان را مىدهيم ، آيا نمىبينى كه با از دست دادن حسين تمام زمين بيمار و همه شهرها گرفتار بدبختى شده است . [ 1 
  ]\r\n\r\n\r\n","description":"","footnote":"\r\n[ 1 
  ] .\r\n و انّ قتيل الطفّ من آل هاشم * اذلّ رقابا من قريش فذلّت\r\nمررت على ابيات آل محمد * فلم ارها امثالها يوم حلت\r\nفكانوا لنا غنما فعادوا رزيّة * لقد عظمت تلك الرزايا و جلّت \r\n","page_name":" 121 ","page_number":129},
  {"content":"\r\n\r\n( 1 ) عبد الله بن حسن بن حسن به سليمان بن قته گفت : اى كاش در مصراع دوم بيت اول مىگفتى « گردن همه مسلمانان را زبون ساخت و زبون شدند » .\r\nابو الاسود دؤلى در مرثيه حسين كه خدايش از او خشنود باد چنين سروده است :\r\nسخن خود را كه از ناشكيبايى و دلتنگى سرچشمه مىگيرد مىگويم كه پروردگار پادشاهى فرزندان زياد را نابود فرمايد ، آنان را به سبب خيانت و فريب سازى از رحمت خود دور دارد و از ميان بردارد همان گونه كه قوم ثمود و عاد از ميان رفتند ، آنان بينىهاى برافراشته و با عزت را با كشتن هانى بن عروه مرادى درهم شكستند ، همان كشته شده ميان بازار ، و چه كشته شده‌اى كه سراپاى بدنش از سرخى خون مانند زعفران شده بود ، پيش از اين اتفاق خاندان پيامبرمان بخشندگان و پايه‌هاى استوار همه شهرها بودند ، حسين آن بزرگ مرد پر فضيلت و جامع همهء برتريها ، همو كه مايه زيور همهء شهرنشينان و همهء باديه‌نشينان بود ، نابودى او همهء عزت را از پاى در آورد و دل من پس از كشته شدن او بىقرار شده است . [ 1 
  ]\r\nهمچنين ابو الاسود دولى اين بيت را هم سروده است :\r\nآيا گروهى كه حسين را كشتند اميدى به شفاعت جد او به روز حساب خواهند داشت ؟\r\nگويد : عبيد الله بن حر جعفى ، حسين بن على را - نزديك كربلا - ديد ، حسين او را به يارى دادن خود و جنگ همراه خويش فراخواند . عبيد الله بن حر نپذيرفت . حسين فرمود :\r\nآرى پيش از تو پدرت را آزمودم و به رنج انداختم . اينك اگر خواسته مرا نمىپذيرى چنان باش كه فرياد يارى خواهى ما و هياهوى دشمن را بر ما نشنوى ، به خدا سوگند هر كس بشنود\r\n\r\n\r\n","description":"","footnote":"\r\n[ 
  ]\r\n فلا يبعد الله الديار و اهلها * و ان اصبحت منهم برغمى تخلّت\r\nاذا افتقرت قيس جبرنا فقيرها * و تقتلنا قيس اذا النعل زلّت\r\nو عند غنى قطره من دمائنا * سنجزيهم يوما بها حيث حلّت\r\nالم تر ان الارض اضحت مريضة * لفقد حسين و البلاد اقشعرّت \r\nبيت دوم از ابن شهر آشوب ، مناقب ، ج 4 ، ص 117 ترجمه شد .\r\n[ 1 
  ] .\r\n اقول و ذاك من جزع و وجد * ازال الله ملك بنى زياد\r\nو ابعدهم بما غدروا و خانوا * كما بعدت ثمود و قوم عاد\r\nهم خشمو الانوف و كنّ شمّا * بقتل ابن القعاس اخى مراد\r\nقتيل السوق يا لك من قتيل * به نضح من احمر كالجساد\r\nو اهل نبينا من قبل كانوا * ذوى كرم دعائم للبلاد\r\nحسين ذو الفضول و ذو المعالى * يزين الحاضرين و كلّ باد\r\nاصاب العزّ مهلكه فاضحى * عميداً بعد مصرعه فؤادى\r\nأ يرجو معشر قتلوا حسينا * شفاعة جده يوم الحساب \r\n","page_name":" 122 ","page_number":130},
  {"content":"\r\n\r\n( 1 ) و ما را يارى ندهد پس از آن هرگز خيرى نخواهد ديد .\r\nعبيد الله بن حرّ مىگويد : به خدا سوگند از اين سخن او سخت ترسيدم و از بيم آنكه مبادا ابن زياد مرا به جنگ حسين بفرستد از كوفه گريزان بيرون رفتم ، تا كار سپرى شد . عبيد الله بن حرّ از اينكه يارى دادن حسين ( ع ) را رها كرده بود سخت پشيمان شد و چنين سرود :\r\nامير فريبكار كه به راستى فريبكار است به من مىگويد اى كاش با حسين شهيد كه پسر فاطمه است جنگ مىكردى ، و حال آنكه روح و روان من از كناره گيرى و يارى ندادن حسين از يك سو و از سويى ديگر به سبب بيعت با اين پيمان شكن مرا سرزنش مىكند ، واى از پشيمانى كه چرا او را يارى ندادم آرى كه هيچ كس اين پشيمانى را جبران نمىكند ، اينك من ، هر چند از دفاع كنندگان حسين نبودم ولى تا جان از كالبدم جدا شود اندوهگينم ، خداوند ارواح كسانى را كه در يارى دادن حسين دامن همت بستند از آب رحمت جاودانه سيراب فرمايد ، كنار آرامگاهها و جايگاه ايشان ايستادم ، چشم من گريان و نزديك بود كه همهء احشاء من بتركد و بيرون ريزد ، به جان خودم سوگند كه مردانى جنگ آزموده بودند و مهتران مدافعى كه شتابان به آوردگاه مىرفتند ، آن شيران بيشه دليرى با شمشيرهاى خود در يارى پسر دختر پيامبرشان يك ديگر را دلدارى دادند ، ايشان در دفاع از حسين با نيزه‌هاى خود با لشكرهاى بدبخت و تبهكاران ستيز كردند ، اگر هر پاك و پاكيزه را بر روى زمين كشتيد اينك براى تو فرومايگى آشكار شده است ، بينندگان به هنگام جانبازى شكيباتر از اين سالارهاى سپيد چهره و مهتران رخشنده نديده‌اند ، شگفتا كه با ستم ايشان را مىكشى ، و دوستى ما را آرزومندى ، اين بازيچه را كه براى ما ناملايم است رها كن ، به جان خودم سوگند كه با كشتن آنان با ما ستيز كرديد - بينى ما را به خاك ماليديد - و بدين سبب چه مردان و زنان بسيارى از ما كه بر شما كينه مىورزند ، بارها آهنگ آن كرده‌ام كه با لشكرى گران به سوى گروه ستمگرى كه از حق روى گردانند حمله برم ، بس كنيد و گر نه با لشكرهايى به ديدارتان مىآيم كه بر شما از لشكر ديلميان سخت‌گيرترند . [ 1 
  ]\r\n\r\n\r\n","description":"","footnote":"\r\n[ 1 
  ] .\r\n يقول امير غادر حق غادر * ألا كنت قاتلت الشهيد ابن فاطمة\r\nو نفسى على خذلانه و اعتزاله * و بيعة هذا الناكث العهد لائمه\r\nفيا ندما الّا اكون نصرته * الا كل نفس لا تسدّد نادمة\r\nو انى لانى لم اكن من حماتة * لذو حسرة ما ان تفارق لازمة\r\nسقى الله ارواح الذين تأزروا * على نصره سقيا من الغيث دائمة\r\nوقفت على اجداثهم و محالهم * فكاد الحشى يرفضّ و العين ساجمة \r\n","page_name":" 123 ","page_number":131},
  {"content":"\r\n\r\n( 1 ) عبيد الله بن حر جعفى اين ابيات را هم سروده است :\r\nآيا اينك كه حسين را يارى نداده‌ام ابن زبير اميدوار است كه سرانجام او را يارى دهم ؟ ، خوددارى من از يارى حسين مايه بدبختى و زيان و به سبب بزدلى من بود ، و حال آنكه اگر در راه او جانبازى مىكردم ، چشمم روشن مىشد و به فضيلت مىرسيدم . [ 1 
  ]\r\nعبيد الله بن حر جعفى همچنين اين ابيات را سروده است :\r\nواى از اين آه سوزان و اندوهى كه تا زنده باشم ميان سينه و گلويم پايدار است ، آن گاه كه حسين از من يارى خواست كه او را بر دشمنان و ستيزگران يارى دهم ، اگر در راه او جانبازى مىكردم روز ديدار با خدا به كرامت مىرسيدم ، همراه پسر مصطفى كه جانم فداى او باد كه رفت و براى جدايى بدرود گفت ، بامدادى كه در ناحيهء قصر اين سخن را به من گفت كه ما را رها مىكنى و آهنگ رفتن و جدايى دارى ، آرى اگر اندوه ، دل كسى را بشكافد امروز دل من آهنگ شكافته شدن دارد ، آنان كه حسين را يارى دادن رستگار و بهره‌مند و ديگران كه منافق بودند نوميد و زيانكار شدند . [ 2 
  ]\r\n\r\n\r\n","description":"","footnote":"\r\n[ 
  ]\r\n لعمرى لقد كانوا مصاليت فى الوغى * سراعا الى الهيجا حماة خضارمه\r\nتاسوا على نصر ابن بنت نبيهم * باسيافهم آساد غيل ضراغمه\r\nو قد طاعنوا من دونهم برماحهم * عصائب بورا نابذتهم مجارمه\r\nفان تقتلوا كل نفس زكية * على الارض قد اضحت لك اليوم واجمة\r\nو ما ان راى الراءون أصبر منهم * لدى الموت سادات و زهر قماقمه\r\nأ تقتلهم ظلما و ترجو ودادنا * فدع خطه ليست لنا بملائمه\r\nلعمرى لقد رغّمتمونا بقتلهم * فكم ناقم منّا عليكم و ناقمه\r\nاهمّ مرارا ان اسير بجحفل * الى فئة ناعت عن الحق ظالمه\r\nفكفّوا و الا زرتكم فى كتائب * اشد عليكم من زحوف الديالمه \r\n[ 1 
  ]\r\n أ يرجو ابن الزبير اليوم نصرى * بعاقبة و لم انصر حسينا\r\nو كان تخلفى عنه تبابا * و تركى نصره غبناً و جبنا\r\nو لو انّى اواسيه بنفسى * اصبت فضيلة و قررت عينا \r\n[ 2 
  ]\r\n فيا لك حسرة مادمت حيا * تردد بين حلقى و التراقى\r\nحسينا حين يطلب بذل نصرى * على اهل العداوة و الشقاق\r\nو لو انى اواسيه بنفسى * لنلت كرامةً يوم التلاق\r\nمع ابن المصطفى نفسى فداه * فولّ ودّع بالفراق\r\nغداة يقول لى بالقصر قولا * أ تتركنا و تزمع بانطلاق\r\nفلو فلق التلهف قلب حىّ * لهمّ اليوم قلبى بانفلاق\r\nفقد فاز الاولى نصروا حسيناً * و خاب الآخرون اولوا النفاق \r\n","page_name":" 124 ","page_number":132},
  {"content":"\r\n\r\n( 1 ) عبيدة بن عمرو كندى كه از خاندان بنى حارث است حسين بن على و فرزندانش را كه خداى از همه‌شان خشنود باد با اين اشعار مرثيه گفته و كشته شدن و قاتلان ايشان را ياد كرده است :\r\nاينك پس از پيرى - سپيد شدن مو - دل از عشق ام عامر به خود آمده است ، آرى پيشامدهاى دردانگيز ، دل را از او غافل ساخته است ، و كشته شدن برگزيده‌ترين آدميان از لحاظ پدر و پدر بزرگ به هنگامى كه كوشش گروهها بر شمرده مىشود ، مردان سرگردان او را براى يارى دادنش فرا خواندند ، و همگان را ديديم كه يارى دهنده او نبودند ، گروهى از ايشان را پيمان شكن يافتيم و گروهى ديگر سخن چين پيش حاكم و فريب ساز بودند ، چه بسيار كسان كه چون او را ديدند تير و نيزه بر او زدند و شمشيرها را بر او كشيدند و خون گلويش را ريختند ، اينك اى چشم اشك ريزان خود را برگزيده‌ترين همهء مردم چه شهرنشين و چه باديه‌نشين فرو ريز ، بر پسر على و پسر دختر محمد كه پيامبر هدايت است و بر پسر آن وصى كه مهاجر در راه خدا بود ، گروهى از قبيلهء تميم و گروهى از تبهكاران قبيله‌هاى كلاب و عامر بر او حمله بردند ، جمعى از قبيلهء وهبيل و گروهى ديگر از قبيلهء يحابر نيز بر او تاختند و ستيز كردند ، پنجاه مرد موى سپيد از قبيلهء ابان بن دارم مانند عنكبوت برگرد او تنيدند ، از هر شاخه و قبيله مردم پيمان شكن و تندرو كه فخر فروشى مىكردند براى جنگ با او جمع شدند ، خداوند جان مرا از سنان و مالك و لقيط بن ياسر كه اهل فتوى بود تشفى بخشد ، و از مرّه عبدى و پسر مساحق و از كعب بن جابر همان سوار سرخ موى ، و از اورق صيدا و پسر موزع و از بحر كه از شاخهء تيم اللات است ، و از تنى چند از قبيله‌هاى تغلب و مردم حضرموت و از آنانى كه در آن ماه گرم و سوزان آب را از او باز داشتند ، و از خولى - كه تا انتقام پس ندهد - پروردگارم او را نكشد و از ثعلبه مستوره و پسر تباحر ، خداوند تا آن گاه كه كبوتران بر شاخسارهاى تازه بيشه‌ها آواز مىخوانند به سلامت ندارد ، و از آن گنگ خاندان ابان و آن كس كه بر او تير زد تيرى نابكار و از مهاجر ، و از ابن رقاد كه از دلهره و بيم خود آسوده مباد و از پسر يزيد كه او هم همچنان باد ، و از سران گمراه مردم عراق و ديگران يعنى تميمىها و پسر زاجر نفرين شده ، و حنظلىهايى كه تيرهاى خود را پياپى بر چهره و تهيگاه او فرو ريختند ، و تنى چند از خاندان سعد بن مذحج و نه آن مرد پيسى گرفته و سبك و پست عنصر ، و گروهى از قبيلهء طى كه او را محاصره كردند و تنى چند از خودمان كه سرشت آنان پليد است ، و گروهى از قبيلهء خثعم كه با او پيكار كردند و كسانى\r\n\r\n","description":"","footnote":"","page_name":" 125 ","page_number":133},
  {"content":"\r\n\r\n( 1 ) كه بر او اسب تاختند ، و شبث كه خداى او را به سلامت ندارد و عمر بن سعد كه بر او لبه شمشير برنده باد . [ 1 
  ]\r\nگويد : كسانى را كه در اين اشعار نام برده است به اين شرح هستند :\r\nسنان بن انس نخعى . مالك كه مردى از خاندان وهبيل از قبيلهء نخع است . مرة بن كعب كه مردى از بزرگان عبد القيس است . نوفل بن مساحق كه از خاندان بنى عامر بن لوى است . كعب بن جابر ازدى . اورق الصيداء كه مردى دهان گشاد و بلند دندان بود . ابن موزع نام مردى از قبيلهء همدان است . بحر بن مالك كه از خاندان تميم بن ثعلبه است . خولى بن يزيد اصبحى كه او را در آتش سوزاندند . هانى بن ثبيت حضرمى . ثعلبة مستوره كه از خاندان تميم و گرفتار\r\n\r\n\r\n","description":"","footnote":"\r\n[ 1 
  ] .\r\n صحا القلب بعد الشيب عن ام عامر * و اذهله عنهما صروف الدوائر\r\nو مقتل خير الادميين والدا و جداً * اذا عدت مساعى المعاشر\r\nدعاء الرجال الحائرون لنصره * فكلا رايناه له غير ناصر\r\nوجدناهم من بين ناكث بيعة * و ساع به عند الامام و غادر\r\nو رام لما رآه و طاعن * و مسل عليه المصلتين و ناحر\r\nفيا عين اذرى الدمع منك و اسبلى * على خير باد فى الانام و حاضر\r\nعلى ابن علىّ و ابن بنت محمد * نبى الهدى و ابن الوصى المهاجر\r\nتداعت عليه من تميم عصابه * و اسرة سوء من كلاب و عامر\r\nو من حىّ و هبيل تداعت عصابة * عليه و اخرى اردفت من يحابر\r\nو خمسون شيخا من ابان بن دارم * تداعوا عليه كالليوث الخواطر\r\nو من كل حىّ قد تداعى لقتله * ذو الكنكث و الافراط اهل التفاخر\r\nشفى الله نفسى من سنان و مالك * و من صاحب الفتيا لقيط بن ياسر\r\nو من مرة العبدى و ابن مساحق * و من فارس الشقراء كعب بن جابر\r\nو من اورق الصيدا و ابن موزع * و من بحر تيم اللات و المرء عامر\r\nو من نفر من حضرموت و تغلب * و من ما نعيه الماء فى شهر ناجر\r\nو خولى لا يقتلك ربى و هانى * و ثعلبة المستورة و ابن تباحر\r\nو لا سلم الله ابن ابجر ما دعت * حمامة ايك فى غصون نواضر\r\nو من ذلك الفدم الابانى و الذى * رماه به سهم ضيعة و المهاجر\r\nو لا ابن رقاد لا نجا من حذاره * و لا ابن يزيد من حذار المحاذر\r\nو من رؤس ضلّال العراق و غيرهم * تميم و من ذاك اللعين ابن زاجر\r\nو لا الحنظليين الذين تتابعت * نبالهم فى وجهه و الخواصر\r\nو لا نفر من آل سعد بن مذحج * و لا الابرص الجلف اللئيم العناصر\r\nو لا عصبة من طى احدقت به * و لا نفر منا شرار السرائر\r\nو لا الخثعميين الذين تنازلوا * عليه و لا من زاره بالمناسر\r\nو لا شبث لا سلّم الله نفسه * و لا فى ابن سعد حد ابيض باتر \r\n","page_name":" 126 ","page_number":134},
  {"content":"\r\n\r\n( 1 ) ابنه و نامور به بدى بود . ابن تباحر مردى از خاندان تيم الله كه عمرو بن يبحر بن ابحر حجار بن ابحر است . بحير بن جابر عجلى ، و كسى كه بر پسر امام حسين تير انداخت و او را كشت . ابن زاجر نام مردى از خاندان منقر و از بنى تميم است . مقصود از مرد پست عنصر سبك و پيسى گرفته شمر بن ذى الجوشن است . مقصود از شبث نيز شبث بن ربعى رياحى است .\r\nعبيد الله بن حر اين ابيات را هم سروده است :\r\nپاره‌اى از زنان بنى اميه آسوده خفته‌اند و در كربلا مهترانى - بر خاك افتاده‌اند - و خويشاوندانشان شب زنده دارند و نمىتوانند بخوابند ، اسلام را فقط قبيله‌اى به تباهى كشاند كه سفلگان خود را به اميرى گماشت و نعمتش طولانى شد ، پرچم دين در دست ستمگرى قرار گرفت كه چون كژ شود نمىتواند آن را راست كند . [ 1 
  ]\r\nاين جا پايان مقتل حسين بن على است كه خداى او و پدر و برادر و وابستگانش را رحمت فرمايد و از ايشان خشنود باشد . درود خدا بر سرور ما محمد كه پيامبر اوست و بر آل و ياران او . [ 2 
  ]\r\n\r\n\r\n","description":"","footnote":"\r\n[ 1 
  ] .\r\n تبيت نساء من امية نوّما * و بالطف هام ما ينام حميمها\r\nو ما ضيّع الاسلام الّا قبيلة * تأمّر نوكاها و طال نعيمها\r\nو اضحت قناة الدين فى كف ظالم * اذا اعوجّ منها جانب لا يقيمها \r\n[ 2 
  ] . با كمال تاسف با خبر شدم ، كه سيد بزرگوار و نژاده و دانشمند گرانقدر آزاده حضرت حجة الاسلام و المسلمين آقاى حاج سيد عبد العزيز طباطبائى به جنان جاويد خراميده است . زحمات و خدمات آن بزرگ در راه احياى مواريث اسلامى مقبول درگاه حق باد و اميدوارم از آنان باشد كه حق تعالى در حق ايشان فرموده است « فى سدر مخضود ، و طلح منضود ، و ظلّ ممدود ، و ماء مسكوب ، و فاكهةٍ كثيرة . . . » . ايشان بخش امام حسين را از كتاب طبقات جداگانه تحقيق و در سال 1373 در قم به چاپ رساند و اين ترجمه نيز از روى تحقيق ايشان انجام گرفته است .\r\n","page_name":" 127 ","page_number":135},
  {"content":"\r\n\r\n( 1 )\r\n\r\nطبقهء نخست از تابعين اهل مدينة\r\n. . . . . . . . شب را به صبح آوردند [ 1 
  ] و سپس حركت كرد گويى هم اكنون به رانش مىنگرم كه ضمن آنكه شترش را با چوگان خويش اين چنين مىجنباند ، آشكار شد . سفيان بن عيينه مىگويد : اين شخص سعيد بن عبد الرحمان بن يربوع است و اين اشتباه و غلط است و او عبد الرحمان بن سعيد بن يربوع مخزومى است .\r\n\r\nعبد الرحمان بن حارث\r\nابن هشام بن مغيرة بن عبد الله بن عمر بن مخزوم بن يقظه بن مره . مادرش فاطمه دختر وليد بن مغيرة بن عبد الله بن عمر بن مخزوم است . كنيه او ابو محمد است و به هنگام رحلت پيامبر ( ص ) ده ساله بوده است . پدرش حارث بن هشام در طاعون عمواس در شام به سال هيجدهم هجرت درگذشت و پس از او عمر بن خطاب با همسرش فاطمه دختر وليد بن مغيره كه همان مادر عبد الرحمان است ازدواج كرد . عبد الرحمان در خانه و تحت تربيت عمر بود و مىگفت : پرورش دهنده‌يى بهتر از عمر بن خطاب نديده‌ام و او از عمر روايت مىكرد .\r\nعبد الرحمان خانه‌يى بزرگ در مدينه داشت و مردى شريف و بخشنده و توانگر بود و به روزگار حكومت معاوية بن ابى سفيان در مدينه درگذشت . او در جنگ جمل همراه عايشه بود و عايشه مىگفت : اگر در خانهء خود مىنشستم و به بصره نمىرفتم براى من بهتر و دوست داشتنىتر از اين بود كه از پيامبر ( ص ) ده پسر مىداشتم كه همچون عبد الرحمان بن حارث بن هشام باشند .\r\nاسماعيل بن عبد الله بن ابى اويس مدنى از قول پدرش ، از ابو بكر بن عثمان مخزومى كه از خاندان يربوع است نقل مىكند كه * نام اصلى عبد الرحمان بن حارث ، ابراهيم بوده است . او در دورهء حكومت عمر هنگامى كه عمر تصميم گرفت نامهاى اشخاصى را كه نام پيامبران است تغيير دهد پيش عمر آمد و عمر نام او را به عبد الرحمان تغيير داد و تا امروز\r\n\r\n\r\n","description":"","footnote":"\r\n[ 1 
  ] . در همه چاپهاى طبقات اين افتادگى موجود است .\r\n","page_name":" 128 ","page_number":136},
  {"content":"\r\n\r\n( 1 ) همين نام بر او باقى مانده است .\r\nفرزندان عبد الرحمان عبارتند از : محمد اكبر كه كنيهء عبد الرحمان هم از نام اوست و از محمد نسلى باقى نمانده است و ابو بكر كه به او راهب قريش مىگفتند و عمر و عثمان و عكرمة و خالد و محمد اصغر و دخترى به نام حنتمه كه همسر عبد الله بن زبير بن عوام بوده و براى او فرزند آورده است و دختران ديگرى به نامهاى ام حجين ، ام حكيم ، سودة و رملة كه مادر اينان فاخته دختر عنبة بن سهيل بن عمرو بن عبد شمس بن عبد ودّ بن نصر بن مالك بن حسل بن عامر بن لوىّ است . و عياش و عبد الله كه نسلى از او باقى نمانده است و ابو سلمه كه در كودكى مرد و حارث كه او هم مرد و از اين دو نسل باقى نيست و اسماء و عايشه كه معاوية بن ابى سفيان او را به همسرى گرفت و ام سعيد و ام كلثوم و ام زبير كه مادر ايشان ام الحسن دختر زبير بن عوام بن خويلد بن اسد بن عبد العزى بن قصى است . و مادر ام الحسن اسماء دختر ابو بكر صديق است . و مغيرة و عوف و زينب و ريطة كه او هم پس از مرگ خواهر خويش به همسرى عبد الله بن زبير در آمد و براى او فرزند آورد و فاطمه و حفصة كه مادر ايشان سعدى دختر عوف بن خارجة بن سنان بن ابى حارثه بن مرة بن نشبة بن غيظ بن مره است . و وليد بن عبد الرحمان و ابو سعيد و ام سلمه كه او را سعيد بن عاص بن سعيد بن عاص به همسرى گرفته است و قريبة كه مادرشان ام رسن دختر حارث بن عبد الله بن حصين ذو الغصه بن يزيد بن شداد بن قنان بن سلمة بن وهب بن عبد الله بن ربيعة بن حارث بن كعب است . و سلمه و عبيد الله و هشام كه مادران ايشان كنيز بوده‌اند . و زينب كه نامش را مريم هم گفته‌اند و مادرش مريم دختر عثمان بن عفان بن ابى العاص بن اميه بوده است .\r\n\r\nعبد الرحمان بن اسود\r\nابن عبد يغوث بن وهب بن عبد مناف بن زهرة . مادرش اميّه دختر نوفل بن اهيب بن عبد مناف بن زهرة بن كلاب است . فرزندان عبد الرحمان بن اسود عبارتند از : محمد و عبد الرحمان كه مادر آن دو امة دختر عبد الله بن وهب بن عبد مناف بن زهرة است . و عبد الله و عمر كه مادران اين دو كنيز بوده‌اند .\r\nعبد الرحمان بن اسود از ابو بكر صديق و عمر روايت مىكند و او را در مدينه خانه‌يى در محلهء غربال و خيمه فروشان بوده است .\r\n\r\n","description":"","footnote":"","page_name":" 129 ","page_number":137},
  {"content":"\r\n\r\n( 1 )\r\n\r\nصبيحة بن حارث\r\nابن جبيلة بن عامر بن كعب بن سعد بن تيم بن مرة . مادرش زينب دختر عبد الله بن ساعدة بن مشنوء بن عبد بن حبتر از قبيلهء خزاعه است . فرزندان صبيحة عبارتند از : پسرانى به نامهاى اجشّ و معبد و عبد الله اكبر و دخترانى به نامهاى زبينة و ام عمرو كبرى و مادر اينان عاتكه دختر يعمر بن خالد بن معروف بن صخر بن مقياس بن حبتر است . و عبد الرحمان و عبد الله اصغر كه همان ابو الفضل است و ام عمرو صغرى كه مادر ايشان امة دختر عمرو بن عبد العزى بن صنين بن جابر بن عبد العزى بن عامرة بن عميرة بن وديعة بن حارث بن فهر است . و عبد الله و ام صالح و ام جميل و ام عبيد كه مادرشان زينب دختر وهب بن ابى التوائم از قبيلهء هذيل است . و حبيبة كه او را معبد بن عروة از خاندان كلب بن عوف به همسرى گرفت و او براى معبد فرزند آورد . شريف‌ترين فرزند صبيحة ، عبد الرحمان است و او را در مدينه در محلهء پنجره‌سازان خانه‌يى بوده است . فرزندان عبد الرحمان عبارتند از : محمد و موسى كه مادرشان دختر راشد از قبيلهء هذيل و از خاندان ابو التوائم است و گفته شده است مادرشان ام على دختر هلال بن عمرو بن عامر از قبيلهء هذيل از خاندان حطيط است . و صخر كه مادرش ام يحيى دختر جبير بن عمرو بن ابى قائد از خزاعه است .\r\nمحمد بن عمر واقدى از موسى بن ابراهيم بن حارث تيمى ، از پدرش ، از عبد الرحمان بن صبيحه تيمى ، از پدرش نقل مىكند كه مىگفته است * ابو بكر صديق به من گفت : اى صبيحه تيمى ، از پدرش نقل مىكند كه مىگفته است * ابو بكر صديق به من گفت : اى صبيحه آيا آماده هستى به عمره برويم . گفتم : آرى . گفت : مركوب خويش را آماده ساز و چنان كردم و به عمره رفتيم . صبيحه مطالبى از چگونگى رفتار ابو بكر در اين سفر نقل مىكند . محمد بن عمر واقدى مىگويد : و گفته شده است كسى كه با ابو بكر سفر كرده و مطالبى از او شنيده و حفظ كرده است عبد الرحمان پسر صبيحة بوده است . شايد هم او و پسرش هر دو با هم همراه ابو بكر بوده‌اند و از او روايت نقل كرده‌اند . عبد الرحمان مردى مورد اعتماد بوده و حديث كمى از او نقل شده است .\r\n\r\n","description":"","footnote":"","page_name":" 130 ","page_number":138},
  {"content":"\r\n\r\n( 1 )\r\n\r\nنيار بن مكرم اسلمى\r\nاو يكى از چهار تنى است كه بر جنازهء عثمان بن عفان نماز گزاردند و او را به خاك سپردند و در گور او داخل شدند . نيار از ابو بكر صديق حديث شنيده و مردى مورد اعتماد بوده و اندكى حديث نقل كرده است .\r\n\r\nعبد الله بن عامر\r\nابن ربيعة بن مالك بن عامر بن ربيعة بن حجر بن سلامان بن مالك بن ربيعة بن رفيدة بن عنز بن وائل بن قاسط بن هنب بن اقصى بن دعمى بن جديلة بن اسد بن ربيعة بن نزار . او در زمرهء همپيمانان خطّاب بن نفيل پدر عمر بن خطاب است . كنيهء عبد الله بن عامر ابو محمد بوده و به روزگار پيامبر ( ص ) متولد شده است . او به هنگام رحلت پيامبر ( ص ) پنج يا شش ساله بوده است .\r\nابو الوليد هشام طيالسى از ليث بن سعد ، از محمد بن عجلان ، از يكى از بردگان عبد الله بن عامر ، از عبد الله بن عامر بن ربيعه نقل مىكند كه مىگفته است * پيامبر ( ص ) به خانهء ما آمدند ، من كودك كوچكى بودم ، براى بازى كردن از خانه بيرون رفتم . مادرم گفت : اى عبد الله بيا چيزى به تو بدهم . پيامبر فرمودند : چه چيزى مىخواهى به او بدهى ؟ مادرم گفت :\r\nخواستم خرمايى به او بدهم . پيامبر فرمودند : توجه داشته باش كه اگر اين كار را انجام ندهى يك دروغ بر تو نوشته مىشود .\r\nمحمد بن عمر واقدى مىگويد : گمان نمىكنم عبد الله بن عامر به سبب كودكى اين حديث را از شخص پيامبر ( ص ) حفظ داشته باشد و اين حديث را بعدها از ابو بكر و عمر و عثمان شنيده است . او از اين سه نفر و از پدر خودش روايت نقل كرده است .\r\nسفيان بن عيينة از ابو الزناد ، از عبد الله بن عامر بن ربيعه نقل مىكند كه مىگفته است * دو خليفه يعنى ابو بكر و عمر را درك كرده و ديده است كه بر بردگان در مورد دروغ گفتن و تهمت زدن چهل تازيانه مىزده‌اند .\r\nوكيع بن جراح از سفيان ثورى ، از عبد الله بن ذكوان يعنى ابو الزناد ، از عبد الله بن\r\n\r\n","description":"","footnote":"","page_name":" 131 ","page_number":139},
  {"content":"\r\n\r\n( 1 ) عامر بن ربيعه نقل مىكند كه مىگفته است * ابو بكر و عمر و خلفاى ديگر را درك كردم و ديدم بر بردگان در مورد تهمت و هم بر كسى كه برايشان تهمت به بىعفتى بزند چهل تازيانه مىزنند .\r\nمحمد بن عمر واقدى مىگويد : عبد الله بن عامر بن ربيعة به سال هشتاد و پنجم هجرى و به روزگار حكومت عبد الملك بن مروان در مدينه درگذشته است . او مردى مورد اعتماد است كه مقدار كمى حديث نقل كرده است .\r\n\r\nابو جعفر انصارى\r\nنامش را براى ما نقل نكرده‌اند .\r\nابو معاويه ضرير از اعمش ، از ثابت بن عبيد ، از ابو جعفر انصارى نقل مىكند كه مىگفته است * ابو بكر را ديدم در حالى كه موهاى ريش و سرش از سرخى همچون بيشه‌يى سرخ بود . [ 1 
  ]\r\n\r\nابو سهل ساعدى\r\nنام او را هم براى ما نگفته‌اند .\r\nيزيد بن هارون از محمد بن راشد نقل مىكند كه مىگفته است از مردى از انصار شنيدم كه براى مكحول ، از ابو سهل ساعدى نقل مىكرد كه * پشت سر ابو بكر صديق نماز گزارده و چگونگى قرائت او را وصف مىكرد . [ 2 
  ]\r\n\r\nاسلم\r\nبردهء آزادكردهء عمر بن خطاب و كنيه‌اش ابو زيد است .\r\nمحمد بن عمر واقدى از هشام بن سعد ، از زيد بن اسلم ، از پدرش نقل مىكند كه\r\n\r\n\r\n","description":"","footnote":"\r\n[ 1 ، 2 
  ] . در كتابهاى اسد الغابة ابن اثير و اصابه ابن حجر هم نامى از اين دو برده نشده است .\r\n","page_name":" 132 ","page_number":140},
  {"content":"\r\n\r\n( 1 ) مىگفته است * عمر بن خطاب مرا در سال دوازدهم خريد و آن همان سالى بود كه اشعث بن قيس را اسير كرده و به مدينه آورده بودند . من به او مىنگريستم كه در زنجير آهنى است و با ابو بكر سخن مىگفت و ابو بكر به او مىگفت چنين و چنان كرده‌اى . در پايان اين گفتگو شنيدم اشعث به ابو بكر گفت : اى خليفهء رسول خدا مرا از پيشاهنگان جنگ و جهاد قرار بده و خواهرت را به همسرى من درآور . ابو بكر كه خدايش رحمت كناد همان گونه رفتار كرد و بر او منت نهاد و آزادش ساخت و خواهر خود ام فروة دختر ابو قحافه را به همسرى او درآورد . ام فرو براى اشعث ، محمد بن اشعث را زاييد .\r\nواقدى مىگويد : اسلم از ابو بكر روايت مىكند كه مىگفته است * اشعث گوشهء زبان خود را به دست گرفت و مىگفت : اين زبان مرا به گرفتاريها انداخته است . اسلم از عمر و عثمان و كسان ديگر هم روايت نقل كرده است .\r\nمحمد بن عمر واقدى مىگويد از اسامة بن زيد بن اسلم شنيدم كه مىگفت * هر چند كه ما از قبيلهء اشعرىها هستيم ولى هرگز منكر منتى كه عمر بر ما نهاد نيستيم .\r\nواقدى از ابو بكر بن عبد الله بن ابى سبرة ، از عثمان بن عبيد الله بن ابى رافع نقل مىكند كه مىگفته است * به سعيد بن مسيب گفتم : به من خبر بده كه اسلم بردهء آزاد كردهء عمر بن خطاب از كدام قبيله بوده است ؟ گفت : اصل او از حبشه و از بجاوه است . عثمان بن عبيد الله مىگفته است از پدرم هم شنيدم كه مىگفت : اسلم حبشى و بجاوى است .\r\nمعن بن عيسى از هشام بن سعد ، از زيد بن اسلم ضمن حديثى روايت مىكند كه * كنيهء اسلم ابو زيد بوده است و اسلم در مدينه به روزگار حكومت عبد الملك بن مروان درگذشت .\r\n\r\nهنىّ\r\nبردهء آزادكردهء عمر بن خطاب .\r\nمحمد بن عمر واقدى از عمرو بن عمير بن هنى ، از پدرش ، از جدش روايت مىكند كه مىگفته است * ابو بكر صديق هيچ سرزمينى را قرقگاه و از سرزمينهاى اختصاصى حكومتى قرار نداد مگر منطقهء نقيع را و مىگفت مىدانم كه پيامبر ( ص ) آن را چراگاه اختصاصى قرار دادند . ابو بكر آن جا را چراگاه اختصاصى براى اسبهاى مسلمانان كه بر آنها\r\n\r\n","description":"","footnote":"","page_name":" 133 ","page_number":141},
  {"content":"\r\n\r\n( 1 ) براى جنگ و جهاد سوار مىشدند قرار داد . همچنين در صورتى كه شتران زكات لاغر بودند آنها را به منطقه ربذه و اطراف آن مىفرستاد كه همان جا بچرند و براى آنان چراگاه اختصاصى تعيين نكرده بود و به ساكنان اطراف چاههاى آب هم مىسپرد هيچ كس را از آمدن به آن جا منع نكنند و اجازه دهند از آب و علف آنجا بهره‌مند شوند . و چون عمر بن خطاب به حكومت رسيد و مردم بسيار شدند و لشكر كشى به شام و مصر و عراق آغاز شد ، ربذه را چراگاه اختصاصى قرار داد و مرا به سرپرستى آن گماشت .\r\n\r\nمالك الدار\r\nاو هم از بردگان آزادكردهء عمر بن خطاب است . نسبت خاندانش به جبلان كه شاخه‌يى از قبيلهء حمير است مىرسد . مالك الدار از ابو بكر صديق و عمر روايت مىكرده است و ابو صالح سمان از او روايت مىكند و او شناخته شده و پسنديده است .\r\n\r\nابو قرة\r\nبردهء آزاد كردهء عبد الرحمان بن حارث بن هشام بن مغيره مخزومى است و او شخص مورد اعتمادى است كه روايت اندكى نقل كرده است .\r\nيزيد بن هارون و محمد بن اسماعيل بن ابى فديك هر دو از ابن ابى ذئب ، از حارث بن عبد الرحمان ، از ابو قره بردهء آزادكردهء عبد الرحمان نقل مىكنند كه مىگفته است * ابو بكر مالى را ميان مسلمانان تقسيم كرد . سهم من و سهم سرور من را يكسان قرار داد .\r\nمحمد بن اسماعيل بن ابى فديك مىگويد ، ابن ابى ذئب مىگفت : مقصود از سرورش مردى از خاندان مخرّبه است نه عبد الرحمان كه او را آزادكرده است .\r\n\r\nزييد بن صلت\r\nابن معدى كرب بن وليعة بن شرحبيل بن معاوية بن حجر القرد بن حارث ولّادة بن عمرو بن معاوية بن حارث اكبر بن معاوية بن ثور بن مرتع بن معاوية بن كندة يعنى كندى بن عقير بن\r\n\r\n","description":"","footnote":"","page_name":" 134 ","page_number":142},
  {"content":"\r\n\r\n( 1 ) عدى بن حارث بن مرة بن ادد بن زيد بن يشجب بن عريب بن زيد بن كهلان بن سبا بن يشجب بن يعرب بن قحطان .\r\nحارث را از اين جهت ولّادة مىگفتند كه فرزندانش بسيار بودند و حجر را از اين جهت به قرد ملقب ساخته بودند كه در لغت ايشان قرد به معنى بخشنده و سخاوتمند است .\r\nحارث ولادة برادر حجر بن عمرو آكل المرار است . و پادشاهان چهارگانه به نامهاى مخوس ، مشرح ، جمل و ابضعة كه پسران معدى كرب بن وليعة بن شرحبيل هستند عموها و خويشاوندان پدرى زبيد و كثير پسران صلت بن معدى كرب بن وليعه هستند . آنها همراه اشعث بن قيس به حضور پيامبر آمدند و ايمان آوردند و به ظاهر مسلمان شدند و به سرزمينهاى خود برگشتند . ولى بعد از دين برگشتند و در جنگ نجير كشته شدند . آنان را از اين جهت پادشاه و ملك مىگفتند كه هر كدام صحرايى در اختيار داشتند و هر چه در آن بود از ايشان بود .\r\nزييد و كثير و عبد الرحمان پسران صلت به مدينه هجرت كردند و آن جا ساكن شدند و با خاندان جمح بن عمرو قريش همپيمان شدند . دفتر و ديوان آنان تا روزگار امير المؤمنين مهدى عباسى ضميمهء خاندان جمح بن عمرو بود و مهدى عباسى آنان را از بنى جمح جدا كرد و ضميمهء همپيمانان عباس بن عبد المطلب ساخت . و اگر چه امروز هم آنان در زمرهء همپيمانان بنى عباس هستند ولى هنوز هم برخى از آنان و فرزندان ايشان در زمرهء خاندان جمح هستند .\r\nابو عامر عبد الملك بن عمرو عقدى از على بن مبارك ، از يحيى بن ابى كثير ، از محمد بن عبد الرحمان بن ثوبان نقل مىكند كه مىگفته است زييد بن صلت مىگفت از ابو بكر صديق شنيدم كه مىگفت * اگر دزدى را بگيرم دوست مىدارم كه خداوند او را در پرده و پوشش رحمت قرار دهد .\r\nواقدى مىگويد : زييد بن صلت از عمر و عثمان هم روايت نقل كرده است و مقدار كمى حديث از او نقل شده است .\r\n\r\nبرادرش كثير بن صلت\r\nابن معدى كرب بن وليعة بن شرحبيل بن معاوية بن حجر القرد بن حارث ولاده .\r\n\r\n","description":"","footnote":"","page_name":" 135 ","page_number":143},
  {"content":"\r\n\r\n( 1 ) ابو بكر بن عبد الله بن ابى اويس از سليمان بن بلال ، از عبيد الله بن عمر ، از نافع نقل مىكند كه * نام اصلى كثير بن صلت ، قليل بود و عمر بن خطاب نامش را كثير گذاشت .\r\nمحمد بن عمر واقدى مىگويد * كثير بن صلت به روزگار پيامبر ( ص ) متولد شد .\r\nكنيه‌اش ابو عبد الله بود و از عمر و عثمان و زيد بن ثابت و ديگران روايت نقل كرده است . او مردى شريف و پسنديده سيرت بود و در مدينه خانه‌يى بزرگ در مصلاى شهر داشت .\r\nخانه‌اش سمت قبلهء مردم در نمازهاى عيد فطر و قربان قرار داشت و تا ريگزارى كه در وسط مدينه است كشيده بود . از جمله نوادگان او محمد بن عبد الله بن كثير است كه مردى آزاده و فقيهى بزرگ بود و هنگامى كه حسن بن زيد بن حسن بن على ابى طالب از طرف ابو جعفر منصور امير مدينه شد محمد بن عبد الله عهده‌دار منصب قضاوت بود . و چون مهدى عباسى خليفه شد عبد الصمد بن على را از اميرى مدينه معزول كرد و محمد بن عبد الله بن كثير را به اميرى مدينه گماشت . [ 1 
  ]\r\n\r\nبرادر ديگرشان عبد الرحمان بن صلت\r\nمعن بن عيسى از مخرمة بن بكير بن عبد الله بن اشجّ ، از پدرش ، از عبد الرحمان بن صلت برادر كثير بن صلت برخى از كارهاى او را نقل مىكند و او حديثى از غير خود نقل نكرده است .\r\n\r\nعاصم بن عمر بن خطاب\r\nابن نفيل بن عبد العزى بن رباح بن عبد الله بن قرط بن رزاح بن عدى بن كعب . مادرش جميله دختر ثابت و خواهر عاصم بن ثابت بن قيس است كه همان ابو الافلح بن عصمة بن مالك بن امة بن ضبيعة بن زيد از خاندان عمر و بن عوف انصار است .\r\nابو بكر بن عبد الله بن ابى اويس از سليمان بن بلال ، از عبيد الله بن عمر ، از نافع نقل مىكند كه مىگفته است * پيامبر ( ص ) نام مادر عاصم بن عمر را كه عاصية بود تغيير دادند و\r\n\r\n\r\n","description":"","footnote":"\r\n[ 1 
  ] . اميرى او بر مدينه كمتر از يك سال بوده است . به معجم الانساب و الاسرات الحاكمه ، زامباور ، مصر ، 1951 ميلادى ، ص 36 مراجعه فرماييد .\r\n","page_name":" 136 ","page_number":144},
  {"content":"\r\n\r\n( 1 ) فرمودند تو جميله‌يى .\r\nعارم بن فضل از حماد بن زيد ، از ايوب [ 1 
  ] . . .\r\n\r\nعبيد الله بن عمر بن خطّاب\r\n. . . [ 2 
  ] جفينه را كه از مسيحيان حيره بود [ 3 
  ] و از دوستان و سرسپردگان سعد بن ابى وقاص به شمار مىآمد و در مدينه كودكان را خط مىآموخت فراخواندم . عبيد الله مىگويد : شمشير بر او فرود آوردم همين كه برخورد شمشير را به خود احساس كرد ميان دو چشم خود با دست علامت صليب كشيد . آن گاه عبيد الله برفت و دختر ابو لؤلؤه را كه مسلمان بود كشت و عبيد الله در آن روز مىخواست هيچ اسيرى را در مدينه زنده باقى نگذارد . در اين هنگام مهاجران نخستين جمع شدند و اين كار او را گناهى بسيار بزرگ مىدانستند و بر او سخت گرفتند و از كشتن اسيران او را نهى كردند . و او مىگفت : به خدا سوگند همهء آنان و كسان ديگرى را هم خواهم كشت و مقصودش برخى از مهاجران بود . عمرو بن عاص با او چندان نرم سخن گفت كه عبيد الله شمشيرش را به او سپرد . در اين هنگام سعد بن ابى وقاص پيش آمد و با عبيد الله گلاويز شد و هر يك سر ديگرى را گرفته بود تا آنكه مردم آن دو را از يك ديگر جدا كردند . در همين جا عثمان هم آمد و اين موضوع در آن سه روزى بود كه شوراى خلافت ادامه داشت . عثمان هم سر عبيد الله را گرفت و به سوى خود مىكشيد . او هم با عثمان گلاويز شد و سر او را مىكشيد و مردم آنان را از يك ديگر جدا كردند . آن روز بر مردم چون شام سياه شد و ارتكاب چنين گناهى در نظر مردم بسيار بزرگ آمد و مىترسيدند در پى كشتن عبيد الله بن عمر ، جفينه و هرمزان و دختر ابو لؤلؤ را عقوبت خدا فرا رسد .\r\nمحمد بن عمر واقدى مىگويد موسى بن يعقوب ، از ابو وجزة ، از پدرش نقل مىكند كه مىگفته است * عبيد الله بن عمر را در آن روز ديدم كه موهاى جلو سر و پيشانى عثمان را گرفته است و مىكشد . و عثمان هم به او مىگويد خدايت بكشد مردى را كه نماز مىگزارد\r\n\r\n\r\n","description":"","footnote":"\r\n[ 1 ، 2 
  ] . افتادگى در متن طبقات است .\r\n[ 3 
  ] . با توجه به تصحيح و اصلاح نسخه بدلها كه در مقدمه آمده است اين گونه اصلاح شد . براى اطلاع بيشتر در اين مورد مىتوان به منابع ديگر از جمله تاريخنامه طبرى ، ج 1 ، تصحيح استاد محمد روشن ، چاپ تهران ، 1366 ، ص 5 - 574 ، ترجمهء نهاية الارب ، ج 4 ، به قلم اين بنده ، تهران ، 1364 ، ص 334 مراجعه شود .\r\n","page_name":" 137 ","page_number":145},
  {"content":"\r\n\r\n( 1 ) و دختركى كوچك و مردى ديگر را كه در ذمه و پناه رسول خدا ( ص ) بود كشتى و رها كردن تو بر حق نخواهد بود . مىگويد : بسيار شگفت كردم كه چگونه عثمان پس از اينكه به خلافت رسيد او را رها كرد و دانستم كه عمرو بن عاص در اين كار مداخله كرده و عثمان را از راى خود برگردانده است .\r\nمحمد بن عمر واقدى از عبد الله بن جعفر ، از ابن ابى عون ، از عمران بن منّاح نقل مىكند كه مىگفته است * پس از اينكه عبيد الله بن عمر ، هرمزان و دخترك ابو لؤلؤة را كشت سعد بن ابى وقاص را ديدم كه موهاى جلو سر و پيشانى عبيد الله را گرفته و مىكشد . و در همان حال كه با او گلاويز است اين بيت كلاب بن علاط برادر حجاج بن علاط را مىخواند :\r\n« اگر تو شيرى هستى كه تنها غرش مىكنى ديگر شيران زمينى از اين غرش تو غايله بر پا مىكنند » و عبيد الله مىگفت : « مىدانى كه من گوشتى هستم كه براى تو گوارا نيست و اگر مىخواهى چيزى بخورى از خار و خاشاك زمين بخور » . [ 1 
  ]\r\nدر اين هنگام عمرو بن عاص آمد و چندان با نرمى و مدارا با عبيد الله بن عمر سخن گفت كه توانست شمشيرش را از دستش بگيرد . آن گاه عبيد الله را زندانى كردند و چون عثمان به حكومت رسيد رهايش كرد .\r\nواقدى از عتبة بن جبيرة ، از عاصم بن عمر بن قتاده ، از محمود بن لبيد نقل مىكند كه مىگفته است * در آن روز عبيد الله بن عمر همچون جانور درندهء هجوم آورنده‌يى بود كه با شمشير به ايرانيان حمله مىكرد تا آنكه او را به زندان انداختند . چنين مىپنداشتم كه اگر عثمان حاكم شود به زودى او را خواهد كشت زيرا ديدم كه عثمان و سعد بن ابى وقاص از تمام اصحاب رسول خدا ( ص ) بر عبيد الله خشمگين‌تر بودند .\r\nواقدى از كثير بن زيد ، از مطلب بن عبد الله بن حنطب نقل مىكند كه * على ( ع ) به عبيد الله بن عمر گفت : گناه دختر ابو لولوه چه بود كه او را كشتى ؟ گويد : چون عثمان با على ( ع ) در اين مورد رايزنى كرد ، على ( ع ) و بزرگان اصحاب پيامبر ( ص ) عقيده داشتند كه بايد عبيد الله را كشت و قصاص كرد . وى عمرو بن عاص با عثمان گفتگو كرد و عثمان او را رها ساخت . على ( ع ) مىگفت : اگر قدرت داشته باشم و به عبيد الله بن عمر دست يابم از او\r\n\r\n\r\n","description":"","footnote":"\r\n[ 1 
  ] .\r\n لا اسد الا انت تنهت واحداً * و غالت اسود الارض عنك الغوائل\r\nتعلم انى لحم ما لا تسيغه * فكل من خشاش الارض ما كنت آكلا \r\n","page_name":" 138 ","page_number":146},
  {"content":"\r\n\r\n( 1 ) قصاص خواهم گرفت .\r\nواقدى از هشام بن سعد ، از قول كسى ، از عكرمه آزادكردهء ابن عباس نقل مىكند كه مىگفته است * نظر على ( ع ) اين بود كه اگر به عبيد الله بن عمر دست يابد ، او را بكشد و قصاص كند .\r\nواقدى از محمد بن عبد الله زهرى نقل مىكند كه * چون عثمان به خلافت رسيد مهاجران و انصار را فراخواند و گفت : در مورد كشتن اين فرد كه چنين شكافى در دين فراهم آورده است راى خود را اظهار داريد . مهاجران و انصار همگى هماهنگ بر اين راى بودند كه بايد او را كشت و عثمان را بر قتل او ترغيب و تشجيع كردند . مردم غوغايى بانگ برداشتند كه خداوند هرمزان و جفينه را از رحمت خود دور بدارد . اينان مىخواهند عبيد الله را هم به پدرش ملحق و از پى او روانه سازند . چون اين اعتراض بسيار شد عمرو بن عاص خطاب به عثمان گفت : اى امير المؤمنين اين كار پيش از آنكه تو بر مردم حاكم شوى اتفاق افتاده است و از او درگذر و مردم هم با اين سخن عمر و عاص پراكنده شدند .\r\nواقدى همچنين از ابن جريج نقل مىكند كه * عثمان در اين مورد با مسلمانان مشورت كرد . آنان اتفاق كردند كه بايد خون بهاى آن دو پرداخت شود و نبايد عبيد الله را در قبال خون آن دو كشت و حال آنكه آن هر دو مسلمان بودند و عمر هم براى آن دو مقررى تعيين كرده بود . چون با على بن ابى طالب بيعت شد تصميم به گرفتن قصاص و كشتن عبيد الله داشت و او به شام گريخت و همواره همراه معاوية بن ابى سفيان بود و سرانجام هم در صفين كشته شد .\r\nمحمد بن عمر واقدى از محمد بن عبد الله بن عبيد بن عمير نقل مىكند كه مىگفته است * شنيدم مردى از اهل شام در مجلس عمرو بن دينار سخن مىگويد . پرسيدم اين كيست ؟ گفتند : يزيد بن جابر است . او چنين مىگفت كه معاوية بن ابى سفيان ، عبيد الله بن عمر را فراخواند و گفت : همين گونه كه مىبينى على ميان افراد قبيلهء بكر بن وائل است كه گرد او هستند آيا مىتوانى همراه لشكر شهباء حركت و به بكر بن وائل حمله كنى ؟ گفت : آرى .\r\nعبيد الله بن خيمهء خود برگشت و سلاح پوشيد ولى بعد انديشيد و ترسيد كه همان هنگام و در حالى كه همراه معاويه است كشته شود . يكى از بردگان آزادكرده‌اش به او گفت : پدرم فداى تو باد ، همانا معاويه تو را براى مرگ پيش مىفرستد اگر پيروز شوى باز هم او فرمانده و امير خواهد بود و اگر كشته شوى از تو آسوده مىشود و ياد تو را هم فراموش مىكند . از من\r\n\r\n","description":"","footnote":"","page_name":" 139 ","page_number":147},
  {"content":"\r\n\r\n( 1 ) اطاعت كن و در اين باره بهانه‌يى بياور . عبيد الله گفت : اى واى بر تو آنچه گفتى دانستم . در اين هنگام بحريّه دختر هانى كه همسر عبيد الله بن عمر بود به او گفت : چه خبر است كه دامن بر كمر زده و آماده‌اى ؟ گفت : امير من فرمان داده است همراه لشكر شهباء باشم . گفت : به خدا سوگند آن لشكر همچون تابوت است هيچ كس آن را بر دوش نمىكشد مگر اينكه كشته مىشود . تو كشته خواهى شد و اين همان چيزى است كه معاويه مىخواهد . عبيد الله گفت : ساكت باش به خدا سوگند كه امروز گروه بسيارى از قوم تو را خواهيم كشت . بحريه گفت : چنين نيست و كسى كشته نمىشود ، اين خدعه‌يى است كه معاويه نسبت به تو انجام مىدهد و تو را مغرور ساخته است و تو براى او سنگين شده‌اى و معاويه و عمرو بن عاص قبلا دربارهء تو چنين تصميمى داشته‌اند . تو اگر همراه على مىبودى يا همان گونه كه برادرت در خانه‌اش نشسته است در خانه‌ات مىنشستى بهتر بود . عبيد الله به او گفت : ساكت باش و در حالى كه مىخنديد و لبخند بر لب داشت مىگفت : امروز اسيرانى از خويشاوندان خودت را كنار خيمه‌ات خواهى ديد . همسرش گفت : به خدا سوگند چنين مىبينم كه سرانجام بايد سوار بر مركب خويش شوم و پيش قوم خودم بروم و جسد تو را از ايشان بخواهم تا به خاك بسپارم . همانا كه تو فريب خورده‌اى و مىخواهى با گروهى جنگ كنى كه كاملًا تسليم امر فرمانده خود هستند و تا پاى جان و مرگ مطيع اويند ، آن چنان كه اگر به ايشان فرمان دهد كه هيچ چيزى نخورند و نياشامند چنان خواهند كرد و چيزى را نخواهند چشيد .\r\nعبيد الله گفت : از سرزنش دست بردار كه از رأى تو پيروى نمىكنم . عبيد الله پيش معاويه برگشت و معاويه لشكر شهباء را كه دوازده هزار تن بودند در اختيار او گذاشت و هشت هزار تن ديگر از مردم شام را كه ذو الكلاع هم همراه افراد قبيلهء حمير با ايشان بود ، همراه آن لشكر كرد و آنان به سوى على ( ع ) حركت كردند . افراد قبيلهء ربيعه همين كه آنان را ديدند نيزه‌هاى خود را آماده ساختند و بر زانو نشستند و زمانى كه نزديك شدند ناگاه حمله آوردند و جنگى سخت درگرفت و نيزه و شمشير به كار برده شد . عبيد الله بن عمرو ذو الكلاع كشته شدند . كسى كه عبيد الله بن عمر را كشت زياد بن خصفه تيمى بود . معاويه به همسر عبيد الله بن عمر گفت : مناسب است پيش قوم خويش به روى و دربارهء تحويل دادن جسد عبيد الله سخنى بگويى . او سوار شد و تنى چند مراقب همراه خود برداشت و چون كنار لشكر رسيد نسب خود را بيان كرد . گفتند : آرى تو را شناختيم خوش آمدى ، چه مىخواهى ؟ گفت : مىخواستم اجازه دهيد ، جسد اين مردى كه كشته‌ايد ، با خود ببرم . تنى\r\n\r\n","description":"","footnote":"","page_name":" 140 ","page_number":148},
  {"content":"\r\n\r\n( 1 ) چند از جوانان قبيلهء بكر بن وائل برخاستند و جسد عبيد الله بن عمر را به استرى نهادند و استوار بستند . و چون همسر عبيد الله با جسدش نزديك لشكر معاويه رسيد ، معاويه تابوتى فرستاد كه جسد را بر آن نهادند و گورى كندند و معاويه بر او نمازگزارد و او را به خاك سپردند . معاويه شروع به گريستن كرد و گفت : پسر فاروق در حالى كه در زندگى و مرگ فرمانبردار خليفه شما بود كشته شد . اكنون براى او طلب رحمت كنيد هر چند خداوند او را رحمت فرموده است و به انجام كار خير موفق داشته است .\r\nگويد : بحريه همسر عبيد الله بن عمر مىگريست و چون از سخنان معاويه آگاه شد ، گفت : اى معاويه اين تو بودى كه در يتيم كردن فرزندانش و مرگ او تسريع كردى . ديگر ترس از او و اندوه بزرگ شما تمام شد . و چون اين گفتار او را براى عمرو گفت . عمرو گفت : به خدا سوگند جاى تعجب است مىخواهى مردم چه بگويند . مردم دربارهء كسى كه از تو و ما بهتر بود هر چه مىخواستند مىگفتند . حالا مىخواهى براى تو چيزى نگويند . اى مرد اگر از آنچه مىبينى چشم پوشى نكنى در غم و اندوه خواهى بود . معاويه گفت : آرى نظر خود من هم همين گونه است و اين چيزى است كه از پدرم ارث برده‌ام .\r\nمحمد بن عمر واقدى از عبد الله بن نافع ، از پدرش نقل مىكند كه مىگفته است * دربارهء كسى كه عبيد الله بن عمر را كشته است روايات مختلفى نقل شده است . برخى مىگويند به دست افراد قبيلهء ربيعه كشته شده است . برخى مىگويند مردى از قبيلهء همدان او را كشته است . برخى مىگويند عمار بن ياسر او را كشته است و برخى گفته‌اند مردى از بنى حنفيه او را كشته است .\r\nواقدى از عمر بن محمد بن عمر ، از عبد الله بن محمد بن عقيل ، از سعد پدر حسن كه از بردگان آزادكردهء امام حسن بن على است نقل مىكند كه مىگفته است * هنگام جنگ صفين شبى همراه امام حسن و پنجاه مرد از قبيلهء همدان بيرون آمديم و امام حسن مىخواست به حضور پدرش على ( ع ) برود . آن روز ، روز سختى بود كه از هر دو گروه جمعى كشته شده بودند . در آن ميان از كنار مردى يك چشم كه نامش مذكور و از قبيلهء همدان بود گذشتيم كه لگام اسبش را به پاى مردى كه كشته شده بود بسته بود . حسن بن على كنار آن مرد همدانى ايستاد و سلام داد و پرسيد تو كيستى ؟ گفت : مردى از همدانم . پرسيد اين جا چه كار دارى ؟ گفت : همراهان خود را گم كرده‌ام و از آغاز شب همين جا منتظر\r\n\r\n","description":"","footnote":"","page_name":" 141 ","page_number":149},
  {"content":"\r\n\r\n( 1 ) برگشتن ايشانم . امام حسن پرسيد اين كشته كيست ؟ گفت : نمىدانم ، ولى بسيار سخت بر ما حمله مىكرد و گاهى صفهاى ما را مىشكافت و در هم مىشكست و ضمن حمله مىگفت :\r\nمن پاكيزه پسر پاكيزه‌ام . و هر گاه ضربت مىزد مىگفت : من پسر فاروقم و خداوند او را به دست من كشت . امام حسن پياده شد و ناگاه ديديم آن كشته عبيد الله بن عمر است و سلاح او هم در دست آن مرد بود . آن مرد را پيش على ( ع ) برديم و على ( ع ) سلاح عبيد الله را كه به چهارهزار درهم قيمت شد به آن مرد همدانى داد .\r\nمحمد بن عمر واقدى از حسن بن عماره ، از پدرش ، ابى رزين نقل مىكند كه مىگفته است * همراه مولاى خود در صفين بودم . شب جمعه‌يى پس از آنكه يك چهارم شب گذشته بود على را ديدم كه ميان مردم حركت مىكند و آنان را امر و نهى مىكند . فرداى آن شب كه روز جمعه بود هر دو لشكر روياروى شدند و جنگى سخت كردند . عمار بن ياسر و عبيد الله بن عمر روياروى شدند . عبيد الله گفت : من پاكيزه پسر پاكيزه‌ام . عمار گفت : تو ناپاك پسر پاكيزه‌اى و عمار او را كشت . و هم گفته‌اند مردى از حضرموتىها او را كشته است .\r\nمحمد بن عمر واقدى مىگويد كسى غير از حسن بن عماره با اسناد ديگرى براى من نقل كرد كه * در همان روز عبيد الله بن عمر گوش عمار را قطع كرد . ولى آنچه در نظر ما ثابت و استوار است اين است كه گوش عمار در جنگ يمامه قطع شده است .\r\n\r\nمحمد بن ربيعة\r\nابن حارث بن عبد المطلب بن هاشم بن عبد مناف بن قصى . كنيهء او ابو حمزه است و مادرش جمانه دختر ابى طالب بن عبد المطلب بن هاشم بن عبد مناف بن قصّى است . فرزندانش عبارتند از : حمزه كه كنيه‌اش هم به نام اوست و قاسم و حميد و عبد الله اكبر ، اين عبد الله همان است كه به عائذ الله معروف است و مادرش جويريه دختر ابو عزة شاعر است كه پيامبر ( ص ) ابو عزه را در جنگ احد اعدام كردند . نام و نسب ابو عزه چنين است : عمرو بن عبد الله بن عمير بن اهيب بن حذافة بن جمح .\r\nديگر فرزندان محمد بن ربيعة عبارتند از : عبد الله و جعفر كه از او نسلى باقى نمانده است و حارث و عثمان و ام كلثوم و ام عبد الله كه مادرشان امة الله دختر عدى بن خيار بن عدى بن نوفل بن عبد مناف بن قصى است . على و محمد كه مادرشان كنيز بوده است .\r\n\r\n","description":"","footnote":"","page_name":" 142 ","page_number":150},
  {"content":"\r\n\r\n( 1 ) ام عبد الله و دخترى ديگر كه مادر آنان هم كنيز بوده است . محمد بن ربيعه به هنگام رحلت پيامبر ( ص ) بيش از ده سال داشته است و نمىدانيم كه از پيامبر ( ص ) چيزى روايت كرده باشد . او عمر بن خطاب را ديده و از او روايت كرده است .\r\nمعن بن عيسى از ابن ابى ذئب ، از عثمان بن عبيد الله بن ابى رافع ، از عبد الرحمان اعرج ، از محمد بن ربيعة بن حارث نقل مىكند كه مىگفته است * در ماه ذى حجه كه قصد حج گزاردن داشتم و موهايم بلند بود عمر بن خطاب را در ذو الحليفه ديدم . من سوار بر ناقهء خود بودم گفت : موهاى سرت را اندكى كوتاه كن و چنان كردم . واقدى مىگويد :\r\nعبد الرحمان اعرج از بردگان آزادكردهء محمد بن ربيعة بن حارث است .\r\n\r\nعبد الله بن نوفل\r\nابن حارث بن عبد المطلب بن هاشم بن عبد مناف بن قصى . مادرش ضريبة دختر سعيد بن قشب است . نام و نسب قشب چنين است : جندب بن عبد الله بن رافع بن نضلة بن محضب بن صعب بن مبشر بن دهمان كه از قبيلهء ازد است . و مادر ضريبة ، ام حكيم دختر سفيان بن امية بن عبد شمس بن مناف است و اين بانو خالهء سعد بن ابى وقاص است . مادر سعد بن ابى وقاص ، حمنة دختر سفيان بن امية بن عبد شمس است . فرزندان عبد الله بن نوفل عبارتند از :\r\n. . . ، [ 1 
  ] عبد الله بن نوفل كه به روزگار رسول خدا ( ص ) متولد شده است .\r\nمحمد بن عمر واقدى از عبد العزيز بن محمد و ابو بكر بن عبد الله بن ابى سيرة ، از عثمان بن عمر ، از ابو الغيث نقل مىكند كه مىگفته است از ابو هريره شنيدم كه * چون در سال چهل و دوم هجرت مروان بن حكم براى نخستين بار از سوى معاوية بن ابى سفيان حاكم مدينه شد ، عبد الله بن نوفل بن حارث را به قضاوت مدينه گماشت . ابو هريره مىگفته است : اين نخستين قاضى بود كه من در اسلام ديدم . محمد بن عمر واقدى مىگويد : در اين موضوع اصحاب ما اتفاق نظر دارند كه عبد الله بن نوفل نخستين كسى است كه در مدينه براى مروان بن حكم سرپرستى قضا را پذيرفت و افراد خانواده‌اش منكر اين موضوعند كه او يا كسى ديگرى از بنى هاشم در مدينه قاضى شده باشند . همچنين مىگويند كه عبد الله بن\r\n\r\n\r\n","description":"","footnote":"\r\n[ 1 
  ] . افتادگى در متن است .\r\n","page_name":" 143 ","page_number":151},
  {"content":"\r\n\r\n( 1 ) نوفل به روزگار حكومت معاوية بن ابى سفيان درگذشته است . واقدى مىگويد : ما معتقديم و مىگوييم كه عبد الله بن نوفل مدتها پس از معاوية زنده بوده است و به سال هشتاد و چهارم در حكومت عبد الملك بن مروان درگذشته است .\r\n\r\nعبيد الله بن نوفل\r\nابن حارث بن عبد المطلب بن هاشم .\r\nعفان بن مسلم از حماد بن سلمه ، از على بن زيد بن جدعان نقل مىكند كه * عبيد الله بن نوفل و سعيد بن نوفل و مغيرة بن نوفل از قاريان قريش بودند و معمولا صبح زود روز جمعه از هنگام طلوع آفتاب به نماز جمعه حاضر مىشدند و مىخواستند ساعتى را كه دعا به آسانى پذيرفته و به آسمان بر مىشود درك كنند . عبد الله بن نوفل يك روز خواب بود ضربه‌يى به او زده شد و گفته شد اين ساعتى است كه آن را مىخواهى . او سر برداشت و چيزى همچون ابر ديد كه به آسمان بر مىشد و اين هنگام نيمروز بود . حماد در روايت خود مىگفت به پشت عبيد الله بن نوفل ضربه‌يى زده شد .\r\n\r\nمغيرة بن نوفل\r\nابن حارث بن عبد المطلب بن هاشم . مادرش ضريبة دختر سعيد بن قشب است . نام و نسب قشب چنين است : جندب بن عبد الله بن رافع بن نضلة بن محضب بن صعب بن مبشر بن دهمان و از قبيلهء ازد است . فرزندان مغيرة عبارتند از : ابو سفيان كه نسلى از او باقى نمانده است و مادر او آمنه دختر ابو سفيان بن حارث بن عبد المطلب است . و عبد الملك و عبد الواحد كه مادرشان كنيزى است . و سعيد و لوط و اسحاق و صالح و ربيعة و عبد الرحمان كه مادران آنان كنيز بوده‌اند . و عبد الله و عون و مادر ايشان هم كنيز است . و امامة و ام المغيرة كه مادر آن دو دختر همام بن مطرب از خاندان عقيل است .\r\nعفان بن مسلم از حماد بن سلمه ، از على بن زيد ، از على بن حسين نقل مىكند كه * كعب الاحبار دست مغيرة بن نوفل را در دست گرفت و گفت : براى من روز قيامت شفاعت كن . مغيرة دست خود را از دست او بيرون كشيد و گفت : مگر من كيستم ، من مردى\r\n\r\n","description":"","footnote":"","page_name":" 144 ","page_number":152},
  {"content":"\r\n\r\n( 1 ) از مسلمانانم . كعب دوباره دست او را گرفت و فشار سختى داد و گفت : هيچ مؤمنى از آل محمد ( ص ) نيست مگر آنكه او را روز قيامت حق شفاعت است . سپس گفت : اين فشارى را كه به دست تو دادم در قبال شفاعتى كه گفتم به خاطر داشته باش .\r\nخالد بن مخلد از حكم بن صلت مؤذن ، از عبد الملك بن مغيرة بن نوفل ، از قول پدرش نقل مىكند كه مىگفته است * كعب الاحبار دستم را گرفت و سخت فشرد و گفت :\r\nاين را به خاطر داشته باش تا آنكه روز قيامت فرا ياد آرى . گفتم : چه چيزى را ؟ گفت : سوگند به كسى كه جان من در دست اوست محمد ( ص ) روز رستاخيز شفاعت را به ترتيب از خويشاوندان خود شروع خواهد فرمود .\r\n\r\nسعيد بن نوفل\r\nابن حارث بن عبد المطلب بن هاشم . مادرش ضريبة دختر سعيد بن قشب است . و نام و نسب او چنين است : جندب بن عبد الله بن رافع بن نضلة بن محضب بن محضب بن مبشر بن دهمان و از قبيله ازد است . فرزندان سعيد عبارتند از : اسحاق اكبر و حنظلة و وليد و سليمان و اشعث و ام سعيد كه نامش امه بوده و مادرشان ام الوليد دختر ابو خرشه بن مالك بن مسيب از بنى حبشيّه از قبيلهء خزاعه است . و اسحاق اصغر و يعقوب و ام عبد الله و ام اسحاق كه مادران ايشان كنيز بوده‌اند . و رقيه كه مادرش ام كلثوم دختر جعفر بن ابى سفيان بن حارث بن عبد المطلب است . سعيد بن نوفل مردى فقيه و عابد بوده است .\r\n\r\nعبد الله بن حارث\r\nابن نوفل بن حارث بن عبد المطلب بن هاشم بن عبد مناف بن قصى است . مادرش هند دختر ابو سفيان بن حرب بن امية بن عبد شمس بن عبد مناف بن قصى است . عبد الله بن حارث به روزگار پيامبر ( ص ) متولد شد . مادرش هند او را پيش خواهرش ام حبيبة دختر ابو سفيان كه همسر پيامبر ( ص ) است آورد و چون پيامبر ( ص ) به خانهء ام حبيبة آمدند پرسيدند اين چيست ؟ گفت : پسر عموى شما و خواهرزادهء من است . اين پسر حارث بن نوفل بن حارث بن عبد المطلب و پسر هند دختر ابو سفيان است . پيامبر ( ص ) براى آن كودك دعا فرمودند و\r\n\r\n","description":"","footnote":"","page_name":" 145 ","page_number":153},
  {"content":"\r\n\r\n( 1 ) آب دهان خود را به دهانش انداختند . فرزندان عبد الله بن حارث عبارتند از : عبد الله و محمد كه مادر ايشان خالده دختر معتب بن ابى لهب بن عبد المطلب است . مادر خالدة ام عمر و دختر مقوم بن عبد المطلب است . و اسحاق و عبيد الله كه همان ارجوان است . و فضل و ام حكم كه براى محمد بن على بن عبد الله بن عباس ، يحيى و محمد را زاييده است كه در كودكى درگذشته‌اند . و عاليه و ام ابيها و زينب و ام سعيد و ام جعفر كه مادرشان ام عبد الله دختر عباس بن ربيعة بن حارث بن عبد المطلب است . و عبد الرحمان كه مادرش دختر محمد بن صيفى بن ابى رفاعة بن عباد بن عبد الله بن عمر بن مخزوم است . و عون و ضريبة و خالده و ام عمرو و هند كه مادران ايشان كنيز بوده‌اند .\r\nيزيد بن هارون از محمد بن عمرو ، از عطاء بن راشد ، از قول خود عبد الله بن حارث نقل مىكند كه * زمان خلافت عثمان امير مكه بوده است .\r\nفضل بن دكين از سفيان بن عيينه ، از عبد الكريم ، از عبد الله بن حارث بن نوفل نقل مىكند كه مىگفته است * پدرم مرا به روزگار خلافت عثمان داماد كرد و گروهى از اصحاب پيامبر ( ص ) را براى وليمه دعوت كرد . صفوان بن امية كه پيرى فرتوت بود آمد و گفت : پيامبر ( ص ) فرمودند : گوشت را با دندانهاى پيشين خود خوب بجويد كه خوشتر و گواراتر است يا فرمودند : اشتها آورتر و گواراتر است .\r\nمحمد بن عمر واقدى مىگويد : كنيهء عبد الله بن حارث ، ابو محمد بوده است . او خطبهء عمر بن خطاب را در جابيه شنيده بوده است و از عثمان بن عفان و ابىّ بن كعب و حذيفه بن اليمان و عبد الله بن عباس و از پدرش حارث بن نوفل حديث شنيده و مورد اعتماد است و حديث بسيار نقل كرده است . عبد الله بن حارث همراه پدر خويش به بصره كوچ كرد و آن جا خانه‌يى ساخت . او ملقب به ببّة بوده است . هنگامى كه مسعود بن عمرو در بصره قدرت يافت و عبيد الله بن زياد از بصره گريخت و ميان مردم اختلاف پيش آمد و قبيله‌ها و عشيره‌هاى مختلف مردم را به خود دعوت مىكردند ، سرانجام بر اين اتفاق كردند كه عبد الله بن حارث عهده‌دار پيشنمازى و جمع آورى اموال باشد . در اين مورد به عبد الله بن زبير نامه نوشتند كه ما به امارت او خشنوديم . عبد الله بن زبير او را به حكومت بصره گماشت . عبد الله بن حارث به منبر رفت و مردم مىآمدند و با او براى عبد الله بن زبير بيعت مىكردند و اين كار چندان طول كشيد كه عبد الله بن حارث بر روى منبر شروع به چرت زدن كرد و خوابيد و همچنان دستش دراز بود و بيعت مىگرفت . سحيم بن وثيل يربوعى در اين\r\n\r\n","description":"","footnote":"","page_name":" 146 ","page_number":154},
  {"content":"\r\n\r\n( 1 ) باره چنين سروده است :\r\n« با بيداران بيعت كرده‌ام و به بيعت خود وفادار مانده‌ام و حال آنكه با ببّه در حالى كه خواب بود بيعت كردم » . [ 1 
  ]\r\nعبد الله بن حارث يك سال كارگزار عبد الله بن زبير بر بصره بود و پس از آن عبد الله بن حارث به عمان رفت و همان جا درگذشت .\r\n\r\nسليمان بن ابى حثمة\r\nابن حذيفه بن غانم بن عامر بن عبد الله بن عبيد بن عويج بن عدى بن كعب . مادرش شفاء دختر عبد الله بن عبد شمس بن خلف بن صداد بن عبد الله بن قرط بن رزاح بن عدى بن كعب است . فرزندان سليمان عبارتند از : ابو بكر و عكرمة و محمد كه مادرشان امة الله دختر مسيب بن صيفى بن عابد بن عبد الله بن مخزوم است . و عثمان كه مادرش ميمونه دختر قيس بن ربيعة بن ربعان بن حرثان بن نصر بن عمرو بن ثعلبة بن كنانة بن عمرو بن قين بن فهم است .\r\nسليمان به روزگار پيامبر ( ص ) متولد شد و هنگام حكومت عمر مردى بود كه عمر به او فرمان داد امام جماعت زنان باشد . او از عمر احاديثى شنيده است .\r\nيزيد بن هارون از سفيان ، از هشام بن عروة ، از پدرش نقل مىكند كه * به روزگار حكومت عمر در ماه رمضان سليمان بن ابى حثمه براى زنان پيشنمازى مىكرد .\r\nمحمد بن عمر واقدى از موسى بن محمد بن ابراهيم ، از ابو بكر بن سليمان بن ابى حثمه نقل مىكند كه * عمر بن خطاب به سليمان دستور داد براى زنان نماز جماعت بگزارد .\r\nمحمد بن عمر واقدى از ابن ابى سبرة ، از عمر بن عبد الله عنسى نقل مىكند كه * ابى بن كعب و تميم دارى در مقام پيامبر ( ص ) در مسجد النبى با مردان نماز جماعت مىگزاردند و سليمان بن ابى حثمه در حياط مسجد با زنان نماز مىگزارد . چون عثمان به حكومت رسيد زنان و مردان را با يك ديگر در نماز شركت داد و همان سليمان بن ابى حثمه با آنان نماز مىگزارد ، و دستور داده بود از رفتن زنان جلوگيرى مىشد تا مردان بروند و پس از ايشان زنان بروند .\r\n\r\n\r\n","description":"","footnote":"\r\n[ 1 
  ] .\r\n بايعت ايقاطا و اوفيت بيعتى * و ببّة قد بايعته و هو نائم \r\n","page_name":" 147 ","page_number":155},
  {"content":"\r\n\r\n( 1 )\r\n\r\nربيعة بن عبد الله\r\nابن هدير بن عبد العزى بن عامر بن حارث بن حارثة بن سعد بن تيم بن مرة . مادرش سميه دختر قيس بن حارث بن نضلة بن عوف بن عبيد بن عويج بن عدى بن كعب است . فرزندان ربيعه عبارتند از : عبد الله و ام جميل كه مادر هر دو كنيز است . و عبد الرحمان و عثمان و هارون و عيسى و موسى و يحيى و صالح كه مادران اينان هم كنيزند .\r\nربيعة به روزگار پيامبرى پيامبر ( ص ) متولد شد و از ابو بكر و عمر حديث نقل كرده است . او مورد اعتماد است و اندكى حديث از او نقل شده است .\r\nسفيان بن عيينه از ابن منكدر نقل مىكند كه مىگفته است از ربيعة بن عبد الله شنيدم كه مىگفت * عمر بن خطاب را ديدم پيشاپيش مردم جلو تابوت زينب دختر جحش [ 1 
  ] حركت مىكرد .\r\n\r\nبرادرش ، المنكدر بن عبد الله\r\nبرادر تنى ربيعه است . [ 2 
  ] فرزندان المنكدر عبارتند از : عبيد الله و ام عبيد الله كه مادرشان سعده دختر عبيد الله بن عبد الله بن شهاب از خاندان زهرة است . و محمد بن المنكدر كه فقيه است و عمر و ابو بكر و ام يحيى كه مادران ايشان كنيز بوده‌اند .\r\nحجاج بن محمد از ابو معشر نقل مىكند كه مىگفته است * المنكدر پيش عايشه رفت . عايشه از او پرسيد آيا پسر دارى ؟ گفت : نه . عايشه گفت : اگر ده هزار درم مىداشتم به تو مىدادم . گويد : عايشه آن روز را به شب نرسانده بود كه معاويه براى او مالى فرستاد و گفت : چه زود گرفتار آزمايش شدم . همان دم براى المنكدر ده هزار درم فرستاد و او از آن پول كنيزى خريد و همان كنيز مادر پسرانش محمد و عمر و ابو بكر است .\r\n\r\n\r\n","description":"","footnote":"\r\n[ 1 
  ] . زينب از همسران محترم پيامبر ( ص ) است . براى اطلاع بيشتر از شرح حالش كه در جلد هشتم طبقات هم آمده است به عمر رضا كحاله ، اعلام النساء ، ج 2 ، ص 59 مراجعه شود .\r\n[ 2 
  ] . نسب پدر و مادرش ضمن شرح حال برادرش آمد و ضرورتى براى ترجمه مكرر نبود . از اين پس در موارد مشابه هم همين گونه عمل خواهد شد .\r\n","page_name":" 148 ","page_number":156},
  {"content":"\r\n\r\n( 1 )\r\n\r\nعبد الله بن عياش\r\nابن ابى ربيعة بن مغيرة بن عبد الله بن عمر بن مخزوم . مادرش اسماء دختر سلامة بن مخرّبة بن جندل بن ابير بن نهشل بن دارم است . فرزندان او عبارتند از : حارث و امة الله كه مادر آن دو هند دختر مطرف بن سلامة بن مخربه بن جندل بن ابير بن نهشل بن دارم است . عبد الله بن عياش در حبشه متولد شده است و او را در زمرهء كسانى كه از پيامبر ( ص ) حديثى نقل كرده باشد نمىدانيم ولى از عمر بن خطاب روايت نقل كرده است . او را در مدينه خانه‌يى بوده است .\r\n\r\nحارث بن عبد الله\r\nابن ابى ربيعة بن مغيرة بن عبد الله بن عمر بن مخزوم . مادرش كنيزى است . فرزندانش عبارتند از : عبد الله كه مادرش ام عبد الغفار دختر عبد الله بن عامر بن كريز بن ربيعة بن حبيب بن عبد شمس است . و عبد الملك و عبد العزيز و عبد الرحمان و ام حكيم و حنتمه كه مادرشان حنتمه دختر عبد الرحمان بن حارث بن هشام است . و محمد و عمر و سعد و ابو بكر و ام فروه و قريبه و ابية و اسماء كه مادرشان عايشه دختر محمد بن اشعث بن قيس بن معدى كرب بن معاوية بن جبله از قبيلهء كنده است . و عياش و عمر كه مادرانشان كنيز بوده‌اند . و ام داود و ام حارث كه مادرشان ام ابان دختر قيس بن عبد الله بن حصين ذو الغصة بن يزيد بن شداد بن قنان حارثى است . و ام محمد و امه الرحمان كه مادرشان ام ايوب دختر عبد الله بن زهير بن ابى اميّة بن مغيره است . و فاطمه كه مادرش كنيزى است . و عبد الرحمان و عبد الله اكبر كه مادرشان عاتكه دختر صفوان بن امية بن خلف جمحى است .\r\nعبد الله بن زبير ، حارث بن عبد الله بن ابى ربيعة را بر بصره گماشت . او مردى سخن آور و فصيح بود . او در بصره از كنار پيمانه‌يى گذشت و گفت : اين پيمانه‌يى خوب و مناسب است و مردم به او لقب پيمانه [ قباع 
  ] دادند . حارث سخنورى عفيف بود و رنگ چهره‌اش به سياهى مىزد زيرا مادرش كنيز سياه حبشى مسيحى بود . چون مادرش درگذشت ، حارث براى تجهيز وتشييع جنازه مادرش حاضر شد . مردم هم همراهش آمدند ولى كنارى ايستادند . مسيحيان حاضر شدند و گروه بسيارى از آنان آمده بودند و عهده‌دار مراسم\r\n\r\n","description":"","footnote":"","page_name":" 149 ","page_number":157},
  {"content":"\r\n\r\n( 1 ) مذهبى خود شدند و آنان از مسلمانان جدا بودند . ابو الاسود دئلى دربارهء حارث بن عبد الله خطاب به ابن زبير چنين سروده است : « اى امير المؤمنين ابو بكير ما را از پيمانهء بنى مغيره آسوده گردان ، او را ستوديم و نكوهش كرديم و چيزى را كه بر ما تلخ است دشوارتر ساخته است ، وانگهى اين مرد شيفتهء زنان و پرخور و پرگو است و فراوان سخن مىگويد ، گويى هنگامى كه پيش او مىرويم پيش كفتارى رفته‌ايم كه ميان لانهء خود به هلاكت افتاده است » . [ 1 
  ]\r\nگويد : عبد الله بن زبير او را از بصره عزل كرد . مدت حكومت او بر بصره يك سال بود . ابن زبير پس از او برادر خود مصعب بن زبير را به حكومت بصره فرستاد و او همين كه به بصره رسيد پس از اندكى آماده شد كه براى جنگ با مختار بن ابى عبيد ثقفى برود .\r\n\r\nسعيد بن عاص\r\nابن سعيد ابى احيحه بن عاص بن امية بن عبد شمس بن عبد مناف بن قصىّ . مادرش ام كلثوم دختر عمرو بن عبد الله بن ابى قيس بن عبد ود بن نصر بن مالك بن حسل بن عامر بن لوى است . مادر مادرش ام حبيب دختر عاص بن امية بن عبد شمس است . فرزندان سعيد بن عاص عبارتند از : عثمان اكبر كه در كودكى درگذشت و محمد و عمر و عبد الله اكبر و حكم كه در كودكى درگذشتند و مادرشان ام البنين دختر حكم بن ابى العاص امية است . و عبد الله كه مادرش ام حبيب دختر جبير بن معطم بن عدى بن نوفل است . و يحيى و ايوب كه در كودكى درگذشت و مادر اين دو عاليه دختر سلمة بن يزيد بن مشجعة بن مجمع بن مالك بن كعب بن سعد بن عوف بن حريم بن جعفىّ بن سعد العشيرة از قبيلهء مذحج است . و ابان و خالد و زبير كه اين دو در كودكى درگذشته‌اند و مادرشان جويرية دختر سفيان بن عويف بن عبد الله بن عامر بن هلال بن عامر بن عوف بن حارث بن عبد منات بن كنانة است . و عثمان اصغر و داود و سليمان و معاويه و آمنه كه مادرشان ام عمرو دختر عثمان بن عفان است و مادر\r\n\r\n\r\n","description":"","footnote":"\r\n[ 1 
  ] .\r\n امير المؤمنين ابا بكير * ارحنا من قباع بنى المغيرة\r\nحمدناه و لمناه فاعيا * علينا ما يمر لنا مريره\r\nيسوى ان الفتى نكح اكول * و سهاك مخاطبه كثيرة\r\nلانا حين جئناه اطفنا * بضبعان تورط فى الحضيره \r\n","page_name":" 150 ","page_number":158},
  {"content":"\r\n\r\n( 1 ) مادرشان رملة دختر شيبة بن ربيعة بن عبد شمس است . و سليمان اصغر كه مادرش ام سلمه دختر حبيب بن بحير بن عامر بن مالك بن جعفر بن كلاب است . و سعيد كه مادرش مريم دختر عثمان بن عفان است و مادر مادرش نائلة دختر قرافصه بن احوص از قبيله كلب است .\r\nو عتبه و عتبهء ديگر و مريم كه مادران ايشان كنيز بوده‌اند . و ابراهيم كه مادرش دختر سلمة بن قيس بن علاثة بن عوف بن احوص بن جعفر بن كلاب است . و جرير و ام سعيد كه مادرشان عايشه دختر جرير بن عبد الله بجلى است . و رمله و ام عثمان و اميمه كه مادر اين دخترانش اميمة دختر عامر بن مالك بن عامر بن عمرو بن ذبيان بن ثعلبة بن عمرو بن يشكر از قبيله بجيلة است و او خواهر ابو اراكه است . . . [ 1 
  ] و آن همان رواع دختر جرير بن عبد الله بجلى است . و حفصة و عايشه كبرى و ام عمرو و ام يحيى و فاخته و ام حبيب كبرى و ام حبيب صغرى و ام كلثوم و سارة و ام داود و ام سليمان و ام ابراهيم و حميده كه مادران اينان كنيز بوده‌اند .\r\nعايشه صغرى كه مادرش ام حبيب دختر بجير بن عامر بن مالك بن جعفر بن كلاب است .\r\nهنگامى كه پيامبر رحلت فرمودند سعيد بن عاص حدود نه سال داشت . پدرش عاص بن سعيد در جنگ بدر در حالى ك كافر و همراه كافران بود كشته شد . روزى عمر بن خطاب به سعيد بن عاص گفت : تو را چه مىشود كه از من روگردانى گويا چنين مىپندارى كه پدرت را من كشته‌ام . او را على بن ابى طالب كشته است و اگر من هم او را كشته بودم هرگز از كشتن شخص مشركى معذرت خواهى نمىكردم ولى توجه داشته باش كه من دايى خود عاص بن هشام بن مغيره را به دست خود كشتم . سعيد گفت : اى امير المؤمنين بر فرض كه تو او را كشته بودى تو بر حق بودى و او بر باطل ، و اين سخن عمر را از او راضى و خشنود كرد .\r\nوليد بن عطاء اغرّ و احمد بن محمد بن وليد ازرقى هر دو از يحيى بن سعيد اموى ، از جدش نقل مىكنند كه مىگفته است * سعيد بن عاص پيش عمر بن خطاب آمد و از او تقاضا كرد مقدارى بر زمين خانه‌اش كه در ناحيهء بلاط و همراه زمينهاى عموهايش در عهد پيامبر ( ص ) بود بيفزايد . عمر گفت : فردا صبح به نماز بيا و با من نماز بگزار زودتر هم بيا و سپس خواستهء خود را به من بگو . سعيد مىگويد همچنان كردم و چون خواست برگردد به او گفتم :\r\nاى امير المؤمنين آن خواستهء من كه گفتى تذكر دهم . عمر همراه من راه افتاد و گفت : به خانه‌ات برويم و چون به خانه رسيديم بر زمين خانهء من مقدارى افزود و با پاى خود براى\r\n\r\n\r\n","description":"","footnote":"\r\n[ 1 
  ] . افتادگى در متن است .\r\n","page_name":" 151 ","page_number":159},
  {"content":"\r\n\r\n( 1 ) من خطى كشيد . گفتم : اى امير المؤمنين بيشتر به من زمين بدهيد كه زنان و فرزندان من بسيارند . گفت : اكنون براى تو كافى است و اين سخن را پوشيده به تو مىگويم كه به زودى پس از من كسى حاكم مىشود كه رعايت پيوند خويشاوندى تو را خواهد كرد . سعيد مىگويد ، دورهء حكومت عمر بن خطاب را صبر كردم تا آنكه عثمان خليفه شد و به حكم شوراى و رضايت ايشان ! خلافت را به دست گرفت . او رعايت پيوند خويشاوندى مرا كرد و بسيار احسان كرد و خواستهء مرا برآورد و مرا در امانت خود شريك كرد . [ 1 
  ]\r\nگويند : همواره سعيد بن عاص به سبب خويشاوندى در كنف حمايت عثمان بود و چون عثمان ، وليد بن عقبة بن ابى معيط را از حكومت كوفه عزل كرد سعيد بن عاص را خواست و او را به حكومت كوفه فرستاد . سعيد هنگامى كه به كوفه رسيد جوانى نازپرورده بود كه هيچ سابقه هم نداشت و گفت : من به منبر نخواهم رفت تا آن را بشويند . دستور داده شد منبر را شستند . آن گاه او به منبر رفت و براى مردم كوفه خطبه خواند و بسيار كوتاه سخن گفت و ايشان را به ستيزه‌گرى و دشمنى متهم كرد و گفت : اين منطقه سواد بوستانى است كه به چند غلام قريش تعلق دارد . مردم كوفه از او به عثمان شكايت بردند . گفت : مثل اينكه هر كدام شما از امير خود جفايى مىبيند دلش مىخواهد كه ما آن امير را عزل كنيم . سعيد بن عاص به مدينه به حضور عثمان آمد و براى سران مهاجران و انصار جايزه‌ها و جامه‌هايى فرستاد و از جمله براى على ( ع ) هم فرستاد . على ( ع ) هر چند آنچه فرستاده بود پذيرفت ولى گفت : بنى اميه بر من در مورد ميراث پيامبر ( ص ) با زور غلبه كردند و به خدا سوگند اگر باقى بمانم آنان را چنان از اين كار جاد خواهم كرد كه قصاب روده و شكمبه خاك آلوده را جدا مىكند . سعيد بن عاص همچنان به كوفه برگشت و مردم آن شهر را سخت آزار داد و چند ماه كمتر از پنج سال بر آنان حكومت كرد .\r\nيك بار در كوفه شب عيد فطر گفت : چه كسى از شما هلال را ديده است ؟ حاضران گفتند : ما نديده‌ايم . هاشم بن عتبه بن ابى وقاص گفت : من هلال را ديده‌ام . سعيد بن عاص\r\n\r\n\r\n","description":"","footnote":"\r\n[ 1 
  ] . با آنكه مكرر گفته‌ام قصد اين بنده نقد و بررسى مطالب طبقات نيست ولى گاه از آن گريزى نيست ملاحظه مىكنيد كه عمر بن خطاب موضوع خليفه شدن عثمان را پوشيده به سعيد اظهار مىدارد پس شوراى چيست ؟ سعيد بن عاص دو دختر عثمان را به زنى گرفته بود و در شوراندن مردم عليه عثمان ناخود آگاه چنان نقشى داشت كه كمتر از مروان نيست و عراق بر سر اين كار از دست بشد و فتنه‌ها بيدار شد . خداوند مسلمانان را از شر دسته بنديها مصون و محفوظ بدارد - م .\r\n","page_name":" 152 ","page_number":160},
  {"content":"\r\n\r\n( 1 ) گفت : با همين يك چشم كورت از ميان همهء مردم تو آن را ديدى ؟ هاشم گفت : در مورد چشم كورم مرا سرزنش مىكنى و حال آنكه اين چشم من در راه خدا كور شده است . چشم هاشم در جنگ يرموك كور شده بود . فرداى آن روز هاشم در خانهء خود روزه گشود و مردم در حضورش چاشت خوردند و چون اين خبر به اطلاع سعيد بن عاص رسيد كسانى را فرستاد كه او را تازيانه زدند و خانه‌اش را به آتش كشيدند . ام الحكم دختر عتبة بن ابى وقاص كه از زنان هجرت كننده بود و نافع بن ابى وقاص از كوفه بيرون آمدند و خود را به مدينه رساندند و موضوع را به اطلاع سعد بن ابى وقاص رساندند كه سعيد بن عاص نسبت به هاشم چه كرده است . سعد بن ابى وقاص پيش عثمان آمد و موضوع را به او گفت . عثمان گفت : سعيد بن عاص را در اختيار شما مىگذارم و او را در قبال هاشم بزنيد و خانهء سعيد را به جاى خانه هاشم آتش بزنيد . عمر بن سعد كه در آن هنگام نوجوانى بود شتابان شروع به دويدن كرد تا آتش به خانه سعيد بن عاص زند . اين خبر به عايشه رسيد به سعد بن ابى وقاص پيام فرستاد و از او خواست كه از اين كار خوددارى كند و سعد بن ابى وقاص پذيرفت . در همين هنگام مالك اشتر و يزيد بن مكفف و ثابت بن قيس و كميل بن زياد نخعى و زيد و صعصعه پسران صوحان عبدى و حارث بن عبد الله اعور و جندب بن زهير و ابو زينب كه از قبيله ازد بودند و اصغر بن قيس حارثى از كوفه پيش عثمان آمدند و از او خواستند سعيد بن عاص را از كوفه عزل كند . سعيد هم از كوفه حركت كرد و همان هنگام كه آنان پيش عثمان بودند و او هم رسيد و عثمان از عزل او خوددارى كرد و به او دستور داد به كار خويش بازگردد . اشتر همان شب همراه تنى چند از ياران خويش از مدينه بيرون آمد و ده شبه خود را به كوفه رساند و بر كوفه دست يافت و به منبر رفت و گفت : اين سعيد بن عاص وقتى اين جا آمد مىپنداشت كه اين منطقه سواد بوستان برخى از غلامان قريش است و حال آنكه اين جا جايى است كه سرهاى شما فرو افتاده و نيزه‌هاى شما در زمين آن استوار شده است و اين مال شما و مال ياران شماست . هر كس براى خداوند بر خود حقى مىبيند در ناحيه جرعة حاضر شود . مردم بيرون آمدند و در جرعه لشكرگاه ساختند و آن ميان كوفه و حيره قرار دارد . و چون سعيد بن عاص كه به كوفه بر مىگشت به منطقه عذيب رسيد اشتر ، يزيد بن قيس ارحبى و عبد الله بن كنانة عبدى را كه هر دو جنگ آور بودند خواست و براى هر يك از ايشان رايتى به فرماندهى پانصد سوار بست و به آن دو گفت : پيش سعيد بن عاص برويد و او را بيم دهيد و بگوييد پيش سالارش برگردد و اگر خوددارى كرد گردنش را بزنيد و سرش را\r\n\r\n","description":"","footnote":"","page_name":" 153 ","page_number":161},
  {"content":"\r\n\r\n( 1 ) پيش من بياوريد . آن دو پيش سعيد بن عاص آمدند و به او گفتند : پيش سالار خود برگرد .\r\nگفت : شتران من لاغر و گرسنه‌اند چند روزى آنها را به چرا بفرستم و وارد كوفه شوم و چيزهايى را كه لازم دارم بخرم و زاد و توشه بردارم خواهم رفت . گفتند : نه ، به خدا سوگند كه يك ساعت هم مهلت نمىدهيم هم اكنون برگرد و گر نه گردنت را خواهيم زد . او چون ديد كه ايشان جدى هستند برگشت كه پيش عثمان برود و آن دو پيش اشتر برگشتند و به او خبر دادند . اشتر از اردوگاه خود به شهر برگشت به منبر رفت و حمد و نيايش خدا را به جا آورد ، سپس گفت : اى اهل كوفه به خداى سوگند كه من به خشم نيامدم مگر براى خدا و براى شما ، اكنون هم اين مرد را پيش سالارش برگردانديم . اينك ابو موسى اشعرى را به پيشنمازى شما گماشتم و به حفظ حدود و مرزهاى شما و حذيفه بن اليمان را به سرپرستى بيت المال و اموال شما گماشتم . آن گاه از منبر فرود آمد و به او ابو موسى گفت : به منبر برو .\r\nابو موسى گفت : من اين كار را انجام نمىدهم مگر آنكه بياييد و با امير المؤمنين عثمان تجديد بيعت كنيد . مردم پذيرفتند و او ولايت ايشان را پذيرفت و پس از آنكه تجديد بيعت با عثمان كردند براى عثمان نوشت و عثمان را اين كار خوش آمد و شاد شد . عتبة بن وعل تغلبى شاعر اهل كوفه در اين باره چنين سروده :\r\n« اى پسر عفان بر ما تصدق كن و در راه خدا حساب كن و ابو موسى اشعرى را چند شبى امير ما قرار بده » . [ 1 
  ]\r\nعثمان گفت : آرى بلكه ماهها و سالها اگر زنده باشم او را امير شما قرار مىدهم .\r\nاين رفتار مردم كوفه با سعيد بن عاص نخستين سستى بود كه در كار عثمان پديد آمد و مردم را بر او گستاخ كرد . ابو موسى از آن تاريخ تا هنگامى كه عثمان كشته شد همچنان حاكم كوفه بود . سعيد بن عاص هم از هنگام بازگشت از كوفه پيوسته در مدينه بود تا آنكه مردم بر عثمان شورش كردند و او را محاصره كردند و سعيد بن عاص در خانه عثمان و همراه او بود و از او جدا نشد و در راه دفاع از او جنگ مىكرد .\r\nمحمد بن عمر واقدى از عبد الله بن يزيد هذلى ، از عبد الله بن ساعده نقل مىكند كه مىگفته است * سعيد بن عاص پيش عثمان آمد و گفت : اى امير المؤمنين تا چه هنگامى دست ما را بسته مىدارى همانا خورده شديم خورده شدنى . گروهى از اين مهاجمان بر ما تير\r\n\r\n\r\n","description":"","footnote":"\r\n[ 1 
  ] .\r\n تصدق علينا ابن عفان و احتسب * و امر علينا الاشعرىّ لياليا \r\n","page_name":" 154 ","page_number":162},
  {"content":"\r\n\r\n( 1 ) مىاندازند و گروهى بر ما سنگ مىاندازند و برخى شمشير بر روى ما كشيده‌اند ، اكنون فرمان خود را به ما بگو . عثمان گفت : به خدا سوگند كه من قصد جنگ با ايشان ندارم و اگر مىخواستم جنگ كنم اميدوار بودم كه از ايشان محفوظ بمانم . ولى من آنان و كسانى كه آنان را تحريك مىكنند به خدا واگذاشتم كه همگان به زودى در پيشگاه خداى خود جمع مىشويم . و اما جنگ كردن با ايشان ، به خدا سوگند به تو فرمان جنگ با ايشان نمىدهم .\r\nسعيد گفت : به خدا سوگند ديگر هرگز از كسى دربارهء تو نمىپرسم . و بيرون رفت و جنگ كرد تا آنكه به جلو سرش ضربتى خورد .\r\nمحمد بن عمر واقدى از حكم بن قاسم ، از مصعب بن محمد بن عبد الله بن ابى اميه ، از قول كسى كه خود شاهد زد و خورد سعيد بن عاص در آن روز بوده است نقل مىكند كه مىگفته است * مردى ضربتى بر جلو سر او زد و من پس از آن او را مىديدم كه چون صداى رعد را مىشنيد مدهوش مىشد . گويند : چون طلحه و زبير و عايشه از مكه براى رفتن به بصره بيرون آمدند ، سعيد بن عاص و مروان بن حكم و عبد الرحمان بن عتاب بن اسيد و مغيرة بن شعبه هم با آنان بيرون آمدند . چون به مر الظهران يا ذات عرق رسيدند سعيد بن عاص برخاست و پس از حمد و ثناى خداوند چنين گفت : همانا عثمان در اين جنگ زندگى ستوده و پسنديده كرد و از دنيا بيرون شد . كامياب درگذشت و شهيد شد و خداوند پاداش حسنات او را دو برابر كرد و خطاهاى او را آمرزيد و درجات او را بركشيد و او را « همراه آنانى كه خداوند برايشان نعمت ارزانى مىدارد يعنى پيامبران و صديقان و شهيدان و صالحان قرار داد و آنان چه نيكو رفيقانى هستند » . [ 1 
  ] اى مردم شما چنين مىپنداريد كه براى مطالبهء خون عثمان بيرون آمده‌ايد ، اگر واقعاً اين كار را مىخواهيد قاتلان عثمان هم اكنون بر پشت اين شتران سوارند و بر ايشان شمشير نهيد . و گرنه به خانه‌هاى خود برگرديد و خويشتن را در راه خوشايند مردم و خلق به كشتن مدهيد كه روز قيامت از مردم براى شما كارى ساخته نيست . مروان بن حكم گفت : چنين نيست ما برخى از آنان را وسيلهء برخى ديگر مىكشيم . هر كس كشته شود بر او پيروز شده‌ايم و ديگرانى كه باقى بمانند ضعيف خواهند بود و آنان را تعقيب خواهيم كرد . مغيرة بن شعبه هم برخاست و پس از حمد و ثناى خداوند گفت : همانا راى درست ، همان راى سعيد بن عاص است . اكنون هر كس از قبيلهء\r\n\r\n\r\n","description":"","footnote":"\r\n[ 1 
  ] . بخشى از آيه 69 سوره چهارم - نساء .\r\n","page_name":" 155 ","page_number":163},
  {"content":"\r\n\r\n( 1 ) هوازن مىخواهد از من پيروى كند همراه من آيد . گروهى از مردم با او همراه شدند و او از ديگران جدا شد و خود را به طائف رساند و تا پايان جنگ جمل و صفين همان جا بود .\r\nسعيد بن عاص هم همراه كسانى كه با او بودند برگشت و مقيم مكه شد و تا پايان جنگ جمل و صفين در مكه ماند . طلحه و زبير و عايشه همراه عبد الرحمان بن عتاب بن اسيد و مروان بن حكم و كسان ديگرى از قريش و قبايل ديگر كه از آنان پيروى كرده بودند به بصره رفتند و در جنگ جمل شركت كردند .\r\nو چون معاويه به حكومت رسيد ، مروان بن حكم را به مدينه گماشت . سپس او را عزل كرد و سعيد بن عاص را به حكومت مدينه گماشت . پس از مدتى او را نيز عزل كرد و باز مروان را بر آن كار گماشت و باز او را عزل كرد و سعيد را گماشت . دربار دوم حكومت سعيد بر مدينه در سال پنجاهم هجرت حسن بن على ( ع ) درگذشت و سعيد بن عاص بر جنازه ايشان نماز گزارد .\r\n\r\nمروان بن حكم\r\nابن ابى العاص بن امية بن عبد شمس بن عبد مناف بن قصى . مادرش ام عثمان آمنه دختر علقمة بن صفوان بن امية بن محرث بن خمل بن شق بن رقبة بن مخدج بن حارث بن ثعلبة بن مالك بن كنانة است . مادر مادرش صعبة دختر ابو طلحة بن عبد العزّى بن عثمان بن عبد الدار بن قصى است . فرزندان مروان سيزده پسر و دختراند . عبد الملك كه كنيهء مروان هم به نام او بوده است و معاويه و ام عمرو كه مادرشان عايشه دختر معاوية بن مغيرة بن ابى العاص بن امية است . عبد العزيز و ام عثمان كه مادرشان ليلى دختر زبّان بن اصبغ بن عمرو بن ثعلبة بن حارث بن حصن بن ضمضم بن عدى بن خباب از قبيلهء كلب است . بشر و عبد الرحمان كه عبد الرحمان در كودكى درگذشت و مادر آن دو قطيّة دختر بشر بن عامر بن مالك بن جعفر بن كلاب است . و ابان و عبيد الله و عبد الله كه در كودكى درگذشت و ايوب و عثمان و داود و رملة كه مادرشان ام ابان دختر عثمان بن عفان بن ابو العاص بن امية است و مادر مادرشان رملة دختر شيبة بن ربيعة بن عبد شمس عبد مناف بن قصى است . و عمرو و ام عمرو كه مادر آن دو زينب دختر ابو سلمة بن عبد الاسد بن هلال بن عبد الله بن عمر بن مخزوم است . و محمد كه مادرش كنيزى به نام زينب است .\r\n\r\n","description":"","footnote":"","page_name":" 156 ","page_number":164},
  {"content":"\r\n\r\n( 1 ) گويند : هنگامى كه پيامبر ( ص ) رحلت فرمودند ، مروان بن حكم هشت ساله بود و همراه پدر خود در مدينه زندگى مىكرد تا آنكه پدرش حكم بن ابى العاص در دورهء حكومت عثمان درگذشت و مروان همچنان همراه پسر عمويش عثمان بود و دبيرى عثمان را بر عهده داشت . عثمان اموال بسيارى به مروان بخشيد و چنين تأويل مىكرد كه مىخواهم رعايت پيوند خويشاوندى كنم و مردم بر عثمان اعتراض داشتند كه چرا مروان را به خود نزديك ساخته و از او اطاعت مىكند و چنين مىپنداشتند كه بسيارى از كارها كه به عثمان نسبت داده مىشود بدون اطلاع اوست و خودكامگى مروان است . مردم در مورد توجه عثمان به مروان خرده‌گيرى مىكردند و مروان ، عثمان را بر يارانش و مردم مىشوراند و آنچه مردم مىگفتند و او را تهديد مىكردند به عثمان خبر مىداد . او اين خبرچينى را وسيلهء تقرب خود به عثمان قرار داده بود . عثمان مردى كريم و سليم و دوست داشتنى بود و در پاره‌يى از موارد سخنان مروان را تصديق مىكرد و پاره‌يى از موارد را نمىپذيرفت . مروان با اصحاب پيامبر ( ص ) در حضور عثمان نزاع و بگو مگو مىكرد و عثمان او را از اين كار باز مىداشت و اندرز مىداد . چون عثمان محاصره شد ، مروان در دفاع از او به سختى جنگ و زد و خورد مىكرد . در همان حال كه عثمان در محاصره بود عايشه قصد حج كرد . مروان و زيد بن ثابت و عبد الرحمان بن عتاب بن اسيد بن ابى العيص پيش عايشه رفتند و گفتند : اى مادر مؤمنان چه خوب است كه در مدينه بمانى . مىبينى كه امير المؤمنين عثمان را محاصره كرده‌اند و ماندن تو در مدينه از چيزهايى است كه ممكن است خداوند به آن وسيله او را از اين گرفتارى برهاند . عايشه گفت : من شتران خود را آماده و بارهاى خويش را بسته‌ام و ديگر نمىتوانم اين جا بمانم . آنان سخنان خويش را تكرار كردند و او همان پاسخ را داد .\r\nمروان برخاست و اين بيت را خواند :\r\n« قيس در شهرها بر ضد من آتش افروخت و چون دامنه‌اش بالا گرفت خودش گريخت و رفت » . [ 1 
  ] عايشه گفت : اى كسى كه براى من شعر مثل مىزنى ، به خدا سوگند دوست مىداشتم بر پاى تو و اين سالارت كه كارش تو را به خود سرگرم ساخته است سنگى گران بسته بود و به دريا مىافتاديد ، و به مكه رفت .\r\n\r\n\r\n","description":"","footnote":"\r\n[ 1 
  ] .\r\n و حرّق قيس علىّ البلاد * حتى اذا استعرت اجذما \r\nسراينده اين بيت ربيع بن زياد عبسى است و ابن عبد ربه با اندك تفاوت لفظى در عقد الفرائد ، ج 4 ، چاپ مصر ، 1967 ميلادى ، ص 299 آورده است و با توجه به آن مأخذ ترجمه شد .\r\n","page_name":" 157 ","page_number":165},
  {"content":"\r\n\r\n( 1 ) محمد بن عمر واقدى از اسحاق بن يحيى ، از عيسى بن طلحه نقل مىكند كه مىگفته است * مروان بن حكم روز جنگ خانهء عثمان ، نبرد سختى كرد و در آن روز به پاشنه‌هاى پايش ضرباتى خورد كه گمان نمىرفت از شدت زخم و خون ريزى زنده بماند .\r\nواقدى همچنين از خالد بن هيثم ، از يحيى بن ابى كثير ، از ابو حفصه بردهء آزاد كردهء مروان نقل مىكند كه مىگفته است * مروان در آن روز از خانهء عثمان بيرون آمد و رجز مىخواند و هماورد مىخواست . عروة بن شبيم بن بيّاع ليثى ضربتى بر پس گردنش زد كه به رو افتاد . عبيد بن رفاعة بن رافع زرقى در حالى كه كاردى در دست داشت به سوى مروان دويد تا سرش را ببرد . دايه او كه شيرش داده بود و فاطمه ثقفى بود و مادر بزرگ ابراهيم بن عربى سالار يمامه بود ، به عبيد گفت ، اگر مىخواستى او را بكشى كه كشتى با گوشت او چه كار دارى كه مىخواهى آن را جدا كنى . عبيد از او شرم كرد و مروان را به حال خود رها ساخت .\r\nهمچنين واقدى از شرحبيل بن ابى عون ، از عياش بن عباس ، از قول كسى كه در آن روز حضور داشته است نقل مىكند كه * ابن بيّاع در آن روز با مروان مبارزه كرد . گويد :\r\nگويى هم اكنون به او مىنگرم كه دو طرف دامن قباى خود را در كمرش جمع كرده است و زير قبا زره پوشيده است و بر پس گردن مروان ضربتى زد كه دو پى گردنش قطع شد و در افتاد . آنان خواستند سرش را ببرند . گفتند : شما گوشت را پاره پاره مىكنيد ! او را به همان حال رها كردند .\r\nواقدى از حفص بن عبد الله بن جبير ، از ابراهيم بن عبيد بن رفاعه نقل مىكند كه مىگفته است * پس از آن روز پدرم كه درباره مروان سخن مىگفت ، گفت : اى بندگان خدا چنان ضربتى بر پاشنه‌اش زدم كه تصور مىكردم مرده است . و آن زن او را از من نگهداشت و گفت : با گوشت او مىخواهى چه كنى و مرا شرم آمد و او رها كردم .\r\nموسى ابن اسماعيل از جويريه بن اسماء ، از نافع نقل مىكند كه * روز جنگ خانهء عثمان چنان ضربتى به مروان زده شد كه بر دو گوش او اثر گذاشت و در افتاد . مردى آمد و خواست سر او را ببرد ، مادرش گفت : سبحان الله مىخواهى جسد مرده‌يى را مثله كنى . و آن مرد او را به حال خود رها كرد . گويند : چون عثمان كشته شد و طلحه و زبير و عايشه در طلب خون عثمان به بصره رفتند ، مروان بن حكم هم همراه آنان رفت و در آن جنگ هم جنگ سختى كرد و همين كه ديد مردم روى به هزيمت نهاده‌اند به طلحه نگريست كه\r\n\r\n","description":"","footnote":"","page_name":" 158 ","page_number":166},
  {"content":"\r\n\r\n( 1 ) ايستاده بود . با خود گفت : به خدا سوگند كه خون عثمان فقط بر گردن همين مرد است كه از همگان نسبت به عثمان خشن‌تر و سخت‌تر بود و من پس از اينكه به اصل آن دست يافته‌ام چرا در جستجوى نشانه باشم و براى او تيرى آماده ساخت و به او زد و او را كشت . مروان همچنان به جنگ خويش ادامه داد تا زخمى شد و درافتاد و او را به خانه زنى از قبيله عنزه بردند و او را معالجه كردند . خاندان مروان همواره سپاسگزار اين نعمت آنان بودند و چون اصحاب جمل شكست خوردند و گريختند مروان هم مخفى شد تا براى او از امير المؤمنين على امان گرفتند . و او را امان داد و مروان مىگفت : دل من آرام نمىگيرد تا پيش على روم و بيعت كنم . به حضور على ( ع ) رفت و بيعت كرد . سپس به مدينه بازگشت و همان جا بود تا آنكه معاوية بن ابى سفيان به حكومت رسيد و او در سال چهل و دوم مروان بن حكم را به فرماندارى مدينه گماشت . سپس او را بر كنار ساخت و حكومت مدينه را به سعيد بن عاص داد و پس از مدتى او را عزل كرد و مروان را بر كار گماشت باز او را بر كنار كرد و سعيد بن عاص داد و پس از مدتى او را عزل كرد و مروان را بر كار گماشت با او را بر كنار كرد و سعيد را بر كار گماشت و سپس او را بر كنار ساخت و وليد بن عتبة بن ابى سفيان را بر مدينه گماشت . و او تا هنگامى كه معاويه مرد همچنان حاكم مدينه بود و مروان همچنان از كار بر كنار بود . يزيد پس از وليد بن عتبه ، عثمان بن محمد بن ابو سفيان را بر مدينه گماشت . و چون به هنگام واقعهء حره مردم مدينه قيام و شورش كردند عثمان بن محمد و ديگر افراد بنى اميه را از مدينه بيرون و به شام تبعيد كردند مروان بن حكم هم در زمرهء ايشان بود . مردم مدينه از آنان پيمان گرفتند و آنان را سوگند دادند كه به مدينه بر نگردند و اگر توانستند لشكرى را كه به سرپرستى مسلم بن عقبه مرى به مدينه گسيل شده بودند برگردانند . آن گروه چون با مسلم روبرو شدند بر او سلام دادند و مسلم دربارهء مدينه و مردم آن شهر از ايشان پرسشهايى كرد . مروان شروع به خبرچينى كرد و او را بر ضد مردم مدينه تحريص مىكرد . مسلم گفت : نظر شما چيست پيش امير المؤمنين يزيد مىرويد يا با من به مدينه برمىگرديد ؟ گفتند : بدون ترديد پيش امير المؤمنين مىرويم . از ميان ايشان فقط مروان گفت : من با تو برمىگردم . و با او برگشت و او را يارى داد و با او همكارى كرد تا آنكه مسلم بر مردم مدينه پيروز شد و آنان كشته شدند و مدينه سه روز غارت شد . مسلم بن عقبه نامه‌يى براى يزيد نوشت و ضمن گزارش كار خود از مروان تشكر كرد و يادآور شد كه مروان او را يارى داده و خيرخواهى كرده و همراه او بوده است . مروان پس از آن به شام و پيش يزيد بن معاوية رفت . يزيد از او سپاسگزارى كرد و او را به خود نزديك ساخت و مروان همچنان تا هنگام مرگ يزيد بن\r\n\r\n","description":"","footnote":"","page_name":" 159 ","page_number":167},
  {"content":"\r\n\r\n( 1 ) معاويه در شام بود . يزيد پسر خود معاوية را جانشين خود كرده بود و پس از مرگ يزيد مردم با او بيعت كردند و همهء شهرها هم با او بيعت كردند . فقط ابن زبير و مردم مكه از بيعت با او خوددارى كردند . معاوية بن يزيد سه ماه و برخى گفته‌اند چهل شبانه روز حكومت كرد و در آن مدت هم همواره در خانه‌اش بود و پيش مردم نيامد كه بيمار بود . معاوية بن يزيد به ضحاك بن قيس فهرى دستور داده بود در دمشق با مردم نماز بگزارد و چون بيمارى معاويه سنگين شد ، گفتند : چه خوب است مردى را جانشين و وليعهد خود قرار دهى . گفت : به خدا سوگند در زندگى من اين خلافت براى من سودى نداشت كه پس از مرگ هم بار آن را بر گردن خويش نهم . اگر خلافت خوب باشد كه خاندان ابو سفيان از آن فراوان بهره‌مند شدند و اكنون هم دوست نمىدارم كه بنى اميه شيرينى آن را ببرند و من عهده دار تلخى آن باشم .\r\nخداوند هرگز در اين مورد از من چيزى نخواهد پرسيد و چون من مردم وليد بن عتبة بن ابى سفيان بر من نماز گزارد و ضحاك بن قيس هم عهده دار پيشنمازى باشد تا مردم براى خود كسى را برگزينند و او به كاهاى خلافت قيام كند . چون معاوية بن يزيد مرد وليد بر او نمازگزارد و ضحاك بن قيس در كارهاى مردم نظارت داشت . چون معاوية بن يزيد را به خاك سپردند مروان بن حكم كنار گور او ايستاد و گفت : آيا مىدانيد چه كسى را به خاك سپرديد ؟ گفتند : آرى معاويه پسر يزيد را به خاك سپرده‌ايم . گفت : نه كه اين ابو ليلى [ 1 
  ] بود .\r\nازنم فزارى اين بيت را سرود : « من فتنه‌هايى مىبينم كه ديگهاى آن در حال جوش و غليان است و پادشاهى پس از ابو ليلى از كسى است كه پيروز شود » . [ 2 
  ]\r\nمردم در شام با يك ديگر اختلاف داشتند و شروع به سركشى كردند . نخستين فرمانده از فرماندهان جنگى و اميران سپاه كه با ادامهء حكومت بنى اميه مخالفت كرد نعمان بن بشير انصارى در حمص بود كه مردم را به بيعت با عبد الله بن زبير فرا خواند . پس از او زفر بن حارث در قنسرين به اين كار قيام كرد و پس از او ضحاك بن قيس در دمشق نخست پوشيده و سپس آشكارا مردم را به بيعت با ابن زبير دعوت مىكرد و مردم اين دعوت او را پذيرفتند و با او براى ابن زبير بيعت كردند . چون اين خبر به اطلاع عبد الله زبير رسيد فرمان حكومت شام را براى ضحاك فرستاد . ضحاك هم براى فرماندهان سپاه كه آنان را به بيعت با ابن زبير دعوت كرده بود نوشت و آنان پيش او آمدند . مروان كه چنين ديد به قصد رفتن به مكه و\r\n\r\n\r\n","description":"","footnote":"\r\n[ 1 
  ] . اين كنيه را براى تحقير معاوية بن يزيد به كار مىبرده‌اند و در شعر هم آمده است .\r\n[ 2 
  ] .\r\n انّى ارى فتنا تغلى مراجلها * فالملك بعد ابى ليلى لمن غلبا \r\n","page_name":" 160 ","page_number":168},
  {"content":"\r\n\r\n( 1 ) بيعت با ابن زبير و امان گرفتن براى بنى اميه از شام همراه عمرو بن سعيد بن عاص بيرون آمد و چون به ناحيهء اذرعات كه همان شهر بثنيّة است رسيد با عبيد الله بن زياد كه از عراق بر مىگشت ، برخوردند . عبيد الله بن زياد از مروان پرسيد به كجا مىروى ؟ و چون به او خبر داد كه كجا مىرود ، گفت : سبحان الله آيا براى خود اين كار را مىپسندى كه با ابو خبيب ( ابن زبير ) بيعت كنى و حال آنكه تو سرور و سالار خاندان عبد منافى و به خدا سوگند تو براى خلافت از او شايسته‌ترى . مروان گفت : انديشهء صواب و كار درست چيست ؟ گفت :\r\nاينكه برگردى و مردم را به بيعت با خود فراخوانى . من قريش و وابستگان خودمان را كفايت خواهم كرد و هيچ كس از ايشان با تو مخالفت نخواهد كرد . عمرو بن سعيد هم گفت : راست مىگويد كه تو برگزيده و پيرمرد و سرور قريشى و مردم به كسى جز اين پسرك خالد بن يزيد بن معاويه توجهى ندارند . تو با مادر او ازدواج كن تا اين پسر در دامن تو قرار بگيرد و مردم را به دعوت براى خود فراخوان . من هم يمانيان را براى تو كفايت مىكنم و آنان با من مخالفت نمىكنند . يمانىها فرمان عمرو بن سعيد را مىپذيرفتند . عمر و بن سعيد به مروان گفت : به شرط آنكه با من براى وليعهدى خويش بيعت كنى . مروان گفت : آرى چنين مىكنم .\r\nمروان و عمرو بن سعيد و كسانى كه همراهشان بودند برگشتند . عبيد الله بن زياد هم روز جمعه‌يى وارد دمشق شد و نخست به مسجد رفت و نماز گزارد و سپس از مسجد بيرون آمد و در محلهء باب الفراديس ساكن شد . عبيد الله بن زياد هر روز سوار مىشد و پيش ضحاك بن قيس مىرفت و سلام مىداد و به خانه خود برمىگشت . تا آنكه يك روز به ضحاك گفت :\r\nاى ابو انيس شگفت است كه تو با آنكه پيرمرد و سالار قريش و مردم به خلافت تو راضىترند براى ابن زبير دعوت مىكنى . تو مردم را براى بيعت با خويشتن فراخوان و ضحاك سه روز مردم را به بيعت با خود دعوت مىكرد . مردم به او گفتند : تو بيعت و عهد و پيمان ما را براى مردى گرفتى و اكنون بدون آنكه بدعت و گناهى انجام داده باشد ما را به خلع كردن او از خلافت دعوت مىكنى . ضحاك كه چنين ديد بار ديگر مردم را به بيعت با ابن زبير فراخواند ، ولى همين موضوع سبب شد كه در نظر مردم تباه شود و دلهاى ايشان از او رميده گردد . عبيد الله بن زياد كه مىخواست نسبت به او مكر كند گفت : هر كس اين چيزى را كه تو مىخواهى بخواهد نبايد در شهر و حصارى فرود آيد ، بلكه بايد مبارزه كند و مردم و اسب و سلاح جمع آورد . اكنون هم از دمشق بيرون بود و سپاهها را گرد خود جمع كن .\r\nضحاك از دمشق بيرون رفت و در ناحيهء مرج فرود آمد . عبيد الله بن زياد در دمشق بود و\r\n\r\n","description":"","footnote":"","page_name":" 161 ","page_number":169},
  {"content":"\r\n\r\n( 1 ) مروان و بنى اميه در تدمر بودند و خالد و عبد الله پسران يزيد بن معاويه در جابية بودند و پيش دايى خود حسان بن مالك بن بجدل زندگى مىكردند . عبيد الله بن زياد براى مروان نوشت كه مردم را به بيعت با خود فراخوان و براى حسان بن مالك هم نامه بنويس او هم پيش تو خواهد آمد و بيعت تو را رد نخواهد كرد و همراه او به سوى ضحاك حركت كن كه براى تو در صحرا لشكرگاه فراهم ساخته است . مروان ، بنى اميه و وابستگان ايشان را فراخواند و آنان با او بيعت كردند و ام خالد دختر ابو هاشم بن عتبه بن ربيعه ( مادر خالد و عبد الله پسران يزيد ) را به همسرى گرفت و براى حسان بن مالك نامه نوشت و از او خواست تا براى او از مردم بيعت بگيرد و خودش هم پيش مروان آيد . حسان نپذيرفت و مروان سخت پشيمان و سرگردان ماند و به عبيد الله بن زياد پيام فرستاد كه چه كند ؟ عبيد الله بن زياد براى او نوشت تو همراه افراد بنى اميه پيش او برو . مروان و همهء افراد بنى اميه پيش حسان كه در جابيه بود رفتند و مردم در آن جا با يك ديگر اختلاف نظر داشتند . مروان ، حسان را به بيعت با خود فراخواند . او در پاسخ خطاب به مردم گفت : به خدا سوگند اگر با مروان بيعت كنيد بر شما براى داشتن يك بند كفش يا تازيانه و سايهء درختى رشگ و حسد خواهد برد .\r\nهمانا مروان و خاندانش از قيس هستند و او داراى ده فرزند و ده برادر است و اگر با او بيعت كنيد همگان بندگان او خواهيد بود . از من بشنويد و اطاعت كنيد و با خالد بن يزيد بيعت كنيد .\r\nدر اين هنگام روح بن زنباع گفت : با اين پيرمرد بيعت كنيد و بگذاريد اين كودك رشد كند و به جوانى برسد . حسان بن مالك به خالد بن يزيد گفت : اى خواهر زاده دل من بر خلافت و حكومت تو است ولى مردم به سبب نوجوانى تو را نمىخواهند و مروان در نظر ايشان محبوب‌تر از تو است و از ابن زبير هم محبوب‌تر است . خالد گفت : از پس اين كار بر نيامدى و درمانده شدى . گفت : هرگز . حسان و مردم اردن با مروان بيعت كردند به شرط آنكه مروان در مورد وليعهدى فقط براى خالد بيعت بگيرد و فرماندهى و حكومت حمص براى خالد و فرماندارى دمشق براى عمرو بن سعيد باشد .\r\nبيعت با مروان روز دوشنبه نيمه ذى قعده سال شصت و چهارم هجرت صورت گرفت .\r\nعبيد الله بن زياد هم از مردم دمشق براى مروان بيعت گرفت و اين موضوع را براى مروان نوشت . مروان گفت : اگر خداوند اراده فرموده باشد كه خلافت را براى من فراهم سازد هيچ كس از آفريده‌هاى او نمىتواند مرا از خلافت باز دارد . حسان بن مالك هم گفت : راست مىگويى . مروان از جابيه همراه شش هزار تن حركت كرد و در مرج راهط فرو آمد و هفت\r\n\r\n","description":"","footnote":"","page_name":" 162 ","page_number":170},
  {"content":"\r\n\r\n( 1 ) هزار مرد هم از سپاهيان و مردم دمشق به او پيوستند و جمع سپاهيان همراه مروان سيزده هزار تن بود و بيشتر آنها پياده بودند . در سپاه مروان فقط هشتاد اسب بود كه چهل رأس از عباد بن زياد بود و بقيه از ديگران . فرمانده ميمنه سپاه مروان ، عبيد الله بن زياد و فرمانده ميسره‌اش عمرو بن سعيد بود . ضحاك بن قيس هم براى فرماندهان لشكرهايش نوشت و همگى در ناحيهء مرج پيش او آمدند و سى هزار تن بودند . آنان بيست روز در مقابل يك ديگر ايستادگى كردند و هر روز به جنگ ادامه دادند تا آنكه ضحاك بن قيس كشته شد و گروهى بسيار از قيس هم كشته شدند . چون ضحاك كشته شد و سپاهيانش شكست خوردند و گريختند مروان و همراهانش به دمشق برگشتند و مروان فرماندهان خود را براى سپاهيان گسيل داشت و همهء مردم شام با او بيعت كردند . مروان قبلا خالد بن يزيد بن معاويه را اميدوار كرده بود كه در كار خلافت شركت دهد و وليعهد او باشد ولى بعد پشيمان شد و ولايت‌عهدى را پس از خود براى دو پسر خويش عبد الملك و عبد العزيز قرار داد . و در صدد برآمد قدر و منزلت خالد را فرو آورد و مردم را نسبت به او بىرغبت كند . پيش از آن هر گاه خالد پيش او مىآمد او را با خود روى تخت خويش مىنشاند . روزى خالد آمد و خواست همان جا كه هر روز مروان او را مىنشاند بنشيند ، مروان در حالى كه او را نكوهش مىكرد گفت : اى پسر زنى كه نشيمنگاهش خيس است دور شو كه به خدا سوگند در تو هيچ عقل و خردى نمىبينم . خالد همان دم خشمگين پيش مادرش برگشت و گفت : تو مرا رسوا كردى و نسبت به من كوتاهى كردى و كار مرا تباه ساختى . مادر گفت : موضوع چيست ؟\r\nگفت : با اين مرد ازدواج كردى و نسبت به من چنين و چنان كرد و به او خبر داد كه مروان در آن روز با او چه كرده است . مادرش گفت : هيچ كس اين سخنان را از تو نشنود و مروان هم نفهمد كه چيزى به من گفته‌اى و مثل گذشته و همان گونه كه پيش من مىآمدى بيا و از اين موضوع درگذر تا سرانجام آن را ببينى . من شر او را از تو كفايت مىكنم و براى تو از او انتقام خواهم گرفت . خالد سكوت كرد و به خانهء خويش برگشت . و چون مروان پيش مادر خالد كه دختر ابو هاشم بن عتبه بن ربيعه و همسر او بود آمد از او پرسيد خالد براى تو چه چيزى گفت و موضوع امروز را چگونه نقل كرد ؟ گفت : خالد چيزى به من نگفت . مروان پرسيد مگر خالد از من شكايت نكرد و از تقصير من و سخنانى كه به او گفته بودم چيزى نگفت ؟ او گفت : اى امير المؤمنين تو در چشم خالد بزرگتر از اين هستى و او بيش از اين در تعظيم تو كوشاست كه مطالبى بگويد يا از آنچه گفته‌اى چيزى به دل بگيرد و تو براى او به منزلهء پدرى .\r\n\r\n","description":"","footnote":"","page_name":" 163 ","page_number":171},
  {"content":"\r\n\r\n( 1 ) مروان آرام گرفت و پنداشت موضوع همان گونه است كه مادر خالد مىگويد و او را در اين گفتار خود راستگو پنداشت و در خانهء او ماند تا هنگام خواب نيمروزى او رسيد و در خانهء مادر خالد خوابيد . چون مروان را خواب در ربود مادر خالد و كنيزكانش برخاستند و نخست درها را بستند ، آن گاه مادر خالد وساده‌يى برداشت و روى چهره و دهان مروان گذاشت و خود و كنيزانش آن را چندان فشردند كه مروان درگذشت . آن گاه برخاست و گريبان دريد و دستور داد كنيزانش گريبانهاى خود را دريدند و بانگ برداشتند كه امير المؤمنين ناگهانى درگذشت و اين در روزهاى اول ماه رمضان سال شصت و پنج هجرى بود و در آن هنگام مروان شصت و چهار ساله بود . حكومت او فقط بر شام و مصر بود و هشت ماه و برخى گفته‌اند شش ماه بوده است .\r\nروزى امير المؤمنين على ( ع ) در حالى كه به او مىنگريست گفت : اين شخص رايت گمراهى را بر دوش خواهد كشيد و اين پس از سپيد شدن موهاى زلفش خواهد بود و او را حكومتى است به همان اندازه كه سگ بينى خود را مىليسد . [ 1 
  ]\r\nمردم شام پس از مرگ مروان با عبد الملك بن مروان بيعت كردند . شام و مصر در دست عبد الملك بود و عراق و حجاز در دست عبد الله بن زبير و هفت سال جنگ و درگيرى ميان آنان ادامه داشت تا آنكه ابن زبير در مكه روز سه شنبه هفده روز از جمادى الاولى سال هفتاد و سه هجرى گذشته كشته شد و عمر او به هنگام كشته شدن هفتاد و دو سال بود . و پس از كشته شدن او حكومت براى عبد الملك بن مروان استوار شد .\r\nمروان از عمر بن خطاب روايت مىكرد كه مىگفته است هر كس چيزى را به ارحام خويش ببخشيد حق باز گرفتن آن را ندارد . مروان همچنين از عثمان و زيد بن ثابت و يسرة دختر صفوان و سهل بن سعد ساعدى رواياتى نقل كرده است . مروان به هنگام حكومت خويش در مدينه معمولا اصحاب پيامبر ( ص ) را جمع و با آنان مشورت مىكرد و در مواردى كه آنان اتفاق نظر پيدا مىكردند ، عمل مىكرد . همچنين همهء صاعها و پيمانه‌ها را جمع كرد و سنجيد و درست‌تر آن را برگزيد و دستور داد با آن وزن كنند كه به پيمانهء مروانى معروف شد و آن پيمانهء مروانى نيست بلكه همان پيمانهء رسول خدا ( ص ) است كه پس از سنجش با پيمانه‌هاى ديگر از همه درست‌تر بود .\r\n\r\n\r\n","description":"","footnote":"\r\n[ 1 
  ] . اين گفتار امير المؤمنين على ( ع ) ضمن خطبه شماره 72 در شرح نهج البلاغه ابن ابى الحديد ، ج 6 ، ص 146 آمده است و براى اطلاع بيشتر درباره نسب او به صفحات 148 تا 166 همان جلد مراجعه شود .\r\n","page_name":" 164 ","page_number":172},
  {"content":"\r\n\r\n( 1 )\r\n\r\nعبد الله بن عامر\r\nابن كريز بن ربيعة بن حبيب بن عبد شمس بن عبد مناف بن قصى . كنيه‌اش ابو عبد الرحمان و مادرش دجاجه دختر اسماء بن صلت بن حبيب بن حارثه بن هلال بن حزام بن سمال بن عوف بن امرى القيس بن بهثة بن سليم بن منصور است . فرزندان عبد الله بن عامر دوازده پسر و شش دختر بدين شرح‌اند : عبد الرحمان كه مادرش كنيزى است و در جنگ جمل كشته شد .\r\nعبد الله كه پيش از پدرش درگذشت و عبد الملك و زينب كه مادرشان كيّسة دختر حارث بن كريز بن ربيعة بن حبيب بن عبد شمس است و مادر او دختر ارطاة بن عبد شرحبيل بن هاشم بن عبد مناف بن عبد الدار بن قصّى است و مادر او اروى دختر عبد المطلب بن هاشم بن عبد مناف بن قصّى است . عبد الحكيم و عبد الحميد كه مادرشان ام حبيب دختر سفيان بن عويف بن عبد الله بن عامر بن هلال بن عامر بن عوف بن حارث بن عبد مناة بن كنانه است .\r\nعبد المجيد كه مادرش كنيزى است . عبد الرحمان اصغر كه همان ابو السنابل است و عبد السلام كه در كودكى درگذشت و مادرشان كنيزى است . عبد الرحمان كه ابو النضر است و مادر او هم كنيز بوده است . عبد الكريم و عبد الجبار و امة الحميد كه مادرشان هند دختر سهيل بن عمرو بن عبد شمس بن عبد ود بن نضر بن مالك بن حسل بن عامر بن لوى است و مادر او حنفاء دختر ابو جهل بن هشام بن مغيرة است و مادر او اروى دختر اسيد بن ابى العيص بن اميه است . ام كلثوم دختر عبد الله بن عامر كه مادرش امة الله دختر وارث بن حارث بن ربيعة بن خويلد بن نفيل بن عمرو بن كلاب است . امة الغفّار دختر عبد الله كه مادرش ام ابان دختر مكلبة بن جابر بن سمين بن عمرو بن سنان بن عمرو بن ثعلبة بن يربوع بن ثعلبة بن دول بن حنفية از قبيلهء ربيعه است . عبد الاعلى و امة الواحد كه مادرشان كنيز است . ام عبد الملك كه مادرش از بنى عقيل است .\r\nگفته‌اند : عبد الله بن عامر چهار سال پس از هجرت در مكه متولد شده است و چون پيامبر ( ص ) در سال هفتم هجرت براى گزاردن عمرة القضاء به مكه آمدند عبد الله بن عامر را كه سه ساله بود به حضور ايشان آوردند . پيامبر ( ص ) كام او را ماليدند و او زبان خود را گرد دهان خويش ماليد و خميازه كشيد و پيامبر آب دهان در دهان او انداختند و فرمودند :\r\nاين پسر سلميّة است ؟ گفتند : آرى . فرمودند : اين پسر ما و شبيه‌ترين شما به ماست و او\r\n\r\n","description":"","footnote":"","page_name":" 165 ","page_number":173},
  {"content":"\r\n\r\n( 1 ) سيراب شده است . عبد الله بن عامر مردى شريف و كريم و بخشنده بود و داراى مال فراوان و فرزندان بسيار بوده است . پسرش عبد الرحمان در حالى كه عبد الله سيزده ساله بود متولد شد . گويند : چون عثمان بن عفان به خلافت رسيد نخست ابو موسى اشعرى را براى مدت چهار سال طبق وصيت عمر بن خطاب به حكومت بصره گماشت و سپس او را بر كنار كرد و پسر دايى خود عبد الله بن عامر بن كريز بن ربيعة بن حبيب بن عبد شمس را كه بيست و پنج ساله بود بر آن كار گماشت . عثمان براى ابو موسى نوشت كه من تو را به سبب ناتوانى تو يا خيانت تو از كار بر كنار نساخته‌ام و من براى تو اين حرمت را خواهم داشت كه پيامبر ( ص ) و ابو بكر و عمر تو را به حكومت گماشته‌اند و من فضل تو را مىشناسم و مىدانم كه تو از مهاجران نخستين هستى ولى خواستم رعايت پيوند خويشاوندى را با عبد الله بن عامر انجام دهم و به او دستور داده‌ام به تو سى هزار درم بپردازد . ابو موسى اشعرى مىگفته است : به خدا سوگند عثمان مرا از حكومت بصره بر كنار كرد و حال آنكه هيچ درم و دينارى نداشتم تا آنكه مقررى خانواده‌ام از مدينه به من رسيد و دوست نمىداشتم از بصره معزول شوم و درم و دينارى از اموال ايشان در دست من باشد . ابو موسى از عبد الله بن عامر چيزى نپذيرفت . عبد الله بن عامر پيش ابو موسى آمد و گفت : هيچ يك از برادرزادگانت به اندازهء من آشنا به فضيلت تو نيستند اگر در بصره بمانى در واقع تو امير شهر خواهى بود و اگر از اين شهر كوچ كنى رعايت پيوند تو خواهد شد . گفت : اى برادرزاده خداوند پاداش نيكو به تو بدهد و سپس به كوفه كوچ كرد .\r\nعبد الله بن عامر مردى شجاع و بخشنده و مواظب رعايت پيوند خويشاوندى و قوم خويش بود و ميان ايشان بسيار مهربان و دوست داشتنى بود . چه بسا كه در جنگها اگر بارى فرو مىافتاد خودش پياده مىشد و آن را بار مىكرد . ابن عامر ، عبد الرحمان بن سمرة بن حبيب بن عبد شمس را به سجستان گسيل داشت و او آن سر زمين را با صلح گشود و از جمله شرايط صلح اين بود كه به سبب فراوانى افعى در آن ديار نبايد خار پشت و راسو را كشت .\r\nعبد الرحمان بن سمرة از سجستان به داور رفت و آن را گشود . سپس خود ابن عامر در سرزمين بارز و ديگر دژهاى منطقهء فارس به جهاد پرداخت . مردم ناحيهء بيضاء كه از نواحى اصطخر است شورش كرده و بر آن شهر غلبه پيدا كرده بود . ابن عامر خود آن جا رفت و بيضاء را گشود سپس جور و انكاريان و فنسجان را كه از توابع داراب گرد است گشود . آن گاه آهنگ خراسان كرد كه به او گفته بودند يزدجرد پسر شهريار پسر خسرو همراه\r\n\r\n","description":"","footnote":"","page_name":" 166 ","page_number":174},
  {"content":"\r\n\r\n( 1 ) سپهسالاران ايران آن جايند و گنجينه‌هاى خسروانى را پيش او مىبرند پس از شكست مردم نهاوند آنها را به خراسان منتقل مىكنند . عبد الله بن عامر براى لشكركشى به خراسان نخست به عثمان نوشت و عثمان پاسخ داد اگر قصد اين كار را كرده‌اى انجام بده و خودت به خراسان برو . عبد الله بن عامر آماده شد و اعزام سپاهيان را به نقاط ديگر متوقف ساخت و ابو الاسود دئلى را بر بصره و نماز آن گماشت و راشد جديدى را بر خراج بصره جانشين خود ساخت و راشد از قبيلهء ازد بود و سپس حركت كرد . او از راه اصطخر رفت و از آن جا از راهى كه ميان خراسان و كرمان است عبور كرد و چون به طبسين رسيد آن را گشود . سالار مقدمهء سپاهش قيس بن هيثم بن اسماء بن نعمان باهلى و نافع بن خالد طاحى را پيشاپيش گسيل داشت و مقرر داشت كه هر كدام فرماندهء نيمى از شهر باشند . آن دو توانستند روستاهاى اطراف مرو را با جنگ و خود شهر را بدون خون ريزى و با صلح بگشايند .\r\nيزدگرد هم مدتى پيش از آن كشته شده بود . او براى شكار بيرون آمده بود و از كنار آسيابانى گذشت و آسيابان چندان تبر بر سر او زد كه مغزش پراكنده شد . اين عامر از آن جا به سوى مرو رود رفت . عبد الله بن سوّار بن همّام عبدى را آن جا فرستاد كه آن را گشود و يزيد جرشى را به نواحى زام و با خرز و جوين گسيل داشت كه همه را با جنگ و زور گشود .\r\nعبد الله بن خازم را به سرخس فرستاد كه مرزبان سرخس با او صلح كرد . ابن عامر همچنين شهرهاى ابر شهر و طوس و طخارستان و نيشابور و پوشنگ و بادغيس و ابيورد و بلخ و طالقان و فارياب را با جنگ گشود . سپس صبرة بن شيمان ازدى را به هرات فرستاد . او روستاهاى اطراف را گشود ولى به گشودن هرات دست نيافت . سپس عمران بن قصيل برجمى را به آمل فرستاد كه آن را گشود . آن گاه ابن عامر احنف بن قيس را بر خراسان گماشت و او همراه چهار هزار تن در مرو ساكن شد . ابن عامر از خراسان به قصد حج احرام بست . عثمان هم نامه‌يى به او نوشت كه ضمن آن او را سرزنش كرده بود و گفته بود چرا خود را بر بلا عرضه كرده‌اى . و چون ابن عامر پيش عثمان رسيد عثمان به او گفت : براى قوم خود كه از قريش هستند پيشكش بفرست . او همينگونه عمل كرد و براى على بن ابى طالب سه هزار درم و جامه‌يى فرستاد و چون آن را حضور على آوردند ، فرمود : خدا را شكر كه مىبينم ميراث محمد ( ص ) را كس ديگرى غير از ما مىخورد . چون اين سخن به اطلاع عثمان رسيد به ابن عامر گفت : خداوند اين انديشهء تو را زشت فرمايد آيا بايد براى على سه هزار درم بفرستى ؟ گفت : مىخواستم بسيار بيشتر بفرستم نمىدانستم عقيدهء تو چيست .\r\n\r\n","description":"","footnote":"","page_name":" 167 ","page_number":175},
  {"content":"\r\n\r\n( 1 ) عثمان گفت : جبران كن و او بيست هزار درم و لوازمى ديگر براى على فرستاد . گويد : على به مسجد رفت و به گروهى كه گرد هم نشسته بودند رسيد كه از پيشكشها و صله‌هاى ابن عامر سخن مىگفتند . على فرمود : بدون هيچ گفتگو او سالار جوانمردان قريش است . [ 1 
  ] گويد :\r\nانصار هم در اين باره سخن گفتند و اظهار داشتند اين آزادشدگان در فتح مكه چيزى جز دشمنى با ما نمىخواهند . چون اين سخن به اطلاع عثمان رسيد ابن عامر را احضار كرد و به او گفت : اى ابو عبد الرحمان آبروى خود را حفظ كن و با انصار مدارا كن كه بر زبان ايشان سخنانى رفته است كه مىدانى . ابن عامر براى آنان هم پول و جامه فرستاد و آنان هم او را ستودند . عثمان به او گفت : بر سر كار خويش باز گرد . او برگشت و مردم همراه مىگفتند :\r\nابن عامر چه كرد و چه گفت . ابن عامر هم مىگفته است : هر گاه طريق كسب پاكيزه باشد هزينه كردن آن هم بيشتر و بهتر است . چون بصره براى او كوچك بود و ياراى تحمل آن را نداشت به عثمان نامه نوشت و اجازهء جهاد خواست و عثمان اجازه داد . ابن عامر به ابن سمرة نوشت پيشروى كن و او پيشروى كرد و بست و اطراف آن را گشود و سپس به كابل و زابلستان رفت و آن دو منطقه و تمام نواحى آن را گشود و غنايم را براى ابن عامر فرستاد .\r\nگويد : ابن عامر همچنين نواحى مختلف خراسان را مىگشود ، آن چنان كه هرات و پوشنگ و سرخس و ابرشهر و طالقان و فارياب و بلخ را گشود و اين خراسانى است كه به روزگار عثمان و ابن عامر گشوده شده است . ابن عامر همواره حاكم بصره بود و او به فرمان عثمان ، عامر بن عبد قيس عنبرى را براى فتوحات از بصره به شام گسيل داشت . و ابن عامر براى مردم در بصره بازار ساخت . خانه‌هايى را خريد و خراب كرد و آن را به صورت بازار درآورد . او نخستين كسى است كه در بصره جبهء خز خاكسترى پوشيد و مردم گفتند : امير پوست خرس بر تن كرده است . سپس جبهء سرخ پوشيد و گفتند : امير پيراهن سرخ پوشيده است . او نخستين كسى است كه در عرفات حوض و استخر ساخت و آب قنات را در آنها جاى ساخت و براى مردم آب آماده ساخت كه تا امروز همچنان روان است .\r\nو چون به عثمان در مورد كارگزاران و اميرانش اعتراض شد از جمله شرطها كه كردند اين بود كه فقط ابن عامر را در بصره ثابت بدارد زيرا نسبت به آنان محبت مىكرد و به قريش هم پيشكش مىداد . چون مردم در كار عثمان قيام كردند عبد الله بن عامر ، مجاشع\r\n\r\n\r\n","description":"","footnote":"\r\n[ 1 
  ] . خوانندگان ارجمند ملاحظه مىفرمايند كه تا كنون اين تنها موردى است كه بدون ذكر سلسله سند و با فعل مجهول « گفته‌اند » آمده است و نقل كنندگان اين مطالب شناخته شده نيستند - م .\r\n","page_name":" 168 ","page_number":176},
  {"content":"\r\n\r\n( 1 ) بن مسعود را خواست و لشكرى به او سپرد تا براى يارى عثمان بروند . آنان حركت كردند و چون به نزديك‌ترين مرزهاى حجاز رسيدند گروهى از همراهان مجاشع جلوتر رفتند و به مردى برخوردند و از او پرسيدند چه خبر دارى ؟ گفت : دشمن خدا و آن مردمك ريش دراز ( عثمان ) كشته‌شد و اين هم كه همراه دارم مشتى از موهاى اوست . زفر بن حارث كه نوجوانى بود و از همراهان مجاشع بود برجست و آن مرد را كشت و اين مرد نخستين فردى بود كه به خون خواهى عثمان كشته شد . مجاشع بن مسعود به بصره برگشت و چون ابن عامر چنين ديد اموال بيت المال را برداشت و عبد الله بن عامر حضرمى را بر بصره گماشت و به قصد رفتن به مكه بيرون آمد . در مكه به طلحه و زبير و عايشه پيوست و آنان قصد داشتند به شام بروند .\r\nاو گفت : به بصره بياييد كه مرا آن جا كارهاى پسنديده بوده است و آن جا سرزمين اموال و شمار فراوانى از مردان است و به خدا سوگند اگر مىخواستم مىتوانستم از بصره بيرون نيايم تا آنكه مردم را به جان يك ديگر بيندازم و گروهى را با گروهى ديگر از ميان بردارم . طلحه گفت : اى كاش اين كار را كرده بودى گويا بر دوش و گردن بنى تميم شفقت كردى . سرانجام تصميم گرفتند به بصره بروند . او هم با ايشان به بصره آمد . روز جنگ جمل چون شكست آشكار شد و مردم گريختند عبد الله بن عامر پيش زبير آمد و دست او را در دست گرفت و گفت : اى ابا عبد الله تو را به خدا سوگند مىدهم كه مواظب امت محمد ( ص ) باش كه پس از امروز و اين جنگ ديگر امت محمد هرگز وجود نخواهد داشت . زبير گفت : بگذار اين دو گروه با يك ديگر درآويزند كه همراه ترس شديد مطامع و اميدهايى هم هست . ابن عامر به شام رفت و در دمشق ساكن شد . پسرش عبد الرحمان در جنگ جمل كشته شد و كنيهء ابن عامر به نام همين پسرش بود .\r\nحارثة بن بدر كه همان ابو العنبس غدانى است در مورد خروج ابن عامر و رفتن او به دمشق چنين سروده است : « از جمله اخبارى كه به من رسيده است اين است كه ابن عامر در دمشق فرود آمده و همان جا مقيم شده است . او برگرد دو حمام دمشق و كاخ آن مىگردد ، به زندگى خود سرگرمى هر چند مردم راضى و خشنود پيش تو نيايند . روز گزينش تيرها و تيراندازى فرار را به مصلحت ديد و حال آنكه پيش از آن از دعوت كنندگان به جنگ بود ، گويى نيزه‌ها بر فراز سرهايشان همچون برقى است كه به آنان نزديك مىشود ، او آن چنان\r\n\r\n","description":"","footnote":"","page_name":" 169 ","page_number":177},
  {"content":"\r\n\r\n( 1 ) رميد كه مردم نظير آن را نديده بودند با آنكه عراقى بود ، شامى شد » . [ 1 
  ]\r\nو چون عبد الله بن عامر از بصره بيرون رفت على ( ع ) عثمان بن حنيف انصارى را به بصره فرستاد و عثمان بن حنيف تا هنگامى كه طلحه و زبير و عايشه به بصره وارد شدند آن جا بود . عبد الله بن عامر هم همراه معاويه در شام بود . در جنگ صفين خبرى از او نقل نشده است . پس از صلح حسن بن على با معاويه ، معاويه نخست بسر بن ابى ارطاة را حاكم بصره كرد و سپس او را از كار بر كنار ساخت . ابن عامر به معاويه گفت : من پيش گروهى از مردم بصره امانتهايى دارم كه اگر مرا به حكومت آن شهر نگمارى از ميان خواهد رفت و معاويه او را براى سه سال حاكم بصره ساخت . ابن عامر يك سال پيش از معاويه مرد و معاويه مىگفت : خداوند ابو عبد الرحمان را رحمت فرمايد از اين پس به چه كسى مباهات و افتخار كنيم .\r\n\r\nعبيد الله بن عدى اكبر\r\nابن خيار بن عدى بن نوفل بن عبد مناف بن قصى . مادرش ام قتال دختر اسيد بن ابى العيص بن امية بن عبد شمس بن عبد مناف بن قصى است . فرزندان عبيد الله بن عدى عبارتند از : مختار كه مادرش كنيزى بوده است . و حميدهء كه مادرش ميمونه دختر سفيان بن فهم بوده است .\r\nعبيد الله دخترى ديگر هم داشته كه مادرش از خاندان فهم است . عبيد الله بن عدى از عمرو عثمان روايت كرده است و او را در مدينه خانه‌يى كنار خانهء على بن ابى طالب بوده است .\r\nعبيد الله بن عدى در مدينه به روزگار حكومت وليد بن عبد الملك درگذشته است . او شخص مورد اعتماد و كم حديثى است .\r\n\r\n\r\n","description":"","footnote":"\r\n[ 1 
  ] . حارثه بن بدر شاعر شيفتهء شراب و از نديمان زياد بن ابيه بوده است . براى اطلاع بيشتر به فهرست كتاب عقد الفريد ، چاپ مصر مراجعه شود .\r\n اتانى من الانباء ان ابن عامر * اناخ و القى فى دمشق المراسيا\r\nيطيف بحمّامى دمشق و قصره * بعيشك ان لم ياتك القوم راضيا\r\nراى يوم انقاء الفراض وقيعه * و كان اليها قبل ذلك داعيا\r\nكانّ الشريجيات فوق رؤوسهم * بوارق غيث راح او طف دانيا\r\nفندّ نديدا لم ير الناس مثله * و كان عراقيا فاصبح شاميا \r\n","page_name":" 170 ","page_number":178},
  {"content":"\r\n\r\n( 1 )\r\n\r\nعبد الرحمان بن زيد\r\nابن خطاّب بن نفيل بن عبد العزى بن رباح بن عبد الله بن قرط بن رزاح بن عدى بن كعب .\r\nمادرش لبابة دختر ابو لبابة بن عبد المنذر بن رفاعة بن زنبر بن زيد بن امية بن زيد بن مالك بن عوف بن عمرو بن عوف و از انصار است . فرزندان عبد الرحمان بن زيد عبارتند از : عمر كه مادرش ام عمّار دختر سفيان بن عبد الله بن ربيعة بن حارث بن حبيب بن حارث بن مالك بن حطيط بن جشم بن قسى است . و عبد الله و پسرى ديگر كه مادرشان فاطمه دختر عمر بن خطاب است و مادر فاطمه ام حكيم دختر حارث بن هشام بن مغيره است . و عبد العزيز و عبد الحميد كه از سوى عمر بن عبد العزيز حاكم كوفه شد . و ام جميل و ام عبد الله كه مادرشان ميمونة دختر بشر بن معاوية بن ثور بن عبادة بن بكّاء از خاندان عامر بن صعصعه است . و اسيد و ابو بكر و محمد و ابراهيم كه مادرشان سودة دختر عبد الله بن عمر بن خطاب است . و عبد الملك و ام عمرو و ام حميد و حفضة و ام زيد كه مادران ايشان كنيز بوده‌اند .\r\nهنگامى كه پيامبر ( ص ) رحلت فرمودند عبد الرحمان بن زيد شش ساله بود و او رواياتى را از عمر بن خطاب شنيده است .\r\nعبيد الله بن موسى از اسامة بن زيد ، از سالم پدر نصر بن سالم يا از نافع و اين ترديد از خود عبيد الله بن موسى است ، از عبد الرحمان بن زيد بن خطاب نقل مىكند كه مىگفته است * من و عاصم بن عمر بن خطاب در حالى كه محرم بوديم وارد دريا شديم . عاصم سر مرا زير آب فرو مىكرد و من سر او را و عمر بن خطاب در ساحل ايستاده بود و ما را نگاه مىكرد .\r\nسعيد بن منصور از ابو عوانه ، از هلال بن ابى حميد ، از عبد الرحمان بن ابى ليلى نقل مىكند كه مىگفته است * عمر بن خطاب به ابو عبد الحميد كه نامش محمد بود مىنگريست و مردى ديگر او را نفرين مىكرد و دشنام مىداد . عمر بن خطاب گفت : اى پسر زيد پيش من بيا و گفت : تحمل ندارم ببينم به كسى كه نامش محمد و نام رسول خداست دشنام داده شود .\r\nبه خدا سوگند تا هنگامى كه من زنده باشم نبايد كسى نام تو را محمد بگويد و نام او را به عبد الرحمان تغيير داد .\r\nعبد الله بن نمير از عبيد الله بن عمر ، از نافع نقل مىكند كه * ابن عمر جنازهء عبد الرحمان بن زيد را كفن و حنوط كرد و جنازهء او را بر دوش كشيد و پس از آن بدون\r\n\r\n","description":"","footnote":"","page_name":" 171 ","page_number":179},
  {"content":"\r\n\r\n( 1 ) اينكه وضو بگيرد وارد مسجد شد و نماز گزارد . محمد بن عمر واقدى مىگويد :\r\nعبد الرحمان بن زيد به روزگار حكومت عبد الله بن زبير بن عوام درگذشته است .\r\nواقدى همچنين از عبد الرحمن عبد الله بن عبد الرحمان بن يزيد نقل مىكند كه مىگفته است * عبد الرحمان بن زيد از طرف يزيد بن معاويه والى مكه بود . پيش يزيد رفت و هفت روز آنجا بود و سپس يزيد در حالى كه بر اسبى پيشانى سپيد سوار بود و دامن بر كمر زده و بازى شكارى به دست داشت بيرون آمد . گفتم در اين شخص خيرى نيست ، نزديك او رفتم و با او سخن گفتم و ديدم عقلى ندارد . يزيد در عين حال عبد الحرمان را به حكومت مكه برگرداند . مردم در حضور او ابن زبير را بر يزيد ترجيح مىدادند و چون اين موضوع به اطلاع يزيد رسيد او را از مكه عزل و حارث بن عبد الله بن ابى ربيعه را بر آن شهر حاكم كرد .\r\n\r\nعبد الرحمان بن سعيد\r\nابن زيد بن عمرو بن نفيل بن عبد العزى بن رباح بن عبد الله بن قرط بن رزاح بن عدى بن كعب .\r\nمادرش امامة دختر دجيج از قبيلهء غسان است . فرزندان او عبارتند از : زيد و سعيد كه از او فرزندى باقى نمانده است و فاطمه و مادرشان كنيزى است . عمرو كه مادرش از خاندان خطمة است و هم گفته‌اند مادرش ام ثابت يا ام اناس دختر ثابت بن قيس شماس است .\r\nاسماعيل بن عبد الله بن ابى اويس مدنى از پدرش ، از ابو بكر بن عثمان ، از خاندان يربوع نقل مىكند كه مىگفته است * عبد الرحمان بن سعيد بن زيد بن عمرو عدوى پيش عمر آمد . نام اصلى عبد الرحمان موسى بود ، عمر همين كه تصميم گرفت نام اشخاصى را كه نام پيامبران را بر خود دارند ، تغيير دهد نام او را به عبد الرحمان تغيير داد و همين نام تا امروز بر او باقى مانده است .\r\nمحمد بن عمر واقدى از ربيعة بن عثمان ، از نافع نقل مىكند كه مىگفته است * ابن عمر را در حالى كه براى نماز جمعه آماده مىشد براى حضور بر جنازهء عبد الرحمان بن سعيد فراخواندند . نافع مىگويد : ابن عمر آن جا رفت . ما هم همراهش بوديم . به من دستور داد او را غسل دهم . ابن عمر آب مىريخت ، مردى نخست جلو سر و صورت او را شست و در سوراخهاى بينى او آب ريخت ، و در دهانش نيز آب ريخت ، سپس گردنش را شست ،\r\n\r\n","description":"","footnote":"","page_name":" 172 ","page_number":180},
  {"content":"\r\n\r\n( 1 ) پس از آن سينه و عورتش را شست . قبلًا در همان هنگام كه او را برهنه مىكرد بر عورتش پارچه‌يى افكنده بود و پاهايش را هم شست . سپس او را برگرداند و پشتش را شستيم ، همان گونه كه طرف ديگر را شسته بوديم . آن گاه من جسد را نشاندم و مردى دو دوشهاى او را گرفت و شكمش را فشرده و مردى هم بر او آب مىريخت و سپس سرش را تكان داد و اين غسل با آب بود . غسل دوم را با آب و سدر و غسل سوم را با آب و كافور انجام داديم .\r\nچون سه غسل او تمام شد ، او را با پارچه‌يى خشك كردند و در سوراخهاى بينى و دهان و گوشها و مخرجش پنبه نهادند و او را روى كفن نهادند كه پنج قطعه بود . و بر او پيراهنى بدون بند پوشانده شد و سپس حنوط بر پيشانى و جلو سرش و ديگر سجده‌گاههاى او ماليدند و آنچه اضافه آمد روى انگشتان پايش ريختند . سپس بر سر و چهره‌اش چيزى چون عمامه بستند و سه جامه ديگر كفن را بر او پيچيدند و آنها را روى هم برگرداندند و گره نزدند . نافع مىگويد : عمر بن خطاب و عبد الرحمان بن سعيد بن زيد و واقد بن عبد الله عمر را هم همين گونه غسل دادند . عبد الرحمان بن سعيد مردى مورد اعتماد بود و مقدارى اندك از او حديث نقل شده است .\r\n\r\nمحمد بن طلحة\r\nابن عبيد الله بن عثمان بن عمرو بن كعب بن سعد بن تيم بن مرة . مادرش حمنه دختر جحش بن رئاب است و مادر حمنه اميمه دختر عبد المطلب بن هاشم بن عبد مناف بن قصى است .\r\nفرزندان محمد بن طلحه عبارتند از : ابراهيم اعرج كه مردى شريف و شجاع بود و عبد الله بن زبير او را به سرپرستى خراج عراق گماشت و سليمان كه كنيهء محمد به نام او بود و داود و ام القاسم كه مادرشان خولة دختر منظور بن زبّان بن سيار بن عمرو بن جابر بن عقيل بن هلال بن سمىّ بن مازن بن فزارة است . ايشان برادرى از مادرشان دارند كه حسن پسر امام حسن بن على بن ابى طالب است .\r\nمحمد بن عمر واقدى از محمد بن اسماعيل بن ابراهيم بن محمد بن طلحة بن عبيد الله ، از محمد بن زيد بن مهاجر ، از ابراهيم بن محمد بن طلحه نقل مىكند كه مىگفته است * چون مادرم مرا زاييد مرا به حضور پيامبر ( ص ) برد و گفت : اى رسول خدا او را نام گذارى فرماييد . پيامبر فرمودند : نامش محمد و كنيه‌اش ابو سليمان است و نام و كنيهء خود را\r\n\r\n","description":"","footnote":"","page_name":" 173 ","page_number":181},
  {"content":"\r\n\r\n( 1 ) براى او جمع نمىكنم .\r\nيزيد بن هارون از ابراهيم بن عثمان ، از محمد بن عبد الرحمان يكى از بردگان آزاد كردهء خاندان طلحه ، از يكى از پسران طلحه موسى يا عيسى و اين شك و ترديد از يزيد است ، از قول دايهء محمد بن طلحه نقل مىكند كه مىگفته است * چون محمد بن طلحه متولد شد او را به حضور پيامبر برديم . فرمودند : او را چه نام نهاده‌ايد ؟ گفتيم : محمد .\r\nفرمودند : آرى ، همنام من است و كنيه‌اش هم ابو القاسم است .\r\nيزيد بن هارون از ابراهيم بن عثمان ، از ابو بكر بن حفص بن عمر بن سعد نقل مىكند كه * كنيهء محمد بن طلحه و محمد بن ابى بكر ، ابو القاسم بوده است .\r\nمحمد بن عمر واقدى مىگويد : فقط عبد الله بن محمد بن عمران بن ابراهيم بن محمد بن طلحه بن عبيد الله مىگفته است * كنيهء محمد بن طلحه ، ابو القاسم بوده است . او نام كنيهء پسر خود را هم محمد و ابو القاسم نهاده بود و حال آنكه پدر عبد الله يعنى محمد بن عمران كنيهء خود را ابو سليمان نهاده بود و اين همان كنيهء نخستين و صحيح محمد بن طلحه است و خويشاوندان او هم همين كنيه را براى محمد بن طلحه روايت و نقل مىكرده‌اند .\r\nابو هشام مخزومى بصرى و سعيد بن منصور هر دو از ابو عوانه ، از هلال بن ابى حميد ، از عبد الرحمان بن ابى ليلى نقل مىكند كه مىگفته است * عمر بن خطاب به ابو عبد الحميد كه نامش محمد بود نگريست و مردى مشغول نفرين كردن و دشنام دادن به او بود . عمر گفت : اى پسر زيد پيش من بيا نمىتوانم ببينم به كسى كه نامش محمد است دشنام داده شود و به خدا سوگند تا هنگامى كه من زنده باشم نبايد به تو محمد گفته شود . و نام او را به عبد الرحمان تغيير داد . سپس فرزندان طلحه را خواست ، آنان هفت تن بودند و بزرگتر و برتر از همه محمد بن طلحه بود . عمر مىخواست نام او را تغيير دهد . محمد بن طلحه گفت : اى امير المؤمنين تو را به خدا سوگند مىدهم كه پيامبر ( ص ) خود نام مرا محمد نهاده است .\r\nعمر بن خطاب گفت : برخيزيد كه راهى براى تغيير نامى كه محمد ( ص ) نهاده است نيست .\r\nمطرف بن عبد الله يسارى از محمد بن عثمان عمرى ، از پدرش نقل مىكند كه * پيامبر ( ص ) فرموده‌اند : براى هيچ كس از شما ضررى ندارد اگر در خانه‌اش يك يا دو و سه تن محمد نام داشته باشند .\r\nمحمد بن عمر واقدى مىگويد * محمد بن طلحه به مناسبت بسيارى عبادت و فضيلت به سجاد مشهور بود . او احاديثى از عمر بن خطاب شنيده بود و عمر به او فرمان داد\r\n\r\n","description":"","footnote":"","page_name":" 174 ","page_number":182},
  {"content":"\r\n\r\n( 1 ) وارد گور خالهء خود زينب دختر جحش همسر رسول خدا ( ص ) شود و او را به خاك بسپارد . محمد بن طلحه همراه پدر خود طلحه در جنگ جمل شركت كرد و در آن روز كشته شد . او مردى ثقه و مورد اعتماد و كم حديث است . و چون به بصره آمدند و بيت المال را تصرف كردند و طلحه و زبير هر دو بر آن مهر زدند ، وقت نماز فرا رسيد . طلحه و زبير هر يك ديگرى را از امامت و پيشنمازى باز مىداشت و اين بگو و مگو چندان طول كشيد كه نزديك بود وقت نماز بگذرد . سرانجام بر اين كار صلح كردند كه در شبانه‌روز يك نماز عبد الله بن زبير و يك نماز محمد بن طلحه بگزارد . ابن زبير پيش رفت كه نماز بگزارد محمد بن طلحه او را كنار زد و چون محمد بن طلحه خواست نماز بگزارد عبد الله بن زبير او را كنار زد . ناچار قرعه كشيدند . قرعه به نام محمد بن طلحه درآمد و او پيش ايستاد و سورهء معارج را خواند . گويند : محمد بن طلحه در جنگ جمل ، جنگى نمايان كرد و چون كار دشوار شد و شتر را پى زدند و هر كس كه لگام شتر را گرفت كشته مىشد ، سر انجام محمد بن طلحه پيش آمد و لگام شتر را گرفت . عايشه همچنان در هودج خود و سوار بر شتر بود . محمد بن طلحه به او گفت : مادر جان چه مىبينى و نظرت چيست ؟ گفت : معتقدم كه بهترين آدميان باشى و همواره خوددار از معصيت باشى . محمد بن طلحه همچنان در حال دفاع بود تا آنكه عبد الله بن مكعبر كه از خاندان عبد الله بن غطفان و همپيمان بنى اسد است با نيزه به محمد بن طلحه حمله كرد . محمد به او گفت : سوره حم را به ياد تو مىآورم و تو را به آن سوگند مىدهم ولى عبد الله بن مكعبر او را نيزه زد و كشت . و گفته شده است كسى كه او را كشته است ابن مكيس ازدى بوده است . و برخى گفته‌اند معاوية بن شداد عبسى يا عصام بن مقشعّر نصرى او را كشته است . به محمد بن طلحه كه خدايش رحمت كناد سجاد مىگفتند و از غالب مردم بيشتر نماز مىگزارد و كسى كه او را كشته است چنين سروده است :\r\n« خاك آلوده‌يى كه آيات پروردگار خويش را بر پا مىداشت و چندان كه چشم او را مىديد مسلمان كم آزارى بود ، گريبان پيراهنش را با نيزه دريدم كه از پاى درآمد و بر روى دهان و دستهاى خود بر زمين افتاد و كشته شد ، در حالى كه نيزه نفوذ مىكرد او حم را به ياد من مىآورد اى كاش پيش از آنكه به جنگ بيايد حم مىخواند ، گناهى نداشت جز آنكه تابع على نبود و هر كس كه از حق پيروى نكند پشيمان مىشود » . [ 1 
  ]\r\n\r\n\r\n","description":"","footnote":"\r\n[ 1 
  ] .\r\n و اشعث قوام بآيات ربه * قليل الاذى فيما ترى العين مسلم\r\nهتكت له بالرمح جيب قميصه * فخر صريعا لليدين و للفم \r\n","page_name":" 175 ","page_number":183},
  {"content":"\r\n\r\n( 1 ) گويند : مردم در جنگ سيزده هزار كشته دادند . على ( ع ) در آن شب در حالى كه چراغ همراه داشت ميان كشتگان حركت مىكرد . چون از كنار محمد بن طلحه عبور فرمود ، روى به فرزند خويش حسن بن على كرد و فرمود : اى حسن مىبينى اين سجاد است كه ميان كشتگان درافتاده است . و سپس فرمود : پدرش او را به اين كشتارگاه آورد و اگر پدرش و مهربانى او به پدرش نبود ، به سبب پارسايى و فضل خود هرگز به اين راه نمىآمد . حسن فرمود : اين موضوع براى او فايده‌يى نداشت . على فرمود : اى حسن پدرت دوست مىدارد كه كاش بيست سال پيش از اين جنگ درگذشته بود .\r\n\r\nابراهيم بن عبد الرحمان\r\nابن عوف بن عبد بن حارث بن زهرة بن كلاب . مادرش ام كلثوم دختر عقبة بن ابى معيط بن ابى عمرو بن اميّه بن عبد شمس بن عبد مناف بى قصّى است . مادر ام كلثوم اروى دختر كريز بن ربيعة بن حبيب بن عبد شمس بن عبد مناف بن قصى است و مادرش ام حكيم است كه همان بيضاء دختر عبد المطلب بن هاشم عبد مناف بن قصى است . فرزندان ابراهيم عبارتند از :\r\nقرير و ام القاسم و شفيّة كه همان شفاة است و مادرشان ام القاسم دختر سعد بن ابى وقاص بن اهيب بن عبد مناف بن زهرة است . و عمر و مسور و سعد و صالح و زكرياء و ام عمرو كه مادرشان ام كلثوم دختر ديگر سعد بن ابى وقاص است . و عتيق و حفصة كه مادرشان دختر مطيع بن اسود بن حارثه بن نضلة بن عوف بن عبيد بن عوجى بن عدى بن كعب است . و اسحاق كه مادرش ام موسى دختر عبد الله بن عوف بن عبد عوف بن عبد حارث بن زهره است . و عثمان كه مادرش علياء دختر معروف بن عامر بن خرنق است . و هود و شفيه صغرى كه مادرشان كنيز است . وزير و ام عبّاد كه مادرشان كنيز است . و ام عمرو صغرى و وليد كه مادران اين دو هم كنيز بوده است . كنيهء ابراهيم بن عبد الرحمان ، ابو اسحاق بوده است .\r\nيزيد بن هارون و معن بن عيسى و محمد بن اسماعيل بن ابى فديك همگى از ابن ابى ذئب ، از سعد بن ابراهيم ، از پدرش نقل مىكنند كه مىگفته است * عمر بن خطاب خانهء\r\n\r\n\r\n","description":"","footnote":"\r\n[ 
  ]\r\n يذكرنى حم و الرمح شارع * فهلا تلا حم قبل التقدم\r\nعلى غير شىء غير ان ليس تابعا * عليا و من لا يتبع الحق يندم \r\n","page_name":" 176 ","page_number":184},
  {"content":"\r\n\r\n( 1 ) رويشد ثقفى را كه محل فروش باده و شراب بوده آتش زده است . گويد : عمر قبلًا او را از اين كار نهى كرده بود و من خانهء رويشد را ديدم كه همچون آتش سرخ ميان شعله‌هاست .\r\nمحمد بن عمر واقدى مىگويد * هيچ يك از فرزندان عبد الرحمان بن عوف غير از ابراهيم را نمىشناسيم كه از عمر بن خطاب مطلبى روايت كند يا بگويد از او شنيده است .\r\nابراهيم از قول پدرش و عثمان و على و سعد بن ابى وقاص و عمرو بن عاص و ابو بكره هم روايت كرده است . ابراهيم بن عبد الرحمان به سال هفتاد و شش در هفتاد و پنج سالگى درگذشته است .\r\n\r\nمالك بن اوس\r\nابن حدثان يكى از افراد خاندان نضر بن معاوية بن بكر بن هوازن بن منصور بن عكرمة بن خصفه بن قيس بن عيلان بن مضر است . گويند : او از سواركاران و افراد قديمى دورهء جاهلى است ولى دير مسلمان شده است و خبرى به ما نرسيده است كه او پيامبر را ديده باشد و از آن حضرت چيزى روايت نكرده است . ولى از عمر بن خطاب و عثمان بن عفان روايت كرده و به سال هفتاد و دو هجرت در مدينه درگذشته است .\r\n\r\nعبد الرحمان بن عبد القارى\r\nاو از قبيلهء قاره است و آنان از اعقاب محلّم بن غالب بن عائذة بن ييثع بن مليج بن هون بن خزيمة بن مدركة بن الياس بن مضرند . آنان به اين سبب به قاره موسوم شدند كه يعمر شداخ پسر عوف ليثى خواست آنان را ميان شاخه‌هاى قبيلهء كنانه پراكنده سازد . مردى از ايشان چنين سرود :\r\n« ما را كنار يك ديگر همچون كوه كوچكى رها كنيد و ما را مرانيد كه همچون شتر مرغ رميده شويم » . [ 1 
  ]\r\nو به همين سبب به اين نام معروف شدند . دربارهء همين قبيله گفته شده است هر كس با\r\n\r\n\r\n","description":"","footnote":"\r\n[ 1 
  ] .\r\n دعونا قاره لا تنفرونا * فنجفل مثل اجفال الظليم \r\n","page_name":" 177 ","page_number":185},
  {"content":"\r\n\r\n( 1 ) قبيلهء قاره در مسابقه تيراندازى شركت كند انصاف داده است كه آنان قومى تيرانداز بودند . [ 1 
  ]\r\nقاره هم در زمرهء احابيش هستند كه سران ايشان عبارتند از : حارث بن عبد منات بن كنانه و مصطلق كه نام اصلى او جذيمه است و حيا كه نامش عامر است و اين دو شخص پسران سعد هستند كه از قبيلهء خزاعه است . و عضل و قاره هر دو از اعقاب هون بن خزيمه‌اند . عضل پسر ديش بن محلم است . سبب اينكه به آنان احابيش مىگفته‌اند اين است كه با يك ديگر اجتماع كردند و همگى همپيمان قريش شدند و همراه آنان با بنى بكر جنگ كردند . و هم گفته شده است چون بر دامنهء كوهى به نام حبشى كه در ده ميلى مكه است پيمان بسته‌اند به اين نام معروف شده‌اند . مردم قاره با خاندان زهرة بن كلاب پيمانى صحيح و استوار در دورهء جاهلى بستند و با آنان ازدواج كردند و غالباً مادران ايشان از بنى زهره‌اند . عبد الرحمان بن عبد القارى از عمر رواياتى نقل كرده كه عروة بن زبير هم از او روايت كرده است .\r\nعبد الرحمان به سال هشتاد هجرت به روزگار خلافت عبد الملك بن مروان در مدينه درگذشته است و در آن هنگام ابان بن عثمان بن عفان حاكم مدينه بود . عبد الرحمان به هنگام مرگ هشتاد و هفت ساله بود .\r\n\r\nابراهيم بن قارظ\r\nابن ابى قارظ كه نام اصلى ابى قارظ خالد بن حارث بن عبيد بن تيم بن عمرو بن حارث بن مبذول بن حارث بن عبد منات بن كنانة است . ابو قارظ كه مردى خوش چهره و شاعر بود وارد مكه شد . قريش گفتند : اين هم سوگند و همپيمان و برادر و ياور و همدست ماست و هر يك از ما همدست ديگرى است . هر يك از ايشان او را دعوت مىكرد كه به خانه خويش ببرد و او را ميان خاندان خويش داماد كند . او گفت : سه روز مرا مهلت دهيد . ابراهيم بن قارظ به كوه حراء رفت و سه روز بر آن كوه به عبادت پرداخت و سپس پايين آمد و تصميم گرفته بود با نخستين مرد قريش كه ببيند همپيمان گردد و نخستين كس كه ديد عبد عوف بن عبد بن حارث بن زهره پدر بزرگ عبد الرحمان بن عوف بود . ابو قارظ دست او را گرفت و به مسجد رفتند و كنار كعبه هم سوگند شدند و عبد عوف پيمان استوارى براى او بست .\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين مورد به كتابهاى امثال از جمله به شيخ ابراهيم طرابلسى حنفى ، فرائد اللال فى مجمع الامثال ، ج 2 ، افست كتابخانه اسدى ، تهران ، ص 81 مراجعه فرماييد .\r\n","page_name":" 178 ","page_number":186},
  {"content":"\r\n\r\n( 1 ) ابراهيم بن قارظ از عمر بن خطاب رواياتى را شنيده و از جمله مىگويد شنيدم عمر مىگفت :\r\nكار مردم كوفه براى من دشوار شده است كه نه به اميرى خشنود مىشوند و نه اميرى از آنان خشنود است .\r\n\r\nعبد الله بن عتبة\r\nابن مسعود بن غافل بن حبيب بن شمخ بن فار بن مخزوم بن صاهلة بن كاهل بن حارث بن تميم بن سعد بن هذيل . آنان هم از همپيمان بنى زهرة بن كلابند . كنيهء عبد الله ، ابو عبد الرحمان است .\r\nفضل بن دكين از ابن عيينه ، از زهرى نقل مىكند كه * عمر بن خطاب ، عبد الله بن عتبة را بر بازار گماشت و دستور داد از فروشندگان حبوبات زكات بگيرد .\r\nمحمد بن عمر واقدى مىگويد * عبد الله بن عتبه از عمر بن خطاب روايت نقل مىكرد و سپس به كوفه كوچ كرد و مقيم آن شهر شد . او به روزگار حكومت عبد الملك بن مروان و امارت بشر بن مروان بر عراق درگذشت . مردى بلند مرتبه و مورد اعتماد بود و احاديث بسيار نقل كرده و فقيه و اهل فتوى بوده است .\r\n\r\nنوفل بن اياس هذلى\r\nيزيد بن هارون از ابن ابى ذئب ، از مسلم بن جندب ، از نوفل بن اياس هذلى نقل مىكند كه مىگفته است * به روزگار خلافت عمر بن خطاب در ماه رمضان در گوشه و كنار مسجد مىايستاديم و با صداى خوش قرآن مىخوانديم و مردم به هر كس خوش‌صوت‌تر بود بيشتر توجه مىكردند . عمر گفت : نبايد ببينم كه اين گروه قرآن را با غنا درآميخته‌اند و به خدا سوگند اگر بتوانم اين موضوع را تغيير مىدهم . سه شب گذشت ، دستور داد ابىّ بن كعب با آنان نماز گزارد . سپس در آخر صفها ايستاد و گفت : بر فرض كه اين موضوع بدعت هم باشد چه بدعت خوبى است .\r\n\r\n","description":"","footnote":"","page_name":" 179 ","page_number":187},
  {"content":"\r\n\r\n( 1 )\r\n\r\nحارث بن عمرو هذلى\r\nبه روزگار پيامبر ( ص ) متولد شد . از عمر بن خطاب رواياتى نقل كرده است . از جمله موضوع نامهء عمر به ابو موسى اشعرى را درباره احكام نماز . همچنين از عبد الله بن مسعود و ديگران هم روايت كرده است . حارث بن عمرو به سال هفتاد هجرت درگذشت .\r\n\r\nعبد الله بن ساعدة هذلى\r\nكنيه‌اش ابو محمد است و از عمر بن خطاب روايت نقل كرده است .\r\nعبد الملك بن عمرو پدر عامر عقدى از عبد الله بن جعفر ، از عثمان اخنسى ، از ابن ساعد هذلى نقل مىكند كه مىگفته است * خودم عمر بن خطاب را ديدم كه چون بازاريان براى خوراك يا فروش گندم در بازار جمع مىشدند آنان را با تازيانه خود مىزد تا وارد كوچه‌هاى اسلم بشوند و مىگفت : راه ما را قطع مكنيد . كسانى هم از ابن ساعده روايت كرده‌اند .\r\n\r\nنضر بن سفيان هذلى\r\nاز عمر بن خطاب روايت كرده و از او هم روايت شده است .\r\n\r\nعلقمة بن وقاص\r\nابن محصن بن كلدة بن عبديا ليل بن طريف بن عتوارة بن عامر بن ليث بن بكر بن عبد منات بن كنانة . از عمر بن خطاب روايت مىكند و شخص مورد اعتماد و كم حديثى است . او را در مدينه در محلهء بنى ليث خانه‌يى بوده است . بعضى از اعقاب او در مدينه باقى هستند از جمله محمد بن عمرو بن علقمه بن وقاص كه از ابو سلمه روايت مىكند . علقمة بن وقاص در مدينه به روزگار حكومت عبد الملك بن مروان درگذشته است .\r\n\r\n","description":"","footnote":"","page_name":" 180 ","page_number":188},
  {"content":"\r\n\r\n( 1 )\r\n\r\nعبد الله بن شدّاد\r\nابن اسامة بن عمرو . و اين عمرو همان هاد بن عبد الله بن جابر بن بشر بن عتوارة بن عامر بن ليث است و مادرش سلمى دختر عميس خواهر اسماء دختر عميس خثعمى است . گويند : عمرو را از آن جهت هادى مىگفتند كه شبها براى ميهمانان و براى كسانى كه از راه عبور مىكردند آتش بر مىافروخت . عبد الله بن شداد از عمر بن خطاب و على بن ابى طالب روايت نقل كرده است . او مردى شيعى و مورد اعتماد و كم حديث است .\r\nمحمد بن عبد الله انصارى از ابن عون نقل مىكند كه مىگفته است * عبد الله بن شداد برادر مادرى دختر حمزه است .\r\nعفان بن مسلم از شعبه ، از حكم ، از عبد الله بن شداد بن هاد روايت مىكند كه مىگفته است * آيا مىدانيد كه دختر حمزه با من چه نسبتى داشت ؟ خواهر مادرى من بود . محمد بن عمر واقدى مىگويد : عبد الله بن شداد فراوان به كوفه مىآمد و ساكن مىشد و همراه كسانى كه با عبد الرحمان بن محمد بن اشعث بودند از كوفه بيرون رفت و روز جنگ دجيل كشته شد .\r\n\r\nجعونة بن شعوب\r\nاو از فرزندزادگان اسود بن عبد شمس بن مالك بن جعونة بن عويره بن شجع بن عامر بن ليث است . شعوب نام زنى از قبيلهء خزاعة است كه مادر اسود است و اسود همپيمان ابو سفيان بن حرب بوده و همراه او در جنگ احد شركت داشته است . ابو سفيان ، جعونه را روز جنگ احد هنگامى كه حنظلة غسيل الملائكه را كشت ، نجات داد . جعونة بن شعوب از عمر بن خطاب رواياتى را شنيده است .\r\n\r\nحماس ليثى\r\nاز بنى كنانة است و او پدر ابو عمرو بن حماس است و در شمار بنى كنانة است . در مدينه\r\n\r\n","description":"","footnote":"","page_name":" 181 ","page_number":189},
  {"content":"\r\n\r\n( 1 ) خانه‌يى داشته و از عمر بن خطاب روايت كرده است . او پيرمردى كم حديث بوده است .\r\n\r\nعبد الله بن ابى احمد\r\nابن جحش بن رئاب بن يعمر بن صبرة بن مرة بن كبير بن غنم بن دودان بن اسد بن خزيمه ، كه همپيمانان بنى عبد شمس بن عبد منافند .\r\n\r\nمليح بن عوف سلمى\r\nمحمد بن عمر واقدى مىگويد عبد الله بن حارث بن فضيل ، از پدرش ، از حبيب بن عمير ، از مليح بن عوف سلمى نقل مىكند كه مىگفته است * به عمر بن خطاب خبر رسيده بود كه سعد بن ابى وقاص بر خانهء خويش در كوفه درى چوبين نهاده و در دار الحكومه خانه‌يى از چوب و خشت ساخته است . محمد بن مسلمه را به كوفه گسيل داشت و به من دستور داد همراهش بروم . من آشنا به مسير راهها و شهرها بودم و با يك ديگر بيرون آمديم . عمر بن خطاب به محمد بن مسلمه دستور داده بود كه آن در و آن حجره را بسوزاند و سعد بن ابى وقاص را در مساجد كوفه و مقابل مردم به پا دارد و از مردم درباره او بپرسد . و اين به آن سبب بود كه به عمر خبر رسيده بود و يكى از مردم كوفه به او گزارش داده بود كه سعد بن ابى وقاص در فروش قسمتى از غنايم خمس گرفتار رودربايستى شده و ارزان‌تر فروخته است .\r\nمليح مىگويد : به خانه سعد بن ابى وقاص رسيديم محمد بن مسلمه آن در و حجره را آتش زد و سعد را در مساجد كوفه بر پا داشت و در حضور او از مردم دربارهء او سؤال كرد و گفت : امير المؤمنين به من فرمان داده است چنين كنم . محمد بن مسلمه هيچ كس را نيافت كه از سعد جز به نيكى ياد كند .\r\n\r\nسنين ابو جميلة\r\nاو مردى از قبيله بنى سليم و از خاندان ايشان است . او احاديثى را از عمر بن خطاب شنيده و نقل كرده است . از جمله در حديثى كه صالح بن كيسان از زهرى ، از سنين نقل كرده است\r\n\r\n","description":"","footnote":"","page_name":" 182 ","page_number":190},
  {"content":"\r\n\r\n( 1 ) كنيهء او را ابو جميله و نسبت او را سليطى آورده و گفته است ساكن عمق بوده است . [ 1 
  ]\r\nسفيان بن عيينه از قول زهرى نقل مىكند كه از سنين ابو جميله شنيده كه مىگفته است * به روزگار خلافت عمر بن خطاب كودكى را كه بر سر راه گذارده بودند ، پيدا كردم .\r\nسرپرست محلهء من موضوع را به عمر گزارش داد ، مرا فراخواند و گفت : اين پسرك آزاد است ولى وابستهء به تو خواهد بود و هزينه شيردادن او بر عهدهء ماست .\r\n\r\nمالك بن ابى عامر\r\nابن عمرو بن حارث بن غيمان بن خثيل بن عمرو بن حارث . اين حارث همان كسى است كه به ذو اصبح معروف است . و او پسر عوف بن مالك بن زيد بن عامر بن ربيعة بن نبت بن مالك بن زيد بن كهلان سبا بن معرب است . اين شخص را از آن روى معرب گفته‌اند كه بسيار فصيح سخن مىگفته و نخستين كس بود كه زبان عربى را اصلاح كرد . او پسر مهرّم است كه همان قحطان است و مهرّم پسر هميسع بن تيمن بن قيس بن نبت بن اسماعيل بن ابراهيم ( ع ) است . نسبت او را ابو بكر بن عبد الله بن ابى اويس پسر عموى مالك بن انس فقيه مردم مدينه به اين ترتيب براى من بيان كرد . مالك بن انس خود از اعقاب مالك بن ابى عامر است .\r\nابو بكر بن عبد الله بن ابى اويس مىگفت : عموى پدر بزرگم ربيع بن مالك بن ابى عامر كه عموى مالك بن انس مفتى مدينه است ، از قول پدرش نقل مىكرد كه مىگفته است * براى انجام مراسم حج يا عمره در راه مكه زير درختى نشسته بوديم . عبد الرحمان بن عثمان بن عبيد الله به من گفت : اى مالك ! گفتم : آرى چه مىخواهى ؟ گفت : آيا دوست دارى چيزى را كه ديگران از ما خواسته‌اند و نپذيرفته‌ايم دربارهء تو بپذيريم . پرسيدم آن چيست ؟ گفت : اينكه خون ما همچون خون تو و نابودى ما همچون نابودى تو باشد و براى هميشه و تا هنگامى كه دريا پشم را خيس مىكند بر اين عهد و پيمان باشيم . مالك مىگويد :\r\nاين پيشنهاد را پذيرفتم و به همين سبب است كه امروز خاندان ايشان را از خانواده‌هاى تيم مىشمرند .\r\nيزيد بن هارون از جرير بن حازم ، از عمويش جرير بن زيد ، از مالك بن ابى عامر نقل\r\n\r\n\r\n","description":"","footnote":"\r\n[ 1 
  ] . عمق كه به صورت عمق هم نقل شده است جايى نزديك مدينه و از سرزمين قبيلهء مزينة است . به ياقوت حموى ، معجم البلدان ، ج 6 ، مصر ، 1906 ، ص 223 مراجعه شود .\r\n","page_name":" 183 ","page_number":191},
  {"content":"\r\n\r\n( 1 ) مىكند كه مىگفته است * به هنگام رمى جمرات با عمر بودم . سنگى به او اصابت كرد و او را خون آلوده كرد . در اين هنگام مردى ، مرد ديگرى را صدا كرد و گفت : اى واى بر خليفه .\r\nمردى از قبيلهء خثعم گفت : به خدا سوگند خليفهء شما از دست رفت و خونش ريخته مىشود .\r\nمرد ديگرى بانگ برداشت كه اى واى . و سال بعد عمر زخمى و كشته شد . مالك بن ابى عامر از عمر و عثمان و طلحة بن عبيد الله و ابو هريره روايت نقل كرده است . مردى مورد اعتماد و داراى احاديث صحيح است .\r\n\r\nعبد الله بن عمرو\r\nابن حضرمى از همپيمانان بنى اميه است . از عمر بن خطاب حديث شنيده و از همو رواياتى را هم نقل كرده است .\r\nمعن بن عيسى از مالك بن انس ، از زهرى ، از سائب بن يزيد نقل مىكند كه مىگفته است * عبد الله بن عمرو حضرمى يكى از بردگان خود را كه دزدى كرده بود پيش عمر آورد . او مردى مورد اعتماد و كم حديث است .\r\n\r\nعبد الرحمان بن حاطب\r\nابن ابى بلتعه . او از خاندان لخم است و يكى از پسران راشدة بن اذبّ بن جزيلة بن لخم است .\r\nآنان همپيمانان بنى عمرو بن اميّة بن حارث بن اسد بن عبد العزى بودند . عمرو بن امية از مهاجران به حبشه است . كنيهء عبد الرحمان ابو يحيى بوده و به روزگار پيامبر ( ص ) متولد شده است و از عمر بن خطاب روايت نقل كرده است . او به سال شصت و هشتم هجرت در مدينه درگذشته است . او مردى مورد اعتماد و كم حديث است .\r\n\r\nمحمد بن اشعث\r\nابن قيس بن معدى كرب بن معاوية بن جبلة بن عدى بن ربيعة بن معاوية بن اكرمين بن حارث بن معاوية بن حارث اكبر بن معاوية بن ثور بن مرتع بن معاوية بن كندى بن عفير . مادرش ام\r\n\r\n","description":"","footnote":"","page_name":" 184 ","page_number":192},
  {"content":"\r\n\r\n( 1 ) فروة دختر ابى قحافه بن عثمان بن عمرو بن كعب بن سعد بن تيم است .\r\nهشيم بن بشير از مغيرة ، از ابراهيم نقل مىكند كه * كنيهء محمد بن اشعث ، ابو القاسم بوده است . او پيش عايشه آمد و شد داشت و او را به همان كنيهء ابو القاسم مىخواندند .\r\nمحمد بن اشعث از عمر و عثمان در مورد عمهء يهودى خود كه به آيين يهود درگذشته بود مسائلى را پرسيده و از آن دو روايت نقل كرده است .\r\n\r\nعبد الله بن حنظلة الغسيل الملائكه\r\nابن ابى عامر راهب . نام ابو عامر عبد عمر و پسر صيفى بن نعمان بن مالك بن امة بن ضبيعة بن زيد بن مالك بن عوف بن عمرو بن عوف بن مالك بن اوس است . مادر عبد الله بن حنظلة ، جميله دختر عبد الله بن ابىّ بن سلول از قبيله بلحبلى است . فرزندان عبد الله بن حنظله عبارتند از : عبد الرحمان و حنظلة كه مادرشان اسماء دختر ابى صيفى بن ابى عامر است . و عاصم و حكم كه مادرشان فاطمه دختر حكم از بنى ساعده است . و انس و فاطمه كه مادرشان سلمى دختر انس بن مدرك از قبيلهء خثعم است . و سليمان و عمر و امة الله كه مادرشان ام كلثوم دختر وحوح بن اسلت بن جشم بن وائل بن زيد از خاندان جعادره از قبيلهء اوس است . و سويد و معمر و عبد الله و حرّ و محمد و ام سلمه و ام حبيب و ام قاسم و قربية و ام عبد الله كه مادرشان ام سويد دختر خليفه از خاندان عدى بن عمرو از قبيلهء خزاعه است .\r\nحنظلة بن ابى عامر همين كه مىخواست براى شركت در جنگ احد از خانه بيرون آيد با همسر خود جميله دختر عبد الله بن ابىّ بن سلول همبستر شد و همسرش در همان هنگام كه ماه شوال و سى و دومين ماه پس از هجرت بود به عبد الله بن حنظلة باردار شد .\r\nحنظلة در جنگ احد شهيد شد و فرشتگان بدنش را غسل دادند . به فرزندان حنظلة « بنى غسيل الملائكه » مىگفتند . جميله پس از نه ماه عبد الله بن حنظلة را زاييد و هنگام رحلت پيامبر ( ص ) عبد الله هفت ساله بود . برخى گفته‌اند كه او پيامبر و ابو بكر و عمر را ديده است ، او از عمر رواياتى نقل كرده است .\r\nمعاذ بن معاذ عنبرى از عكرمة بن عمار ، از ضمضم بن جوس ، از عبد الله بن حنظلة بن راهب نقل مىكند كه مىگفته است * عمر با ما نماز مغرب گزارد و در ركعت نخست فراموش كرد قرائتى بخواند . در ركعت دوم نخست فاتحه و سوره‌يى خواند و دوباره هم\r\n\r\n","description":"","footnote":"","page_name":" 185 ","page_number":193},
  {"content":"\r\n\r\n( 1 ) فاتحه و سوره خواند و سپس بقيه نماز خود را خواند و پس از سلام دو سجده سهو بجا آورد و سلام داد .\r\nمحمد بن عمر واقدى از اسماعيل بن ابراهيم بن عبد الرحمان بن عبد الله بن ابى ربيعة مخزومى ، از پدرش همچنين ابن ابى ذئب ، از صالح بن ابى حسان و سعيد بن محمد ، از عمرو بن يحيى ، از عباد بن تميم ، از عمويش عبد الله بن زيد و از قول اشخاص ديگر نقل مىكند كه همگى گفته‌اند * در قيام حره پس از اينكه مردم مدينه قيام كردند و بنى اميه را از مدينه بيرون راندند و آشكارا بر ضد يزيد بن معاويه برخاستند و معايب يزيد را آشكار ساختند همگى به سرپرستى عبد الله بن حنظلة راضى شدند و كار خود را به او واگذار كردند .\r\nاو با ايشان به شرط پايدارى تا مرگ بيعت كرد و گفت : اى قوم از خداى يگانه كه شريكى ندارد بترسيد و به خدا سوگند ما بر يزيد خروج نكرديم مگر آنكه ترسيديم به سبب اعمال او از آسمان بر ما سنگ ببارد . يزيد چنان مردى است كه با مادر و دختر و خواهر همبستر مىشود و باده نوشى مىكند و نماز گزاردن را رها كرده است . و به خدا سوگند اگر هيچ كس از مردم با من همراه نباشد من خود به تنهايى در اين مورد در راه خدا قيام خواهم كرد . مردم از جا برجستند و از هر سو براى بيعت هجوم آوردند . عبد الله بن حنظلة در آن هنگام شبها هم در مسجد مىماند و فقط هر شامگاه جرعه‌يى سويق مىآشاميد و با آن روزه مىگشاد و همه روز روزه داشت و هيچ گاه ديده نشد كه سرش را به آسمان بلند كند و همواره براى اظهار فروتنى سرش را پايين افكنده مىداشت . و چون سپاه شام از ناحيه وادى القرى به مدينه نزديك شدند عبد الله بن حنظله چون نماز ظهر را با مردم گزارد به منبر رفت و خدا را حمد و نيايش كرد و سپس گفت : اى مردم همانا شما به خاطر دين خود خشم گرفته‌ايد و قيام كرده‌ايد اكنون براى خدا سخت پايدارى كنيد تا بدان سبب آمرزش او براى شما واجب گردد و خشنودى او شما را فراگيرد . كسى كه با اين قوم در سويداء بوده است براى من خبر آورده است كه امروز آنان به منطقهء ذو خشب خواهند رسيد و مروان بن حكم هم با ايشان است و خداوند اگر بخواهد به سبب پيمان شكنى او كه كنار منبر پيامبر پيمان بست و شكست ، او را نابود خواهد كرد . مردم فرياد برآوردند و شروع به دشنام دادن به مروان كردند و گفتند : قورباغه پسر قورباغه است . عبد الله بن حنظله آنان را آرام ساخت و گفت :\r\nناسزا گفتن ارزشى ندارد ولى با آنان استوار برخورد كنيد و به خدا سوگند هيچ قومى با راستى و استوارى با دشمن روياروى نمىشود مگر آنكه در پناه قدرت خداوند به نصرت و\r\n\r\n","description":"","footnote":"","page_name":" 186 ","page_number":194},
  {"content":"\r\n\r\n( 1 ) پيروزى مىرسند . عبد الله بن حنظله آن گاه رو به قبله ايستاد و دستهاى خود را به طرف آسمان برافراشت و چنين عرضه داشت : پروردگارا ما به تو گرويده‌ايم و به تو وثوق داريم و بر تو توكل كرده‌ايم و پشت گرمى ما به تو است و سپس از منبر فرود آمد . بامداد فرداى آن روز دشمن به مدينه رسيد و مردم مدينه جنگى سخت كردند ولى شاميان از لحاظ شمار بر ايشان فزونى داشتند و از همه جانب وارد مدينه شدند . در اين جنگ عبد الله بن حنظله دو زره پوشيده بود و ياران خود را بر جنگ تحريض مىكرد . آنان شروع به جنگ كردند و بسيارى از مردم كشته شدند آن چنان كه فقط رايت عبد الله بن حنظله ديده مىشد كه آن را در دست داشت و همراه گروهى از ياران خود ايستادگى مىكرد . چون هنگام نماز ظهر فرا رسيد به يكى از موالى خود گفت : مواظب باش از پشت سر به من حمله نشود تا نماز بگزارم .\r\nاو نماز خود را چهار ركعتى گزارد . چون نمازش را خواند يكى از بردگانش گفت : اى ابو عبد الرحمان كسى باقى نمانده است ، به چه سبب پايدارى كنيم . رايت او همچنان بر پا بود و برگرد آن حتى پنج تن باقى نبودند .\r\nعبد الله بن حنظلة گفت : واى بر تو ما بيرون آمديم براى اينكه كشته شويم و بميريم .\r\nچون نمازش تمام شد با آنكه زخمهاى فراوان داشت نخست زره از تن بيرون آورد و دو بازوبند حرير بست و شمشير بر دوش آويخت و مردم را بر ادامه جنگ تحريض كرد . مردم مدينه چون گله‌هاى پراكندهء شتر بودند و مردم شام آنان را مىكشتند و چون مردم گريختند و به هزيمت رفتند عبد الله زره و كلاه خود را از تن بيرون آورد و سر برهنه شروع به جنگ با ايشان كرد تا او را كشتند . مردى از شاميان شمشيرى به او زد كه شانه‌اش را دريد و ريه‌اش آشكار شد و كشته در افتاد . مسرف بن عقبه [ 1 
  ] در حالى كه سوار بر اسب خود همراه مروان بن حكم ميان كشتگان مىگرديد از كنار جسد عبد الله بن حنظلة گذشت در آن حال انگشت سبابه عبد الله كشيده به نظر مىرسيد . مروان گفت : به خدا سوگند اگر در حال مرگ خود انگشت خويش را كشيده مىدارى چه بسيار در زمان زندگى خويش آن را كشيده مىداشتى . و چون عبد الله كشته شد مردم مدينه ايستادگى نكردند و از هر سو گريختند .\r\nعبد الله بن حنظله را دو مرد با يك ديگر كشتند . هر دو به او نيزه زدند و هر دو با كمك يك ديگر سرش را جدا كردند . يكى از آن دو سر عبد الله را پيش مسرف برد و گفت : اين سر\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه نام اين مرد مسلم است و به سبب اسراف در خونريزى به او مسرف مىگفته‌اند .\r\n","page_name":" 187 ","page_number":195},
  {"content":"\r\n\r\n( 1 ) فرماندهء اين قوم است . مسرف همچنان كه سوار بر مركب خود بود با سر سجده كرد و از او پرسيد تو كيستى ؟ گفت : مردى از بنى فزاره‌ام . گفت : نامت چيست ؟ گفت : مالك . مسرف پرسيد تو عهده‌دار كشتن و جداكردن سر او بودى ؟ گفت : آرى . در اين هنگام آن مرد ديگر كه نامش سعد بن جون بود و از افراد قبيلهء سكون و از مردم حمص بود جلو آمد و گفت :\r\nخداوند كار امير را قرين صلاح دارد ما هر دو نخست به او نيزه زديم كه زخمى كارى خورد و سپس هر دو او را شمشير زديم و شمشيرهاى ما با يك ديگر بر بدنش وارد شد . آن مرد فزارى گفت : ياوه مىگويد . مرد سكونى گفت : اى امير او را به طلاق همسرش و آزادى بردگانش سوگند بده . مرد فزارى از سوگند خوردن خوددارى كرد و مرد سكونى درباره صدق گفتار خود سوگند خورد . مسرف گفت : امير المؤمنين يزيد خودش در بارهء شما حكم خواهد كرد و آن دو را با بريد گسيل داشت . و چون گزارش كشته شدن مردم مدينه و عبد الله بن حنظله را به يزيد دادند به آنان جايزه داد و هر دو را به عضويت ديوان گماشت و پيش حصين بن نمير فرستاد و آن دو در هنگام محاصرهء عبد الله بن زبير كشته شدند . موضوع حره در ذى حجه سال شصت و سه هجرت اتفاق افتاده است .\r\nمحمد بن عمر واقدى از سليمان بن كنانة ، از عبد الله بن ابى سفيان ، از قول پدرش نقل مىكند كه مىگفته است * عبد الله بن حنظله را پس از كشته شدن در خواب ديدم كه در حالتى بسيار پسنديده رايت خود را در دست دارد . گفتم : اى ابو عبد الرحمان مگر تو كشته نشدى ؟ گفت : چرا ولى به رحمت پروردگار خود رسيدم و مرا به بهشت درآورد و من ميان ميوه‌هاى بهشتى هر جا كه خواهم مىخرامم . پرسيدم با اصحاب تو چگونه رفتار شد ؟ گفت :\r\nآنان همراه من و اطراف رايت من هستند . همين رايتى كه مىبينى و تا اين ساعت آن را جمع نكرده‌اند . گويد : من از خواب پريدم و چنين مىپندارم كه براى او خواب خوشى ديده‌ام .\r\n\r\nمحمد بن عمرو\r\nابن حزم بن زيد بن لوذان بن عمرو بن عبد عوف بن غنم بن مالك بن نجّار . كنيه‌اش ابو عبد الملك و مادرش عمره دختر عبد الله بن حارث بن جمّاز از خاندان حبالة بن غنم از قبيلهء غسان و همپيمان خاندان ساعده خزرج است . فرزندان محمد عبارتند از : عثمان و ابو بكر فقيه و ام كلثوم كه مادرشان كبشة دختر عبد الرحمان بن سعد بن زرارة بن عدس از\r\n\r\n","description":"","footnote":"","page_name":" 188 ","page_number":196},
  {"content":"\r\n\r\n( 1 ) خاندان مالك بن نجّار است . و عبد الملك و عبد الله و عبد الرحمان و ام عمرو كه مادرشان ثبيتة دختر نعمان بن عمرو بن نعمان بن خلدة بن عمرو بن امية بن عامر بن بياضة است . پيامبر ( ص ) عمرو بن حزم پدر محمد را بر نجران يمن گماشته بودند و محمد آن جا و به روزگار زندگى پيامبر به سال دهم هجرت متولد شد . پدرش بر او نام محمد و كنيهء ابو سليمان نهاد و اين موضوع را براى پيامبر ( ص ) نوشت . پيامبر ( ص ) براى او نوشتند نامش را محمد و كنيه‌اش را ابو عبد الملك قرار بده و او چنان كرد .\r\nعثمان بن عمر و عبيد الله بن موسى هر دو از اسامة بن زيد ، از قول ابو بكر بن محمد بن عمرو بن حزم نقل مىكنند كه مىگفته است * عمر بن خطاب همهء پسر بچه‌ها و نوجوانانى را كه نامشان محمد بود يا نام پيامبران ديگر را داشتند جمع كرد و آنان را وارد خانه‌يى كرد تا نام آنان را تغيير دهد . پدران ايشان آمدند و دليل و گواه آوردند كه پيامبر ( ص ) آنها را نام گذارى فرموده‌اند . عمر ايشان را آزاد گذاشت . ابو بكر بن محمد مىگفته است : پدر من هم در زمرهء ايشان بود .\r\nمحمد بن عمر واقدى مىگويد * محمد بن عمرو بن حزم از عمرو بن خطاب احاديثى شنيده و روايت كرده است و مردى مورد اعتماد و كم حديث بوده است .\r\nمحمد بن عمر واقدى از مالك ، از عبد الله بن ابى بكر بن محمد بن عمرو بن حزم ، از قول پدرش ، از پدر بزرگش نقل مىكند كه * او روپوشى از خز به هفتصد درم خريده بوده و آن را مىپوشيده است .\r\nمحمد بن عمر از عبد الجبار بن عمارة بن عمرو بن حزم ، از عبد الله بن ابى بكر بن محمد بن عمرو بن حزم نقل مىكند كه مىگفته است * محمد بن عمرو بن حزم در نبرد حره گروه بسيارى از شاميان را كشت . او به دسته‌هاى سواران ايشان حمله و آنان را پراكنده مىساخت و خود سوار بر اسب و شجاع بود . كسى از مردم شام گفت : اين سوار بر ما آتش زد و بيم داريم كه بتواند با اسب خود بگريزد . همگان با هم به او حمله بريد كه در آن صورت نمىتواند از چنگ همه بگريزد ، هر چند مردى شجاع و با بصيرت است . همگان به او حمله بردند و با نيزه‌هاى خود او را محاصره كردند و او در حالى كه يكى از شاميان با او گلاويز بود در افتاد و هر دو بر زمين افتادند . چون محمد بن عمرو كشته شد مردم از هر سو گريختند و خود را به مدينه رساندند و سواران شام وارد مدينه شدند و شروع به كشتار و غارت كردند .\r\n\r\n","description":"","footnote":"","page_name":" 189 ","page_number":197},
  {"content":"\r\n\r\n( 1 ) محمد بن عمر از عبد الجبار بن عماره ، از محمد بن ابى بكر بن محمد بن عمرو نقل مىكند كه مىگفته است * در جنگ حره همچنان كه از زخمهاى محمد بن عمرو خون مىريخت نماز گزارد و كشته نشد مگر اينكه او را با نيزه‌ها از هر سو محاصره كردند .\r\nمحمد بن عمر از خالد بن قاسم ، از پدرش نقل مىكند كه مىگفته است * محمد بن عمرو را روز جنگ حره ديدم كه مغفر بر سر داشت و چون خواست نماز بگزارد آن را از سر برداشت و كنار خود نهاد و با سر برهنه نماز گزارد .\r\nمحمد بن عمر از اسماعيل بن مصعب بن اسماعيل بن زيد بن ثابت ، از ابراهيم بن يحيى بن زيد بن ثابت نقل مىكند كه مىگفته است * روز جنگ حره ، محمد بن عمرو با صداى بلند مىگفت : اى گروه انصار به آنان محكم و استوار ضربه بزنيد كه آنان مردمى هستند كه به طمع دنيا با شما جنگ مىكنند و حال آنكه شما قومى هستيد كه براى آخرت جنگ مىكنيد . سپس شروع به حمله به گروههاى آنان كرد و آنان را پراكنده مىساخت تا كشته شد .\r\nمحمد بن عمر از قول عتبة بن جبيرة ، از عبد الله بن ابى سفيان بردهء آزادكردهء ابن ابى احمد بن جحش ، از پدرش نقل مىكند كه مىگفته است * مسرف بن عقبه تبهكار در حالى كه سوار بر اسب خود بود همراه مروان بن حكم ميان كشتگان مىگشت ، هنگامى كه از كنار جسد محمد بن عمرو بن حزم گذشت او را در حالى ديد كه بر رو در افتاده و پيشانيش بر خاك قرار دارد . مروان گفت : به خدا سوگند اگر پس از مرگ در حال سجده افتاده‌اى چه بسيار در زمان حيات خود هم در حال سجده بودى . مسرف بن عقبه گفت : به خدا سوگند اينان را اهل بهشت مىبينم ولى اين سخن را كسى از مردم شام نشنود زيرا آنان را از اطاعت باز مىدارد . مروان گفت : چنين نيست كه آنان تغيير كردند و دگرگون شدند .\r\nمحمد بن عمر مىگويد * واقعهء حرهء مدينه در ذى حجه سال شصت و سوم هجرت در حكومت يزيد بن معاويه اتفاق افتاده است . محمد بن عمرو بن حزم را اعقابى در مدينه و بغداد است .\r\n\r\nعمارة بن خزيمة\r\nابن ثابت بن فاكه بن ثعلبة بن ساعدة بن عامر بن غيّان بن عامر بن خطمه . نام اصلى خطمة\r\n\r\n","description":"","footnote":"","page_name":" 190 ","page_number":198},
  {"content":"\r\n\r\n( 1 ) عبد الله است و پسر جشم بن مالك بن اوس بن حارثه و از انصار است . مادر عمارة صفيه دختر عامر بن طعمة بن زيد خطمى است . فرزندان عمارة بن خزيمه عبارتند از : اسحاق كه در كودكى درگذشت و مادرش عبيدة دختر عبد الله بن ثابت بن فاكه بن ثعلبة بن ساعده است . و محمد و صفيه كه مادرشان وديعه دختر عبد الله بن مسعود بن عبد الله بن عمرو خطمى است .\r\nو منيعة و حماده كه مادر اين دو دختر كنيزى است .\r\nعمارة بن خزيمه از عمر بن خطاب شنيده است كه به پدرش مىگفته است تو را چه مىشود چرا زمين خود را عرضه نمىدارى . عمارة از عمرو بن عاص و از پدر خود يعنى خزيمة بن ثابت ذو الشهادتين هم رواياتى شنيده است . كنيهء عمارة ، ابو محمد است و در مدينه در آغاز حكومت وليد بن عبد الملك در هفتاد و پنج سالگى درگذشته است . مردى مورد اعتماد و كم حديث است .\r\n\r\nيحيى بن خلاد\r\nابن رافع مالك بن عجلان بن عمرو بن عامر بن زريق و از قبيلهء خزرج است . فرزندان يحيى عبارتند از : مالك و على و عايشه و عثيمة كه مادرشان ام ثابت دختر قيس بن عمرو بن رئاب بن بكر است . و ام كلثوم و حميده كه مادرشان ام يحيى دختر عامر بن عمرو بن خالد بن مخلد بن عامر بن زريق است . و رملة كه نام مادرش را براى ما نقل نكرده‌اند .\r\nعمرو بن عاصم كلابى از همام بن يحيى ، از اسحاق بن عبد الله ، از قول كسى كه از على بن يحيى بن خلاد شنيده بوده است نقل مىكند كه مىگفته است * چون يحيى بن خلاد متولد شد او را به حضور پيامبر آوردند و ايشان كام او را برداشتند و فرمودند : او را نامى مىگذارم كه تاكنون كسى را به آن نام ، ننهاده‌اند و آن نام يحيى بن زكرياء است و او را يحيى نام نهادند . محمد بن عمر واقدى مىگويد : يحيى بن خلاد از عمر بن خطاب روايت نقل كرده است .\r\n\r\nعمرو بن سليم\r\nابن عمرو بن خلدة بن عامر بن مخلد بن عامر بن زريق كه از قبيلهء خزرج است . مادرش نوار\r\n\r\n","description":"","footnote":"","page_name":" 191 ","page_number":199},
  {"content":"\r\n\r\n( 1 ) دختر عبد الله بن حارث بن جماز همپيمان بنى ساعده است . او از خاندان حبالة بن غنم از غسانيان است . فرزندان عمرو بن سليم عبارتند از : از عثمان و نعمان كه مادرشان حبيبة دختر نعمان بن عجلان بن نعمان بن عامر بن عجلان بن عمرو بن زريق از انصار است . و سعد و ايوب كه مادرشان ام البنين دختر ابو عباده سعد بن عثمان بن خلدة بن مخلد بن عامر بن زريق است . عمرو بن سليم از عمر بن خطاب در سنين بلوغ خود روايت مىكند و همچنين از ابو قتاده و ابو حميد انصارى هم روايت كرده است . عمرو بن سليم مرد مورد اعتماد و كم حديثى است .\r\n\r\nحنظلة بن قيس\r\nابن عمرو بن حصن بن خلدة بن مخلد بن عامر بن زريق . مادرش ام سعد دختر قيس بن حصن بن خلدة بن مخلد بن عامر بن زريق است . فرزندان حنظلة بن قيس عبارتند از : محمد و ام ، جميل كه مادرشان ام عيسى دختر عبد الله بن هشام بن زهرة بن عثمان بن عمرو بن كعب بن سعد بن تميم بن مره از قريش است . و عمرو بن حنظله كه مادرش ام عثمان دختر عمرو بن عبد الله بن عمرو بن حصن بن خلدة بن مخلد بن عامر بن زريق است . و عمر و اصغر كه مادرش كنيزى است . و عبد الله كه مادرش ام موسى دختر حارث بن عتبة بن عبيد بن معلى بن لوذان بن حارثه از فرزندان غضب بن جشم بن خزرج است . و عبيد الله و سعد كه نام مادرشان را براى ما نقل نكرده‌اند .\r\nمحمد بن عمر واقدى از محمد بن عبد الله نقل مىكند كه مىگفته است از زهرى شنيدم كه مىگفت * هيچ مردى از انصار را دورانديش تر و بخشنده‌تر و خردمندتر از حنظلة بن قيس زرقى نديده‌ام ، به راستى كه مردى از خاندان قيس بود .\r\nهمچنين واقدى مىگويد * حنظلة بن قيس از عمر و عثمان و رافع بن خديج روايت نقل كرده است و زهرى از قول او روايت مىكرده است . حنظلة هم مردى مورد اعتماد و كم حديث است .\r\n\r\n","description":"","footnote":"","page_name":" 192 ","page_number":200},
  {"content":"\r\n\r\n( 1 )\r\n\r\nمسعود بن حكم\r\nابن ربيع بن عامر بن خالد بن عامر بن زريق . مادرش حبيبة دختر شريق بن ابى حثمة از قبيله هذيل است . فرزندان مسعود بن حكم عبارتند از : ابراهيم و عيسى و ابو بكر و سليمان و موسى و اسماعيل و داود و يعقوب و عمران و ايوب اكبر و امّ ابراهيم كه مادرشان ميمونه دختر ابو عبادة سعد بن عثمان بن خلدة بن مخلد بن عامر بن زريق است . و ايوب اصغر و ساره كه مادرشان ام عمرو دختر مثنى بن حكيم بن نجبة بن ربيعة بن رياح بن عوف بن ربيعة بن هلال بن شمخ بن فزارة است .\r\nمحمد بن عمر واقدى مىگويد * مسعود بن حكم به روزگار پيامبر ( ص ) متولد شده و كنيه‌اش ابو هارون بوده است . او مردى گرانقدر و بزرگ بوده و مورد اعتماد است . از عمر و عثمان و على روايت كرده است و محمد بن منكدر و ابو الزناد هم از او روايت كرده‌اند .\r\n\r\nمخلد\r\nابو الحارث بن مخلد زرقى . در كتاب نسب انصار به نسب او دست نيافتيم و نتوانستيم آنچنان كه مىخواهيم با استوارى مطلبى نقل كنيم . مخلد از عمر بن خطاب رواياتى شنيده است .\r\n\r\nعبد الله بن ابى طلحة\r\nنام ابو طلحه ، زيد است و او پسر سهل بن اسود بن حرام بن عمرو بن زيد منات بن عدى بن عمرو بن مالك بن نجار است . مادرش ام سليم دختر ملحان بن خالد بن زيد بن حرام بن جندب بن عامر بن غنم بن عدى بن نجار است و همين بانو مادر انس بن مالك هم هست .\r\nفرزندان عبد الله بن ابى طلحه عبارتند از : قاسم كه مادرش كنيزى است . و عمير و زيد و اسماعيل و يعقوب و اسحاق و عبدة و ام ابان كه مادرشان ثبيتة دختر رفاعة بن رافع بن مالك بن عجلان زرقى است . و محمد و عبد الله و كلثم كه مادران ايشان كنيز بوده‌اند . و\r\n\r\n","description":"","footnote":"","page_name":" 193 ","page_number":201},
  {"content":"\r\n\r\n( 1 ) ابراهيم و رقية و ام عمرو كه مادرشان عايشه دختر جابر بن صخر بن امية بن خنساء از خاندان سلمه است . و عمر و معمر و عمارة كه مادرشان ام كلثوم دختر عمرو بن حزم بن زيد از خاندان مالك بن نجار است . ام سليم در جنگ حنين شركت كرده بود و در همان حال به عبد الله بن حامله بود . عبد الله همواره در مدينه و در خانهء پدرش ابى طلحه مقيم بود .\r\nيزيد بن هارون از عبد الله بن عون ، از انس بن سيرين ، از انس بن مالك نقل مىكند كه مىگفته است * پسر ابو طلحه بيمار بود . وقتى ابو طلحه از خانه بيرون رفت كودك مرد و چون برگشت پرسيد پسرم در چه حال است ؟ ام سليم گفت : بسيار بهتر و آرام تر است . آن گاه غذاى شب شوهرش را پيش او برد و چون غذا خورد با او همبستر شد و چون از آن كار بپرداخت ، گفت كودك را به خاك سپردند . فردا صبح ابو طلحه به حضور پيامبر ( ص ) رفت و موضوع را نقل كرد . پيامبر ( ص ) از ابو طلحه پرسيدند آيا ديشب همبستر شده‌ايد ؟ گفت :\r\nآرى . پيامبر ( ص ) عرضه داشتند : پروردگار براى اين دو فرخنده گردان . ام سليم پسرى زاييد . ابو طلحه به او گفت : او را محفوظ بدار تا حضور پيامبر ( ص ) ببريم . او را به حضور پيامبر ( ص ) فرستادند و چند دانه خرما هم همراهش كردند . پيامبر ( ص ) كودك را گرفتند و فرمودند : آيا چيزى همراه اوست ؟ گفتند : آرى چند دانهء خرما . پيامبر دانه‌يى خرما در دهان نهاد و آن را جويد و سپس از آن در دهان كودك نهاد و كامش را برداشت و او را عبد الله نام نهاد .\r\nمحمد بن عبد الله انصارى و عبد الله بن بكر سهمى هر دو از حميد طويل ، از انس بن مالك نقل مىكنند كه مىگفته است * يكى از پسر بچه‌هاى ام سليم كه پدرش ابو طلحه بود سخت بيمار شد . چون ابو طلحه به مسجد رفت كودك مرد . ام سليم كارهاى او را مرتب ساخت و گفت : خبر مرگ پسر ابو طلحه را به او مدهيد . و چون ابو طلحه از مسجد برگشت ام سليم غذاى شب او را همان گونه كه همه شب آماده مىكرد فراهم ساخت و پيش او آورد . ابو طلحه با ياران خود غذا خورد . ام سليم سپس پيش شوهر رفت و چنان رفتار كرد كه با او همبستر شد . آن گاه آخر شب به شوهر خود گفت : اى ابو طلحه مىبينى فلان خانواده چه مردمى هستند ؟ چيزى از ما عاريه خواستند و حاجت خود را برآوردند و اينك كه آن عاريه را از ايشان مطالبه مىكنم بر آنان دشوار آمده است . ابو طلحه گفت : انصاف نداده‌اند .\r\nام سليم گفت : فرزند تو هم عاريه‌يى از جانب خداوند بود و خداوند او را پيش خود فرا برد .\r\nابو طلحه استرجاع كرد و خداى را ستود . صبح زود به حضور پيامبر ( ص ) رفت . چون پيامبر\r\n\r\n","description":"","footnote":"","page_name":" 194 ","page_number":202},
  {"content":"\r\n\r\n( 1 ) او را ديدند فرمودند : خداى ديشب شما را فرخنده و پر بركت فرمايد . ام سليم به عبد الله حامله شد . قضا را نيمه شبى او را زاييد و خوش نداشت كام كودك را بردارد تا پيامبر ( ص ) آن كار را انجام دهند . كودك را همراه انس به حضور پيامبر فرستاد . انس مىگويد : چند دانهء خرما با خود برداشتم و چون به حضور پيامبر رسيدم سرگرم رسيدگى به شتران خويش بودند و بر آنها نشان مىنهادند . گفتم : ديشب ام سليم زاييده است و خوش نمىداشت پيش از آنكه شما كام او را برداريد كامش را بردارد . پيامبر ( ص ) پرسيدند آيا چيزى همراه دارى ؟ گفتم :\r\nآرى چند رطب خشك همراه دارم . يكى از آنها را گرفتند و جويدند و چون با آب دهان نرم شد اندكى از آن را در دهان كودك نهادند و كودك زبان خود را گرد دهان خود گرداند . پيامبر فرمودند : اين نمودارى از دوست داشتن انصار خرما راست . من گفتم : اى رسول خدا او را نام‌گذارى فرماييد . فرمودند : عبد الله است . او مردى مورد اعتماد و كم حديث است .\r\n\r\nمحمد بن ابىّ\r\nابن كعب بن قيس بن عبيد بن زيد بن معاوية بن عمرو بن مالك بن نجّار . مادرش ام الطفيل دختر طفيل بن عمرو بن منذر بن سبيع بن عبد نهم از قبيله دوس است . فرزندان محمد بن ابى عبارتند از : قاسم ، ابىّ ، معاذ ، عمر ، محمد و زيادة و مادرشان عايشه دختر معاذ بن حارث بن رفاعة بن حارث بن سواد از خاندان مالك بن نجّار است .\r\nكنيهء محمد بن ابى ، ابو معاذ است و به روزگار پيامبر ( ص ) متولد شده است . او از عمر روايت مىكند و بسر بن سعيد از او روايت مىكند . او مردى مورد اعتماد و كم حديث است .\r\nمحمد در واقعهء حره در ذى حجه سال شصت و سوم و به روزگار حكومت يزيد بن معاويه كشته شد .\r\n\r\nطفيل بن ابى\r\nبرادر تنى محمد است . فرزندانش عبارتند از : ابىّ ، محمد ، عبد العزيز ، عثمان و ام عمرو و مادرشان ام القاسم دختر محمد بن ابى ذرة بن معاذ بن زرارة از خاندان ظفر از قبيلهء اوس\r\n\r\n","description":"","footnote":"","page_name":" 195 ","page_number":203},
  {"content":"\r\n\r\n( 1 ) است . طفيل بن ابى ملقب به ابو بطن و دوست عبد الله بن عمر بوده است . او از عمر بن خطاب و از پدرش و از ابن عمر روايت كرده و مردى مورد اعتماد و داراى احاديث صحيح است .\r\n\r\nربيع بن ابىّ\r\nاو هم برادر ايشان است . از او هم روايت نقل شده است و او از پدرش روايت مىكند كه پيامبر ( ص ) به كعب بن مالك فرمودند : آيا ازدواج كرده‌اى ؟ گفت : آرى . و اين روايت را عثمان بن عمر ، از موسى بن دهقان ، از قول او نقل كرده است .\r\n\r\nمحمود بن لبيد\r\nابن عقبة بن رافع بن امرى القيس بن زيد بن عبد الاشهل . مادرش ام منظور دختر محمود بن مسلمة بن سلمة بن خالد بن عدى از خاندان حارثه از قبيلهء اوس است . فرزندان محمود بن لبيد عبارتند از : حضير و ام منظور كه مادرشان كنيزى است . و عمارة و ام كلثوم كه مادر اين دو هم كنيز است . و شيبة كه مادرش دختر عمرو بن ضمرة از بنى فزاره و از قبيلهء قيس عيلان است . و ام لبيد كه مادرش كنيز است . محمود بن لبيد به روزگار پيامبر ( ص ) متولد شده است و در مورد پدر او آيه نازل شده و اجازه فرموده است كه هر كس نمىتواند روزه بگيرد فقيران را اطعام دهد . محمود بن لبيد رواياتى را از عمر شنيده است . او را اعقابى بوده كه همگى منقرض شده‌اند و كسى از ايشان باقى نمانده است . محمود بن لبيد به سال نود و ششم در مدينه درگذشت و مردى مورد اعتماد و كم حديث بود .\r\n\r\nسائب بن ابى لبابة\r\nابن عبد المنذر بن رفاعة بن زنبر بن زيد بن امية بن زيد بن مالك بن عوف بن عمرو بن عوف بن مالك بن اوس . فرزندانش عبارتند از : حسين و مليكه كه مادرشان ام الحسن دختر رفاعة بن شهران بن خالد بن ثعلبة بن عجلان از قبيلهء قضاعه و همپيمان خاندان عمرو بن عوف است .\r\nو معاوية و بشير و ام الحسن كه مادرشان كنيز است . و زينب كه مادر او هم كنيز است . كنيهء\r\n\r\n","description":"","footnote":"","page_name":" 196 ","page_number":204},
  {"content":"\r\n\r\n( 1 ) سائب ابو عبد الرحمان بوده است . او به روزگار پيامبر ( ص ) متولد شد و از عمر روايت كرده است . مردى مورد اعتماد و كم حديث است و به روزگار حكومت وليد بن عبد الملك در مدينه درگذشت .\r\n\r\nعبد الرحمان بن عويم\r\nابن ساعدة بن عائش بن قيس بن نعمان بن زيد بن اميه . نام مادرش را براى ما نگفته‌اند .\r\nعبد الرحمان به روزگار پيامبر ( ص ) متولد شد و از عمر روايت نقل كرده است و در مدينه در آخر دورهء حكومت عبد الملك بن مروان درگذشته است . مردى مورد اعتماد و كم حديث بوده است .\r\n\r\nبرادرش سويل بن عويم\r\nابن ساعده . مادرش امامة دختر بكير بن ثعلبه از خاندان غضب بن جشم بن خزرج است . او در ذى حجه سال شصت و سوم در واقعهء حره كشته شد .\r\n\r\nايوب بن بشير\r\nابن سعد بن نعمان بن اكّال بن لوذان بن حارث بن امية بن معاوية بن مالك بن عوف بن عمرو بن عوف از قبيلهء اوس است . او ابو سليمان است و به روزگار پيامبر ( ص ) متولد شده و از عمر روايت كرده است و زهرى از او روايت مىكند . او مردى مورد اعتماد است و احاديثى كه نقل كرده بسيار نيست . او در واقعهء حره شركت كرد و زخمهاى فراوان برداشت و دو سال پس از آن درگذشت و به هنگام مرگ هفتاد و پنج سال داشت . فرزندى به نام عبد الله بن ايوب داشت كه در كودكى درگذشت و اعقابى از او باقى نمانده است .\r\n\r\n","description":"","footnote":"","page_name":" 197 ","page_number":205},
  {"content":"\r\n\r\n( 1 )\r\n\r\nثعلبة بن ابى مالك\r\nقرظى ، نام ابو مالك عبد الله بن سام است . كنيهء ثعلبة ، ابو يحيى است . پدرش ابو مالك از يمن به مدينه آمده بود و مىگفت ما از قبيلهء كنده و يهودى هستيم . او با دختر ابن سعيد كه از يهود بنى قريظه بود ازدواج كرد و با آنان همپيمان شد و به همين سبب به او قرظى مىگفتند .\r\nثعلبة از عمر و عثمان روايت نقل كرده است و كنيهء ابو جعفر داشته است . اين كنيهء ابو جعفر او را عبد الرحمان بن يونس ، از حماد بن خالد خياط ، از داود بن سنان براى من نقل كرد .\r\nاسماعيل بن ابى اويس از داود بن سنان نقل مىكند كه مىگفته است * ثعلبة بن ابى مالك را ديدم كه موهاى ريش و سر خود را با حنا زرد مىكند .\r\nمحمد بن عمر واقدى مىگويد * ثعلبة امام مسجد بنى قريظه بود و تا هنگام مرگ پيشنماز ايشان بود . او پيرى سالخورده و كم حديث بود .\r\n\r\nوليد بن عبادة\r\nابن صامت بن قيس بن اصرم بن فهر بن ثعلبة بن غنم بن عوف بن عمرو بن عوف بن خزرج .\r\nمادرش جميلة دختر ابو صعصعه است . نام اصلى ابو صعصعه ، عمرو بن زيد بن عوف بن مبذول بن عمرو بن غنم بن مازن بن نجار است . فرزندان وليد عبارتند از : خالد كه مادرش از قبيلهء طىّ است . و محمد كه مادرش حبّة دختر نعمان بن مالك بن اصرم بن فهر بن ثعلبة بن غنم بن عوف بن عمرو بن عوف بن خزرج است . و عبادة و حارث و مصعب و عبد الله و مسلمه كه مادرشان بزيعه دختر ابو حارثه بن اوس بن سكن بن عدى بن عبيد بن فهر بن ثعلبة بن بن غنم بن عوف بن عمرو بن عوف بن خزرج است . و عبادة و حارث و مصعب و عبد الله و مسلمه كه مادرشان بزيعه دختر ابو حارثه بن اوس بن سكن بن عدى بن عبيد بن فهر بن ثعلبه بن غنم بن عوف بن عمرو بن عوف بن خزرج است . و صالح كه مادرش از خاندان سعد بن بكر بن هوازن است . و هشام و يحيى كه مادر هر يك كنيزى است . و ام عيسى و حكيمه كه مادر آن دو هم كنيز است . وليد بن عباده در آخر عهد پيامبر ( ص ) متولد شد و در شام به روزگار حكومت عبد الملك بن مروان درگذشت . مردى مورد اعتماد بوده و فراوان حديث نقل كرده است .\r\n\r\n","description":"","footnote":"","page_name":" 198 ","page_number":206},
  {"content":"\r\n\r\n( 1 )\r\n\r\nسعيد بن سعد بن عبادة\r\nابن دليم بن حارثه بن ابى خزيمة بن ثعلبة بن طريف بن خزرج بن ساعدة بن كعب بن خزرج .\r\nمادرش غزيّة دختر سعد بن خليفة بن اشرف بن ابى خزيمة بن ثعلبة بن طريف بن خزرج بن ساعدة بن كعب بن خزرج است . فرزندان سعيد عبارتند از : شرحبيل ، خالد ، اسماعيل ، زكرياء ، محمد ، عبد الرحمان ، حفصة و عايشه كه مادرشان بثينة دختر ابو الدرداء عويمر بن زيد بن قيس بن عايشه بن امية بن مالك بن عامر بن عدى بن كعب بن خزرج بن حارث بن خزرج است . و يوسف كه مادرش ام يوسف دختر همّام از خاندان نضر بن معاويه از قبيلهء هوازن است . و يحيى و عثمان و غزيّة و عبد العزيز و امّ ابان و ام البنين كه مادران ايشان كنيزند . سعيد بن سعد محضر پيامبر را درك كرده و در برخى روايات آمده كه او از پيامبر روايت شنيده است . او مردى مورد اعتماد و كم حديث است .\r\n\r\nعبّاد بن تميم\r\nابن غزية بن عمر و بن عطية بن خنساء بن مبذول بن عمرو بن غنم بن مازن بن نجار است .\r\nمادرش كنيز بوده است . او دو برادر تنى به نام معمر و ثابت داشته كه هر دو در واقعهء حره در ذى حجه سال شصت و سوم كشته شده‌اند .\r\nمحمد بن عمر واقدى از ابو بكر بن عبد الله بن ابى سبرة ، از موسى بن عقبة نقل مىكند كه عباد بن تميم مازنى مىگفته است * من در جنگ خندق پنج ساله بودم . او چيزهايى كه به خاطر داشت مىگفت و من گوش مىدادم . از جمله مىگفت : ما همراه زنان در برجها و بالا خانه‌ها بوديم و كسانى كه آن جا بودند از بيم شبيخون بنى قريظه به نوبت مىخوابيدند .\r\nواقدى مىگويد : گاهى زهرى از عباد بن تميم روايت نقل كرده است .\r\n\r\nمحمد بن ثابت\r\nابن قيس بن شماس بن مالك بن امرى القيس بن مالك بن اغرّ بن ثعلبة بن كعب بن خزرج بن\r\n\r\n","description":"","footnote":"","page_name":" 199 ","page_number":207},
  {"content":"\r\n\r\n( 1 ) حارث بن خزرج . مادرش جميله دختر عبد الله بن ابىّ سلول از قبيله بلحبلى است . او برادر مادرى عبد الله بن حنظله بن ابى عامر راهب است و حنظله غسيل الملائكه است . فرزندان محمد بن ثابت عبارتند از : عبد الله و سليمان و يحيى كه مادرشان ام عبد الله دختر حفص بن صامت بن حارثه بن عدى بن قيس بن زيد بن مالك از خاندان حارث بن خزرج است . اين هر سه در واقعهء حره كشته شدند . و اسماعيل و عايشه كه مادرشان ام كثير دختر نعمان بن عجلان بن نعمان بن عامر بن عجلان بن عمرو بن عامر بن زريق است . و ابراهيم و يوسف و قريبه كه مادرشان امة الله دختر سائب بن خلاد بن سويد بن ثعلبة بن عمرو بن حارثه بن امرى القيس از خاندان حارث بن خزرج است . و عيسى و حميدة كه مادرشان ام عون دختر عبد الرحمان بن معمر بن عبد الله بن ابى بن سلول از قبيله بلحبلى است .\r\n\r\nسعد بن حارث\r\nابن صمّة بن عمرو بن عتيك بن عمرو بن مبذول و مبذول همان عامر بن مالك بن نجّار است .\r\nمادرش ام الحكم است كه نام اصلى او خولة دختر عقبة بن رافع بن امرئ القيس بن زيد بن عبد الاشهل از قبيلهء اوس است . فرزندان سعد بن حارث عبارتند از : صلت و ام الفضل كه مادرشان جمال دختر قيس بن مخرمة بن مطلب بن عبد مناف بن قصىّ و از قريش است . و عمرو كه مادرش ام سعيد دختر سهل بن عتيك بن نعمان بن عمرو بن مبذول است . سعد بن حارث در جنگ صفين همراه على بن ابى طالب ( ع ) بود و كشته شد .\r\n\r\nابو امامة بن سهل\r\nابن حنيف بن واهب بن عكيم بن ثعلبة بن حارث بن مجذعة بن عمرو كه همان بخزج بن حنش بن عوف بن عمرو بن عوف از قبيلهء اوس است . مادرش حبيبة دختر ابو امامة اسعد بن زرارة بن عدس بن عبيد بن ثعلبة بن غنم بن مالك بن نجار است . حبيبه از بانوانى است كه با پيامبر بيعت كرده است . نام و كنيهء ابو امامه ، يعنى اسعد و ابو امامه مأخوذ از نام و كنيهء پدر بزرگ مادرى اوست . پدر بزرگ مادريش نقيب بنى نجار بوده است . فرزندان ابو امامة بن سهل عبارتند از : محمد و سهل و عثمان و ابراهيم و يوسف و يحيى و ايوب و داود و حبيبة و\r\n\r\n","description":"","footnote":"","page_name":" 200 ","page_number":208},
  {"content":"\r\n\r\n( 1 ) امامة و مادرشان ام عبد الله دختر عتيك بن حارث بن عتيك بن قيس بن هيشة بن حارث از خاندان بنى معاويه اوس است . و صالح كه مادرش كنيزى است .\r\nمحمد بن عمر واقدى مىگويد براى ما گفته شده است * پيامبر ( ص ) ابو امامه را به نام پدر بزرگش اسعد نام نهاد و كنيه‌اش را نيز به كنيهء پدر بزرگش ابو امامة تعيين فرمودند . واقدى همچنين مىگويد : به ما خبرى نرسيده است كه ابو امامه از عمر روايتى نقل كرده باشد .\r\nابو امامه از عثمان و از زيد بن ثابت و معاويه و پدر خود سهل بن حنيف روايت نقل كرده است . او شخص مورد اعتمادى است كه احاديث بسيار نقل كرده است .\r\n\r\nعبد الرحمان بن ابى عمرة\r\nنام ابى عمره بشير است . او پسر عمرو بن محضن بن عمرو بن عتيك بن عمرو بن مبذول است و مبذول همان عامر بن مالك بن نجار است . مادر عبد الرحمان ، هند دختر مقوم بن عبد المطلب بن هاشم بن عبد مناف بن قصىّ بن كلاب و قرشى است . و مادر هند قلابة دختر عمرو بن جعونة بن حذيم بن سعد بن سهم و از خانوادهء قريش است . و مادر قلابه برة دختر عدى بن رئاب بن سهم و قرشى است . فرزندان عبد الرحمان بن ابى عمرة عبارتند از : عبد الله و حمزه و علقمه و حبانة كه مادرشان ام سعد دختر شيبان بن حارث بن علقمة بن عمرو بن ثقف بن مالك بن مبذول كه همان عامر بن مالك بن نجار است . ابو عمرة پدر عبد الرحمان از اصحاب پيامبر ( ص ) است و در جنگ صفين همراه امير المؤمنين على بن ابى طالب بود و كشته شد . عبد الرحمان از عثمان و زيد بن خالد جهنى و ابو هريره روايت كرده است . او شخص مورد اعتمادى است و فراوان حديث نقل كرده است .\r\n\r\nعبد الرحمان بن يزيد\r\nابن جاريه بن عامر بن مجمع بن عطاف بن ضبيعة بن زيد بن مالك بن عوف بن عمرو بن عوف از قبيلهء اوس است . مادرش جميله دختر ثابت بن ابى الافلح بن عصمة بن مالك بن امة بن ضبيعة بن زيد از خاندان عمرو بن عوف است . برادر مادريش عاصم بن عمر بن خطاب است . فرزندان عبد الرحمان عبارتند از : عيسى كه در جنگ حره كشته شد و اسحاق و جميلة\r\n\r\n","description":"","footnote":"","page_name":" 201 ","page_number":209},
  {"content":"\r\n\r\n( 1 ) و ام عبد الله و ام ايوب و ام عاصم كه مادرشان حسنة دختر بكير بن جارية بن عامر بن مجمع است . و جميل كه مادرش كنيزى است . و عبد الكريم و عبد الرحمان كه مادرشان امامة دختر عبد الله بن سعد بن خيثمة از خاندان عمرو بن عوف است . عبد الرحمان كه مادرشان امامة دختر عبد الله بن سعد بن خيثمة از خاندان عمرو بن عوف است . عبد الرحمان بن يزيد به روزگار پيامبر ( ص ) متولد شده است و از افراد قديمى است . او از عمر بن خطاب روايت كرده است و از سوى عمر بن عبد العزيز عهده‌دار منصب قضاوت مدينه بوده است و به سال نود و سوم به روزگار حكومت وليد بن عبد الملك در مدينه درگذشته است . كنيهء عبد الرحمان بن يزيد ، ابو محمد و مردى مورد اعتماد و كم حديث است .\r\n\r\nمجمع بن يزيد\r\nابن جاريه بن عامر بن مجمع بن عطّاف بن ضبيعه بن زيد . مادرش حبيبة دختر جنيد بن كنانة بن قيس بن زهير بن جذيمة بن رواحة از خاندان عبس است . فرزندان مجمع بن يزيد عبارتند از : اسماعيل و اسحاق و يعقوب و سعدى و ام اسحاق و امّ نعمان كه مادرشان سالمه دختر عبد الله بن ابى حبيبة بن ازعر بن زيد بن عطاف بن ضبيعة بن زيد از خاندان عمرو بن عوف است .\r\n\r\nابو سعيد مقبرى\r\nنامش كيسان و وابستهء خاندان جندع است كه از طايفهء ليث بن بكر بن عبد منات بن كنانه‌اند .\r\nچون خانه‌اش كنار گورستان و مقبره‌ها بوده به او مقبرى گفته‌اند .\r\nمحمد بن عمر واقدى از وليد بن كثير و يونس بن حمران و محمد بن مسلم جوسق ، از سعيد پسر ابو سعيد مقبرى ، از قول پدرش نقل مىكند كه مىگفته است * من بردهء مردى از خاندان جندع بودم . او با من قرار گذاشت كه اگر چهل هزار درم بپردازم و براى هر عيد قربان يك گوسپند بدهم آزاد شوم . چون آن مال آماده شد پيش او بردم ، ولى او از پذيرفتن مال خوددارى كرد و گفت : بايد تا هنگامى كه ستارهء ثريا طلوع مىكند صبر كنى . من پيش عمر بن خطاب رفتم و موضوع را گفتم . عمر به پرده‌دار خود يرفا گفت : اين مال را بگير و در بيت المال بگذار . و به من گفت : غروب بيا تا سند آزادى تو را بنويسم و صاحب تو اگر\r\n\r\n","description":"","footnote":"","page_name":" 202 ","page_number":210},
  {"content":"\r\n\r\n( 1 ) خواست آن مال را خواهد گرفت و اگر نخواست همان جا بگذارد . من آن مال را به بيت المال بردم و چون به صاحب من خبر رسيد آمد و آن مال را گرفت . من پس از آن زكات اموال خود را پيش عمر بردم . پرسيد آيا از وقتى آزاد شده‌اى چيزى به عنوان مقررى گرفته‌اى ؟ گفتم : نه . گفت : برگرد تا مقررى از ما بگيرى و سپس پيش ما بيا .\r\nخالد بن مخلد از محمد بن موسى ، از قول مردى ، از ابو سعيد مقبرى نقل مىكند كه مىگفته است * برده‌يى بودم كه دربارهء آزادى من قرارى نوشته شده بود . مالى كه بايد بپردازم آماده شد . با صاحب خويش گفتگو كردم كه آن را بپذيرد ، خوددارى كرد . من پيش عمر بن خطاب رفتم و موضوع را گفتم . او به پرده‌دار خود گفت : يرفا ! اين مال را بگير و در گوشهء خانه بگذار . و به من گفت : برو كه آزادى . من سال بعد زكات اموال خود را پيش عمر آوردم ، گفت : آيا چيزى را كه براى تو مقرر كرده بوديم گرفته‌اى ؟ گفتم : نه ، زكاتم را به خودم برگرداند .\r\nيزيد بن هارون از عبد العزيز بن عبد الله بن ابى سلمه ، از ابو صخرة و كسى غير يزيد ، از ابو صخرة ، از ابو سعيد مقبرى نقل مىكنند كه مىگفته است * دويست درم پيش عمر بن خطاب بردم و گفتم : اين را بگير كه زكات مال من است . گفت : اى كيسان مگر تو آزاد نشده‌اى ؟ گفتم : چرا ، گفت : خودت اين مال را صدقه بده .\r\nفضل بن دكين از سفيان بن عيينه ، از وليد بن كثير ، از سعيد مقبرى ، از قول پدرش نقل مىكند كه مىگفته است * زكات مال خودم را پيش عمر بن خطاب بردم . پرسيد آيا از ديوان ما تا كنون چيزى گرفته‌اى ؟ گفتم : نه . گفت : اين مال را بردار و با خود ببر .\r\nمحمد بن عمر واقدى مىگويد * ابو سعيد مقبرى از عمر روايت كرده و مردى مورد اعتماد بوده و فراوان حديث نقل كرده است . او به سال صد هجرت به روزگار حكومت عمر بن عبد العزيز درگذشت . كس ديگرى غير از واقدى مىگويد : ابو سعيد در مدينه به روزگار حكومت وليد بن عبد الملك در گذشته است .\r\n\r\nابو عبيد\r\nزهرى يك بار گفته است كه ابو عبيد آزاد كرده و وابستهء عبد الرحمان بن ازهر است و بار ديگر گفته است آزاد كرده و وابستهء عبد الرحمان بن عوف است . كس ديگرى غير از زهرى\r\n\r\n","description":"","footnote":"","page_name":" 203 ","page_number":211},
  {"content":"\r\n\r\n( 1 ) هم همين گونه گفته است .\r\nزهرى مىگويد : ابو عبيد از قدماى محدثان است و فقيه بوده است . خودش مىگويد :\r\nدر مراسم عيد قربان همراه عمر بودم . او از عثمان و على و ابو هريره روايت نقل كرده است .\r\nنام اصلى او سعد است . او در مدينه به سال نود و هشت درگذشته است . مردى مورد اعتماد است و او را احاديثى است .\r\n\r\nافلح\r\nبردهء آزاد كرده و وابستهء ابو ايوب انصارى است و كنيه‌اش ابو كثير بوده است .\r\nيزيد بن هارون از هشام بن حسان ، از محمد بن سيرين نقل مىكند كه * ابو ايوب با افلح عهدنامه‌يى در مورد آزادى او نوشت كه افلح چهل هزار درم بپردازد . مردم شروع به تبريك گفتن به افلح كردند و مىگفتند : اى ابو كثير آزادى بر تو فرخنده باد . و چون ابو ايوب به خانهء خود برگشت پشيمان شد و به افلح پيام داد دوست مىدارم عهدنامه را برگردانى و به حال نخست خود برگردى . زن و فرزندان افلح به او گفتند : پس از اينكه خداوند تو را آزاد فرموده است آيا به بردگى بر مىگردى ؟ افلح گفت : به خدا سوگند ابو ايوب هر چه از من بخواهد برايش انجام مىدهم و عهدنامه را پيش ابو ايوب برد و مهر آن را شكست و مدتى ديگر همچنان برده بود . سپس ابو ايوب به او پيام فرستاد كه تو آزادى و هر مالى كه دارى از خودت باشد .\r\nمحمد بن عمر واقدى مىگويد * افلح از جمله اسيرانى بود كه خالد بن وليد آنان را در روزگار خلافت ابو بكر صديق در جنگ عين التمر به اسيرى گرفته و به مدينه فرستاده بود . از كسى هم شنيدم كه مىگفت : كنيهء افلح ، ابو عبد الرحمان بوده است . او از عمر رواياتى شنيده است و در مدينه خانه‌يى داشته است . افلح در واقعهء حره در ذى حجه سال شصت و سوم به روزگار حكومت يزيد بن معاويه كشته شد . مردى مورد اعتماد و كم حديث است .\r\n\r\nعبيد\r\nبردهء آزاد كرده و وابستهء عبيد بن معلّى ، برادر ابو سعيد بن معلى زرقى است . كنيهء عبيد ،\r\n\r\n","description":"","footnote":"","page_name":" 204 ","page_number":212},
  {"content":"\r\n\r\n( 1 ) ابو عبد الله بوده و از اسيران عين التمر است كه خالد بن وليد به روزگار حكومت ابو بكر آنان را اسير كرد و به مدينه فرستاد . به عبيد ، عبيد بن مرة هم مىگويند . او جد نفيس بن محمد بن زيد بن عبيد است كه بازرگان است و صاحب قصر نفيس است كه در ناحيهء حره واقم قرار دارد . عبيد در شبهاى واقعهء حره در ذى حجه سال شصت و سوم درگذشت . مردى مورد اعتماد و كم حديث است .\r\n\r\nشمّاس\r\nبردهء آزاد كردهء عباس بن عبد المطلب بن هاشم است . او سورهء يوسف را از دهان عمر بن خطاب شنيده و حفظ كرده بود و در نماز آن را مىخواند . پسرش عثمان بن شماس از او روايت نقل كرده است .\r\n\r\nسائب بن خبّاب\r\nبردهء آزادكردهء فاطمه دختر عتبة بن ربيعة بن عبد شمس است . كنيه‌اش ابو عبد الرحمان بوده است . همچنين از كسى شنيده‌ام كه كنيه‌اش ابو مسلم بوده است . او مردى مورد اعتماد و كم حديث است و از عمر و زيد بن ثابت روايت مىكند .\r\nمحمد بن عمر واقدى مىگويد * سائب در مدينه به سال نود و هفت هجرى در هفتاد و دو سالگى درگذشته است .\r\nمعن بن عيسى از مالك بن انس نقل مىكند كه مىگفته است * سائب بن خباب پيش از ابن عمر درگذشته است .\r\n\r\nعبيد ابن ام كلاب\r\nاو از عمر بن خطاب احاديثى شنيده است و پسر سلمة ليثى است . او براى رساندن خبر كشته شدن عثمان از مدينه بيرون آمد . در منطقهء سرف با عايشه روياروى شد و خبر كشته شدن عثمان و بيعت مردم با على بن ابى طالب را به او داد . عايشه به مكه برگشت . عبيد از\r\n\r\n","description":"","footnote":"","page_name":" 205 ","page_number":213},
  {"content":"\r\n\r\n( 1 ) شيعيان على بود .\r\n\r\nابن مرسا\r\nاز بردگان آزاد كرده و وابستهء قريش است . از عمر بن خطاب رواياتى نقل كرده و ميزان آن اندك است .\r\n\r\nابو سعيد\r\nبردهء آزادكردهء ابو اسيد است . او از عمر بن خطاب روايت كرده است .\r\n\r\nهرمزان\r\nاو از مردم فارس بود و چون جنگ جلولاء تمام شد يزدگرد از حلوان به اصفهان و از آن جا به اصطخر رفت و هرمزان را به شوشتر فرستاد . هرمزان شهر را تصرف كرد و در دژ آن متحصن شد . گروهى از فرماندهان و گروه بسيارى از مردم شوشتر با او بودند . دژى كه هرمزان در آن پناه گرفته بود كنار شهر و كوه قرار داشت و آب آن را احاطه كرده بود و نيازهاى ايشان از اصفهان تأمين مىشد . آنان مدتى در آن دژ بودند و ابو موسى اشعرى دو سال و به قولى ديگر هيجده ماه آنان را در محاصره گرفت و سرانجام آنان تسليم فرمان و حكم عمر شدند . ابو موسى ، هرمزان را همراه دوازده اسير ايرانى ديگر پيش عمر فرستاد .\r\nآنان جامه‌هاى ديبا و كمربندها و دست آورنجن‌هاى ( النگو ) زرين داشتند و ايشان را با همان حال به مدينه آوردند . مردم با شگفتى آنان را مىنگريستند . آنان را به منزل عمر بردند . عمر در خانهء خود نبود . در جستجوى او بر آمدند . هرمزان به فارسى گفت : پادشاه شما گم شده است . به آنان گفتند : او در مسجد است و چون وارد مسجد شدند او را در حالى كه رداى خود را زير سر نهاده و خوابيده بود . هرمزان پرسيد پادشاه شما اين است ؟ گفتند :\r\nاين خليفه است . پرسيد مگر پرده‌دار و پاسدار ندارد ؟ گفتند : خداوند نگهبان اوست تا هنگامى كه مرگش فرا رسد . هرمزان گفت : اين پادشاهى گواراست . عمر به هرمزان نگريست\r\n\r\n","description":"","footnote":"","page_name":" 206 ","page_number":214},
  {"content":"\r\n\r\n( 1 ) و گفت : از آتش به خدا پناه مىبرم . و سپس گفت : سپاس خداوندى را كه اين شخص و پيروانش را با اسلام خوار و زبون فرمود . عمر به كسانى كه همراه آنان آمده بودند گفت :\r\nسخن بگوييد و از پراكنده‌گويى و پر حرفى پرهيز كنيد . انس بن مالك گفت : سپاس خداوندى را كه وعدهء خويش را برآورد و دين خود را قوت بخشيد و كسانى را كه با آن ستيز مىكردند خوار و زبون فرمود و سرزمين و شهرهاى ايشان را در ميراث ما قرار داد و اموال آنان را در اختيار ما نهاد و فرزندان ايشان را اسير ما كرد و ما را بر ايشان چيره فرمود .\r\nآن چنان كه هر كس از ايشان را بخواهيم مىكشيم و هر كرا بخواهيم زنده نگه مىداريم .\r\nعمر گريست و سپس به هرمزان گفت : اموال تو چيست ؟ گفت : ميراث نياكان من پيش خود من است ولى آنچه از اموال پادشاه و گنجينه‌ها بوده كارگزار تو آن را گرفته است . عمر گفت :\r\nاى هرمزان رفتار خداوند را با خود چگونه ديدى ؟ پاسخ نداد . عمر گفت : چرا پاسخ نمىدهى . گفت : آيا سخن كسى را كه زنده است بگويم يا سخن كسى را كه مرده است . گفت :\r\nمگر تو زنده نيستى . در اين هنگام هرمزان آب خواست . عمر گفت : ما تشنگى و كشتن را در باهر تو انجام نمىدهيم و براى هرمزان آب خواست . براى او آبى در قدحى چوبى آوردند . هرمزان قدح چوبى را در دست گرفت . عمر گفت : بياشام ، خطرى براى تو نيست و من تا اين آب را نياشامى تو را نمىكشم . هرمزان كاسه آب را از دست رها كرد و انداخت و گفت : اى گروه اعراب ، در آن هنگام كه شما دين نداشتيد ما شما را به بردگى مىگرفتيم و بر شما حكم مىرانديم و شما را مىكشتيم و شما در نظر ما بدترين مردم بوديد و از همه فروتر بوديد . ولى چون خداوند با شما بود هيچ كس را ياراى مقاومت باقى نماند . عمر دستور داد او را بكشند . هرمزان گفت : مگر تو امان ندادى ؟ عمر گفت : چگونه تو را امان دادم . گفت :\r\nمگر نگفتى سخن بگوى كه خطرى متوجه تو نيست و مگر نگفتى اين آب را بياشام و تا آن را نياشاميده‌اى تو را نخواهم كشت . زبير بن عوّام و انس بن مالك و ابو سعيد خدرى گفتند :\r\nراست مىگويد . عمر گفت : خدايش بكشد كه بدون آنكه متوجه باشم از من امان گرفته است . عمر دستور داد جامه‌هاى ديبا و زيورهايى كه بر تن هرمزان بود بيرون آوردند . به سراقة بن مالك بن جعشم كه مردى سياه و لاغر و داراى بازوهاى باريك بود و دو بازوى او شبيه به دو چوب باريك سوخته و سياه بود ، گفت : زيورها و جامه‌هاى هرمزان را بر تن كن و او چنان كرد . عمر گفت : سپاس خداوندى را كه زر و زيور خسرو و قومش را از آنان سلب كرد و به سراقة بن مالك بن جعشم پوشاند . در اين هنگام عمر ، هرمزان و همراهانش\r\n\r\n","description":"","footnote":"","page_name":" 207 ","page_number":215},
  {"content":"\r\n\r\n( 1 ) را به اسلام آوردن فراخواند . آنان نپذيرفتند . على فرمود : اى امير المؤمنين ميان ايشان و برادرانشان جدايى افكن . عمر ، هرمزان و جفينه و كسان ديگرى غير از آن دو را به دريا فرستاد و مىخواست آنان را به شام گسيل دارد . عمر گفت : خدايا كشتى آنان را در هم شكن .\r\nقضا را كشتى آنان در هم شكست ولى غرق نشدند و برگشتند و همگان مسلمان شدند و عمر براى هر يك از ايشان دو هزار درم مقررى تعيين كرد و نام هرمزان را عرفطة نهادند .\r\nمسور بن مخرمة مىگويد : هرمزان را در روحاء ديدم كه همراه عمر عازم حج بود و حلّه‌يى حبرى بر تن داشت .\r\nوليد بن عطاء بن اغرّ مكى از ابراهيم بن سعد ، از پدرش سعد و او از پدرش ابراهيم بن عبد الرحمان نقل مىكند كه مىگفته است * هرمزان را در روحاء همراه عمر ديدم كه عازم حج بود و حلّه‌يى حبرى بر تن داشت .\r\nعفان بن مسلم از سليمان بن مغيرة ، از على بن زيد نقل مىكند كه انس بن مالك مىگفته است * هيچ مردى را نديده‌ام كه مانند هرمزان چهارشانه و در عين حال شكم باريك باشد . [ 1 
  ]\r\n\r\n\r\n","description":"","footnote":"\r\n[ 1 
  ] . ملاحظه مىكنيد كه درباره چگونگى كشته شدن هرمزان سكوت كرده است . براى اطلاع به شرح حال عبيد الله بن عمر در همين جلد طبقات مراجعه فرماييد .\r\n","page_name":" 208 ","page_number":216},
  {"content":"\r\n\r\n( 1 )\r\n\r\nگروهى ديگر از همين طبقه كه از عثمان و على و عبد الرحمان بن عوف و طلحه و زبير و سعد بن ابى وقاص و ابىّ بن كعب و سهل بن حنيف و حذيفة بن اليمان و زيد بن ثابت و ديگران كه رحمت خدا بر همگان باد روايت كرده‌اند\r\n\r\nمحمد بن الحنفية\r\nاو محمد اكبر بن على بن ابى طالب بن عبد المطلب بن هاشم بن عبد مناف بن قصىّ است .\r\nمادرش خولة دختر جعفر بن قيس بن مسلمة بن ثعلبة بن يربوع بن ثعلبة بن دول بن حنفية بن لجيم بن صعب بن على بن بكر بن وائل است و او به حنفيّة معروف بوده است . و گفته شده است مادرش از اسيران يمامة بوده كه در سهم على بن ابى طالب كه رحمت خدا بر او باد قرار گرفته است .\r\nفضل بن دكين از حسن بن صالح روايت مىكند كه مىگفته است از عبد الله بن حسن شنيدم كه مىگفت * ابو بكر مادر محمد بن حنفيه را به على ( ع ) بخشيده است .\r\nمحمد بن عمر واقدى از عبد الرحمان بن ابى الزناد ، از هشام بن عروة ، از فاطمه دختر منذر ، از اسماء دختر ابو بكر نقل مىكند كه مىگفته است * مادر محمد بن حنفية را ديدم بانويى سياه پوست و از اهالى سند بود . او كنيز خاندان حنفية بوده و از ايشان و افراد خاندانشان نبوده است و خالد بن وليد با آنان مصالحه كرده بود كه كنيزان و بردگان خود را تسليم كنند نه اينكه كسى از خاندان خود را در اختيار او بگذارند .\r\nفضل بن دكين و اسحاق بن يوسف ازرق هر دو از فطر بن خليفة ، از منذر ثورى نقل مىكنند كه مىگفته است از محمد بن حنفية شنيدم كه مىگفت * پيامبر ( ص ) به على ( ع ) در مورد نام و كنيهء من اجازه فرمودند . و على ( ع ) به پيامبر ( ص ) عرض كرد كه اگر پس از شما خداوند به من پسرى ارزانى فرمود آيا نام و كنيهء شما را بر او بنهم . فرمودند : آرى .\r\nمحمد بن صلت و خالد بن مخلد هر دو از ربيع بن منذر ثورى ، از پدرش نقل مىكنند كه مىگفته است * ميان على و طلحه بگو مگويى صورت گرفت . طلحه به على گفت : من اگر\r\n\r\n","description":"","footnote":"","page_name":" 209 ","page_number":217},
  {"content":"\r\n\r\n( 1 ) نسبت به پيامبر حسادت كرده‌ام چون گستاخى تو نيست كه پسرت را به نام و كنيهء پيامبر نام و كنيه نهادى و حال آنكه پيامبر نهى فرمودند كه آن هر دو را پس از او بر كسى از امتش نهند . على فرمود : گستاخ كسى است كه بر خدا و رسولش گستاخى كند . اى فلان برو و فلان اشخاص قرشى را پيش من بياور . آنان آمدند و على از آنان پرسيد شما چه گواهى مىدهيد ؟\r\nگفتند : گواهى مىدهيم كه پيامبر ( ص ) فرمودند : به زودى پس از من براى تو پسرى متولد مىشود من نام و كنيهء خود را به او بخشيدم و براى هيچ يك از امت من پس از او چنين چيزى روانيست .\r\nيزيد بن هارون از ابراهيم بن عثمان ، از ابو بكر بن حفص بن عمر بن سعد نقل مىكند كه * كنيهء محمد بن على ، ابو القاسم بوده است .\r\nمحمد بن عمر واقدى از هشيم ، از مغيرة ، از ابراهيم نقل مىكند كه * محمد بن على كنيه‌اش ابو القاسم بوده است .\r\nعبيد الله بن موسى از اسرائيل ، از عبد الاعلى نقل مىكند كه مىگفته است * كنيهء محمد بن على ( ع ) ابو القاسم بود و او مردى بسيار عالم و پارسا بود . فرزندان محمد بن على عبارتند از : عبد الله كه كنيه‌اش ابو هاشم بوده و حمزه و على و جعفر و اكبر كه مادرشان كنيزى است . و حسن كه از اشخاص ظريف و خردمند بنى هاشم بوده و نخستين كسى است كه در مورد مذهب كلامى مرجئه سخن گفته است . از او فرزندى باقى نمانده است و مادرش جمال دختر قيس بن مخرمه بن مطلب بن عبد مناف بن قصى است . و ابراهيم بن محمد كه مادرش مسرعه دختر عباد بن شيبان بن جابر بن اهيب بن نسيب بن زيد بن مالك بن عوف بن حارث بن مازن بن منصور بن عكرمه بن حفصة بن قيس بن عيلان بن مضر همپيمان بنى هاشم است .\r\nو قاسم و عبد الرحمان كه از او فرزندى باقى نمانده است . و امّ ابيها كه مادرشان برّه دختر عبد الرحمان بن حارث بن نوفل بن حارث بن عبد المطلب بن هاشم است . كنيهء اين بانو ام عبد الرحمان بوده است . و جعفر اصغر و عون و عبد الله اصغر كه مادرشان ام جعفر دختر محمد بن جعفر بن ابى طالب بن عبد المطلب است . عبد الله و رقيه كه مادرشان كنيز است .\r\nفضل بن دكين از فطر بن خليفة ، از منذر ثورى نقل مىكند كه مىگفته است * از محمد بن حنفيه شنيدم كه ضمن بيان اخبار جنگ جمل مىگفت : چون دو گروه در برابر يك ديگر آماده شدند پدرم از من نوعى سستى و درنگ ديد . رايت را از من گرفت و خود با آن حمله و جنگ كرد . من به مردى از مردم بصره حمله كردم و چون او را فرو گرفتم ،\r\n\r\n","description":"","footnote":"","page_name":" 210 ","page_number":218},
  {"content":"\r\n\r\n( 1 ) گفت : من بر آيين ابو طالبم و چون دانستم چه مىخواهد دست از او برداشتم . و چون مردم بصره شكست خوردند على ( ع ) فرمود : هيچ زخمى و مجروحى را مكشيد و هيچ گريخته‌يى را تعقيب مكنيد و سلاح و مركب كسانى را كه با آن جنگ كرده بودند ميان خودشان تقسيم فرمود و فقط اسلحه و مركوبى را كه از ديگران به عاريه گرفته و جمع كرده بودند تصرف كرديم .\r\nمحمد بن عمر واقدى از عبد الرحمان بن ابى الموال ، از عبد الله بن محمد بن عقيل نقل مىكند كه مىگفته است * از محمد بن حنفيه شنيدم كه مىگفته : پدرم مىخواست با معاويه و مردم شام جنگ كند . در اين مورد رايتى بست برافراشت و سوگند خورد كه آن را نگشايد تا حركت كند و به سوى دشمن رود . ولى مردم اختلاف نظر داشتند و از اين كار خوددارى كردند و مىترسيدند . على ( ع ) ناچار رايت خويش را جمع كرد و بست و كفارهء سوگند خود را پرداخت . گويد پدرم اين كار را چهار بار انجام داد و من حال او را مىديدم و ناراحت بودم . با مسور بن مخرمة گفتگو كردم و گفتم : آيا تو با پدرم گفتگو نمىكنى كه با اين قومى كه در ايشان خيرى نمىبينم كجا مىخواهد برود . مسور گفت : اى ابو القاسم او براى كارى كه برافروخته شده است خواهد رفت . من با او سخن گفتم ديدم چيزى جز حركت و رفتن را نمىپذيرد . محمد بن حنفية مىگويد : و چون پدرم از ايشان ديد آنچه را كه ديد عرضه داشت : پروردگارا من از ايشان ملول و ايشان از من ملول شده‌ايم . من هم آنان را خوش نمىدارم و ايشان هم مرا خوش نمىدارند . به جاى ايشان چيزى بهتر از ايشان به من ارزانى فرماى و به جاى من بدتر از من براى آنان بياور .\r\nمحمد بن عمر از عبد الله بن حارث بن فضيل ، از پدرش ، از محمد بن كعب قرظى نقل مىكند كه مىگفته است * در جنگ صفين فرمانده پيادگان سپاه على ( ع ) عمار بن ياسر بود و رايت را محمد بن حنفيه بر دوش مىكشيد .\r\nمحمد بن عمر از احمد بن خازم ، از عمرو بن شراحيل ، از حنش بن عبد الله صنعانى ، از عبد الله بن زرير غافقى كه در جنگ صفين همراه على ( ع ) بوده نقل مىكند كه مىگفته است * روزى در جنگ صفين ما و مردم شام چنان روياروى شديم و جنگ كرديم كه پنداشتم هيچ كس باقى نخواهد ماند . در همين هنگام شنيدم كسى فرياد مىكشد و مىگويد :\r\nاى گروه مسلمانان خدا را خدا را ، بس كنيد چه كسى براى زنان و كودكان باقى خواهد ماند ؟\r\nچه كسى براى مقابله با روميان و تركان باقى مىماند ؟ چه كسى براى مقابله با ديلمان باقى\r\n\r\n","description":"","footnote":"","page_name":" 211 ","page_number":219},
  {"content":"\r\n\r\n( 1 ) مىماند ؟ خدا را خدا را در باقىماندگان . در همين هنگام صدايى از پشت سر خود شنيدم و چون برگشتم على ( ع ) را ديدم كه با رايت مىدود و هروله مىكند و چون پرچم را جاى ثابتى نگهداشت پسرش محمد به او پيوست و شنيدم مىگويد : پسركم رايت خود را استوار بدار كه من شروع به پيشروى مىكنم و ديدم چنان شمشير مىزد كه براى او راه گشوده مىشد و مىگريختند و باز ميان ايشان برمىگشت .\r\nفضل بن دكين از فطر بن خليفة ، از منذر ثورى نقل مىكند كه گفته است پيش محمد بن حنفيه بودم شنيدم مىگفت * پس از پيامبر ( ص ) در مورد هيچ كس گواهى نمىدهم كه حتماً اهل نجات باشد و از بهشتيان شمرده شود حتى در مورد پدرم كه مرا به وجود آورده است . مردم با تعجب به او نگريستند . گفت : آرى با آنكه هيچ كس ميان مردم نمىتواند مانند على باشد كه آن همه كار پسنديده و فداكارى انجام داده باشد .\r\nقبيصه بن عقبه از سفيان ، از پدرش ، از ابو يعلى ، از محمد بن حنفيه نقل مىكند كه * در آن هنگام كه در دره متحصن بود [ 1 
  ] مىگفت : اگر پدرم در اين كار و فتنه زنده مىبود جاى پاى او هم در همين دره بود .\r\nاحمد بن عبد الله بن يونس از ابو شهاب ، از ليث ، از محمد ازدى ، از محمد بن حنفية نقل مىكند كه مىگفته است * مردم افراد دو خانواده را همانند خدا گرفته و پنداشته‌اند . ما و اين پسر عموهايمان يعنى بنى اميه را .\r\nفضل بن دكين از عبثر پدر زييد ، از سالم بن ابى حفصة ، از منذر بن ابى يعلى ، از محمد بن حنفيه نقل مىكند كه مىگفته است * ما افراد دو خانواده را مردم همچون خدا گرفته و پنداشته‌اند ، يعنى خاندان ما و بنى اميه را .\r\nموسى بن اسماعيل از ابو عوانة ، از ابو حمزة نقل مىكند كه مىگفته است * مردم به محمد بن على سلام مىدادند و مىگفتند : سلام بر تو اى مهدى . مىگفت : آرى من مهدى هستم كه به خير و هدايت رهنمون مىكنم . نام من نام پيامبر و كنيه‌ام كنيهء پيامبر است .\r\nبنابر اين هر كس از شما كه مىخواهد به من سلام كند بگويد سلام بر تو اى محمد ، سلام بر تو اى ابو القاسم .\r\nفضل بن دكين از ابو العلاء خفّاف ، از منهال بن عمرو روايت مىكند كه مىگفته است\r\n\r\n\r\n","description":"","footnote":"\r\n[ 1 
  ] . ظاهراً مقصود پناهنده شدن محمد بن حنفيه در دره‌يى به روزگار فتنه ابن زبير است . براى اطلاع بيشتر به ترجمهء نهاية الارب ، ج 6 ، ص 8 - 36 مراجعه فرماييد .\r\n","page_name":" 212 ","page_number":220},
  {"content":"\r\n\r\n( 1 ) * مردى پيش محمد بن حنفيه آمد و بر او سلام كرد . محمد سلامش را پاسخ داد . آن مرد پرسيد حالت چگونه است ؟ محمد دستش را تكان داد و گفت : شما چگونه و در چه حاليد ، آيا هنوز وقت آن نرسيده كه بشناسيد و بدانيد ما چگونه‌ايم ؟ همانا مثل ما ميان اين امت مثل بنى اسرائيل ميان فرعونيان است كه پسران ايشان كشته مىشدند و زنانشان زنده نگه داشته مىشدند و همانا كه اين گروه پسران ما را مىكشند و بدون اجازهء ما زنان ما را به همسرى خود در مىآوردند . عرب چنين گمان مىكند كه بر عجم برترى دارد و چون عجم مىگويند چرا ؟ مىگويند : چون محمد ( ص ) عرب است . و آنان مىگويند : راست مىگوييد . و قبيلهء قريش چنين گمان مىكند كه بر ديگر اعراب برترى دارد و چون اعراب مىپرسند چرا ؟\r\nمىگويد : چون محمد ( ص ) قرشى است . اگر اينان راست مىگويند در اين صورت براى ما برترى بر مردم مسلم است .\r\nمالك بن اسماعيل پدر غسان نهدى از عمر بن زياد هذلى ، از اسود بن قيس نقل مىكند كه براى او گفته است * مردى از اهالى عزة را در خراسان ديدم . عمر بن زياد مىگويد ، به اسود گفتم : نامش چه بود ؟ گفت : نفهميدم . اسود گفت : آيا مىخواهى خطبه‌يى را كه محمد بن حنفيه براى مردم ايراد كرده است براى تو بازگو كنم ؟ گفتم : آرى . گفت : آن مرد چنين گفت كه پيش محمد بن حنفيه رفتم و او ميان گروهى بود و براى ايشان حديث مىگفت . من گفتم : سلام بر تو اى مهدى ، گفت . سلام بر تو . گفتم : مرا با تو حاجت و سخنى است . گفت : آشكار است يا پوشيده ؟ گفتم : پوشيده است . گفت : پس بنشين و نشستم . او ساعتى با آن قوم سخن گفت و چون برخاست من هم با او برخاستم و چون وارد خانه‌اش شد من هم وارد شدم . محمد گفت : اكنون حاجت خود را بگو . من نخست حمد و ثناى خدا را بجا آوردم سپس گواهى به يگانگى خداوند و پيامبرى محمد ( ص ) دادم و بعد گفتم : به خدا سوگند ما شما را تنها از اين جهت كه از خويشاوندان نزديك قرشى ما هستيد دوست نمىداريم بلكه چون نزديك‌ترين قريش به پيامبر ما هستيد شما را بسيار دوست مىداريم . با وجود اين همواره در مورد محبت شما ما را سرزنش مىكنند تا آنجا كه گردنهاى ما زده شد و گواهيهاى ما را باطل شمردند و در سرزمينها پراكنده شديم و چنان آزار ديديم تا آنجا كه تصميم گرفتم در سرزمين دور افتاده‌يى بروم و به عبادت خدا بپردازم تا هنگامى كه او را ديدار كنم . موضوع آل محمد بر من پوشيده نماند و تصميم گرفتم همراه گروهى كه شهادت ما و شهادت ايشان يكسان است خروج كنيم و يك جا بمانيم . از قول تو سخنانى پراكنده\r\n\r\n","description":"","footnote":"","page_name":" 213 ","page_number":221},
  {"content":"\r\n\r\n( 1 ) براى ما نقل كردند و دوست مىداشتم كه با تو روياروى و شفاهى گفتگو كنم و دربارهء تو از هيچ كس چيزى نپرسم و تو مطمئن‌تر و محبوب‌تر مردم در نظر منى كه به او اقتدا كنم .\r\nاينك راى و انديشهء خود را به من بگو و راه رهايى از اين گرفتارى را چگونه مىبينى . اين سخن را گفتم و از خداوند براى خود و شما طلب آمرزش مىكنم . محمد بن حنفيه حمد و ثناى خدا را بجا آورد و گواهى داد كه خدايى جز خداى يگانه نيست و محمد ( ص ) بنده و رسول اوست و سپس گفت : از اين گونه سخنان پرهيز كنيد كه براى شما عيب خواهد بود و بر شما باد تمسك به كتاب خداوند تبارك و تعالى كه در آن هدايت گروههاى نخستين شما بوده است و با آن آيندگان شما هدايت مىشوند . سوگند به جان خودم بر فرض كه شما آزار ديده‌ايد آن كس كه از شما بهتر بود آزار ديد . اما اين سخن تو كه مىگويى تصميم گرفته‌ام به سرزمين خالى و دور افتاده‌يى بروم و تا هنگام مرگ و ديدار خدا به عبادت بپردازم و از امور مردم پرهيز و دورى كنم و موضوع آل محمد بر من پوشيده نماند ، نه هرگز اين كار را مكن كه اين بدعت رهبانيت است ، سوگند به جان خودم موضوع آل محمد روشن تر از برآمدن اين خورشيد است . اما اين سخن تو كه مىگويى تصميم گرفته‌ام با گروهى كه شهادت ما يكسان است بر امراى خود خروج و قيام كنيم و جنگ درافكنيم و بر جاى باشيم ، اين كار را هم مكن و از امت دورى مگزين و نسبت به بنى اميه با تقيه رفتار كن و همراه آنان هم به جنگ مرو : گفتم : منظور از تقيه چيست ؟ گفت : چون دعوت مىكنند به ظاهر بپذير تا خداوند به اين وسيله خون و دين تو را حفظ فرمايد . وانگهى بهرهء خود را از اموال خداوند كه تو براى آن سزاوارتر از ايشانى دريافت مىدارى . گفتم : نظر تو در صورتى كه مرا به جنگى ببرند كه از شركت در آن چاره نداشته باشم چيست ؟ گفت : با دست خود با دست ديگر خويش براى خدا بيعت كن و با نيت خالص و براى خداى جنگ كن كه خداوند به زودى گروهى را با نيتهاى پسنديده ايشان به بهشت مىبرد و گروهى را به سبب سوء نيت به دوزخ مىبرد . من تو را به خدا سوگند مىدهم و خدا را فراياد تو مىآورم كه سخنى را كه از من نشنيده‌اى براى كسى نگويى و آنچه را نگفته‌ام از قول من نقل كنى . اين سخن را گفتم و براى خودم و شما از خداوند آمرزش مىخواهم .\r\nعلى بن عبد الله بن جعفر از سفيان بن عيينه ، از اسود بن قيس ، از قول مردى از محمد بن حنفيه نقل مىكند كه مىگفته است * با يك دست خود با دست ديگرت بيعت كن و بر نيت خود جنگ كن .\r\n\r\n","description":"","footnote":"","page_name":" 214 ","page_number":222},
  {"content":"\r\n\r\n( 1 ) فضل بن دكين از قيس ، از سعيد بن مسروق ، از منذر نقل مىكند كه مىگفته است از محمد بن حنفيه شنيدم كه مىگفت * اين فتنه همچون صاعقه‌يى است كه هيچ چيز در برابرش ايستادگى ندارد .\r\nمحمد بن عبد الله اسدى از وليد بن جميع ، از ابو الطفيل ، از محمد بن حنفيه نقل مىكند كه مىگفته است * همين جا ( مكه ) بمان و چون كبوترى از كبوتران حرم باش تا فرمان و حكومت ما فرا رسد كه فرمان ما چون در رسد پوشيده نخواهد بود ، همان گونه كه خورشيد چون برآيد پوشيده نيست . چه مىدانى ممكن است مردم بگويند از خاوران مىآيد و حال آنكه خداوند آن را از باختر بياورد و چه بسا بگويند از باختران مىآيد و حال آنكه خداوند آن را از خاور بياورد . و چه مىدانى ممكن است ما ناگهان به آن برسيم همچنان كه عروس را ناگهان مىآورند .\r\nمحمد بن صلت از ربيع بن منذر ثورى ، از پدرش نقل مىكند كه محمد بن حنفيه مىگفته است * هر كس ما را دوست بدارد خداوند او را از آن بهره‌مند مىفرمايد هر چند در ديلم باشد .\r\nهمين راوى با همين اسناد مىگويد ، محمد بن حنفيه مىگفته است * دوست مىدارم هر چند با مقدارى از خون خود فديه اين شيعيان خود را بپردازم . گويد ، در اين هنگام محمد بن حنفيه دست راست خود را بر مفصل و رگهاى مچ دست چپ نهاد و گفت : همانا سخن ايشان دروغ و شايعه‌پراكنى ايشان مايهء شر است . آن چنان كه ممكن است مادر يكى از ايشان كه او را زاييده است چنان شيفته گردد كه كشته شود .\r\nقبيصة بن عقبه از سفيان ، از حارث ازدى نقل مىكند كه محمد بن حنفيه مىگفته است * خدا رحمت كند مردى را كه خويشتن را بىنياز سازد و دست و زبان خود را نگهدارد و در خانه‌اش بنشيند كه براى او هر چه در راه خدا انجام دهد محفوظ است . و او همراه كسى خواهد بود كه او را دوست مىدارد و همانا اين كارهاى بنى اميه براى زوال ايشان برنده و كارىتر از شمشيرهاى مسلمانان است . همانا براى اهل حق دولتى است كه خداوند هر گاه بخواهد آن را مىآورد . هر كس از شما و ما آن دولت را درك كند در بلندترين مرتبه همراه ما خواهد بود و هر كس بميرد آنچه پيش خداوند است بهتر و جاودانه‌تر است .\r\nاحمد بن عبد الله بن يونس از ابو شهاب ، از حسن بن عمرو ، از ابو يعلى ، از ابن حنفيه\r\n\r\n","description":"","footnote":"","page_name":" 215 ","page_number":223},
  {"content":"\r\n\r\n( 1 ) نقل مىكند كه مىگفته است * هر كس مردى را براى عدلى كه از او ظاهر شده است و براى رضاى خداوند دوست بدارد و حال آنكه آن مرد در علم خدا از دوزخيان باشد خداوند او را به سبب دوست داشتن آن مرد پاداش مىدهد ، همان گونه كه يكى از بهشتيان را دوست داشته باشد . و هر كس براى رضاى خداوند مردى را كه از او ستمى ظاهر شده است دشمن بدارد و آن مرد در علم خدا از بهشتيان باشد او را پاداش مىدهد همچنان كه يكى از دوزخيان را دشمن بدارد .\r\nمحمد بن عمر واقدى از عبد الله بن جعفر ، از ام بكر دختر مسور نقل مىكند كه مىگفته است * مختار بن ابى عبيد در محاصرهء نخست عبد الله بن زبير همراه او بود و از استوارترين طرفداران او بود و به عبد الله بن زبير چنان نشان داده بود كه شيعهء ابن زبير است .\r\nابن زبير هم شيفتهء او بود و هر چه دربارهء او مىگفتند سخنى بر ضد او گوش نمىداد . مختار پيش محمد بن حنفيه آمد و شد داشت و محمد نسبت به او نظر خوبى نداشت و بسيارى از مطالبى را كه مىگفت نمىپذيرفت . مختار به محمد بن حنفيه گفت : من به عراق مىروم .\r\nمحمد گفت : برو و عبد الله بن كامل همدانى هم همراه تو خواهد آمد . محمد به عبد الله گفت : از مختار بر حذر باش و بدان كه او چندان امين نيست . مختار پيش ابن زبير هم آمد و به او گفت : بدان و توجه داشته باش كه بودن من در عراق براى تو سود بخش‌تر از ماندن من اين جاست . ابن زبير هم به او اجازه داد . مختار همراه عبد الله بن كامل همدانى رفت و ابن زبير ترديدى در خيرخواهى مختار نداشت و حال آنكه مختار مصر در مخالفت و نيرنگ بود . آن دو بيرون آمدند . در منطقه عذيب با كسى برخوردند . مختار به او گفت : ما را از چگونگى حال مردم آگاه كن . گفت : من مردم را در حالى رها كردم كه همچون كشتى بدون ناخدا سرگردان بودند . مختار گفت : من ناخداى آن كشتى هستم كه آن را بر پا و مستقيم خواهد كرد .\r\nمحمد بن عمر واقدى از عبد الرحمان بن ابى الزناد ، از هشام بن عروه ، از پدرش نقل مىكند كه مىگفته است * چون مختار به عراق آمد شروع به آمد و شد پيش عبد الله بن مطيع كرد . ابن مطيع در آن هنگام از طرف ابن زبير حاكم كوفه بود . مختار در ظاهر براى ابن زبير خيرخواهى مىكرد و در نهان بر كارهاى او عيب مىگرفت و مردم را براى بيعت با محمد بن حنفية فرا مىخواند . آنان را بر ضد ابن مطيع تحريك و تشويق مىكرد و گروهى از پيروان خود را سوار بر اسب از پى خود به حركت وامىداشت . ابن مطيع كه چنين ديد\r\n\r\n","description":"","footnote":"","page_name":" 216 ","page_number":224},
  {"content":"\r\n\r\n( 1 ) ترسيد و از پيش او نزد عبد الله بن زبير گريخت .\r\nمحمد بن عمر از جعفر بن محمد بن خالد بن زبير ، از عثمان بن عروة ، از پدرش و هم از اسحاق بن يحيى بن طلحه و كسان ديگرى غير از آن دو نقل مىكند كه مىگفته‌اند * چون مختار به كوفه آمد از همگان نسبت به ابن زبير دشمن‌تر بود و بيشتر بر او خرده مىگرفت و به مردم چنين مىگفت كه ابن زبير حكومت را نخست براى ابو القاسم يعنى محمد بن حنفيه مىخواست و سپس نسبت به او ستم كرد . و شروع به تبليغ دربارهء ابن حنفيه و پارسايى و فضل او كرد و مىگفت : محمد بن حنفيه او را به كوفه فرستاده است تا مردم را به او فراخواند و محمد بن حنفيه براى او دستورهايى نوشته است كه از آن تخلف نمىكند . و مضمون نامه و دستورها را براى كسانى كه اعتماد داشت مىخواند و شروع به دعوت براى محمد بن حنفيه كرد و مردم پوشيده با او براى محمد بيعت مىكردند تا آنكه گروهى دربارهء مختار به ترديد افتادند و گفتند ما با اين مرد كه مدعى است فرستادهء محمد بن حنفيه است بيعت كرده و عهد و ميثاق بسته‌ايم . ابن حنفيه مقيم مكه است و از ما چندان دور نيست وانگهى خود را از ما پوشيده نمىدارد مناسب است تنى چند از ما پيش ابن حنفيه بروند و از او دربارهء آنچه اين مرد ادعا مىكند بپرسند . اگر راستگو بود او را نصرت و اعانت خواهيم داد . تنى چند از ايشان حركت كردند و در مكه با ابن حنفيه ملاقات كردند و او را از كار مختار و دعوتى كه از ايشان مىكند آگاه ساختند . محمد بن حنفيه گفت : ما همين گونه كه مىبينيد كار خود را به خدا واگذاشته و شكيباييم و دوست نمىدارم كه پادشاهى اين جهانى براى من با ريخته شدن خون ناحق مؤمنى فراهم شود . البته دوست مىدارم خداوند وسيله هر كس از خلق خود كه بخواهد انتقام ما را بگيرد و ما را يارى فرمايد ولى در هر حال از دروغگويان پرهيز كنيد و بر كار خود و دين خود بنگريد . آنان برگشتند . مختار نامه‌يى از قول محمد بن حنفيه خطاب به ابراهيم بن اشتر نوشت و بر در خانهء ابراهيم آمد و براى او اجازهء ورود خواستند و گفتند : مختار كه امين خاندان محمد رسول خدا ( ص ) است بر در است . ابراهيم براى ورودش اجازه داد و چون وارد شد به او خوش آمد و درود گفت و او را روى تشك خود نشاند . مختار كه زبان آور بود شروع به سخن گفتن كرد . نخست حمد و ثناى خدا را بجا آورد و بر پيامبر درود فرستاد و خطاب به ابراهيم گفت : شما خاندانى هستيد كه خداوندتان با يارى دادن آل محمد ( ص ) گرامى داشته است ، اكنون مىبينى و مىدانى كه برايشان ستم شده و از حق خود محروم مانده‌اند و به اين حال كه مىبينى\r\n\r\n","description":"","footnote":"","page_name":" 217 ","page_number":225},
  {"content":"\r\n\r\n( 1 ) درافتاده‌اند . و اينك مهدى براى تو نامه‌يى نوشته است و اين اشخاص گواهند . در اين هنگام يزيد بن انس اسدى و احمر بن شميط بجلى و عبد الله بن كامل شاكرى و ابو عمره كيسان آزاد كرده و وابستهء قبيلهء بجيلة گفتند : گواهى مىدهيم كه اين نامهء محمد است و هنگامى كه محمد بن حنفيه آن را به مختار داد حضور داشتيم . ابراهيم آن نامه را گرفت و خواند و گفت : من نخستين كس خواهم بود كه پاسخ مثبت مىدهم و او به ما فرمان داده است از تو فرمانبرى كنيم و تو را يارى دهيم . اكنون هر چه مىخواهى بگو و به هر كار كه مىخواهى فراخوان . پس از آن ابراهيم همه روز سوار مىشد و به خانهء مختار مىرفت و اين موجب مىشد مختار در سينه‌هاى مردم بزرگ شود . چون اين خبر به ابن زبير رسيد رفتارش نسبت به محمد بن حنفيه دگرگون شد و كار مختار هر روز استوارتر مىشد و پيروانش فزونى مىيافتند . مختار شروع به تعقيب قاتلان حسين ( ع ) و كسانى كه آنان را يارى داده بودند كرد و آنان را مىكشت و سپس ابراهيم بن اشتر را به سرپرستى بيست هزار نفر به جنگ عبيد الله بن زياد فرستاد . ابراهيم ، عبيد الله بن زياد را كشت و سرش را پيش مختار فرستاد و مختار همان دم آن سر را در سبدى چرمى نهاد و براى محمد بن حنفيه و على بن حسين و ديگر افراد بنى هاشم فرستاد . چون على بن حسين سر عبيد الله را ديد بر حسين ( ع ) رحمت فرستاد و گريست و فرمود : سر حسين ( ع ) را هنگامى پيش عبيد الله بن زياد بردند كه چاشت مىخورد و سر او را هم هنگامى پيش ما آوردند كه چاشت مىخورديم و شايسته است كه تمام افراد خاندان هاشم خطبه‌يى در ستايش مختار و دعا براى او ايراد كنند و او را به خوبى ياد نمايند . ابن حنفيه كار مختار و اخبارى را كه از رفتار او مىرسيد خوش نمىداشت و بسيارى از رفتار و كردارش را نمىپسنديد . ابن عباس مىگفت : او انتقام خون ما را گرفت و از سوى ما ستيز كرد و ما را ترجيح داد و به ما پيوست ، و در حضور همگان او را مىستود . و چون كار مختار سر و سامان گرفت براى محمد بن حنفيه چنين نوشت :\r\n« براى محمد بن على مهدى از مختار بن ابى عبيد خون آل محمد ، اما بعد همانا خداوند تبارك و تعالى هرگز از قومى انتقام نمىگيرد مگر آنكه حجت بر ايشان تمام گرداند و همانا خداوند تبهكاران و پيروان آنان را تباه و نابود فرمود . اندكى از ايشان باقى مانده‌اند و اميدوارم خداوند اين گروه را نيز به آنان كه از ميان رفته‌اند ملحق فرمايد » .\r\nمحمد بن عمر واقدى از ربيعة بن عثمان و محمد بن عبد الله بن عبيد بن عمر و اسحاق بن يحيى بن طلحه و هشام بن عمارة ، از قول سعيد بن محمد بن جبير بن مطعم و حسين بن\r\n\r\n","description":"","footnote":"","page_name":" 218 ","page_number":226},
  {"content":"\r\n\r\n( 1 ) حسن بن عطيه عوفى ، از پدرش ، از جدش و كسان ديگرى غير از ايشان نقل مىكردند كه * چون خبر مرگ معاوية بن ابى سفيان به مدينه رسيد ، حسين بن على ( ع ) و محمد بن حنفيه و ابن زبير در مدينه بودند و ابن عباس مقيم مكه بود . حسين ( ع ) و ابن زبير به مكه رفتند و محمد بن حنفيه همچنان در مدينه ماند . و چون واقعهء حره پيش آمد و محمد بن حنفيه شنيد كه لشكر مسرف به مدينه نزديك شده‌اند او هم از مدينه به مكه كوچ كرد و با ابن عباس در مكه ماند . و چون خبر مرگ يزيد بن معاويه رسيد و ابن زبير براى خود از مردم بيعت گرفت و مردم را به حكومت خود فراخواند از ابن عباس و محمد بن حنفيه هم دعوت كرد كه با او بيعت كنند . آنان از بيعت با او خوددارى كردند و گفتند : هر گاه مردم همگان به بيعت تو درآمدند و شهرها به حكومت تو هماهنگ شدند بيعت خواهيم كرد ، و مدتى همچنان در مكه ماندند . ابن زبير گاه با آنان درشتى مىكرد و گاه نرمى و باز خشونت خود را آشكار مىساخت و ميان ايشان بگو و مگو بود و كار سخت‌تر مىشد تا آنجا كه آن دو از ابن زبير سخت به بيم افتادند و چون زنان و كودكان همراهشان بودند كار دشوار شد . ابن زبير نسبت به آنان بد رفتارى كرد و آنان را آزاد داد و محاصره كرد و قصد جان محمد بن حنفيه كرد و محمد هم آشكارا او را دشنام مىداد و بر او عيب مىگرفت . ابن زبير به او و ديگر افراد بنى هاشم دستور داد از درهء خود در مكه بيرون نيايند و بر ايشان ديد بانان گماشت و ضمن سخنان خود به آنان گفت : به خدا سوگند يا بايد بيعت كنيد يا شما را در آتش خواهم انداخت . آنان سخت بر جان خود ترسيدند . سليم پدر عامر مىگويد : خودم ديدم كه محمد بن حنفيه در محوطه چاه زمزم زندانى بود و مردم را از رفتن پيش او باز مىداشتند . من گفتم :\r\nبه خدا سوگند به هر حال بايد پيش او بروم و رفتم و گفتم تو را با اين مرد چه پيش آمده است ؟ گفت : او مرا به بيعت با خود فراخواند . گفتم من هم يكى از مسلمانانم هر گاه همگان بر بيعت تو هماهنگ شدند من هم يكى از ايشانم ولى با اين كار از من راضى نمىشود .\r\nاينك پيش ابن عباس برو و از من درودش بگو و بپرس كه پسر عمويت مىگويد عقيده تو چيست ؟ سليم مىگويد : پيش ابن عباس رفتم و او كور شده بود ، پرسيد تو كيستى ؟ گفتم :\r\nمردى از انصارم . گفت : چه بسيار انصارى كه بر ما سختگيرتر از دشمن ماست . گفتم : مترس من از كسانى هستم كه همه چيزشان براى توست . گفت : پيامت را بگو . پيام ابن حنفيه را گزاردم ، گفت : به او بگو از ابن زبير اطاعت مكن و همان چيزى كه گفته‌اى بسيار خوب است چيزى بر آن نيفزاى . من پيش ابن حنفيه برگشتم و آنچه را كه ابن عباس گفته بود به او گفتم .\r\n\r\n","description":"","footnote":"","page_name":" 219 ","page_number":227},
  {"content":"\r\n\r\n( 1 ) محمد بن حنفيه تصميم گرفت به كوفه برود و چون اين خبر به اطلاع مختار رسيد بر او گران آمد و به پيروان خود گفت : مهدى را نشانه‌يى است و آن اين است كه چون به اين شهر شما بيايد مردى در بازار شمشيرى به او مىزند كه نه تنها او را زيانى نمىرساند بلكه خراشى هم در بدنش ايجاد نمىكند . چون اين سخن مختار به اطلاع محمد بن حنفيه رسيد در مكه ماند .\r\nبه او گفتند : مناسب است كسى را پيش شيعيان خود در كوفه بفرستى و به آنان اطلاع دهى كه در چه وضعى هستيد . محمد بن حنفيه ، ابو طفيل عامر بن واثله را پيش شيعيان خود به كوفه فرستاد . او پيش آنان رفت و گفت : ما از ابن زبير بر اين جماعت ايمن نيستيم و به آنان اطلاع داد كه ايشان در چه بيم و هراسى هستند . مختار گروهى را به مكه فرستاد . چهار هزار تن را برگزيد و براى ابو عبد الله جدلى رايت فرماندهى بر ايشان را برافراشت و به او گفت : حركت كن اگر بنى هاشم را زنده يافتى تو و همراهانت در اختيار ايشان باشيد و هر فرمانى كه مىدهند انجام دهيد و اگر ديدى كه ابن زبير ايشان را كشته است به مردم مكه اعتراض كن تا به عبد الله بن زبير دست يا بى . چون به آل زبير دست يافتى هيچ يك را رها مكن و از مژهء چشم تا ناخن پاى ايشان را فروگير . و خطاب به افراد آن لشكر گفت : اى سپاهيان خدا ، همانا كه خداوند شما را با اين مسير گرامى داشته است و در اين راه براى شما پاداش ده حج و ده عمره است . آنان در حالى كه سلاح همراه داشتند حركت كردند و چون مشرف بر مكه شدند فرياد خواهان خود را به ايشان رساندند و گفتند : شتاب كنيد و خيال نمىكنيم بنى هاشم را زنده بيابيد . مردم گفتند : مناسب است اشخاص نيرومندتر سپاه عجله كنند و هشتصد تن از خود را به سرپرستى عطية بن سعد بن جنادة عوفى برگزيدند و آنان وارد مكه شدند و چنان تكبيرى گفتند كه ابن زبير صداى آن را شنيد و گريخت و وارد دار الندوه شد . و هم گفته‌اند از بيم به پرده‌هاى كعبه پناه برد و گفت : من پناهنده به خدايم . عطيه مىگويد : ما پيش ابن عباس و ابن حنفيه رفتيم كه با ياران خود در خانه‌هايى زندانى بودند كه اطراف آن را تا سر ديوارها هيزم چيده بودند كه اگر آن را آتش مىزدند هيچ كس از ايشان تا روز رستاخيز ديده نمىشد . گويد : ما آن چوبها را كنار زديم و از در خانه‌ها دور كرديم و على بن عبد الله بن عباس كه مردى بود براى بيرون آمدن از خانه چنان شتاب كرد و از روى خارها و هيمه‌ها چنان عبور كرد كه هر دو ساق پايش خون آلود شد . در اين هنگام اصحاب ابن زبير هم فرا رسيدند و ما به صورت دو صف در مسجد قرار گرفتيم و تمام آن روز را به آن حال بوديم و فقط براى نماز صفهاى خود را بر هم مىزديم . فرداى آن روز ابو عبد الله جدلى هم به مكه\r\n\r\n","description":"","footnote":"","page_name":" 220 ","page_number":228},
  {"content":"\r\n\r\n( 1 ) رسيد . به ابن عباس و ابن حنفيه گفتيم : اجازه دهيد و ما را آزاد بگذاريد تا مردم را از شر ابن زبير آسوده كنيم . هر دو گفتند : اين شهر ، شهرى است كه خداوند آن را محترم و گرامى داشته است و خون ريزى در آن را براى هيچ كس جز براى پيامبر ( ص ) آن هم فقط براى يك ساعت از يك روز روا ندانسته است و پيش از او و پس از او براى هيچ كس ديگر خون ريزى در مكه حلال نيست . بنابر اين شما فقط ما را پناه دهيد و از ما دفاع كنيد . و ما دست از آن كار بداشتيم . آنان را از مكه بيرون بردند . در اين هنگام سروشى روى كوه چنين مىگفت كه هيچ گروه جنگى پس از پيامبر ( ص ) غنيمتى را كه اين گروه به دست آوردند ، به دست نياورده است . گروههاى جنگى سيم و زر به غنيمت مىبرند و حال آنكه شما جانها و خونهاى ما را نجات داديد و به غنيمت برديد . گويد : بنى هاشم را از مكه بيرون بردند و در منى منزل دادند و آنان مدتى آن جا بودند و سپس به طايف رفتند و مدتى هم در طائف بودند . عبد الله بن عباس به سال شصت و هشتم در طايف درگذشت و محمد بن حنفيه بر او نماز گزارد و ما همراه او همان جا مانديم . چون فصل حج فرا رسيد ابن زبير از مكه حج گزارد و با ياران خود به عرفات آمد و محمد بن حنفيه هم همراه ياران خود از طائف آمد و در عرفات وقوف كرد . نجدة بن عامر حنفى هم همراه ياران خود از خوارج در اين سال به مكه آمد و در گوشه‌يى از عرفات وقوف كرد . و بنى اميه هم حج گزاردند و زير رايت خود با همراهان خويش در عرفات وقوف كردند .\r\nمحمد بن عمر واقدى از شرحبيل بن ابى عون ، از پدرش نقل مىكند كه مىگفته است * در آن سال چهار رايت در عرفات برافراشته بود . محمد بن حنفيه با ياران خود كنار كوه پيادگان ايستاد و ابن زبير هم در حج شركت كرد و با ياران خود بود و رايتى داشت و همان جا وقوف كرد كه امروز امام مردم وقوف مىكند . آن گاه محمد بن حنفيه همراه ياران خود پيش آمد و كنار ابن زبير و اصحابش وقوف كرد . نجده حرورى هم كه رايتى همراه داشت با ياران خويش پشت سر آن دو گروه وقوف كرد . بنى اميه هم در حالى كه رايتى داشتند آمدند و سمت چپ آن دو گروه وقوف كردند . نخستين رايتى كه فرود آورده شد و از عرفات حركت كرد رايت محمد بن حنفيه بود . سپس نجده حرورى از او پيروى كرد و پس از آن رايت بنى اميه فرو آورده شد و سرانجام رايت ابن زبير و مردم هم از آن پيروى كردند .\r\nمحمد بن عمر واقدى مىگويد عبد الله بن نافع ، از پدرش برايم نقل كرد كه * در آن\r\n\r\n","description":"","footnote":"","page_name":" 221 ","page_number":229},
  {"content":"\r\n\r\n( 1 ) شب ابن زبير از عرفات حركت نكرد مگر پس از حركت عبد الله بن عمر . چون پس از حركت محمد بن حنفيه و نجده حرورى و بنى اميه از عرفات ابن زبير همچنان تأخير كرد ، ابن عمر گفت : چرا ابن زبير حركت نمىكند آيا مىخواهد سنت جاهلى را انجام دهد . ابن عمر خود حركت كرد و ابن زبير هم از پى او حركت كرد .\r\nمحمد بن عمر واقدى از ضحاك بن عثمان ، از مخرمة بن سليمان نقل مىكند كه مىگفته است شنيدم محمد بن حنفيه مىگفت * من از عرفات همين كه خورشيد فروشد كوچ كردم و اين سنت نبوى است . بعد به من خبر رسيد كه ابن زبير مىگويد محمد بن حنفيه شتاب كرده است . ابن زبير از چه كسى اين موضوع را اقتباس كرده است كه پس از تاريكى بايد از عرفات حركت كرد .\r\nمحمد بن عمر واقدى از هشام بن عمارة ، از سعيد بن محمد بن جبير ، از پدرش نقل مىكند كه مىگفته است * در آن سال ابن زبير حج گزارد و مراسم حج را بر پا داشت و محمد بن حنفيه هم همراه چوب بدستانى كه با او بودند و شمارشان چهار هزار تن بود حج گزارد و آنان در درهء سمت چپ منى منزل كردند .\r\nواقدى از اسرائيل ، از نوير نقل مىكند كه مىگفته است * محمد بن حنفيه را همراه يارانش در درهء سمت چپ منى ديدم .\r\nواقدى از هشام بن عمارة ، از سعيد بن محمد بن جبير بن مطعم ، از پدرش نقل مىكند كه مىگفته است * از فتنه بيم داشتم . اين بود كه پيش همهء گروهها رفتم . نخست پيش محمد بن على در دره رفتم و گفتم : اى ابو القاسم از خدا بترس كه ما در مشعر الحرام و در شهر محترم مكه‌ايم و مردم ميهمانان خدايند كه به اين خانه آمده‌اند حج ايشان را تباه مكن .\r\nگفت : به خدا سوگند كه هرگز چنين چيزى را اراده نكرده‌ام و ميان هيچ كس و اين خانه حايل و مانع نخواهم شد و به هيچ يك از حاجيان از سوى من زيانى نخواهد رسيد و من مردى هستم كه از خويشتن در قبال ابن زبير دفاع مىكنم و در مقابل آنچه كه از من مىخواهد ايستادگى مىكنم . او از من چه مىخواهد ، من هرگز خواهان حكومت نيستم مگر اينكه حتى دو نفر با يك ديگر در مورد من اختلاف نداشته باشند . تو پيش ابن زبير برو و با او گفتگو كن و بر تو باد كه با نجده حرورى مذاكره كنى ، محمد بن جبير مىگويد : من پيش ابن زبير رفتم و با او هم همان گونه كه با محمد بن حنفيه سخن گفته بودم سخن گفتم . گفت : من مردى هستم كه حكومت من مورد اجماع قرار گرفته و مردم با من بيعت كرده‌اند و اينان اهل\r\n\r\n","description":"","footnote":"","page_name":" 222 ","page_number":230},
  {"content":"\r\n\r\n( 1 ) خلاف و ستيزه‌اند . گفتم : براى تو بهتر اين است كه خوددارى كنى . گفت : چنين خواهم كرد .\r\nسپس پيش نجده حرورى رفتم . او را ميان ياران خويش يافتم و عكرمه غلام ابن عباس را هم آن جا ديدم . گفتم : از اين دوست خود براى من اجازهء ورود بخواه . او داخل شد و چيزى نگذشت كه به من اجازهء ورود داد ، وارد شدم . گفتم : هر اقدامى انجام دهيد گناهى بزرگ است . و با او همان گونه كه با آن دو مرد سخن گفته بودم ، سخن گفتم . گفت : من با هيچ كس شروع به جنگ نخواهم كرد ولى هر كس با ما شروع به جنگ كند با او جنگ خواهم كرد . گفتم : من ديدم كه آن دو مرد قصد جنگ با تو ندارند . سپس پيش پيروان بنى اميه آمدم و با آنان نيز همان گونه كه با آن قوم سخن گفته بودم ، سخن گفتم . گفتند : ما كنار رايت و پرچم خود هستيم و با هيچ كس جنگ نخواهيم كرد مگر اينكه با ما شروع به جنگ كند . من ميان اين رايات رايتى به سكون و آرامش رايت اصحاب محمد بن حنفيه نديدم . محمد بن حنفيه به من توجه كرد و گفت : اى ابو سعيد برويم . او حركت كرد و من هم همراهش حركت كردم و او نخستين كس بود كه از عرفات حركت كرد .\r\nمحمد بن واقدى از شرحبيل بن ابى عون ، از پدرش نقل مىكند كه مىگفته است * ياران محمد بن حنفيه را ديدم كه در عرفات تكبير و لبيك مىگويند . دقت كردم ديدم ابن زبير و يارانش هم لبيك مىگويند . ولى چون نيمروز شد و آفتاب روى به غرب نهاد ديگر لبيك نگفتند . بنى اميه هم همچنين رفتار كردند . ولى نجده حرورى تا هنگامى كه رمى جمره عقبه را كرد ، تلبيه مىگفت .\r\nمعلى بن اسد از عبد العزيز بن مختار ، از خالد ، از ابو العريان مجاشعى نقل مىكند كه مىگفته است * مختار ما را كه دو هزار سوار بوديم پيش محمد بن حنفيه گسيل داشت و ما با او بوديم . گويد : ابن عباس از مختار به نيكى ياد مىكرد و مىگفت : انتقام خون ما را گرفت و وامهاى ما را پرداخت و بر ما هزينه كرد و بخشيد . ولى محمد بن حنفيه هيچ سخنى نه خوب و نه بد دربارهء مختار نمىگفت . و به محمد خبر رسيده بود كه آنان مىگويند پيش محمد و خانواده‌اش علومى خاص است ، ميان ما براى ايراد خطبه برخاست و گفت : به خدا سوگند ما از رسول خدا چيزى جز آنچه ميان اين دو لوح است به ارث نبرده‌ايم . سپس گفت :\r\nخدايا پوزش مىخواهم و اين صحيفه‌يى كه ميان غلاف شمشير من است . گويد : پرسيدم در آن صحيفه چيست ؟ فرمود : احكام مربوط به هر كس كه بدعتى آورد يا فتنه برانگيزد و كسى كه فتنه انگيزى را پناه دهد .\r\n\r\n","description":"","footnote":"","page_name":" 223 ","page_number":231},
  {"content":"\r\n\r\n( 1 ) كثير بن هشام از جعفر بن برقان ، از وليد رمّاح نقل مىكند كه مىگفته است * به ما خبر رسيد كه محمد بن حنفيه را از مكه بيرون رانده‌اند و او در درهء على فرود آمده است و آن جا در محاصره است . ما از كوفه بيرون آمديم تا پيش او برويم . ابن عباس را ديديم او هم در دره همراه محمد بن حنفيه بود . ابن عباس به ما گفت : سلاح خود را كنار نهيد و براى عمره لبيك بگوييد و وارد مسجد الحرام شويد و بر كعبه طواف كنيد و سپس سعى ميان صفا و مروه بجا آوريد .\r\nهوذة بن خليفه از عوف ، از ميمون ، از وردان نقل مىكند كه مىگفته است * من هم در زمرهء كسانى بودم كه پيش محمد بن على گسيل شده بوديم . ابن زبير او را از وارد شدن به مكه منع كرده بود مگر اينكه با او بيعت كند و او هم از بيعت با ابن زبير خوددارى مىكرد .\r\nچون پيش او رسيديم او خواست پيش شاميان برود ، عبد الملك بن مروان مانع از ورودش به شام شد مگر اينك با و بيعت كند و از بيعت با او هم خوددارى كرد . و ما با او همچنان از جايى به جاى ديگر مىرفتيم و اگر به ما فرمان جنگ مىداد جنگ مىكرديم . روزى ما را جمع كرد و چيزى اندك ميان ما تقسيم كرد و سپس حمد و ثناى خدا را بجا آورد و گفت :\r\nبه جايگاههاى خويش بپيونديد و از خدا بترسيد و بر شما باد آنچه را كه مىشناسيد انجام دهيد و آنچه را نمىشناسيد رها كنيد . و بر شما باد كه كارهاى اختصاصى خود را برآوريد و از كارهاى عامه روى بگردانيد . و در مورد كار ما مستقر و پايدار باشيد همچنان كه آسمان و زمين مستقر است كه امر ما چون در رسد همچون آفتاب نيمروز درخشان است . گويند : و چون مختار بن ابى عبيد به سال شصت و هشت كشته شد همين كه سال شصت و نهم فرا رسيد عبد الله بن زبير ، عروة بن زبير را پيش محمد بن حنفيه فرستاد كه بگويد امير المؤمنين مىگويد من هرگز تو را رها نمىكنم تا آنكه با من بيعت كنى يا آنكه تو را دوباره به زندان خواهم افكند . و همانا خداوند آن دروغگويى را كه تو مدعى نصرت او بودى كشت و اكنون همه مردم عراق عجم و عرب بر حكومت من اتفاق كرده‌اند . بنابر اين با من بيعت كن و گر نه اعلان جنگ ميان من و تو خواهد بود . محمد بن حنفيه به عروة بن زبير گفت : برادرت چه شتابان به قطع پيوند خويشاوندى و كوچك شمردند حق روى آورده است . گويا شك و ترديدى كه برادرت در مورد جاودانگى خود مىكند او را از تعجيل عقوبت خدا غافل كرده است و گر نه مىداند كه خود او مختار را بيشتر از من ستايش مىكرد و او را بيشتر راهنمايى مىكرد . به خدا سوگند كه من مختار را هرگز به عنوان داعى و ناصر خود گسيل نداشته‌ام .\r\n\r\n","description":"","footnote":"","page_name":" 224 ","page_number":232},
  {"content":"\r\n\r\n( 1 ) وانگهى مختار با او بيش از ما در ارتباط بود . اگر مختار دروغگو بوده است برادرت او را به خود بسيار نزديك مىكرد و اگر جز آن بوده باز هم خود داناتر است . از اين گذشته من قصد مخالفت و ستيزه ندارم و اگر چنين قصدى داشتم اين جا نمىماندم و پيش كسى مىرفتم كه مرا دعوت كرد و حال آنكه دعوت آن شخص را هم نپذيرفتم و گرفتارى در آن است كه آن جا هم ( يعنى در شام ) كسى ديگرى همچون برادرت طالب همان چيزى است كه برادرت طالب آن است و هر دو فقط براى رسيدن به دنيا جنگ مىكنند و مقصودم عبد الملك بن مروان است . به خدا سوگند به زودى خواهى ديد كه سپاهيان عبد الملك برادرت را محاصره مىكنند و دست از سرش بر نمىدارند . در عين حال گمان مىكنم زندگى در همسايگى و پناه عبد الملك براى من بهتر از زندگى در همسايگى و پناه برادر تو است و او براى من نامه نوشت و مرا فراخواند و اقامت در جوار خود را به من عرضه داشت . عروه گفت : چه چيزى تو را از پذيرفتن دعوت او باز داشته است ؟ محمد بن حنفيه گفت : من از خداوند طلب خير مىكنم و اين كار را سالار تو دوستر مىدارد . عروه گفت : اين موضوع را به او خواهم گفت .\r\nدر اين هنگام برخى از همراهان محمد بن حنفيه گفتند : به خدا قسم اگر موافق باشى هم اكنون گردن عروه را مىزنيم . محمد بن حنفيه گفت : به چه جرمى گردنش را بزنم پيامى از برادرش براى ما آورده است و در پناه ما قرار گرفته است و گفتگويى كرده‌ايم ، اكنون هم او را به سلامت پيش برادرش بر مىگردانيم و اين پيشنهاد شما غدر و فريب است و در آن خيرى نيست . اگر اين پيشنهاد شما را انجام دهم موجب بروز جنگ و خون ريزى در مكه مىشود و شما مىدانيد عقيدهء من اين است كه اگر همهء مردم جز يك تن بر حكومت من اتفاق كنند من با آن يك تن جنگ نخواهم كرد . عروه برگشت و آنچه را كه محمد بن حنفيه گفته بود به ابن زبير گزارش داد و افزود : به خدا سوگند معتقد نيستم و صلاح نمىبينم كه متعرض او شوى . او را رها كن و آزاد بگذار تا از اين جا برود و چهره‌اش را از تو پوشيده دارد . عبد الملك جلو او قرار دارد و اجازه نخواهد داد تا بيعت نكند وارد شام شود و محمد بن حنفيه هم هرگز با او بيعت نخواهد كرد مگر آنكه همهء مردم بر حكومت او متفق شوند . و اگر محمد بن حنفيه پيش او برود در هر حال موضوع از عهدهء تو برداشته مىشود .\r\nعبد الملك يا او را حبس مىكند يا مىكشد و تو از هر تهمتى تبرئه مىشوى . ابن زبير از محمد بن حنفيه دست برداشت و باز ايستاد .\r\nابو الطفيل مىگويد : نامه و فرستاده‌يى از سوى عبد الملك بن مروان رسيد و وارد\r\n\r\n","description":"","footnote":"","page_name":" 225 ","page_number":233},
  {"content":"\r\n\r\n( 1 ) شعب على ( دره على ) شد . محمد بن حنفيه آن نامه را خواند . نامه‌يى بود كه اگر عبد الملك به يكى از برادران خود يا فرزندان خويش مىنوشت پيش از آن اظهار لطف و مهربانى نمىكرد . از جمله چيزها كه در آن نامه نوشته بود اين بود كه به من خبر رسيده است كه ابن زبير بر تو سخت گرفته‌است و پيوند خويشاوندى تو را بريده است و حق تو را كوچك شمرده است تا آنكه با او بيعت كنى و تو در مورد دين و نفس خودت نيك انديشه كرده‌اى و تو با اين كار كه انجام داده‌اى او را بهتر مىشناسى . اينك شام در اختيار تو است هر جاى آن كه مىخواهى منزل كن ما همگى تو را گرامى مىداريم و پيوند خويشاوندى را رعايت مىكنيم و حق تو را مىشناسيم . محمد بن حنفيه به ياران خود گفت : اين راهى است كه آن جا برويم و از مكه بيرون آمد و ما هم همراهش بوديم . كثّير عزّة [ 1 
  ] هم همراهش بود و اين ابيات را سرود :\r\n« تو امام بر حقى و در اين هيچ شك و ترديدى نداريم ، تو همانى كه به او خشنوديم و اميدوار ، تو پسر بهترين مردم پس از پيامبرى ، اى پسر على حركت كن و چه كسى همچون على است ، حركت كن تا به سرزمينهاى قبايل كلب و بلىّ برسى » .\r\nابو الطفيل مىگويد : حركت كرديم و در شهر ايلة فرود آمديم . آنان با ما بسيار پسنديده رفتار كردند . ما هم بهتر از ايشان با ايشان رفتار كرديم . و مردم ايلة محمد بن حنفيه را به شدت دوست مىداشتند و در تعظيم او و يارانش كوشا بودند . گويد : محمد بن حنفيه همواره ما را امر به معروف و نهى از منكر مىكرد و به هيچ كس از مردم در جوار ما ستم نمىشد . اين موضوع به اطلاع عبد الملك رسيد و بر او گران آمد و با قبيصة بن ذؤيب و روح بن زنباع كه مشاوران ويژه‌اش بودند رايزنى كرد . گفتند : صلاح نمىبينيم اجازه دهى با اين سيرت پسنديده كه دارد ، نزديك تو مقيم باشد مگر اينكه با تو بيعت كند يا او را به همان حجاز برگردانى . عبد الملك براى محمد بن حنفيه نوشت : تو در سرزمينهاى من آمده‌اى و\r\n\r\n\r\n","description":"","footnote":"\r\n[ 1 
  ] . كثير بن عبد الرحمان بن ابى جمعه از قبيلهء خزاعه و از شاعران شيعه قرن اول هجرى است . براى اطلاع بيشتر از نمونه اشعار و منابعى كه شرح حالش آمده است به ابن قتيبه ، الشعر و الشعراء ، چاپ بيروت ، 1969 ميلادى ص 22 - 410 مراجعه فرماييد .\r\n انت امام الحق لسنا نمترى * انت الذى نرضى به و نرتجى\r\nانت ابن خير الناس من بعد النبى * با بن على سر و من مثل على\r\nحتى تحلّ ارض كلبٍ و بلىّ \r\n","page_name":" 226 ","page_number":234},
  {"content":"\r\n\r\n( 1 ) كنارى فرود آمده‌اى و همان‌گونه كه مىدانى ميان من و ابن زبير جنگ است و تو مشهور و داراى منزلتى و چنين مصلحت مىبينم كه در كشور من بدون اينكه با من بيعت كنى نمانى .\r\nاگر با من بيعت كردى ، كالاى بازرگانى صد كشتى را كه از درياى قلزم براى ما رسيده است تصرف كن و كشتيها و هر چه در آن است از تو باشد . علاوه بر آن دو ميليون درم به تو خواهم پرداخت كه فعلا پانصد هزار درم مىفرستم و يك ميليون و پانصد هزار درم ديگر را با آنچه مقررى كه براى خود و فرزندان و خويشاوندان و وابستگان و همراهانت بخواهى خواهم فرستاد . و اگر اين پيشنهاد را نمىپذيرى از سرزمين من به جايى برو كه مرا بر آن حكومت نباشد . گويد ، محمد بن حنفيه براى عبد الملك اين نامه را نوشت :\r\n« بسم الله الرحمان الرحيم از محمد بن على بن عبد الملك بن مروان ، سلام بر تو ، نخست پروردگارى را كه پروردگارى جز او نيست مىستايم . اما بعد ، تو انديشهء مرا دانسته و شناخته‌اى و از دير باز نظر مرا در مورد حكومت مىدانى و من بر هيچ كس به ياوه سخن نمىگويم . به خدا سوگند اگر همهء مردم جز نااهلان با حكومت من موافقت كنند هرگز با آنان جنگ نخواهم كرد . بديهى است از مردم كناره هم نمىگيرم تا آنكه همگى بر چيزى متفق شوند . از آنچه در مدينه مىگذشت به مكه گريختم . در همسايگى ابن زبير قرار گرفتم با من بدرفتارى كرد و از من خواست با او بيعت كنم و نپذيرفتم تا آنكه مردم دربارهء تو يا او هماهنگ شوند و سپس من هم چون ديگر مردم بيعت كنم و همچون يكى از ايشان باشم .\r\nسپس تو براى من نامه نوشتى و دعوت كردى پيش تو آيم . پذيرفتم و آمدم و در گوشه‌يى از گوشه‌هاى كشور تو ساكن شدم و به خدا سوگند من قصد مخالفت و ستيز ندارم . يارانم همراه من‌اند و با خود گفتيم اين جا سرزمين وفور و ارزانى است و ما نزديك تو خواهيم بود و از پيوند دوستى و خويشاوندى بهره‌مند مىشويم . اكنون چنين نامه‌يى نوشته‌اى و ما به خواست خداوند متعال از پيش تو باز مىگرديم . »\r\nموسى بن اسماعيل از ابو عونة ، از ابو حمزه نقل مىكند كه مىگفته است * همراه محمد بن حنفيه بودم . پس از آنكه بيش از چهل شب از مرگ ابن عباس گذشت از طائف به ايله حركت كرديم . عبد الملك براى محمد بن حنفيه عهدنامه‌يى نبشته بود كه او همراه يارانش وارد سرزمينهاى تحت حكومت عبد الملك بشود و همان جا مقيم باشد تا مردم در مورد حكومت كسى به توافق برسند . عبد الملك نامهء خود را با سوگند به خدا و ميثاق الهى كه ساخته بود ، ولى همين كه محمد بن حنفيه به شام رسيد عبد الملك به او پيام داد كه يا\r\n\r\n","description":"","footnote":"","page_name":" 227 ","page_number":235},
  {"content":"\r\n\r\n( 1 ) بايد با من بيعت كنى يا از كشور من بيرون روى . در آن هنگام ما هفت هزار تن بوديم كه با او همراهى مىكرديم . محمد به عبد الملك پيام فرستاد ياران مرا امان بده و او پذيرفت . آن گاه محمد برخاست و نخست حمد و نيايش خدا را بجا آورد و گفت : خداوند ولىّ همه كارهاست و حاكم بر همهء امور است . آنچه خدا بخواهد خواهد شد و آنچه خدا نخواهد صورت نخواهد بست . آنچه بايد بيايد نزديك است و شما براى آن پيش از آنكه نازل شود شتاب كرديد و سوگند به كسى كه جان من در دست اوست ميان اصلاب شما كسانى خواهند بود كه همراه و در ركاب آل محمد جنگ خواهد كرد . امر آل محمد بر اهل شرك هم پوشيده نخواهد ماند و امر آل محمد به تأخير افتاده است ولى سوگند به جان خودم همان گونه كه شروع شد ميان شما باز خواهد گشت . اينك سپاس خداوند را كه خونهاى شما را محفوظ و دين شما را استوار داشت . هر كس از شما كه دوست دارد به سرزمين خود برگردد در كمال ايمنى و در پناه حفظ خداوند برود . گويد : فقط نهصد تن با او باقى ماندند و محمد بن حنفيه براى عمره احرام بست و بر گردن شترانى قلاده در افكند و آهنگ خانهء خدا كرديم . چون مىخواستيم وارد منطقهء حرم شويم سواران ابن زبير با ما روبرو شدند و مانع از ورود ما شدند . محمد بن حنفيه به ابن زبير پيام فرستاد كه من از مكه بيرون رفتم و قصد جنگ كردن با تو نداشتم و اينك هم كه برگشته‌ام قصد جنگ با تو ندارم . ما را به حال خود بگذار تا وارد حرم شويم و مناسك خود را انجام دهيم و سپس از پيش تو مىرويم . ابن زبير با آنكه همراه ما شتران قربانى قلاده دار بود نپذيرفت و ما به مدينه برگشتيم و همان جا بوديم تا آنكه حجاج آمد و ابن زبير را كشت و سپس به بصره و كوفه رفت . چون حجاج رفت ما به مكه رفتيم و مناسك خود را انجام داديم و خود ديدم كه شپش بر روى سر و روى محمد بن حنفيه مىلوليد . و چون مناسك خويش را انجام داديم به مدينه برگشتيم و چون سه ماه گذشت محمد بن حنفيه درگذشت .\r\nفضل بن دكين از اسماعيل بن مسلم طايى ، از پدرش نقل مىكند كه مىگفته است * عبد الملك بن مروان براى محمد بن حنفيه نامه‌يى فرستاد كه در عنوان آن نوشته شده بود :\r\n« از عبد الملك امير المؤمنين به محمد بن على » ، چون محمد عنوان نامه را ديد ، انا لله و انا اليه راجعون بر زبان آورد و سپس گفت : اين بردگان آزاد شده و كسانى كه پيامبر ( ص ) آنان را لعنت فرموده است اينك بر منابر مسلمانان بر مىشوند . سوگند به كسى كه جان من در دست اوست اينها كارهايى است كه بر قرار خود قرار نگرفته است .\r\n\r\n","description":"","footnote":"","page_name":" 228 ","page_number":236},
  {"content":"\r\n\r\n( 1 ) ابو الطفيل مىگويد : چون از شام برگشتيم ، محمد بن حنفيه به موالى خود و كسانى از اهل كوفه و بصره كه همراهش بودند اجازه داد و آنان از مدين برگشتند و ما به مكه رفتيم و همراه او در دره منى منزل كرديم . بيش از دو يا سه شب نگذشت كه ابن زبير به محمد پيام فرستاد از اين منزل برو و در همسايگى ما مباش . ابن حنفيه گفت : « شكيبا باش و براى رضاى خدا صبورى كن » [ 1 
  ] و اين كار بزرگى نيست هر كس بر كارى كه چاره‌يى براى آن نيابد بايد صبر كند تا خداوند راه بيرون شدنى از آن گرفتارى برايش فراهم فرمايد . به خدا سوگند من هرگز ارادهء شمشير نكرده‌ام و اگر اراده كرده بودم هرگز ابن زبير با من چنين بازى نمىكرد و اگر من خود تنها بودم و او با همهء سپاهيانش باز هم گستاخى نمىكرد . ولى به خدا سوگند من آهنگ چنين كارى ندارم و ابن زبير هم در بدرفتارى نسبت به من كوتاهى نخواهد كرد و به هر حال از همسايگى من ناراحت است . محمد بن حنفيه به طايف رفت و آن جا مقيم بود تا آنكه حجاج در اول ماه ذى قعده سال هفتاد و دوم هجرت براى جنگ با ابن زبير آمد و او را محاصره كرد و سرانجام در سه شنبه هفدهم جمادى الآخر سال بعد او را كشت . گويد : آن سال محمد بن حنفيه از طايف آمد و حج گزارد و سپس به همان دره برگشت و مقيم شد .\r\nمحمد بن عمر واقدى از عبد الرحمان بن ابى الموال ، از حسن بن على بن محمد بن حنفيه ، از پدرش نقل مىكند كه مىگفته است * چون محمد بن حنفيه در سال هفتاد و دوم به دره برگشت و ابن زبير هنوز كشته نشده ولى محصور بود ، حجاج كه ابن زبير را در محاصره داشت به محمد بن حنفيه پيام داد و كسى فرستاد كه بايد با عبد الملك بن مروان بيعت كنى . محمد گفت : تو از توقف من در مكه و رفتنم به طائف و شام آگاهى كه به سبب خوددارى من از بيعت با ابن زبير و عبد الملك بوده است تا اينكه مردم نسبت به يكى از آن دو توافق كنند . من مردى هستم كه مخالفتى ندارم و چون ديدم مردم با يك ديگر اختلاف دارند از ايشان كناره گرفتم تا اتفاق نظر پيدا كنند . به محترم‌ترين سرزمينهاى خدا يعنى مكه كه در آن پرندگان هم در امانند پناه آوردم . ابن زبير با من بدرفتارى كرد . به شام كوچ كردم .\r\nعبد الملك نزديك بودن من را خوش نداشت . باز به حرم برگشتم . اكنون هم اگر ابن زبير كشته شود و مردم به عبد الملك اتفاق كنند ، با تو براى او بيعت خواهم كرد . حجاج راضى نشد و گفت : بايد حتما با عبد الملك بيعت كند و محمد بن حنفيه هم نپذيرفت . حجاج هم از\r\n\r\n\r\n","description":"","footnote":"\r\n[ 1 
  ] . بخشى از آيه 127 سوره شانزدهم - نحل .\r\n","page_name":" 229 ","page_number":237},
  {"content":"\r\n\r\n( 1 ) آرام گذاشتن او خوددارى كرد و محمد همچنان او را از خود مىراند تا ابن زبير كشته شد .\r\nفضل بن دكين و محمد بن عبد الله اسدى هر دو از يونس بن ابى اسحاق ، از سهل بن عبيد بن عمرو حارثى نقل مىكنند كه مىگفته است * چون عبد الملك ، حجاج را به مكه و مدينه گسيل داشت ، به او گفت : تو را بر محمد بن حنفيه هيچ تسلطى نيست . چون حجاج به حجاز آمد به محمد بن حنفيه پيام فرستاد و او را تهديد كرد و گفت : اميدوارم كه خداوند روزى مرا بر تو مسلط كند و در آن روز چنين و چنان خواهم كرد . محمد پيام داد كه اى كسى كه دشمن خويشتنى دروغ مىگويى مگر نمىدانى كه خداوند را در هر روز سيصد و شصت نظر يا نفحه رحمت است و من اميدوارم خداوند يكى از نظرها و نفحات خود را به من روزى فرمايد و براى تو بر من تسلطى قرار ندهد . گويد : حجاج اين موضوع را براى عبد الملك نوشت و عبد الملك هم آن را براى پادشاه روم نوشت . پادشاه روم در پاسخش نوشت كه به خدا سوگند اين سخن نه از گنجينه تو و نه از گنجينه خاندان تو است بلكه از گنجينه خاندان نبوت است .\r\nمحمد بن عمر واقدى از عبد الله بن جعفر ، از صالح بن كيسان ، از حسن بن محمد بن على نقل مىكند كه مىگفته است * پس از آنكه ابن زبير كشته شد پدرم همچنان با حجاج براى عبد الملك بيعت نكرد . حجاج كسى فرستاد و او را احضار كرد و آمد . حجاج گفت :\r\nخداوند دشمن خدا را كشت . محمد بن حنفيه گفت : هر گاه همهء مردم بيعت كنند من بيعت خواهم كرد . حجاج گفت : به خدا سوگند تو را خواهم كشت . محمد گفت : مگر نمىفهمى .\r\nاو گفت : به خدا سوگند تو را خواهم كشت . محمد گفت : مگر نمىفهمى و نمىدانى كه خدا را در هر روز سيصد و شصت لحظه و عنايت است كه در هر لحظه و گوشه چشم انداختن سيصد و شصت قضيه را حل و فصل مىفرمايد . شايد خداوند در يكى از اين لحظات و قضايا شر تو را از ما كفايت فرمايد . گويد : حجاج اين موضوع را براى عبد الملك نوشت و چون اين نامه به عبد الملك رسيد او را سخت خوش آمد و همان را براى پادشاه روم نوشت و چنين بود كه پادشاه روم براى عبد الملك نامه‌يى نوشته و او را تهديد كرده بود كه براى جنگ با تو سپاههاى فراوان گرد آورده‌ام و عبد الملك همان گفتار محمد بن حنفيه را براى پادشاه روم نوشت . گويد : عبد الملك براى حجاج بن يوسف نوشت ما مىدانيم كه محمد حنفيه قصد خلاف ندارد با او مدارا كن كه به هر حال خواهد آمد و بيعت خواهد كرد . و چون مردم همگى با عبد الملك بيعت كردند و عبد الله بن عمر هم بيعت كرد عبد الله بن عمر\r\n\r\n","description":"","footnote":"","page_name":" 230 ","page_number":238},
  {"content":"\r\n\r\n( 1 ) به محمد بن حنفيه گفت : چيزى باقى نمانده است ، تو نيز بيعت كن . محمد حنفيه براى عبد الملك بن مروان چنين نوشت : « بسم الله الرحمان الرحيم براى بنده خدا عبد الملك امير المؤمنين ، از محمد بن على ، و سپس من چون ديدم مردم اختلاف دارند از ايشان كناره گرفتم . چون اين حكومت به تو رسيد و مردم با تو بيعت كردند من هم همچون مردى از ايشان در كارهاى پسنديده‌يى كه شركت كنند شركت مىكنم . اينك با تو بيعت مىكنم و براى تو با حجاج بيعت كردم و در مورد بيعت خود به تو پيام هم فرستادم و مىبينم كه مردم بر حكومت تو اجتماع و اتفاق كرده‌اند ولى ما دوست مىداريم كه به ما امان دهى و عهد و ميثاقى بر وفاى خود به ما ارزانى دارى كه در حيله‌گرى خيرى نيست و اگر از اين كار خوددارى كنى سرزمين خدا گسترده است » .\r\nچون عبد الملك اين نامه را خواند ، قبيصة بن ذؤيب و روح بن زنباع به او گفتند : تو را بر او اعتراضى نيست . اگر او مىخواست شكافى ايجاد كند مىتوانست و حال آنكه اكنون تسليم شده و بيعت كرده است . چنين مصلحت مىبينيم كه براى او عهد و ميثاقى بنويسى و امان نامه براى او و يارانش گسيل دارى . عبد الملك چنان كرد و براى محمد بن حنفيه نوشت : تو در نظر ما پسنديده‌اى و تو در نظر ما دوست داشتنىتر و داراى خويشاوندى نزديك‌تر از ابن زبيرى . براى تو عهد و ميثاق است و در پناه ذمه خدا و رسول خدايى به شرط آنكه خود خلافى انجام ندهى و هيچ يك از ياران تو مرتكب كارى كه تو خوش نمىدارى نشوند . به شهر خود برگرد و هر جا مىخواهى برو كه من تا زنده باشم پيوند تو و يارى دادنت را رها نمىكنم . عبد الملك به حجاج هم نامه نوشت كه با او خوش رفتار باشد و او را گرامى بدارد و محمد بن حنفيه به مدينه بازگشت .\r\nمحمد بن عمر واقدى از معاوية بن عبد الله بن عبيد الله بن ابى رافع ، از پدرش نقل مىكند كه مىگفته است * چون محمد بن حنفيه به مدينه بازگشت و خانهء خويش را كنار بقيع ساخت ، نامه‌يى به عبد الملك نوشت و از او اجازه خواست كه پيش او برود .\r\nعبد الملك پاسخ نوشت و اجازه داد كه پيش او برود و محمد در سال هفتاد و هشتم يعنى همان سال كه جابر بن عبد الله درگذشت به دمشق و پيش عبد الملك رفت . چون از او اجازهء ورود خواست ، اجازه داد و فرمان داد براى او خانه‌يى نزديك به خانه‌اش فراهم آورند و نيز دستور داد براى او چندان وسايل پذيرايى فراهم شود كه براى خود و همراهانش كافى باشد . معمولًا محمد هر گاه كه عبد الملك اجازه ورود مىداد ، وارد مىشد . عبد الملك\r\n\r\n","description":"","footnote":"","page_name":" 231 ","page_number":239},
  {"content":"\r\n\r\n( 1 ) نخست افراد خاندان خود را مىپذيرفت و سپس به محمد اجازه مىداد . محمد وارد مىشد و سلام مىداد ، گاه مىنشست و گاه برمىگشت . چون يك ماه يا نزديك يك ماه بر اين برآمد با عبد الملك تنها و در خلوت مذاكره كرد و خويشاوندى و نزديكى خود را متذكر شد و گفت : وام دارد . عبد الملك وعده داد كه وامش را پرداخت و رعايت پيوند خويشاوندى را خواهد كرد . او به محمد گفت : نيازهاى خود را گزارش دهد . محمد صورت وامها و نيازهاى خود را گزارش داد و براى فرزندان و خويشاوندان و موالى خويش هم تقاضاى مقررى كرد . عبد الملك همهء موارد را پذيرفت ولى در مورد موالى سخت گيرى كرد كه مقررى براى ايشان مقرر دارد . محمد در مورد ايشان اصرار كرد و او مقررى اندكى تعيين كرد . محمد باز با عبد الملك گفتگو كرد و او ميزان مقررى ايشان را افزود و هر حاجتى كه داشت برآورد . آن گاه محمد اجازه بازگشت خواست كه اجازه داد و بازگشت .\r\nمحمد بن عمر واقدى از عبد الله بن جعفر ، از عبد الواحد بن ابى عون نقل مىكند كه مىگفته‌است * محمد بن حنفيه مىگفت : پيش عبد الملك رفتم ، حوائج مرا برآورد و چون با او بدرود كردم و نزديك بود از ديد او پنهان شوم خودش مرا صدا كرد و گفت :\r\nابو القاسم ! ابو القاسم ! من برگشتم ، گفت : آيا مىدانى كه خداوند مىداند در كارى كه آن روز نسبت به آن پيرمرد كردى ستمگر بودى . گويد : مقصود عبد الملك آن بود كه روز جنگ خانهء عثمان ، محمد بن حنفيه ، مروان بن حكم را گرفته بود و او را با ردايش بر خاك افكنده بود . عبد الملك مىگفته است من در آن روز به او مىنگريستم و آن هنگام زلف و كاكل داشتم .\r\nمحمد بن عمر واقدى از موسى بن عبيدة ، از زيد بن عبد الرحمان بن زيد بن خطاب نقل مىكند كه مىگفته است * همراه ابان پسر عثمان پيش عبد الملك بن مروان رفتم . محمد بن حنفيه هم پيش او بود . در اين هنگام عبد الملك شمشير پيامبر ( ص ) را خواست كه آن را آوردند . سپس صيقل خواست كه آن را بزدايد . عبد الملك به شمشير نگريست و گفت :\r\nهرگز آهنى بهتر از آن نديده‌ام و به خدا سوگند كه مردم هرگز كسى چون صاحب اين شمشير نديده‌اند . آن گاه به محمد بن حنفيه گفت : اى محمد اين شمشير را به من بده . محمد گفت :\r\nهر يك از ما را كه سزاوارتر مىبينى آن را براى خود بگيرد ، عبد الملك گفت : هر چند براى تو خويشاوندى و قرابت با رسول خدا محفوظ است ولى براى همه ما حق قرابت و خويشاوندى است . محمد بن حنفيه آن شمشير را به دست عبد الملك داد و در آن هنگام حجاج هم حضور داشت . محمد بن حنفيه گفت : اى امير المؤمنين اين شخص مرا آزار داد و\r\n\r\n","description":"","footnote":"","page_name":" 232 ","page_number":240},
  {"content":"\r\n\r\n( 1 ) حق مرا كوچك شمرد و مرا تحقير كرد و اگر گاهى پنج درم بر عهده من بود مىفرستاد و مطالبه مىكرد . عبد الملك به حجاج گفت : تو را بر او فرمانروايى نيست . و چون محمد بن حنفيه از مجلس بيرون رفت و پشت كرد ، عبد الملك گفت : خود را به او برسان و كدورتش را از دلش بيرون آور . حجاج خود را به او رساند و گفت : امير المؤمنين مرا فرستاده است تا كدورت و كينه را از دل تو بيرون كشم و هرگز خوش مباد آنچه كه تو را آزار دهد . محمد گفت : اى حجاج واى بر تو از خدا بترس و برحذرباش هيچ بامدادى نيست كه بندگان در آن درآيند مگر اينكه خداوند را بر هر يك از ايشان سيصد و شصت نظر است اگر آنان را فروگيرد با سرنوشت و تقدير فرو مىگيرد و اگر از گناهان ايشان درگذر با بردبارى درمىگذرد . حجاج گفت : چيزى از من نخواهى خواست مگر اينكه آن را به تو مىدهم .\r\nمحمد گفت : چنين خواهى كرد ؟ گفت : آرى . محمد گفت : از تو مىخواهم روزگار را قطع كنى . حجاج اين سخن را به عبد الملك گفت و عبد الملك به راس الجالوت پيام داد كه مردى از ما سخنى گفته است كه فقط از او شنيده‌ايم و گفتار محمد بن حنفيه را به او گزارش داد . راس الجالوت گفت : اين كلمه جز از خاندان پيامبر از زبان كس ديگرى بيرون نمىآيد .\r\nقبيصة بن عقبه از سفيان ، از مغيره ، از ابراهيم نقل مىكند كه مىگفته است * حجاج خواست پاى خود را روى مقام ابراهيم بگذارد محمد بن حنفيه او را به شدت از اين كار منع كرد .\r\nفضل بن دكين و محمد بن عبد الله اسدى هر دو از سفيان ، از يزيد بن ابى زياد ، از سالم بن ابى الجعد نقل مىكنند كه مىگفته است * محمد بن حنفيه را ديدم وارد كعبه شد و در هر گوشه آن دو ركعت و جمعاً هشت ركعت نماز گزارد .\r\nفضل بن دكين از سفيان نقل مىكند كه محمد بن حنفيه مىگفته است * دنيا از ميان نخواهد رفت تا آنكه خصومتهاى مردم نسبت به يك ديگر در مورد پروردگارشان باشد .\r\nمحمد بن عمر واقدى از ابو معاويه ضرير ، از ابو مالك نقل مىكند كه مىگفته است * محمد بن حنفيه را ديدم در حالى كه سوار بر ماديان سپيد رنگى بود و رمى جمره مىكرد .\r\nمحمد بن عبيد از سفيان تمّار نقل مىكند كه مىگفته است * محمد بن حنفيه را در حالى كه محرم بود روز هشتم ذى حجه ديدم و بر سرش حنا و كتم نهاده بود .\r\nفضل بن دكين از اسرائيل ، از نوير نقل مىكند كه مىگفته است * خود ديدم محمد بن حنفيه با حنا و كتم خضاب بسته است .\r\nمحمد بن عمر واقدى از مروان بن معاوية ، از سفيان تماّر نقل مىكند كه مىگفته است\r\n\r\n","description":"","footnote":"","page_name":" 233 ","page_number":241},
  {"content":"\r\n\r\n( 1 ) * محمد بن حنفيه را ديدم كه سمت راست شتران قربانى خود را با خون علامت گذارى مىكرد .\r\nفضل بن دكين و محمد بن عبد الله اسدى هر دو از سفيان ، از سليمان شيبانى نقل مىكنند كه مىگفته است * در عرفات بر تن محمد بن حنفيه تن پوشى از خز زرد ديدم .\r\nابو معاويه ضرير از ابو اسحاق شيبانى نقل مىكند كه مىگفته است * در عرفات بر محمد بن حنفيه تن پوشى از خز ديدم .\r\nسعيد بن محمد ثقفى از رشدين نقل مىكند كه مىگفته است * محمد بن حنفيه را ديدم عمامه‌يى خاكسترى تيره بر سر داشت و به اندازهء يك وجب يا چيزى كمتر از آن از پشت سرش آويخته بود .\r\nفضل بن دكين از عبد الواحد بن ايمن نقل مىكند كه مىگفته است * بر سر محمد بن حنفيه عمامه‌يى سياه ديدم .\r\nقاسم بن مالك زنى از نصر بن اوس نقل مىكند كه مىگفته است * بر تن محمد بن على بن حنفيه ملحفه‌يى زرد رنگ كه چرك بود ، ديدم .\r\nفضل بن دكين از اسرائيل ، از عبد العزيز بن حكيم ، از ابو ادريس نقل مىكند كه مىگفته است * محمد بن حنفيه به من گفت : چه چيز تو را از پوشيدن جامهء خز باز مىدارد ، پوشيدن آن اشكالى ندارد . گفتم : در بافت آن ابريشم به كار مىبرند .\r\nعبيد الله بن موسى و فضل بن دكين هر دو از اسرائيل ، از عبد العزيز بن حكيم ، از ابو ادريس نقل مىكنند كه مىگفته است * محمد بن حنفيه را ديدم با حنا و كتم خضاب مىبندد . گفتم : آيا على ( ع ) خضاب مىبست ؟ گفت : نه . گفتم : پس تو چرا چنين مىكنى .\r\nگفت : خود را براى زنان جوان مىنمايم .\r\nفضل بن دكين از ابو نعيم خزاز نقل مىكند كه مىگفته است ، از صالح بن ميثم شنيدم كه مىگفت * بر دست محمد بن حنفيه نشان حنا ديدم پرسيدم اين چيست ؟ گفت : بر مادرم خضاب بستم .\r\nمحمد بن عبد الله اسدى و قبيصة بن عقبه هر دو از سفيان ، از سالم بن ابى حفصة ، از ابى يعلى نقل مىكنند كه * محمد بن حنفيه زلفهاى مادرش را مىآراست و شانه مىكرد .\r\nمحمد بن عبد الله اسدى از عبد الواحد بن ايمن نقل مىكند كه مىگفته است * محمد بن حنفيه را ديدم كه با حنا خضاب بسته بود و بر چشمهايش سرمه كشيده بود و عمامهء سياه\r\n\r\n","description":"","footnote":"","page_name":" 234 ","page_number":242},
  {"content":"\r\n\r\n( 1 ) بر سر داشت .\r\nفضل بن دكين از عبد الرحمان بن ايمن نقل مىكند كه مىگفته است * پدرم مرا پيش محمد بن حنفيه فرستاد و چون پيش او رفتم ديدم چشمايش را سرمه كشيده و ريش خود را قرمز كرده است . پيش پدرم برگشتم و گفتم : مرا پيش پيرمردى جلف و سبك فرستادى .\r\nگفت : اى پسر زن فرومايه ، او محمد بن على است .\r\nفضل بن دكين از فطر بن خليفة ، از منذر ثورى نقل مىكند كه * محمد بن حنفيه نبيذى كه در خم افكنده بودند مىآشاميد .\r\nمحمد بن صلت از ربيع بن منذر ، از پدرش نقل مىكند كه مىگفته است * همراه محمد بن حنفيه بوديم خواست وضو بگيرد دو كفش روى هم پوشيده بود . هر دو كفش خويش را بيرون آورد و بر پشت پاهايش مسح كشيد .\r\nمحمد بن ربيعة كلابى از اسماعيل ازرق ، از ابو عمر نقل مىكند كه مىگفته است محمد بن حنفيه در عيد فطر و قربان و هر جمعه غسل مىكرد . هنگامى كه در دره محصور بود نيز چنين مىكرد . و پس از خون گرفتن هم غسل مىكرد .\r\nيعلى بن عبيد از رشد بن كريب نقل مىكند كه مىگفته است * محمد بن حنفيه را ديدم انگشتر در دست چپ خويش مىكرد .\r\nمحمد بن عمر واقدى از على بن عمر بن على بن حسين ، از عبد الله بن محمد بن عقيل نقل مىكند كه مىگفته است * در سال هشتاد و يكم هجرت از محمد بن حنفيه شنيدم كه مىگفت : اين شصت و پنجمين سال عمر من است و سن من از پدرم بيشتر شده است كه پدرم در شصت و سه سالگى در گذشت . محمد بن حنفيه در همان سال كه هشتاد و يكم بود درگذشت .\r\nمحمد بن عمر واقدى از زيد بن سائب نقل مىكند كه مىگفته است * از ابو هاشم عبد الله بن محمد بن حنفيه پرسيدم پدرت كجا به خاك سپرده شد ؟ گفت : در بقيع . پرسيدم چه سالى ؟ گفت : آغاز سال هشتاد و يكم و او شصت و پنج ساله بود ، هر چند آن سال را به آخر نرساند و شصت و پنج سال بيش نداشت . محمد بن سعد مىگويد : خبر نداريم كه محمد بن حنفيه از عمر روايتى نقل كرده باشد .\r\nمحمد بن عمر واقدى از زيد بن سائب نقل مىكند كه مىگفته است * شنيدم ابو هاشم عبد الله بن محمد بن حنفيه در حالى كه به گوشه‌يى از بقيع اشاره مىكرد ، مىگفت : اين گور ابو القاسم يعنى پدرش است . او گفت : پدرم در محرم سال هشتاد و يكم درگذشت و آن سال\r\n\r\n","description":"","footnote":"","page_name":" 235 ","page_number":243},
  {"content":"\r\n\r\n( 1 ) سيل حجاف بود ، يعنى سيلى كه در مكه آمد و حاجيان را با خود برد . و چون جسدش را كنار بقيع نهاديم ابان پسر عثمان بن عفان كه در آن هنگام از جانب عبد الملك بن مروان امير مدينه بود آمد تا بر جنازه نماز بگزارد . برادرم به من گفت : نظر تو چيست ؟ گفتم : ابان بدون اينكه از ما بخواهد و اجازه بگيرد نماز نخواهد گزارد . ابان به من گفت : شما سزاوارتر بر جنازه هستيد هر كس را مىخواهيد مقدم بداريد تا بر جنازه نماز بگزارد . گفتيم : خودت پيش برو و نماز بگزار . او پيش رفت و نماز گزارد .\r\nمحمد بن عمر واقدى مىگويد * با زيد بن سائب گفتگو كردم و گفتم : عبد الملك بن وهب از سليمان بن عبد الله ، از عوير اسلمى براى من نقل كرد كه در آن روز ابو هاشم عبد الله بن محمد به ابان گفته است : مىدانيم كه امام سزاوارتر است به نماز گزاردن بر جنائز و اگر چنين نبود تو را مقدم نمىداشتيم . زيد گفت : آرى من هم خود شنيدم كه ابو هاشم چنين گفت و ابان پيش رفت و نماز گزارد .\r\n\r\nعمر اكبر\r\nابن على بن ابى طالب بن عبد المطلب بن هاشم بن عبد مناف بن قصّى . مادرش ملقب به صهباء است و او ام حبيب دختر ربيعة بن بجير بن عبد بن علقمة بن حارث بن عتبه بن سعد بن زهير بن جشم بن بكر بن حبيب بن عمرو بن غنم بن تغلب بن وائل است . او در زمرهء اسيرانى بوده است كه خالد بن وليد هنگام حمله به بنى تغلب بن وائل است . او در زمرهء اسيرانى بوده است كه خالد بن وليد هنگامى حمله به بنى تغلب در عين التمر اسير گرفته بوده است .\r\nفرزندان عمر بن على عبارتند از : محمد ، ام موسى ، ام حبيب كه مادرشان اسماء دختر عقيل بن ابى طالب است . عمر اكبر خود از راويان حديث است و ميان فرزندان و اعقاب او گروهى از راويان حديث‌اند كه نام آنان را در طبقه و جاى خود مىآوريم .\r\n\r\nعبيد الله بن على\r\nابن ابى طالب بن عبد المطلب بن هاشم بن عبد مناف بن قصى . مادرش ليلى دختر مسعود بن خالد بن مالك بن ربعى بن سلمى بن جندال بن نهشل بن دارم بن مالك بن حنظلة بن مالك بن سعد بن زيد منات بن تميم است . عبيد الله بن على از حجاز به كوفه و پيش مختار آمد و از\r\n\r\n","description":"","footnote":"","page_name":" 236 ","page_number":244},
  {"content":"\r\n\r\n( 1 ) او چيزى خواست . مختار چيزى نداد و پرسيد آيا از مهدى نامه‌يى آورده‌اى . گفت : نه . چند روزى او را زندانى و سپس آزاد كرد و گفت : از پيش ما برو . و عبيد الله از مختار گريخت و به بصره پيش مصعب بن زبير رفت و به خانه دايى خود نعيم بن مسعود تميمى نهشلى فرود آمد . مصعب دستور داد صد هزار درم به او پرداختند . مصعب بن زبير دستور داد مردم براى جنگ با دشمن خود ( يعنى مختار ) آماده شوند و زمانى را براى حركت معين كرد و در جايى پايگاه قرار داد و سپس از همان پايگاه حركت كرد و بر بصره عبيد الله بن عمر بن عبيد الله بن معمر را گماشت . چون مصعب حركت كرد ، عبيد الله بن على از همراهى با او خوددارى كرد و ميان دايىهاى خويش ماند . ولى دايى بزرگش نعيم بن مسعود همراه مصعب حركت كرد . چون مصعب از بصره دور شد فرزندان سعد بن زيد منات بن تميم پيش عبيد الله آمدند و گفتند : ما هم دايىهاى تو هستيم و ما را هم در تو بهره و نصيبى است ، پيش ما بيا كه دوست مىداريم تو را گرامى داريم . گفت : آرى و پيش ايشان رفت . آنان او را ميان خود منزل دادند و در حالى كه خود كراهت داشت با او به خلافت بيعت كردند . عبيد الله بن على مىگفت : شتاب مكنيد و اين كار را انجام مدهيد و آنان از پذيرش گفتارش خوددارى كردند . اين خبر به اطلاع مصعب رسيد و موضوع را براى عبيد الله بن عمر بن عبيد الله بن معمر نوشت و او را ناتوان شمرد و گفت : چگونه از كارى كه در مورد عبيد الله بن على شده است بىخبر مانده‌اى و چگونه آگاه نشده‌اى كه با او بيعت كرده‌اند . آن گاه مصعب دايى عبيد الله بن على را فراخواند و به او گفت : من تو را گرامى داشتم و در كارهاى ميان خودم و تو همواره نسبت به تو نيكى كردم چه چيز موجب شد در مورد خواهرزاده‌ات اين كار را انجام دهى و او را در بصره بگذارى كه مردم را بشوراند و نسبت به آنان خدعه و مكر ورزد . نعيم بن مسعود به خدا سوگند خورد كه اين كار را او انجام نداده و يك كلمه از اين داستان را نمىداند . مصعب سخن او را پذيرفت و او را تصديق كرد . مصعب گفت : من براى عبيد الله بن عمر نامه نوشته‌ام و او را از غفلتى كه در اين مورد كرده است سرزنش كردم . نعيم بن مسعود گفت : هيچ كس نبايد موجب تحريك بيشتر او گردد ، من خود اين موضوع را كفايت مىكنم و او را پيش تو مىآورم . نعيم حركت كرد و خود را به بصره رساند افراد خاندان حنظلة و عمرو بن تميم را جمع كرد و با آنان پيش افراد بنى سعد رفت و گفت : به خدا سوگند در اين كارى كه كرديد براى شما خيرى وجود ندارد و گويا مىخواهيد تمام قبيلهء تيم را به هلاك اندازيد . خواهرزاده‌ام را به من بسپريد ، آنان ساعتى يك ديگر را سرزنش\r\n\r\n","description":"","footnote":"","page_name":" 237 ","page_number":245},
  {"content":"\r\n\r\n( 1 ) كردند و سپس عبيد الله بن على را به او سپردند و او همراه عبيد الله بيرون آمد و پيش مصعب رفت . مصعب به عبيد الله گفت : اى برادر چه چيزى تو را به انجام اين كار واداشت ؟ عبيد الله سوگند خورد كه به خدا قسم نه آن كار را مىخواسته و نه از آن آگاه بوده است و گفت : من اين كار را خوش نداشتم و از پذيرش آن خوددارى كردم ولى آنان انجام دادند . مصعب او را تصديق كرد و از او پذيرفت . در اين هنگام مصعب به عباد حبطى فرمانده جلو داران سپاه خود دستور داد براى رويارويى با لشكرهاى مختار پيشروى كند . او حركت كرد عبيد الله بن على هم همراهش بود و چون به منطقهء مذار رسيدند سپاهيان مختار هم فرا رسيدند و برابر ايشان فرود آمدند . ناگاه به لشكر مصعب شبيخون زدند و بيشتر افرادش را كشتند و فقط اندكى توانستند پراكنده بگريزند . عبيد الله بن على بن ابى طالب هم در آن شب كشته شد .\r\n\r\nسعيد بن مسيّب\r\nابن حزن بن ابى وهب بن عمرو بن عائد بن عمران بن مخزوم بن يقظه . مادرش ام سعيد دختر حكيم بن امية بن حارثة بن اوقص سلمى است . فرزندان سعيد بن مسيب عبارتند از : محمد و سعيد و الياس و ام عثمان و ام عمرو و فاخته كه مادرشان ام حبيب دختر ابو كريم بن عامر بن عبد ذى الشرى بن عتاب بن ابى صعب بن فهم بن ثعلبة بن سليم بن غانم بن دوس است . و مريم كه مادرش كنيزى است .\r\nمعلى بن اسد از عبد العزيز بن مختار ، از على بن زيد نقل مىكند كه مىگفته است * سعيد بن مسيب بن حزن خودش برايم نقل كرد كه پدر بزرگم حزن به حضور پيامبر آمده است . پيامبر ( ص ) از او پرسيده‌اند نامت چيست ؟ گفته است : حزن . پيامبر فرموده‌اند : نه كه نام تو سهل است . او گفته است : اى رسول خدا اين نامى است كه پدر و مادرم مرا به آن نامگذارى كرده‌اند و با همين نام ميان مردم معروف شده‌ام ، پيامبر ( ص ) سكوت فرمودند .\r\nراوى روايت مىگويد ، سعيد بن مسيب گفت : ميان خاندان ما اين اندوه و گرفتگى همواره مشهود است .\r\nمحمد بن عمر واقدى از محمد بن عبد الله بن عبيد بن عمير ، از على بن زيد نقل مىكند كه مىگفته است * سعيد بن مسيب چهار سال پس از اينكه عمر بن خطاب به خلافت رسيد ، متولد شد و در هشتاد و چهار سالگى درگذشت .\r\n\r\n","description":"","footnote":"","page_name":" 238 ","page_number":246},
  {"content":"\r\n\r\n( 1 ) محمد بن عمر از طلحة بن محمد بن سعيد بن مسيب ، از پدرش نقل مىكند كه مىگفته است * سعيد دو سال پيش از مرگ عمر بن خطاب متولد شده و در هفتاد و دو سالگى درگذشته است . واقدى مىگويد : چنين مىبينم كه بيشتر مردم معتقدند كه سعيد دو سال پس از خليفه شدن عمر متولد شده است . برخى گفته‌اند او از عمر احاديثى شنيده است ولى با وجودى كه چنين گفته‌اند اهل علم اين موضوع را صحيح نمىدانند .\r\nسعيد بن منصور از سفيان ، از يحيى بن سعيد ، از سعيد بن مسيب نقل مىكند كه مىگفته است * من به سال دوم خلافت عمر متولد شده‌ام و مدت خلافت عمر ده سال و چهار ماه بوده است .\r\nسفيان بن عيينه از ابراهيم بن طريف ، از حميد بن يعقوب نقل مىكند كه مىگفته است شنيدم سعيد بن مسيب مىگفت * من از عمر كلمه‌يى شنيدم كه هيچ كس از ايشان كه زنده‌اند ، نشنيده است و آن اين است كه هر گاه عمر كعبه را مىديد مىگفت : « اللهم انت السلام و منك السلام » .\r\nاسباط بن محمد از ابو اسحاق شيبانى ، از بكير بن اخنس ، از سعيد بن مسيب نقل مىكند كه مىگفته است از عمر بن خطاب بر منبر شنيدم كه مىگفت * هر كس همبسترى كند و غسل نكند چه از او انزال شده باشد و چه نشده باشد ، او را عقوبت خواهم كرد .\r\nحسن بن موسى از ابن لهيعه ، از بكير بن اشجّ نقل مىكند كه مىگفته است * از سعيد بن مسيب پرسيده شد آيا عمر بن خطاب را درك كرده و به حضورش رسيده‌اى ؟ گفت : نه .\r\nمعن بن عيسى از مالك نقل مىكند كه مىگفته است به او خبر رسيده كه سعيد بن مسيب مىگفته است * گاه چند شب و روز در جستجوى شنيدن يك حديث سير و سفر مىكردم .\r\nيزيد بن هارون و فضل بن دكين و محمد بن عبد الله اسدى همگى از مسعر ، از سعد بن ابراهيم ، از سعيد بن مسيب نقل مىكنند كه مىگفته است * هيچ كس داناتر از من به همهء قضاوتهايى كه پيامبر ( ص ) و ابو بكر و عمر كرده‌اند باقى نمانده است ! يزيد در دنبالهء اين روايت مىگويد ، مسعر گفت : خيال مىكنم قضاوتهاى عثمان و معاويه را هم گفت .\r\nعبد العزيز بن عبد الله اويسى كه از خاندان عامر بن لوّى است از ابراهيم بن سعد ، از پدرش ، از سعيد بن مسيب نقل مىكرد كه مىگفته است * هيچ كس داناتر از من به همهء قضاوتهايى كه پيامبر ( ص ) فرموده‌اند و به همهء قضاوتهايى كه عمر و ابو بكر انجام داده‌اند\r\n\r\n","description":"","footnote":"","page_name":" 239 ","page_number":247},
  {"content":"\r\n\r\n( 1 ) باقى نمانده است . گويد ، پدرم مىگفت : چنين مىپندارم كه گفت و از همهء قضاوتهايى كه عثمان انجام داده است .\r\nمحمد بن عمر واقدى مىگويد هشام بن سعد برايم نقل كرد كه * كسى از زهرى پرسيد سعيد بن مسيب علم خود را از چه كسانى فراگرفته‌است ؟ گفت : از زيد بن ثابت ، با سعد بن ابى وقاص و ابن عباس و ابن عمر نيز همنشينى داشت و به حضور ام سلمه و عايشه همسران پيامبر ( ص ) مىرسيد و از عثمان و على و صهيب و محمد بن سلمه هم روايت شنيده است . تمام روايات مسند او از ابو هريره است و او داماد ابو هريره بود . ضمنا از اصحاب عمر و عثمان هم روايت شنيده بود و گفته مىشد هيچ كس داناتر از او به قضاوتهايى كه عمر و عثمان كرده‌اند ، نيست .\r\nواقدى مىگويد : ليث بن سعد و مالك بن انس از قول يحيى بن سعيد برايم نقل كرده‌اند * به سعيد بن مسيب راويه عمر مىگفتند و اين به آن سبب بود كه سعيد بن مسيب از همگان نسبت به قضاوتها و احكامى كه عمر صادر كرده بود حافظتر بود .\r\nمحمد بن عمر واقدى از قدامة بن موسى جمحى نقل مىكند كه گفته است * در حالى كه اصحاب پيامبر ( ص ) هنوز زنده بودند سعيد بن مسيب فتوى مىداد .\r\nواقدى از جاريه بن ابى عمران نقل مىكند كه مىگفته است از محمد بن يحيى بن حبّان شنيدم كه مىگفت * سالار و مقدم بر همه فقيهان روزگار گذشته مدينه سعيد بن مسيب بود و در فتوى دادن بر همه برترى داشت و به او فقيه فقيهان مىگفتند .\r\nواقدى همچنين از ثور بن يزيد ، از مكحول نقل مىكند كه مىگفته است * سعيد بن مسيب عالم عالمان بود .\r\nسفيان بن عيينه از اسماعيل بن اميه ، از مكحول نقل مىكند كه مىگفته است * تمام احاديثى كه براى شما مىگويم از سعيد بن مسيب و شعبى است .\r\nواقدى از ابن ابى ذئب ، از ابن ابى الحويرث نقل مىكند كه مىگفته است * خود حضور داشته و ديده است كه محمد بن جبير بن معطم از سعيد بن مسيب استفتاء مىكرده است .\r\nواقدى از ابو مروان ، از ابو جعفر باقر نقل مىكند كه مىگفته است از پدرم على بن حسين شنيدم كه مىفرمود * سعيد بن مسيب به آثار گذشته و پيش از خود از همهء مردم داناتر و در رأى خود فقيه تر است .\r\nفضل بن دكين از جعفر بن برقان ، از قول ميمون بن مهران نقل مىكند كه مىگفته\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n( 1 ) است * به مدينه آمدم و از فقيه‌تر مردم آن سراغ گرفتم . مرا به سعيد بن مسيب راهنمايى كردند و از او مسائل خود را پرسيدم .\r\nيزيد بن هارون از عمر بن وليد شنّى ، از شهاب بن عباد عصرى نقل مىكند كه مىگفته است * حج گزاردم و سپس به مدينه رفتيم و از داناترين مردم مدينه سراغ گرفتيم . گفتند سعيد بن مسيب است .\r\nمعن بن عيسى از مالك بن انس نقل مىكند كه * عمر بن عبد العزيز در مورد هيچ قضاوتى حكم صادر نمىكرد تا از سعيد بن مسيب در آن باره بپرسد . يك بار كسى را فرستاد كه از او بپرسد . آن شخص او را به حضور عمر بن عبد العزيز فراخواند و او آمد و همين كه وارد شد عمر بن عبد العزيز گفت : فرستاده اشتباه كرده است . ما او را فرستاده بوديم كه همان جا و در مجلس تو از تو بپرسد .\r\nمعن بن عيسى از مالك بن انس نقل مىكند كه عمر بن عبد العزيز مىگفته است * در مدينه هيچ عالمى نيست مگر آنكه علم خود را به من عرضه مىدارد و همان علمى را مىآورد كه پيش سعيد بن مسيب است .\r\nعمرو بن عاصم كلابى از سلام بن مسكين ، از عمران بن عبد الله خزاعى نقل مىكند كه مىگفته است * سعيد بن مسيب از نام و نسب من پرسيد و چون گفتم ، گفت : پدرت به روزگار حكومت معاويه پيش من نشست و مسائلى پرسيد و من چنين و چنان پاسخ دادم .\r\nسلّام مىگفت : عمران نقل مىكرد كه به خدا سوگند او را چنين ديدم كه هيچ چيز به گوشش نمىرسد مگر اينكه آن را در دل خود فرا مىگيرد .\r\nواقدى مىگويد عبد الله بن جعفر و كسان ديگرى غير از او ، از ياران ما برايم نقل كردند كه * عبد الله بن زبير ، جابر بن اسود بن عوف زهرى را بر مدينه گماشت و او مردم را به بيعت با ابن زبير دعوت كرد . سعيد بن مسيب نپذيرفت و گفت : باشد تا مردم در اين مورد متفق شوند . جابر بن اسود ، سعيد بن مسيب را شصت تازيانه زد و چون اين خبر به ابن زبير رسيد نامه‌يى به جابر نوشت و او را سرزنش كرد و گفت : ما را با سعيد چه كار است آزادش بگذاريد .\r\nمحمد بن عمر واقدى مىگويد از عبد الله بن جعفر شنيدم ، از عبد الواحد بن ابى عون نقل مىكرد كه مىگفته است * جابر بن اسود كارگزار ابن زبير در مدينه بود . او همسر عقدى پنجم خويش را پيش از آنكه عدّهء چهارمى تمام شود و عقد كرده بود و چون سعيد بن مسيب\r\n\r\n","description":"","footnote":"","page_name":" 241 ","page_number":249},
  {"content":"\r\n\r\n( 1 ) را تازيانه زد همين كه تازيانه‌ها به بدن سعيد خورد ، خطاب به جابر گفت : به خدا سوگند كه تو بر طبق دستور قرآن در مورد اين زنى كه گرفتى عمل نكردى و خداوند مىفرمايد : « زنانى را كه براى شما حلال هستند به نكاح خود درآوريد دو يا سه يا چهار » [ 1 
  ] و حال آنكه تو زن پنجمى را گرفتى بدون اينكه عدّه چهارمى سپرى شود . بيش از چند شب باقى نمانده است ، هر كار مىخواهى بكن و به زودى خبرى به تو خواهد رسيد كه آن را سخت ناخوش خواهى داشت . گويد : چيزى نگذشت كه ابن زبير كشته شد .\r\nمحمد بن عمر واقدى از موسى بن يعقوب ، از وليد بن عمرو بن مسافع عامرى ، از عمر بن حبيب بن قليع نقل مىكند كه مىگفته است * روزى كه كارها بر من دشوار شده و سر رسيد وام من بود با دلتنگى پيش سعيد بن مسيب نشسته بودم و نمىدانستم كجا بروم . ناگاه مردى آمد و خطاب به سعيد گفت : اى ابو محمد خوابى ديده‌ام . پرسيد چه خوابى ديده‌اى ؟\r\nگفت : خواب ديدم كه گويى عبد الملك بن مروان را به زمين خواباندم و سپس به پشت برگرداندم و بر پشتش چهار ميخ كوبيدم . سعيد گفت : تو اين خواب را نديده‌اى . گفت : خودم اين خواب را ديده‌ام . سعى گفت : تعبير آن را برايت نمىگويم تا راست بگويى . گفت : ابن زبير اين خواب را ديده است و او مرا پيش تو فرستاده است ، سعيد گفت : اگر خوابش درست باشد عبد الملك بن مروان او را خواهد كشت و از صلب عبد الملك چهار پسر خليفه خواهند شد . عمر بن حبيب مىگويد : اين موضوع مرا واداشت كه به شام بروم و پيش عبد الملك رفتم و اين تعبير سعيد بن مسيب را به او خبر دادم ، خوشحال شد . او از سعيد و احوالش از من پرسيد كه به او خبر دادم و دستور داد وام مرا پرداختند و از او به خير و بهره رسيدم .\r\nمحمد بن عمر واقدى از حكم بن قاسم ، از اسماعيل بن ابى حكيم نقل مىكند كه مىگفته است * مردى گفت : خواب ديدم كه گويى عبد الملك مروان چهار بار در جانب قبله مسجد پيامبر ( ص ) ادرار كرد . اين موضوع را به سعيد بن مسيب گفتم ، گفت : اگر خواب راستى باشد چهار تن از صلب او خليفه خواهند شد و در آن مسجد براى خطبه بر پا خواهند ايستاد . واقدى مىگويد : سعيد بن مسيب از بهترين خوابگزاران بود و آن را از اسماء دختر ابو بكر آموخته بود و اسماء آن را از پدرش فراگرفته بود .\r\n\r\n\r\n","description":"","footnote":"\r\n[ 1 
  ] . بخشى از آيه 3 سوره چهارم - نساء .\r\n","page_name":" 242 ","page_number":250},
  {"content":"\r\n\r\n( 1 ) همچنين واقدى از عبد السلام بن حفص ، از شريك بن ابى نمر نقل مىكند كه مىگفته است * به سعيد بن مسيب گفتم : در خواب ديدم كه دندانهايم در دستم فرو افتاد و سپس آنان را زير خاك پنهان كردم . سعيد گفت : اگر خوابت راست و درست باشد ، به شمار دندانهايت از افراد خانه و خاندانت را به خاك خواهى سپرد .\r\nمحمد بن عمر واقدى از ابن ابى ذئب ، از مسلم خياط نقل مىكند كه * مردى به سعيد بن مسيب گفت : در خواب چنان ديدم كه در دست خود ادرار مىكنم . گفت : از خدا بترس كه همسرت محرم تو است . آن مرد دقت كرد معلوم شد ميان او و يكى از همسرانش رضاع صورت گرفته بوده است . ديگرى هم پيش او آمد و گفت : اى ابو محمد چنين در خواب ديدم كه در بيخ درخت زيتونى ادرار مىكنم . گفت : دقت كن بايد همسرت محرمت باشد و او دقت كرد و معلوم شد ازدواجش با يكى از همسرانش بر او حلال نبوده كه محرمش بوده است .\r\nهمچنين واقدى با همين اسناد روايت مىكند كه * مردى به سعيد بن مسيب گفت : در خواب ديدم كبوترى روى مناره مسجد نشست . سعيد گفت : حجاج با دختر عبد الله بن جعفر بن ابى طالب ازدواج مىكند .\r\nو باز واقدى با همين اسناد مىگويد * مردى پيش سعيد آمد و گفت : در خواب ديدم بزى كوهى دوان دوان از گردنه و دروازه درآمد ، گفت : بكش ، بكش . سروشى در پاسخ گفت : كشتم . سعيد گفت : ابن ام صلاء درگذشته است . گويد چيزى نگذشت كه خبر مرگ او رسيد . واقدى مىگويد : ابن ام صلاء يكى از بردگان آزادكردهء مردم مدينه بود كه خبرچينى مىكرد .\r\nمحمد بن عمر واقدى از عبد الله بن جعفر ، از قول عبيد الله بن عبد الرحمان بن سائب كه مردى از قبيلهء قاره است نقل مىكند كه * مردى از خاندان فهم به سعيد بن مسيب گفت :\r\nدر خواب چنين ديدم كه در آتش بالا و پايين مىروم . گفت : اگر خوابت راست باشد نخواهى مرد تا بر دريا سوار شوى و بعد هم كشته خواهى شد . آن مرد سوار دريا و مشرف بر هلاك شد و روز جنگ قديد با شمشير كشته شد .\r\nواقدى از موسى بن يعقوب ، از حصين بن عبد الله بن نوفل كه از اعقاب نوفل بن عدى بن خويلد بن اسد بن عبد العزّى است نقل مىكند كه مىگفته است * در جستجو و آرزوى فرزند بودم و براى من فرزند متولد نمىشد . به سعيد بن مسيب گفتم : در خواب\r\n\r\n","description":"","footnote":"","page_name":" 243 ","page_number":251},
  {"content":"\r\n\r\n( 1 ) ديدم كه در دامنم تخم مرغ افكنده شد . گفت : بايد مرغ تو ايرانى باشد با ايرانيان ازدواج كن .\r\nگويد : به سريه‌يى رفتم و با زنى ايرانى ازدواج كردم . برايم فرزند متولد شد و حال آنكه پيش از آن فرزند براى من متولد نمىشد .\r\nواقدى از عثيم بن نسطاس نقل مىكند كه * هر گاه كسى خوابى مىديد و براى سعيد بن مسيب نقل مىكرد نخست به او مىگفت : انشاء الله خير ديده‌اى .\r\nواقدى از عبد السلام بن حفص ، از شريك بن ابى نمر ، از سعيد بن مسيب نقل مىكند كه مىگفته است * ديدن خرما در خواب در هر حال دلالت به رزق و روزى دارد و ديدن خرماى رطب در خواب در فصل خودش دلالت بر روزى دارد .\r\nواقدى از صالح بن خوّات ، از سعيد بن مسيب نقل مىكند كه مىگفته است * آخرين مهلت براى تعبير خواب و به حقيقت پيوستن آن چهل سال است .\r\nواقدى از ابن ابى ذئب ، از مسلم خياط ، از سعيد بن مسيب نقل مىكند كه مىگفته است * ديدن بند و زنجير در خواب دليل بر پايدارى در دين است . گويد ، مردى به سعيد گفت : اى ابو محمد در خواب چنان ديدم كه در سايه نشسته بودم به آفتاب رفتم . گفت : به خدا سوگند اگر خوابت راست باشد از مسلمانى و اسلام بيرون خواهى شد . گفت : اى ابو محمد چنان بود كه مرا به زور از سايه بيرون بردند و به آفتاب كشاندند و به پستى افتادم .\r\nگفت : در اين صورت مجبور به كفر خواهى شد . گويد : آن مرد به روزگار عبد الملك مروان به جنگ رفت و اسير شدند و او را مجبور كردند تظاهر به كفر كند ، او بعدها آزاد شد و برگشت و به مدينه آمد و خود اين موضوع را نقل مىكرد .\r\nواقدى مىگويد عبد الله بن جعفر و كسان ديگرى از ياران ما نقل مىكنند كه * عبد العزيز پسر مروان در ماه جمادى الاولى هشتاد و چهار در مصر بود . عبد الملك مروان پس از مرگ او براى دو پسر خود وليد و سليمان براى وليعهدى بيعت گرفت و به شهرها هم نوشت براى آن دو بيعت بگيرند . كارگزار عبد الملك بر مدينه در آن هنگام هشام بن اسماعيل مخزومى بود او مردم را براى بيعت با آن دو فراخواند و بيعت كردند . چون سعيد بن مسيب را براى بيعت فراخواندند ، نپذيرفت و گفت : باشد تا در اين مورد بنگرم .\r\nهشام بن اسماعيل نخست سعيد را شصت تازيانه زد و سپس در حالى كه شلوارك مويين بر او پوشاندند او را در شهر گرداندند و او را تا بالاى گردنهء مدينه بردند و سپس برگرداندند . چون او را برگرداندند گفت : مرا به كجا برمىگردانيد ؟ گفتند : به زندان ، گفت : به خدا سوگند اگر\r\n\r\n","description":"","footnote":"","page_name":" 244 ","page_number":252},
  {"content":"\r\n\r\n( 1 ) گمان مىكردم چيزى جز بردار كشيدن است هرگز اين شلوارك را نمىپوشيدم . او را به زندان برگرداندند و زندانى كردند . هشام بن اسماعيل به عبد الملك نامه نوشت و اطلاع داد كه سعيد مخالفت كرده است و با او چگونه رفتار شده است . عبد الملك نامه نوشت و هشام را سرزنش كرد كه چرا با سعيد چنان رفتار كرده است و ضمن آن نامه نوشته بود كه به خدا سوگند در مورد سعيد بيشتر شايسته بود كه رعايت پيوند خويشاونديش شود نه اينكه او را تازيانه بزنى و ما نيك مىدانيم كه سعيد را ستيز و خلافى نيست .\r\nواقدى از ابو بكر بن عبد الله بن ابى سبره ، از مسور بن رفاعة نقل مىكند كه مىگفته است * قبيصه بن ذؤيب نامهء هشام بن اسماعيل را پيش عبد الملك بن مروان آورد كه در آن نوشته بود سعيد را تازيانه زده و در شهر گردانده است . قبيصه گفت : اى امير المؤمنين هشام با كارهايى اين چنين ، مردم را از تو رميده مىكند . مردى همچون پسر مسيب را مىزند و گرد شهر مىگرداند و به خدا سوگند كه سعيد هرگز از هشام خطرناك‌تر و لجبازتر نيست كه هشام او را بزند . بر فرض كه بيعت نكرده باشد ، سعيد از كسانى نيست كه در او بيم فتنه‌انگيزى براى اسلام و مسلمانان باشد . او از اهل جماعت و سنت است . آن گاه قبيصه گفت : اى امير در اين باره نامه بنويس . عبد الملك گفت : تو خود براى او نامه بنويس و به او اطلاع بده كه عقيدهء من درباره‌اش چگونه است و هشام در كارى كه انجام داده با من مخالفت كرده است . قبيصه چنين نامه‌يى براى سعيد نوشت و سعيد چون آن نامه را خواند گفت : خداوند ميان من و كسى كه بر من ستم كرده است ، حكم خواهد بود .\r\nمحمد بن عمر واقدى از عبد الله بن يزيد هذلى نقل مىكند كه مىگفته است * در زندان پيش سعيد بن مسيب رفتم گوسپندى براى او كشته بودند و پوست آن را بر پشتش نهاده بودند ، بعدها براى او چوب و شاخه‌يى تازه قرار داده بودند و هر گاه سعيد بن مسيب به دو بازوى خود مىنگريست ، مىگفت : پروردگارا انتقام مرا از هشام بگير .\r\nمحمد بن عمر از طلحه بن محمد ، از قول پدرش نقل مىكند كه مىگفته است * ابو بكر بن عبد الرحمان بن حارث بن هشام در زندان پيش سعيد بن مسيب رفت و با سعيد شروع به گفتگو كرد و مىگفت : تو به هشام دروغ مىبندى و حرمت او را دريدى . سعيد در پاسخ مىگفت : اى ابو بكر از خدا بترس و خدا را بر هر چه كه غير اوست ترجيح بده . و ابو بكر همچنان آن سخن را تكرار مىكرد كه تو حرمت هشام را پاس نداشتى و با او مدارا نكردى . و سعيد در پاسخ مىگفت : به خدا سوگند كه بينش و دل تو كور است . گويد : چون\r\n\r\n","description":"","footnote":"","page_name":" 245 ","page_number":253},
  {"content":"\r\n\r\n( 1 ) ابو بكر از پيش او بيرون آمد ، هشام كسى را پيش ابو بكر فرستاد و گفت : آيا نسبت به گذشته و از آن گاه كه او را تازيانه زده‌ايم نرم‌تر شده است ؟ ابو بكر گفت : به خدا سوگند از آن هنگام كه با او چنان كرده‌اى زبانش بر تو تيزتر شده است ، از اين مرد دست بردار . در اين هنگام نامه‌يى از عبد الملك بن مروان براى هشام رسيد كه او را دربارهء تازيانه زدند به سعيد سرزنش كرده و نوشته بود تو را چه زيانى داشت كه سعيد را آزاد مىگذاشتى و رها مىكردى و آنچه گفته است ناديده مىگرفتى و زير پا مىنهادى . هشام بن اسماعيل از آنچه نسبت به سعيد كرده بود پشيمان شد و او را آزاد كرد .\r\nمحمد بن عمر واقدى از اسلم پدر اميه وابسته و بردهء آزاد كردهء بنى مخزوم كه مردى مورد اعتماد است نقل مىكند كه مىگفته است * هنگامى كه سعيد بن مسيب زندانى شده بود ، دخترش خوراك فراوانى تهيه كرده و براى او فرستاد . چون آن را پيش سعيد آوردند مرا فراخواند و گفت : پيش دخترم برو و به او بگو كه ديگر اين كار را انجام ندهى كه اين كار همان چيزى است كه هشام بن اسماعيل مىخواهد . او آرزو مىكند كه اموال من از ميان برود و به آنچه در دست ايشان است نيازمند شوم و من نمىدانم تا چه هنگام زندانى خواهم بود . توجه داشته باش همان مقدار غذايى كه در خانه مىخوردم براى من بفرست و دخترش همان را براى او مىفرستاد و او همواره روزه مىداشت .\r\nعفان بن مسلم و عمرو بن عاصم كلابى هر دو از سلّام بن مسكين ، از عمران بن عبد الله خزاعى نقل مىكنند كه مىگفته است * براى من اين چنين ثابت شده است كه جان سعيد بن مسيب در نظر خودش براى رضاى خداوند از جان مگسى كم ارزش‌تر است .\r\nعبد الله بن جعفر رقى از ابو المليح نقل مىكند كه تنى چند براى من نقل كردند كه * عبد الملك بن مروان ، سعيد بن مسيب را پنجاه تازيانه زد و او را در سنگلاخ مدينه برپا داشت و شلواركى مويين و تنگ بر او پوشاند . گويد ، سعيد مىگفته است : همانا به خدا سوگند اگر مىدانستم كه آنان فقط مرا تازيانه مىزنند هرگز اين شلوارك را نمىپوشيدم .\r\nهمانا بيم آن داشتم كه بكشندم و با خود گفتم شلوارك براى پوشيده ماندن بهتر از جامهء ديگر است . واقدى مىگويد : معنى اين حديث آن است كه او را در دورهء حكومت عبد الملك بن مروان زده‌اند .\r\nقبيصه بن عقبه از سفيان ، از قول مردى از خاندان عمر نقل مىكند كه مىگفته است * به سعيد بن مسيب گفتند : بر بنى اميه نفرين كن . سعيد گفت : پروردگارا دين خود را عزت\r\n\r\n","description":"","footnote":"","page_name":" 246 ","page_number":254},
  {"content":"\r\n\r\n( 1 ) بخش و دوستان خود را پيروز فرماى و دشمنان خود را زبون ساز در حالى كه براى امت محمد عافيت باشد .\r\nعفان بن مسلم از حماد بن سلمه ، از على بن زيد نقل مىكند كه مىگفته است * به سعيد بن مسيب گفتم : قوم تو چنين گمان مىكنند كه چيزى تو را از حج گزاردن باز نداشته مگر اينكه با خود عهد كرده‌اى كه چون كعبه را ببينى خدا را بر پسر مروان بخوانى و او را نفرين كنى . گفت : من چنين تعهدى با خود نكرده‌ام وانگهى هيچ‌گاه نماز نمىگزارم مگر آنكه خدا را بر آنان فرا مىخوانم و آنان را نفرين مىكنم و من بيست و چند سال حج و عمره گزارده‌ام و حال آنكه فقط بر من يك حج و يك عمره واجب بوده است . من گروهى از قوم تو را مىبينم كه وام مىگيرند و حج و عمره مىگزارند و مىميرند و وام ايشان پرداخت نمىشود و همانا يك بار شركت در نماز جمعه براى من از حج و عمره مستحبى دوست داشتنىتر است . على بن زيد مىگويد : اين موضوع را به حسن بصرى گفتم . گفت : چيز درستى نگفته است اگر چنان بود كه او گفته بود ياران پيامبر ( ص ) حج و عمره مستحبى نمىگزاردند .\r\nضحاك بن مخلد پدر عاصم نبيل از ابو يونس قزّى نقل مىكند كه مىگفته است * وارد مسجد مدينه شدم و ديدم سعيد بن مسيب تنها نشسته است ، گفتم : چرا تنها نشسته است . گفتند : او را از اينكه كسى با او همنشينى كند منع كرده‌اند .\r\nمسلم بن ابراهيم از سلام بن مسكين ، از عمران نقل مىكند كه مىگفته است * سى و چند هزار درم مقررى سعيد بن مسيب در بيت المال مانده بود . او را براى گرفتن آن فرا مىخواندند و او از پذيرفتن خوددارى مىكرد و مىگفت : مرا به آن نيازى نيست تا خداوند ميان من و بنى مروان حكم كند .\r\nعفان بن مسلم از حماد بن سلمه ، از على بن زيد نقل مىكند كه * به سعيد بن مسيب گفته شد چگونه است كه حجاج كسى و پيامى پيش تو نمىفرستد و تو را نمىجنباند و آزار نمىدهد ؟ گفت : به خدا سوگند نمىدانم جز اينكه روزى با پدرش وارد مسجد شد و نماز مىگزارد كه در آن ركوع و سجده را چنان كه شايد و بايد انجام نداد و من مشتى شن‌ريزه برداشتم و به او پراندم و گفته‌اند كه حجاج مىگفته است پس از اين موضوع همواره نماز خود را پسنديده و خوب انجام مىدهم .\r\nسليمان بن حرب و عمرو بن عاصم كلابى هر دو از سلام بن مسكين ، از عمران بن\r\n\r\n","description":"","footnote":"","page_name":" 247 ","page_number":255},
  {"content":"\r\n\r\n( 1 ) عبد الله بن طلحة بن خلف خزاعى نقل مىكنند كه مىگفته است * عبد الملك بن مروان حج گزارد . چون به مدينه آمد بر در مسجد ايستاد و مردى را فرستاد كه سعيد بن مسيب را به حضورش فراخواند بدون اينكه او را از جاى بجنباند . فرستاده پيش سعيد آمد و گفت :\r\nامير المؤمنين بر در مسجد ايستاده و مىخواهد با تو سخن گويد . گفت : امير المؤمنين را با من كار و نيازى نيست و مرا هم با او نيازى نيست و بر فرض كه او حاجتى داشته باشد ، برآورده نمىشود . فرستاده برگشت و به عبد الملك خبر داد . گفت : پيش او برو و بدون اينكه او را از جاى بجنبانى بگو مىخواهم با تو سخن بگويم . فرستاده پيش سعيد برگشت و گفت : فرمان امير المؤمنين را انجام بده . سعيد همان سخن را كه گفته بود باز گفت . فرستاده گفت : اگر نه اين بود كه فرمان ديگرى دربارهء تو داده است فقط سر تو را پيش او مىبردم . امير المؤمنين به تو پيام مىفرستد كه با تو سخن بگويد و تو اين چنين پاسخ مىگويى . سعيد گفت : اگر امير المؤمنين مىخواهد براى من خيرى انجام دهد آن خير براى تو باشد و اگر قصد ديگرى دارد من خود را در اختيار او نمىگذارم تا آنچه مىخواهد حكم كند . فرستاده بازگشت و اين سخن را به عبد الملك گفت . او گفت : خداوند ابو محمد را رحمت كناد كه چيزى جز سختى و خشونت نمىخواهد . عمرو بن عاصم در حديث خود با همين اسناد مىگويد و چون وليد بن عبد الملك به حكومت رسيد به مدينه آمد و چون وارد مسجد شد پيرمردى را ديد كه مردم گرد او جمع شده‌اند . پرسيد اين كيست ؟ گفتند : سعيد بن مسيب است . همين كه نشست كسى را پيش او فرستاد و احضارش كرد . فرستاده بيامد و گفت : فرمان امير المؤمنين را بپذير و به حضورش بيا . سعيد گفت : شايد نام مرا اشتباه شنيده‌اى و شايد او تو را پيش كس ديگرى غير از من فرستاده است ؟ فرستاده برگشت و آن سخن را به وليد گفت . وليد خشمگين شد و قصد جان سعيد كرد و در آن هنگام هنوز ميان مردم نيكخواهانى باقى بودند .\r\nهمنشينان و نديمان وليد به او گفتند : اى امير المؤمنين اين مرد فقيه مردم مدينه و پيرمرد قريش و دوست پدر تو است . هيچ پادشاهى پيش از تو چنين طمع نداشته است كه او به حضورش بيايد . و چندان گفتند كه از او درگذشت .\r\nكثير بن هشام از جعفر بن برقان ، از ميمون بن مهران و عبد الله بن جعفر رقى ، از ابو المليح ، از ميمون بن مهران نقل مىكنند كه مىگفته است * چون عبد الملك بن مروان به مدينه آمد ، نمىتوانست خواب نيمروزى خود را انجام دهد . روزى همچنان كه بيدار بود به حاجب خود گفت : برو بنگر آيا در مسجد يكى از محدثان ما از مردم مدينه هست . حاجب\r\n\r\n","description":"","footnote":"","page_name":" 248 ","page_number":256},
  {"content":"\r\n\r\n( 1 ) بيرون آمد ، در آن هنگام سعيد بن مسيب در حلقه‌يى از مردم نشسته بود . حاجب جايى ايستاد كه سعيد او را ببيند و به او با چشم و انگشت خود اشاره كرد تا بيايد و رفت . سعيد از جاى خود حركت نكرد و از پى او نرفت . حاجب با خود گفت چنين مىبينم كه زيركى مىكند . نزديك سعيد آمد و دوباره با چشم و دست به او اشاره كرد و گفت : مگر مرا نديدى كه به تو اشاره مىكنم ؟ سعيد پرسيد چه مىخواهى ؟ گفت : امير المؤمنين از خواب نيمروزى بىخواب شده است و به من گفت : بنگر آيا در مسجد كسى از محدثان من هست يا نه . اينك فرمان امير المؤمنين را بپذير و به حضورش بيا . سعيد گفت : مگر تو را پيش من فرستاده است ؟\r\nگفت : نه ، ولى به من گفت برو ببين آيا كسى از محدثان ما را از مردم مدينه مىبينى و من هيچ كس را آماده‌تر از تو نديدم . سعيد گفت : برو و بگو كه من از محدثان او نيستم . حاجب از مسجد بيرون رفت و با خود مىگفت گمانم اين است كه اين پيرمرد ديوانه است . پيش عبد الملك برگشت و گفت : در مسجد كسى جز پيرمردى را نديدم . نخست به او اشاره كردم برنخاست . گفتم : امير المؤمنين گفته است بنگر آيا در مسجد كسى از محدثان مرا مىبينى .\r\nگفت : من از محدثان امير المؤمنين نيستم و اين را به او بگو . عبد الملك گفت : او سعيد بن مسيب است رهايش كن .\r\nاحمد بن عبد الله بن يونس از داود بن عبد الرحمان ، از ابو بكر بن عبد الله نقل مىكند كه مىگفته است * چون از سعيد بن مسيب دربارهء اين قوم ( بنى اميه و بنى مروان ) مىپرسيدند ، مىگفت : دربارهء آنان همان را مىگويم كه پروردگارم بر زبانم نهاده است :\r\n« پروردگارا ما و برادران ما را بيامرز » و سپس تا آخر آيه را تلاوت مىكرد . [ 1 
  ]\r\nموسى بن اسماعيل از عبد الواحد بن زياد ، از عثمان بن حكيم نقل مىكند كه مىگفته است * سى سال است ميان خانوادهء خود بانگ اذان نشنيده‌ام .\r\nانس بن عياض پدر ضمرة ليثى از عبد الرحمان بن حرمله ، از سعيد بن مسيب نقل مىكند كه مىگفته است * چهل سال است كه مردم را در حالى كه از نماز برگردند نديده‌ام .\r\nعمرو بن عاصم كلابى از سلام بن مسكين ، از عمران بن عبد الله ، از سعيد بن مسيب نقل مىكند كه مىگفته است * چهل سال است كه از هيچ نماز جماعتى عقب نمانده است و به پشت سر مردم نظر نيفكنده است ، عمران مىگويد : با آنكه سعيد بن مسيب در بازار فراوان\r\n\r\n\r\n","description":"","footnote":"\r\n[ 1 
  ] . ظاهراً مقصود آيه دهم ، سوره پنجاه و نهم - حشر - است .\r\n","page_name":" 249 ","page_number":257},
  {"content":"\r\n\r\n( 1 ) آمد و شد مىكرد .\r\nمعن بن عيسى قزاز از مالك ، از ابن شهاب نقل مىكند كه مىگفته است * به سعيد بن مسيب گفتم : مناسب است گاهى باديه‌نشينى كنى و براى او صحرا و زندگى آن و دوشيدن شير شتران را گفتم . سعيد گفت : چگونه در آن صورت ممكن است براى نماز عشاء حاضر شد .\r\nعمر و بن عاصم كلابى از سلام بن مسكين ، از عمران بن عبد الله نقل مىكند كه سعيد بن مسيب مىگفته است * هيچ خانه‌يى جز خانهء خودم در مدينه بر سر من سايه نيفكنده است ، فقط گاهگاهى به خانهء دختر خود مىروم و بر او سلام مىدهم .\r\nكثير بن هشام از جعفر بن برقان ، از ميمون بن مهران براى ما نقل كرد كه مىگفته است * به من خبر رسيده است كه سعيد بن مسيب چهل سال چنان زود و به موقع به مسجد مىآمد كه هيچ گاه با مردم در حالى كه از مسجد بيرون آيند و نماز گزارده باشند روياروى نشد .\r\nشهاب بن عباد عبدى از داود بن عبد الرحمان ، از بشر بن عاصم نقل مىكند كه مىگفته است * به سعيد بن مسيب گفتم : عمو جان چراگاهى از مدينه بيرون نمىروى تا همراه قوم خود سير و پياز بخورى . گفت : اى برادر زاده به خدا پناه مىبرم كه فضيلت بيست و پنج نماز را با پنج نماز عوض كنم . وانگهى از كعب شنيدم كه مىگفت : دوست مىداشتم كه شير در پستان شتران قطران مىشد و ما مجبور نبوديم در پى شتران به اين دره‌ها برويم . شيطان هميشه همراه افراد تك رو و تنهاست و از دو نفر دور تر است .\r\nاحمد بن محمد بن وليد ازرقى از عطّاف بن خالد ، از ابن حرمله ، از سعيد بن مسيب نقل مىكند كه مىگفته است * چشم درد شده است و به او گفته‌اند اگر به ناحيه عقيق به روى و به سبزه زارها بنگرى اين درد تسكين مىيابد . او گفته است در آن صورت براى حضور در نماز جماعت عشاء و صبح چه كنم .\r\nوليد بن عطاء بن اغرّ مكى از عبد الحميد بن سليمان ، از ابو حازم نقل مىكند كه مىگفته است * از سعيد بن مسيب شنيدم ، مىگفت : در شبهاى واقعهء حره من تنها در مسجد بودم و هيچ كس از خلق جز من در مسجد نبود . شاميان گروه گروه به مسجد مىآمدند و مىگفتند : اين پيرمرد ديوانه را بنگريد . و هر گاه وقت نماز فرا مىرسيد از داخل مرقد مطهر پيامبر ( ص ) صداى اذان مىشنيدم و خودم جلو مىرفتم و اقامه مىگفتم و در حالى كه در\r\n\r\n","description":"","footnote":"","page_name":" 250 ","page_number":258},
  {"content":"\r\n\r\n( 1 ) مسجد هيچ كس جز خودم نبود نماز مىگزاردم .\r\nمحمد بن عمر واقدى از طلحة بن محمد بن سعيد ، از پدرش نقل مىكند كه مىگفته است * در واقعهء حره سعيد بن مسيب همواره در مسجد بود نه با آنان بيعت كرد و نه از جاى خود تكان مىخورد و نماز جمعه و عيد را با آنان مىگزارد و در همان حال مردم كشته مىشدند و شاميان كشتار و تاراج مىكردند و او همچنان در مسجد مقيم بود و فقط شبها از مسجد براى قضاى حوائج طبيعى بيرون مىآمد . سعيد مىگفته است : چون وقت نماز فرا مىرسيد بانگ اذانى مىشنيدم كه از جانب مرقد مطهر به گوش مىرسيد تا آنكه مردم ايمن شدند و هيچ خبرى از تشكيل نماز جماعت نبود .\r\nاحمد بن محمد ازرقى از عطّاف بن خالد ، از ابن حرمله نقل مىكند كه مىگفته است * به برد آزاد كردهء سعيد بن مسيب گفتم : چگونگى نماز سعيد را در مسجد مىدانيم ، او در خانه چگونه نماز مىگزارد ؟ گفت : به خدا سوگند نمىدانم كه او در خانه نماز بسيارى گزارده باشد ولى در نماز خود سوره ص و القرآن ذى الذكر را مىخواند .\r\nموسى بن اسماعيل از سهل بن حصين ، از حاتم بن ابى صغيرة ، از عطاء نقل مىكند كه مىگفته است * سعيد بن مسيب روز جمعه كه به مسجد مىآمد تا پايان نماز خود يك كلمه هم سخن نمىگفت . پس از اينكه امام جمعه مىرفت او خود چند ركعت نماز مىگزارد .\r\nسپس روى به همنشينان خود مىكرد و آنان از او سؤال مىكردند .\r\nموسى بن حرب از حماد بن زيد ، از يزيد بن حازم نقل مىكرد كه * سعيد بن مسيب معمولا روزه دار بود و چون غروب مىشد براى او از خانه‌اش آشاميدنى به مسجد مىآوردند و مىآشاميد .\r\nعمرو بن عاصم از عاصم بن عباس اسدى نقل مىكند كه مىگفته است * سعيد بن مسيب همواره تذكر و بيم مىداد .\r\nعمرو بن عاصم از عاصم بن عباس اسدى نقل مىكند كه مىگفته است * شبها سعيد بن مسيب روى مركوب خود فراوان قرآن مىخواند .\r\nعمرو بن عاصم از عاصم بن عباس اسدى نقل مىكند كه مىگفته است * خودم شنيدم كه سعيد بن مسيب بسم الله الرحمان الرحيم را در نماز با صداى بلند مىخواند .\r\nعمرو بن عاصم از عاصم نقل مىكند كه * سعيد بن مسيب شنيدن شعر را دوست مىداشت ولى هيچ گاه خودش شعرى نمىخواند .\r\n\r\n","description":"","footnote":"","page_name":" 251 ","page_number":259},
  {"content":"\r\n\r\n( 1 ) عمرو بن عاصم از عاصم نقل مىكند كه مىگفته است * خودم ديدم سعيد بن مسيب پا برهنه راه مىرفت و اين كار را روزها انجام مىداد و بر تن او گليم ديدم .\r\nعمرو بن عاصم از عاصم نقل مىكند كه مىگفته است * خود ديدم كه سعيد بن مسيب اجازه نمىداد ناخنهايش بلند شود و موى سبيل خود را چنان كوتاه مىكرد كه مثل تراشيدن بود و با هر كس كه با او ملاقات مىكرد دست مىداد و مصافحه مىكرد . او بسيار خنديدن را خوش نمىداشت و هر گاه ادرار مىكرد بلا فاصله وضو مىگرفت و هر گاه وضو مىگرفت انگشتهاى خود را داخل يك ديگر مىكرد و خوب به هم مىماليد .\r\nمحمد بن عبد الله اسدى و قبيصة بن عقبه هر دو از سفيان ، از داود بن ابى هند نقل مىكنند كه * سعيد بن مسيب خوش نمىداشته است نام پيامبران را بر پسران خود نهد . [ 1 
  ]\r\nعفان بن مسلم از حماد بن سلمه ، از على بن زيد نقل مىكند كه * سعيد بن مسيب گاه نمازهاى مستحبى را روى جهاز شتر و بار خويش مىگزارد .\r\nهمين راوى با همين سلسله اسناد نقل مىكند كه * سعيد بن مسيب جامه‌هاى لطيف بافت مشرق مىپوشيد .\r\nعفان بن مسلم از سلام بن مسكين ، از عمران نقل مىكند كه * مكرر و بيرون از شمار بر تن سعيد بن مسيب پارچه‌ها و پيراهنهاى بافت هرات مىديدم و بردهاى سپيد گران مىپوشيد و در دو عيد يعنى عيد فطر و قربان بىقرار مىشد .\r\nعمرو بن عاصم از سلام بن مسكين ، از عمران بن عبد الله خزاعى نقل مىكند كه مىگفته است * سعيد بن مسيب هيچ گاه با كسى مخاصمه نمىكرد ، آن چنان كه اگر كسى رداى او را مطالبه مىكرد آن را برايش مىانداخت .\r\nموسى بن اسماعيل از ابان بن يزيد ، از قتاده نقل مىكند كه مىگفته است * در مورد نماز خواندن روى جامه و تن پوش از سعيد پرسيدم ، گفت : بدعت و كار تازه‌يى است .\r\nموسى بن اسماعيل از عمران بن محمد بن سعيد بن مسيب نقل مىكند كه مىگفته است غنيمه كنيز سعيد برايم نقل كرد كه * سعيد به دخترش اجازه نمىداد با ابزار موسيقى كه داراى سيم است ( انواع تار ) دست بزند يا بازى كند ولى در مورد طبل به او اجازه مىداد . [ 2 
  ]\r\n\r\n\r\n","description":"","footnote":"\r\n[ 1 
  ] . در آغاز شرح حال او در چند صفحه پيش ملاحظه فرموديد كه نام يكى از پسرانش محمد و نام ديگرى الياس است .\r\n[ 2 
  ] . در متن اصطلاح بنات العاج است كه به چشم بنده نخورد . در المضاف و المنسوب ثعالبى بنات اللهو آمده كه به معنى تارها و سيمهاى ساز و رباب است و با تسامح ترجمه شده است - م .\r\n","page_name":" 252 ","page_number":260},
  {"content":"\r\n\r\n( 1 ) عمرو بن هيثم از هشام ، از قتاده نقل مىكند كه مىگفته است * سعيد بن مسيب را يك بار فراخواندند ، پاسخ داد . بار ديگر فراخواندند ، پاسخ داد . و چون براى بار سوم او را فراخواندند ، بر فرستاده و فراخواننده سنگ‌ريزه پرتاب كرد .\r\nاسماعيل بن عبد الله بن اويس از محمد بن هلال ، از سعيد بن مسيب نقل مىكند كه مىگفته است * بازرگانى هيچ چيز به اندازه بازرگانى پارچه در نظر من خوش نيست تا هنگامى كه آميخته با سوگند نشود .\r\nاسماعيل بن عبد الله بن ابى اويس از قول پدرش ، از عبد الرحمان بن حرمله نقل مىكند * كسى از سعد بن مسيب پرسيد اگر مرد مستى را ببينم و بتوانم با او مدارا كنم و او را به شحنه و محتسب نسپارم چگونه رفتار كنم . سعيد گفت : اگر بتوانى او را با جام خويش پنهان كنى چنان كن و كارش را پوشيده بدار .\r\nسليمان بن حرب از سلام بن مسكين ، از عمران بن عبد الله بن طلحة خزاعى نقل مىكند كه مىگفته است * در ماه رمضان آشاميدنى بسيارى به مسجد پيامبر ( ص ) مىآوردند و هيچ كس جرأت و طمع نداشت از آنها چيزى براى سعيد بياورد كه بياشامد .\r\nاگر از خانهء خودش آشاميدنى مىآوردند آن را مىآشاميد و اگر از خانه‌اش چيزى نمىآوردند همچنان چيزى نمىآشاميد تا از مسجد بيرون مىرفت .\r\nقبيصه بن عقبه از سفيان ، از قول يكى از مردم مدينه نقل مىكند كه * در مورد كاستن و بريدن مقدارى از وزن درمها از سعيد پرسيدند . گفت : از موارد فساد و تباهى در زمين است .\r\nقبيصه بن عقبه از سفيان ، از محمد بن عبد الرحمان بن ابى ذئب ، از زهرى نقل مىكند كه * سعيد بن مسيب جامه به خود پيچيده نماز مىگزارد ، ولى چون مىخواست سجده كند جامه را مىگشود و سجده مىكرد و پس از سجده باز آن را بر خود مىپيچيد .\r\nمطرف بن عبد الله يسارى از مالك بن انس نقل مىكند كه * برد آزاد كردهء سعيد بن مسيب به او گفت : اين گروه چه نيكو رفتار مىكنند . سعيد پرسيد چه كار مىكنند ؟ گفت :\r\nهمين كه نماز ظهر را مىگزارند برخى از ايشان همچنان تا نماز عصر بر پا مىايستد و نماز مىگزارد . سعيد گفت : اى برد واى بر تو كه به خدا سوگند اين عبادت نيست ، مىدانى عبادت چيست ؟ عبادت انديشيدن در فرمان خدا و خوددارى از كارهايى است كه خداوند حرام فرموده است .\r\n\r\n","description":"","footnote":"","page_name":" 253 ","page_number":261},
  {"content":"\r\n\r\n( 1 ) سليمان بن حرب و موسى بن اسماعيل هر دو از ابو هلال ، از حكم بن ابى اسحاق نقل مىكنند كه مىگفته است * كنار سعيد بن مسيب نشسته بودم به يكى از بردگان آزاد كردهء خود گفت : پرهيزگار باش و بر من دروغ مبند آن چنان كه آزادكردهء ابن عباس بر او دروغ مىبندد . حكم مىگويد : به همين بردهء آزادكرده سعيد گفتم نمىدانم سعيد بن مسيب ابن زبير را بيشتر دوست مىدارد يا شاميان را . سعيد اين سخن مرا شنيد و به من گفت : اى عراقى تو كداميك را بيشتر دوست مىدارى ؟ گفتم : من ابن زبير را بيشتر از شاميان دوست مىدارم .\r\nگفت : آيا خوب است كه هم اكنون تو را بگيرم و بگويم اين شخص زبيرى است ؟ گفتم : تو از من پرسشى كردى و من پاسخ دادم . اكنون تو بگو كداميك را بيشتر دوست مىدارى ؟ گفت :\r\nهرگز ، من كسى را دوست نمىدارم .\r\nمحمد بن سعد از عفان بن مسلم و سليمان بن حرب و آن دو ، از حماد بن زيد ، از يحيى بن سعيد نقل مىكنند كه مىگفته استحسعيد بن مسيب فراوان مىگفت : خدايا مرا تسليم فرمان خود قرار بده .\r\nمحمد بن سعد از عفان بن مسلم و عامر بن فضل و آن دو ، از حماد بن سلمه ، از على بن زيد ، از سعيد بن مسيب نقل مىكنند كه مىگفته است * با آنكه به هشتاد سالگى رسيده‌ام هيچ چيز در نظر من خطرناك‌تر از زنان نيست و در آن حال چشم او هم كم سو شده بود .\r\nمحمد بن سعد از عمرو بن عاصم ، از سلّام بن مسكين ، از عمران بن عبد الله نقل مىكند كه سعيد بن مسيب مىگفته است * هرگز بر خويشتن از چيزى به اندازه زنان نترسيده‌ام . به او گفتند : اى ابو محمد كسى مثل تو زنان را نمىخواهد و زنان هم او را نمىخواهند . گفت : همين است كه به شما گفتم و در آن حال پيرى فرتوت و چشمانش ضعيف بود .\r\nمحمد بن سعد از محمد بن عمر واقدى ، از عبد الله بن يزيد هذلى نقل مىكرد كه * سعيد بن مسيب همواره روزه مىگرفت و فقط ايام تشريق را در مدينه افطار مىكرد و روزه نمىگرفت .\r\nمحمد بن سعد از محمد بن عمر واقدى ، از طلحة بن محمد بن سعيد بن مسيب ، از پدرش نقل مىكند كه سعيد بن مسيب مىگفته است * كمى عيال يكى از دو آسايش و\r\n\r\n","description":"","footnote":"","page_name":" 254 ","page_number":262},
  {"content":"\r\n\r\n( 1 ) راحتى است و از اسباب توانگرى . [ 1 
  ]\r\nعامر بن فضل از حماد بن زيد ، از على بن زيد نقل مىكند كه مىگفته است * سعيد بن مسيب به من گفت : به عصا كش خود بگو برخيزد به چهره و جسد اين مرد بنگرد . او برخاست و رفت و به آن مرد نگريست . مردى سياه چهره بود . عصاكش من برگشت و گفت :\r\nچهرهء اين مرد چون زنگيان و بدنش سپيد است . سعيد بن مسيب گفت : اين مرد به طلحه و زبير و على دشنام مىداد او را از آن كار منع كردم . نپذيرفت من او را نفرين كردم و گفتم اگر در آنچه مىگويى دروغگويى خداوند چهره‌ات را سياه فرمايد . دملى در چهره‌اش بيرون آمد و سپس تمام چهره‌اش را سياه كرد .\r\nمحمد بن سعد از قبيصة بن عقبه ، از سفيان ، از قول يكى از مردم مدينه نقل مىكند * از سعيد بن مسيب در مورد كاستن و بريدن چيزى از درمها پرسيدند . گفت : نوعى از فساد و تباهى در زمين است .\r\nمحمد بن سعد از مطّرف بن عبد الله ، از مالك ، از يحيى بن سعيد نقل مىكند كه * در مورد تفسير آيه‌يى از قرآن از سعيد بن مسيب پرسيدند . گفت : من دربارهء قرآن چيزى نمىگويم . مالك مىگويد : نظير همين موضوع را قاسم هم از سعيد بن مسيب براى من نقل كرد .\r\nمحمد بن سعد از احمد بن وليد ازرقى ، از عطاّف بن خالد ، از ابن حرمله نقل مىكند كه مىگفته است * شبى بارانى سعيد بن مسيب به مردى از قريش كه فانوسى همراه داشت رسيد و بر او سلام كرد . آن مرد پرسيد اى ابو محمد حالت چطور است ؟ گفت : سپاس خداى را . چون آن مرد قرشى به خانه‌اش رسيد و خواست وارد خانه شود ، گفت : اجازه مىدهى فانوسى همراهت كنيم ؟ گفت : مرا به نور تو نيازى نيست پرتو خدا در نظر من خوشتر از پرتو و نور تو است .\r\nمحمد بن سعد از احمد بن وليد ازرقى ، از عطّاف بن خالد ، از ابن حرمله نقل مىكند كه سعيد بن مسيب مىگفته است * كلمات مصحف و مسجد را هيچ گاه به صورت مصغّر تلفظ نكنيد و آنچه را كه خداوند تعظيم كرده است ، شما هم تعظيم كنيد ، زيرا هر چه را خداوند تعظيم فرمود بزرگ و پسنديده است .\r\n\r\n\r\n","description":"","footnote":"\r\n[ 1 
  ] . اين گفتار در نهج الفصاحة ضمن كلمات حكمت آميز رسول خدا ( ص ) و در نهج البلاغه چاپ مرحوم فيض الاسلام ، ص 1143 از كلمات امير المؤمنين على ( ع ) نقل شده و آمده است - م .\r\n","page_name":" 255 ","page_number":263},
  {"content":"\r\n\r\n( 1 ) محمد بن سعد از احمد بن محمد بن وليد ازرقى ، از عطّاف بن خالد ، از ابن حرمله نقل مىكند كه مىگفته است * براى نماز صبح به مسجد مىرفتم . به مستى برخوردم كه بر زمين افتاده بود . او را كشيدم و به خانهء خود بردم . سپس سعيد بن مسيب را ديدم ، از او پرسيدم اگر كسى مرد مستى را بيابد آيا بايد او را به حاكم بسپارد تا بر او حد بزند ؟ گفت : نه اگر بتوانى زير جامهء خود او را پنهان كنى ، چنان كن . من به خانهء خود برگشتم . آن مرد به هوش آمده بود و همين كه مرا ديد در چهره‌اش نشان آزرم ديدم . گفتم : آيا آزرم نمىكنى اگر دوش تو را گرفته بودند بر تو حد زده مىشد و تو ميان مردم همچون مرده افتاده بودى و نمىشد به سود تو گواهى داد . گفت : به خدا سوگند ديگر هرگز چنين نخواهم كرد . ابن حرمله مىگويد : پس از آن او را ديدم كه نيكوكار شده بود .\r\nمحمد بن سعد از سعيد بن منصور ، از مسلم بن خالد ، از يسار بن عبد الرحمان نقل مىكرد كه * سعيد بن مسيب يكى از دختران خود را فقط با كابين دو درم به ازدواج برادرزاده‌اش در آورده بود .\r\nمحمد بن سعد از عمر بن عاصم ، از سلام بن مسكين ، از عمران بن عبد الله خزاعى نقل مىكرد كه * سعيد بن مسيب يكى از دختران خود را به ازدواج جوانى قرشى در آورد . چون غروب شد به دختر گفت : جامهء خود را بپوش و از پى من بيا . دختر جامه پوشيد و پيش پدر آمد . سعيد به دختر گفت : دو ركعت نماز بگزار كه گزارد . خود سعيد هم دو ركعت نماز گزارد و به شوهر دختر پيام فرستاد بيايد . چون آمد ، دست دختر را در دست او نهاد و گفت :\r\nاو را با خود به خانه‌ات ببر . آن جوان دختر را به خانه برد . مادرش چون آن دختر را ديد پرسيد اين كيست ؟ گفت : زن من است . دختر سعيد بن مسيب كه او را به من سپرده است . مادر گفت : اگر بر او دست يازى نگاه كردن بر چهره من بر تو حرام خواهد بود . صبر كن تا براى او آنچه شايسته زنان قريش است انجام دهم . او دختر را به مادر سپرد و پس از آنكه آنچه لازم بود انجام داد با او همبستر شد .\r\nمحمد بن سعد از قبيصه بن عقبه ، از سفيان ، از عبيد بن نسطاس نقل مىكند كه مىگفته است * سعيد بن مسيب را ديدم عمامه‌يى سياه بسته و دنبالهء آن را از پشت سرش آويخته است و بر تن او ازار طيلسانى ديدم و دو كفش پوشيده بود .\r\nمحمد بن سعد از معن بن عيسى ، از محمد بن هلال نقل مىكند كه * سعيد بن مسيب را ديده است عمامه‌يى سپيد همراه شب كلاه نرمى پوشيده است . عمامه‌اش نشان سرخى هم\r\n\r\n","description":"","footnote":"","page_name":" 256 ","page_number":264},
  {"content":"\r\n\r\n( 1 ) داشته و از پشت سرش به اندازهء يك وجب آويخته بوده است .\r\nمحمد بن سعد از عبد الله بن مسلمة بن قضب ، از عثيم بن نسطاس نقل مىكند كه مىگفته است * سعيد بن مسيب را ديدم بر سرش عمامه‌يى سياه بود .\r\nمحمد بن سعد از عبد الله بن مسلمه ، از عثيم نقل مىكند كه مىگفته است * روزهاى عيد فطر و قربان سعيد بن مسيب را ديدم ، عمامهء سياه مىپوشيد و بر آن شب كلاهى سرخ ارغوانى مىنهاد .\r\nمحمد بن سعد از عارم بن فضل ، از حماد بن زيد ، از شعيب بن حبحاب و عثمان بن عثمان مخزومى نقل مىكند كه آن دو مىگفته‌اند * بر سر سعيد بن مسيب شب كلاه ارغوانى ديده‌ايم .\r\nمحمد بن سعد از محمد بن عمر واقدى ، از عبد الله بن يزيد هذلى نقل مىكند كه مىگفته است * سعيد بن مسيب را مىديدم كه گاه ازار خود را در نماز آزاد مىگذاشت و گاه كمر آن را محكم مىبست .\r\nمحمد بن سعد از فضل بن دكين ، از خالد بن الياس نقل مىكند كه مىگفته است * بر تن سعيد بن مسيب پيراهنى ديدم كه درازاى آن تا نيمهء ساقهاى پايش بود و آستينهايش تا كنار انگشتانش بود و ردايى بالاى دو پيراهن خود پوشيده بود كه درازاى آن پنج ذراع و يك وجب بود .\r\nمحمد بن سعد از روح بن عباده ، از سعيد ، از قتادة ، از اسماعيل بن عمران نقل مىكند كه مىگفته است * سعيد بن مسيب طيلسانى مىپوشيد كه بندهاى آن ديبا بود .\r\nمحمد بن سعد از فضل بن دكين و عمرو بن عاصم كلابى ، از همام ، از قتادة ، از اسماعيل نقل مىكند كه مىگفته است * بر تن سعيد بن مسيب طيلسانى ديدم كه بندهايش ديبا بود . گفتم : بندهاى طيلسان تو ديباست . گفت : آرى بيشتر باقى مىماند .\r\nمحمد بن سعد از معن بن عيسى ، از محمد بن هلال نقل مىكند كه مىگفته است * من نديدم سعيد بن مسيب جامهء غير سپيد بپوشد .\r\nمحمد بن سعد از معن بن عيسى ، از سعيد بن مسلم نقل مىكند كه مىگفته است * بر تن سعيد مسيب پيراهنى ديدم و ردايى كه آن را با گل سرخ رنگ كرده بودند .\r\nمحمد بن سعد از معن بن عيسى ، از سعيد بن مسلم نقل مىكند كه مىگفته است * سعيد بن مسيب را ديدم شلوار مىپوشيد و ديدم مختصر زلفى دارد كه آن را باز كرده بود .\r\n\r\n","description":"","footnote":"","page_name":" 257 ","page_number":265},
  {"content":"\r\n\r\n( 1 ) محمد بن سعد از معن بن عيسى ، از سعيد بن مسلم ، از عثيم بن نسطاس نقل مىكند كه مىگفته است * سعيد بن مسيب را ديدم در نماز عشاء با شلوار و رداء حاضر مىشد .\r\nمحمد بن سعد از معن بن عيسى ، از اسحاق بن يحيى نقل مىكند كه مىگفته است * سعيد بن مسيب را ديدم دو جامهء ابريشمى رنگ كرده با گل سرخ و پيراهنى شقايقى پوشيده بود و دستهايش از آستينهاى آن بيرون بود .\r\nمحمد بن سعد از معن بن عيسى ، از ابو معشر نقل مىكند كه مىگفته است * بر تن سعيد بن مسيب جامهء خز ديدم .\r\nمحمد بن سعد از معن بن عيسى ، از محمد بن هلال نقل مىكند كه مىگفته است * او در پيشانى و ميان چشمهاى سعيد اثر و نشانهء سجده نديده است .\r\nمحمد بن سعد از معن بن عيسى ، از محمد بن هلال نقل مىكند كه مىگفته است * سعيد بن مسيب موى شارب خود را كاملًا كوتاه نمىكرد بلكه به طور پسنديده‌يى اطراف آن را مىچيد .\r\nمحمد بن سعد از يزيد بن هارون ، از محمد بن عمرو نقل مىكند كه * سعيد بن مسيب خضاب نمىبست .\r\nمحمد بن سعد از خالد بن مخلد ، از محمد بن هلال نقل مىكند كه * سعيد بن مسيب ريش خود را با رنگ زرد مىكرد .\r\nمحمد سعد از اسماعيل بن عبد الله بن ابى اويس ، از ابو الغصن نقل مىكند كه * سعيد را در حالى كه موهاى ريش و سرش سپيد بوده ديده است .\r\nمحمد بن سعد از محمد بن عمر واقدى ، از ربيعة بن عثمان نقل مىكند مىگفته است * سعيد رنگ موهاى خود را تغيير نمىداد .\r\nمحمد بن سعد از يوسف بن غرق ، از هشام بن زياد پدر مقدام نقل مىكند كه مىگفته است * سعيد بن مسيب را ديدم با كفشهاى دمپايى خود نماز مىگزارد .\r\nمحمد بن سعد مىگويد از عبد الله بن صالح ، از ليث بن سعد ، از يحيى بن سعيد براى من نقل كردند كه مىگفته است * هر گاه از عبد الله بن عمر مسأله‌يى مىپرسيدند كه بر او دشوار بود ، مىگفت : از سعيد بن مسيب بپرسيد كه با صالحان همنشينى كرده است .\r\nمحمد بن سعد مىگويد از عبد الله بن صالح ، از ليث بن سعد براى من نقل كردند كه مىگفته است * مىبينم مردم از نوشتن و ثبت مطالب خوددارى مىكنند و اگر مىخواستيم\r\n\r\n","description":"","footnote":"","page_name":" 258 ","page_number":266},
  {"content":"\r\n\r\n( 1 ) امروز چيزى بنويسيم از علم و انديشه سعيد بن مسيب مطالب بسيارى مىنوشتيم .\r\nمحمد بن سعد مىگويد از عبد الله بن صالح ، از ليث بن سعد ، از يحيى بن سعيد براى من نقل كردند كه مىگفته است * سعيد بن مسيب هر گاه از كنار مكتب خانه مىگذشت مىگفت : اين كودكان مردم پس از مايند .\r\nمحمد بن سعد از فضل بن دكين ، از حاتم بن اسماعيل ، از عبد الرحمان بن حرمله نقل مىكند كه مىگفته است * سعيد بن مسيب را در بيماريش ديدم كه همانطور بر پشت افتاده و دراز كشيده نماز مىگزارد و براى ركوع و سجود فقط با سر خود اشاره مىكرد و چيزى بر پيشانى خود نمىنهاد و مىگفت : بيمار در صورتى كه نتواند بنشيند فقط كافى است اشاره نمايد و لازم نيست چيزى بر سر و پيشانى نهد .\r\nمحمد بن سعد از خالد بن مخلد ، از سليمان بن بلال ، از عبد الرحمان بن حرمله نقل مىكند كه مىگفته است * پيش سعيد بن مسيب رفتم كه سخت بيمار بود . همان گونه كه بر پشت خوابيده بود براى ركوع و سجده اشاره مىكرد و شنيدم كه در نماز خود سوره و الشمس را مىخواند .\r\nمحمد بن سعد از فضل بن دكين ، از سفيان ثورى ، از عبد الرحمان بن حرمله نقل مىكند كه مىگفته است * همراه سعيد بن مسيب در تشييع جنازه‌يى بوديم . مردى گفت :\r\nبراى اين مرده آمرزش خواهى كنيد . سعيد گفت : اين رجز خوان ايشان چه مىگويد . من براى خانواده‌ام ممنوع كرده‌ام كه رجز خوان براى من رجز بخواند و اعلان كند كه سعيد بن مسيب مرده است . همان كس كه مرا به پيشگاه خدايم مىبرد مرا بسنده است . همچنين منع كرده‌ام كه آتشدان و عود سوز بياورند كه اگر خود پاك باشيم آنچه در پيشگاه خداوند است بهتر از عود و بوى خوش ايشان است . محمد بن سعد مىگويد : ابو مطيع بلخى يعنى حكم بن عبد الله هم ، از عبد الرحمان بن حرمله ، از سعيد بن مسيب همين روايت را نقل مىكند .\r\nمحمد بن سعد از معن بن عيسى ، از معاوية بن صالح ، از يحيى بن سعيد ، از سعيد بن مسيب نقل مىكند كه مىگفته است * به خانوادهء خود وصيت كرده‌ام كه چون مرگم فرا رسيد سه مورد را رعايت كنند . رجز خوان از پى جنازه‌ام حركت نكند و آتش و شمعدانى نياورند و براى جمع كردن و رفتن من شتاب كنند كه اگر براى من در پيشگاه خداى من خيرى باشد به مراتب بهتر از چيزى است كه پيش شماست .\r\nمحمد بن سعد از وليد بن عطاء بن اغرّ مكى ، از عبد الحميد بن سليمان ، از ابو حازم\r\n\r\n","description":"","footnote":"","page_name":" 259 ","page_number":267},
  {"content":"\r\n\r\n( 1 ) نقل مىكند كه * سعيد بن مسيب در بيمارى مرگ خويش گفت : چون مردم بر گور من خيمه نزنيد و مرا بر قطيفهء سرخ حمل مكنيد و چراغ و شمعدان هم نياوريد و مرگ مرا به كسى اعلان نكنيد . همان كسان كه مرا به پيشگاه خدايم مىبرند مرا بسنده است و اين مناقب خوان اهل مدينه هم از پى جنازه‌ام حركت نكند .\r\nمحمد بن سعد از اسماعيل بن عبد الله بن ابى اويس ، از قول پدرش ، از عبد الرحمان بن حارث مخزومى نقل مىكند كه مىگفته است * سعيد بن مسيب بيمار شد و بيماريش سخت شد ، نافع بن جبير بن مطعم براى عيادتش آمد . سعيد بن مسيب بيهوش شد . نافع بن جبير بن معطم گفت : بسترش را به جانب قبله قرار دهيد و چنان كردند . سعيد به هوش آمد و گفت : چه كسى به شما دستور داد بستر مرا را رو به قبله كنيد آيا نافع بن جبير دستور داده است ؟ نافع گفت : آرى . سعيد گفت : اگر من اهل قبله و دين نباشم اين كار شما كه بستر مرا رو به قبله كنيد براى من سودى نخواهد داشت .\r\nمحمد بن سعد از فضل بن دكين ، از خالد بن الياس ، از نافع بن جبير بن مطعم نقل مىكند كه مىگفته است * پيش سعيد بن مسيب رفتم ، بر پشت در بستر خود افتاده بود . به پسرش محمد گفتم : بستر او را به جانب قبله برگردانيد . سعيد گفت : چنين مكن كه بر آيين قبله زاييده شدم و بر آن مىميرم و به خواست خداوند بر آن برانگيخته مىشوم .\r\nمحمد بن سعد از وكيع بن جراح و فضل دكين نقل مىكند كه آن دو ، از ابن ابى ذئب ، از قول برادرش مغيرة بن عبد الرحمان نقل مىكنند كه مىگفته است * همراه پدرم به عيادت سعيد بن مسيب رفتم . بيهوش بود . بسترش را رو به قبله كردند . چون به هوش آمد ، گفت : چه كسى اين كار را نسبت به من كرده است ؟ مگر من مسلمان نيستم هر جا كه باشم روى من به جانب خداوند است .\r\nمحمد بن سعد از معن بن عيسى ، از اسحاق بن يحيى بن طلحه ، از محمد بن سعيد نقل مىكند كه مىگفته است * چون حال سعيد بن مسيب نزديك مرگش سنگين شد ، بسترش را رو به قبله كردند . به هوش آمد پرسيد چه كسى بسترم را رو به قبله كرده است . حاضران سكوت كردند . گفت : اين كار نافع بن جبير است . مگر من هر جا كه باشم مسلمان نيستم .\r\nمحمد بن سعد از محمد بن عمر واقدى ، از محمد بن قيس زيات ، از زرعة بن عبد الرحمان نقل مىكند كه مىگفته است * روزى كه سعيد مرد پيش او بودم . گفت : اى زرعه تو را بر پسرم محمد گواه مىگيرم كه نبايد خبر مرگ مرا به كسى اعلان كند . براى من\r\n\r\n","description":"","footnote":"","page_name":" 260 ","page_number":268},
  {"content":"\r\n\r\n( 1 ) چهار تن كافى است كه مرا به پيشگاه خداوند ببرند و نبايد مناقب خوان و فريادزننده‌يى از پى من حركت كند و چيزهايى كه در من نيست برايم بشمرد .\r\nمحمد بن سعد از قبيصه بن عقبه ، از سفيان ، از يحيى بن سعيد نقل مىكند كه * چون مرگ سعيد بن مسيب فرا رسيد چند دينارى از او باقى مانده بود ، گفت : پروردگارا تو مىدانى كه من اين چند دينار را نيندوخته بودم مگر براى اينكه شرف و دين خود را با آن حفظ كنم .\r\nمحمد بن سعد از محمد بن عمر واقدى ، از عبد الحكيم بن عبد الله بن ابى فروة نقل مىكند كه مىگفته است * روز مرگ سعيد حضور داشتم ديدم كه بر گورش آب پاشيدند .\r\nمحمد بن سعد از محمد بن عمر واقدى ، از عبد الحكيم بن عبد الله بن ابى فروة نقل مىكند كه * سعيد بن مسيب به سال نود و چهارم هجرى و روزگار حكومت وليد بن عبد الملك در هفتاد و پنج سالگى در مدينه درگذشته است . به سالى كه سعيد بن مسيب در آن درگذشته است سال فقيهان مىگويند از بسيارى مرگ فقيهان در آن سال . [ 1 
  ]\r\nگفته‌اند سعيد بن مسيب مردى جامع و مورد اعتماد است كه احاديث صحيح بسيار از او نقل شده است . فقيه و فتوا دهنده‌يى امين و پارسا و بلند پايه بوده است .\r\n\r\nعبد الله بن مطيع\r\nابن اسود بن حارثة بن نضلة بن عوف بن عبيد بن عويج بن عدى بن كعب . مادرش ام هشام آمنه دختر ابو الخيار است كه نامش عبد يائيل بن عبد مناف بن عامر بن عوف بن كعب بن عامر بن ليث است . فرزندان عبد الله بن مطيع عبارتند از : اسحاق كه از او كسى باقى نمانده است و يعقوب كه مادرشان ريطه دختر عبىد الله بن عبد الله بن وليد بن مغيرة بن عبد الله بن عمر بن مخزوم است . و محمد و عمران كه مادرشان ام عبد الملك دختر عبد الله بن خالد بن اسيد بن ابى العيص بن اميّه است . و ابراهيم و بريهة كه مادرشان كنيزى است . و اسماعيل و زكريا كه مادر آنان هم كنيز است . و فاطمة كه مادرش ام حكيم دختر عبد الله بن عبد الرحمان بن زيد بن خطاب است . و ام سلمة و ام هشام كه مادرشان دختر خراش بن امية\r\n\r\n\r\n","description":"","footnote":"\r\n[ 1 
  ] . با توجه به روايات مكررى كه در مورد تولد سعيد بن مسيب در سال دوم خلافت عمر در آغاز شرح حالش ملاحظه كرديد نمىتواند مدت عمر او در سال نود و چهارم هجرت كمتر از هشتاد سال باشد - م .\r\n","page_name":" 261 ","page_number":269},
  {"content":"\r\n\r\n( 1 ) بن ربيعة بن فضل بن منقذ بن عفيف بن كليب بن حبشية بن خزاعة است .\r\nعبد الله بن مطيع به روزگار پيامبر ( ص ) متولد شد . او را اموالى بوده از جمله چاهى ميان سقياء و ابواء كه به چاه ابن مطيع معروف است و مردم از آن بهره‌مند مىشوند .\r\nمحمد بن سعد از عبد الله بن نافع بن ثابت بن عبد الله بن زبير ، از عطاف بن خالد ، از امية بن محمد بن عبد الله بن مطيع نقل مىكند كه مىگفته است * عبد الله بن مطيع در شبهاى فتنه و روزگار يزيد بن معاويه مىخواست از مدينه بگريزد . عبد الله بن عمر اين موضوع را شنيد و بيرون آمد و خود را به او رساند و گفت : اى پسر عمو كجا مىروى ؟ گفت : هرگز از ايشان فرمانبردارى نخواهم كرد . عبد الله بن عمر گفت : اى پسر عمو چنين مكن كه گواهى مىدهم خود از پيامبر ( ص ) شنيدم مىفرمود : هر كس بميرد و بر او بيعت با كسى نباشد همچون مردگان دورهء جاهلى درگذشته است .\r\nمحمد بن سعد از محمد بن عمر واقدى ، از عبد الله بن جعفر ، از ابو عون نقل مىكند كه مىگفته است * چون حسين بن على از مدينه آمد و آهنگ مكه فرمود از كنار ابن مطيع كه سرگرم كندن چاه خويش بود گذشت . ابن مطيع به حسين ( ع ) گفت : پدر و مادرم فداى تو باد آهنگ كجا دارى ؟ فرمود : به مكه مىروم . سپس به او گفت كه شيعيانش براى او نامه نوشته‌اند . ابن مطيع گفت : پدر و مادرم فداى تو باد آن جا مرو و ما را از وجود خويش بهره‌مند فرماى . حسين ( ع ) نپذيرفت . ابن مطيع گفت : اين چاه من آماده شده و امروز براى نخستين بار اندكى آب در دلو بالا آمد ، محبت كن و براى بركت آن دعا فرما . فرمود : از آب آن بياور . در همان دلو براى او آب آوردند ، اندكى از آن آشاميد و مضمضه كرد و آن آب را در چاه ريخت كه آب چاه بسيار و شيرين شد .\r\nمحمد بن سعد از محمد عمر واقدى ، از عبد الله ، از پدرش نقل مىكند كه مىگفته * است حسين بن على ( ع ) از كنار عبد الله بن مطيع كه مقيم كنار چاه خود بود و تازه به آب رسيده بود عبور فرمود . حسين ( ع ) از مركوب خود پياده شد و عبد الله بن مطيع زير بازوى ايشان را گرفت و بر سرير خود نشاند و گفت : پدر و مادرم فداى تو باد خود را براى ما نگهدار . به خدا سوگند كه اگر اين قوم تو را بكشند ما را به بردگى خواهند گرفت .\r\nمحمد بن سعد از محمد بن عمر واقدى ، از اسماعيل بن ابراهيم بن عبد الرحمان بن عبد الله بن ابى ربيعة ، از پدرش نقل مىكند كه * چون يزيد بن معاويه تصميم گرفت در واقعهء حره لشكرهايى به مدينه بفرستد ، عبد الله بن جعفر بن ابى طالب با او دربارهء مردم مدينه\r\n\r\n","description":"","footnote":"","page_name":" 262 ","page_number":270},
  {"content":"\r\n\r\n( 1 ) مذاكره كرد و او را نسبت به آنان نرم كرد و گفت : با اين كار مرتكب خودكشى مىشوى .\r\nيزيد گفت : من اينك نخستين لشكر را روانه مىدارم و به آنان فرمان مىدهم از مدينه بگذرند و به جنگ ابن زبير بروند كه به ما اعلان جنگ داده است . آنان فقط از مدينه عبور مىكنند و جنگ نخواهد كرد اگر مردم مدينه اقرار به اطاعت و فرمانبردارى كنند آنان را رها خواهند كرد و به جنگ ابن زبير خواهند رفت . اگر از اقرار به فرمانبردارى خوددارى كنند با آنان جنگ خواهد كرد عبد الله به جعفر مىگفته است من اين را فرصت و گشايشى بزرگ دانستم . عبد الله بن جعفر براى سه تن از قرشيان مدينه كه عبارت از عبد الله بن مطيع و ابراهيم بن نعيم نحّام و عبد الرحمان بن عبد الله بن ابى ربيعه بودند و مردم مدينه كار خود را به ايشان واگذار كرده بودند ، نامه نوشت و موضوع را به اطلاع آنان رساند و گفت : گذشته را رها كنيد و اينك سلامت و امان را غنيمت بشمريد و متعرض سپاه يزيد مشويد و بگذاريد از كنار شما به سلامت بگذرند . ولى آنان نپذيرفتند و گفتند هرگز لشكر يزيد نبايد در مدينه و بر ما وارد شود .\r\nمحمد بن سعد از محمد بن عمر واقدى ، از عبد الله بن ابى يحيى ، از سعيد بن ابى هند نقل مىكند كه مىگفته است * كار خود را به عبد الله بن مطيع واگذار كردند و او بود كه بر اين كار قيام كرد .\r\nمحمد بن سعد از محمد بن عمر واقدى ، از اسماعيل بن ابراهيم بن عبد الرحمان بن عبد الله بن ابى ربيعة ، از پدرش نقل مىكند كه مىگفته است * قريش از اينكه از خودشان اميرى براى مدينه بگزينند خوددارى و چشم و هم چشمى كردند با آنكه ميان ايشان گروه بىشمارى اشخاص سالخورده و شريف بودند ، نظير عبد الله بن مطيع و ابراهيم بن نعيم و محمد بن ابى جهم و عبد الرحمان بن عبد الله بن ابى ربيعة .\r\nمحمد بن سعد از محمد بن عمر ، از اسحاق بن يحيى ، از قول كسى كه خودش عبد الله بن مطيع را روى منبر ديده است نقل مىكند كه مىگفته است * هنگامى كه پيشاهنگان لشكر يزيد را در محل مخيص ديده بودند و لشكر در ذو خشب بودند ، عبد الله بن مطيع بر منبر چنين مىگفت كه اى مردم بر شما باد ترس از خداوند و كوشش در انجام فرمان او و از سستى و ستيز با يك ديگر و اختلاف نظر پرهيز كنيد . اقرار به مرگ كنيد كه به خدا سوگند هيچ گريزگاهى از آن نيست و به خدا سوگند اگر مرد در حالى كه به جنگ روى آورد و براى خدا شكيبا باشد كشته شود بهتر از آن است كه در حال گريز كشته شود يا او را به اسارت و\r\n\r\n","description":"","footnote":"","page_name":" 263 ","page_number":271},
  {"content":"\r\n\r\n( 1 ) بردگى بگيرند . تصور مكنيد كه اين قوم جاودانه و رويين تن‌اند ، جانهاى خود را بر آنان عرضه داريد و تا پاى جان مقاومت كنيد كه آنان هم مانند شما كشته شدن را خوش نمىدارند .\r\nمحمد بن سعد از محمد بن عمر واقدى ، از اسحاق بن يحيى بن طلحه ، از عيسى بن طلحه نقل مىكند كه مىگفته است * به عبد الله بن مطيع گفتم : چگونه روز جنگ حره نجات پيدا كردى و خود شاهد بودى كه مردم شام چگونه غلبه كردند ؟ گفت : ما معتقد بوديم كه اگر يك ماه هم ما را محاصره كنند هيچ كس از ما را نمىتوانند بكشند ، ولى همين كه نسبت به ما آن گونه رفتار شد و آنان را به مدينه درآوردند و مردم پشت به جنگ دادند ، اين بيت حارث بن هشام را به ياد آوردم كه مىگويد : « و دانستم كه اگر به تنهايى جنگ كنم كشته خواهم شد و دشمن از كشته شدنم زيانى نمىبرد » [ 1 
  ] اين بود كه گريختم و خود را پنهان ساختم . سپس به ابن زبير پيوستم و سخت تعجب كردم كه آنان با آنكه منجنيق نصب كردند و او را محاصره نمودند و با آن همهء كارها كه كردند تا مدّت سه ماه بر او دست نيافتند . با ابن زبير جز چند تنى نبودند كه به راستى براى او جنگ كنند . البته گروهى از خوارج با او همراهى مىكردند و حال آنكه با ما دو هزار تن بودند كه همگى مسلح و كار ديده بودند و نتوانستيم يك روز تا شب ايشان را باز داريم . [ 2 
  ]\r\nمحمد بن سعد از محمد بن عمر واقدى ، از اسحاق بن يحيى نقل مىكند كه مىگفته است از عيسى بن طلحه شنيدم كه مىگفت * عبد الملك بن مروان از عبد الله بن مطيع سخن به ميان آورد و گفت : او در جنگ حره توانست از دست مسلم بن عقبه بگريزد . او به مكه رفت و به ابن زبير پيوست و نجات پيدا كرد و به عراق رفت و از جميع جهات بر ضد ما كار كرد . ولى انديشهء من اين است كه از او و افراد ديگر قوم خود گذشت كنم زيار اگر آنان را بكشم مثل اين است كه خود را كشته باشم .\r\nمحمد بن سعد از محمد بن عمر واقدى ، از مصعب بن ثابت ، از عامر بن عبد الله بن\r\n\r\n\r\n","description":"","footnote":"\r\n[ 1 
  ] .\r\n و علمت انّى اقاتل واحداً * اقتل و لا يضرر عدوى مشهدى \r\nحارث بن هشام از سران قريش و برادر ابو جهل است . براى اطلاع از شرح حالش مراجعه كنيد به ابن حجر ، الاصابة ، ج 1 ، ص 293 ذيل شماره 1504 كه همين بيت همراه دو بيت ديگر آمده است - م .\r\n[ 2 
  ] . چون ضمن محاصره خبر مرگ يزيد رسيد آنان از محاصره ابن زبير و جنگ با او دست برداشتند . براى اطلاع بيشتر مراجعه كنيد به نويرى ، نهاية الارب ، ج 7 ، ترجمه به قلم اين بنده ، ص 224 - م .\r\n","page_name":" 264 ","page_number":272},
  {"content":"\r\n\r\n( 1 ) زبير نقل مىكند كه مىگفته است * عبد الله بن مطيع در همهء موارد همراه ابن زبير بود و چون مردم از حج سال شصت و چهارم برگشتند و سال شصت و پنج فرا رسيد مردم مكه با عبد الله بن زبير بيعت كردند و از همگان عبد الله بن مطيع و عبد الله بن صفوان و حارث بن عبد الله بن ابى ربيعة و عبيد بن عمير زودتر با او بيعت كردند . ديگر مردم شهرها كه در مكه بودند نيز با او بيعت كردند . عبد الله بن زبير برادر خود منذر را به حكومت مدينه و عبد الله بن مطيع را به حكومت كوفه و حارث بن عبد الله بن ابى ربيعة را به حكومت بصره گماشت .\r\nمحمد بن سعد از محمد بن عمر واقدى ، از عبد الرحمان بن ابى الزناد ، از هشام بن عروة ، از پدرش نقل مىكند كه * مختار بن ابى عبيد به عبد الله بن زبير اصرار كرد تا اجازه دهد به عراق رود . ابن زبير اجازه داد و براى عبد الله بن مطيع حاكم كوفه نامه‌يى نوشت و چگونگى حال مختار را شرح داد . مختار به كوفه آمد و پيش ابن مطيع آمد و شد مىكرد . به ظاهر براى ابن زبير خير خواهى مىكرد و در نهان بر او خرده گيرى و مردم را به بيعت با محمد بن حنفيه فرا مىخواند و مردم را بر ابن مطيع مىشوراند . او پيروانى پيدا كرد و خود با گروهى از سواران حركت مىكرد و سرانجام سوارانش بر سواران شرطهء ابن مطيع حمله بردند و آنان را كشتند و ابن مطيع گريخت .\r\nمحمد بن سعد از محمد بن عمر واقدى ، از محمد بن يعقوب بن عتبه ، از پدرش نقل مىكند كه * به عبد الله بن مطيع خبر رسيد كه مختار مردم كوفه را بر او شورانده است . اياس بن مضارب عجلى را كه سالار شرطه بود فرستاد . او مختار را گرفت تا به كاخ حكومتى بياور . شيعيان و موالى در رسيدند و مختار را از چنگ مأموران اياس نجات دادند و اياس كشته شد و همراهانش گريختند . ابن مطيع ، راشد پسر اياس را به سالارى شرطهء خود گماشت . مختار مردى از ياران خود را همراه گروهى از چوب بدستان فرستاد كه راشد را كشتند و سرش را پيش مختار آوردند . عبد الله بن مطيع كه چنين ديد از مختار بر جان و مال خود امان خواست تا پيش ابن زبير برود و به او ملحق شود . مختار امانش داد و او به ابن زبير پيوست .\r\nمحمد بن سعد از محمد بن عمر واقدى ، از عبد الله بن جعفر ، از ام بكر دختر مسور نقل مىكند كه مىگفته است * ابن مطيع بدون آنكه از مختار امان بگيرد گريخت . مختار هم او را تعقيب نكرد و مىگفت : من فرمانبردار ابن زبيرم . عبد الله بن مطيع به چه سبب از كوفه رفته است !\r\n\r\n","description":"","footnote":"","page_name":" 265 ","page_number":273},
  {"content":"\r\n\r\n( 1 ) محمد بن سعد از محمد بن عمر ، از پدرش نقل مىكند كه مىگفته است * عبد الله بن مطيع به عمر بن سعد بن ابى وقاص مىگفت : حكومت رى و همدان را بر كشتن پسر عمويت ترجيح دادى . عمر بن سعد مىگفت : كارهايى بود كه آسمان مقدر كرده بود ! و من پيش از جنگ براى پسر عمويم اتمام حجت كردم نپذيرفت و چنان شد . چون ابن مطيع از كوفه رفت و از مختار گريخت ، مختار همراه ياران خود به خانهء عمر بن سعد رفت و او را و پسرش را در خانه‌اش به بدترين صورت كشت .\r\nمحمد بن سعد از محمد بن عمر واقدى ، از يحيى بن عبد الله بن ابى فروة ، از پدرش نقل مىكند كه * چون عبد الله بن مطيع از كوفه بيرون آمد مختار براى ابن زبير نامه‌يى نوشت و در آن نامه از ابن مطيع سخت خرده گيرى و او را به ترسو بودن متهم كرد و نوشت هنگامى كه براى فرمان بردارى از تو به كوفه آمدم ، عبد الله بن مطيع را ديدم نسبت به بنى اميه نرمى و مداهنه مىكند و چون عهد و بيعت تو بر گردنم باقى است نتوانستم اجازه دهم او بر آن حال باشد و او از كوفه بيرون رفت و من و كسانى كه پيش من‌اند همچنان فرمانبرداريم . عبد الله بن مطيع پيش ابن زبير آمد و بر خلاف مختار اظهار داشت و گفت :\r\nمختار براى بيعت با محمد بن حنفيه مردم را فرا مىخواند ولى ابن زبير سخن او را نپذيرفت و براى مختار نامه‌يى نوشت كه درباره تو اين جا فراوان سخن مىگويند و گمان من اين است كه تو از آن سخنان برى هستى . ولى آنچه كه مردم مىگويند در دل اثر مىگذارد و اگر به حال نخست و عهد خود برگردى ما از تو مىپذيريم و تو را تصديق مىكنيم و او را همچنان حاكم بر مردم كوفه قرار داد . گويند : عبد الله بن مطيع پس از آن همواره در مكه و همراه ابن زبير بود و سرانجام اندكى پيش از كشته شدن عبد الله بن زبير درگذشت .\r\n\r\nعبد الرحمان بن مطيع\r\nابن اسود بن حارثه بن نضلة بن عوف بن عبيد بن عويج بن عدى بن كعب . مادرش ام كلثوم دختر معاوية بن عروة بن صخر بن يعمر بن نفاثه بن عدى بن ديل بن بكر است . فرزندان عبد الرحمان عبارتند از : هشام كه فرزند ذكورى از او باقى نمانده است و فقط دخترانش باقى مانده‌اند و محمد اكبر و مطيع و عبد الملك و محمد اصغر كه مادرشان ام سلمه دختر مسعود بن اسود بن حارثه بن نضله است . كنيهء عبد الرحمان ، ابو عبد الله بوده است . و برادرشان .\r\n\r\n","description":"","footnote":"","page_name":" 266 ","page_number":274},
  {"content":"\r\n\r\n( 1 )\r\n\r\nسليمان بن مطيع\r\nاو برادر تنى عبد الله بن مطيع است . او را پسرى به نام محمد است و مادرش يكى از زنان بنى نضر است . سليمان بن مطيع در جنگ جمل كشته شد .\r\n\r\nعبد الرحمان بن سعيد\r\nابن يربوع بن عنكثة بن عامر بن مخزوم . مادرش ام عبيد اروى دختر عركى بن عمرو بن قيس بن سويد بن عمرو از خاندان عدّ است . فرزندان عبد الرحمان بن سعيد عبارتند از : عثمان و ابو بكر و سعيد و عمر كه مادرشان رابعة دختر يزيد بن عبد الله بن عمرو بن حبيب بن عتاب بن رئاب از خاندان عبس است . و عباس و خالد و يحيى كه مادرش ام الحكم دختر بلعاء بن نهيك بن معاوية بن وحيد از خاندان عامر است . و عكرمة كه مادرش ام الفضل دختر عكرمة بن ربيعة از خاندان هلال است . و محمد كه مادرش كنيزى است . و ام حكيم كه مادرش عاتكه دختر سعد بن اعشى از خاندان بلمصطلق از قبيلهء خزاعه است .\r\nكنيهء عبد الرحمان ، ابو محمد بوده است . او به سال يكصد و نه هجرى در هشتاد سالگى درگذشته و در حديث مورد اعتماد بوده است .\r\n\r\nعمرو بن عثمان\r\nابن عفان بن ابى العاص بن اميّة بن عبد شمس بن عبد مناف بن قصىّ . مادرش ام عمرو دختر جندب بن عمرو بن حممة بن حارث بن رفاعة بن سعد بن ثعلبة بن لوىّ بن عامر بن غنم بن دهمان بن منهب بن دوس است . فرزندان عمرو بن عثمان عبارتند از : عثمان كه در كودكى مرد و خالد و مادرشان رملة دختر معاوية بن ابو سفيان بن حرب اميّة است . و عبد الله اكبر كه همان مطّرف است و مادرش حفصة دختر عبد الله بن عمر بن خطاب است . و عثمان اصغر كه مادرش عمارة بن حارث بن عوف بن ابى حارثه بن مرة بن نشبة بن غيط بن مرة است . و عمر و مغيره و ابو بكر و عبد الله اصغر و وليد كه مادرشان كنيز بوده است . و عايشه و ام سعيد كه\r\n\r\n","description":"","footnote":"","page_name":" 267 ","page_number":275},
  {"content":"\r\n\r\n( 1 ) مادر آن دو هم كنيز بوده است .\r\nعمرو بن عثمان از پدرش و از اسامة بن زيد احاديثى نقل كرده است . او مورد اعتماد است و احاديثى از او نقل شده است .\r\nمحمد بن سعد از معن بن عيسى ، از ابو معشر ، از سعيد مقبرى نقل مىكند كه مىگفته است * پسران اصحاب رسول خدا را ديدم كه موهاى خود را با رنگ سياه مىكنند از جمله عمرو بن عثمان بن عفان .\r\n\r\nعمر بن عثمان بن عفان\r\nبرادر تنى عمرو است . فرزندانش عبارتند از : عثمان و زيد عاصم كه مادرشان كنيز است . عمر بن عثمان از اسامة بن زيد روايت نقل كرده است و زهرى رواياتى را از عمر بن عثمان آورده است . او را در مدينه خانه‌يى بوده و كم حديث است .\r\n\r\nابان بن عثمان بن عفان\r\nبرادر تنى عمرو و عمر است . فرزندان ابان عبارتند : از سعيد كه كنيهء ابان هم به نام او و ابو سعيد است ، مادرش دختر عبد الله بن عامر بن كريز بن ربيعة بن حبيب بن عبد شمس است .\r\nو عمر و عبد الرحمان و ام سعيد كه مادرشان ام سعيد دختر عبد الرحمان بن حارث بن هشام است . و عمر اصغر و مروان و ام سعيد صغرى كه مادرشان كنيزى است .\r\nمحمد بن سعد از محمد بن عمر واقدى ، از قول برخى از اصحابش نقل مىكند كه مىگفته است * يحيى بن حكم بن ابى العاص بن اميه كه مردى احمق بود ، از سوى عبد الملك بن مروان حاكم مدينه بود . او بدون كسب اجازه از عبد الملك از مدينه بيرون آمد و پيش او رفت . عبد الملك به او گفت : چه چيزى موجب شده است كه بدون كسب اجازه پيش من بيايى و چه كسى را در مدينه گماشته‌اى ؟ گفت : ابان بن عثمان را گماشته‌ام .\r\nعبد الملك گفت : در اين صورت ديگر به مدينه برمگرد . عبد الملك ، ابان را به حكومت مدينه گماشت و فرمان او را نوشت و برايش فرستاد . ابان ، عبد الله بن قيس بن مخرمة را از منصب قضاى مدينه بر كنار كرد و نوفل بن مساحق را بر قضاى مدينه گماشت . ابان هفت سال\r\n\r\n","description":"","footnote":"","page_name":" 268 ","page_number":276},
  {"content":"\r\n\r\n( 1 ) حاكم مدينه بود و در آن مدت دو سال با مردم حج گزارد . در مدت حكومت او بر مدينه جابر بن عبد الله و محمد بن حنفيه درگذشتند و او در حالى كه حاكم مدينه بود بر جنازه ايشان نماز گزارد . سپس عبد الملك بن مروان ، ابان را از حكومت مدينه عزل كرد و هشام بن اسماعيل را بر آن كار گماشت .\r\nمحمد بن سعد از محمد بن عمر واقدى ، از خارجة بن حارث نقل مىكند كه مىگفته است * بسيارى از نقاط بدن ابان گرفتار پيسى بود . او نقاط پيسى دستهاى خود را خضاب مىبست ولى آنچه را در چهره‌اش بود خضاب نمىبست .\r\nمحمد بن سعد از محمد بن عمر واقدى نقل مىكند كه * گوش ابان به شدت سنگين و كر بوده است .\r\nمحمد بن سعد از معن بن عيسى ، از بلال بن ابى مسلم نقل مىكند كه مىگفته است * ميان دو چشم ابان عثمان اندكى نشانهء سجده مىديدم .\r\nمحمد بن سعد از خالد بن مخلد ، از داود بن سنان بردهء آزاد كردهء عمر بن تميم حكمى نقل مىكند كه مىگفته است * ابان بن عثمان را ديدم ريش خود را به رنگ زرد رنگ مىكند .\r\nمحمد بن سعد از اسماعيل بن عبد الله بن ابى اويس ، از داود بن سنان نقل مىكند كه مىگفته است * ابان بن عثمان را ديدم كه موهاى سر و ريش خود را با حنا رنگ مىكند .\r\nمحمد بن سعد از مسلم بن ابراهيم ، از هشام دستوائى ، از حجاج بن فرافصة ، از قول مردى نقل مىكند كه مىگفته است * پيش ابان بن عثمان رفتم و در آن هنگام گرفتار بيمارى فلج بود . گفت : هر كس اين كلمات را به هنگام صبح بگويد « لا إله الا الله العظيم ، سبحان الله العظيم و بحمده لا حول و لا قوة الا بالله » در آن روز از هر بلايى عافيت خواهد يافت . ابان گفت : اين حديث همين گونه است كه به تو گفتم . من هم روزى كه گرفتار اين بيمارى شدم اين كلمات را نگفته بودم .\r\nمحمد بن عمر واقدى مىگويد * ابان يك سال پيش از مرگش گرفتار سكته و فلج شد و مىگويند ابان به سبب تندخويى و عصبانيت خود در مدينه گرفتار فلج شد و به روزگار حكومت يزيد بن عبد الملك درگذشت . ابان از پدرش روايت نقل مىكرده و مورد اعتماد و او را احاديثى است .\r\n\r\n","description":"","footnote":"","page_name":" 269 ","page_number":277},
  {"content":"\r\n\r\n( 1 )\r\n\r\nسعيد بن عثمان بن عفان\r\nابن ابى العاص بن امية بن عبد شمس بن عبد مناف . مادرش فاطمة دختر وليد بن عبد شمس بن مغيرة بن عبد الله بن عمر بن مخزوم است . مادر مادرش اسماء دختر ابو جهل بن هشام بن مغيرة است و مادر او اروى دختر ابو العيص بن امية بن عبد شمس است و مادر او رقية دختر حارث بن عبيد بن عمر بن مخزوم است و مادر او رقية دختر اسد بن عبد العزى بن قصىّ است . مادر او خالدة دختر هاشم بن عبد مناف بن قصّى است . فرزند سعيد بن عثمان پسرى به نام محمد است كه مادرش رملة دختر ابو سفيان بن حرب بن اميه است . سعيد كم حديث است .\r\n\r\nحميد بن عبد الرحمان\r\nابن عوف بن عبد عوف بن عبد بن حارث بن زهرة بن كلاب . مادرش ام كلثوم دختر عقبة بن ابى معيط بن ابى عمرو بن امية بن عبد شمس بن عبد مناف بن قصى است . مادر مادرش اروى دختر كريز بن ربيعة بن حبيب بن عبد شمس بن عبد مناف بن قصى است . مادر او ام حكيم بيضاء دختر عبد المطلب بن هاشم بن عبد مناف بن قصى است و مادر او فاطمه دختر عمرو بن عائذ بن عمران بن مخزوم است و مادر او صخرة دختر عبد بن عمران بن مخزوم است .\r\nمادر او تخمر دختر عبد بن قصى بن كلاب است و مادر او سلمى دختر عامرة بن عميرة بن وديعة بن حارث بن فهر است .\r\nكنيهء حميد ، ابو عبد الرحمان بوده است . فرزندانش عبارتند از : ابراهيم كه از او نسلى باقى نمانده است و مغيرة و حبّابة كبرى و ام كلثوم و ام حكيم كه مادرشان جويرية دختر ابو عمرو بن عدى بن علاج بن ابى سلمة ثقفى و از همپيمانان ايشان است . و عبد الله كه مادرش قريبة دختر محمد بن عبد الله بن ابى امية بن مغيرة بن عبد الله بن عمر بن مخزوم است و عبد الله اصغر و بلال و عونه و حكيمه صغرى و بريهة كه مادرشان كنيز است . و عبد الملك كه مادرش كنيزى ديگر است . و عبد الرحمان كه مادر او هم كنيز ديگرى است .\r\nمحمد بن سعد از يزيد بن هارون ، از ابن ابى ذئب ، از زهرى ، از حميد بن عبد الرحمان بن عوف نقل مىكند كه مىگفته است * عمر و عثمان را ديدم كه در ماه رمضان همين كه\r\n\r\n","description":"","footnote":"","page_name":" 270 ","page_number":278},
  {"content":"\r\n\r\n( 1 ) سياهى شب را مىديدند نخست نماز مغرب مىگزاردند و سپس افطار مىكردند .\r\nمحمد بن سعد مىگويد معن بن عيسى ، از مالك ، از زهرى ، از حميد بن عبد الرحمان نقل مىكند كه * عمر و عثمان در رمضان نخست نماز مغرب را مىگزاردند و روزه مىگشودند . در اين روايت گفته نشده است كه عمر و عثمان را ديدم . محمد بن عمر واقدى مىگويد : همين روايتى كه مالك نقل كرده صحيح است زيرا حميد ، عمر را نديده است و خودش از او سخنى نشنيده است و ميزان عمر و تاريخ مرگ او هم دلالت بر همين دارد .\r\nشايد حميد از عثمان كه دايى او بوده اين موضوع را شنيده باشد و حميد مانند فرزندان عثمان در كودكى و پس از بزرگى به خانه او رفت و آمد مىكرده است . مادر حميد ، ام كلثوم دختر عقبه است . حميد از سعيد بن زيد بن عمرو بن نفيل و معاوية بن ابى سفيان و ابو هريره و نعمان بن بشير روايت نقل كرده است . حميد مردى عالم و مورد اعتماد و بسيار حديث است . او در مدينه به سال نود و پنج هجرت در هفتاد و سه سالگى درگذشته است .\r\nمحمد بن سعد مىگويد : از كسى شنيدم كه مىگفت * حميد در سال يكصد و پنج درگذشته و اين غلط و اشتباه است و با ميزان عمر او و رواياتى كه نقل كرده سازگار نيست و سال نود و پنج صحيح و به صواب نزديك‌تر و خداوند به حقيقت داناتر است .\r\n\r\nابو سلمة بن عبد الرحمان\r\nابن عوف بن عبد عوف عبد الحارث بن زهرة بن كلاب . نام اصلى او عبد الله اصغر و مادرش تماضر دختر اصبغ بن عمر و بن ثعلبة بن حارث بن حصن بن ضمضم بن عدّى بن جناب بن هبل از قبيلهء كلب قضاعه است . مادر او نخستين زن كلبى است كه با مردى قرشى ازدواج كرده است . فرزندان ابو سلمة عبارتند از : سلمه كه كنيه او هم به نام همين پسر اوست و تماضر كه مادر آن دو كنيز است . و حسن و حسين و ابو بكر و عبد الجبار و عبد العزيز و نائله و سالمه كه مادرشان ام حسن دختر سعد بن اصبغ بن عمرو بن ثعلبة بن حارث بن حصن بن ضمضم بن عدى بن جناب از قبيلهء كلب قضاعة است . و عبد الملك و ام كلثوم صغرى كه مادرشان كنيز است . و ام كلثوم كبرى كه بشر بن مروان بن حكم با او ازدواج كرد و براى او فرزند آورد و مادرش ام عثمان دختر عبد الله بن عوف است . و ام عبد الله و تماضر صغرى و اسماء كه مادرشان بريهه دختر عبد الرحمان بن عبد الله بن مكمّل بن عوف بن عبد بن حارث بن\r\n\r\n","description":"","footnote":"","page_name":" 271 ","page_number":279},
  {"content":"\r\n\r\n( 1 ) زهره است . و عمر كه نام مادرش را براى ما نقل نكرده‌اند .\r\nگويند : هنگامى كه سعيد بن عاص بن سعيد بن عاص بن امية براى نخستين بار از سوى معاوية بن ابى سفيان به حكومت مدينه گماشته شد منصب قضاى مدينه را به ابو سلمة بن عبد الرحمان واگذاشت . چون سعيد از حكومت مدينه عزل و مروان براى بار دوم به آن كار گماشته شد ، ابو سلمه را از قضاوت مدينه بر كنار كرد و سرپرستى قضا و شرطه خود را به مصعب بن عبد الرحمان برادر ابو سلمه تفويض كرد .\r\nمحمد بن سعد از عفان بن مسلم ، از مهدى بن ميمون ، از محمد بن عبد الله بن ابى يعقوب نقل مىكند مىگفته است * ابو سلمة بن عبد الرحمان به روزگار حكومت بشر بن مروان بر بصره پيش ما آمد . مردى بسيار خوش چهره بود ، گويى رخسارش همچون دينار هرقلى است .\r\nمحمد بن سعد از محمد بن عمر واقدى ، از سفيان بن عيينة و قيس بن ربيع ، از مجالد ، از شعبى نقل مىكند كه مىگفته است * ابو سلمه بن عبد الرحمان به كوفه و پيش ما آمد . در حالى كه ميان من و ابو بردة حركت مىكرد به او گفتم : فقيه‌ترين مردى كه در شهر خود پشت سر گذاشته‌اى كيست ؟ گفت : همين مردى كه ميان شماست ! محمد بن سعد از محمد بن عمر واقدى ، از ابن ابى ذئب ، از يونس بن يوسف نقل مىكند كه مىگفته است * ابو سلمة در عرج در حالى كه محرم بود گربه‌يى خريد و آن را كشت . چون اين خبر به سعيد بن مسيب رسيد گفت : او كوچك است ، فقيه‌تر از او بزرگ است . [ 1 
  ]\r\nمحمد بن سعد از يزيد بن هارون ، از محمد بن عمرو ، از ابو سلمه نقل مىكند كه * با حنا و كتم موهاى خود را خضاب مىبندم تا رنگ آن ثابت و پايدار باشد .\r\nمحمد بن سعد از محمد بن اسماعيل بن ابى فديك و عبد الله بن مسلمة بن قعنب و اسماعيل بن عبد الله بن ابى اويس ، از محمد بن هلال نقل مىكنند كه * ابو سلمه را ديده‌اند كه موهاى خود را با حنا خضاب مىبندد . ابن ابى اويس مىگويد : موهاى ريش و سر خود را خضاب مىبست .\r\nمحمد بن سعد از معن بن عيسى و عبد العزيز بن عبد الله اويسى و آن دو از ابراهيم بن\r\n\r\n\r\n","description":"","footnote":"\r\n[ 1 
  ] . براى اين بنده معنى اين روايت روشن نشد در نهاية ابن اثير و لسان العرب هم توضيحى در اين باره نيامده است . احتمالا روايت مغشوش است و افتادگى دارد . راهنمايى اهل فضل مايه سپاس است - م .\r\n","page_name":" 272 ","page_number":280},
  {"content":"\r\n\r\n( 1 ) سعد بن ابراهيم ، از پدرش نقل مىكند كه مىگفته است * خودم ديدم ابو سلمه موهايش را با رنگ سياه خضاب مىبندد . محمد بن سعد مىگويد : معن بن عيسى يك بار ديگر با همين سلسله نقل كرد كه ابو سلمه با وسمه خضاب مىبسته و نام اصلى او عبد الله بوده است .\r\nمحمد بن سعد از فضل بن دكين و محمد بن عبد الله اسدى نقل مىكند كه آن دو از سفيان از سعد بن ابراهيم نقل مىكرده‌اند كه * ابو سلمه موهايش را با وسمه خضاب مىبسته است .\r\nمحمد بن سعد از يزيد بن هارون ، از محمد بن عمرو ، از ابو سلمه نقل مىكند كه مىگفته است * بر تن ابو سلمه بن عبد الرحمان ردايى از خز زرد ديده است .\r\nمحمد بن سعد مىگويد از قول شعيب بن ابى حمزه ، از زهرى براى من نقل كردند كه مىگفته است * ابو سلمة بن عبد الرحمان براى ما نقل كرد كه خودش شنيده است كه حسان بن ثابت از ابو هريره گواهى مىخواست و مىگفت : آيا نشنيدى كه پيامبر ( ص ) به من مىفرمود : اى حسان از سوى رسول خدا پاسخ بگوى ، و سپس فرمود : پروردگارا حسان را با روح القدس تأييد فرماى ؟ ابو هريره گفت : آرى شنيده‌ام .\r\nمحمد بن سعد مىگويد محمد بن عمر واقدى مىگفت * ابو سلمة از پدرش و از زيد بن ثابت و ابو قتاده و جابر بن عبد الله و ابو هريره و عبد الله بن عمر و عبد الله بن عمرو بن عاص و ابن عباس و عايشه و ام سلمة روايت نقل مىكرد . او مردى فقيه و ثقه و بسيار حديث نقل كرده است .\r\nابو سلمه به سال نود و چهار در مدينه به روزگار حكومت وليد بن عبد الملك در هفتاد و دو سالگى درگذشته است . اين صحيح‌تر از گفتار كسانى است كه مىگويند او به سال يكصد و چهار درگذشته است .\r\n\r\nمصعب بن عبد الرحمان\r\nابن عوف بن عبد عوف بن عبد بن حارث بن زهرة . كنيه‌اش ابو زرارة و مادرش ام حريث از اسيران بهراء و از قبيلهء قضاعة است . فرزندان مصعب عبارتند از : زرارة كه كنيهء او هم به نام اوست و عبد الرحمان كه مادر آن دو ليلى دختر اسود بن عوف بن عبد عوف بن عبد بن حارث بن زهرة است . و مصعب كه مادرش كنيزى است . و ام الفضل كه مادرش ام سعيد\r\n\r\n","description":"","footnote":"","page_name":" 273 ","page_number":281},
  {"content":"\r\n\r\n( 1 ) دختر مخارق بن عروة است . و فاطمة و امّ عون كه مادرشان ام كلثوم دختر عبيد الله بن شهاب بن عبد الله بن حارث بن زهرة است .\r\nگويند : هنگامى كه مروان بن حكم در حكومت معاويه براى بار دوم به حكومت مدينه گماشته شد مصعب بن عبد الرحمان را به سالارى شرطهء خويش و قضاوت مدينه گماشت . او نسبت به افراد مشكوك بسيار سخت‌گير بود . در آن روزگار حاكمان مدينه قضات را برمىگزيدند و به كار مىگماشتند .\r\nمحمد بن سعد از محمد بن عمر واقدى ، از محمد بن عبد الله بن عبيد بن عمير ، از عمرو بن دينار نقل مىكند كه مىگفته است * مصعب بن عبد الرحمن بن عوف به عبد الله بن زبير پيوست و همواره با او بود . و چون عمرو بن زبير براى جنگ با برادر خود عبد الله به مكه آمد ، عبد الله بن زبير ، مصعب بن عبد الرحمان را با جمعى به جنگ او فرستاد . همراهان عمرو بن زبير پراكنده شدند و او با بدبختى اسير شد و چنين بود كه عمرو بن زبير گريخت و به خانهء ابن علقمه پناه برد و متحصن شد . مصعب بن عبد الرحمان او را محاصره كرد و به اسيرى گرفت . [ 1 
  ]\r\nمحمد بن سعد از محمد بن عمر واقدى ، از شرحبيل بن ابى عون ، از پدرش نقل مىكند كه مىگفته است * ضمن جنگ با حصين بن نمير ، مسور بن مخرمه سلاحهايى را كه از مدينه آورده بود بيرون آورد و مورد استفاده قرار داد . روزى در حالى كه مشغول جنگ بوديم و مسور سلاح پوشيده بود ، مصعب بن عبد الرحمان نخست حمله‌يى كرد و شاميان را به عقب‌نشينى واداشت . ناگهان شامىها بر ما حمله آوردند و ما را شكست دادند . مسور به مصعب گفت : اى پسر دايى مىبينى اين قوم چگونه از ما انتقام گرفتند . مصعب گفت : راى و تدبير چيست ؟ گفت : چاره در آن است كه براى ايشان كمين كنيم و اميدوارم كه خداوند پيروزى بر آنان را نصيب فرمايد . اكنون گروهى از افراد چابك را انتخاب كن . مصعب همراه صد تن از خوارج براى شاميان كمين كرد . آنان فردا هم به تصور پيروزى ديروز حمله آوردند . مصعب راه را بر آنان بست و چنان شد كه از آنان فقط يك تن توانست بگريزد و چون اين خبر به مسور رسيد شاد شد .\r\nمحمد بن سعد از محمد بن عمر واقدى ، از عبد الله بن جعفر ، از ابى عون نقل مىكند\r\n\r\n\r\n","description":"","footnote":"\r\n[ 1 
  ] . عمرو بن زبير زير تازيانه‌هايى كه به فرمان برادرش عبد الله بر او زدند ، مرد . براى اطلاع بيشتر رجوع كنيد به ترجمهء نهاية الارب ، ج 7 ، ص 136 .\r\n","page_name":" 274 ","page_number":282},
  {"content":"\r\n\r\n( 1 ) كه مىگفته است * همراه مسور نشسته بودم ، ناگاه ديدم ابن صفوان به مسور مىگويد : آنچه مصعب بن عبد الرحمان با اين قوم كه بر ما چيره شده بودند انجام داد مايه مسرت ما شد .\r\nمسور گفت : اين مايهء شادى ما نيز هست . او گفت : پروردگارا مصعب را براى ما باقى بدار كه او گستاخ‌تر ما و كوبندهء دشمن ماست . مسور گفت : آرى مصعب چنين است .\r\nمحمد بن سعد از محمد بن عمر واقدى ، از نافع بن ثابت ، از يحيى بن عبّاد ، از پدرش نقل مىكند كه مىگفته است * روزى از روزهاى جنگ ، حصين بن نمير گروهى خشن را به جنگ ما فرستاده بود كه عبد الله بن مسعدة فزارى هم با ايشان بود . آنان نخست شروع به دشنام دادن ما كردند و بدترين و ناسزاترين دشنامها را نثار ما كردند . پدرم سخت بر آشفته شد و گفت : جنگ را با نفرين و دشنام چه كار است . اين كار زنان است و سپس خطاب به مصعب بن عبد الرحمان گفت : با ما حمله كن . مصعب همچون شترى كه با خشم حمله كند ، حمله كرد . پدرم هم حمله كرد . من هم همراه گروهى از قوم خويش از پى آن دو حمله كرديم . چنين ديدم كه شمشيرها براى لحظه‌يى از حركت باز ماند و در همان حال سرها و بازوهاى مردان همچون خيار به دو نيم مىشد . چون به عبد الله بن مسعده رسيديم ، مصعب چنان ضربتى با شمشير به عبد الله زد كه دامن زره او را بريد و شمشير به رانش رسيد . ابن ابى ذراع هم از سوى ديگر ضربتى به او زد و او را زخمى ديگر زد . با وجود اين كه تصور نمىكردم كه پس از آن به جنگ ما بيايد ولى او همچنان كه زخمى بود ميان قرارگاه خودشان پايدارى مىكرد تا سرانجام برگشتند و از مكه رفتند .\r\nمحمد بن سعد از محمد بن عمر واقدى ، از شرحبيل بن ابى عون ، از قول پدرش نقل مىكند كه مىگفته است * ما كسانى را كه به دست مصعب كشته شده بودند از بزرگى و فراخى زخمهاى ايشان مىشناختيم . من خود همين جا كه عبد الله بن مسعده فزارى جنگ مىكرد حضور داشتم و چون برگشتند كشتگان شامى را شمردم چهارده تن بودند كه هفت تن از ايشان را مصعب كشته بود و آنان را از فراخى زخم آنان و برجستگى آن مىشناختيم .\r\nمحمد بن سعد از محمد بن عمر واقدى ، از مسلمة بن عبد الله بن عروه ، از پدرش نقل مىكند كه مىگفته است * عبد الله بن زبير و يارانش گروه بسيارى از ياران حصين بن نمير را كشتند ولى گاهى كسى كشته مىشد كه او را پوشيده مىداشتند و چنين بود كه از ايشان كشته‌يى ديده نمىشد . همين كه مىگفتند مصعب بن عبد الرحمان به ميدان رفت از ايشان تنى چند كشته مىشدند . روزى كه غلبه با ياران ابن زبير بود ، مصعب پنج تن را كشت و در حالى\r\n\r\n","description":"","footnote":"","page_name":" 275 ","page_number":283},
  {"content":"\r\n\r\n( 1 ) كه شمشيرش كج شده بود برگشت و اين بيت را مىخواند :\r\nما شمشيرها را سپيد و رخشان فرود مىآوريم و سرخ بيرون مىكشيم و چون بررسى مىكنيم شمشير كج شده است » . [ 1 
  ]\r\nگويد ، پدرم مىگفت : تنها يك ضربهء شمشير مصعب موجب يتيم شدن فرزندان مىشد و ضربه او يكتا بود .\r\nمحمد بن سعد از محمد بن عمر واقدى ، از شرحبيل بن ابى عون ، از پدرش نقل مىكند كه * چون سنگ به گونه و شقيقه چپ مسور اصابت كرد و مدهوش شد ، او را از آوردگاه بيرون برديم . همين كه خبر به عبد الله بن زبير رسيد شتابان و دوان دوان پيش ما آمد كه در بيرون بردن او كمك كرد . مصعب بن عبد الرحمان و عبيد بن عمير هم آمدند . مسور از آن زخم مرد و او را بردند و به خاك سپردند . اندكى پس از مرگ مسور ، مصعب بن عبد الرحمان به مرگ عادى درگذشت و هنوز حصين بن نمير در مكه بود . چون مسور بن مخرمة و مصعب بن عبد الرحمان بن عوف مردند ، ابن زبير آشكارا مردم را به بيعت با خويش فراخواند و مردم هم براى او به خلافت بيعت كردند . حال آنكه پيش از آن عبد الله بن زبير مىگفت حكومت به صورت شوراى مركب از آن سه تن است و پيش از مرگ آن دو شعار خوارج را مىگفت كه « لا حكم الا لله » .\r\nمرگ مصعب بن عبد الرحمان بن عوف به سال شصت و چهارم هجرت در مكه اتفاق افتاد . او مردى مورد اعتماد و كم حديث است .\r\n\r\nطلحة بن عبد الله\r\nابن عوف عبد عوف بن عبد بن حارث بن زهرة . مادرش فاطمه دختر مطيع بن اسود بن حارثة بن نضله بن عوف بن عبيد بن عويج بن عدى بن كعب است . فرزندان طلحة بن عبد الله عبارتند از : محمد كه كنيهء او هم به نام همين پسرش ابو محمد است و عاتكه و طيبة كه مادرشان ام حسن دختر ابو اثيلة است و نام ابو اثيله حارث و پسر عباس بن جابر بن عمرو بن حبيب بن عمرو بن شيبان بن محارب بن فهر است . و عمران كه مادرش ام ابراهيم دختر\r\n\r\n\r\n","description":"","footnote":"\r\n[ 1 
  ] .\r\n انّا لنوردها بيضا و نصدرها * حمرا و فيها انحناء بعد تقويم \r\n","page_name":" 276 ","page_number":284},
  {"content":"\r\n\r\n( 1 ) مسور بن مخرمة بن نوفل بن اهيب بن عبد مناف بن زهرة است و مادر مادرش جويرية دختر عبد الرحمان بن عوف است . و امّ عبد الله كه مادرش امة الرحمان دختر ديگر مسور بن مخرمة است . و ابراهيم و امّ ابراهيم و ام ابيها و ربيحة كه مادرشان هند دختر عبد الرحمان بن عبيد الله بن عثمان بن عمرو بن كعب بن سعد بن تيم بن مرّة است . و عبد الله كه مادرش فاختة دختر كليب بن جزّى بن معاويه بن خفاجة بن عمرو بن عقيل است . و عمر كه مادرش كنيزى است . و دخترى ديگر كه او را مروان بن محمد بن مروان بن حكم به همسرى گرفت و اين پيش از آن بود كه به خلافت برسد و اين زن در زمان حيات مروان درگذشت .\r\nطلحة بن عبد الله به حكومت مدينه گماشته شد و سعيد بن مسيب مىگفته است : كسى چون او بر ما حكومت نكرده است . طلحه مردى كريم و بخشنده بود . فرزدق شاعر چون به مدينه آمد ، نخست در مدح او شعر سرود و سپس افراد ديگرى از قريش را ستود . طلحه هزار دينار به او بخشيد و فرزدق چون پيش ديگران رفت از او پرسيدند كه طلحه چه مقدار به او داده است ، گفت هزار دينار ، آنان هم ناچار براى اينكه هدف هجو قرار نگيرند و نيز خوش نمىداشتند كمتر از او بدهند گاه با زحمت همان هزار دينارى را كه طلحه داده بود ، مىدادند و مىگفتند : طلحه مردم را به زحمت انداخته است .\r\nطلحه هر گاه ثروت داشت در خانه‌اش را گشوده مىداشت و مردم و دوستانش پيش او مىآمدند و به آنان جايزه و مركوب و خوراك مىداد . هر گاه چيزى نداشت در خانه‌اش را مىبست و هيچ كس هم پيش او نمىآمد . يكى از خويشانش گفت : در دنيا هيچ مردمى بدتر از ياران تو نيست كه هر گاه چيزى دارى پيش تو مىآيند و چون چيزى ندارى پيش تو نمىآيند . گفت : در دنيا بهتر از ايشان كسى نيست زيرا اگر در حال تنگدستى و فقر ما پيش ما بيايند ، براى پذيرايى از ايشان به زحمت مىافتيم . بنابر اين در آن حال از آمدن پيش ما خوددارى مىكنند و اين كار پسنديده و خوبى است كه انجام مىدهند . طلحه از عمويش عبد الرحمان بن عوف و از ابو هريره و ابن عباس روايت نقل كرده است . او مردى مورد اعتماد و بسيار حديث است . او به سال نود و هفت هجرت در مدينه در هفتاد و دو سالگى درگذشت .\r\n\r\n","description":"","footnote":"","page_name":" 277 ","page_number":285},
  {"content":"\r\n\r\n( 1 )\r\n\r\nموسى بن طلحة\r\nابن عبيد الله بن عثمان بن عمرو بن كعب بن سعد بن تيم بن مرّة . مادرش خولة دختر قعقاع بن معبد بن زرارة بن عدس بن زيد از بنى تميم است . به قعقاع از شدت سخاوت موج فرات مىگفتند . فرزندان موسى بن طلحه عبارتند از : عيسى و محمد ، هنگامى كه مردم كوفه به جنگ ابو فديك خارجى رفتند محمد بن موسى فرماندهى آنان را بر عهده داشت و عبيد الله بن شبل بجلى در مورد مقايسه او با عمر بن موسى بن عبيد الله بن معمر [ 1 
  ] چنين سروده است :\r\n« اى پسر موسى آيا مىخواهى با آن پسر موسى برابرى كنى و حال آنكه هر دو دست تو معادل يك دست او نيست » [ 2 
  ] . و ابراهيم و عايشه و قريبة كه مادرشان ام حكيم دختر عبد الرحمان بن ابى بكر صديق است . عايشه را نخست عبد الملك بن مروان ، به همسرى گرفت كه براى او پسرش بكّار را زاييد و پس از عبد الملك بن مروان ، على بن عبد الله بن عباس او را به همسرى گرفت . و عمران كه مادرش كنيزى است كه به او جيداء مىگفته‌اند .\r\nدربارهء عمران شاعر چنين سروده است :\r\n« اى جناح بر فرض كه بر من وامى باشد عمران بن موسى هم وام مىگيرد » . [ 3 
  ]\r\nمحمد بن سعد از روح بن عبادة و سليمان بن حرب نقل مىكند كه از قول اسود بن شيبان ، از خالد بن سمير نقل مىكنند كه مىگفته است * چون مختار بن ابى عبيد دروغگو به كوفه آمد ، سران مردم كوفه از بيم او گريختند و پيش ما و به بصره آمدند . موسى بن طلحة هم ميان ايشان بود و گروهى از مردم مىپنداشتند كه او مهدى است . برخى از مردم پيش او آمد و شد مىكردند . من هم در زمرهء ايشان بودم . هنگامى كه او را ديدم پيرمردى بود كه كمتر سخن مىگفت و بيشتر سكوت مىكرد و همواره اندوهگين و دژم بود . سرانجام روزى گفت : به خدا سوگند اگر بدانم اين فتنه‌يى كه بر پا شده است پايانى خواهد داشت براى من\r\n\r\n\r\n","description":"","footnote":"\r\n[ 1 
  ] . براى اطلاع بيشتر در اين مورد مراجعه كنيد به : ترجمه نهاية الارب نويرى ، ج 6 ، ص 123 .\r\n[ 2 
  ] .\r\n تبارى بن موسى يا بن موسى و لم تكن * يداك جميعاً تعدلان له يداً \r\n[ 3 
  ] .\r\n و ان يك يا جناح علىّ دين * فعمران بن موسى يستدين \r\n","page_name":" 278 ","page_number":286},
  {"content":"\r\n\r\n( 1 ) خوشتر از آن است كه چنين و چنان داشته باشم و خطر موجود را بسيار بزرگ شمرد . يكى از آن قوم گفت : من از هرج و مرج بيم دارم . آن شخص پرسيد هرج چيست ؟ گفت : همان چيزى كه اصحاب پيامبر نقل مىكردند كه تا رستاخيز خون ريزى ادامه مىيابد و مردم بر هيچ امام مستقر نمىشوند تا رستاخيز برايشان بر پا شود . و اين فتنه همچنان است و به خدا سوگند مىخورم اگر چنين باشد ، دوست مىدارم بر سر كوهى زندگى مىكردم كه نه آوايى از شما بشنوم و نه پاسخى به شما بدهم تا هنگامى كه دعوت خدايم فرا رسد . موسى بن طلحه آن گاه سكوت كرد و پس از مدتى گفت : خداوند عبد الله بن عمر را رحمت كناد ، يا گفت :\r\nخدا ابو عبد الرحمان را رحمت كناد و يادم نيست كه آيا نام او را گفت يا كنيه‌اش را ، و افزود :\r\nبه خدا سوگند گمان مىكنم كه او بر همان عهدى كه رسول خدا با او كرد استوار باقى ماند . نه گرفتار فتنه و نه دگرگون شد و قريش در فتنه‌هاى خود نتوانست پاى او را به ميان كشد .\r\nخالد بن سمير راوى اين سخن مىگويد : من با خود گفتم اين شخص بر پدر خود و كشته شدن او خرده مىگيرد .\r\nگويند : موسى بن طلحه به كوفه برگشت و همان جا مقيم شد و به سال يكصد و سه در همان شهر درگذشت و صقر بن عبد الله مزنى كه كارگزار عمر بن هبيره بر كوفه بود بر جنازه‌اش نماز گزارد . محمد بن سعد مىگويد : فضل بن دكين مىگفت كه به سال يكصد و چهار هجرت درگذشته است .\r\nمحمد بن سعد از فضل بن دكين ، از عمرو بن عثمان بن عبد الله بن موهب نقل مىكند كه مىگفته است * موسى بن طلحه را ديدم كه با رنگ سياه خضاب مىبندد .\r\nمحمد بن سعد از على بن عبد الحميد معنى ، از عمر بن ابى زائدة نقل مىكند كه مىگفته است * موسى بن طلحه را ديدم كه با رنگ سياه خضاب بسته بود .\r\nمحمد بن سعد از محمد بن عمر واقدى ، از اسحاق بن يحيى نقل مىكند كه مىگفته است * عيسى و موسى پسران طلحه را ديدم كه موهاى سبيل خود را فقط چنان كوتاه مىكردند كه فاصله ميان لب و رستنگاه مو آشكار بود .\r\nمحمد بن سعد از محمد بن عمر ، از اسحاق بن يحيى نقل مىكند كه مىگفته است * آستينهاى پيراهنهاى عيسى و موسى پسران طلحه را ديدم كه چهار انگشت يا يك وجب بلندتر از سر انگشتهايشان بود .\r\nمحمد بن سعد از عبيد الله بن موسى ، از عيسى بن عبد الرحمان نقل مىكند كه مىگفته\r\n\r\n","description":"","footnote":"","page_name":" 279 ","page_number":287},
  {"content":"\r\n\r\n( 1 ) است * بر سر موسى بن طلحه شب كلاه خز ديدم .\r\nمحمد بن سعد از معن بن عيسى ، از ابو زبير اسدى نقل مىكند كه * موسى بن طلحه بر دندانهاى خود روكش طلا كشيد .\r\nمحمد بن سعد از محمد بن عمر واقدى نقل مىكند كه مىگفته است * اصحاب ما و افراد خاندان موسى بن طلحه كنيهء او را ابو عيسى نقل مىكردند . او مردى ثقه است و بسيار حديث نقل كرده است .\r\n\r\nعيسى بن طلحة\r\nابن عبيد الله بن عثمان بن عمرو بن كعب بن سعد بن تيم بن مرة . مادرش سعدى دختر عوف بن خارجه بن سنان بن ابى حارثه مرّى است . فرزندان عيسى عبارتند از : يحيى كه مادرش عايشه دختر جرير بن عبد الله بجلى است . و محمد كه مادرش ام حبيب دختر اسماء بن خارجة بن حصن بن حذيفة بن بدر از قبيلهء فزاره است . و عيسى كه مادرش ام عيسى دختر عياض بن نوفل بن عدى بن نوفل بن اسد بن عبد العزى بن قصى است . عيسى بن طلحه به روزگار خلافت عمر بن عبد العزيز درگذشت . او مردى ثقه بوده و بسيار حديث نقل كرده است .\r\n\r\nيحيى بن طلحة\r\nبرادر تنى عيسى است . فرزندانش عبارتند از : طلحه كه مادرش ام ابان يا ام اناس دختر ابو موسى اشعرى است . برادر مادرى طلحه ، عبد الله بن اسحاق بن طلحه است . و اسحاق كه مادرش حسناء دختر زبّار بن ابرد از خاندان مصاد بن عدى بن اوس بن جابر بن كعب بن عليم از قبيلهء كلب است . و سلمه و عيسى و سالم و بلال كه او را حزين كنانى مدح گفته و درباره‌اش چنين سروده است :\r\n« بلال بن يحيى مرد سپيد چهره و رخشانى است كه پوشيده نيست ، آرى براى هر مردمى رخشندگى و هلالى است » . [ 1 
  ]\r\n\r\n\r\n","description":"","footnote":"\r\n[ 1 
  ] . بلال بن يحيى غرة لا خفا بها * لكل اناس غرةٌ و هلالٌ\r\n","page_name":" 280 ","page_number":288},
  {"content":"\r\n\r\n( 1 ) و مهجع و مسلمه و ام محمد كه مادران ايشان كنيز بوده‌اند . و ام حكيم و سعدى كه او را سليمان بن عبد الملك بن مروان به همسرى گرفت و او بدون اينكه براى سليمان فرزندى بياورد درگذشت . و فاطمه كه مادرشان سوده دختر عبد الرحمان بن حارث بن هشام بن مغيرة مخزومى است .\r\n\r\nيعقوب بن طلحة\r\nابن عبيد الله بن عثمان بن عمرو بن كعب بن سعد بن تيم بن مرة . مادرش ام ابان دختر عتبه بن ربيعة بن عبد شمس بن عبد مناف بن قصى است . فرزندان يعقوب بن طلحه عبارتند از :\r\nيوسف كه مادرش امّ حميد دختر عبد الرحمان بن عبد الله بن ابى ربيعة بن مغيرة مخزومى است و مادر او ام كلثوم دختر ابو بكر صديق است . و طلحه كه مادرش ام الحلاس دختر عبد الله بن عياش بن ابى ربيعة بن مغيره مخزومى است . و اسماعيل و اسحاق كه در زمان زنده بودن پدرشان درگذشتند و ابو بكر كه مادرشان جعده دختر اشعث بن قيس كندى است .\r\nيعقوب مردى كريم و بخشنده بود . او در جنگ حره در ذى حجه سال شصت و سوم هجرت كشته شد و خبر كشته شدن او و ديگر كشته‌شدگان حره را كروّس بن زيد طايى به كوفه آورد . در اين باره عبد الله بن زبير اسدى اين چنين سروده است : [ 1 
  ] « به جان خودم سوگند كه كروّس در حالى كه خشم خود را فرو مىخورد خبرى را براى مسلمانان آورد كه سخت دردناك بود .\r\nبراى من خبرى از خاندان لوى بن غالب رسيد كه تمام شب اشگ من فرو مىريخت و باز نايستاد .\r\nخبر مىدهد كه كسى جز گروهى بيوه زن باقى نمانده است و در هر كوى و برزن خون روان شده است .\r\nدلاورانى كه با قريش روياروى شدند و با باده سرخ فام زهرآگين سيراب شدند .\r\nبرگرد كوه سلع چه بسيار پيرزنان مصيبت ديده‌اند و چه بسيار سپيد چهرگان بسيار بخشنده كه از هر دو دست آنان بركت فرو مىچكيد ، كشته در افتاده‌اند .\r\n\r\n\r\n","description":"","footnote":"\r\n[ 1 
  ] . عبد الله بن زبير بن اشيم اسدى درگذشته حدود 75 هجرى از شاعران دربار امويان است ، مراجعه كنيد به زركلى ، الاعلام ، ج 4 ، ص 218 .\r\n","page_name":" 281 ","page_number":289},
  {"content":"\r\n\r\n( 1 ) چه بسيار كسانى كه از قلهء مجد آشكار مىشدند و بلند مرتبه و اندكى پيش از رويارويى سرفراز بودند .\r\nچه بسيار مردم پاى بند به سنت كه خورشيد را ياراى مقابله با ايشان نبود و چه بسيار كامروايان نرم استخوان چون شيرخوارگان .\r\nجوانانى همچون يعقوب بن طلحه كه اكنون خانه‌هاى ايشان در رومة و بقيع خالى مانده است .\r\nبه خدا سوگند اين زندگى نيست كه به آن تمايلى و گوارا باشد و نه مرگ است كه شتابان آسوده كند . [ 1 
  ]\r\n\r\nزكرياء بن طلحه\r\nابن عبيد الله بن عثمان بن عمرو بن كعب بن سعد بن تيم . مادرش ام كلثوم دختر ابو بكر صديق است و مادر مادرش حبيبة دختر خارجة بن زيد بن ابى زهير از انصار و خاندان حارث بن خزرج است . فرزندان زكريا عبارتند از : يحيى و عبيد الله كه مادرشان عيطل دختر خالد بن مالك بن احبش بن كوز بن موألة بن همّام بن ضب بن قين بن مالك بن مالك بن ثعلبة بن دودان بن اسد است . و امّ اسماعيل و امّ يحيى كه مادرشان ام اسحاق دختر جبلة بن حارث از قبيله كنده است . و ام هارون كه مادرش كنيز است .\r\n\r\n\r\n","description":"","footnote":"\r\n[ 1 
  ] .\r\n لعمرى لقد جاء الكروّس كاظما * على خبر للمسلمين وجيع\r\nحديث اتانى عن لوّى بن غالب * فما رقأت ليل التمام دموعى\r\nيخبّر ان لم يبق الا ارامل * و الا دمٌ قد سال كل مريع\r\nقروم تلاقت من قريش و انهلت * بأصهب من ماء السمام تقيع\r\nفكم حول سلع من عجوز مصابة * و ابيض فياض اليدين صريع\r\nطلوع ثنايا المجد سام بطرفه * قبيل تلاقتهم ام منيع\r\nو ذى سنة كم يبق للشمس قبلها * و ذى صغة غض العظام رضيع\r\nشباب كيعقوب بن طلحة اقفرت * منازله من رومه فبقيع\r\nفو الله ما هذا بعيش فيشتهى * هنىء و لا موت يريح سريع \r\n","page_name":" 282 ","page_number":290},
  {"content":"\r\n\r\n( 1 )\r\n\r\nاسحاق بن طلحة\r\nبرادر تنى يعقوب بن طلحه است . فرزندان اسحاق عبارتند از : عبد الله و ابو بكر كه در كودكى درگذشت و عبيد الله كه مادرشان ام اناس دختر ابو موسى اشعرى است . و مصعب و معاويه و يعقوب و حفصة و ام اسحاق كه مادران ايشان كنيزند .\r\n\r\nعمران بن طلحة\r\nابن عبيد الله بن عثمان بن عمرو بن كعب بن سعد بن تيم . مادرش حمنة دختر جحش بن رئاب از خاندان اسد بن خزيمه است . فرزندان عمران عبارتند از : عبد الله و اسحاق و محمد و حميد كه مادرشان دختر اوفى بن حارث بن عوف بن ابى حارثه است . فرزندانش داراى فرزندانى بوده‌اند كه نسل همگى منقرض شده و كسى از اعقاب طلحه باقى نمانده است .\r\n\r\nمحمد بن سعد بن ابى وقاص\r\nابن اهيب بن عبد مناف بن زهرة بن كلاب . مادرش مارية دختر قيس بن معدى كرب بن ابى الكيسم بن سمط بن امرى القيس بن عمرو بن معاويه از قبيلهء كنده است . فرزندان محمد بن سعد عبارتند از : اسماعيل و ابراهيم كه در كودكى درگذشت و عبد الله كه او هم در كودكى مرد و ام عبد الله و عايشه كه مادران ايشان همگى كنيز بوده‌اند . محمد بن سعد از عثمان احاديثى را شنيده است . او مردى ثقه و مورد اعتماد است و احاديثى نقل كرده كه بسيار نيست . او همراه عبد الرحمان بن محمد بن اشعث خروج كرد و در جنگ دير الجماجم شركت داشت . پس از آن او را گرفتند و پيش حجاج بن يوسف ثقفى آوردند و حجاج او را كشت . [ 1 
  ]\r\nمحمد بن سعد از يزيد بن هارون ، از ابراهيم بن عثمان ، از ابو بكر بن حفص بن عمر بن سعد نقل مىكند كه مىگفته است * كنيهء محمد بن سعد ، ابو القاسم بوده است .\r\n\r\n\r\n","description":"","footnote":"\r\n[ 1 
  ] . براى اطلاع بيشتر از اين جنگ كه در سال هشتاد و دوم هجرى بوده است به ترجمهء تاريخ طبرى ، به قلم مرحوم ابو القاسم پاينده ، ص 3691 و ترجمهء نهاية الارب نويرى ، ج 6 ، ص 186 مراجعه فرماييد .\r\n","page_name":" 283 ","page_number":291},
  {"content":"\r\n\r\n( 1 )\r\n\r\nعامر بن سعد بن ابى وقاص\r\nابن اهيب بن عبد مناف بن زهرة . مادرش ام عامر بوده كه اين كنيهء نام اصلى اوست و او دختر عمرو بن عمرو بن كعب بن عمرو بن زرعة بن بهراء از قبيلهء قضاعه است . فرزندان عامر عبارتند از : داود و يعقوب كه از او فرزندى باقى نمانده است و عبد الله كه او را هم اعقابى باقى نمانده و ام اسحاق و حفصة و حميده و ام هشام و امّ على كه مادرشان ام عبيد الله دختر عبد الله بن موهب بن رباح بن مالك بن غنم بن ناجية از خاندان اشعرىهاست . عبد الله بن موهب همپيمان بنى زهره بوده است .\r\nمحمد بن عمر واقدى مىگويد * عامر بن سعد به سال يكصد و چهار هجرى درگذشته است . كس ديگر غير از او مىگويد كه به روزگار حكومت وليد بن عبد الملك در مدينه درگذشته است . او مردى مورد اعتماد بوده و بسيار حديث نقل كرده است .\r\n\r\nعمر بن سعد بن ابى وقاص\r\nبرادر تنى محمد بن سعد است . فرزندان عمر بن سعد عبارتند از : حفص و حفصة كه مادرشان ام حفص است . نام اصلى او مريم و دختر عامر بن ابى وقاص است . عبد الله اكبر كه مادرش كنيزى به نام سلمى است . و عبد الرحمان اصغر و ام عمرو كه مادرشان ام يحيى دختر عبد الله بن معدى كرب بن قيس بن معدى كرب از قبيلهء كنده است . و حمزه و عبد الرحمان و محمد و مغيرة كه نسلى از او باقى نمانده است و حمزه اصغر كه مادرشان كنيزى است . و محمد اصغر و مغيرة و عبد الله كه مادرانشان كنيز بوده‌اند . و عبد الله اصغر كه مادرش از قبيلهء كنده است . و ام يحيى و ام سلمة و ام كلثوم و حميده و حفصه صغرى و ام عبد الله كه مادرانشان كنيز بوده‌اند .\r\nعمر بن سعد مقيم كوفه بود . عبيد الله بن زياد او را به حكومت همدان و رى منصوب كرده و گروهى را همراه او ساخته بود كه بروند . در اين ميان حسين بن على ( ع ) به عراق آمد .\r\nعبيد الله بن زياد به عمر بن سعد فرمان داد به مقابلهء امام حسين برود و چهار هزار تن از سپاهيان خود را همراه او كرد و به عمر گفت : اگر حسين ( ع ) پيش من آيد و بپذيرد كه دست\r\n\r\n","description":"","footnote":"","page_name":" 284 ","page_number":292},
  {"content":"\r\n\r\n( 1 ) در دست من نهد چنان رفتار كن و گر نه با او جنگ خواهى كرد . عمر بن سعد نپذيرفت . ابن زياد گفت : اگر نپذيرى تو را از حكومت عزل و خانه‌ات را خراب خواهم كرد . عمر بن سعد تسليم شد و به مقابلهء حسين ( ع ) رفت و با او جنگ كرد و حسين ( ع ) كشته شد . و چون مختار بن ابى عبيد بر كوفه پيروز شد ، عمر بن سعد و پسرش حفص را كشت .\r\n\r\nعمرو بن سعد بن ابى وقاص\r\nبن اهيب بن عبد مناف بن زهرة . مادرش سلمى دختر خصفة بن ثقف بن ربيعة بن تيم اللات بن ثعلبة بن عكابة از قبيلهء ربيعه است . عمرو بن سعد در جنگ حره در ماه ذى حجه سال شصت و سوم هجرى كشته شد .\r\n\r\nعمير بن سعد بن ابى وقاص\r\nبرادر تنى عمرو است . او هم در جنگ حره در ذى حجه سال شصت و سوم هجرت كشته شد .\r\n\r\nمصعب بن سعد بن ابى وقاص\r\nابن اهيب بن عبد مناف بن زهرة . مادرش خولة دختر عمرو بن اوس بن سلامة بن غزية بن معبد بن سعد بن زهير بن تيم الله بن اسامة بن مالك بن بكر بن حبيب بن عمرو بن تغلب بن وائل است . فرزندان مصعب عبارتند از : زرارة و يعقوب و عقبة كه مادرشان ام حسن دختر فرقد بن عوف بن عبد يغوث بن حليس بن عبد مناف بن بكر بن سعد بن ضبّة بن ادّ است . و سلامة و ام حسن كه مادرشان سكينة دختر حليس بن هاشم بن عتبه بن نوفل بن اهيب بن عبد مناف بن زهرة است . مصعب مردى مورد اعتماد و بسيار حديث نقل كرده است . محمد بن عمر واقدى مىگويد : او به سال يكصد و سه درگذشته است .\r\n\r\n","description":"","footnote":"","page_name":" 285 ","page_number":293},
  {"content":"\r\n\r\n( 1 )\r\n\r\nابراهيم بن سعد بن ابى وقاص\r\nابن اهيب بن عبد مناف بن زهره . نام مادرش زبراء است . فرزندان زبراء مىگويند او دختر حارث بن يعمر بن شراحيل بن عبد عوف بن مالك بن جناب بن قيس بن ثعلبة بن عكابة بن صعب بن على بن بكر بن وائل است كه اسير شده است . ابراهيم بن سعد از على ( ع ) روايت كرده است . او مردى ثقه بوده و بسيار حديث نقل كرده است .\r\n\r\nيحيى بن سعد\r\nابن ابى وقاص بن اهيب بن عبد مناف بن زهرة . [ 1 
  ]\r\n\r\nاسماعيل بن سعد\r\nابن ابى وقاص بن اهيب بن عبد مناف بن زهرة . نام مادرش ام عامر است . همين كلمه كه به صورت كنيه است نامش بوده و او دختر عمرو بن عمرو بن كعب بن عمرو بن زرعة از خاندان بهراء و از قبيلهء قضاعه است . فرزندان اسماعيل بن سعد عبارتند از : يحيى كه مادرش دختر سليمان بن ازهر بن عبد عوف بن عبد بن حارث بن زهره است . و ابراهيم و ابو بكر و محمد و اسحاق و يعقوب و موسى و عمران كه مادران ايشان كنيز بوده‌اند . و ام يحيى و ام ايوب كه مادران اين دو هم كنيز بوده‌اند .\r\n\r\nعبد الرحمان بن سعد\r\nابن ابى وقاص بن اهيب بن عبد مناف بن زهرة . مادرش ام هلال دختر ربيع بن مرىّ بن اوس بن حارثه بن لام از قبيلهء طى است . [ 2 
  ]\r\n\r\n\r\n","description":"","footnote":"\r\n[ 1 ، 2 
  ] . احتمالًا بايد در هر دو مورد مطالبى از متن حذف و افتاده شده باشد - م .\r\n","page_name":" 286 ","page_number":294},
  {"content":"\r\n\r\n( 1 )\r\n\r\nابراهيم بن نعيم\r\nالنحّام بن عبد الله بن اسيد بن عبد بن عوف بن عبيد بن عويج بن عدى بن كعب . مادرش زينب دختر حنظلة بن قسامة از خاندان قيس بن عبيد بن طريف بن مالك بن جدعاء بن ذهل بن رومان از قبيلهء طيئ است . زينب دختر قسامه همسر اسامة بن زيد بود كه اسامة در چهارده سالگى خود او را طلاق داد . پيامبر ( ص ) مىفرمودند : چه كسى حاضر است او را به زنى زيبا روى و پارسا راهنمايى كنم كه با او عروسى كند و خودم براى او همچون پدر زن باشم ؟ و در اين هنگام به نعيم نگريستند و نعيم گفت : اى رسول خدا گويا مرا اراده فرموده‌اى ؟\r\nفرمود : آرى . نعيم با زينب ازدواج كرد و زينب براى او ابراهيم را زاييد . فرزندان ابراهيم عبارتند از : محمد كه مادرش دختر عباس بن سعيد از خاندان نمر قبيلهء ازد است . و زيد و عبد الله و عبيد الله و ابو بكرة كه مادرانشان كنيز بوده‌اند . و دخترى كه مادرش رقية دختر عمر بن خطاب است ، و مادر مادرش ام كلثوم دختر على ( ع ) است و مادر ام كلثوم فاطمه ( ع ) دختر پيامبر است .\r\nابراهيم بن نعيم يكى از سرداران جنگ حره است و در همان جنگ در ذى حجه سال شصت و سوم هجرى كشته شد . مروان بن حكم در حالى كه همراه مسرف بن عقبه بود از كنار جسد ابراهيم گذشت و دست ابراهيم روى عورتش افتاده و آن را پوشيده بود . مروان گفت : به خدا سوگند همان گونه كه در زمان زندگى خويش عورت خود را از گناه محفوظ داشتى اكنون هم آن را پوشيده داشته‌اى . مسرف بن عقبه به او گفت : چنين به نظرم مىرسد كه اينان اهل بهشتند و اى مروان اين سخن را مردم شام از تو نشنوند كه آنا را از اطاعت سست خواهد كرد . مروان به شاميان مىگفت : اين اشخاص دگرگون شدند و نعمت خدا را مبدل كردند .\r\n\r\nمحمّد بن ابى الجهم\r\nابن حذيفة بن غانم بن عامر بن عبد الله بن عبيد بن عويج بن عدى بن كعب . مادرش خولة دختر قعقاع بن معبد بن زرارة بن عدس بن زيد بن عبد الله بن دارم از خاندان تميم است .\r\n\r\n","description":"","footnote":"","page_name":" 287 ","page_number":295},
  {"content":"\r\n\r\n( 1 ) فرزندان محمد بن ابى الجهم عبارتند از : عبيد الله و حذيفة و سليمان و امّ خالد و امّ جهم و مريم و عبد الرحمان كه مادرانشان كنيز بوده‌اند . محمد بن ابى جهم هم از سرداران مردم مدينه در جنگ حره است و در ذى حجه سال شصت و سوم در آن جنگ كشته شد .\r\n\r\nعبد الرحمان بن عبد الله\r\nابن ابى ربيعة بن مغيرة بن عبد الله بن عمر بن مخزوم . مادرش ليلى دختر عطارد بن حاجب بن زرارة بن عدس بن زيد بن عبد الله بن دارم از خاندان تميم است . فرزندان عبد الرحمان عبارتند از : عمر كه مادرش ام بشير دختر ابو مسعود است . و ابو مسعود همان عقبة بن عمرو بن ثعلبة بن اسيرة بن عسيرة بن عطية بن جدارة بن عوف بن حارث از قبيلهء خزرج است ، زيد پسر امام حسن بن على بن ابى طالب برادر مادرى عمر است ، و عثمان و ابراهيم و موسى و ام حميد و ام عثمان كه مادرشان ام كلثوم دختر ابو بكر صديق است و مادر ام كلثوم حبيبة دختر خارجة بن زيد بن ابى زهير از خاندان بلحارث بن خزرج است . و ابو بكر و محمد كه مادر آن دو فاطمه دختر وليد بن عبد شمس بن مغيره است و مادر فاطمه اسماء دختر ابو جهل بن هشام است . و عبد الله و امّ جميل كه مادرشان كنيزى است .\r\nعبد الرحمان بن عبد الله هم يكى از سرداران جنگ حره است كه توانست بگريزد و كشته نشد و پس از آن درگذشت .\r\n\r\nعبد الرحمان بن حويطب\r\nابن عبد العزى بن ابى قيس بن عبد ودّ بن نضر بن مالك بن حسل بن عامر بن لوىّ . مادرش انيسه دختر حفص بن احنف از خاندان عامر بن لوى است . فرزندان عبد الرحمان بن حويطب عبارتند از : عبد الله كه از او نسلى باقى نمانده و عبيد الله كه مادرشان ام عتبه دختر عبد الله بن معاوية بن عامر از خاندان عبد القيس است . و محمد و عاتكه كه مادرشان ام حبيب دختر سعيد بن زيد بن عمرو بن نفيل از خاندان عبد بن كعب است .\r\nعبد الرحمان در جنگ حره در ذى حجه سال شصت و سوم كشته شد .\r\n\r\n","description":"","footnote":"","page_name":" 288 ","page_number":296},
  {"content":"\r\n\r\n( 1 )\r\n\r\nابو سفيان بن حويطب\r\nابن عبد العزى بن ابى قيس بن عبد ود بن نضر بن مالك بن حسل بن عامر بن لوّى . مادرش آمنه دختر ابو سفيان بن حرب بن اميه است و مادر آمنه ، صفيّاء دختر ابى العاص بن امية بن عبد شمس است . تنها فرزند ابو سفيان عبد الرحمان است كه مادرش امة الرحمان دختر عمرو بن علقمه بن عبد الله بن ابى قيس بن عبد ود بن نضر بن مالك بن حسل بن عامر بن لوىّ است .\r\n\r\nعطاء بن يسار\r\nيسار بردهء آزاد كردهء ميمونه دختر حارث هلالى همسر رسول خدا ( ص ) است .\r\nمحمد بن سعد از محمد بن عمر واقدى ، از عثيم بن نسطاس نقل مىكند كه مىگفته است * مردى از عرب دختر عطاء بن يسار را خواستگارى كرد . عطاء گفت : ما منكر نسب و موقعيت تو نيستم ولى ما با كسى همچون خودمان ازدواج مىكنيم تو هم در عشيره و خاندان خودت ازدواج كن . عثيم مىگويد : اين موضوع را براى سعيد بن مسيب گفتم ، گفت :\r\nعطاء هر چه كرده و خواسته است نيكوست .\r\nمحمد بن سعد از معن بن عيسى ، از مالك ، از ربيعة بن عبد الرحمان ، از عطاء بن يسار نقل مىكند كه * گاه موهاى زلف خويش را شانه مىكرده و چوبدستى و عصا در دست داشته است .\r\nعطاء بن يسار ، از ابى بن كعب و عبد الله بن مسعود و خوّات بن جبير و ابو ايوب انصارى و ابو واقد ليثى و ابو رافع و عبد الله بن سلام و زيد بن خالد جهنى و ابو هريره و ابو سعيد خدرى و ابن عمر و عايشه و ميمونه همسران پيامبر و ابو مالك اشجعى و عبد الله بن عباس و كعب الاحبار و ابو عبد الله صنابجى حديث شنيده است . مالك بن انس به جاى ابو عبد الله ، عبد الله صنابجى گفته است . عطاء مردى ثقه و بسيار حديث نقل كرده است .\r\nمحمد بن سعد از محمد بن عمر ، از اسامة بن زيد بن اسلم ، از پدرش نقل مىكند كه * عطاء بن يسار به سال يكصد و سه در هشتاد و چهار سالگى درگذشته است . كسى ديگر غير از محمد بن عمر واقدى نقل مىكند كه عطاء به سال نود و چهارم هجرت درگذشته\r\n\r\n","description":"","footnote":"","page_name":" 289 ","page_number":297},
  {"content":"\r\n\r\n( 1 ) است و اين به حقيقت نزديك‌تر است . كنيهء عطاء بن يسار ، ابو محمد بوده است و برادرش .\r\n\r\nسليمان بن يسار\r\nيسار بردهء آزاد كردهء ميمونه دختر حارث هلالى همسر پيامبر ( ص ) است . گفته شده است سليمان در مورد آزادى خود قرارى نوشته بوده است .\r\nمحمد بن سعد از يزيد بن هارون ، از عمرو بن ميمون بن مهران ، از سليمان بن يسار نقل مىكند كه مىگفته است * بر در خانهء عايشه ايستادم و اجازهء ورود خواستم . صدايم را شناخت و گفت : آيا سليمانى ؟ گفتم : آرى . گفت : آنچه كه بر عهده‌ات بوده است براى آزادى خودت پرداخته‌اى ؟ گفتم : آرى فقط اندكى از آن باقى مانده است . گفت : وارد شو و تا هنگامى كه چيزى بر تو باقى مانده باشد هنوز برده و مملوكى .\r\nمحمد بن سعد از احمد بن محمد بن وليد ازرقى ، از مسلم بن خالد زنجى ، از زياد بن سعد ، از عمرو بن دينار ، از حسن بن محمد بن على نقل مىكند كه * سليمان بن يسار از سعيد بن مسيب خوش‌فهم‌تر بوده است .\r\nمحمد بن سعد از محمد بن عمر ، از عبد الله بن يزيد هذلى نقل مىكند كه مىگفته است * سليمان بن يسار را ديدم كه موى سبيل خود را چنان كوتاه مىكند كه گويى تراشيده است .\r\nمحمد بن سعد از عبد الله بن ادريس و وكيع بن جراح ، از مالك بن انس ، از زهرى نقل مىكنند كه * ابو عبد الرحمان از زيد بن ثابت مسأله‌يى پرسيد . زهرى مىگفته است :\r\nابو عبد الرحمان كنيهء سليمان بن يسار بوده است . ولى واقدى مىگويد : من ميان اصحاب خودمان در اينكه كنيهء سليمان بن يسار ، ابو تراب بوده است اختلافى نديده‌ام . واقدى مىگويد : او در محلهء بنى حديله مدينه ساكن بود و سرپرستى امور بازار را از سوى عمر بن عبد العزيز بر عهده گرفت و عمر بن عبد العزيز در آن هنگام از طرف وليد بن عبد الملك حاكم مدينه بود .\r\nسليمان از زيد بن ثابت و ابو واقد ليثى و ابو هريرة و ابن عمر و عبد الله و عبيد الله پسران عباس و عايشه و ميمونة و ام سلمه و عروة بن زبير روايت نقل مىكند . او مردى ثقه و فقيهى بلند پايه بوده و بسيار حديث نقل كرده است . او به سال يكصد و هفت در هفتاد و سه\r\n\r\n","description":"","footnote":"","page_name":" 290 ","page_number":298},
  {"content":"\r\n\r\n( 1 ) سالگى درگذشت .\r\nكسى ديگر غير از محمد بن عمر واقدى گفته است : سليمان به سال يكصد و سه و روزگار خلافت يزيد بن عبد الملك درگذشته است . و برادر آن دو .\r\n\r\nعبد الله بن يسار\r\nبردهء آزادكردهء ميمونه دختر حارث هلالى همسر پيامبر ( ص ) است . او مردى اندك حديث بوده است . و برادرشان .\r\n\r\nعبد الملك بن يسار\r\nاو در سال يكصد و ده هجرت درگذشته است . از او هم رواياتى نقل شده و او هم كم حديث است . اينان چهار برادر بودند كه از هر چهار تن روايت نقل شده است .\r\n\r\nفرافصة بن عمير\r\nابن شيبان بن سميع بن مسلمة بن عبيد بن ثعلبه بن دول بن حنيفة بن لجيم بن صعب بن على بن بكر بن وائل از قبيلهء ربيعة و همپيمان قريش بوده است . او از عثمان بن عفان رواياتى نقل كرده است .\r\n\r\nقبيصة بن ذؤيب\r\nابن حلحلة بن عمرو بن كليب بن اصرم بن عبد الله بن قمير بن حبشية بن سلول بن كعب بن عمرو از قبيلهء خزاعه و كنيه‌اش ابو اسحاق بوده است . او رواياتى از عثمان بن عفان شنيده است . او را در مدينه خانه‌يى در محلهء خرما فروشان كوچه نقاشها بوده است . او به شام كوچ كرد و از همهء مردم در نظر عبد الملك بن مروان برگزيده‌تر بود . او سرپرست مهر عبد الملك بود و همهء نامه‌ها نخست به دست او مىرسيد و آنها را مىخواند و سپس پيش عبد الملك\r\n\r\n","description":"","footnote":"","page_name":" 291 ","page_number":299},
  {"content":"\r\n\r\n( 1 ) مىرفت و به او گزارش مىداد كه موضوع نامه‌ها چيست .\r\nقبيصة به سال هشتاد و ششم در دورهء حكومت عبد الملك بن مروان در گذشته است .\r\nپدرش اندكى افتخار صحابى بودن داشته است . قبيصة مردى است ثقه و مأمون و بسيار حديث نقل كرده است .\r\n\r\nابو غطفان بن طريف\r\nمرّى از بنى عصيم دهمان بن عوف بن سعد بن ذبيان است . ابو غطفان از ملازمان درگاه عثمان و دبير او بوده و براى مروان هم دبيرى كرده است . او مردى كم حديث است . او خانه‌يى در دروازهء مدينه كنار خانهء عمر بن عبد العزيز داشته است .\r\nمحمد بن سعد از يزيد بن هارون ، از يحيى بن سعيد ، از ابو بكر بن محمد نقل مىكند كه مىگفته است * ابو غطفان بن طريف دبير مروان بوده است .\r\n\r\nابو مرّه\r\nبردهء آزادكرده و وابستهء عقيل بن ابى طالب است . محمد بن عمر واقدى مىگويد : او بردهء آزادكردهء ام هانى دختر ابو طالب است ولى چون پيوسته همراه عقيل بود به او نسبت داده شده است . او پيرمردى قديمى است كه از عثمان بن عفان و ابو هريره و ابو واقد ليثى روايت نقل كرده و مردى ثقه و كم حديث است .\r\n\r\nجعفر بن عبد الله\r\nابن بحينة . بحينة مادر عبد الله است و او دختر ارتّ است . ارتّ همان حارث بن مطلب بن عبد مناف بن قصى است كه همان ابو مالك ازدى است . او همپيمان بنى مطّلب بوده است . جعفر بن عبد الله در جنگ حره در ماه ذى حجه سال شصت و سوم كشته شد .\r\n\r\n","description":"","footnote":"","page_name":" 292 ","page_number":300},
  {"content":"\r\n\r\n( 1 )\r\n\r\nعبد الله بن عتبة\r\nابن غزوان بن جابر بن نسيب بن وهيب بن زيد بن مالك بن عبد عوف بن حارث بن مازن بن منصور بن عكرمة بن خصفة بن قيس بن عيلان بن مضر . عبد الله بن عتبه هم در ذى حجه سال شصت و سوم در جنگ حره كشته شد .\r\n\r\nوليد بن ابى الوليد\r\nاو بردهء آزاد كرده و وابستهء عثمان بن عفان است و از او رواياتى را شنيده است .\r\n\r\n","description":"","footnote":"","page_name":" 293 ","page_number":301},
  {"content":"\r\n\r\n( 1 )\r\n\r\nطبقهء دوم از تابعان كه اهل مدينه بوده‌اند و كسانى هستند كه از اسامة بن زيد و عبد الله بن عمر و جابر بن عبد الله و ابو سعيد خدرى و رافع بن خديج و عبد الله بن عمرو و ابو هريرة و سلمة بن الاكوع و عبد الله بن عباس و ام سلمة و ميمونة و عايشه و ديگران روايت كرده‌اند\r\n\r\nعروة بن زبير\r\nابن عوّام بن خويلد بن اسد بن عبد العزّى بن قصى بن كلاب . مادرش اسماء دختر ابو بكر صديق است . فرزندان عروه عبارتند از : عبد الله و عمر و اسود و امّ كلثوم و عايشه و امّ عمر كه مادرشان فاخته دختر اسود بن ابو البخترى بن هاشم بن حارث بن اسد بن عبد العزّى است . و يحيى و محمد و عثمان و ابو بكر و عايشه و خديجه كه مادرشان ام يحيى دختر حكم بن ابى العاص بن امية بن عبد شمس است . و هشام و صفيه كه مادرشان كنيزى است . و عبيد الله كه مادرش اسماء دختر سلمه بن عمر بن ابى سلمة بن عبد الاسد و از خاندان مخزوم است . و مصعب و ام يحيى كه مادرشان كنيزى به نام واصله است . دخترى هم به نام اسماء داشته است كه مادرش سوده دختر عبد الله بن عمر است و مادر سوده ، صفيه دختر ابو عبيد بن مسعود ثقفى است .\r\nابو اسامه حماد بن اسامه از قول هشام بن عروه ، از قول پدرش عروه براى ما نقل كرد كه مىگفته است * به روز جنگ جمل من و ابو بكر بن عبد الرحمان بن حارث بن هشام را كوچك تشخيص دادند و از شركت در جنگ بازداشته شديم .\r\nمحمد بن عمر واقدى مىگويد : عروة از پدرش زبير و زيد بن ثابت و اسامة بن زيد و عبد الله بن ارقم و ابو ايوب و نعمان بن بشير و ابو هريره و معاويه و عبد الله بن عمرو بن عاص و عبد الله بن عمر و عبد الله بن عباس و عبد الله بن زبير و مسور بن مخرمة و عايشه و مروان بن حكم و زينب دختر ابو سلمه و عبد الرحمان بن عبد القارى و بشير بن ابى مسعود انصارى و زبيد بن صلت و يحيى بن عبد الرحمان بن حاطب و جمهان وابستهء قبيلهء اسلم روايت كرده\r\n\r\n","description":"","footnote":"","page_name":" 294 ","page_number":302},
  {"content":"\r\n\r\n( 1 ) است . عروه محدثى مورد اعتماد و فقيهى بلند مرتبه و امين و دقيق بوده و احاديث بسيارى نقل كرده است .\r\nاسحاق بن ابى اسرائيل از عبد الرزاق بن همّام ، از معمر ، از هشام بن عروة براى ما نقل كرد كه مىگفته است * پدرم به روز حره كتابهاى فقه خود را سوزاند و پس از آن مىگفت اگر كتابهاى من مىبود دوست داشتنى تر از اهل و مال من مىبود .\r\nمعن بن عيسى از محمد بن هلال براى ما نقل كرد كه مىگفته است * ابن زبير را ديدم كه هرگز نمىگذاشت سبيلش بلند شود و به صورت بسيار پسنديده آن را كوتاه مىكرد .\r\nعارم بن فضل از حماد بن زيد ، از هشام پسر عروه براى ما نقل كرد كه مىگفته است * عروه مىگفت : پسران من ! از من بپرسيد كه چنان رها شده‌ام - كسى از من چيزى نمىپرسد - كه نزديك است فراموش كنم - به فراموشى سپرده شوم - و من خود از حديث مىپرسم و حديث روز براى من گشوده مىشود .\r\nمعلى بن اسد از سلّام بن ابى مطيع ، از هشام بن عروة براى ما نقل كرد كه * پدرش هر روز يك بار غسل مىكرده است .\r\nخالد بن مخلد از اسحاق بن يحيى نقل مىكرد كه مىگفته است * عروة را ديدم كه رداى رنگ كرده با رنگ سرخ مىپوشيد . [ 1 
  ]\r\nابو ضمرة انس بن عياض ليثى و يحيى بن سعيد هر دو از هشام بن عروة براى ما نقل كردند كه مىگفته است * براى عروه ملافه را به يك دينار به رنگ سرخ رنگ مىكردند ، و آخرين جامه‌اى كه پوشيد نيز با يك دينار سرخ شده بود .\r\nعفان بن مسلم از حماد بن سلمه ، از هشام بن عروة براى ما نقل كرد كه * عروه طيلسانى مىپوشيد كه داراى حاشيه ديبا بود و بر آن نقش چهرهء مردان بود . و آن طيلسان را در حال احرام هم مىپوشيد ولى آن را گره نمىزد - تكمه‌هايش يا بندهايش را نمىبست - ابو ضمرة انس بن عياض از هشام بن عروة درباره پدرش براى ما نقل كرد كه * به هنگام نماز پيراهن و بالاى پيراهن ملافه‌اى مىپوشيد .\r\nابو سامة از هشام بن عروه براى ما نقل كرد كه مىگفته است * بر تن عروه جامه خز ديدم .\r\n\r\n\r\n","description":"","footnote":"\r\n[ 1 
  ] . در متن كلمه « معصفر » است ، عصفر گياهى است كه براى سرخ كردن جامه و پارچه به كار مىبرده‌اند - م .\r\n","page_name":" 295 ","page_number":303},
  {"content":"\r\n\r\n( 1 ) عبد الله بن نمير از هشام بن عروة براى ما نقل كرد كه * عروه در هواى گرم قباى سندس كه آستر حرير داشت مىپوشيد .\r\nيزيد بن هارون از محمد بن عمرو براى ما نقل كرد كه مىگفته است * بر تن عروه تن پوش خز خاكسترى يا چيزى شبيه آن ديده است .\r\nعبيد الله بن عبد المجيد حنفى از عيسى بن حفص براى ما نقل كرد كه مىگفته است * بر تن عروه جبهء خز ديدم .\r\nيزيد بن هارون از محمد بن عمرو به ما خبر داد كه مىگفته است * عروه با رنگى كه به سياهى مىزد خضاب مىبست و نفهميدم كه آيا وسمه بر آن مىافزايد يا نه .\r\nعفان بن مسلم از حماد بن زيد ، از هشام بن عروه به ما خبر داد كه * پدرش همواره و پياپى روزه مىگرفته است .\r\nمسلم بن ابراهيم از على بن مبارك هنائى ، از هشام بن عروه به ما خبر داد كه مىگفته است * پدرش تمام روزهاى سال جز روز عيد فطر و عيد قربان را روزه مىگرفته و سرانجام در حالى كه روزه داشته درگذشته است .\r\nعبد الله بن مسلمة بن قعنب از مالك بن انس ، از هشام بن عروه به ما خبر داد كه مىگفته است * هنگامى كه با عروه مسافرت مىكرديم گاه روزه مىگرفتيم و گاه روزه مىگشوديم . او به ما فرمان به روزه گرفتن نمىداد ولى خودش روزه نمىگشود .\r\nيوسف بن غرق از قول ابو المقدام هشام بن زياد براى ما نقل كرد كه مىگفته است * عروه را ديدم كه در حالى كه نعلين به پا داشت نماز مىگزارد .\r\nمحمد بن عبد الله اسدى و قبيصة بن عقبه هر دو از گفتهء سفيان ، از سعد بن ابراهيم به ما خبر دادند كه مىگفته است * پاى عروه گرفتار بيمارى خوره شد و آن را بريدند .\r\nعبد العزيز بن عبد الله اويسى از يوسف بن ماجشون براى ما نقل كرد كه از ابن شهاب شنيده كه مىگفته است * هر گاه عروة حديثى براى من مىگفت و سپس عمرة [ 1 
  ] هم همان حديث را نقل مىكرد كه مؤيد حديث عروه بود ، و چون مىسنجيدم مىديدم عروه درياى بىكرانه است .\r\nمؤمل بن اسماعيل از حماد بن زيد ، از هشام بن عروه براى ما نقل كرد كه * عروة در\r\n\r\n\r\n","description":"","footnote":"\r\n[ 1 
  ] . منظور عمره دختر عبد الرحمان بن اسعد بن زرارة انصارى است كه از پيوستگان به عايشه بوده است . براى آگهى از شرح حالش به عمر رضا كحاله ، اعلام النساء ، ج 3 ، بيروت ، 1404 ق ، ص 356 مراجعه فرماييد - م .\r\n","page_name":" 296 ","page_number":304},
  {"content":"\r\n\r\n( 1 ) نوشتن آغاز نامه‌ها خوش نمىداشته كه بنويسد « سلام عليك ، اما بعد » مگر اينكه در پى آن اين جمله را بيفزايد « همانا كه همراه تو پروردگارى را كه پروردگارى جز او نيست مىستايم » .\r\nاسماعيل بن عبد الله بن ابى اويس از گفتهء پدرش ، از عبد الله بن حسن براى ما نقل كرد كه مىگفته است * همه شب على بن حسين بن على بن ابى طالب و عروة بن زبير پس از نماز عشاء در انتهاى مسجد پيامبر ( ص ) مىنشستند و من هم همراهشان مىنشستم . شبى ضمن گفتگو سخن از ستم ستمگران بنى اميه پيش آمد و اينكه مجبور به زندگى با آنان هستند و توان دگرگون ساختن ظلم و ستم را هم ندارند . در دنباله سخن گفتند كه از عقوبت خدا در اين باره مىترسند . عروة به على بن حسين گفت : اى على ! هر كس از اهل ستم كناره گيرد و خداوند از خشم او نسبت به كردارهاى آنان آگاه باشد ، بر فرض كه در فاصله يك ميلى ايشان زندگى كند ، اميد است كه اگر عقوبت و عذاب خدا به ايشان برسد او از آن عذاب به سلامت بماند .\r\nگويد : عروه پس از آن از شهر مدينه كوچ كرد و در عقيق ساكن شد . [ 1 
  ] عبد الله بن حسن مىگفته است من هم از مدينه كوچ كردم و در سويقه ساكن شدم .\r\nفضل بن دكين از مندل ، از هشام بن عروة براى ما نقل كرد كه مىگفته است * پدرم به من وصيت كرد و گفت بر من حنوط نپاشيد .\r\nمحمد بن عمر واقدى از گفتهء عبد الحكيم بن عبد الله بن ابى فروة براى ما نقل كرد كه مىگفته است * عروة بن زبير در مزارع خود كه در روستاى مجاح در ناحيهء فرع قرار داشت به سال نود و چهارم درگذشت و روز جمعه همان جا او را به خاك سپردند .\r\nمحمد بن عمر واقدى گويد : به سبب مرگ بسيارى از فقيهان كه به سال نود و چهار اتفاق افتاد آن سال را « سنة الفقهاء » نام نهادند . كنيهء عروه ، ابو عبد الله بود و در مدينه خانهء بسيار بزرگى داشت .\r\n\r\n\r\n","description":"","footnote":"\r\n[ 1 
  ] . عقيق ، نام چشمه سار و نخلستانى در حومه مدينه است كه عروة آن جا مزرعه داشته است . سويقه هم نزديك مدينه است و خاندان على عليه السلام آنجا مزرعه داشته‌اند . به معجم البلدان ، ج 5 ، ص 180 و ج 6 ، ص 199 مراجعه فرماييد .\r\n","page_name":" 297 ","page_number":305},
  {"content":"\r\n\r\n( 1 )\r\n\r\nمنذر بن زبير\r\nابن عوّام بن خويلد بن اسد بن عبد العزّى بن قصى . مادرش اسماء دختر ابو بكر صديق است و برادر تنى عبد الله بن زبير بوده است .\r\nابو عامر عبد الملك بن عمر عقدى از افلح ، ضمن حديثى از قاسم براى ما نقل كرد كه * كنيهء منذر بن زبير ، ابو عثمان بوده است و فرزندانش عبارتند از : محمد كه مادرش عاتكه دختر سعيد بن زيد بن عمرو بن نفيل بوده است . عبد الرحمان و ابراهيم و قريبة كه مادرشان حفصه دختر عبد الرحمان بن ابى بكر صديق بوده است . عبيد الله كه مادرش دختر حسّان بن نهشل از خاندان سلمى بن جندل است . عمرو و ابو عبيدة و معاوية و عاصم و فاطمة كه مادرشان كنيز بوده است . فاطمه كه همسر هشام بن عروه بوده است ، و عمر و عون و عبد الله كه مادران ايشان كنيز بوده‌اند .\r\n\r\nمصعب بن زبير\r\nابن عوّام بن خويلد . مادرش رباب دختر انيف بن عبيد بن مصاد بن كعب بن عليم بن جناب از قبيله كلب است . مصعب اين فرزندان را آورده است : عكاشه و عيسى اكبر كه همراه پدر خود كشته شد و سكينه كه مادرشان فاطمه دختر عبد الله بن سائب بن ابى حبيش بن مطلب بن اسد بن عبد العزّى بن قصىّ است . و عبد الله و محمّد كه مادرشان عايشه دختر طلحة بن عبيد الله است و مادر عايشه ، ام كلثوم دختر ابو بكر صديق بوده است . و حمزه و عاصم و عمر كه مادرشان كنيز بوده است . و جعفر كه مادرش كنيزى بوده است . و مصعب كه همان خضير است ، مادر او هم كنيز بوده است . و سعد و منذر و عيسى اصغر كه هر يك از كنيزى متولد شده‌اند . و رباب دختر مصعب كه مادرش كنيز بوده است .\r\nمصعب بن عبد الله بن مصعب زبيرى به ما خبر داد كه * كنيهء مصعب بن زبير ،\r\n\r\n","description":"","footnote":"","page_name":" 298 ","page_number":306},
  {"content":"\r\n\r\n( 1 ) ابو عبد الله بوده با آنكه پسرى به نام عبد الله نداشته است . [ 1 
  ]\r\nمحمد بن عمر واقدى گويد : عبد الله بن زبير برادر خود مصعب را به حكومت عراق گماشت . او نخست آهنگ بصره كرد و آن جا مستقر شد و سپس با لشكرى گران آهنگ مختار بن ابى عبيد كرد كه در كوفه بود و با او چندان جنگ كرد كه سرانجام او را كشت و سرش را پيش برادر خود عبد الله بن زبير فرستاد و كارگزاران خود را در بخشهاى عراق به كارگماشت .\r\nفضل بن دكين از يحيى بن زكرياء بى ابى زائده ، از اسماعيل بن ابى خالد به ما خبر داد كه مىگفته است * اميرى را زيباتر از مصعب بن زبير بر منبر نديده‌ام .\r\nواقدى گويد مصعب بن ثابت بن عبد الله بن زبير به من گفت * از عامر بن عبد الله بن زبير پرسيدم مصعب بن زبير كه خدايش رحمت كناد چه وقت كشته شده است ؟ گفت : به روز پنجشنبه نيمه جمادى الاولى سال هفتاد و دو هجرى و كسى كه به جنگ مصعب رفت و او را كشت عبد الملك بن مروان بود . [ 2 
  ]\r\n\r\nجعفر بن زبير\r\nابن عوّام بن خويلد بن اسد بن عبد العزّى بن قصّى . مادرش زينب دختر مرثد بن عمرو بن عبد عمرو بن بشر بن عمرو بن مرثد بن سعد بن مالك بن ضبيعه بن قيس بن ثعلبه است و كنيهء زينب ، ام جعفر بوده است . جعفر بن زبير اين فرزندان را آورده است : محمد و ام حسن و حمّاده كه مادرشان كنيز بوده است . ثابت و يحيى كه مادرشان بسّامة دختر عمارة بن زيد بن ثابت بن ضحاك بن زيد بن لوذان بن عمرو بن عبد بن عوف بن غنم بن مالك بن نجّار بوده است . صالح و هند و ام سلمه از كنيزى و شعيب و آدم و عمر و نوح از كنيزى ديگر ، ام صالح و عايشه و ام حمزه از كنيزى و يعقوب و فاطمة و امّ عبيدة از كنيزى ديگر . ام عبد الله و امّ الزبير و سودة كه مادرشان كنيز بوده است . مريم و ام عروة و عايشه كه مادر هر يك از\r\n\r\n\r\n","description":"","footnote":"\r\n[ 1 
  ] . ملاحظه كنيد كه پسرى به نام عبد الله داشته است . نمىدانم محمد بن سعد چگونه توجهى به اين موضوع نداشته است - م .\r\n[ 2 
  ] . براى آگهى بيشتر درباره مصعب و عبد الملك در كتابهاى كهن به ترجمهء اخبار الطوال ، به قلم اين بنده ، نشر نى ، تهران ، 1364 ش ، ص 353 مراجعه فرماييد - م .\r\n","page_name":" 299 ","page_number":307},
  {"content":"\r\n\r\n( 1 ) ايشان نيز كنيزى بوده است .\r\nمعن بن عيسى از گفته محمد بن هلال براى ما نقل كرد كه مىگفته است * خودم جعفر بن زبير را ديدم كه نمىگذاشت سبيلش بلند شود و آن را بسيار كوتاه مىكرد .\r\nمصعب بن عبد الله گفته است : جعفر سالخورده شد و در آخر حكومت سليمان بن عبد الملك درگذشت .\r\n\r\nخالد بن زبير\r\nابن عوام بن خويلد بن اسد بن عبد العزى بن قصى . كنيهء مادرش ام خالد و نامش امة و دختر خالد بن سيعد بن عاص بن اميه بوده است . خالد اين فرزندان را آورده است : محمد و اكبر و رملة كه مادرشان كنيز بوده است . محمد اصغر و موسى و ابراهيم و زينب كه مادرشان ام حفصة دختر عبد الرحمان بن ازهر بن عوف بوده است . سليمان و ام سليمان كه مادرشان ام محمد دختر عبد الله بن عمرو بن حصين ذو الغصّة حارثى بوده است . نبيه و همينة و خالد و هند و ام عمرو كه مادران ايشان هم كنيز بوده‌اند .\r\n\r\nعمرو بن زبير\r\nابن عواّم بن خويلد بن اسد بن عبد العزّى . مادرش ام خالد است كه همان امة و دختر خالد بن سعيد بن عاص بوده است . عمرو بن زبير اين فرزندان را آورده است : محمد و ام عمرو كه مادرشان ام يزيد دختر عدى بن نوفل بن عدى بن نوفل بن اسد بن عبد العزّى بوده است .\r\nعمرو و حبيبة كه مادرشان كنيز بوده است . ام عمرو كه مادرش از قبيلهء غفار بوده است .\r\nيزيد بن معاويه براى عمرو بن سعيد بن عاص كه كارگزار يزيد بن مدينه بود نوشته بود لشكرى را به جنگ عبد الله بن زبير گسيل دارد . عمرو بن سعيد پرسيد چه كسى از همه با عبد الله بن زبير دشمن تر است ؟ گفته شد : برادرش عمرو . عمرو بن سعيد او را به سرپرستى شرطه مدينه گماشت . عمرو بن زبير گروه بسيارى از قريش و انصار را به تازيانه بست و مىگفت اينان پيروان عبد الله بن زبيراند .\r\nعمرو بن سعيد ، عمرو بن زبير را همراه سپاهى از شاميان به جنگ عبد الله بن زبير\r\n\r\n","description":"","footnote":"","page_name":" 300 ","page_number":308},
  {"content":"\r\n\r\n( 1 ) فرستاد و به او دستور داد با عبد الله بن زبير جنگ كند . عمرو به راه افتاد و چون به مكه رسيد در منطقهء ذو طوى فرود آمد . عبد الله بن زبير ، مصعب بن عبد الرحمان بن عوف را همراه گروهى و عبد الله بن صفوان را همراه گروهى ديگر به سوى او گسيل داشت كه با او روياروى شدند . انيس بن عمرو اسلمى كه فرماندهء لشكر عمرو بود كشته شد و عمرو گريخت و يارانش پراكنده شدند . عبيده پسر ديگر زبير پيش عمرو آمد و گفت : من تو را از گزند عبد الله امان مىدهم و در پناه مىگيرم و او را در حالى كه از زخمهايش بر روى پاهايش خون مىچكيد به اسيرى پيش عبد الله آورد . عبد الله بن زبير گفت : اين خون چيست ؟ عمرو اين بيت را خواند :\r\n« ما از آنان نيستيم كه خون زخمهايمان بر پاشنه‌ها بريزد بلكه روى پاهاى ما خون مىچكد » [ 1 
  ] . كنايه از آن است كه پشت به جنگ نمىكنيم .\r\nعبد الله گفت : اى دشمن خدا كه شكستن حرمت حرم خدا را روا مىدارى خسته و زخمى هم مىشوى ! عبد الله بن زبير دستور داد او را در قبال هر كس كه زده و بر او ستم كرده است قصاص كنند . مصعب بن عبد الرحمان گفت : اين مرد در حالى كه حاكم نبوده است و من هم كار زشت و ناپسندى انجام نداده و دست از حلقه و فرمانبردارى بيرون نكشيده بودم به من صد تازيانه زده است . عبد الله دستور داد عمرو را بر پا داشتند و به مصعب تازيانه داده شد .\r\nعبد الله گفت : او را بزن . مصعب او را صد تازيانه زد . عمرو بن زبير از ضربات تازيانه و زخمهاى خود بهبود يافت . عبد الله بن زبير پس از اينكه عمرو را از زندان بيرون آورده بود و او كنار خانه‌اى كه در آن تحت نظر بود نشسته بود از آن جا گذر كرد و گفت : ابا يكسوم ! شگفتا كه تو را هنوز زنده مىبينم ! و فرمان داد او را كشان كشان به زندان بردند و چيزى نگذشت كه مرد . عبد الله دستور داد جسد او را در دورهء لاشه‌ها افكندند ، آن جا همان جايى است كه بعدها ، لاشه عبد الله بن زبير را به دار كشيدند . [ 2 
  ]\r\n\r\n\r\n","description":"","footnote":"\r\n[ 1 
  ] .\r\n و لسنا على الاعقاب تدمى كلومنا * و لكن على اقدامنا تقطر الدما \r\nسراينده اين بيت به نقل ابن عبد ربه در عقد الفريد ، ج 1 ، چاپ مصر ، 1948 ميلادى ، ص 100 حسان بن ثابت است .\r\n[ 2 
  ] . اين است نمونه رفتار عبد الله بن زبير ، درست گفته‌اند كه « الملك عقيم » .\r\n","page_name":" 301 ","page_number":309},
  {"content":"\r\n\r\n( 1 )\r\n\r\nعبيدة بن زبير بن عوام\r\nابن خويلد بن اسد بن عبد العزى بن قصى . مادرش ام جعفر زينب دختر مرثد بن عمرو بن عبد عمرو از خاندان قيس بن ثعلبه است . عبيدة اين فرزندان را آورده است : منذر كه از كنيزى متولد شد . و زينب كه مادرش ام عبد الله دختر مساحق بن عبد الله بن مخرمة بن عبد العزى بن ابى قيس بن عبد ود ابن نصر بن مالك بن حسل بن عامر بن لؤى است .\r\n\r\nحمزة بن زبير\r\nابن عوّام بن خويلد بن اسد بن عبد العزّى . مادرش رباب دختر انيف بن عبيد بن مصاد بن كعب بن عليم بن جناب از قبيلهء كلب است . او برادر تنى مصعب بن زبير است . حمزه پسرى به نام عماره داشته كه درگذشته است و فرزندى از او باقى نمانده است . ميراث او به برادرانش عروه و جعفر پسران زبير رسيده است .\r\n\r\nقاسم بن محمد بن ابى بكر الصديق\r\nنام ابو بكر عبد الله و نسب او چنين است : عبد الله بن عثمان بن عامر بن عمرو بن كعب بن سعد بن تيم بن مرة . مادر قاسم بن محمد كنيزى به نام سودة بوده است . قاسم اين فرزندان را آورده است : عبد الرحمان و ام فروة كه مادر جعفر بن محمد صادق است . ام حكيم و عبدة كه مادرشان قريبه دختر عبد الرحمان بن ابى بكر است .\r\nمحمد بن عمر واقدى از عبد الرحمان بن ابى الموال ، از شيبة بن نصاح ، از قاسم بن محمد براى ما نقل كرد كه مىگفته است * معمولًا شامگاه روز عرفه عايشه - كه عمهء قاسم بن محمد بوده است - سرهاى ما را مىتراشيد و سپس ما را جمع مىكرد و روانه مسجد مىكرد و فرداى آن شب پيش ما قربانى مىكرد .\r\nواقدى مىگويد : قاسم بن محمد از عايشه و ابو هريره و ابن عباس و اسلم بردهء آزاد كردهء عمر و عبد الله بن عمر و صالح بن خوّات بن جبير انصارى روايت كرده است .\r\n\r\n","description":"","footnote":"","page_name":" 302 ","page_number":310},
  {"content":"\r\n\r\n( 1 ) محمد بن عبد الله انصارى از گفتهء ابن عون براى ما نقل كرد كه مىگفته است * قاسم بن محمد احاديث را حرف به حرف نقل مىكرد .\r\nعارم بن فضل از حماد بن زيد ، از عبيد الله براى ما نقل كرد كه * قاسم بن محمد قرآن را تفسير كرده و شرح نمىداده است .\r\nواقدى از ابن ابى الزناد ، از پدرش به ما خبر داد كه * قاسم بن محمد فقط موضوعات ظاهر و روشن را پاسخ مىداد .\r\nروح بن عبادة از ابن عون براى ما نقل كرد كه * قاسم بن محمد در مواردى مىگفت عقيده و نظر من چنين است و نمىگويم كه حق و درست است .\r\nمحمد بن عبد الله انصارى از ابن عون براى ما نقل كرد كه * مسأله‌اى از قاسم بن محمد پرسيده و با او در آن باره مشورت شده است ، گفته است مرا نيازى به اين مشورت نيست و از موضوع هم آگاه نيستم . محمد بن عبد الله انصارى مىگويد : گويا نظر بر اين بوده كه چون حاكم در مساله با كسانى كه پيش اويند رايزنى كند واجب است كه كوشش و اجتهاد كنند .\r\nقبيصة بن عقبه از گفتهء سفيان ، از يحيى بن سعيد ، از قاسم بن محمد نقل مىكند كه مىگفته است * اگر آدمى پس از آنكه فرايض خدا را بداند در موارد ديگر به صورت جاهل زندگى كند براى او بهتر از آن است كه چيزى را كه نمىداند بگويد .\r\nعمرو بن عاصم كلابى از سلام بن مسكين ، از عمران بن عبد الله براى ما نقل كرد كه * قاسم بن محمد به گروهى كه درباره قدر و سرنوشت گفتگو مىكردند گفت : از چيزى كه خداوند از بيان آن خوددارى فرموده است گفتگو مكنيد .\r\nاحمد بن اسحاق حضرمى از عكرمة بن عمّار براى ما نقل كرد كه مىگفته است * شنيدم قاسم بن محمد و سالم - يعنى سالم بن عبد الله بن عمر - قدريه را لعنت مىكردند .\r\nزيد بن يحيى بن عبيد دمشقى از عبد الله بن علاء براى ما نقل كرد كه مىگفته است * از قاسم بن محمد درخواست كردم احاديثى را بر من املا كن - تا بنويسم . گفت : به روزگار عمر بن خطاب احاديث بسيار شد . او مردم را سوگند داد كه احاديث نوشتهء خود را پيش او بياورند . چون آوردند دستور داد همه را بسوزانند ! و گفت : ريسمان و دستاويزى\r\n\r\n","description":"","footnote":"","page_name":" 303 ","page_number":311},
  {"content":"\r\n\r\n( 1 ) چون ريسمان و دستاويز اهل كتاب . قاسم از آن روز مرا از نوشتن حديث بازداشت . [ 1 
  ]\r\nمعلّى بن اسد از وهيب ، از يحيى بن سعيد ، از قاسم بن محمد براى ما نقل كرد كه مىگفته است * پس از نماز عشاء خود و يارانش به نقل حديث و گفتگو مىپرداخته‌اند .\r\nواقدى مىگويد : محل نشستن - تدريس - قاسم بن محمد و سالم بن عبد الله در يك جاى مسجد پيامبر ( ص ) بوده است . پس از ايشان عبد الرحمان پسر قاسم و عبيد الله بن عمر آن جا مىنشسته‌اند و پس از آن دو ، مالك بن انس آن جا مىنشسته است ، و مقابل روزنهء عمر يعنى در فاصله قبر مطهر پيامبر ( ص ) و منبر قرار داشته است .\r\nعبد الله بن مسلمة بن قعنب به ما خبر داد كه از مالك بن انس شنيده كه مىگفته است ، عمر بن عبد العزيز گفته است * قاسم بن محمد شايستگى خلافت داشته است .\r\nعفان بن مسلم از حماد بن سلمة ، از حميد ، از سليمان بن قتّه براى ما نقل كرد كه مىگفته است * عمر بن عبيد الله همراه من هزار دينار براى عبد الله بن عمر و هزار دينار براى قاسم بن محمد فرستاد . من پيش ابن عمر رفتم كه در جاى غسل كردن خود سرگرم غسل بود . دستش را از پشت در بيرون آورد دينارها را در دستش ريختم . دعا كرد كه پيوند خويشاونديش پيوسته باد و گفت : اين پول چه خوب و به هنگام نياز رسيد . سپس پيش قاسم بن محمد رفتم از پذيرفتن آن خوددارى كرد . همسرش گفت : اگر قاسم بن محمد پسر عموى اوست ، من هم دختر عموى اويم ، اين مبلغ را به من بده . سليمان بن قته پول را به او داد .\r\nعارم بن فضل از حماد بن زيد ، از ايوب به ما خبر داد كه مىگفته است * بر سر قاسم بن محمد شب كلاهى از خز سبز رنگ و بر تن او رداى نازك شاپورى ديدم كه نشانى رنگ شده با زعفران داشت . گويد : صد هزار درم باقى گذاشت كه چيزى از آن در منطقهء بقه - نزديك حيره - بود .\r\nعلى بن عبد الله بن جعفر به ما خبر داد و گفت شنيدم سفيان ، از قاسم بن محمد و فضل او سخن گفت و افزود كه * پسرش عبد الرحمان هم بىفضل نبود .\r\nسفيان مىگويد : عبد الرحمان پسر قاسم شنيد گروهى با پدرش دربارهء چيزى از موقوفات و صدقاتى كه متولى آن بود سخن مىگويند . عبد الرحمان به آنان گفت : به خدا سوگند شما با مردى گفتگو مىكنيد كه هرگز يك دانه خرما از محصول اين صدقات را\r\n\r\n\r\n","description":"","footnote":"\r\n[ 1 
  ] . اين ستيز عمر با نوشتن و ثبت احاديث آيا مسأله جعل و تزوير در حديث را تقويت نمىكرده است ؟ !\r\n","page_name":" 304 ","page_number":312},
  {"content":"\r\n\r\n( 1 ) تصرف نكرده است . و قاسم بن محمد مىگفت : پسركم ! در آنچه تو مىدانى چنين است .\r\nقبيصة بن عقبه براى ما از گفتهء افلح بن حميد نقل مىكرد كه قاسم بن محمد مىگفته است * اختلاف نظر اصحاب رسول خدا براى مردم رحمت بود .\r\nمحمد بن معاويه نيشابورى از عبد الرحمان بن ابى موال به ما خبر داد كه مىگفته است * خود قاسم بن محمد را مىديدم كه آغاز روز به مسجد مىآمد ، نخست دو ركعت نماز مىگزارد سپس ميان مردم مىنشست و از او مسأله مىپرسيدند .\r\nاسماعيل بن عبد الله بن ابى اويس به ما خبر داد كه عبد الرحمان بن ابى موال برايم نقل كرد كه * قاسم بن محمد صبح زود از خانه خود به مسجد مىآمد . نخست نماز مىگزارد و سپس براى پاسخگويى به مردم مىنشست و مردم هم كنار او مىنشستند .\r\nعبد الله بن مسلمة بن قعنب حارثى و خالد بن مخلد بجلى هر دو از گفتهء سليمان بن بلال ، از ربيعة بن ابى عبد الرحمان براى ما نقل كردند كه مىگفته است * قاسم بن محمد بسيار ناتوان شده بود آن چنان كه از منزل خود در مكه سوار مىشد و چون كنار مسجد خيف منى مىرسيد پياده مىشد و از آن جا پياده براى رمى جمرات مىرفت و ريگ مىزد و سپس پياده به كنار مسجد مىآمد و سوار مىشد .\r\nابو عامر عبد الملك بن عمرو عقدى از قول افلح براى ما نقل كرد كه مىگفته است * نقش نگين مهر قاسم بن محمد نام خودش بود .\r\nعبد الله بن مسلمة بن قعنب هم از افلح بن حميد به ما خبر داد كه * انگشترى و نگين انگشترى قامس بن محمد نقره بود و بر آن نام قاسم و نام پدرش كنده شده بود .\r\nعبيد الله بن موسى از حنظلة براى ما نقل كرد كه مىگفته است * بر دست قاسم بن محمد انگشترى سيمين ديدم و حلقه‌اى داشت كه بر آن نامش كنده شده بود .\r\nفضل بن دكين از سفيان بن حنظلة براى ما نقل كرد كه مىگفته است * انگشترى قاسم بن محمد سيمين بود . آن را در انگشت كوچك دست چپ مىكرد و نقش آن « قاسم بن محمد » بود .\r\nمعن بن عيسى از محمد بن هلال براى ما نقل كرد كه مىگفته است * قاسم بن محمد را ديدم كه موى سبيل خود را به راستى كوتاه مىكرد و نمىگذاشت بلند شود .\r\nمعن بن عيسى از مختار بن سعد احول بردهء آزاد كرده و وابستهء بنى مازن به ما خبر داد كه مىگفته است * ناخنهاى قاسم بن محمد را هميشه سپيد مىديدم و هرگز زردى حنا\r\n\r\n","description":"","footnote":"","page_name":" 305 ","page_number":313},
  {"content":"\r\n\r\n( 1 ) را بر آن نديدم .\r\nواقدى از افلح بن حميد نقل مىكند كه مىگفته است * بلندى آستينهاى پيراهن و جبهء قاسم بن محمد را ديدم كه به اندازهء چهار انگشت يا يك وجب از سر انگشتهايش مىرسيد ، يا چيزى حدود آن .\r\nواقدى از موسى بن عبيدة نقل مىكند كه مىگفته است * خود ديدم كه قاسم بن محمد جامهء خز مىپوشيد .\r\nفضل بن دكين از خالد بن الياس نقل مىكند كه مىگفته است * بر تن قاسم بن محمد جبه و عبا و عمامهء خز ديدم .\r\nفضل بن دكين از موسى بن ابى بكر انصارى براى ما نقل كرد كه مىگفته است * قاسم بن محمد جامه‌هاى بافت مرو و خز مىپوشيد .\r\nفضل بن دكين هم از گفتهء ابو معشر به ما خبر داد كه مىگفته است * بر تن قاسم بن محمد جامهء خز ديده است .\r\nعبد الله بن مسلمة بن قعنب از گفتهء افلح به ما خبر داد كه * قاسم بن محمد جامهء خز زيتى - منسوب به زيت كه نام جايى است - مىپوشيده و پسرش عبد الرحمان كساء خز بر تن مىكرده است .\r\nعارم بن فضل از حماد بن زيد ، از عباد بن ابى على به ما خبر داد كه مىگفته است * بر تن قاسم بن محمد جامهء خز ديدم .\r\nهمين راوى از حماد بن زيد ، از ايوب به ما خبر داد كه مىگفته است * بر سر قاسم بن محمد شب كلاه خز سبز رنگ و بر تن او رداى شاپورى كه نشانى داشت كه با زعفران رنگ شده بود ديدم . [ 1 
  ]\r\nعبيد الله بن عبد المجيد حنفى از قول عيسى بن حفص به ما خبر داد كه گفته است * بر تن قاسم محمد جبهء خز ديده است .\r\nاحمد بن محمد بن وليد ازرقى از گفتهء عطّاف بن خالد به ما خبر داد كه مىگفته است * قاسم بن محمد را ديدم كه جبهء خز زرد رنگ و رداى مويين بر تن داشت - خز يا پشمينه . [ 2 
  ]\r\n\r\n\r\n","description":"","footnote":"\r\n[ 1 
  ] . اين روايت با همين اسناد در صفحه پيش نيز آمده بود .\r\n[ 2 
  ] . چنين به نظر مىرسد كه بسيارى از مقدس مآبها پوشيدن جامهء خز را خوش نمىداشته و مكروه مىدانسته‌اند كه ابن سعد\r\n","page_name":" 306 ","page_number":314},
  {"content":"\r\n\r\n( 1 ) فضل بن دكين از معاذ بن علاء به ما خبر داد كه مىگفته است * قاسم بن محمد را ديدم روى جل مركوبش قطيفهء خز خاكى رنگ انداخته بودند و خود جبهء خز سبز رنگ بر تن داشت و ردايى كه با گل سرخ رنگ كرده بودند .\r\nفضل بن دكين از قول فطر به ما خبر داد كه * بر تن قاسم پيراهن نرم و نازك ديده است .\r\nعبيد الله بن عبد المجيد حنفى از عيسى بن فحص به ما خبر داد كه مىگفته است * من قاسم بن محمد را ديده‌ام و با گروهى از او در بيماريش ديدن كرديم . ملافهء رنگ شده با زعفران بر او بود كه نيمى از ران خود را از آن بيرون آورده بود .\r\nشبابة بن سوّار و زيد بن يحيى بن عبيد الدمشقى ، از ابو زبر عبد الله بن العلاء بن زبر براى ما نقل كردند كه مىگفته است * پيش قاسم بن محمد رفتم ، در خيمه‌اى سرخ رنگ بود كه آن را با عصفر - گياهى كه براى سرخ كردن پارچه به كار مىرفته است - رنگ كرده بودند . زير قاسم بن محمد هم تشكى به همان رنگ و كنارش ناز بالشهاى سرخ بود . من گفتم : اى ابو عبد الرحمان ! مىخواستم در همين باره از تو بپرسم . گفت : در مورد چيزهايى كه از ابزار كار و زندگى است مانعى ندارد ، شبابه در حديث خود افزوده است كه دربارهء پارچه و جامهء نو كراهت داشته است .\r\nمعن بن عيسى از خالد بن ابى بكر براى ما نقل كرد كه مىگفته است * بر سر قاسم شب كلاه سپيد ديدم .\r\nهمين راوى از سعيد بن مسلم بن بانك به ما خبر داد كه مىگفته است * قاسم بن محمد را در شب عروسيش ديدم ردايى پوشيده بود كه با قطرهء زعفران رنگ شده بود .\r\nيزيد بن هارون از يحيى بن سعيد ، از گفتهء عبد الرحمان بن قاسم به ما خبر داد كه مىگفته است * پدرش قاسم بن محمد در حالى كه محرم بوده است جامهء احرامى كه با گل سرخ كم رنگ رنگ شده بود مىپوشيده است .\r\nابو عامر عقدى از عيسى بن حفص به ما خبر داد كه مىگفته است * خود ديدم قاسم بن محمد جامهء خز و ملافهء سرخ رنگ مىپوشيد .\r\nمعن بن عيسى از گفتهء خالد بن ابى بكر به ما خبر داد كه مىگفته است * بر سر قاسم بن محمد عمامهء سپيد ديده است كه دنبالهء آن از پشت سرش به اندازهء يك وجب يا بيشتر\r\n\r\n\r\n","description":"","footnote":"\r\n[ 
  ] دربارهء بسيارى از بزرگان اصحاب و تابعان اين همه روايت پوشيدن جامهء خز آورده است - م .\r\n","page_name":" 307 ","page_number":315},
  {"content":"\r\n\r\n( 1 ) آويخته بوده است .\r\nيزيد بن هارون از قول محمد بن عمرو به ما خبر داد كه مىگفته است * بر تن قاسم بن محمد بالاپوش خز خاكسترى ديده است .\r\nاسماعيل بن عبد الله بن ابى اويس از محمد بن هلال به ما خبر داد كه مىگفته است * من نديدم قاسم بن محمد خضاب ببندد .\r\nبا اين حال همين راوى از گفتهء ابو الغصن به ما خبر داد كه * قاسم بن محمد را ديده است كه موهاى سر و ريش خود را با حنا رنگ مىكرده است .\r\nفضل بن دكين از گفتهء فطر به ما خبر داد كه مىگفته است * خود ديدم كه قاسم ريش خود را با رنگ زرد رنگ مىكند .\r\nاسماعيل بن عبد الله بن ابى اويس از قول داود بن سنان به ما خبر داد كه مىگفته است * خود ديدم كه قاسم بن محمد سر و ريش خود را با حنا خضاب مىبست .\r\nيزيد بن هارون از محمد بن عمرو به ما خبر داد كه مىگفته است * قاسم بن محمد سر و ريش خود را مانند من خضاب مىبست . خضاب ريش او با حنا بود كه به زردى مىزد ولى موهاى سرش سرخ پر رنگ بود .\r\nحجاج بن نصير از گفتهء فطر به ما خبر داد كه مىگفته است * قاسم بن محمد را ديدم كه پيراهنى نازك بر تن داشت و ريش خود را با روغن زرد رنگ مىكرد .\r\nقبيصة بن عقبه از سفيان ، از افلح بن حميد براى ما نقل كرد كه * چون قاسم بن محمد مىخواست وصيت خود را املاء كند به نويسنده گفت : بنويس . نويسنده نوشت : « اين چيزى است كه قاسم بن محمد به آن وصيت مىكند ، نخست گواهى مىدهد كه پروردگارى جز خداوند وجود ندارد » . قاسم گفت : اگر پيش از اين چنين گواهى نداده باشيم به راستى بدبخت شده‌ايم .\r\nعبد الله بن مسلمة بن قعنب از محمد بن صالح ، از سليمان بن عبد الرحمان به ما خبر داد كه * قاسم بن محمد در منطقهء قديد [ 1 
  ] درگذشت و گفت : مرا در همين جامه‌هايم كه در آن نماز مىخواندم ، همين ردا و ازار و پيراهنم كفن كنيد . پسرش گفت : پدر جان آيا دو تا جامه - پارچه - نو نمىخواهى ؟ گفت : پسركم ابو بكر هم همين گونه در سه جامه كفن شده\r\n\r\n\r\n","description":"","footnote":"\r\n[ 1 
  ] . قديد ، نام جايى نزديك مكه است . به معجم البلدان ، ج 7 ، ص 38 مراجعه فرماييد .\r\n","page_name":" 308 ","page_number":316},
  {"content":"\r\n\r\n( 1 ) است ، زندگان به جامه و پارچهء نو نيازمندتر از مرده هستند .\r\nمعن بن عيسى مىگفت خالد بن ابى بكر براى من نقل كرد كه * قاسم بن محمد سفارش كرده است بر گور او نشان و علامتى گذاشته نشود .\r\nيزيد بن هارون از عبد العزيز بن ابى سلمة ، از عمر بن حسين تا آنجا كه خيال مىكنم بدين گونه نقل كرد كه عمر بن حسين مىگفته است * من در مرگ قاسم بن محمد حضور داشتم . در منطقهء قديد درگذشت و در مشلّل [ 1 
  ] به خاك سپرده شد و ميان آن دو نزديك سه ميل فاصله بود . پسرش تابوت او را بر دوش گرفت و به راه افتاد تا به مشلّل رسيد .\r\nواقدى مىگويد : قاسم بن محمد به سال يكصد و هشت در هفتاد يا هفتاد و دو سالگى و در حالى كه كور شده بود درگذشت . او محدثى مورد اعتماد و بلند مرتبه و پارسا و امامى فقيه و پرحديث بود و كنيهء ابو محمد داشت .\r\n\r\nعبد الله بن محمد\r\nابن ابى بكر صديق . مادرش كنيزى به نام سوده است - برادر تنى قاسم بوده است . عبد الله در جنگ حره در ذى حجه سال شصت و سه كشته شد و او را نسلى باقى نيست .\r\n\r\nعبد الله بن عبد الرحمان\r\nابن ابى بكر صديق . مادرش قريبة صغرى دختر ابو امية بن مغيرة بن عبد الله بن عمر بن مخزوم است . ام سلمه دختر ابو اميه همسر حضرت ختمى مرتبت خاله اوست و عايشه دختر ابو بكر همسر ديگر پيامبر ( ص ) عمه اوست . عبد الله بن عبد الرحمان اين فرزندان را آورده است : ابو بكر و طلحة و عمران و عبد الرحمان و امّ فروة و نفيسه كه وليد بن عبد الملك بن مروان او را به همسرى گرفت ، مادر همهء فرزندان او عايشه دختر طلحة بن عبيد الله است و مادر مادرشان ام كلثوم دختر ابو بكر صديق است ، كه مادر پدر او دختر عبد الله و مادر او مريم دختر عبد الله بن عقال عقيلى بوده است .\r\n\r\n\r\n","description":"","footnote":"\r\n[ 1 
  ] . مشلّل ، نام كوهى است بر كرانه درياى احمر كه قديد در دامنه‌اش قرار دارد ، به معجم البلدان ، ج 8 ، ص 67 مراجعه فرماييد .\r\n","page_name":" 309 ","page_number":317},
  {"content":"\r\n\r\n( 1 )\r\n\r\nعبد الله بن محمد\r\nابن عبد الرحمان بن ابى بكر صديق . اين عبد الله همان كسى است كه بيشتر به او ابن ابى عقيق گفته مىشده است . مادرش رميثة دختر حارث بن حذيفة بن مالك بن ربيعة بن اعيا بن مالك بن علقمة بن فراس از خاندان كنانة است . عبد الله بن محمد اين فرزندان را آورده است :\r\nمحمد و ابو بكر و عثمان و عبد الرحمان و عمر و عاتكه و عايشه و زينب كه مادرشان امّ ابيها دختر عبد الله بن عبد الرحمان بن ابى بكر صديق است . و عايشه ديگرى كه نامش را ام كلثوم هم گفته‌اند و مادرش كنيزى بوده است . و آمنه كه مادرش ام اسحاق دختر طلحة بن عبيد الله بن عثمان تيمى است . فاطمه دختر حسين بن على بن ابى طالب ( ع ) خواهر مادرى اوست .\r\n\r\nسالم بن عبد الله\r\nابن عمر بن خطاّب بن نفيل بن عبد العزّى بن رياح بن عبد الله بن قرط بن رزاح بن عدى بن كعب بن لوى . مادرش كنيز است . كنيهء سالم ، ابو عمير بوده است . سالم اين فرزندان را آورده است : عمر و ابو بكر كه مادرشان ام حكم دختر يزيد بن عبد قيس است . عبد الله و عاصم و جعفر و حفصة و فاطمه كه مادرشان كنيز است . عبد العزيز و عبدة كه مادر آن دو هم كنيز است .\r\nمعن بن عيسى از خالد بن ابى بكر و محمد بن اسماعيل بن ابى فديك از محمد بن هلال به ما خبر دادند كه مىگفته است * كنيهء سالم ، ابو عمر بوده است - نه ابو عمير كه در روايت پيش آمده بود . اسماعيل بن ابى فديك مىگفت : محمد بن هلال با سالم ديدار كرده و كنيه‌اش را از خودش پرسيده است .\r\nمحمد بن سعد مىگويد از قول عبد الرحمان بن مهدى ، از مالك بن انس ، از يحيى بن سعيد ، از سعيد بن مسيب به من خبر داده شده است كه مىگفته است * شبيه‌ترين فرزندان عمر به او عبد الله بوده است و شبيه ترين پسر عبد الله به او سالم بوده است .\r\nروح بن عبادة و عمرو بن عاصم كلابى هر دو از همّام بن يحيى ، از عطاء بن سائب به ما خبر دادند كه مىگفته است * حجّاج شمشيرى به سالم داد و فرمان كشتن مردى را به او\r\n\r\n","description":"","footnote":"","page_name":" 310 ","page_number":318},
  {"content":"\r\n\r\n( 1 ) صادر كرد . سالم به آن مرد گفت : آيا تو مسلمانى ؟ گفت : آرى و فرمانى را كه به تو داده‌اند انجام بده . سالم پرسيد همين امروز نماز صبح خوانده‌اى ؟ گفت : آرى . سالم پيش حجاج برگشت و شمشير را جلو او انداخت و گفت : اين مرد مىگويد مسلمان است و همين امروز نماز صبح گزارده است . بنابر اين او در پناه خدا قرار دارد كه پيامبر ( ص ) فرموده است « هر كس نماز صبح بگزارد در پناه خداوند است » . حجاج گفت : ما او را براى نماز صبح نمىكشيم بلكه او از كسانى است كه در كشتن عثمان يارى داده است . سالم گفت : اين جا كسانى هستند كه براى خون عثمان از من شايسته‌تر و سزاوارترند . چون اين داستان به عبد الله بن عمر رسيد پرسيد سالم چه كرد ؟ به دو گفتند كه چنين و چنان رفتار كرد . عبد الله بن عمر گفت : آرى زيرك و نكته سنج است .\r\nمحمد بن حرب مكى مىگويد از خالد بن ابى بكر شنيدم كه مىگفت به من خبر رسيده است كه * عبد الله بن عمر را دربارهء شدت محبت او به سالم نكوهش مىكردند و او اين بيت را مىخواند :\r\n« آنان دربارهء سالم سرزنشم مىكنند و من هم ايشان را نكوهش مىكنم ، سالم پوست ميان چشم و بينى است » . [ 1 
  ]\r\nعبيد الله بن موسى از حنظله به ما خبر داد كه مىگفته است * انگشترى سيمين كه به صورت حلقه بود بر دست سالم ديدم كه بر آن نامش كنده شده بود .\r\nفضل بن دكين از سفيان ، از حنظلة به ما خبر داد كه * انگشترى سالم بن عبد الله سيمين بود و آن را در انگشت كوچك دست چپ مىداشت و نقش آن سالم بن عبد الله بود .\r\nمعن بن عيسى از خالد بن ابى بكر به ما خبر داد كه مىگفته است * سالم را ديدم كه انگشترى بر دست چپ داشت .\r\nهمين راوى از خالد نقل مىكند كه مىگفته است * سالم را در حال احرام ديدم كه انگشترى او بر دستش بود .\r\nمعن بن عيسى از محمد بن هلال به ما خبر داد كه مىگفته است * خود سالم را ديدم كه هرگز نمىگذاشت موى سبيلش بلند شود و آن را بسيار كوتاه مىكرد .\r\n\r\n\r\n","description":"","footnote":"\r\n[ 1 
  ] .\r\n يلوموننى فى سالم و الومهم * و جلدة بين العين و الانف سالم \r\n","page_name":" 311 ","page_number":319},
  {"content":"\r\n\r\n( 1 ) خالد بن مخلد از محمد بن هلال براى ما نقل كرد كه مىگفته است * سالم را ديدم كه ريش خود را زرد مىكرد .\r\nاسماعيل بن عبد الله بن ابى اويس از گفتهء ابو الغصن به ما خبر داد كه مىگفته است * سالم را در حالى ديدم كه موهاى سر و ريش او سپيد بود .\r\nفضل بن دكين از فطر به ما خبر داد كه مىگفته است * سالم را با موهاى سپيد سر و ريش ديدم .\r\nاسماعيل بن عبد الله بن ابى اويس از محمد بن هلال به ما خبر داد كه مىگفته است * من نديدم سالم خضاب كند .\r\nمعن بن عيسى از خالد بن ابى بكر به ما خبر داد كه مىگفته است * بر سر سالم شب كلاه سپيد و عمامه سپيد ديدم كه دنباله آن از پشت سرش بيش از يك وجب آويخته بود .\r\nمسلم بن ابراهيم به ما گفت پيشنماز دار مصقله براى من نقل كرد و گفت * سالم بر تن سالم بن عبد الله پيراهن كتانى يقه گشاده ديدم .\r\nخالد بن مخلد از گفتهء داود بن سنان بردهء آزاد كرده و وابستهء عمر بن تميم حكمى به ما خبر داد كه مىگفته است * سالم بن عبد الله را ديدم پيراهنى بر تن داشت كه تا نيمه ساق او بود .\r\nمحمد بن معاويه نيشابورى از عبد الرحمان بن ابى موال براى ما نقل كرد كه مىگفته است * سالم بن عبد الله را ديدم كه پيراهن و رداى كتان مىپوشيد .\r\nعارم بن فضل از حماد بن زيد ، از ايوب براى ما نقل كرد كه مىگفته است * سالم بن عبد الله بر ما پيشنمازى كرد و نمازگزارد در حالى كه پيراهن و جبه بر تن داشت و بالاى آن ازار بسته بود .\r\nمحمد بن حرب مكى از ليث بن سعد ، از نافع براى ما نقل كرد كه * سالم بن عبد الله به روزگار زندگانى پدرش در حالى كه قطيفه ارغوانى مىپوشيد سوار مىشد .\r\nاحمد بن محمد ازرقى از عطّاف بن خالد براى ما خبر داد كه مىگفته است * سالم بن عبد الله را كه داراى شكم بزرگى بود ديدم ، ازارى كوچك و كوتاه و بدون حاشيه مىپوشيد .\r\nوكيع بن جراح از كثير بن زيد به ما خبر داد كه مىگفته است * سالم بن عبد الله را ديدم در يك پيراهن كه بندهاى - تكمه‌ها - آن گشوده بود نماز مىگزارد .\r\n\r\n","description":"","footnote":"","page_name":" 312 ","page_number":320},
  {"content":"\r\n\r\n( 1 ) عبيد الله بن موسى و عبد الوهاب بن عطاء هر دو از قول اسامة بن زيد به ما خبر دادند كه مىگفته است * هرگز در زمستان و تابستان نديدم كه سالم بن عبد الله بندهاى پيراهنش را ببندد .\r\nفضل بن دكين از فطر به ما خبر داد كه مىگفته است * سالم بن عبد الله را در حالى كه بندهاى پيراهنش باز بود ديدم .\r\nعبد الرحمان بن مقاتل قشيرى كه دايى قعنبى است از قول عبد الملك بن قدامة به ما خبر داد كه مىگفته است * سالم بن عبد الله را ديدم كه نماز مىگزارد و بندهاى پيراهنش گشوده بود .\r\nاسماعيل بن عبد الله بن ابى اويس هم از عبد الملك بن قدامة جمحى براى ما نقل كرد كه مىگفته است * سالم را ديدم كه نماز مىگزارد و بندهاى پيراهنش گشوده بود .\r\nهمين راوى از عبد الرحمان بن ابى الموال براى ما نقل كرد كه * او سالم بن عبد الله را ديده است كه با بندهاى گشوده از مسجد بيرون آمده است .\r\nمحمد بن حرب مكّى از خالد بن ابى بكر به ما خبر داد كه مىگفته است * سالم بن عبد الله را ديدم بندهاى پيراهن را گشوده مىدارد .\r\nمحمد بن حرب از خالد بن ابى بكر به ما خبر داد كه مىگفته است * فراوان اتفاق مىافتاد كه سالم بن عبد الله را مىديدم كه در حال احرام پشت خود را در آفتاب برهنه كرده است .\r\nعبد الله بن مسلمة بن قعنب از محمد بن هلال براى ما نقل كرد كه مىگفته است * در سفر حج و در راه مكه سالم بن عبد الله را در حال احرام و تلبيه گفتن ديدم كه پشت خود را برهنه كرده بود و ردايش بر رانهايش بود و خود ديدم تابش آفتاب پوست او را سوزانده و كنده بود .\r\nمعلى بن اسد از وهيب ، از موسى بن عقبة ما را خبر داد كه مىگفته است * همراه سالم بن عبد الله از عمره گزاردن برمىگشتيم به هر كاروانى مىرسيد كه تلبيه مىگفتند او و همراهانش تكبير مىگفتند .\r\nعفّان بن مسلم از خالد واسطى ، از مطرف ، از سليمان بن ابى الربيع ما را خبر داد كه مىگفته است * پيش سالم بن عبد الله رفتم . ديدم نشسته نماز مىگزارد . قيام خود را در حالت چهار زانو و قعود خود را در حالت دو زانو انجام مىداد .\r\n\r\n","description":"","footnote":"","page_name":" 313 ","page_number":321},
  {"content":"\r\n\r\n( 1 ) محمد بن حرب از خالد بن ابى بكر ما را خبر داد كه مىگفته است * گاهى سالم را مىديدم كه بند يك كفش او پاره مىشد ، آن را در مىآورد و با يك لنگه كفش راه مىرفت و چون در آن باره به او چيزى مىگفتند مىگفت : چه اهميتى دارد و بر من چه گناهى است ؟ گاهى هم بند كفش خود را از برگ درخت خرما قرار مىداد .\r\nهمين راوى از خالد بن ابى بكر به ما خبر داد كه مىگفته است * ما كودك بوديم و سرگرم بازى ، وقتى سالم بن عبد الله بن خانه مىآمد ما را با گوشهء رداى خود مىزد .\r\nهمين راوى از همان خالد ما را خبر داد كه مىگفته است * بامداد عيد فطر سالم بن عبد الله را ديدم كه فطريه خود را با خرما مىپرداخت . و گويد كه سالم آواى قمرى - يا نوحه سرايى - را خوش نمىداشت .\r\nهمين راوى از همان خالد به ما خبر داد كه مىگفته است * در دست يكى از دختركان سالم بن عبد الله ، غربال كوچكى ديدم كه پيش پدر با آن بازى مىكرد .\r\nعبد الله بن مسلمة بن قعنب از مالك بن انس ، از عبد الرحمان بن مجبّر ما را خبر داد كه مىگفته است * ما چند يتيم بوديم كه در خانه و به هزينهء سالم زندگى مىكرديم . او جامه‌هاى كهنهء ما را جمع و در چيزى پنهان مىكرد .\r\nهمين راوى و مطرف بن عبد الله يسارى هر دو از ابو عبد الملك مروان بن حبر پارچه فروش ما را خبر دادند كه مىگفته است * سالم بن عبد الله پيش ما آمد . جامهء - پارچه - هفت ذرعى خواست . پارچه‌اى را بر او عرضه كردم و گستردم و معلوم شد كمتر از هفت ذرع است . سالم گفت : مگر نگفتى كه هفت ذرعى است . گفتم : همين قواره‌ها را هفت ذرعى مىناميم . گفت : دروغ هم همين گونه است .\r\nموسى بن مسعود نهدى از عكرمة بن عمّار به ما خبر داد كه مىگفته است * شنيدم سالم بن عبد الله ، قدريه را كه تقدير را تكذيب مىكنند تا به خير و شر آن ايمان بياورند نفرين مىكرد .\r\nمحمد بن ربيعه كلابى از موسى معلّم به ما خبر داد كه گفته است * سالم بن عبد الله را ديدم كه خرما را مشت مشت مىخورد .\r\nاحمد بن محمد بن وليد ازرقى از عطّاف بن خالد به ما خبر داد كه مىگفته است * همراه سالم بن عبد الله ايستاده بودم . غلامى را همراه غلامان ديگرى كه آنان را زده و كوفته بود پيش او آوردند . سالم نخى از بندهاى پيراهن خود بيرون كشيد و آن را بريد و\r\n\r\n","description":"","footnote":"","page_name":" 314 ","page_number":322},
  {"content":"\r\n\r\n( 1 ) ميان دو انگشت خود قرار داد سپس دو يا سه بار آب دهان بر آن انداخت و آن را كشيد نخ سالم بود و عيبى نداشت . سالم بن عبد الله گفت : اگر من عهده‌دار كار اين غلام بودم او را بردار مىكشيدم . [ 1 
  ]\r\nواقدى از خالد بن قاسم بياضى به ما خبر داد كه مىگفته است * آستينهاى سالم بن عبد الله را ديدم كه تا سر انگشتانش بود .\r\nعارم بن فضل از حمّاد بن زيد ، از عبيد الله بن عمر بن حفص ما را خبر داد كه * سالم بن عبد الله قرآن را تفسير نمىكرده است .\r\nواقدى مىگويد : سالم بن عبد الله از ابو ايوب انصارى و ابو هريره و از پدر خود روايت نقل كرده است .\r\nو از عبد الله بن محمد بن ابى بكر شنيدم از پدرش ، از عايشه نقل مىكرد كه * پيامبر ( ص ) دربارهء بناى كعبه به عايشه فرموده است قوم تو بر همان پايه‌هاى ابراهيم ( ع ) بسنده كردند . سالم بن عبد الله مردى مورد اعتماد و پر حديث و بلند مرتبه و پارسا بود .\r\nواقدى به ما گفت عبيد الله بن عمر بن حفص براى من نقل كرد كه * روز عرفه هشام بن عبد الملك به سالم بن عبد الله نگريست و او را فقط در دو قطيفه و تقريباً برهنه ديد كه اندامى ورزيده و پسنديده داشت . هشام گفت : اى ابا عمر ! خوراك تو چيست ؟ گفت : نان و روغن زيتون . هشام گفت : چگونه مىتوانى به نان و روغن زيتون قناعت كنى ؟ گفت : خمير مىكنم و هر گاه اشتها دارم مىخورم . گويد : سالم بن عبد الله همان روز تب كرد و همچنان تب دار بود تا به مدينه بازگشت .\r\nمحمد بن عمر واقدى از عبد الحكيم بن عبد الله بن ابى فروة به ما خبر داد كه * سالم بن عبد الله در روزهاى آخر ذى حجّه سال يكصد و شش درگذشت . هشام بن عبد الملك هم كه در آن سال با مردم حج گزارده و سپس به مدينه آمده بود هنگام مرگ سالم در مدينه بود و بر جنازه او نماز گزارد .\r\nهمچنين واقدى از قول افلح و خالد بن قاسم ما را خبر داد كه گفته‌اند * به سبب بسيارى مردم در تشييع پيكر سالم بن عبد الله ، هشام بن عبد الملك در بقيع بر جنازه او نماز\r\n\r\n\r\n","description":"","footnote":"\r\n[ 1 
  ] . اين روايت را كه در چاپهاى مختلف طبقات هم همين گونه است نفهميدم ، راهنمايى اهل فضل مايه سپاس خواهد بود - م .\r\n","page_name":" 315 ","page_number":323},
  {"content":"\r\n\r\n( 1 ) گزارد و چون بسيارى مردم را در بقيع ديد به ابراهيم بن هشام مخزومى [ 1 
  ] گفت : براى مردم مدينه بسيج چهار هزار جنگجو را براى جنگهاى تابستانى مقرر دار . به همين سبب آن سال به سال چهار هزار معروف شد . به هنگام تابستان ، چهار هزار مرد از مدينه كنار سواحل دريا مىرفتند و تا هنگام بازگشت سپاهيان از جنگهاى تابستانى همان جا بودند .\r\nابو سلمة بن عبيد الله بن عبد الله بن عمر گفته است * به روز مرگ سالم بن عبد الله پسرش جعفر را ديدم كه رداى خود را از دوش افكنده و با پيراهن ، پياده حركت مىكند .\r\nقاسم بن محمد بن ابى بكر مرا پيش او فرستاد و گفت : به جعفر بگو ردايش را بپوشد . گويد :\r\nقاسم بن محمد در آن هنگام كور شده بود ولى به او گفته بودند كه جعفر ردايش را نپوشيده است .\r\n\r\nبد الله بن عبد الله\r\nابن عمر بن خطاب بن نفيل بن عبد العزىّ بن رياح بن عبد الله بن قرط بن رزاح بن عدى بن كعب بن لوى . مادرش صفية دختر ابو عبيد بن مسعود بن عمرو بن عمير بن عوف بن عقدة بن غيرة بن عوف بن قسى است كه عوف بن قسى همان ثقيف است . مادر صفيه ، عاتكه دختر اسيد بن ابى العيص بن اميه است و مادر عاتكه ، زينب دختر ابو عمرو بن اميه است . عبد الله بن عبد الله بن عمر اين فرزندان را آورده است : عمر و امة و عبد الحميد و عبد العزيز و عبد الرحمان و ابراهيم و امّ عبد الرحمان كه مادرشان ام عبد الله دختر عبد الرحمان بن زيد بن خطّاب است . امة همسر مختار بن ابو عبيد و مادر ام سلمه دختر مختار است . عبد العزيز هم مدتى حاكم مدينه بوده است . رياح كه مادرش حبّابة دختر عبد الله بن عياش بن ابى ربيعة است . عبد الله بن عبد الله بن عمر وصى پدر خود بوده است .\r\nمحمد بن عمر واقدى از گفتهء عبيد الله بن عمر ، و عيسى بن حفص از گفتهء نافع ما را خبر دادند كه * عبد الله بن عبد الله جامهء خز مىپوشيده است و پدرش عبد الله بن عمر دست خود را بر شانه او مىنهاده و بر او تكيه مىداده است و اعتراضى بر جامهء خز پوشيدن او نمىكرده است .\r\n\r\n\r\n","description":"","footnote":"\r\n[ 1 
  ] . ابراهيم بن هشام مخزومى در آن سال والى مكه و مدينه بوده است . به معجم الانساب ، زامباور ، چاپ مصر ، 1951 ميلادى ، ص 36 مراجعه فرماييد .\r\n","page_name":" 316 ","page_number":324},
  {"content":"\r\n\r\n( 1 ) واقدى مىگويد : عبد الله بن عبد الله در آغاز خلافت هشام بن عبد الملك در مدينه درگذشته است . او مردى مورد اعتماد و كم حديث بوده است .\r\n\r\nعبيد الله بن عبد الله\r\nابن عمر بن خطاب . مادرش كنيزى است كه مادر سالم بن عبد الله هم بوده است . عبيد الله اين فرزندان را آورده است : ابو بكر و عبد الله و عمر و محمد و امّ عمر كه مادرشان عايشه دختر عبد الرحمان بن ابى بكر صديق است . قاسم و ابو عبيدة و عثمان و ابو سلمه و زيد و عبد الرحمان و حمزه و جعفر كه توام - دو قلو - بوده‌اند و قريبة و اسماء كه مادرشان ام عبد الله دختر قاسم بن محمد بن ابى بكر صديق است . اسماعيل كه از كنيزى متولد شده است . [ 1 
  ]\r\nمعن بن عيسى از خالد بن ابى بكر به ما خبر داد كه * كنيهء عبيد الله ، ابو بكر بوده است .\r\nخالد مىگفته است : بر سر عبيد الله شب كلاهى سپيد ديدم كه بر آن عمامه پيچيده بود و دنبالهء آن از پشت سرش بيش از يك وجب آويخته بود .\r\nعبيد الله بن عبد المجيد حنفى از عيسى بن حفص ما را خبر داد كه مىگفته است * بر تن عبيد الله دو جامهء رنگ شده با زعفران ديدم كه معمولًا نزديك غروب مىپوشيد و با همان جامه در نماز عشاء حاضر مىشد .\r\nواقدى مىگويد : آن چنان كه مىگويند عبيد الله از عبد الله بزرگتر بوده و زهرى از او روايت كرده است .\r\nمعن بن عيسى از خالد بن ابى بكر ما را خبر داد كه مىگفته است * سالم بن عبد الله را ديدم كه كنار گور برادرش عبيد الله آمد . بر گور عبيد الله خيمه مانندى بود و بر گورش آب پاشانده بودند . عبيد الله محدثى مورد اعتماد و كم حديث بود .\r\n\r\n\r\n","description":"","footnote":"\r\n[ 1 
  ] . يكى از ارزشهاى كتاب طبقات روشن كردن وابستگيهاى سببى و نسبى ميان اصحاب و تابعان است . ملاحظه مىكنيد كه حضرت باقر و عبيد الله بن عبد الله هر دو داماد جناب قاسم بن محمداند و حضرت صادق پسر خالهء فرزندان عبيد الله از ام عبد الله‌اند - م .\r\n","page_name":" 317 ","page_number":325},
  {"content":"\r\n\r\n( 1 )\r\n\r\nحمزة بن عبد الله\r\nابن عمر بن خطاب . مادرش كنيزى است كه مادر سالم بن عبد الله هم بوده است . كنيهء حمزه ، ابو عماره بوده و زهرى از او روايت كرده است . محدثى مورد اعتماد و كم حديث بوده است . حمزه اين فرزندان را آورده است : عمر و ام المغيرة و عبدة كه مادرشان ام حكيم دختر مغيرة بن حارث بن ابى ذؤيب است . عثمان و معاويه و ام عمرو و ام كلثوم و ابراهيم و ام سلمة و عايشه و ليلى كه از كنيزان متولد شده‌اند .\r\n\r\nزيد بن عبد الله\r\nابن عمر بن خطاب . مادرش كنيزى است . زيد اين فرزندان را آورده است : محمد و ام حميد و امّ زيد و فاطمه كه مادرشان ام حكيم دختر عبيد الله بن عمر بن خطاب است ، عبد الله و ابراهيم و عمر و فاطمه و حفصة كه مادرشان كنيزى به نام حكيمه است . سوده كه مادرش كنيزى يمنى است .\r\nزيد بزرگترين فرزند عبد الله بن عمر است ، او به روزگار زندگى پدرش از او جدا شد و به كوفه آمد و تا هنگام مرگ ساكن كوفه بود . اعقاب او در كوفه و يمن باقى مانده‌اند .\r\n\r\nبلال بن عبد الله\r\nابن عمر بن خطاب . مادرش كنيزى است . بلال پسرى به نام عبد الرحمان كه مادرش ام سعيد دختر ابو نعيم بن عامر بن سيار بن ضبيعه از قبيلهء خزاعه است .\r\n\r\nواقد بن عبد الله\r\nابن عمر بن خطاب . مادرش صفيه دختر ابو عبيد بن مسعود ثقفى است . واقد پسرى به نام عبد الله آورده است كه مادرش امة الله دختر عبد الله بن عياش ابن ابى ربيعة بن مغيره از\r\n\r\n","description":"","footnote":"","page_name":" 318 ","page_number":326},
  {"content":"\r\n\r\n( 1 ) خاندان مخزوم است .\r\nواقدى از ابن ابى ذئب به ما خبر داد كه مىگفته است از زهرى شنيدم كه مىگفت * واقد بن عبد الله بن عمر در حالى كه محرم بود در منطقهء سقيا درگذشت . ابن عمر او را در پنج پارچه كه از جمله پيراهن و عمامه بود كفن كرد .\r\nهمچنين واقدى از عبد الله بن نافع ، از پدرش به ما خبر داد كه مىگفته است * واقد بن عبد الله در سقيا درگذشت - پدرش - عبد الله بن عمر بر او نماز گزارد و او را به خاك سپرد و سپس اعراب را فراخواند و ميان آنان مسابقه اسب دوانى راه انداخت . من گفتم : هم اكنون واقد را به خاك سپردى و ميان اعراب مسابقه راه مىاندازى ؟ گفت : اى نافع ! مواظب باش هر گاه مىبينى خداوند بر فرمان خود چيره شد ، از آن موضوع درگذر .\r\n\r\nمحمد بن جبير\r\nابن مطعم بن عدى بن نوفل بن عبد مناف بن قصّى . مادرش فتيلة دختر عمرو بن ازرق بن قيس بن نعمان بن معدى كرب بن عكبّ بن كنانة بن تيم بن اسامة بن مالك بن بكر بن حبيّب بن عمرو بن غنم بن تغلب بن وائل است . محمد بن جبير اين فرزندان را آورده است : سعيد كه كنيهء محمد هم به نام او ابو سعيد بوده است و ام سعيد و ام سليمان و ام حبيب و ام عثمان و حميده كه مادرشان فاخته دختر عدى اصغر بن خيار بن عدى بن نوفل بن عبد مناف است .\r\nسهلة كه مادرش ام سعيد دختر عياض بن عدى بن خيار بن عدى است . عمر و ايّوب و ابان و ابو سليمان كه مادرشان ام ايوب دختر سعد بن ابى وقاص است . جبير كه مادرش كبشة دختر شرحبيل بن عريب بن عبد كلال است . عبد الرحمان و عبد الله و عبيدة كه مادران ايشان كنيز بوده‌اند .\r\nواقدى از عبد الرحمان بن ابى الزناد ما را خبر داد كه مىگفته است * محمد بن جبير و برادرش نافع بن جبير در مدينه در خانهء پدرى خود ساكن بوده‌اند و محمد به روزگار خلافت سليمان بن عبد الملك درگذشته است .\r\nواقدى از ابن ابى سبرة ، از ابو مالك حميرى ما را خبر داد كه مىگفته است * به روز مرگ محمد بن جبير برادرش نافع را ديدم كه رداى خود را از پشت خود افكنده بود و راه مىرفت . گويد : محمد بن جبير محدثى مورد اعتماد و كم حديث بود .\r\n\r\n","description":"","footnote":"","page_name":" 319 ","page_number":327},
  {"content":"\r\n\r\n( 1 )\r\n\r\nنافع بن جبير بن مطعم\r\nابن عدى بن نوفل بن عبد مناف بن قصى . مادرش ام قتال دختر نافع بن ضريب بن نوفل است .\r\nنافع اين فرزندان را آورده است : محمد و عمرو و ابو بكر كه مادرشان ام سعيد دختر عياض بن عدى بن خيار بن عدى بن نوفل است . على كه مادرش ميمونه دختر عبيد الله بن عباس بن عبد المطلب بن هاشم است . كنيهء نافع ، ابو محمد بوده است .\r\nفضل بن دكين از وليد بن عبد الله بن جميع ما را خبر داد كه مىگفته است * نافع بن جبير را ديدم كه با رنگ سياه خضاب مىبست .\r\nعبيد الله بن عبد المجيد حنفى هم از عبيد الله بن عبد الرحمان بن موهب براى ما همين گونه نقل كرد .\r\nمعن بن عيسى از ابو الغصن ثابت بن قيس خبر داد كه مىگفته است * نافع بن جبير را ديدم كه دندانهايش با حلقه‌هاى زرين به يك ديگر پيوسته بود .\r\nهمين راوى از همان ابو الغصن ما را خبر داد كه مىگفته است * نديدم كه نافع جز جامهء سپيد بپوشد .\r\nو باز همين راوى از همان ابو الغصن ما را خبر داد كه مىگفته است * نافع را ديده كه شب كلاه يكپارچه - يا مرواريد نشان - و عمامهء سپيد بر سر داشته است .\r\nواقدى از موسى بن عبيدة ما را خبر داد كه مىگفته است * نافع بن جبير را ديدم جامهء خز مىپوشيد .\r\nمعن بن عيسى از ابن ابى ذئب ، از قاسم بن عباس بن محمد ما را خبر داد كه * به نافع بن جبير گفته شد : مردم مىگويند در نافع تكبر و به خود باليدن است . نافع پاسخ داد : به خدا سوگند من بر خر سوار مىشوم ، ميش مىدوشم ، جامهء كوتاه مىپوشم ، و پيامبر ( ص ) فرموده است « در كسى كه اين كارها را انجام دهد چيزى از كبر و غرور نيست » .\r\nفضل بن دكين از محمد بن مسلم ، از عمرو بن دينار ، و محمد بن عبد الله انصارى و عبد الوهاب بن عطاء ، از ابن جريج ، از عمران بن موسى ما را خبر دادند كه مىگفته است * نافع بن جبير در حالى كه مركوب او زين نهاده بود و از پشت سرش آن را يدك مىبردند پياده حج مىگزارد .\r\n\r\n","description":"","footnote":"","page_name":" 320 ","page_number":328},
  {"content":"\r\n\r\n( 1 ) موسى بن اسماعيل ، از جويرية بن اسماء و عبد الله بن جعفر بن نجيح براى ما نقل كرد كه يكى از آن دو مىگفته است * نافع بن جبير در حلقهء درس علاء بن عبد الرحمان حرقى [ 1 
  ] كه براى مردم حديث مىخواند نشست . و چون مجلس تمام شد نافع گفت : آيا فهميديد چرا كنار شما نشستم ؟ گفتند : نشستى كه گوش دهى و بشنوى . گفت : نه من براى عرض فروتنى به پيشگاه خداوند كنار شما نشستم .\r\nديگرى مىگفته است وقت نماز فرا رسيد ، نافع مردى را جلو انداخت كه پيشنمازى كند ، و چون نماز گزارد او را گفت : دانستى كه چرا تو را جلو انداختم ؟ گفت : براى اينكه با شما نماز بگزارم . گفت : نه تو را مقدم داشتم كه با نماز گزاردن پشت سر تو به پيشگاه خداوند فروتنى كنم . [ 2 
  ]\r\nواقدى از عبد الرحمان بن ابى زناد ما را خبر داد كه * نافع بن جبير در مدينه به سال نود و نه در آخر خلافت سليمان بن عبد الملك درگذشته است . نافع از ابو هريره روايت مىكرده و مورد اعتماد بوده و از برادرش محمد بن جبير بيشتر حديث نقل كرده است .\r\n\r\nابو بكر بن عبد الرحمان\r\nابن حارث بن هشام بن مغيرة بن عبد الله بن عمر بن مخزوم . مادرش فاخته دختر عنبة بن سهيل بن عمرو بن عبد شمس بن عبد ودّ بن نصر بن مالك بن حسل بن عامر بن لوّى است .\r\nابو بكر بن عبد الرحمان اين فرزندان را آورده است : عبد الرحمان كه از او كسى باقى نمانده است و عبد الله و عبد الملك و هشام و سهيل كه از اين دو نفر آخر فرزندى باقى نمانده است و حارث و مريم كه مادر همه‌شان ساره دختر هشام بن وليد بن مغيرة بن عبد الله بن عمر بن مخزوم است . ابو سلمة كه از او هم فرزندى باقى نمانده است و عمر و ام عمرو كه به ربيحة هم معروف است و مادر اين سه تن ، قريبه دختر عبد الله بن زمعة بن اسود بن مطلّب بن اسد بن عبد العزّى بن قصى است . مادر قريبه زينب دختر ابو سلمة بن عبد الاسد بن هلال بن عبد الله بن عمر بن مخزوم است . و مادر زينب ، ام سلمة دختر ابى امية بن مغيرة همسر حضرت ختمى\r\n\r\n\r\n","description":"","footnote":"\r\n[ 1 
  ] . از محدثان قرن اول هجرت كه از پدر خود و انس بن مالك روايت مىكرده است و مالك بن انس و مردمى ديگر از او روايت مىكرده‌اند . به ذهبى ، ميزان الاعتدال ، ج 3 ، چاپ مصر ، ص 102 مراجعه شود .\r\n[ 2 
  ] . به راستى جاى شگفتى است ، مگر لازم بوده است فروتنى خود را اين چنين اظهار كند ؟\r\n","page_name":" 321 ","page_number":329},
  {"content":"\r\n\r\n( 1 ) مرتبت است . فاطمه كه مادرش رميثة دختر وليد بن طلبة بن قيس بن عاصم منقرى است .\r\nواقدى گفته است : ابو بكر بن عبد الرحمان به روزگار خلافت عمر بن خطاب متولد شده است و به سبب فضيلت و بسيار نمازگزاردن او را راهب قريش مىگفته‌اند . چشم او كور شده بود و او را نامى جز همان كنيه‌اش كه ابو بكر بوده نيست . به روز جنگ جمل او را كوچك شمردند و او و عروة بن زبير را از شركت در جنگ باز داشتند . ابو بكر بن عبد الرحمان از ابو مسعود انصارى و ام سلمة و عايشه حديث نقل كرده است . محدثى مورد اعتماد و بسيار حديث و فقيه و دانشمند و خردمندى بلند مرتبه و بخشنده بوده است .\r\nابو اسامة حمّاد بن اسامة از هشام بن عروه ما را خبر داد كه گفته است * بر تن ابو بكر عباى خز ديدم .\r\nمعن بن عيسى از محمد بن هلال ما را خبر داد كه مىگفته است * ابو بكر را ديده است كه موى سبيل خود را كاملًا كوتاه مىكرده و نمىگذاشته آويخته و بلند شود .\r\nابو عامر عبد الملك بن عمرو عقدى از عبد الله بن جعفر ، از عثمان بن محمد ما را خبر داد كه مىگفته است * عروة اموالى از خاندان مصعب را به امانت به ابو بكر بن عبد الرحمان بن حارث بن هشام سپرد . آن اموال يا بخشى از آن كه پيش ابو بكر بود تباه شد . عروة به ابو بكر بن عبد الرحمان پيام فرستاد كه تاوانى بر تو نيست كه تو فقط امانت دار بوده‌اى .\r\nابو بكر گفت : اين را به خوبى مىدانم كه ضامن نيستم و تاوانى بر من نيست ولى هرگز نبايد قريش بگويد كه امانتى كه در دست من بوده است تباه شده است . مزرعه‌اى را كه داشت فروخت و پرداخت كرد .\r\nواقدى از عبد الحكيم بن عبد الله بن ابى فروة ما را خبر داد كه مىگفته است * ابو بكر بن عبد الرحمان وارد جايگاه غسل كردن خود شد و همان جا ناگهان مرد .\r\nهمچنين واقدى از عبد الله بن جعفر به ما خبر داد كه مىگفته است * ابو بكر بن عبد الرحمان نماز عصر را گزارد و به جايگاه غسل كردن خود رفت ، به زمين افتاد و مىگفت به خدا سوگند من از بامداد امروز هيچ كار نامناسبى انجام نداده‌ام . و نمىدانم آفتاب غروب كرد يا نه كه در گذشت و اين به سال نود و چهارم و در مدينه بوده است .\r\nواقدى مىگويد : به سال نود و چهارم به سبب مرگ بسيارى از فقيهان « سنة الفقهاء » مىگفتند .\r\nواقدى مىگويد : عبد الملك بن مروان همواره ابو بكر بن عبد الرحمان را گرامى\r\n\r\n","description":"","footnote":"","page_name":" 322 ","page_number":330},
  {"content":"\r\n\r\n( 1 ) مىداشت و او را تجليل مىكرد و به وليد و سليمان هم درباره گرامى داشتن او سفارش مىكرد . عبد الملك مىگفته است : به سبب كارهاى نكوهيده مردم مدينه نسبت به ما گاهى قصد مىكنم به گونه‌اى آنان را تنبيه كنم ، ابو بكر بن عبد الرحمان را فرا ياد مىآورم و از او آزرم مىدارم و آن قصد را رها مىكنم .\r\n\r\nعكرمة بن عبد الرحمان\r\nابن حارث . برادر تنى ابو بكر است [ 1 
  ] ، عكرمه اين فرزندان را آورده است : عبد الله اكبر كه مادرش عاتكه دختر عبد الله بن عبد الله بن ابى امية بن مغيره است . محمد كه مادرش ام سلمة دختر عبد الله بن ابى عمرو بن حفص بن مغيره است . عبد الله اصغر و حارث كه مادر ايشان هم دختر عبد الله بن ابى عمرو بن حفص است . عثمان كه مادرش امّ عبد الرحمان دختر عبد الرحمان بن عبد الله بن زمعة بن اسود است . ام سعيد كه مادرش كنيز بوده است . كنيهء عكرمه ، ابو عبد الله بود . عكرمة در مدينه در آخر خلافت يزيد بن عبد الملك درگذشت . او مردى مورد اعتماد و كم حديث بود .\r\n\r\nمحمد بن عبد الرحمان\r\nابن حارث بن هشام . برادر تنى عكرمه و ابو بكر است . محمد اين فرزندان را آورده است :\r\nقاسم و فاخته كه مادرشان ام على دختر يسار بن قيس بن حارث از خاندان حارث بن عبد منات بن كنانه است . خالد و ابو بكر و سلمه و هشام و حنتمة و ام حكيم كه مادرشان ام سلمة دختر عبد الله بن ابى احمد بن جحش است . زهرى از محمد بن عبد الرحمان روايت مىكند .\r\nمحمد راوى مورد اعتماد و كم حديثى است .\r\n\r\n\r\n","description":"","footnote":"\r\n[ 1 
  ] . چون ابو بكر و عكرمة و محمد برادران تنى هستند از ترجمه نسب مادرشان كه پيش از اين ترجمه شد خوددارى گرديد - م .\r\n","page_name":" 323 ","page_number":331},
  {"content":"\r\n\r\n( 1 )\r\n\r\nمغيرة بن عبد الرحمان\r\nابن حارث بن هشام بن مغيره . مادرش سعدى دختر عوف بن خارجة بن سنان بن ابى حارثه بن مرّة بن نشبة بن غيظ بن مرّة است . كنيهء مغيرة ، ابو هاشم بود . مغيره ابن فرزندان را آورده است : حارث و معاويه و سعدى كه مادرشان ام البنين دختر حبيب بن يزيد بن حارث از خاندان مرّه است . عيينه و ام البنين كه مادرشان فارعه دختر سعيد بن عيينة بن حصن بن حذيفة بن بدر فرازى است . ابراهيم و اليسع كه از كنيزى متولد شدند . يحيى و سلمى از كنيزى ديگر . عبد الرحمان و هشام و ابو بكر كه مادرشان ام يزيد دختر اشعث از خاندان جعفر بن كلاب است . عثمان و صديقه و ربيحة كه مادرشان بهيم دختر صديقة بن شعيث از خاندان عليم بن جناب از قبيلهء بنى كلاب است . محمد كه مادرش امّ خالد دختر خالد بن محمد بن عبد الله بن زهير بن ابى امية بن مغيره است . ام البنين كه مادرش ام البنين دختر عبد الله بن حنظلة بن عبيدة بن مالك بن جعفر است . ريطة كه مادرش قريبه دختر محمد بن عبد الله بن ابى اميه است . حفصه و عاتكه كه مادرشان ام البنين [ 1 
  ] دختر واقع بن حكمة بن نجبة بن ربيعة بن رياح است . آمنه كه مادرش كنيزى است .\r\nواقدى مىگويد : مغيرة بن عبد الرحمان چند بار براى شركت در جنگ به شام رفت و او همراه سپاه مسلمه هم بود كه مدتى دراز در سرزمين روم نگه داشته شده بودند و عمر بن عبد العزيز آنان را از آن جا باز خواند و برگرداند . مغيره نابينا شد و پس از آن به مدينه برگشت و همان جا در گذشت . او وصيت كرده بود كه پيكرش را در احد و كنار شهيدان به خاك بسپرند ولى اهل او چنان نكردند و او را در بقيع به خاك سپردند . از او رواياتى روايت كرده‌اند . مورد اعتماد و كم حديث بوده است جز در موارد جنگهاى حضرت ختمى مرتبت كه روايات خود را از ابان بن عثمان گرفته بود . و اين روايات فراوان براى واقدى خوانده مىشد و به ما هم دستور مىداد كه آنها را فراگيريم .\r\n\r\n\r\n","description":"","footnote":"\r\n[ 1 
  ] . اين همه نامگذارى ام البنين نشانه‌اى از توجه اعراب به داشتن پسر و فال نيك زدن است .\r\n","page_name":" 324 ","page_number":332},
  {"content":"\r\n\r\n( 1 )\r\n\r\nابو سعيد بن عبد الرحمان\r\nابن حارث بن هشام بن مغيره . مادرش ام رسن دختر حارث بن عبد الله بن حصين ذو الغصّة از خاندان حارث بن كعب بود . ابو سعيد اين فرزندان را آورده است : محمد كه مادرش ميمونه دختر عبيد الله بن عباس بن عبد المطلب بود . وليد كه مادرش امامة دختر عبد الله بن حصين ذو الغصة حارثى است .\r\nابو سعيد در ماه ذى حجه سال شصت و سوم در جنگ حرّه و به روزگار حكومت يزيد بن معاويه كشته شد .\r\n\r\n","description":"","footnote":"","page_name":" 325 ","page_number":333},
  {"content":"\r\n\r\n( 1 )\r\n\r\nبقيه طبقه دوم از تابعان على بن الحسين ( ع )\r\nابن على بن ابى طالب بن عبد المطلب بن هشام . مادرش كنيزى به نام غزاله است [ 1 
  ] كه پس از [ شهادت 
  ] حسين ( ع ) زييد - مصغّر زيد - كه بردهء آزادكرده و وابستهء او بود با غزاله ازدواج كرد ، و آن بانو بارى زييد ، عبد الله را آورده كه برادر مادرى على بن الحسين است .\r\nهمهء اعقاب حسين ( ع ) از همين على بن حسين است كه على اصغر بوده است . على اكبر پسر حسين ( ع ) همراه پدر كنار نهر كربلا كشته شد و او را باز مانده‌اى نيست . [ 2 
  ]\r\nعلى اصغر - حضرت سجاد - بن حسين بن على اين فرزندان را آورده است : حسن و حسين اكبر كه در كودكى درگذشته‌اند . ابو جعفر محمد فقيه - حضرت باقر - و عبد الله كه مادرشان ام عبد الله دختر حسين بن على ( ع ) است . عمر و زيد كه به روزگار حكومت هشام بن عبد الملك در كوفه به دست يوسف بن عمر ثقفى كشته شد و پيكرش را بردار كشيدند . و على و خديجه كه مادرشان كنيزى بوده است . حسين اصغر و امّ على كه همان علية است و مادر آن دو هم كنيز بوده است . كلثم و سليمان كه از او فرزندى باقى نمانده است و مليكه كه مادر هر يك از ايشان كنيزى بوده است . قاسم و ام الحسن كه همان حسنه است و ام الحسين و فاطمه كه از كنيزان متولد شده‌اند .\r\nعلى بن حسين كه - در كربلا - همراه پدر بود در آن هنگام بيست و سه سال داشت\r\n\r\n\r\n","description":"","footnote":"\r\n[ 1 
  ] . موضوع نام و نسب مادر گرامى حضرت سجاد عليه السلام از دير باز مورد گفتگو است . كوشش بسيارى از نويسندگان كه مادر آن حضرت وا شهربانو ، شاه زنان و از خاندان پادشاهى ساسانى دانسته‌اند ، امروز با بررسى اسناد احاديث مورد ترديد است . امامان بزرگوار و معصوم را نيازى به اين گونه نسب نيست كه « خود شرف خاندان و آل و تبارند » و « كما علت برسول الله عدنان » . براى آگهى بيشتر به بحث استاد محترم دكتر جعفر شهيدى در فصل نخست كتاب زندگانى على بن الحسين ، دفتر نشر فرهنگ اسلامى ، تهران ، 1367 ش مراجعه فرماييد - م .\r\n[ 2 
  ] . سيد شريف على بن محمد علوى عمرى هم در المجدى همين گونه آورده است . به المجدى ، چاپ استاد محترم دكتر احمد مهدوى دامغانى ، قم ، 1409 ق ، ص 91 مراجعه فرماييد .\r\n","page_name":" 326 ","page_number":334},
  {"content":"\r\n\r\n( 1 ) و بيمار بود و خفته در بستر بيمارى . و چون حسين عليه السلام كشته شد شمر بن ذى الجوشن گفت : اين را بكشيد . مردى از اصحاب شمر او را گفت : سبحان الله آيا بايد جوان كم سن و سالى را كه جنگ هم نكرده است بكشيم ؟ در اين هنگام عمر بن سعد آمد و گفت : متعرض اين زنان و اين بيمار نشويد .\r\nعلى بن حسين مىگويد : مردى از آنان مرا پنهان ساخت . ميزبانى پسنديده از من كرد و مرا به لطف خود مخصوص كرد . هر گاه پيش من مىآمد و بيرون مىرفت مىگريست و چنان شد كه با خود مىگفتم اگر پيش يكى از مردم خير و وفايى باشد پيش همين خواهد بود . تا آنكه جارچى ابن زياد جار كشيد كه هر كس على بن حسين را بيابد و او را بياورد سيصد درم جايزه براى او قرار داده‌ايم . گويد : به خدا سوگند پيش من آمد و گريست و در همان حال دستهاى مرا به گردنم بست و مىگفت مىترسم و به خدا سوگند مرا دست بسته پيش آنان برد و به ايشان تسليم كرد و سيصد درم را گرفت و من به درم‌ها نگاه مىكردم . مرا گرفتند و پيش ابن زياد بردند . گفت : نامت چيست ؟ گفتم : على بن حسين . گفت : مگر خدا على را نكشته است ؟ گفتم : مرا برادرى به نام على بود كه مردم او را كشتند . ابن زياد گفت :\r\nچنين نيست كه خداوند او را كشت . من اين آيه را خواندم كه « الله يتوفّى الانْفُسَ حين موتها » [ 1 
  ] « خداوند جانها را به هنگام مرگ باز مىگيرد » . گويد : ابن زياد به كشتن على بن حسين فرمان داد . زينب دختر على فرياد كشيد كه اى پسر زياد خونهايى كه از ما ريخته‌اى تو را بس است و تو را به خدا سوگند اگر او را مىكشى مرا هم با او بكش . ابن زياد او را رها كرد .\r\nو چون بازماندگان و چيزهاى باقى مانده از حسين ( ع ) را پيش يزيد آوردند ، و على بن حسين را نزد او بردند مردى از شاميان برخاست و گفت : اسيران آنان براى ما حلال‌اند .\r\nعلى بن حسين گفت : دروغ مىگويى و پستى مىورزى . چنين حقى براى تو نيست مگر آنكه از دين ما بيرون روى و آيينى ديگر آورى . يزيد سر به زير افكند و سپس به آن مرد شامى گفت : جاى خود بنشين . آن گاه به على بن حسين گفت : اگر دوست داشته باشى كه پيش ما بمانى ما رعايت حق تو و پيوند خويشاوندى را در نظر خواهيم داشت ، بمان ، و اگر دوست دارى به تو صله پرداخت كنم و به سرزمين خودت باز فرستم . على بن حسين فرمود : مرا به ديار خودم بفرست . يزيد او را به ديار خود فرستاد و صله پرداخت .\r\n\r\n\r\n","description":"","footnote":"\r\n[ 1 
  ] . بخشى از آيه 42 ، سوره سى و نهم - الزمر .\r\n","page_name":" 327 ","page_number":335},
  {"content":"\r\n\r\n( 1 ) عبيد الله بن موسى از عيسى بن دينار به ما خبر داد كه مىگفته است * ابو جعفر - امام باقر ( ع ) - ضمن حديثى گفته است كه كنيه على بن حسين ، ابو الحسين بوده است . ولى در احاديث ديگر كنيهء او به صورت « ابو محمد » نقل شده است .\r\nفضل بن دكين از اسرائيل ، از ابو اسحاق ، از عيزار بن حريث به ما خبر داد كه مىگفته است * پيش ابن عباس بودم ، على بن حسين آمد . ابن عباس گفت : خوشامد بر محبوب پسر محبوب .\r\nفضل بن دكين از نصر بن اوس ما را خبر داد كه گفته است * پيش على بن حسين رفتم ، پرسيد از كدام قبيله‌اى ؟ گفتم : از قبيلهء طيئ . گفت : خدايت زنده بدارد و قبيله‌اى را كه به آن منسوبى زنده بدارد . قبيله‌ات چه نيكو قبيله‌اى است . پرسيدم تو كيستى ؟ گفت : من على بن حسينم . گفتم : مگر على همراه پدرش كشته نشده است ؟ گفت : پسركم ! اگر كشته شده بود اينك او را نمىديدى .\r\nعلى بن محمد - مدائنى - از سعيد بن خالد ، از قول مقبرى ما را خبر داد كه مىگفته است * مختار صد هزار درم براى على بن حسين فرستاد . خوش نمىداشت كه آن را بپذيرد و از برگرداندن آن هم بيم داشت . ناچار آن را گرفت و كنار گذاشت . و چون مختار كشته شد على بن حسين به عبد الملك بن مروان نوشت كه مختار براى من صد هزار درم فرستاد نه خوش داشتم كه بپذيرم و نه خوش داشتم كه برگردانم . اينك پيش من موجود است كسى را بفرست كه آن را بگيرد . عبد الملك براى او نوشت : اى پسر عمو آن را براى خود بردار كه آن را با طيب خاطر براى تو روا مىدارم . و على بن حسين آن را پذيرفت .\r\nفضل بن دكين از عيسى بن دينار مؤذن ما را خبر داد كه مىگفته است * از ابو جعفر دربارهء مختار پرسيدم ، گفت : على بن حسين كنار در كعبه ايستاد و مختار را لعن كرد . مردى به او گفت : خدايم فداى تو گرداند او را كه در راه شما سر بريده شد نفرين مىكنى ؟ گفت :\r\nآرى كه بسيار دروغگو بود بر خدا و پيامبرش دروغ مىبست .\r\nفضل بن دكين از ابو اسرائيل ، از حكم ، از ابو جعفر - امام باقر - به ما خبر داد كه مىگفت است * ما بدون آنكه تقيه كنيم پشت سر ايشان - حاكمان مروانى - نماز مىگزاريم و گواهى مىدهم كه على بن حسين هم بدون آنكه تقيه كند پشت سر آنان نماز\r\n\r\n","description":"","footnote":"","page_name":" 328 ","page_number":336},
  {"content":"\r\n\r\n( 1 ) مىگزارد . [ 1 
  ]\r\nعبد العزيز بن خطّاب از موسى بن ابى حبيب طائفى ، از على بن حسين ما را خبر داد كه مىگفته است * ترك كننده امر به معروف و نهى از منكر همچون كسى است كه كتاب خدا را پشت سر انداخته باشد ، مگر آنكه لازم باشد تقيه كند . گفته شد : حدود تقيه چيست ؟\r\nفرمود : اينكه از ستمگرى سركش بترسد كه در كار خود افراط و ستم كند و از اندازه بگذرد .\r\nعارم بن فضل از حماد بن زيد ، از يحيى بن سعيد ما را خبر داد كه مىگفته است * بهترين فرد هاشمى كه من درك كرده‌ام على بن حسين است . شنيدم مىگفت : اى مردم ما را دوست بداريد به دوستى اسلام . دوستى شما چنان مبالغه آميز است كه براى ما مايهء ننگ شده است .\r\nعفان بن مسلم هم از همين راوى ، از يحيى بن سعيد به ما خبر داد كه مىگفته است * على بن حسين مىگفت : ما را به دوستى اسلام دوست بداريد . به خدا سوگند آنچه مىگوييد براى ما چنان زيان بار است كه خشم مردم را بر ما برانگيخته‌ايد .\r\nقبيصة بن عقبة از سفيان ، از عبيد الله بن عبد الرحمان بن موهب ما را خبر داد كه مىگفته است * تنى چند به حضور على بن حسين آمدند و او را ستودند . فرمود : چه دروغ مىگوييد و چه اندازه بر خدا گستاخيد . ما از نيكان قوم خود هستيم و همين كه از نيكان قوم خود باشيم ما را بسنده است . [ 2 
  ]\r\nعلى بن محمد - مدائنى - از يزيد بن عياض ما را خبر داد كه مىگفته است * زهرى مرتكب قتل غير عمد شد . خانه و خانواده خود را رها كرد و از مدينه بيرون رفت ، خيمه‌اى زد و گفت : از اين پس سقف خانه‌اى بر من سايه نخواهد افكند . على بن حسين از كنار او گذشت و فرمود : اى ابن شهاب ! نوميدى تو از رحمت خدا بزرگتر از گناه تو است . از خدا بترس و از او آمرزش بخواه . خونبهاى مقتول را براى خانواده‌اش بفرست ، و به خانه و پيش خانواده‌ات برگرد . زهرى مىگفته است : منت على بن حسين بر من از همگان بيشتر است . [ 3 
  ]\r\n\r\n\r\n","description":"","footnote":"\r\n[ 1 
  ] . در صورتى كه خود اين روايت حمل به تقيه نشود بايد توجه داشت پشت سر كسى نمازگزاردن دليل بر اقتداء به او نيست و ممكن است فقط انطباق ظاهرى با اعمال پيشنماز باشد - م .\r\n[ 2 
  ] . فزون بر آنكه نمودار فروتنى اين بزرگواران است بايد توجه داشت كه سرّ دلبران براى همگان اظهار و گفته نمىشود - م .\r\n[ 3 
  ] . براى آگهى بيشتر از خيرخواهى و اندرزگويى حضرت سجاد ( ع ) نسبت به ابن شهاب زهرى ، به كتاب ابن شعبه حرانى ، تحف العقول ، چاپ سيد محمد صادق بحر العلوم ، نجف ، ص 198 مراجعه شود .\r\n","page_name":" 329 ","page_number":337},
  {"content":"\r\n\r\n( 1 ) على بن محمد - مدائنى - از عثمان بن عثمان ما را خبر داد كه مىگفته است * على بن حسين دخترى را به همسرى يكى از بردگان آزادكردهء خود درآورد و يكى از كنيزان خود را آزاد كرد و سپس او را به همسرى گرفت . عبد الملك بن مروان در اين باره نامه‌اى به على بن حسين نوشت و او را نكوهش كرد . على بن حسين براى او نوشت : بدون ترديد رسول خدا براى شما سرمشق پسنديده است [ 1 
  ] ، همانا پيامبر ( ص ) صفيه دختر حيىّ را آزاد كرد و او را به همسرى گرفت و زيد بن حارثه را آزاد كرد و دختر عمه خود زينب دختر جحش را به همسرى او در آورد .\r\nعلى بن محمد از جويرية بن اسماء ، از عبد الله بن على بن حسين ما را خبر داد كه مىگفته است * پس از كشته شدن حسين ( ع ) ، مروان به پدرم گفت : پدرت از من چهار هزار دينار خواسته بود كه در آن هنگام حاضر نداشتم . امروز پيش من آماده و فراهم است اگر مىخواهى آن را بگير . پدرم آن را گرفت . هيچ يك از پسران مران دربارهء اين مبلغ با پدرم گفتگو نكرد تا آنكه هشام بن عبد الملك به حكومت رسيد . او به پدرم گفت : طلب و حق ما كه بر عهدهء شما بود چه شد ؟ فرمود : با سپاس فراوان آماده است . هشام گفت : از آن خودت باشد .\r\nابن سعد گويد از گفتهء شعيب بن ابى حمزه به من خبر داده شد كه مىگفته است * هر گاه زهرى از على بن حسين ياد مىكرد ، مىگفت : نيكوترين و فرمانبردارترين افراد خانواده‌اش - نسبت به احكام خدا - و دوست داشتنىترين آنان در نظر مروان بن حكم و عبد الملك بن مروان بود .\r\nمحمد بن عمر واقدى از ابو بكر بن عبد الله بن ابى سبرة ، از يحيى بن شبل ما را خبر داد كه مىگفته است * از ابو جعفر - امام باقر - دربارهء جنگ حرّه پرسيده است كه آيا كسى از افراد خانوادهء شما در جنگ شركت كرده است ؟ ابو جعفر پاسخ داده است : هيچ كس از خاندان ابى طالب و خاندان عبد المطلب در جنگ شركت نكردند و در خانه‌هاى خود نشستند . پس از آنكه مسرف به مدينه آمد و مردم را كشت و به وادى عقيق برگشت دربارهء پدرم على بن حسين پرسيد كه آيا در مدينه است . گفتند : آرى . گفت : چرا او را نديدم ؟ چون اين خبر به پدرم رسيد همراه ابو هاشم عبد الله و حسن پسران محمد بن حنفيه پيش او رفتند .\r\n\r\n\r\n","description":"","footnote":"\r\n[ 1 
  ] . بخشى از آيه 21 ، سوره سى و سوم - احزاب .\r\n","page_name":" 330 ","page_number":338},
  {"content":"\r\n\r\n( 1 ) همين كه مسرف ، پدرم را ديد به او خير مقدم گفت و بر تخت كنار خود براى او جا باز كرد و پرسيد پس از من چگونه بودى ؟ پدرم گفت : خداى را مىستايم . مسرف گفت : امير المؤمنين درباره تو به من سفارش به نيكى كرده است . پدرم فرمود : خدا امير المؤمنين را پاداش دهد .\r\nسپس از ابو هاشم و حسن پرسيد كه اينان كيستند . على بن حسين فرمود : هر دو پسر عموى من‌اند . مسرف به آن دو هم خير مقدم گفت و همگى از پيش او برگشتند .\r\nمطرف بن عبد الله يسارى از مالك بن انس ما را خبر داد كه مىگفته است * على بن حسين بن على بن ابى طالب براى كارى و تقاضاى مختصرى پيش عبيد الله بن عبد الله بن عتبة بن مسعود آمد . عبيد الله همراه ياران خود بود و نماز مىگزارد . على بن حسين نشست تا او نمازش را تمام كرد . عبيد الله پس از آن روى به على بن حسين كرد . يكى از ياران عبيد الله گفت : خدايت باقى بدارد ، اين مرد گرامى كه پسر دختر پيامبر ( ص ) است با جايگاهى كه دارد پيش تو آمده است كه انجام كارى اندك را از تو بخواهد . مناسب بود نخست به او توجه كنى و نياز او را برآورى و سپس به كار خود بپردازى . عبيد الله به آنان گفت : چنين نيست ، براى هر كس كه در جستجوى اين كار است چاره‌اى نيست كه به رنج افتد .\r\nعبد الله بن داود از شيخى به نام مستقيم به ما خبر داد كه مىگفته است * پيش على بن حسين بوديم ، هر گاه نيازمندى مىآمد به تن خويش بر مىخاست و به دست خود او را چيزى مىداد و در حالى كه اشاره بر كف دست خود مىكرد مىفرمود : صدقه پيش از آنكه به دست درويش برسد به دست خدا مىرسد . [ 1 
  ]\r\nابو معاويه ضرير از اعمش ، از مسعود بن مالك ما را خبر داد كه مىگفته است * على بن حسين از من پرسيد سعيد بن جبير در چه حال است ؟ گفتم : خوب است . فرمود : سعيد مردى بود كه گاه پيش ما مىآمد و دربارهء احكام ميراث و مسائل ديگرى كه خداوند با آنها به ما سود مىرساند گفتگو مىكرديم . و در حالى كه با دست خود به جانب عراق اشاره مىكرد گفت : چيزهايى كه آنان به ما مىبندند پيش ما نيست .\r\nعلى بن محمد - مدائنى - از عمر بن حبيب ، از يحيى بن سعيد ما را خبر داد كه گفته است * على بن حسين مىگفت : به خدا سوگند عثمان به حق كشته نشد .\r\nعلى بن محمد - مدائنى - از عبد الله بن ابى سليمان ما را خبر داد كه مىگفته است\r\n\r\n\r\n","description":"","footnote":"\r\n[ 1 
  ] . لطفاً ببينيد رفتار ميان عبيد الله كه از اشراف‌زادگان است و حضرت سجاد از كجا تا كجا است ؟ !\r\n","page_name":" 331 ","page_number":339},
  {"content":"\r\n\r\n( 1 ) * على بن حسين هر گاه پياده راه مىرفت دستهايش چسبيده به رانهايش بود و آنها را حركت نمىداد - در راه رفتن نمىخراميد و با كمال آرامش حركت مىكرد . و هر گاه براى نماز بر مىخاست او را لرزه مىگرفت . به او گفته مىشد تو را چه مىشود ؟ مىفرمود : آيا مىفهميد كه مىخواهم برابر چه كسى بايستم و با چه كسى مناجات كنم .\r\nعلى بن محمد - مدائنى - از ابو عبد الرحمان تميمى ، از على بن محمد ما را خبر داد كه مىگفته است * على بن حسين همواره از جنگ نهى مىكرد . گروهى از خراسانيان به ديدار او رفتند و از ستمى كه از حاكمان خود مىديدند شكايت كردند . آنان را به شكيبايى و خوددارى فرمان داد و گفت : من همان را مىگويم كه عيسى عليه السلام مىگفت « اگر آنان را عذاب كنى همانا بندگان تو هستند و اگر آنان را بيامرزى همانا كه تو نيرومند كار سازى » . [ 1 
  ]\r\nعلى بن محمد از على بن مجاهد ، از هشام بن عروه ما را خبر داد كه * على بن حسين با مركوب خويش به مكه مىرفت و بر مىگشت و هيچ تازيانه بر او نمىزد . و با اسلم بردهء آزادكردهء عمر نشست و برخاست مىكرد . مردى از قريش او را گفت : همنشينى را رها مىكنى و با بردهء بنى عدى مىنشينى ؟ على بن حسين فرمود : جز اين نيست كه آدمى بايد جايى بنشيند كه بهره ببرد .\r\nسليمان بن عبد الله بن زرارة جرمى از حماد بن زيد ، از يزيد بن حازم ما را خبر داد كه مىگفته است * على بن حسين و سليمان بن يسار را مىديدم كه تا هنگام برآمدن روز ميان منبر و مرقد مطهر پيامبر مىنشستند و مذاكره و گفتگو مىكردند . و چون مىخواستند برخيزند عبد الله بن ابى سلمة سوره‌اى از قرآن مىخواند و همين كه تمام مىشد دعا مىكردند و مىرفتند . حماد مىگويد آن كس كه قرآن مىخوانده ماجشون بوده است . [ 2 
  ]\r\nمعن بن عيسى از عيسى بن عبد الملك ، از شريك بن ابى بكر ، از خود على بن حسين ما را خبر داد كه * او موهاى خويش را با رنگ سياه رنگ مىكرده است .\r\nعبد العزيز بن خطّاب ضبىّ از موسى بن ابى حبيب طائفى ما را خبر داد كه مىگفته است * على بن حسين را ديدم كه با حنا و كتم [ 3 
  ] خضاب مىبست . و كفشهايش را ديدم كه\r\n\r\n\r\n","description":"","footnote":"\r\n[ 1 
  ] . آيه 118 ، سوره پنجم - مائده .\r\n[ 2 
  ] . عبد العزيز بن عبد الله بن ابى سلمة تيمى از حافظان حديث و درگذشته به سال 164 هجرى كه بيشتر به ماجشون معروف است و از فقيهان مدينه شمرده مىشود . به تاريخ بغداد ، ج 1 ، ص 436 مراجعه فرماييد .\r\n[ 3 
  ] . كتم ، گياهى است كه وسمه هم نام دارد ، آن را با حنا مىآميزند . به منتهى الارب مراجعه شود .\r\n","page_name":" 332 ","page_number":340},
  {"content":"\r\n\r\n( 1 ) پنجه‌اش گرد و بدون زبانه بود .\r\nعبيد الله بن موسى از اسرائيل ، از عمار ، از على بن حسين ما را خبر داد كه مىگفته است * افراد خاندان خود را ديده است كه با حنا و كتم خضاب مىبسته‌اند .\r\nيعلى بن عبيد از اجلح ، از حبيب بن ابى ثابت ما را خبر داد كه مىگفته است * على بن حسين كسايى خز زرد رنگ داشته و روز جمعه آن را مىپوشيده است .\r\nعبد الله بن نمير از عثمان بن حكمى مارا خبر داد كه مىگفته است * بر تن على بن حسين كساء و جبهء خز ديدم .\r\nمحمد بن عبيد و اسحاق ازرق و فضل بن دكين همگى از بسّام بن عبد الله صيرفى ، از ابو جعفر به ما خبر دادند كه مىگفته است * پوستينى با آستينهاى بلند از عراق به على بن حسين هديه شد كه آن را مىپوشيد - بر دوش مىافكند - و چون مىخواست نماز بگزارد آن را بيرون مىآورد .\r\nيحيى بن آدم از سفيان ، از سدير ، از ابو جعفر - امام باقر - ما را خبر داد ، كه * على بن حسين را پوستينى - سبنجونه - [ 1 
  ] از پوست روباه بود كه آن را مىپوشيد و به هنگام نماز بيرون مىآورد .\r\nفضل بن دكين از نصر بن اوس طائى ما را خبر داد كه مىگفته است * پيش على بن حسين رفتم ، بر تن او كهنه ملافه سرخ رنگى بود و گيسوانش كه از هم باز بود تا شانه‌اش مىرسيد .\r\nسليمان بن حرب از حماد بن زيد ، از يزيد بن حازم ما را خبر داد كه مىگفته است * بر تن على بن حسين طيلسان كردى خشنى ديدم و دو كفش يمنى ضخيم بر پا داشت .\r\nمالك بن اسماعيل از حسين بن زيد بن على ، از عمويش عمر بن على ما را خبر داد كه مىگفته است * على بن حسين كسايى خز به پنجاه دينار مىخريد و زمستان را در آن مىگذراند ، سپس مىفروخت و بهاى آن را صدقه مىداد . در تابستان دو جامهء اشمونى مصرى به يك دينار مىخريد ، در آن فاصله جامه‌هاى پسنديده ديگر هم مىپوشيد و اين آيه را تلاوت مىفرمود « چه كسى زيورى را كه خداوند براى بندگان خود بيرون آورده\r\n\r\n\r\n","description":"","footnote":"\r\n[ 1 
  ] . اين كلمه را معرب « آسمان‌گون » دانسته‌اند . جواليقى هم به نقل از ازهرى همين موضوع را آورده است ، به المعرب ، چاپ احمد محمد شاكر ، قاهره ، 1360 ق ، ص 188 مراجعه فرماييد .\r\n","page_name":" 333 ","page_number":341},
  {"content":"\r\n\r\n( 1 ) است حرام كرده است » . [ 1 
  ] و عمامه مىبست و معمولًا در عيد فطر و قربان براى او در كاسه‌هاى بزرگ - در خيكهاى بزرگ - شربت آميخته با كشمش بدون دردى فراهم مىآوردند . و پس از غسل احرام روغن يا عطر به خود مىماليد . [ 2 
  ]\r\nمحمد بن ربيعه از عبد الله بن سعيد بن ابى هند ما را خبر داد كه مىگفته است * بر سر على بن حسين شب كلاه سپيد چسبيده به سرش - بدون آنكه زير آن دستار باشد - ديده است .\r\nمحمد بن اسماعيل بن ابى فديك و عبد الله بن مسلمة و اسماعيل بن عبد الله بن ابى اويس هر سه از قول محمد بن هلال ما را خبر دادند كه مىگفته است * على بن حسين بن على بن ابى طالب را ديدم كه عمامه بر سر مىبندد و دنبالهء آن را از پشت سرش آويخته مىدارد . اسماعيل بن عبد الله بن ابى اويس مىگفته است : به اندازه يك وجب يا اندكى بيش از آن آويخته مىداشته است ، همان گونه كه من عمامهء سپيد خود را آويخته مىدارم .\r\nفضل بن دكين از فطر ، از ثابت ثمالى - يعنى ابو حمزه - ما را خبر داد كه مىگفته است ، از ابو جعفر شنيدم كه مىگفت * على بن حسين ( ع ) به مستراح رفت و من كنار در ايستاده بودم و براى ايشان آب وضو فراهم ساخته بودم . پدرم بيرون آمد و فرمود : پسركم ! گفتم : گوش به فرمانم . فرمود : در آبريزگاه چيزى ديدم كه نگران شدم . گفتم چه چيزى ؟\r\nفرمود : مگسها را ديدم كه بر پليديها مىنشينند و سپس برمىخيزند و بر پوست آدمى مىنشينند . به فكر افتادم روپوشى تهيه كنم كه چون به مستراح مىروم آن را بپوشم . سپس فرمود : نه براى من مناسب نيست كارى كه همه مردم را در بر نمىگيرد - توانايى انجام آن را ندارند - انجام دهم . [ 3 
  ]\r\nاحمد بن عبد الله بن يونس از ابو شهاب ، از حجاج بن ارطاة ، از ابو جعفر به ما خبر داد كه مىگفته است * پدرش على بن حسين دو بار اموال خود را با خداوند تقسيم كرده و مىگفته است خداوند مؤمن گنه كار توبه كننده را دوست مىدارد .\r\n\r\n\r\n","description":"","footnote":"\r\n[ 1 
  ] . بخشى از آيه 32 ، سوره هفتم - اعراف .\r\n[ 2 
  ] . خوانندگان گرامى بايد توجه بفرمائيد كه اين گونه روايات را درباره استفاده از بوى خوش و روغن معطر نمىتوان ملاك عمل قرار داد ، و بايد به كتابهاى مخصوص احكام مراجعه كرد .\r\n[ 3 
  ] . حافظ ابو نعيم اصفهانى ، در حلية الاولياء ، ج 3 ، مصر ، چاپ 1352 ق ، ص 133 اين روايت را از حضرت باقر آورده و بخش پايانى آن چنين است كه حضرت سجاد فرموده است : پيامبر ( ص ) و ياران آن حضرت يك جامه بيشتر نداشته‌اند ، لازم نيست جامه ديگر تهيه شود .\r\n","page_name":" 334 ","page_number":342},
  {"content":"\r\n\r\n( 1 ) يحيى بن عباد از فليح ، از عبد الله بن محمد عقيل ما را خبر داد كه مىگفته است * على بن حسين شامگاه عرفه و بامداد مشعر كه حركت مىكرد در كمال آرامش راه مىپيمود و مىگفت : ابن زبير كار درستى نمىكرد كه در اين حال مركوب خود را با دست و پاى خويش مىزد - شتاب مىكرد . گويد : على بن حسين در سفر نماز ظهر و عصر و مغرب و عشا را با هم مىگزارد - ميان ظهر و عصر و ميان مغرب و عشاء فاصله نمىانداخت - و مىگفت : پيامبر ( ص ) هم در سفر بدون اينكه شتاب يا بيمى داشته باشد همين گونه رفتار مىفرمود .\r\nفضل بن دكين از حفص ، از جعفر بن محمد ، از پدرش ما را خبر داد كه * على بن حسين در منى خانه داشت و پياده براى رمى جمرات مىرفت . شاميان او را چندان آزار دادند كه به ناحيهء قرين الثعالب يا نزديك آن كوچ كرد . از آن جا سوار مىشد و چون به خانه خود در منى مىرسيد پياده براى رمى جمرات مىرفت .\r\nهمين راوى از نصر بن اوس ما را خبر داد كه * على بن حسين دست خود را پر از خرما مىكرد و به بزرگ و نوزاد يك سان مىداد .\r\nعبد الله بن مسلمة بن قعنب و اسماعيل بن عبد الله بن ابى اويس هر دو از عبد الرحمان بن ابى الموال ، از حسين بن على - حسين پسر حضرت سجاد - ما را خبر دادند كه مىگفته است * من و جعفر بن محمد در نخلستانى بازى مىكرديم . پدرم على بن حسين پيش ما آمد و به - برادرم - محمد بن على گفت : جعفر چند سال دارد ؟ پاسخ داد : هفت سال . پدرم گفت : او را به نماز خواندن واداريد .\r\nمالك بن اسماعيل از سهيل بن شعيب نهمى كه در محله ايشان مىنشسته و پيشنمازشان بوده است ، از پدرش ، از منهال بن عمرو ما را خبر داد كه مىگفته است * پيش على بن حسين رفتم و گفتم : خدايت به صلاح دارد چگونه بامداد كرده‌اى ؟ فرمود : گمان نمىكردم پيرمردى مانند تو از مردم اين شهر نداند كه ما چگونه‌ايم و به چه حاليم . اينك اگر نمىفهمى يا نمىدانى تو را آگاه مىسازم كه ميان قوم خود همچون بنى اسرائيل ميان آل فرعون به سر مىبريم . آل فرعون پسران - مردان - ايشان را مىكشتند و زنانشان را زنده نگه مىداشتند . سرور و پير ما - امير المؤمنين على عليه السلام - چنان شده است كه با فحش و دشنام دادن او بر منبرها به دشمن ما تقرب مىجويند . قريبش معتقد است بر همه اعراب برترى دارد كه محمد ( ص ) از آن قبيله است و هيچ فضيلتى براى قريش جز به حساب اينكه\r\n\r\n","description":"","footnote":"","page_name":" 335 ","page_number":343},
  {"content":"\r\n\r\n( 1 ) محمد ( ص ) از آنهاست شمرده نمىشود ، همه اعراب هم اين فضيلت را براى ايشان اقرار كردند . از سوى ديگر عرب هم چنان است كه معتقد بر فضيلت خود بر غير عرب است چون محمد ( ص ) عرب است و جز به حساب آن حضرت براى ايشان هيچ فضيلتى نيست ، ملتهاى غير عرب اين موضوع را اقرار دارند . اينك اگر اعراب درست مىگويند كه بر عجم فضيلت دارند ، و قريش هم درست مىگويند كه بر عرب فضيلت دارند و دليل ايشان هم اين است كه محمد ( ص ) از آنان است ، بنابر اين ما خاندان را بر قريش فضيلت است كه محمد ( ص ) از ماست . آنان در پناه اين حق ما همه چيز را گرفتند و براى خود ما حقى نمىشناسند .\r\nاگر نمىدانى كه چگونه‌ايم و شب را چگونه به بامداد رسانده‌ايم بدان كه بدين گونه است .\r\nمنهال بن عمرو مىگفته است : گمان كردم كه على بن حسين مىخواهد اين سخن را به گوش همه كسانى كه در خانه‌اند برساند .\r\nمحمد بن عمر واقدى از ابن ابى سبرة ، از سالم وابستهء جعفر ما را خبر داد كه مىگفته است * چون هشام بن اسماعيل [ 1 
  ] ، على بن حسين و خاندان او را آزار مىداد . در اين باره سخنرانى مىكرد و بر منبر بر على كه خدايش رحمت كناد دشنام مىداد هنگامى كه وليد بن عبد الملك به حكومت رسيد هشام بن اسماعيل را از كار بر كنار كرد و دستور داد كه او را براى مردم بر پا دارند - تا مردم ادعاهاى خود را نسبت به او بگويند . هشام مىگفته است : به خدا سوگند به ادّعاى هيچ كس به اندازه ادعاى على بن حين اهميت نمىدادم . با خود مىگفتم او مردى صالح است كه سخن او را شنيده مىشود . و چون او را بر پا داشتند ، على بن حسين فرزندان و خويشاوندان خود را جمع كرد و آنان را از تعرّض نسبت به هشام منع كرد . گويد : فرداى آن روز على بن حسين كه براى كارى از آن جا مىگذشت متعرض هشام نشد . هشام خطاب به او با صداى بلند گفت «  اللَّهُ أَعْلَمُ حَيْثُ يَجْعَلُ رِسالَتَهُ  » « خداى داناتر است كه رسالت خويش را كجا قرار دهد » [ 2 
  ] همچنين واقدى از ابن ابى سبرة ، از عبد الله بن على بن حسين ما را خبر داد كه مىگفته است * چون هشام بن اسماعيل از كار بر كنار شد ، پدرم ما را از انجام كارهايى كه خوش نمىداريم نسبت به او منع كرد . او ما را جمع كرد و فرمود : اين مرد از كار بر كنار شد و\r\n\r\n\r\n","description":"","footnote":"\r\n[ 1 
  ] . هشام بن اسماعيل مخزومى از سال هفتاد و پنج تا سال هشتاد و دو والى مدينه بوده است . لطفاً به معجم الانساب و الاسرات الحاكمة ، زامباور ، مصر 1951 ، ص 35 مراجعه فرماييد .\r\n[ 2 
  ] . بخشى از آيه 124 ، سوره انعام .\r\n","page_name":" 336 ","page_number":344},
  {"content":"\r\n\r\n( 1 ) دستور داده شده است كه او را براى مردم بر پا دارند . نبايد هيچ كس از شما متعرض او شود .\r\nمن گفتم : پدر جان ! به چه مناسبت ؟ به خدا سوگند كار او نسبت به ما بسيار بد بود ، و ما در جستجوى چيزى جز امروز نبوديم . فرمود : پسركم ! او را به خدا وا مىگذاريم . به خدا سوگند هيچ كس از خاندان حسين يك كلمه هم متعرض او نشد تا گرفتاريش بر طرف شد .\r\nوكيع بن جراح و فضل بن دكين از اسرائيل ، از ثوير بن ابى فاخته ، از ابو جعفر - امام باقر - به ما خبر دادند كه * على بن حسين وصيت فرموده است كه مرگ او را به هيچ كس خبر ندهند و پيكرش را تند و شتابان ببرند و در پارچه پنبه‌اى كفن شود و در حنوط او مشك قرار ندهند .\r\nوكيع بن جراح ، از شريك ، از عبد الله بن محمد بن عقيل به ما خبر داد كه * ابو جعفر پس از رحلت على بن حسين به يكى از كنيزان او دستور داد كه عورت او را غسل دهد .\r\nمحمد بن عمر واقدى از عبد الحكيم بن عبد الله بن ابى فروة ما را خبر داد كه * على بن حسين به سال نود و چهار در مدينه درگذشت و در بقيع به خاك سپرده شد و از بسيارى مرگ فقيهان در آن سال ، آن را « سنة الفقهاء » نام نهادند .\r\nمحمد بن عمر واقدى ما را گفت كه حسين بن على بن حسين بن على بن ابى طالب مىگفت * پدرم على بن حسين به سال نود و چهار درگذشت و در محوطه گورستان بقيع بر او نماز گزارديم .\r\nگويد از فضل بن دكين شنيدم كه مىگفت * على بن حسين به سال نود و دو درگذشته است فضل درست نمىگفت و تحقيق نكرده بود . افراد خاندان على بن حسين و همشهريان او از فضل بر اين موضوع داناترند .\r\nگويد عبد الرحمان بن يونس از سفيان ، از جعفر بن محمد ما را خبر داد كه مىگفته است * على بن حسين در پنجاه و هشت سالگى رحلت كرد .\r\nواقدى مىگفت : اين خبر براى تو دليل بر آن تواند بود كه على بن حسين كه همراه پدرش بوده است - در كربلا - بيست و سه يا بيست و چهار ساله بوده است . سخن كسانى كه مىگويند او در كربلا صغير بوده و هنوز موى بر چهره‌اش نرسته بوده است چيزى نيست .\r\nآرى او بيمار بوده و جنگ نكرده است . وانگهى چگونه در آن هنگام بالغ نبوده در حالى كه ابو جعفر محمد بن على - حضرت باقر - براى او متولد شده بود ؟ از سوى ديگر ابو جعفر محمد بن على ، جابر بن عبد الله را ديده و از او روايت كرده است و جابر به سال هفتاد و\r\n\r\n","description":"","footnote":"","page_name":" 337 ","page_number":345},
  {"content":"\r\n\r\n( 1 ) هشت در گذشته است .\r\nمحمد بن عمر واقدى از ابو معشر مقبرى ما را خبر داد كه مىگفته است * هنگامى كه پيكر على بن حسين را براى نماز گزاردن بر او بر زمين نهادند مردم و همهء كسانى كه در مسجد بودند شتابان براى شركت در نماز گزاردن بيرون آمدند و سعيد بن مسيب تنها در مسجد ماند . خشرم به سعيد گفت : اى ابو محمد آيا براى نماز گزاردن بر پيكر اين مرد صالح كه از خاندان صالحان است حاضر نمىشوى ؟ سعيد پاسخ داد : اينكه در مسجد دو ركعت نماز بگزارم براى من خوشتر از آن است كه بر پيكر همين مرد صالح كه از خاندان صلاح است نماز بگزارم .\r\nواقدى ما را خبر داد كه عثيم بن نسطاس مىگفته است * سليمان بن يسار را ديدم كه از مسجد بيرون آمد و در نماز بر پيكر على بن حسين شركت كرد و سپس از پى جنازه راه افتاد و مىگفت : شركت در تشييع جنازه براى من خوشتر از نماز مستحبى است .\r\nاسحاق بن ابى اسرائيل از جرير ، از شيبة بن نعامة ما را خبر داد كه مىگفته است * على بن حسين به ظاهر بخيل مىنمود ولى پس از رحلت او معلوم شد كه پوشيده از همگان صد خانواده فقير مدينه را روزى مىرسانده است .\r\nهمگان گفته‌اند كه على بن حسين مردى مورد اعتماد و امين و بلند مرتبه و پارسا و بسيار حديث بوده است .\r\n\r\nعبد الملك بن مغيره\r\nابن نوفل بن حارث بن عبد الملك بن هاشم بن عبد مناف . مادرش كنيز است . عبد الملك ابن فرزندان را آورده است : خديج ، عبد الرحمان ، نوفل ، اسحاق ، يزيد ، ضريبة ، حبّابة كه مادرشان ام عبد الله دختر سعيد بن نوفل بن حارث بن عبد المطلب بوده است . كنيهء عبد الملك ، ابو محمد است . او به روزگار خلافت عمر بن عبد العزيز درگذشته و مردى كم حديث بوده است .\r\n\r\n","description":"","footnote":"","page_name":" 338 ","page_number":346},
  {"content":"\r\n\r\n( 1 )\r\n\r\nابو بكر بن سليمان\r\nابن ابى حثمة بن حذيفة بن غانم بن عامر بن عبد الله بن عويج بن عدى بن كعب . مادرش امة الله دختر مسيب بن صيفى بن عابد بن عبد الله بن عمر بن مخزوم است . ابو بكر بن سليمان اين فرزندان را آورده است : محمد ، عبد الله ، و چند دختر كه مادرشان كنيزى بوده است . حارث كه مادر او هم كنيز بوده است . ام كلثوم كه مادرش دختر شافع بن انس بن عبيده از خاندان معيص بن عامر بن لوىّ بوده است . ابو بكر بن سليمان از سعد بن ابى وقاص حديث شنيده است و زهرى از او روايت كرده است .\r\n\r\nعثمان بن سليمان ( برادر ابو بكر )\r\nابن ابى حثمة بن حذيفة بن غانم . مادرش ميمونه دختر قيس بن ربيعة بن ربعان بن حرثان بن نصر بن عمرو بن ثعلبة بن كنانة بن عمرو بن قين از قبيلهء فهم است . عثمان بن سليمان اين فرزندان را آورده است : عمر و محمد كه مادرشان كنيزى بوده است . رواياتى هم از عثمان بن سليمان نقل شده است .\r\n\r\nعبد الملك بن مروان\r\nابن حكم بن ابى العاص بن امية بن عبد شمس بن عبد مناف بن قصّى . مادرش عايشه دختر معاوية بن مغيرة بن ابى العاص بن اميّة بن عبد شمس بن عبد مناف است . عبد الملك اين فرزندان را آورده است : وليد و سليمان كه هر دو به خلافت رسيده‌اند ، مروان اكبر و داود كه در كودكى درگذشته‌اند و عايشه كه مادرشان ام الوليد دختر عباس بن جزء بن حارث بن زهير بن جذيمة بن رواحة بن ربيعة بن مازن بن حارث بن قطيعة بن عبس بن بغيض است .\r\nيزيد كه به خلافت رسيده است و مروان و معاويه ، و معاويه كه در كودكى درگذشته است ، و مادرشان عاتكه دختر يزيد بن معاوية بن ابى سفيان بن حرب بن امية بن عبد شمس است .\r\nهشام كه به خلافت رسيد و مادرش ام هشام دختر هشام بن اسماعيل بن هشام بن وليد بن\r\n\r\n","description":"","footnote":"","page_name":" 339 ","page_number":347},
  {"content":"\r\n\r\n( 1 ) مغيرة بن عبد الله بن عمر بن مخزوم است . و ابو بكر كه همان بكّار است ، مادرش عايشه دختر موسى بن طلحة بن عبيد الله تيمى است . و حكم كه در كودكى درگذشته است ، مادرش ام ايوب دختر عمرو بن عثمان بن عفان است و مادر ام ايوب ، ام الحكم دختر ذؤيب بن حلحلة بن عمرو بن كليب اعمى بن اصرم بن عبد الله بن قمير بن حبشية بن سلول است . و عبد الله و مسلمة و منذر و عنبسة و محمد و سعيد الخير و حجاج كه مادران ايشان كنيز بوده‌اند . و فاطمه كه مادرش ام مغيرة دختر مغيرة بن خالد بن عاص بن هشام بن مغيره است .\r\nكنيهء عبد الملك ، ابو وليد بوده است .\r\nاو به سال بيست و ششم هجرت به روزگار خلافت عثمان بن عفان متولد شده است .\r\nروز جنگ خانه در حالى كه ده ساله بوده است همراه پدر خود حاضر بوده است . به همين جهت موضوع آن و سخنان ايشان را حفظ بوده است . همراه پدر خود حاضر بوده است . به همين جهت موضوع آن و سخنان ايشان را حفظ بوده است . مسلمانان به سال چهل و دوم هجرى نخستين پيكار زمستانى خود را در سرزمين روم آغاز كردند . معاوية ، عبد الملك بن مروان را به فرماندهى سپاهيان مدينه گماشت ، عبد الملك همراه مردم با كشتى و از راه دريا حركت كرد .\r\nمحمد بن اسماعيل بن ابى فديك مدنى ما را گفت كه از پيرمردى كه كنار خانه كثير بن صلت سخن مىگفت شنيدم كه مىگفت * روزى معاوية بن ابى سفيان همراه عمرو عاص نشسته بود ، عبد الملك بن مروان از كنارشان گذشت . معاويه گفت : اين جوان چه اندازه مؤدب و نيكو جوانمردى است . عمر و عاص گفت : اى امير المؤمنين ! اين جوان چهار صفت پسنديده را گرفته است و سه خصلت نكوهيده را رها كرده است . چون سخن مىگويد نيكو و پسنديده مىگويد ، چون با او سخن گفته مىشود پسنديده گوش مىدهد ، و به هنگام ديدار با مردم خوشرو و خوش برخورد است ، و هر گاه با او مخالفت مىشود به آسانى گذشت مىكند . سخنى را كه انجام آن ممكن نيست نمىگويد با مردم فرومايه آميزش نمىكند و با هر كس كه به خرد و مردانگى او اطمينان نيست شوخى نمىكند .\r\nواقدى از عبد الرحمان بن عبد العزيز ، از عبد العزيز ، از عبد الله بن ابى بكر بن محمد بن عمرو بن حزم ، همچنين از ابراهيم بن فضل ، از مقبرى ما را خبر داد كه * عبد الملك بن مروان به هنگام زندگى و حكومت پدرش بر مدينه در مدينه زندگى مىكرد و چون در جنگ حرّه مردم مدينه قيام كردند و نخست كار گزار يزيد را كه عثمان بن محمد بن ابى سفيان بود و سپس همه بنى اميه را از مدينه بيرون كردند ، عبد الملك هم همراه پدرش از\r\n\r\n","description":"","footnote":"","page_name":" 340 ","page_number":348},
  {"content":"\r\n\r\n( 1 ) مدينه بيرون رفت . ميان راه مسلم بن عقبه كه يزيد او را همراه لشكر به مدينه گسيل داشته بود ايشان را ديد . مروان و عبد الملك همراه او برگشتند . عبد الملك گرفتار بيمارى آبله شد و در منطقهء ذو خشب درنگ كرد و از آنان كناره گرفت . عبد الملك كسى را در منطقه مخيض كه در دوازده ميلى مدينه و ميان ذو خشب و مدينه است گماشت و كس ديگرى را هم به مدينه فرستاد كه شاهد جنگ باشد و اخبار را به او برساند . عبد الملك بيم داشت كه مردم مدينه پيروز شوند . روزى همچنان كه عبد الملك در ذو خشب در كاخ مروان نشسته و منتظر خبر بود ، فرستاده‌اش در حالى كه با جامهء خود اشاره مىكرد آشكار شد . عبد الملك گفت : اين مژده رسان است كه مىآيد . اندكى بعد فرستاده او كه در مخيض بود آمد و خبر آورد كه مردم مدينه كشته شدند و شاميان وارد آن شهر شده‌اند . عبد الملك به سجده افتاد و پس از بهبودى وارد مدينه شد .\r\nكس ديگرى غير از محمد بن عمر واقدى گفته است * مردم مدينه هنگامى كه بنى اميه را از مدينه بيرون كردند از آنان عهد و پيمان گرفتند كه نبايد با دشمن همكارى كنند و نبايد دشمن را بر اسرار آن آگاه سازند . هنگامى كه مسلم بن عقبه در وادى القرى به بنى اميه برخورد مروان به پسرش عبد الملك گفت : تو پيش از من پيش مسلم برو شايد به آنچه كه از تو مىپرسد بسنده كند و دست از من بردارد . عبد الملك پيش مسلم رفت . مسلم به او گفت : هر آگاهى كه دارى بگو و اخبار مردم و انديشه خودت را بازگو كن . عبد الملك گفت : آرى و همه اخبار مردم مدينه را به او گفت و اسرارشان را بازگو كرد و افزود كه از چه راهى مىتوان آنان را غافلگير ساخت و از چه نقاطى مىتوان به شهر نفوذ كرد و مسلم را راهنمايى كرد كه كجا بايد فرود آيد و لشكرگاه بسازد . پس از عبد الملك ، مروان پيش مسلم رفت . مسلم به او گفت : تو چه خبر دارى ؟ مروان گفت : مگر عبد الملك پيش تو نيامده است ؟ مسلم گفت : آرى آمد . مروان گفت : عبد الملك را كه ديده باشى مرا ديده‌اى . مسلم گفت : آرى همين گونه است و عبد الملك چه مرد بزرگى است ، با كمتر كسى از قريش سخن گفته‌ام كه مانند او باشد .\r\nابو عبيد از ابو الجراح ، از محمد بن منتشر ، از مردى از شاخهء وداعه از قبيلهء همدان كه اهل اردن بوده است ما را خبر داد كه مىگفته است * به هنگام آمدن مسلم بن عقبه به مدينه همراه او بوديم . در منطقه ذو المروة به نخلستانى رفتيم . جوانى خوش چهره و برازنده در حال نماز بود . ساعتى در آن نخلستان گردش كرديم ، آن جوان نماز خود را گزارد و از من\r\n\r\n","description":"","footnote":"","page_name":" 341 ","page_number":349},
  {"content":"\r\n\r\n( 1 ) پرسيد : اى بنده خدا آيا تو از همراهان اين لشكرى ؟ گفتم آرى . گفت : آهنگ جنگ با ابن زبير داريد ؟ گفتم : آرى . گفت : خوش نمىدارم كه همه آنچه روزى زمين است از من باشد و در برابر آن به سوى ابن زبير بروم كه امروز بر روى زمين كسى بهتر از او نيست . ناگاه متوجه شدم كه آن جوان عبد الملك بن مروان است . و همين عبد الملك چنان گرفتار ابن زبير شد كه سرانجام او را در مسجد الحرام كشت .\r\nگفته‌اند كه عبد الملك بن مروان با فقيهان و دانشمندان همنشينى مىكرده است و گفتار آنان را حفظ مىكرده است ، با اين همه خود كم حديث بوده است .\r\nواقدى گويد : به روز چهارشنبه سوم ذى قعده سال شصت و چهارم در منطقهء جابيه با مروان بن حكم به خلافت بيعت شد . او در منطقهء مرج راهط با ضحاك بن قيس فهرى رويا روى شد و او را كشت . سپس براى دو پسرش عبد الملك و عبد العزيز به خلافت بيعت گرفت .\r\nواقدى از موسى بن يعقوب ، از ابو الحويرث ما را خبر داد كه مىگفته است * مروان بن حكم روز اول ماه رمضان سال شصت و پنج هجرى در دمشق درگذشت . و عبد الملك از همان روز به خلافت رسيد . [ 1 
  ]\r\nمحمد بن عمر واقدى از اسماعيل بن ابراهيم ، از پدرش ما را خبر داد كه مىگفته است * مصعب بن زبير آماده براى جنگ با عبد الملك شد و به راه افتاد و در دهكدهء باجميرا كه بر كرانهء رود فرات و سه فرسنگ پايين‌تر از انبار است فرو آمد . چون اين خبر به عبد الملك رسيد لشكريان خود را فراهم آورد و همراه آنان براى جنگ با مصعب آهنگ عراق كرد .\r\nعبد الملك به روح بن زنباع [ 2 
  ] كه آماده حركت مىشد گفت : به خدا سوگند كه كار اين دنيا سخت شگفت‌انگيز است ، همانا كه من و مصعب چنان بوديم كه اگر يك شب او را در جايى كه جمع مىشديم نمىديدم سرگشته و دل تنگ مىشدم . او هم همين گونه بود ، و هر گاه براى من چيز تازه و نوبرانه مىآوردند به خود اجازه نمىدادم آن را بخورم تا آنكه تمام يا بخشى از آن را براى او بفرستم . اكنون كار ما بايد به شمشير بكشد . آرى كه پادشاهى عقيم\r\n\r\n\r\n","description":"","footnote":"\r\n[ 1 
  ] . گفته شده است كه مروان به دست همسرش كه مادر خالد بن يزيد بن معاويه بوده كشته شده است ، به ابن قتيبه ، المعارف ، چاپ ثروت عكاشه ، افست قم ، 1415 ق ، ص 354 مراجعه فرماييد - م .\r\n[ 2 
  ] . روح ، سالار يمانيان شام و امير و فرمانده سپاه فلسطين و مورد علاقه و توجه عبد الملك و در گذشته به سال 84 هجرى است . به زركلى ، الاعلام ، ج 3 ، ص 63 مراجعه شود - م .\r\n","page_name":" 342 ","page_number":350},
  {"content":"\r\n\r\n( 1 ) است . هر كس آهنگ ستيز كند چه فرزند و چه پدر چيزى جز شمشير در ميانه نخواهد بود .\r\nعبد الملك اين سخن را بدان سبب گفت كه خالد بن يزيد بن معاويه و عمرو بن سعيد بن عاص با او نشسته بودند و چون از قيام آن دو بيم داشت چنان گفت و مقصودش آن دو بود .\r\nعبد الملك اين را مىدانست كه مردم شام از عمرو بن سعيد سخت فرمان بردارند . خالد بن يزيد را هم مروان اميدوار كرده بود كه او را وليعهد خود قرار دهد و چنان نكرده بود كه پس از خود براى عبد الملك و پس از عبد الملك براى عبد العزيز بيعت به خلافت گرفته بود و بدين گونه خالد بن يزيد نوميد شده بود و چنان بود كه از عبد الملك هم اميد داشت و هم بيم .\r\nمحمد بن عمر واقدى از يحيى بن عبد الله بن ابى فروة ، از پدرش ما را خبر داد كه مىگفته است * هنگامى كه عبد الملك براى جنگ با مصعب از دمشق به راه افتاد و آهنگ عراق كرد ، در جايى كه با منطقه بطنان حبيب يك شب فاصله بود ، خالد بن يزيد و عمرو بن سعيد با يك ديگر نشستند و دربارهء كار عبد الملك گفتگو كردند و دربارهء همراهى خود با او در حالى كه عبد الملك نسبت به آنان مكر ورزى مىكند و وعده‌هاى ياوه مىدهد رايزنى كردند . عمرو بن سعيد گفت : من برمىگردم . خالد هم او را تشويق كرد . عمرو بن سعيد برگشت و به دمشق آمد . در آن هنگام حصار و باروى دمشق استوار بود . عمرو شاميان را به بيعت با خود فراخواند و ايشان شتابان برگرد او جمع شدند . چون عبد الملك ، عمرو بن سعيد را پيدا نكرد پرسيد ابو اميه - عمرو بن سعيد - كجاست ؟ گفتند : برگشته است . عبد الملك با مردم به سوى دمشق بازگشت و كنار شهر فرود آمد و شانزده شب همان جا پايدارى كرد .\r\nسرانجام عمرو بن سعيد دروازه را براى او گشود و دوباره با عبد الملك بيعت كرد .\r\nعبد الملك نخست از او گذشت كرد و اندكى پس از آن تصميم به كشتن او گرفت . روزى به او پيام فرستاد و فراخواندش ، عمرو احساس كرد كه اين پيام همراه شر و بدى است . بدين سبب چاره انديشى كرد و زير جامه زره پوشيد و با همراهان خود پيش عبد الملك رفت .\r\nساعتى گفتگو كرد . عبد الملك به يحيى بن حكم فرمان داده بود كه چون براى نماز بيرون برود گردن عمرو بن سعيد را بزند . عبد الملك روى به عمرو بن سعيد كرد و گفت : اى ابو اميه ! اين گرفتاريها كه فراهم مىآورى و اين چاهها كه براى ما مىكنى چيست ؟ و سپس آنچه را از او سر زده بود به او تذكر داد و براى نماز بيرون رفت . چون برگشت يحيى بن حكم اقدامى نكرده بود . عبد الملك او را دشنام داد و سپس خود و همراهانش اقدام كردند\r\n\r\n","description":"","footnote":"","page_name":" 343 ","page_number":351},
  {"content":"\r\n\r\n( 1 ) و عمرو بن سعيد را كشت . [ 1 
  ]\r\nمحمد بن عمر واقدى از اسماعيل بن ابراهيم ، از پدرش ما را خبر داد كه مىگفته است * عبد الملك آن سال را در دمشق درنگ كرد و با مصعب جنگ نكرد . مصعب هم به كوفه برگشت . سال بعد مصعب از كوفه بيرون آمد و خود را به باجميرا رساند و آن جا فرو آمد - لشكرگاه ساخت . اين خبر به عبد الملك رسيد و براى بيرون شدن به جنگ او آماده شد .\r\nواقدى از ابو علقمه عبد الله بن محمد بن عبد الله بن ابى فروة ، از اسحاق بن عبد الله بن ابى فروة ، از رجاء بن حيوه ما را خبر داد كه مىگفته است * هنگامى كه عبد الملك آهنگ حركت به سوى مصعب كرد ، آماده شد و با لشكرى گران از شاميان به راه افتاد . مصعب هم به راه افتاد . آنها در منطقهء مسكن روياروى شدند و براى جنگ در برابر يك ديگر صف بستند . قبيلهء ربيعه و ديگران از يارى مصعب خوددارى كردند . مصعب گفت : آدمى به هر حال مىميرد و به خدا سوگند اگر بزرگوارانه بميرد بهتر از آن است كه نسبت به كسى كه خون خواه اوست فروتنى و زبونى كند . هرگز از ايشان و از هيچ كس يارى نخواهم خواست .\r\nآن گاه به پسر خود كه نامش عيسى بود گفت : پيش برو و جنگ كن . او به دشمن نزديك شد و چندان جنگ كرد تا كشته شد . آن گاه ابراهيم بن اشتر پيش رفت و جنگى سخت كرد و دشمن هم با او چندان جنگ كرد كه كشته شد . دشمنان آهنگ مصعب كردند كه بر تختى نشسته بود و همچنان با ايشان چندان به سختى جنگ كرد تا كشته شد . عبيد الله بن زياد بن ظبيان جلو رفت و سر مصعب را جدا كرد و آن را پيش عبد الملك آورد . عبد الملك هزار دينار به او پاداش داد و عبيد الله از پذيرفتن آن خوددارى كرد . آن گاه عبد الملك مردم عراق را به بيعت با خود فراخواند كه با او بيعت كردند و به شام برگشت . [ 2 
  ]\r\nمحمد بن عمر واقدى از مصعب بن ثابت از ابو الاسود ، از عباد بن عبد الله بن زبير ، همچنين شرحبيل بن ابى عون از پدرش و كسان ديگرى هم براى من نقل كردند كه * چون عبد الملك بن مروان ، مصعب بن زبير را كشت ، حجاج بن يوسف را همراه دو هزار تن از\r\n\r\n\r\n","description":"","footnote":"\r\n[ 1 
  ] . براى آگهى بيشتر از اين داستان كه نشانى از سنگدلى و درنده‌خويى عبد الملك است به بحث مفصل طبرى در تاريخ الطبرى ، ج 6 ، چاپ محمد ابو الفضل ابراهيم ، بيروت ، بىتاريخ ، ص 5 - 140 مراجعه فرماييد - م .\r\n[ 2 
  ] . براى آگهى بيشتر از چگونگى جنگ معصب و كشته شدن او به دينورى ، اخبار الطوال ، ترجمه به قلم اين بنده ، نشر نى ، تهران ، 1364 ش ، ص 354 و نويرى ، نهاية الارب ، ج 6 ، ترجمه به قلم اين بنده ، امير كبير ، تهران ، 1364 ش ، ص 104 - 100 ش ، مراجعه فرماييد - م .\r\n","page_name":" 344 ","page_number":352},
  {"content":"\r\n\r\n( 1 ) سپاه شام براى جنگ با عبد الله بن زبير به مكه گسيل داشت . به طارق بن عمرو هم نوشت كه به حجاج بپيوندد . طارق با ياران خود كه پنج هزار تن بودند به راه افتاد و به حجاج پيوست و ابن زبير را محاصره و جنگ با او را آغاز كردند و منجنيق بر پا كردند .\r\nبه سال هفتاد و دوم هجرت در حالى كه ابن زبير در مسجد الحرام محصور بود ، حجاج با مردم حج گزارد . حجاج و طارق بدون آنكه وارد مسجد الحرام شوند و طواف انجام دهند از منى رفتند و در منطقه بئر ميمون فرود آمدند و همچنان تا هنگامى كه ابن زبير كشته شد از نزديكى با زنان و به كار بردن بوى خوش خوددارى كردند . پس از كشته شدن ابن زبير طواف خود را انجام دادند و قربانى كردند .\r\nابن زبير شب اول ذى قعده سال هفتاد و دو محاصره شد و مدّت محاصره او شش ماه و هفده روز طول كشيد و به روز سه شنبه هفدهم جمادى الاولى سال هفتاد و سه كشته شد و سر او را به شام پيش عبد الملك بن مروان فرستادند .\r\nواقدى از شرحبيل بن ابى عون ، از پدرش به ما خبر داد كه مىگفته است * مردم به سال هفتاد و سه بر پذيرش خلاف عبد الملك هماهنگ شدند . ابن عمر و ابو سعيد خدرى و سلمة بن اكوع براى او بيعت نامه فرستادند . [ 1 
  ]\r\nمحمد بن عمر واقدى از عبد الرحمان بن ابى الزناد ، از پدرش ما را خبر داد كه مىگفته است * عبد الملك بن مروان به سال هفتاد و پنج هجرت دينار ضرب زد و او نخستين - خليفه اسلامى - است كه ضرب سكه را پديد آورد و بر آن نقش زد .\r\nواقدى از خالد بن ربيعة بن ابى هلال ، از پدرش ما را خبر داد كه مىگفته است * مثقال دورهء جاهلى كه عبد الملك بر مبناى آن سكه زد از بيست و دو قيراط شامى يك دانگ كمتر بود و هر ده مثقال ، هفت مثقال بود .\r\nواقدى از ابن ابى سبرة ، از اسحاق بن عبد الله بن ابى فروة ، از پسر كعب بن مالك ما را خبر داد كه مىگفته است * سكه براى عبد الملك بر همين وزن فراهم آمد .\r\nواقدى از ابن ابى الزناد ، از پدرش ما را خبر داد كه مىگفته است * به سال هفتاد و پنج هجرى عبد الملك بن مروان سرپرستى مراسم حج را بر عهده گرفت و چون به مدينه رسيد چند روزى در خانهء پدرى خود به سر برد و سپس همراه مردم آهنگ حج كرد . چون\r\n\r\n\r\n","description":"","footnote":"\r\n[ 1 
  ] . با توجه به اين موضوع كه مدائنى سال مرگ ابو سعيد را شصت و سه و عسكرى شصت و پنج نوشته‌اند ، بايد اين موضوع را با احتياط پذيرفت ، به الاصابة ، چاپ مصر ، 1328 ق ، ص 35 مراجعه فرماييد - م .\r\n","page_name":" 345 ","page_number":353},
  {"content":"\r\n\r\n( 1 ) به منطقه ذو الحليفه رسيد ، ابان بن عثمان او را گفت كه از محل بيداء احرام ببند . عبد الملك از بيداء محرم شد . [ 1 
  ]\r\nمحمد بن عمر واقدى از عبد الله بن جعفر زهرى ، از ابو عبيد ما را خبر داد كه مىگفته است از قبيصة بن ذؤيب شنيدم كه مىگفت * اين من بودم كه به عبد الملك دستور دادم از بيداء احرام ببندد و محرم شود .\r\nمحمد بن عمر از عبد الله بن نافع ، از پدرش ما را خبر داد كه مىگفته است * خود ديدم كه عبد الملك بن مروان پس از آنكه وارد منطقهء حرم شده بود تا هنگامى كه طواف را انجام داد همچنان لبيك مىگفت و پس از آن از گفتن لبيك خوددارى كرد . سپس تا هنگامى كه براى وقوف - در عرفات - از مكه بيرون رفت همچنان لبيك مىگفت . من اين موضوع را به ابن عمر گفتم . گفت : آرى خودم همه چيز را ديدم ، ولى ما فقط تكبير مىگوييم .\r\nمحمد بن عمر واقدى از ابن ابى سبرة ، از عبد المجيد بن سهيل ، از گفتهء خود عبد الملك بن مروان به ما خبر داد كه مىگفته است * در مراسم حج خود چهار روز سخنرانى كرده است . روز هفتم ذى حجه و در عرفات و روز پس از عيد قربان و روز دوازدهم .\r\nمحمد بن عمر واقدى از ابراهيم بن عبد الله بن ابى فروة ما را خبر داد كه مىگفته است از عبد الله بن عمرو بن اويس عامرى شنيدم كه مىگفت * حاضر بودم و شنيدم عبد الملك بن مروان به قبيصة بن ذؤيب مىگفت : آيا دربارهء هنگام وداع - از كعبه - دعاى مخصوصى را شنيده‌اى ؟ قبيصة گفت : نه . عبد الملك گفت : من هم نشنيده‌ام .\r\nواقدى از ابراهيم بن موسى ، از عكرمة بن خالد ، از حارث بن عبد الله بن ابى ربيعة ما را خبر داد كه مىگفته است * همراه عبد الملك بن مروان طواف مىكردم . در دور هفتم خود را به خانه نزديك كرد كه به كعبه پناه گيرد . من او را كنار كشيدم . گفت : اى حارث چرا چنين مىكنى ؟ گفتم : اى امير المؤمنين ! مگر نمىدانى نخستين كسى كه اين كار را انجام داد درمانده‌اى از درماندگان قوم تو بود ؟ گويد : عبد الملك كنار كعبه نرفت و به راه خود ادامه\r\n\r\n\r\n","description":"","footnote":"\r\n[ 1 
  ] . ذو الحليفه ، نام آبى است كه ميان آن و مدينه شش ميل فاصله بوده است . به مغازى ، ج 1 ، چاپ مارسدون جونز ، پابرگ ص 142 مراجعه فرماييد . بيداء ، منطقه‌اى هموار و نرم ميان مدينه و مكه و به مكه نزديك‌تر است . به معجم البلدان ، ج 1 ، چاپ مصر ، 1906 ، ص 326 ميلادى مراجعه شود - م .\r\n","page_name":" 346 ","page_number":354},
  {"content":"\r\n\r\n( 1 ) داد و رفت .\r\nواقدى از ابن ابى سبرة ، از موسى بن ميسره ما را خبر داد كه مىگفته است * عبد الملك بن مروان طواف نخستين خود را به هنگام ورود در مسجد الحرام انجام داد .\r\nپس از اينكه نماز طواف را گزارد ، حارث بن عبد الله بن ابى ربيعه به او گفت : پيش از آنكه براى سعى به سوى صفا به روى كنار حجر الاسود برگرد . عبد الملك به قبيصه نگريست . قبيصه گفت : من هيچ يك از اهل علم را نديده‌ام كه كنار حجر الاسود برگردد . عبد الملك گفت : من با پدرم طواف كردم و نديدم كه چنين كند . عبد الملك به حارث گفت : اينك تو از من بياموز همان گونه كه من از تو آموختم و هنگامى كه مىخواستم كنار كعبه بروم و تو نخواستى آن را انجام ندادم . حارث گفت : اى امير المؤمنين هر گونه مىخواهى انجام بده .\r\nاين نخستين دانش نيست كه از دانش تو بهره‌مند شده‌ام .\r\nمحمد بن عمر واقدى از ابن ابى سبرة ، از عبد المجيد بن سهيل ، از عوف بن حارث ما را خبر داد كه مىگفته است * جابر بن عبد الله را ديدم كه پيش عبد الملك آمد . عبد الملك به او خوشامد گفت و او را نزديك خود نشاند . جابر گفت : اى امير المؤمنين ! مدينه به گونه‌اى است كه مىبينى . با آنكه پيامبر ( ص ) آن را طيبة نام نهاده است ، مردمش محاصره‌اند و به سختى افتاده‌اند . اگر مىبينى . با آنكه پيامبر ( ص ) آن را طيبه نام نهاده است ، مردمش محاصره‌اند .\r\nو به سختى افتاده‌اند . اگر امير المؤمنين صلاح بداند رعايت پيوند خويشاوندى ايشان را انجام دهد و حق آنان را بشناسد . گويد : عبد الملك را خوش نيامد و چهره از جابر برگرداند . جابر - كه كور بود و چهرهء عبد الملك را نمىديد - در آن باره پافشارى كرد . قبيصه به پسر جابر كه عصاكش او بود اشاره كرد تا او را خاموش كند . پسر شروع به ساكت كردن او كرد . جابر گفت : واى بر تو با من چه مىكنى ؟ پسر گفت : خاموش باش . جابر لب از سخن فروبست .\r\nهمين كه جابر از پيش عبد الملك بيرون آمد ، قبيصه دست او را گرفت و گفت : اى ابا عبد الله ! اين قوم اينك پادشاهانند . جابر به قبيصة بن ذؤيب [ 1 
  ] گفت : چه آزمون پسنديده‌اى است كه خداوند پيش آورده است و براى تو كه اين سرورت سخن تو را گوش مىدهد هيچ بهانه‌اى باقى نمىماند . قبيصه گفت : گوش مىدهد و گوش نمىدهد آنچه را كه موافق طبعش باشد مىشنود ، و اينك فرمان داده است پنج هزار درم به تو پرداخت شود و در اين روزگار دشوار از آن كمك بگير . جابر آن را پذيرفت .\r\n\r\n\r\n","description":"","footnote":"\r\n[ 1 
  ] . قبيصة متولد به سال اول و درگذشته به سال هشتاد و شش هجرى است . از فقيهان سرشناس و پيوستهء درگاه عبد الملك و مقيم شام بوده است . به الاعلام ، ج 6 ، ص 26 مراجعه شود - م .\r\n","page_name":" 347 ","page_number":355},
  {"content":"\r\n\r\n( 1 ) محمد بن عمر واقدى از عبد الرحمان بن ابى الزناد ، از پدرش ما را خبر داد كه مىگفته است * عبد الملك بن مروان به سال هفتاد و پنج هجرت در مراسم حج شركت كرد . به هنگام بازگشت در مدينه براى مردم بر منبر سخنرانى كرد . پس از آن همچنان كه بر منبر نشسته بود ، خطيبى را بر پا داشت . از جمله سخنان آن روز او درافتادن به مردم مدينه بود . ستيزگرى و بدانديشى آنان نسبت به عبد الملك و آنچه را در جنگ حره انجام داده بودند بازگو كرد و گفت : اى مردم مدينه من دربارهء شما مثلى جز همان شهر كه خداى در قرآن آورده است نيافتم ، كه خداى متعال مىگويد : « خداى مثل شهرى را مىزند كه در زينهارى و آرامش بود ، روزى آن شهر فراوان از همه جا مىرسيد ، به نعمتهاى خدا ناسپاسى كرد ، خداى بر آن شهر جامه گرسنگى و بيم پوشاند به سبب آنچه مىكردند » . [ 1 
  ]\r\nابن عبد بر زانو نشست و به خطيب گفت : دروغ مىگويى ما چنين نيستيم آيه بعد را بخوان كه خداوند مىفرمايد : « همانا كه آنان را پيامبرى از خودشان آمد ، او را تكذيب كردند و بدان سبب كه ستمگران بودند عذاب فروگرفتشان » . [ 2 
  ] و ما آن چنان نيستيم كه به خدا و پيامبرانشان ايما آورده امى . همين كه ابن عبد اين سخن را گفت نگهبانان برجستند و با او درافتادند به گونه‌اى كه پنداشتيم او را خواهند كشت . عبد الملك كسى را فرستاد تا نگهبانان را از گرد ابن عبد كنار زدند . هنگامى كه سخنرانى خطيب تمام شد و عبد الملك به خانه رفت ابن عبد را پيش او بردند . و او به هيچ كس پاداش و جامه بيشتر از او نداد - او را از همگان بيشتر جامه و پاداش داد .\r\nمحمد بن عمر واقدى از عبد الله بن جعفر ، از عبد الرحمان بن محمد بن عبد ما را خبر داد كه مىگفته است * پس از آنكه عبد الملك چنان سخن گفت [ 3 
  ] و پدرم سخن او را رد كرد . نگهبانان به پدرم هجوم بردند و او را به خانه عبد الملك درآوردند . عبد الملك در حضور شاميان اندكى با او خشونت كرد و چون شاميان بيرون رفتند ، به او گفت : اى پسر عبد ! ديدم چه كردى و من از تو درگذشتم . زنهار كه اين كار را به حاكم ديگرى پس از من انجام ندهى كه بيم دارم آنچه را من تحمل كردم او تحمل نكند . همانا محبوب‌تر مردم در نظر من همين قبيلهء قريش‌اند . همپيمان ما هم در زمرهء خود ماست و تو هم يكى از مايى .\r\n\r\n\r\n","description":"","footnote":"\r\n[ 1 
  ] . آيه 112 ، سوره شانزدهم - نحل .\r\n[ 2 
  ] . آيه 113 ، سوره شانزدهم - نحل .\r\n[ 3 
  ] . در روايت پيش ملاحظه فرموديد كه خطيب عبد الملك سخن گفته بود نه خود او - م .\r\n","page_name":" 348 ","page_number":356},
  {"content":"\r\n\r\n( 1 ) اينك بگو چه مقدار وام دارى ؟ ابن عبد گفت : پانصد دينار . عبد الملك فرمان داد پانصد دينار براى وام او پرداختند و جز آن صد دينار ديگر هم به او پرداخت و جامه‌هايى به او بخشيد كه در آن ميان كساء خز سبز رنگى بود كه هنوز قطعه‌اى از آن پيش ماست .\r\nمحمد بن عمر واقدى از ابن ابى سبرة ، از مسور بن رفاعة ما را خبر داد كه مىگفته است از ثعلبة بن ابى مالك قرظى شنيدم كه مىگفت * عبد الملك بن مروان را - در مراسم حج - ديدم كه پيش از رسيدن به مشعر الحرام در درّه نماز مغرب و عشاء گزارد . اندكى پايين‌تر از مشعر به من رسيد و من با او همراه شدم . گفت : هنوز نماز نگزارده‌اى ؟ گفتم : نه به جان خودم . پرسيد : چه چيزى تو را از نماز گزاردن بازداشت ؟ گفتم : هنوز وقت باقى است .\r\nگفت : نه به جان خودم سوگند كه در وقت فضيلت نماز نيستى . سپس گفت : شايد تو نيز از كسانى هستى كه بر اين كار امير المؤمنين عثمان كه خدايش رحمت كناد ! خرده مىگيرند .\r\nپدرم به من خبر داد كه خود عثمان را ديده است كه نماز مغرب و عشا را در دره گزارده است . من - قرظى - به عبد الملك گفتم : اى امير المؤمنين كسى مانند تو كه خود پيشوايى چنين سخن مىگويد ، مرا چه رسد كه بر عثمان و بر ديگرى خرده بگيرم . من از پيوستگان به عثمان بودم ولى خودم عمر را كه خدايش بيامرزد ديدم تا هنگامى كه به مشعر الحرام نرسيد نماز مغرب و عشاء نگزارد چنين كردم . و هيچ سنتى در نظر من دوست داشتنىتر از سنت عمر نيست . عبد الملك گفت : آرى خدا عمر را بيامرزد . عثمان به كار عمر داناتر بود ، و اگر عمر چنان كرده بود عثمان از او پيروى مىكرد كه هيچ كس از عثمان فرمان بردارتر از فرمان عمر نبوده است . عثمان در هيچ كارى جز نرم رفتارى خود با روش عمر مخالفت نكرد .\r\nآرى عثمان چندان نرمش كرد كه بر او سوار شدند . اگر او هم همان سختى و خشونت پسر خطاب را مىداشت مردم بر او بدان گونه دست نمىيافتند . وانگهى آن مردمى كه عمر با آنان بدان روش رفتار مىكرد كجا قابل قياس با اين مردمند ! اى ثعلبه ! من ديده و مىبينم كه روش پادشاه با چگونگى روش مردم بستگى دارد . اگر امروز كسى به آن روش رفتار كند ، مردم در خانه‌هايشان غارت مىشوند ، و راهها ناامن و راهزنى مىشود و مردم ستم مىورزند و فتنه‌ها پديد خواهد آمد . والى را چاره نيست جز آنكه در هر روزگار بدان گونه كه صلاح اوست عمل كند . [ 1 
  ]\r\n\r\n\r\n","description":"","footnote":"\r\n[ 1 
  ] . ملاحظه مىفرماييد كه در اين صورت هر كسى احكام و چگونگى اجراى آن را بر حسب مصلحت خود و زورگويى خويش بازيچه قرار خواهد داد و مصلحت كوركورانه خلق بر مصلحت حق پيشى خواهد گرفت - م .\r\n","page_name":" 349 ","page_number":357},
  {"content":"\r\n\r\n( 1 ) محمد بن عمر واقدى از ابن ابى سبرة ، از ابو موسى حنّاط ، از ابن كعب ما را خبر داد كه مىگفته است * عبد الملك بن مروان به مردم مدينه مىگفت : اى مردم مدينه ! سزاوارترين مردم كه به فرمانهاى نخستين پاى بند باشد شماييد ، و حال آنكه اينك احاديثى از اين ناحيه خاور - مدينه - به ما مىرسد كه آن را نمىشناسيم ، و ما چيزى جز خواندن قرآن را نمىشناسيم ، اينك پاى بند همان چيزى باشيد كه در قرآن شما آن هم قرآنى كه امام مظلوم - عثمان - شما را بر آن جمع كرده است ، آمده است . و بر شما باد انجام دادن فرايضى كه امام مظلومتان كه خدايش رحمت كناد شما را بر آن جمع كرده است . او در آن باره با زيد بن ثابت رايزنى كرده است و چه نيكو رايزنى براى اسلام بوده است كه خدايش رحمت كناد .\r\nآن دو آنچه را كه در نظرشان استوار بوده محكم ساخته‌اند و آنچه را در نظرشان درست نيامده است حذف كرده‌اند . [ 1 
  ]\r\nگويند : عبد الملك بن مروان تصميم گرفت برادر خود عبد العزيز بن مروان را از ولايت‌عهدى عزل كند و براى دو پسر خود وليد و سليمان به وليعهدى پس از خود بيعت بگيرد . قبيصة بن ذؤيب او را از اين كار بازداشت و گفت : چنين مكن كه فريادى پر هياهو براى خود بر مىانگيزى . شايد مرگ او را فرا رسد و از او آسوده شوى . عبد الملك از انجام آن كار خوددارى كرد و همچنان دلش دربارهء بر كنارى عبد العزيز با او در ستيز بود . شبى روح بن زنباع جذامى كه همه شب در حجرهء عبد الملك مىخوابيد و پشتى و متكاى ايشان مشترك و از همه در نظر عبد الملك شيرين سخن‌تر بود همين كه پيش عبد الملك آمد گفت :\r\nاى امير مؤمنان اگر عبد العزيز را بر كنار سازى آب از آب تكان نخواهد خورد - دو بز هم به يك ديگر شاخ نخواهند زد . عبد الملك از او پرسيد كه اى ابو زرعه اين كار را صلاح مىدانى ؟\r\nگفت : آرى به خدا سوگند و من نخستين كسى هستم كه در اين باره به تو پاسخ مىدهم .\r\nعبد الملك گفت : امشب را به صبح برسانيم تا خدا چه خواهد . گويد : در آن شب در حالى كه عبد الملك و روح كنار يك ديگر خفته بودند ، نيمه شب قبيصة بن ذؤيب سر زده پيش آن دو\r\n\r\n\r\n","description":"","footnote":"\r\n[ 1 
  ] . مىبينيد كه خليفگان و دولتمردان مروانى چه اصرارى در بزرگ نشان دادن عثمان مىورزند كه او را جمع كننده قرآن و در اين باره برتر از ابو بكر و عمر مىدانند . موضوع جمع قرآن مسأله‌اى دقيق و مورد اختلاف است كه بايد به كتابهاى مخصوص و كهن مراجعه شود . مناسب است خوانندگان گرامى در اين باره به تاريخ يعقوبى ، ج 2 ، ص 113 و به مبحث جمع قرآن در كتاب گران سنگ البيان ، به قلم مرحوم آية الله العظمى خوئى قدس سره و به مقدمه كتاب تاريخ جمع قرآن كريم ، به قلم استاد دانشمند دكتر احمد مهدوى دامغانى ، نشر نقره ، تهران ، 1365 ش ، مراجعه فرمايند - م .\r\n","page_name":" 350 ","page_number":358},
  {"content":"\r\n\r\n( 1 ) آمد . عبد الملك به پرده‌داران خود دستور داده بود در هر ساعت از شب و روز كه قبيصه بيايد اگر تنها باشم يا مردى هم پيش من باشد او را بار دهيد . و اگر پيش زنها بودم او را به تالار راهنمايى كنيد و مرا آگاه سازيد . قبيصه مهردار بود و نامه‌هاى بريد هم به وسيله دبير به او سپرده مىشد و او پيش از عبد الملك از خبرها آگاه مىشد و نامه‌ها را مىخواند و آنها را گشاده پيش عبد الملك مىآورد و عبد الملك براى بزرگداشت قبيصه نامه‌ها را مىخواند .\r\nآن شب قبيصه درآمد و گفت : اى امير مؤمنان خدايت در مرگ برادرت پاداش دهد .\r\nعبد الملك پرسيد : درگذشت ؟ گفت : آرى . عبد الملك انا لله گفت و سپس روى به روح بن زنباع كرد و گفت : اى ابو زرعه ! خداوند آنچه را اراده و بر آن اتفاق كرده بوديم كفايت فرمود . و به قبيصه گفت : كارى كه مىخواستيم انجام دهيم بر خلاف راى تو بود . قبيصه پرسيد : داستان چيست ؟ عبد الملك او را آگاه ساخت . قبيصه گفت : اى امير مؤمنان مصلحت همواره در شتاب نكردن است و در شتاب‌زدگى چه چيزها كه نهفته است . عبد الملك گفت :\r\nچنين نيست چه بسا كه در شتاب كردن خير بسيار باشد . دربارهء عمرو بن سعيد نديدى كه شتاب در كار او بهتر از درنگ بود . عبد الملك پسر خود عبد الله را به امارت مصر گماشت و براى پسران خود وليد و سليمان فرمان وليعهدى پس از خود را نگاشت و بر همهء شهرها نامه فرستاده شد و مردم با آن دو بيعت كردند . مرگ عبد العزيز در ماه جمادى الاولى به سال هشتاد و پنج هجرت بود . [ 1 
  ]\r\nمحمد بن عمر واقدى از قول رجال حديث خود ، از مردم مدينه ما را خبر داد كه مىگفته‌اند * عبد الملك احاديثى از عثمان حفظ كرده است و از ابو هريره و ابو سعيد خدرى و جابر بن عبد الله و ديگر اصحاب رسول خدا حديث شنيده است و پيش از رسيدن به خلافت عابد و زاهد بوده است .\r\nوهب بن جرير بن حازم از قول پدرش ، از نافع ما را خبر داد كه مىگفته است * عبد الملك بن مروان را در مدينه چنان ديدم كه جوانى جوينده و كمر بسته‌تر از او براى دانش نديده بودم . ابن سعد مىگويد خيال مىكنم گفت : و كوشاتر از او .\r\nعبيد الله بن محمد بن عايشه تيمى از پدرش ، از جعفر بن عطيّة بردهء آزادكرده و وابستهء قبيلهء خزاعة ، از پسر قبيصة بن ذؤيب ، از پدرش ما را خبر داد كه مىگفته است\r\n\r\n\r\n","description":"","footnote":"\r\n[ 1 
  ] . آيا مرگ عبد العزيز مشكوك به نظر نمىرسد ؟ وانگهى با توجه به آنكه مرگ روح بن زنباع را به سال هشتاد و چهار نوشته‌اند ، نمىتوان از لحاظ صحت تاريخ به اين مطلب اعتماد كرد - م .\r\n","page_name":" 351 ","page_number":359},
  {"content":"\r\n\r\n( 1 ) * صداى عبد الملك بن مروان را از پشت حجره‌ها مىشنيدم كه مىگفت : اى توانگران و كسانى كه از اهل نعمت هستيد تا هنگامى كه نعمت شما همراه با عافيت - تندرستى - است چيزى از آن را اندك مشماريد .\r\nمحمد بن بكر برسانى از ابن جريج ، از ابن ابى مليكه ، از محمد بن صهيب ما را خبر داد كه مىگفته است * عبد الملك بن مروان را در منى ديده است كه شتر تنومندى را براى قربانى مىفروخته است .\r\nحجاج بن محمد از ابن جريج ما را خبر داد كه مىگفته است * از ابن شهاب زهرى از روكش طلاى دندان پرسيدند ، گفت : چيزى در آن نيست كه عبد الملك بن مروان دندانهاى خويش را با زر پوشانده و به يك ديگر پيوسته بود .\r\nمحمد بن عبد الله اسدى از سفيان ، از ابن جريج ، از ابن شهاب زهرى ما را خبر داد كه * عبد الملك بن مروان دندانهاى خود را با زر استوار و پيوسته مىكرده است .\r\nمعن بن عيسى از معاوية بن صالح ، از عمرو بن قيس ما را خبر داد كه * عبد الملك بن مروان دندانهاى خود را با زر به يك ديگر پيوسته است .\r\nمحمد بن عمر واقدى از ابو معشر نجيح ما را خبر داد كه مىگفته است * عبد الملك بن مروان در دمشق به روز پنجشنبه نيمه شوال سال هشتاد و شش در حالى كه شصت سال داشت درگذشت . مدت ولايت او از روزى كه با او بيعت شد تا روزى كه درگذشت بيست و يك سال و يك ماه و نيم بود . نه سال از اين مدت را به جنگ با عبد الله بن زبير پرداخت كه در آن نه سال در شام به خلافت بر او سلام مىدادند و پس از كشته شدن مصعب در عراق هم به خلافت بر او سلام مىدادند . پس از كشته شدن عبد الله بن زبير و گرد آمدن همگان براى او سيزده سال و سه ماه و بيست و سه روز زنده ماند .\r\nهمچنين براى ما روايت شده است كه عبد الملك در پنجاه و هشت سالگى درگذشته است . روايت نخست درست‌تر و با تاريخ تولد او سازگار است .\r\n\r\nعبد العزيز بن مروان\r\nابن حكم بن ابى العاص بن امية بن عبد شمس . مادرش ليلى دختر زبّان بن اصبغ بن عمرو بن ثعلبة بن حارث بن حصن بن ضمضم بن عدى بن جناب از قبيلهء كلب است . كنيهء عبد العزيز\r\n\r\n","description":"","footnote":"","page_name":" 352 ","page_number":360},
  {"content":"\r\n\r\n( 1 ) ابو الاصبغ بوده است . عبد العزيز بن مروان اين فرزندان را آورده است : عمر كه خداى از او خشنود باد و به خلافت رسيد ، عاصم ، ابو بكر ، و محمد كه در كودكى درگذشت و مادرشان ام عاصم دختر عاصم بن خطاّب بن نفيل از خاندان عدى بن كعب است . اصبغ كه كنيهء عبد العزيز هم به نام او بوده است و امّ عثمان و امّ محمد كه مادرشان كنيز بوده است . سهيل و ام الحكم كه مادرشان ام عبد الله دختر عبد الله بن عمرو بن عاص بن وائل سهمى بوده است .\r\nزبّان و جزيّا كه مادرشان كنيز بوده است . ام البنين كه مادرش ليلى دختر سهيل بن حنظلة بن طفيل بن مالك بن جعفر بن كلاب بوده است . عبد العزيز از ابو هريره حديث نقل كرده است .\r\nعبد العزيز ثقه و كم حديث بوده است .\r\nمروان بن حكم ولايت‌عهدى را پس از خود براى عبد الملك و پس از او براى عبد العزيز قرار داده و عبد العزيز را به ولايت مصر گماشته بود . عبد الملك هم گرچه او را همچنان بر حكومت مصر باقى داشته بود ولى بر او سنگين بود . تصميم گرفت او را از وليعهدى بر كنار سازد تا براى پسران خود وليد و سليمان به وليعهدى بيعت بگيرد . قبيصة بن ذويب كه مهر دار عبد الملك بود و عبد الملك او را تكريم و تجليل مىكرد او را از آن كار بازداشت ، و عبد الملك هم خوددارى كرد . عبد الملك او را تكريم و تجليلى مىكرد او را از آن كار بازداشت ، و عبد الملك هم خوددارى كرد . عبد العزيز در ماه جمادى الاولى به سال هشتاد و پنج در مصر درگذشت . شبانه خبر به عبد الملك رسيد و چون شب را به صبح آورد مردم را فراخواند و براى وليد به خلافت پس از خود و براى سليمان به خلافت پس از وليد بيعت گرفت .\r\n\r\nمحمد بن مروان\r\nابن حكم بن ابى العاص بن امية بن عبد شمس . مادرش كنيزى به نام زينب است . محمد بن مروان اين فرزندان را آورده است : مروان كه به خلافت رسيد و آخرين خليفه بنى اميه است .\r\nاو را بنى عباس پس از پيروزى و آشكار كردن دعوت خود كشتند . مادر مروان بن محمد كنيز بوده است . و يزيد كه مادرش رملة دختر يزيد بن عبيد الله بن شيبة بن ربيعة بن عبد شمس است . و عبد الرحمان كه مادرش ام جميل دختر عبد الرحمان بن زيد بن خطاّب بن نفيل است .\r\nو منصور كه مادرش كنيز است . و عبد العزيز و عبده و رملة كه مادرانشان كنيز بوده‌اند . زهرى از محمد بن مروان روايت نقل كرده است .\r\n\r\n","description":"","footnote":"","page_name":" 353 ","page_number":361},
  {"content":"\r\n\r\n( 1 )\r\n\r\nعمرو بن سعيد\r\nابن عاص بن سعيد ابى احيحة بن عاص بن امية بن عبد شمس . مادرش ام البنين دختر حكم بن ابى العاص بن امية بن عبد شمس است . عمر و بن سعيد اين فرزندان را آورده است : اميه ، سعيد ، اسماعيل ، محمد ، ام كلثوم كه مادرشان ام حبيب دختر حريث بن سليم بن عش بن لبيد بن عداء بن امية بن عبد الله بن رزاح بن ربيعة بن حرام بن ضنّة بن عبد بن كبير بن عذره و از قبيلهء قضاعة است . عبد الملك ، عبد العزيز ، رملة كه مادرشان سوده دختر زبير بن عوّام بن خويلد است . موسى و عمران كه مادرشان عايشه دختر مطيع بن ذى اللحية بن عبد بن عوف بن كعب بن ابى بكر بن كلاب از خاندان عامر است . عبد الله و عبد الرحمان كه مادرشان كنيز است . ام موسى كه مادرش نائلة دختر فريص بن ربيع بن مسعود بن مصاد بن حصن بن كعب بن عليم از قبيلهء كلب است . ام عمران كه مادرش كنيزى است .\r\nگويند : عمرو بن سعيد از مردان نامور قريش بوده و يزيد بن معاويه او را به حكومت مدينه گماشت ، هنگامى كه حسين ( ع ) كشته شد عمرو بن سعيد والى مدينه بود . يزيد سر حسين ( ع ) را پيش او فرستاد . عمرو سر حسين ( ع ) را كفن كرد و در گورستان بقيع كنار گور مادرش فاطمه دختر رسول خدا ( ص ) به خاك سپرد . [ 1 
  ]\r\nيزيد براى عمرو بن سعيد نامه نوشت كه لشكرى به جنگ عبد الله بن زبير بفرستد . او لشكرى گسيل داشت و عمرو بن زبير بن عوام را به فرماندهى آن گماشت . عمرو بن سعيد يك بار سرپرست مراسم حج بود . او محبوب‌ترين مردم در نظر شاميان بود و سخن او را مىشنيدند و فرمان مىبردند . هنگامى كه عبد الملك بن مروان به حكومت رسيد از او ترسيد ، و عمرو بن سعيد هم بر ضد او قيام كرد و در دمشق متحصن شد . سپس خودش شهر را براى عبد الملك گشود و با او بيعت كرد . با اين حال عبد الملك از او زينهارى نداشت و همواره در كمين او بود . روزى او را به تنهايى فراخواند و درباره خطاهايى كه كرده بود و مورد عفو قرار گرفته بود او را سرزنش كرد . آن گاه بر او هجوم برد و او را كشت . كنيهء\r\n\r\n\r\n","description":"","footnote":"\r\n[ 1 
  ] . موضوع محل دفن سر مطهر حضرت سيد الشهداء عليه السلام از دير باز مورد اختلاف است . براى آگهى بيشتر به بحث نويرى در نهاية الارب و مجلسى در بحار الانوار مراجعه فرماييد . در همين كتاب ضمن شرح حال حضرت سيد الشهداء منابع بيشترى در پا برگها معرفى شده است - م .\r\n","page_name":" 354 ","page_number":362},
  {"content":"\r\n\r\n( 1 ) عمرو ، ابو اميه بود و گاهى روايتى از عمر نقل كرده است .\r\n\r\nيحيى بن سعيد\r\nابن عاص بن سعيد بن عاص بن امية بن عبد شمس . مادرش عالية دختر سلمة بن يزيد بن مشجعة بن مجمّع بن مالك بن كعب بن سعد بن عوف بن حريم بن جعفى بن سعد العشيره است . يحيى بن سعيد اين فرزندان را آورده است : سعيد ، اسماعيل ، ربيحة كه همان ام رباح است ، فاخته ، رقية ، ام عمر كه مادرشان ام عيسى دختر عبيد الله بن عمر بن خطاب است .\r\nعمرو عثمان كه مادرشان زينب دختر عبد الرحمن بن حكم بن ابى العاص است . عمر كه مادرش ام عمرو دختر عمر بن جرير بن عبد الله بجلى است . ابان ، عنبسة ، حصين ، محمد و هشام كه مادران ايشان كنيز بوده‌اند . آمنه كه مادرش ام سلمة دختر حليس بن حبيب بن عامر بن مالك بن جعفر بن كلاب است . رملة ، عليّة ، فاخته صغرى كه مادرشان كنيزى بوده است .\r\nام عثمان كه مادر او هم كنيز است . يحيى بن سعيد مردى كم حديث بوده است .\r\n\r\nعنبسة بن سعيد\r\nابن عاص بن سعيد بن عاص بن امية بن عبد شمس . مادرش كنيزى بوده است . عنبسه بن سعيد اين فرزندان را آورده است : عبد الله و عبد الرحمان كه مادر هر يك كنيزى بوده است . خالد كه مادرش ام نعمان دختر محمد بن اشعث بن قيس بن معدى كرب بن معاوية بن جبله كندى است . عبد الملك كه مادرش اروى دختر عبد الله بن عبد الله بن عامر بن كريز بن ربيعة بن حبيب بن عبد شمس است . عثمان كه مادرش كنيز بوده است . سعيد ، ام عنبسة ، ام كلثوم كه مادرشان ام عمر دختر عمر بن سعيد بن ابى وقاص است . حجاج ، محمد ، سليمان ، زياد ، مروان ، آمنه ، ام عثمان ، ام ابان ، ام خالد از چند مادر . ام الوليد كه مادرش رداح دختر عمير بن سليل بن قيس بن مسعود بن قيس بن خالد ذى الجدين است . عنبسة بن سعيد از ابو هريره روايت كرده است .\r\n\r\n","description":"","footnote":"","page_name":" 355 ","page_number":363},
  {"content":"\r\n\r\n( 1 )\r\n\r\nعبد الله بن قيس\r\nابن مخرمة بن مطلب بن عبد مناف بن قصى . مادرش درّه دختر عقبه بن رافع بن امرى القيس بن زيد بن عبد الاشهل از قبيلهء اوست است . عبد الله بن قيس اين فرزندان را آورده است :\r\nمحمد ، موسى ، رقيه كه مادرشان ام سعيد دختر كباثة بن عرابة بن اوس بن قيظى بن عمرو از خاندان حارثه انصار است . مطلّب و حكيم كه مادرشان ام اياس دختر يزيد بن عبد الله بن ذى حفن از قبيلهء حمير است . عبد الرحمان و حكم و عبد الله و ام الفضل كه مادرشان ام عبد الله دختر عبد الرحمان بن عبد الله بن ابى صعصعة بن وهب بن عدى بن مالك بن عدى بن عامر بن غنم بن عدى بن نجّار است . عبد الملك و ام سلمة كه مادرشان كنيز است .\r\n\r\nمحمد بن قيس\r\nبرادر تنى عبد الله است . محمد بن قيس اين فرزندان را آورده است : يحيى اكبر ، عمرو اكبر ، ام قاسم ، جمال ، صعبه كبرى ، ام عبد الله ، كه مادرشان ام جميل دختر مسيب بن ابى سائب بن عابد بن عبد الله بن عمر بن مخزوم است . حسن و حسين و حكيم و صعبه و قيس اكبر و قيس اصغر و محمد اصغر و جمال صغرى و حفصة و ام الحسن و فاطمه كه مادرشان ام حسن دختر حكيم بن صلت بن مخرمة است . عمرو اصغر و يحيى اصغر كه مادر هر يك كنيزى بوده است .\r\n\r\nمغيرة بن ابى بردة\r\nاز خاندان عبد الدار بن قصّى است .\r\n\r\nعبد الله بن عبد الرحمان\r\nابن ازهر بن عوف بن عبد عوف بن عبد بن حارث بن زهرة . مادرش ام سلمه دختر خفاجة بن\r\n\r\n","description":"","footnote":"","page_name":" 356 ","page_number":364},
  {"content":"\r\n\r\n( 1 ) هرثمة بن مسعود از خاندان نصر بن معاوية بن بكر بن هوازن است . عبد الله بن عبد الرحمان اين فرزندان را آورده است : جعفر ، عبد الرحمان ، ام عمرو ، حفصة كه مادرشان ام جميل دختر عبد الله بن مكمل بن عوف بن عبد بن حارث بن زهرة است . زهرى از عبد الله بن عبد الرحمان روايت نقل كرده است .\r\n\r\nعبد الرحمان بن عبد الله\r\nابن مكمل بن عوف بن عبد عوف بن عبد بن حارث بن زهرة . مادرش از تيرهء يحصب از قبيلهء حمير است كه به كنيزى گرفته شده بوده است . عبد الرحمان اين فرزندان را آورده است :\r\nحسن و ام حبيب كه مادرشان خديجه دختر ازهر بن عبد عوف بن عبد بن حارث بن زهره است . سعد ، مروان ، بريهة ، ام عمرو ، هند كه مادرشان ام نعمان دختر عبد الرحمان بن قيس بن خلده است . زهرى از عبد الرحمان روايت كرده است .\r\n\r\nمعاذ بن عبد الرحمان\r\nابن عثمان بن عبيد الله بن عثمان بن عمرو بن عامر بن عمرو بن كعب بن سعد بن تيم بن مرة .\r\nمادرش كنيزى است . معاذ اين فرزندان را آورده است : عبد الرحمان كه مادرش زيينة دختر عتيبه از قبيلهء سعد بن بكر است . زيينه همان ام عمرو است . اويس كه مادرش مريم دختر عقبة بن اياس بن عنمة از بنى سليم بن منصور است . اسماء كه مادرش از خاندان منقر است .\r\n\r\nبرادرش ، عثمان بن عبد الرحمان\r\nابن عثمان بن عبيد الله بن عثمان بن عمرو بن عامر بن عمرو بن كعب بن سعد بن تيم بن مرّة .\r\n\r\nنوفل بن مساحق\r\nابن عبد الله بن مخرمة بن عبد العزّى بن ابى قيس بن عبد ود بن نصر بن مالك بن حسل بن\r\n\r\n","description":"","footnote":"","page_name":" 357 ","page_number":365},
  {"content":"\r\n\r\n( 1 ) عامر بن لوى . مادرش مريم دختر مطيع بن اسود از خاندان عدى بن كعب است . نوفل اين فرزندان را آورده است : سعد كه مادرش ام عبد الله دختر ابى سبرة بن ابى رهم بن عبد العزّى بن ابى قيس بن عبد ودّ بن نصر بن مالك است . معقل كه مادرش ضئبه دختر سبرة بن عبد الله بن اعلم از خاندان عقيل بن كعب است . عبد الملك ، مروان ، سليمان كه مادرانشان كنيز بوده‌اند . نوفل را احاديث اندكى است .\r\n\r\nعياض بن عبد الله\r\nابن سعد بن ابى سرح بن حارث بن حبيب بن جذيمة بن مالك بن حسل بن عامر بن لوى .\r\nمادرش كنيزى است . عياض اين فرزندان را آورده است : وهب ، عبد الله ، سالم كه مادرشان ام حسن دختر عمرو بن اويس است و سعد .\r\n\r\nعثمان بن اسحاق\r\nابن عبد الله بن ابى خرشة بن عمرو بن ربيعة بن حارث بن حبيب بن جذيمة بن مالك بن حسل بن عامر بن لوى . مادرش اميمة دختر عبد الله بن مسعود بن حارث بن صبح بن مخزوم بن صاهلة بن كاهل بن حارث بن تيم بن سعد بن هذيل است . عثمان اين فرزندان را آورده است : عبد الرحمان و مردى ديگر كه مادرشان ام حبيب دختر مرّ از خاندان عقيل است .\r\nزهرى از عثمان بن اسحاق روايت كرده است .\r\n\r\nمحمد بن عبد الرحمان بن ماعز\r\nزهرى از او روايت كرده است .\r\n\r\n","description":"","footnote":"","page_name":" 358 ","page_number":366},
  {"content":"\r\n\r\n( 1 )\r\n\r\nشعيب بن محمد\r\nابن عبد الله بن عمرو بن عاص بن وائل بن هاشم بن سعيد بن سهم . مادرش كنيزى است .\r\nشعيب اين فرزندان را آورده است : عمرو و عمر كه مادرشان حبيبة دختر مرة بن عمرو بن عبد الله بن عمر جمحى است . عبد الله ، شعيب ، عائذه كه حسين بن عبد الله بن عبيد الله بن عباس او را به همسرى گرفته است . مادرش عمره دختر عبيد الله بن عباس بن عبد المطلب است . شعيب از پدر بزرگ خود يعنى عبد الله بن عمرو روايت كرده است . پسرش عمرو از روايت كرده است . حديث عمرو از پدرش شعيب و حديث شعيب از پدر بزرگش عبد الله عمرو است .\r\n\r\nعثمان بن عبد الله\r\nابن عبد الله بن سراقة بن معتمر بن انس بن اداة بن رياح بن عبد الله بن قرط بن رزاح بن عدى بن كعب . مادرش زينب دختر عمر بن خطاب است كه كوچكترين فرزند عمر بوده است . عثمان اين فرزندان را آورده است : عمرو كه كنيه او هم به نام همين پسرش ابو عمرو بوده است ، عبد الله ، عمر ، ابو بكر ، زبير ، عبد الرحمان كه مادرشان عبدة دختر زبير بن مسيب بن ابى السائب است . اين ابى السائب همان صيفى بن عابد و از خاندان مخزوم است . حفصة و فاطمه كه مادر هر يك از ايشان كنيزى بوده است . عثمان بن عبد الله ، از جابر بن عبد الله روايت كرده است .\r\n\r\nهشام بن اسماعيل\r\nابن هشام بن وليد بن مغيرة بن عبد الله بن عمر بن مخزوم . مادرش امة [ 1 
  ] دختر مطلب بن ابى البخترى بن هشام بن حارث بن اسد بن عبد العزّى بن قصّى است . هشام اين فرزندان را آورده\r\n\r\n\r\n","description":"","footnote":"\r\n[ 1 
  ] . يكى از منابع ارزنده و كهن براى آگاهى از نامهاى مردان و زنان در اواخر دوره جاهلى و آغاز اسلام همين كتاب طبقات است - م .\r\n","page_name":" 359 ","page_number":367},
  {"content":"\r\n\r\n( 1 ) است : وليد ، ام هشام ، كه مادر هشام بن عبد الملك بن مروان بوده است ، مادرشان مريم دختر لجاء بن عوف بن خارجة بن سنان بن ابى حارثه است . خالد و حبيب كه مادرشان كنيز بوده است .\r\nهشام بن اسماعيل از اهل دانش و روايت بوده است ، سپس به پاس عبد الملك حكومت مدينه را بر عهده گرفت و تا هنگام مرگ عبد الملك بر كار بود . هشام هنگامى كه عبد الملك ، وليد را نامزد خلافت پس از خود كرد از سعيد بن مسيب خواست تا با وليد بيعت كند و چون سعيد نپذيرفت و گفت بايد بنگرم كه مردم چه مىكنند ، سعيد را زد و او را در شهر گرداند و به زندان انداخت . چون اين خبر به عبد الملك رسيد اين كار را بر او زشت شمرد و نپسنديد و گفت هشام را با سعيد چه كار است . سعيد را مخالفت و ستيزى نيست .\r\n\r\nمحمد بن عمار\r\nابن ياسر بن عامر بن مالك بن كنانة بن قيس بن حصين بن وذيم بن ثعلبة بن عوف بن حارثة بن عامر اكبر بن يام بن عنس و از قبيلهء مذحج و همپيمانان ابو حذيفة بن مغيرة بن عبد الله بن عمر بن مخزوم از سران قريش است . از محمد بن عمار روايت شده است .\r\n\r\nحمزة بن صهيب\r\nابن سنان بن مالك بن عبد عمرو بن عقيل بن نمر بن قاسط بن ربيعه و همپيمان عبد الله بن جدعان تيمى از سران قريش است . حمزه از پدر خود روايت كرده است .\r\n\r\nصيفى بن صهيب\r\nابن سنان بن مالك . [ 1 
  ]\r\n\r\n\r\n","description":"","footnote":"\r\n[ 1 
  ] . چنين به نظر مىرسد كه در اين گونه موارد افتادگيهايى بوده است - م .\r\n","page_name":" 360 ","page_number":368},
  {"content":"\r\n\r\n( 1 )\r\n\r\nعمارة بن صهيب\r\nابن سنان بن مالك . به روز جنگ حره در ماه ذى حجه سال شصت و سوم كشته شده است .\r\n\r\nعبد الله بن خبّاب\r\nابن ارت بن جندلة بن سعد بن خزيمة بن كعب بن سعد از قبيلهء بنى سعد بن زيد تميم است .\r\nخبّاب به روزگار جاهلى اسير شد و در اختيار ام انمار دختر سباع خزاعى كه همپيمان بنى زهره بودند قرار گرفت . ام نمار او را آزاد كرد .\r\nاسماعيل بن ابراهيم از ايوب بن حميد بن هلال از قول مردى از قبيلهء عبد القيس كه نخست همراه خوارج بوده و سپس از آنان جدا شده است ما را خبر داد كه مىگفته است * خوارج وارد دهكده‌اى شدند . عبد الله بن خبّاب بيم زده بيرون آمد . او را گفتند : بيم مكن كه هرگز بيم زده نشوى . گفت : به خدا سوگند كه مرا به بيم انداختند . خوارج سخن خود را باز گفتند كه هرگز بيم زده نشوى . او هم همان سخن را گفت : خوارج از او پرسيدند : آيا تو پسر خبّابى كه صحابى رسول خدا ( ص ) بوده است ؟ گفت : آرى . پرسيدند : آيا از پدرت حديثى را كه از پيامبر ( ص ) روايت كرده باشد شنيده‌اى كه براى ما بگويى ؟ گفت : آرى ، شنيدم پدرم از رسول خدا دربارهء فتنه‌اى سخن مىگفت كه نشسته در آن بهتر از ايستاده و ايستاده بهتر از رونده است و آنكه آرام برود بهتر از آن است كه در آن به شتاب بدود . آن گاه پدرم مرا گفت : اگر به آن فتنه رسيدى عبد اللهى باش كه كشته مىشود . ايوب بن حميد در پى اين سخن مىافزود كه چنان مىدانم كه گفته است و عبد الله كشنده مباش . خوارج گفتند : تو خود اين حديث را از پدرت شنيدى كه از پيامبر ( ص ) روايت مىكرد ؟ گفت : آرى . گويد : او را كنار جوى آب بردند و گردنش را زدند . خون او همچون نوارهاى بند كفش ميان آب بست و با آب آميخته نشد . خوارج شكم كنيز او را - كه بار دار بود - دريدند و على ( ع ) به همين سبب جنگ با خوارج را روا دانست .\r\n\r\n","description":"","footnote":"","page_name":" 361 ","page_number":369},
  {"content":"\r\n\r\n( 1 )\r\n\r\nمحمد بن اسامة\r\nابن زيد الحبّ بن حارثة بن شراحيل بن عبد العزّى بن امرى القيس بن عامر بن نعمان بن عبد ودّ بن عوف بن كنانة بن عوف بن عذرة بن زيد اللات بن رفيده بن ثور بن كلب . به خاندان زيد بن حارثه ، بنى مدينه هم مىگفتند . مدينه نام كنيزى بود كه عبد العزى بن امرئ القيس را شيرداده بود و بدين سبب به او منسوب بودند . محمد بن اسامه به روزگار خلافت وليد بن عبد الملك در مدينه درگذشت . يزيد بن عبد الله بن قسيط از محمد روايت كرده است .\r\nمحمد محدثى مورد اعتماد و كم حديث بوده است .\r\n\r\nحسن بن اسامة\r\nابن زيد بن حارثه - برادر محمد . پسرش محمد بن حسن و ديگران از او روايت كرده‌اند .\r\nمحدثى مورد اعتماد و كم حديث بوده است .\r\n\r\nجعفر بن عمرو\r\nابن اميّة بن خويلد بن عبد الله بن اياس بن عبد ناشرة بن كعب بن جدىّ بن ضمرة بن بكر بن عبد منات بن كنانة .\r\nمحمد بن عمر واقدى از عبد الرحمان بن ابى الزناد ما را خبر داد كه مىگفته است * جعفر بن عمرو بن اميه برادر شيرى عبد الملك بن مروان بود . به روزگار خلافت عبد الملك پيش او رفت . روزى در مسجد دمشق نشسته بود و مردم شام بر ديوان عرضه مىشدند . يمانيان شام برگرد جعفر بانگ برداشته بودند : فرمان بردارى ، فرمان بردارى .\r\nجعفر گفت : فرمان بردارى از كسى جز خداوند نيست . يمانيان گفتند : فرمان بردارى آن هم فرمان بردارى از امير المؤمنين را خوار مىشمارى ؟ و براى چيره شدن بر او از ستونها بالا مىرفتند - بر دوش يك ديگر مىپريدند . گويد : جعفر بن عمرو نتوانست بگريزد مگر پس از كوشش و زحمت . اين خبر به آگهى عبد الملك رسيد . پيام فرستاد و او را فرا خواند . چون او\r\n\r\n","description":"","footnote":"","page_name":" 362 ","page_number":370},
  {"content":"\r\n\r\n( 1 ) را بار دادند ، عبد الملك گفت : آيا نتيجه اين كار خود را ديدى . به خدا سوگند اگر تو را كشته بودند من براى تو چيزى نداشتم و واكنشى انجام نمىدادم . دخالت تو در كارى كه به تو ربطى ندارد يعنى چه ؟ گروهى را مىبينى كه پادشاهى مرا استوار و فرمان بردارى مرا پايدار مىدارند ، و آن را خوار و زبون مىسازى . تو خويش را باش ، خويش را .\r\nمحمد بن عمر واقدى مىگويد : جعفر بن عمرو به روزگار خلافت وليد بن عبد الملك درگذشته است . او از پدرش روايت كرده است و زهرى از او روايت كرده است .\r\nجعفر مورد اعتماد است و او را احاديثى است .\r\n\r\nزبرقان بن عمرو\r\nابن امية بن خويلد . برادر جعفر است از او هم رواياتى نقل شده است .\r\n\r\nاياس بن سلمة بن الاكوع\r\nنام و نسب اكوع چنين است : سنان بن عبد الله بن قشير بن خزيمة بن مالك بن سلامان بن افصى ، از قبيلهء خزاعة . كنيهء اياس ، ابو سلمه بوده است . او به سال يكصد و نوزده هجرت در هفتاد و هفت سالگى در مدينه درگذشته است . يحيى بن يعلى بن حارث محاربى از گفتهء پدرش ، از خود اياس بن سلمه ما را خبر داد كه مىگفته كنيه‌اش ابو بكر بوده است . اياس مورد اعتماد و او را احاديث بسيارى است .\r\n\r\nمحمد بن حمزة\r\nابن عمرو اسلمى . او از اسامة بن زيد ليثى و اسامه از پدرش روايت نقل كرده‌اند .\r\n\r\nعبد الرحمان بن جرهد\r\nابن رزاح بن عدى بن سهم بن مازن بن حارث بن سلامان بن اسلم بن افصى . از پدر خود\r\n\r\n","description":"","footnote":"","page_name":" 363 ","page_number":371},
  {"content":"\r\n\r\n( 1 ) روايت كرده است . او را پسرى بوده كه زرعة نام داشته و ابو الزناد از او روايت كرده است .\r\n\r\nطارق بن ابى مخاشن اسلمى\r\nساكن مدينه بوده و زهرى از او روايت كرده است .\r\n\r\nابو عثمان بن سنّة خزاعى\r\nزهرى از او روايت كرده است .\r\n\r\nعطاء بن يزيد ليثى\r\nكنيه‌اش ابو محمّد و از نژاده‌تر افراد قبيلهء كنانة است . عطاء به سال يكصد و هفت در هشتاد و دو سالگى درگذشته است . از ابو ايوب و تميم دارى و ابو هريره و ابو سعيد خدرى و عبيد الله بن عدى بن خيار روايت نقل كرده است و زهرى از او روايت كرده است . عطاء مردى بسيار حديث است .\r\n\r\nعمارة بن اكيمة ليثى\r\nكنيه‌اش ابو الوليد و از نژادگان كنانه است . به سال يكصد و يك هجرى در هفتاد و نه سالگى درگذشته است . از ابو هريره روايت كرده است . زهرى فقط يك حديث از او روايت كرده است . پاره‌اى از محدثان بر گفتهء او استناد نمىكنند و مىگويند شيخى ناشناخته است .\r\n\r\nحميد بن مالك\r\nابن خثيم دئلى از خاندانهاى كهن كنانه است . از سعد و ابو هريره روايت كرده است . بكير بن\r\n\r\n","description":"","footnote":"","page_name":" 364 ","page_number":372},
  {"content":"\r\n\r\n( 1 ) عبد الله بن اشجّ و زهرى از او روايت كرده‌اند و كم حديث بوده است .\r\n\r\nسنان بن ابى سنان دئلى\r\nاز نژادگان ايشان است و به سال يكصد و پنج در هشتاد و دو سالگى درگذشته است . زهرى از او روايت كرده است . او مردى كم حديث بوده است .\r\n\r\nعبيد الله بن عبد الله\r\nابن عتبة بن مسعود بن غافل بن حبيب بن شمخ بن فار بن مخزوم از خاندان هذيل بن مدركة است كه همپيمانان بنى زهره بوده‌اند . كنيهء او ابو عبد الله بوده است .\r\nواقدى از عبد الرحمان بن ابى الزناد ، از گفته پدرش ما را خبر داد كه مىگفته است * عبيد الله بن عبد الله بن عتبه شعر مىسرود . در آن باره به او تذكر مىدادند ، مىگفت : آيا نمىبينيد و نمىدانيد كه آن كس كه سينه‌اش دردمند و آكنده از آه است اگر آه نكشد مىميرد ؟\r\nواقدى گويد : عبيد الله دانشى مردى بود كه كور شده بود . او از ابو هريره و ابن عباس و عايشه و ابو طلحة و سهل بن حنيف و زيد بن خالد و ابو سعيد خدرى روايت كرده است .\r\nمردى فقيه و مورد اعتماد و شاعر و بسيار دانشمند و پر حديث بوده است .\r\nمعن بن عيسى از محمد بن هلال ما را خبر داد كه مىگفته است * عبيد الله بن عبد الله را ديدم كه نمىگذاشت سبيلش بلند شود و آن را بسيار پسنديده كوتاه مىكرد . او به سال نود و هشت در مدينه درگذشت . كس ديگرى گفته است به سال نود و نه درگذشته است .\r\nيونس بن محمد از حماد بن زيد ، از معمر ، از زهرى ما را خبر داد كه * ابو سلمة از ابن عباس مسائلى مىپرسيد و اندوخته مىكرد - نهان مىداشت - عبيد الله بن عبد الله نسبت به او نرمى مىكرد و او را سخت گرامى مىداشت - تا از او بهره‌مند شود .\r\n\r\n","description":"","footnote":"","page_name":" 365 ","page_number":373},
  {"content":"\r\n\r\n( 1 )\r\n\r\nيحيى بن عبد الرحمان\r\nابن حاطب بن ابى بلتعه از قبيلهء لخم و همپيمان خاندان اسد بن عبد العزّى بن قصى است . به روزگار خلافت عثمان بن عفان زاده شد و كنيه‌اش ابو محمد بود . از ابن عمر و ابو سعيد خدرى حديث شنيد . مورد اعتماد و پر حديث بود و به سال يكصد و چهار در مدينه درگذشت .\r\n\r\nعبد الله بن عبد الرحمان\r\nابن حاطب بن ابى بلتعة . به ماه ذى حجه سال شصت و سه به روزگار خلافت يزيد بن معاويه در جنگ حره كشته شد .\r\n\r\nحنظلة\r\nمقصود حنظلة بن على بن اسقع اسلمى است كه از نژادگان ايشان بوده است . از ابو هريره روايت كرده است . زهرى از او روايت كرده است .\r\n\r\nعياض بن خليفة\r\nخزاعى است و زهرى از او روايت كرده است .\r\n\r\nعوف بن طفيل\r\nابن حارث بن سخبره بن جرثومة بن عادية بن مرّة بن جشم بن اوس بن عامر بن حفين بن نمر بن عثمان بن نصر بن زهران بن كعب از قبيلهء ازد است . طفيل - پدر عوف - برادر مادرى عايشه و عبد الرحمان بن ابى بكر است . و مادرشان ام رومان بوده است . حارث بن سخبره از\r\n\r\n","description":"","footnote":"","page_name":" 366 ","page_number":374},
  {"content":"\r\n\r\n( 1 ) ناحيهء سراة آمد و با ابو بكر همپيمان شد . همسرش ام رومان همراهش بود ، پس از مرگ حارث ، ابو بكر ، ام رومان را به همسرى گرفت .\r\n\r\nعبد الرحمان بن مالك\r\nابن جعشم بن مالك بن عمرو بن تيم بن مدلج بن مرّة بن عبد منات بن كنانه . زهرى از او روايت كرده است . او را احاديثى است .\r\n\r\nربيع بن سبرة جهنى\r\nاز پدرش كه اندك مدتى افتخار مصاحبت پيامبر ( ص ) را داشته ، روايت كرده است . زهرى از ربيع روايت نقل كرده است .\r\n\r\nعبيد بن سبّاق ثقفى\r\nاز سهل بن حنيف دربارهء مذى - ترشحى كه به هنگام ملاعبت از مرد خارج مىشود - روايت كرده است . از ابن عباس نيز روايت نقل كرده است .\r\n\r\nعبيدة بن سفيان حضرمى\r\nاز ابو هريره روايت كرده است . او پيرمردى كم حديث بوده است .\r\n\r\nسائب بن مالك كنانى\r\nزهرى از او روايت كرده است .\r\n\r\n","description":"","footnote":"","page_name":" 367 ","page_number":375},
  {"content":"\r\n\r\n( 1 )\r\n\r\nصفوان بن عياض\r\nبرادرزادهء اسامة بن زيد بن حارثه كلبى و شوهر دختر اوست . او از اسامه روايت كرده است و زهرى از او .\r\n\r\nمليح بن عبد الله سعدى\r\nاو از ابو هريره روايت كرده است و محمد بن عمرو بن علقمه ليثى از او روايت كرده است .\r\n\r\nعراك بن مالك غفارى\r\nاز بنى كنانه است . در مدينه در محلهء بنى غفار ساكن بوده است . به روزگار خلافت يزيد بن عبد الملك در مدينه درگذشته است . او از ابو هريره روايت كرده است و زهرى از او نقل كرده است .\r\nپسرش خثيم بن عراك مردى پاكدامن و استوار و سالار شرطه مدينه به هنگام حكمرانى زياد بن عبيد الله حارثى به آن شهر بوده است . زياد به روزگار خلافت ابو العباس سفّاح و آغاز خلافت ابو جعفر منصور حاكم مكه و مدينه بوده است .\r\nمعن بن عيسى از ابو الغصن ما را خبر داد كه مىگفته است * عراك بن مالك را ديدم كه موى سبيل خود را خوب كوتاه مىكند ، نه به گونه‌اى كه شبيه تراشيدن باشد .\r\nمعن بن عيسى از ابو الغصن ما را خبر داد كه گفته است * مىديدم عراك بن مالك پيوسته روزه مىدارد .\r\n\r\nمحرّر بن ابى هريرة\r\nابن عامر بن عبد ذى الشرى بن طريف بن عتاب بن ابى صعب بن منبّه بن سعد بن ثعلبة بن سليم بن فهم بن غنم بن دوس . از قبيلهء ازد است . به روزگار خلافت عمر بن عبد العزيز در\r\n\r\n","description":"","footnote":"","page_name":" 368 ","page_number":376},
  {"content":"\r\n\r\n( 1 ) مدينه درگذشت . او مردى كم حديث بوده و گاهى از پدر خود روايت كرده است .\r\n\r\nعمرو بن ابى سفيان\r\nابن اسيد بن جارية عبد الله بن ابى سلمة بن عبد العزّى بن غيرة بن عوف بن قسى . قسى همان ثقيف است . همپيمان بنى زهرة بوده است . و از ياران ابو هريره . زهرى گاهى از او روايت كرده است .\r\n\r\nنهار بن عبد الله قيسى\r\nاز ابو سعيد خدرى حديث شنيده است .\r\n\r\nاز همين طبقه انصارند عبّاد بن ابى نائله\r\nسلكان بن سلامة بن وقش بن زغبة بن زعوراء بن عبد الاشهل . مادرش ام سهل دختر رومى بن وقش بن زغبة بن زعوراء بن عبد الاشهل است . عبّاد اين فرزندان را آورده است : يونس ، ام سلمه ، ام عمرو ، ام موسى ، سلمة و قريبه كه مادرشان ام حارث دختر حباب بن زيد بن تيم بن امية بن بياضة بن خفاف از خاندان جعادره قبيلهء اوس و از ساكنان منطقهء راتج [ 1 
  ] است .\r\nام العلاء ، ام عمرو كه مادر اين دو دختر صفية دختر معبد بن بشر بن خالد بن ظالم از خاندان هاربة بن دينار قبيله قيس عيلان است .\r\nعباد بن ابى نائله و پسرش سلمة بن عباد به روز جنگ حره در ذى حجه سال شصت و سوم به روزگار حكومت يزيد بن معاويه كشته شدند .\r\n\r\n\r\n","description":"","footnote":"\r\n[ 1 
  ] . راتج ، نام يكى از برجهاى يهوديان در مدينه است كه منطقه به آن نام نهاده شده است . به معجم البلدان ، ج 4 ، ص 203 مراجعه شود - م .\r\n","page_name":" 369 ","page_number":377},
  {"content":"\r\n\r\n( 1 )\r\n\r\nزيد بن محمد\r\nابن مسلمة بن خالد بن عدى مجدعة بن حارثة بن حارث بن خزرج بن عمرو كه همان نبيت است ، بن مالك بن اوس . مادرش كنيز است . زيد بن محمد اين فرزندان را آورده است : قيس و امّ زيد كه مادرشان از خاندان محارب بن خصفة بن قيس بن عيلان بن مضر است . زيد بن محمد به روز جنگ حره كشته شد .\r\nواقدى از عتّبة بن جبيره ، از حصين بن عبد الرحمان بن عمرو بن سعد بن معاذ ، ما را خبر داد كه مىگفته است * نخستين محله از محله‌هاى مدينه كه پيش از پايان جنگ تاراج شد مجموعه خانه‌هاى - محله - بنى عبد الاشهل بود . تاراج گران هيچ چيز از اثاث و جامه و زيور زنها را رها نكردند . همه تشكها را شكافتند و پشمهاى آنها را بيرون ريختند . هيچ مرغ و كبوترى را رها نكردند ، كشتند و به رشته كشيدند و بر فتراك زين بستند . به ناچار از خانه‌اى به خانه ديگر پناه مىبرديم ، سه روز بر اين حال بوديم . مسرف بن عقبه همچنان در منطقهء عقيق بود ، و مردم همگى بر همين حال گرفتار بودند تا هلال محرم را ديديم . گروهى به خانه محمد بن مسلمه ريختند ، زنها فرياد برآوردند . زيد بن محمد بن مسلمه همراه تنى چند بدان سو دويدند . با ده تن رويا رو شدند كه سرگرم تاراج بودند . آنان بر در خانه و ميان خانه و حجره‌ها چندان جنگ كردند كه همهء شاميان را كشتند و آنچه را تاراج كرده بودند رها ساختند . اموالى را كه از خودشان بود در چاه بدون آبى ريختند و انباشته از خاك كردند . گروهى ديگر از شاميان آمدند و همان جا شروع به جنگ كردند . سرانجام محمد بن مسلمه بر در خانهء خود كشته شد . سلمة بن عباد بن سلامة بن وقش و جعفر بن يزيد بن سلكان هم كشته شدند و پيكر هر سه را بر خاك افتاده پيدا كردند . زيد بن محمد چهارده ضربه شمشير خورده بود كه چهار ضربه بر چهره‌اش بود .\r\n\r\nعبد الله بن رافع\r\nابن خديج بن رافع بن عدى بن جشم بن حارثه بن حارث بن خزرج بن عمرو . اين عمرو همان نبيت بن مالك بن اوس است . مادرش لبنى دختر قرة بن علقمه بن علاثه از خاندان\r\n\r\n","description":"","footnote":"","page_name":" 370 ","page_number":378},
  {"content":"\r\n\r\n( 1 ) جعفر بن كلاب است . . . [ 1 
  ] و ناعصة و عايشه كه مادرشان ام اشعث دختر عبد الله بن قرة بن علقمه بن علاثه است . ام جعفر كه مادرش ام اشعث دختر رفاعة بن خديج بن رافع از خاندان بنى حارثه از قبيلهء اوس است . عبد الله بن رافع از پدر خويش روايت كرده است . محدثى مورد اعتماد و كم حديث بوده است .\r\n\r\nعبيد الله بن رافع\r\nبرادر پدرى عبد الله است . مادرش اسماء دختر زياد بن طرفة بن مصاد بن حارث بن مالك بن نمر بن قاسط بن ربيعه است . عبيد الله اين فرزندان را آورده است : فضل كه كنيهء او هم به نام همين پسرش بوده است ، عونة ، امّ الفضل ، بريهه ، ام رافع كه مادرشان كنيز بوده است .\r\nعبيد الله مردى كم حديث بوده و گاهى از پدر خود روايت مىكرده است . عبيد الله به سال يكصد و يازده به روزگار خلافت هشام بن عبد الملك و در هشتاد و پنج سالگى در مدينه درگذشته است .\r\n\r\nعبد الرحمان بن رافع\r\nبرادر تنى عبيد الله است . عبد الرحمان اين فرزندان را آورده است : هرير ، سكينه كه مادرشان ام الحسن دختر اسيد بن ظهير بن رافع بن عدى بن زيد بن جشم بن حارثه است .\r\n\r\nسهل ابن رافع\r\nبرادر پدر و مادرى عبيد الله است . سهل اين فرزندان را آورده است : منذر و عمران كه از او نسلى نمانده است و سليمان و محمد و عايشه و امّ عيسى و امّ حميده كه مادرشان ام منذر دختر رفاعة بن خديج بن رافع بن عدى بن زيد بن جشم بن حارثه است .\r\n\r\n\r\n","description":"","footnote":"\r\n[ 1 
  ] . در چاپ بريل و بيروت احسان عباسى و بيروت محمد عبد القادر عطاء ، همين گونه افتادگى دارد - م .\r\n","page_name":" 371 ","page_number":379},
  {"content":"\r\n\r\n( 1 )\r\n\r\nرفاعة بن رافع\r\nبرادر پدر و مادرى سهل است و اين فرزندان را آورده است : عبايه ، امرؤ القيس ، زميل ، ينفع كه مادرانشان كنيز بوده‌اند . سهل ، عايشه ، ميمونة كه مادرشان هند دختر ثعلبة بن زبر قان بن بدر تميمى است . عبدة و اسماء و بكرة كه مادرشان كنيز بوده است . كنيهء رفاعة بن رافع ، ابو خديج بوده و به روزگار خلافت عمر بن عبد العزيز در مدينه درگذشته است .\r\n\r\nعبيد بن رافع\r\nبرادر پدرى رفاعه و مادرش كنيز است . او اين فرزندان را آورده است : عبيد ، رافع ، عياش ، رفاعة كه مادرشان حميدة دختر ابو عبس بن جبر بن عمرو بن زيد بن جشم بن حارثه است .\r\n\r\nحرام بن سعد\r\nابن محيصة بن مسعود بن كعب بن عامر بن عدى بن مجدعة بن حارثة . از قبيلهء اوس است .\r\nكنيهء او ابو سعيد و مردى كم حديث و مورد اعتماد بوده است . زهرى از او روايت كرده است . او به سال يكصد و سيزده هجرى و به هفتاد سالگى در مدينه درگذشته است .\r\n\r\nنملة بن ابى نملة\r\nنام ابى نمله - عمرو و نسب او بدين گونه است : ابن معاذ بن زرارة بن عمرو بن عدى بن حارث بن مرّ بن ظفر از قبيلهء اوس است . مادرش كبشه دختر حاطب بن قيس بن هيشه بن حارث بن اميّه بن معاويه از خاندان عمرو بن عوف از قبيلهء اوس است . نمله را فرزندان و اعقابى بوده‌اند كه همگى از ميان رفته‌اند . اعقاب و فرزندان مرّ بن ظفر همگى منقرض شده‌اند و يك تن هم باز نمانده است . نمله از پدرش و زهرى از او روايت كرده‌اند .\r\n\r\n","description":"","footnote":"","page_name":" 372 ","page_number":380},
  {"content":"\r\n\r\n( 1 )\r\n\r\nعمرو ، محمّد ، يزيد [ 1 
  ]\r\nپسران ثابت بن قيس بن خطيم بن عدّى بن عمرو بن سواد بن ظفر . اين ظفر همان كعب بن خزرج بن عمرو است ، و اين عمرو همان نبيت بن مالك بن اوس است . مادرشان ام حبيب دختر قيس بن زيد بن عامر بن سواد بن ظفر است . اين برادران هر سه به روز جنگ حره در ذى حجه سال شصت و سه كشته شدند و از ايشان نسلى باقى نيست .\r\n\r\nصالح بن خوّات\r\nابن جبير بن نعمان بن امية بن امرئ القيس بن ثعلبة بن عمرو بن عوف و از قبيلهء اوس است .\r\nمادرش از خاندان بنى ثعلبة و از قبيلهء بنى فقيم است . صالح اين فرزندان را آورده است :\r\nخوّات ، ابو حنّه ، و برة ، ام موسى كه مادرشان ام حسن دختر ابو حنّة بن غزيه از خاندان مازن بن نجار است . هضبة دختر صالح كه مادرش از خاندان انيف از شاخهء بلىّ از قبيلهء قضاعه است . صالح بن خوات گاهى از پدر خود روايت كرده و مردى كم حديث بوده است .\r\n\r\nحبيب بن خوات\r\nبرادر تنى صالح است و پسرى به نام داود داشته است . حبيب بن خوات به روز جنگ حره در ذى حجه سال شصت و سه كشته شد .\r\n\r\nعمرو بن خوّات\r\nابن جبير بن نعمان . نام مادرش را براى ما نگفته‌اند . او هم در جنگ حره كشته شده است و او را نسلى نيست .\r\n\r\n\r\n","description":"","footnote":"\r\n[ 1 
  ] . در نسخه چاپ محمد عبد القادر عطا « زيد » ثبت شده است - م .\r\n","page_name":" 373 ","page_number":381},
  {"content":"\r\n\r\n( 1 )\r\n\r\nيحيى بن مجّمع\r\nابن جاريه بن عامر بن مجّمع بن عطّاف بن ضبيعه بن زيد بن مالك بن عوف بن عمرو بن عوف از قبيلهء اوس است . مادرش سلمى دختر ثابت بن دحداحة بن نعيم بن غنم بن اياس از شاخه بلىّ از قبيلهء قضاعه است . يحيى پسرى به نام مجّمع آورده كه نسلى از او باقى نمانده است . يحيى بن مجمع در جنگ حره كشته شده است .\r\n\r\nعبيد الله بن مجمّع\r\nبرادر پدرى و مادرى يحيى است . عبيد الله اين فرزندان را آورده است : عمران ، دحداحة ، مريم كه مادرشان لبنى دختر عبد الله بن نبتل بن حارث بن قيس بن زيد بن ضبيعه از خاندان عمرو بن عوف است . عبيد الله بن مجّمع هم در جنگ حره كشته شده است و نسلى از او نمانده است .\r\n\r\nيزيد بن ثابت\r\nابن وديعة بن خذام بن خالد بن ثعلبة بن زيد بن عبيد بن زيد بن مالك بن عوف بن عمرو بن عوف از قبيله اوس است . مادرش از خاندان انيف و از شاخه بلىّ از قبيلهء قضاعه همپيمانان خاندان عمرو بن عوف است . يزيد دو پسر به نامهاى عبد الله و اسماعيل داشته است . زهرى گاهى از يزيد بن ثابت روايت نقل كرده است .\r\n\r\nمحمد بن جبر\r\nابن عتيك بن قيس بن هيشه بن حارث بن امية بن معاوية بن مالك بن عوف بن عمرو بن عوف و از قبيلهء اوس است . در جنگ حره كشته شد . نسلى از او بر جاى نمانده است . پدرش از شركت كنندگان در جنگ بدر و در التزام پيامبر ( ص ) بوده است .\r\n\r\n","description":"","footnote":"","page_name":" 374 ","page_number":382},
  {"content":"\r\n\r\n( 1 )\r\n\r\nعبد الملك بن جبر بن عتيك\r\nاز جابر بن عبد الله روايت كرده است .\r\n\r\nابو البدّاح بن عاصم\r\nابن عدىّ بن جدّ بن عجلان از شاخه بلىّ از قبيلهء قضاعة و همپيمان خاندان عمرو بن عوف قبيله اوس است .\r\nواقدى مىگويد : ابو البّداح لقب اوست كه به جاى نامش به كار رفته و كنيهء او ابو عمرو بوده است . ابو البّداح به سال يكصد و هفده به روزگار خلافت هشام بن عبد الملك در هشتاد و چهار سالگى درگذشته است . مردى مورد اعتماد و كم حديث بوده است .\r\n\r\nعبّاد بن عاصم بن عدّى\r\nبرادر ابو البدّاح است و در جنگ حره به سال شصت و سه و روزگار حكومت يزيد بن معاويه كشته شده است .\r\n\r\nخارجة بن زيد\r\nابن ثابت بن ضحاك بن زيد بن لوذان بن عمرو بن عبد بن عوف بن مالك بن نجّار . مادرش ام سعد است كه همان جميله دختر سعد بن ربيع بن عمرو بن ابى زهير بن مالك بن امرئ القيس بن مالك بن ثعلبه از خاندان حارث بن خزرج است . خارجة اين فرزندان را آورده است : زيد ، عمرو ، عبد الله ، محمد ، حبيبة ، حميده ، ام يحيى ، ام سليمان ، كه مادرشان ام عمرو دختر حزم از خاندان مالك بن نجّار است .\r\nمحمد بن عمر واقدى از اسماعيل بن مصعب ، از ابراهيم بن يحيى بن زيد ما را خبر داد كه * كنيهء خارجة ، ابو زيد بوده است .\r\n\r\n","description":"","footnote":"","page_name":" 375 ","page_number":383},
  {"content":"\r\n\r\n( 1 ) معن بن عيسى از زيد بن سائب از خود خارجة بن زيد ما را خبر داد كه * انگشتريش را در دست چپ مىداشته است .\r\nهمين معن از همان راوى ما را خبر داد كه مىگفته است * ميان دو چشم خارجه نشان سجده ديدم كه زياد نبود و روى بينى او چيزى از آن ديده نمىشد .\r\nهمين معن از همو ما را خبر داد كه مىگفته است * خارجه را مىديدم كه هر گاه پيراهن بر تن نداشت رداى خود را - تا پايين ساق - فرو مىهشت و اگر پيراهن بر تن داشت چنان نمىديدم و او خوش پيكر بود .\r\nهمچنين معن از همو ما را خبر داد كه مىگفته است * خود ديدم خارجة بن زيد كسايى خز و ملافهء رنگ شده مىپوشيد . همچنين او را ديدم كه عمامهء سپيد مىبست .\r\nخارجه از پدرش روايت كرده و مردى مورد اعتماد و پر حديث بوده است .\r\nمحمد بن عمر واقدى از اسماعيل بن مصعب ، از ابراهيم بن يحيى بن زيد بن ثابت ، از گفتهء خود خارجة بن زيد بن ثابت ما را خبر داد كه مىگفته است * در خواب ديدم كه گويى ساختمان هفتاد طبقه‌اى مىسازم و همين كه از طبقه هفتادم آسوده شدم ، ويران ساختم . و امسال هفتادمين سال زندگى را به كمال رسانده‌ام . او در همان سال درگذشت .\r\nمحمد بن عمر واقدى از عبد الرحمان بن ابى الزناد ، از گفتهء پدرش ما را خبر داد كه مىگفته است * خارجة بن زيد به سال صد هجرت به روزگار خلافت عمر بن عبد العزيز در مدينه درگذشت . ابو بكر بن محمد بن عمرو بن حزم كه در آن هنگام والى مدينه بود بر پيكرش نماز گزارد ، و من بر تابوتش ملافه‌اى فرسوده ديدم .\r\nمعن بن عيسى از زيد بن سائب ما را خبر داد كه مىگفته است * در مراسم تشييع پيكر و به خاك سپارى خارجة بن زيد حضور داشتم و ديدم كه بر گورش آب پاشيدند .\r\n\r\nسعد بن زيد\r\nبرادر تنى خارجة است . سعد اين فرزندان را آورده است : قيس ، سعيد كه همان سعدان است ، عبد الرحمان كه مادرشان كنيز بوده است . موسى و بشر و مريم كه مادر ايشان هم كنيز بوده است . داود و حبيبه كه مادر آن دو نيز كنيز بوده است . سليمان و سعد از كنيزى ديگر . گاهى از سعد بن زيد روايت شده است . او در ذى حجه سال شصت و سه در جنگ حره كشته شد .\r\n\r\n","description":"","footnote":"","page_name":" 376 ","page_number":384},
  {"content":"\r\n\r\n( 1 )\r\n\r\nسليمان بن زيد\r\nبرادر تنى سعد است . سليمان اين فرزندان را آورده است : سعيد ، حميد ، محمد ، عبد الله ، مادرشان امّ حميد دختر عبد الله بن قيس بن ضرمة بن ابى انس از خاندان عدى بن نجّار بوده است . سليمان هم در جنگ حره كشته شده است .\r\n\r\nيحيى بن زيد\r\nاو هم برادر تنى ايشان است . او اين فرزندان را آورده است : زكرياء و ابراهيم كه مادرشان بسّامه دختر عماره بن زيد بن ثابت بن ضحاك از خاندان مالك بن نجار است . يحيى هم در جنگ حره كشته شده است .\r\n\r\nاسماعيل بن زيد\r\nاو هم برادر پدر و مادرى ايشان است . كنيه‌اش ابو مصعب بوده و اين فرزندان را آورده است : مصعب كه مادرش امامة دختر جليحة بن عبادة بن عبد الله بن ابىّ بن سلول از خاندان بلحبلى بوده است . سعد كه مادرش ميمونه دختر بلال از خاندان هلال بوده است .\r\nاسماعيل بن زيد كوچكترين فرزند پدر بوده كه نه او را درك كرده است و نه از او چيزى روايت كرده است . گاهى از كسان ديگر روايت كرده و مردى كم حديث بوده است .\r\n\r\nسليط بن زيد\r\nابن ثابت بن ضحاك . برادر پدرى ايشان است . مادرش كنيز بوده است . سليط اين فرزندان را آورده است : يسار كه مادرش زينب است و دو دختر به نامهاى حبيبة و خليدة كه مادرشان نائله دختر عمرو بن حزم است . سليط هم در جنگ حره كشته شده است .\r\n\r\n","description":"","footnote":"","page_name":" 377 ","page_number":385},
  {"content":"\r\n\r\n( 1 )\r\n\r\nعبد الرحمان بن زيد\r\nابن ثابت بن ضحاك . مادرش كنيزى است . عبد الرحمان اين فرزندان را آورده است : سعيد ، ام كلثوم ، ام ابان كه مادرشان عمرة دختر عبد العلاء بن عمرو بن ربيع بن حارث از خاندان مالك بن نجّار بوده است . عبد الرحمان هم در جنگ حره كشته شده است و نسلى از او بر جاى نمانده است .\r\n\r\nعبد الله بن زيد\r\nابن ثابت بن ضحاك . مادرش كنيزى است . او هم در جنگ حره كشته شده و نسلى از او باز نمانده است .\r\n\r\nزيد بن زيد\r\nابن ثابت بن ضحاك . در جنگ حره كشته شده است . بدين گونه هفت تن از پسران زيد بن ثابت در جنگ حره كشته شده‌اند .\r\n\r\nعبد الرحمان بن حسّان\r\nابن ثابت - شاعر پر آوازه صدر اسلام - بن منذر بن حرام بن عمرو بن زيد بن عدىّ بن عمرو بن مالك بن نجّار . مادرش سيرين قبطى است كه خواهر ماريه مادر ابراهيم پسر رسول خدا ( ص ) است و پيامبر ( ص ) او را به حسان بن ثابت بخشيد و او براى حسّان عبد الرحمان را آورد كه پسر خاله ابراهيم پسر پيامبر ( ص ) است . عبد الرحمان شاعر بوده و گاهى از پدر خود و ديگران روايت نقل كرده است . عبد الرحمان اين فرزندان را آورده است : وليد ، اسماعيل ، ام فراس كه مادرشان امّ شيبة دختر سائب بن يزيد بن عبد الله بوده است . سعيد كه مادرش كنيز بوده است ، سعيد هم شاعر بوده و احاديثى هم از او روايت شده\r\n\r\n","description":"","footnote":"","page_name":" 378 ","page_number":386},
  {"content":"\r\n\r\n( 1 ) است . حسّان و فريعة . كنيهء عبد الرحمان ، ابو سعيد بوده است ، او شاعر و مردى كم حديث بوده است .\r\n\r\nعمارة بن عقبة\r\nابن كديم بن عدى بن حارثة بن عمرو بن زيد منات بن عدى بن عمرو بن مالك بن نجّار .\r\nمادرش كنيز بوده است ، عماره در جنگ حره كشته شد و نسلى از او نمانده است .\r\n\r\nمحمد بن نبيط\r\nابن جابر بن مالك بن عدى بن زيد منات بن عدى بن عمرو بن مالك بن نجّار . مادرش فريعة مبايعة دختر ابو امامة اسعد بن زرارة بن عدس از خاندان مالك بن نجّار است . محمد بن نبيط اين فرزندان را آورده است : عثمان ، ابو امامة ، عبد الله ، ام كلثوم كه مادرشان امّ عبد الله دختر عمارة بن حباب بن سعد بن قيس بن عمرو بن زيد منات از خاندان مالك بن نجّار است .\r\nمحمد بن نبيط در جنگ حره كشته شده است و نسلى از او نمانده است . [ 1 
  ]\r\n\r\nعبد الملك بن نبيط\r\nبرادر تنى محمد است . او اين فرزندان را آورده است : ابو امامة عمرو ، محمد ، نبيط كه مادرشان ام كلثوم دختر يحيى بن خلّاد بن رافع بن مالك از خاندان زريق است . عبد الملك در جنگ حره كشته شد .\r\n\r\nحجّاج بن عمرو\r\nابن غزية بن عمرو بن ثعلبة بن خنساء بن مبذول بن عمرو بن غنم بن مازن بن نجّار . مادرش امّ\r\n\r\n\r\n","description":"","footnote":"\r\n[ 1 
  ] . مىبينيد كه چه نژادگانى از انصار در جنگ حره كشته شده‌اند و به راستى قتل عام بوده است - م .\r\n","page_name":" 379 ","page_number":387},
  {"content":"\r\n\r\n( 1 ) الحجّاج دختر قيس بن رافع بن اذينه از قبيلهء اسلم است . حجاج درگذشته و نسلى او را نمانده است .\r\n\r\nعبد الرحمان بن ابى سعيد خدرى\r\nنام و نسب ابى سعيد چنين است : سعد بن مالك بن سنان بن ثعلبة بن عبيد بن ابجر ، كه اين ابجر همان خدرة بن عوف بن حارث بن خزرج است . مادر عبد الرحمان ، ام عبد الله دختر عبد الله بن حارث بن قيس بن هيشة بن حارث از خاندان معاويه و شاخهء عمرو بن عوف از قبيلهء اوست است . محمد بن عمر واقدى كنيهء او را ابو محمد ، و عبد الله بن محمد بن عماره كنيهء او را ابو جعفر گفته‌اند . عبد الرحمان اين فرزندان را آورده است : عبد الله و سعيد كه سعيد همان ربيح است ، مادرشان امّ ايوب دختر عمير بن حويرث از فرزندزادگان سعيد بن محارب از قبيلهء خدره است .\r\nعبد الرحمان مرد پر حديثى است ولى گفتارش ثابت نيست . روايات او را ضعيف مىشمرند و به آن استناد نمىكنند ، عبد الرحمان گاهى از پدر خويش روايت كرده است .\r\nمحمد بن عمر واقدى مىگويد : عبد الرحمان به سال يكصد و دوازده هجرت در هفتاد و هفت سالگى در مدينه درگذشته است .\r\n\r\nحمزة بن ابى سعيد خدرى\r\nبرادر تنى عبد الرحمان است . حمزه اين فرزندان را آورده است : مسعود كه مادرش خولة دختر ربيع است . مالك و امّ يحيى كه مادرشان فارعه دختر خالد بن سواد بن غزية بن وهيب بن خلف از شاخه بلىّ از قبيلهء قضاعه و همپيمان خاندان عدى بن نجّار است . حمزه گاهى از پدر خود روايت كرده است .\r\n\r\nسعيد بن ابى سعيد خدرى\r\nاو هم برادر تنى عبد الرحمان است . سعيد اين فرزندان را آورده است : حمزه ، و هند ، از اين\r\n\r\n","description":"","footnote":"","page_name":" 380 ","page_number":388},
  {"content":"\r\n\r\n( 1 ) دختر روايت نقل شده و او از پدرش روايت مىكرده است ، مادر هند ، فعمة دختر بشير بن عتيك بن حارث بن عتيك بن قيس بن هيشة بن حارث بن امية بن معاويه از خاندان عمرو بن عوف از قبيلهء اوس است . و وليد كه مادرش ام حسن دختر محمد بن وليد از شاخه بلىّ از قبيلهء قضاعه است .\r\n\r\nبشير بن ابى مسعود\r\nنام و نسب ابو مسعود چنين است : عقبة بن عمرو بن ثعلبة بن اسيرة بن عسيرة بن عطية بن جدارة بن عوف بن حارث بن خزرج . بشير اين فرزندان را آورده است : ام سلمة ، ام ثعلبه مادر اين دو دختر از خاندان سليم بن منصور از قبيلهء قيس عيلان است . عروة بن زبير گاهى از بشير بن ابى مسعود روايت كرده است .\r\n\r\nمحمد بن نعمان\r\nابن بشير بن سعد بن ثعلبة بن خلاس بن زيد بن مالك بن اغرّ بن ثعلبة بن كعب بن خزرج .\r\nمادرش ام عبد الله دختر عمرو بن جروة از خاندان حارث خزرج است . محمد بن نعمان اين فرزندان را آورده است : نعمان ، رواحة ، عبد الكريم ، عبد الحميد ، كه از چند كنيز متولد شده‌اند .\r\n\r\nيزيد بن نعمان\r\nابن بشير بن سعد . مادرش نائله دختر بشير بن عمارة بن حسّان بن جبار بن قرط از خاندان مأويّة قبيله كلب است . . . [ 1 
  ]\r\nو عبد العزيز و صدقة و نعيم كه مادرشان كنيز است . عبد الواحد و عبد الرزاق كه در كودكى درگذشته‌اند و مادرشان كنيز است . شبيب كه مادر او هم كنيز است . عبد الملك و\r\n\r\n\r\n","description":"","footnote":"\r\n[ 1 
  ] . در چاپ بريل و چاپ بيروت احسان عباسى و چاپ بيروت محمد عبد القادر عطاء همچنين افتادگى دارد و عبارت ناقص است - م .\r\n","page_name":" 381 ","page_number":389},
  {"content":"\r\n\r\n( 1 ) عبد الكريم كه مادر ايشان هم كنيز است . اسماعيل كه در كودكى درگذشت و مادرش كنيز است . جابر و سعيد كه مادرشان كنيز است . ام البنين و حميدة كه مادرشان كنيز است . خليده كه مادرش كنيز است . سفيان كه در كودكى در گذشت و مادرش كنيز است . ابيّة كه مادر او هم كنيز است . [ 1 
  ]\r\n\r\nمحمد بن عبد الله\r\nابن زيد بن عبد ربه بن زيد بن حارث بن خزرج . مادرش سعدى دختر كليب بن يساف بن عنبه است . محمد بن عبد الله يك پسر به نام بشير آورده كه درگذشته و نسلى از او بر جاى نمانده است . محمد بن عبد الله بن زيد گاهى از پدر خود روايت كرده است .\r\n\r\nعبد الرحمان بن عبد الله\r\nابن خبيب بن يساف بن عنبة بن عمرو بن خديج بن عامر بن جشم بن حارث بن خزرج .\r\nمادرش عونة دختر ابو مسعود عقبة بن عمرو بن ثعلبه از خاندان جداره است . عبد الرحمان اين فرزندان را آورده است : خبيب كه عبيد الله بن عمرو و شعبة و مالك بن انس و ديگران از او روايت كرده‌اند . عبد الرحمان بن عبد الله در جنگ حره به ذى حجه سال شصت و سه در روزگار خلافت يزيد بن معاويه كشته شده است .\r\n\r\nخلّاد بن سائب\r\nابن خلاد بن سويد بن ثعلبة بن عمرو بن حارثة بن امرئ القيس بن مالك اغر بن ثعلبة از خاندان حارث بن خزرج است . مادرش انيسه دختر ثعلبة بن زيد بن قيس بن نعمان بن مالك است . خلاد بن سائب اين فرزندان را آورده است : ابراهيم كه مادرش كنيز بوده است .\r\nدخترى به نام جذيمة كه مادرش جميله دختر تميم بن يعار از خاندان جدارة بوده است . ام\r\n\r\n\r\n","description":"","footnote":"\r\n[ 1 
  ] . خوانندگان گرامى توجه دارند كه يزيد بن نعمان از اشراف و اميرزادگان و نژادگان است و مادر تمام فرزندانش كنيز بوده اند ، و اين نشانه‌اى از خوش رفتارى با كنيزان و رعايت احوال ايشان است - م .\r\n","page_name":" 382 ","page_number":390},
  {"content":"\r\n\r\n( 1 ) سعد و امّ سهل كه مادرشان كنيز بوده است . خلاد محدثى مورد اعتماد و كم حديث بوده و پدرش افتخار مصاحبت پيامبر ( ص ) را داشته است .\r\n\r\nعباس بن سهل\r\nابن سعد بن مالك بن خالد بن ثعلبة بن حارثة بن عمرو بن خزرج بن ساعدة . مادرش عايشه دختر خزيمة بن وحوح بن اجثم از خاندان سليم بن منصور است . عباس بن سهل اين فرزندان را آورده است : ابىّ ، عبد السلام ، ام حارث ، آمنه ، و امّ سلمة كه مادرشان جمال دختر جعدة بن مالك بن سعد بن نافذ از خاندان سليم بن منصور است . عبد المهيمن ، عنبسة كه مادرشان كنيز است . عباس بن سهل به روزگار خلافت عمر ديده به جهان گشود و هنگامى كه عثمان كه خدايش بيامرزد كشته شد ، عباس بن سهل پانزده ساله بود . عباس از عثمان روايت نقل كرده است . پس از آن هم به عبد الله بن زبير پيوست و همراه او قيام كرد . از ابو حميد ساعدى هم روايت كرده است . او مورد اعتماد بوده و پر حديث نبوده است .\r\nمعن بن عيسى از ابن ابى ذئب ، از عباس بن سهل ما را خبر داد كه مىگفته است * به روزگار عثمان كه من پانزده ساله بودم در سختى گرما و سرما مردم به هنگام سجده دستهاى خود را روى لباس - پارچه - مىنهادند .\r\nمحمد بن عمر واقدى و ديگران گفته‌اند كه عباس بن سهل به روزگار خلافت وليد بن عبد الملك در مدينه درگذشته است .\r\n\r\nحمزة بن ابى اسيد\r\nنام و نسب ابو اسيد چنين است : مالك بن ربيعة بن بدىّ بن عامر بن عوف بن حارثة بن عمرو بن خزرج بن ساعده . مادر حمزه ، سلامة دختر و ألان بن سكن بن خديج از خاندان فرازه از قبيلهء قيس عيلان است و كنيهء حمزه ، ابو مالك بوده است . حمزه پسرى به نام يحيى داشته است . معن بن عيسى از سلمة بن ميمون بردهء آزاد كرده و وابستهء ابو اسيد ما را خبر داد كه مىگفته است * بر تن حمزه بن ابى اسيد جامه‌اى ديدم كه كرانه آن بافته و درهم پيچيده بود .\r\n\r\n","description":"","footnote":"","page_name":" 383 ","page_number":391},
  {"content":"\r\n\r\n( 1 ) ابو عبيد از ابن غسيل ما را خبر داد كه مىگفته است * حمزة بن ابى اسيد به روزگار خلافت وليد بن عبد الملك در مدينه در گذشته است . او مردى كم حديث بوده و پسرش يحيى از او روايت كرده است .\r\n\r\nمنذر بن ابى اسيد ساعدى\r\nبرادر پدرى حمزه است . مادرش سلامة دختر وهب بن سلامة بن امية بن حارثه بن عمرو بن خزرج بن ساعده است . منذر اين فرزندان را آورده است : زبير ، سويد ، حوصاء كه همان ام حسن است ، مادرشان ماوية دختر عبد اللَّه از خاندان عذره است . بشير و خليدة كه مادرشان كنيز است . خالد و حفصة كه مادرشان امّ جعفر دختر عمرو بن خويلد ضمرى از كنانة است .\r\nسعيد كه كنيهء منذر هم به نام همو بوده است و عايشه و سوده و فاطمه كه مادرشان عمرة دختر ابو حميد عبد الرحمان بن عمرو بن سهل بن مالك بن خالد بن ثعلبة بن حارثة بن عمرو بن خزرج بن ساعده است .\r\n\r\nعبد اللَّه بن كعب بن مالك\r\nابن ابى كعب بن قين بن كعب بن سواد بن غنم بن كعب بن سلمه از قبيلهء خزرج است . مادرش عميرة دختر جبير بن صخر بن امية بن خنساء بن عبيد از خاندان سلمه است . عبد اللَّه بن كعب اين فرزندان را آورده است : عبد الرحمان ، معمر ، معقل ، نعمان ، خارجة ، عمرة ، عايشه كه مادرشان خالدة دختر عبد اللَّه بن انيس از خاندان برك بن وبرة و همپيمانان بنى سلمه است .\r\nكعب بن مالك كور شده بود و از ميان پسرانش همين عبد اللَّه عصاكشى او را بر عهده داشت . عبد اللَّه بن كعب اخبارى را از عثمان شنيده و مورد اعتماد بوده و احاديثى نقل كرده است .\r\n\r\nعبيد اللَّه بن كعب\r\nبرادر تنى عبد اللَّه است . عبيد اللَّه اين فرزندان را آورده است : امّ ابيها كه مادرش مليكة دختر\r\n\r\n","description":"","footnote":"","page_name":" 384 ","page_number":392},
  {"content":"\r\n\r\n( 1 ) عبد اللَّه بن صخر بن خنساء بن سنان بن عبيد از خاندان سلمه است . خالدة كه مادرش ام سعيد دختر عبد اللَّه بن انيس از همپيمانان خودشان بوده است . ام عثمان ، امّ بشر كه مادرشان سهلة دختر نعمان بن جبير بن صخر بن امية بن خنساء بن عبيد از بنى سلمه است . عميرة دختر ديگر او كه مادرش كنيز بوده است .\r\nكنيهء عبيد اللَّه بن كعب ، ابو فضالة بوده است . عبيد اللَّه بن كعب محدثى مورد اعتماد و كم حديث است .\r\n\r\nمعبد بن كعب\r\nاو هم برادر تنى عبد اللَّه و عبيد اللَّه است . فرزندان او ، كعب و ام كلثوم‌اند كه مادرشان حفصة دختر نعمان بن جبير بن صخر بن امية بن خنساء از خاندان عبيد است . معبد بن كعب گاه از ابو قتاده روايت كرده است .\r\n\r\nعبد الرحمان بن كعب\r\nبرادر پدرى ايشان و مادرش كنيز بوده است . عبد الرحمان اين فرزندان را آورده است : بشير ، كعب ، محمد ، حميده كه مادرشان ام البنين دختر ابو قتادة بن ربعى از خاندان سلمه است . امّ الفضل كه مادرش ام سعيد دختر عبد اللَّه بن انيس همپيمان بنى سلمه است . كنيهء عبد الرحمان ، ابو الخطاب و مردى مورد اعتماد و احاديث او از برادرش بيشتر است . او به روزگار خلافت سليمان بن عبد الملك در گذشته است .\r\n\r\nعبد اللَّه بن ابى قتادة\r\nابن ربعى بن بلذمة بن خناس بن سنان بن عبيد بن عدى بن غنم بن كعب بن سلمه از قبيله خزرج است . مادرش سلافة دختر براء بن معرور بن صخر از خاندان سلمة است . عبد اللَّه بن ابى قتادة اين فرزندان را آورده است : قتادة ، بسره ، ام البنين كه مادرشان ام كثير دختر عبد الرحمان بن ابى منذر بن عامر بن حديدة بن عمرو بن سواد از خاندان سلمه است . يحيى و\r\n\r\n","description":"","footnote":"","page_name":" 385 ","page_number":393},
  {"content":"\r\n\r\n( 1 ) ظبيه ( آهو خانم ) كه مادر ظبيه كنيز بوده است . كنيهء عبد اللَّه بن ابى قتاده ، ابو يحيى بوده است .\r\nاو از پدرش روايت كرده است و مردى مورد اعتماد و كم حديث بوده است . او به روزگار خلافت وليد بن عبد الملك در مدينه در گذشته است .\r\n\r\nعبد الرحمان بن ابى قتادة\r\nبرادر تنى عبد اللَّه است . عبد الرحمان را نسلى باقى نمانده است و به ذى حجه سال شصت و سه در جنگ حره كشته شد .\r\n\r\nثابت بن ابى قتاده\r\nبرادر پدرى عبد الرحمان و عبد اللَّه و مادرش كنيزى بوده است . ثابت اين فرزندان را آورده است : عبد الرحمان ، مصعب ، ابو قتادة ، كبشه ، عبده ، ام البنين كه مادرشان كنيزى بوده است .\r\nكنيهء ثابت بن ابى قتاده ، ابو مصعب بوده و گاهى از پدر خويش روايت كرده است . او مردى كم حديث بوده و به روزگار خلافت وليد بن عبد الملك در مدينه در گذشته است .\r\n\r\nيزيد بن ابى اليسر\r\nنام و نسب ابى اليسر چنين است : كعب بن عمرو بن عباد بن عمرو بن سواد ، از خاندان سلمه از قبيلهء خزرج . يزيد اين فرزندان را آورده است : سعد و عبد اللَّه كه مادرشان كبشة دختر ثابت بن عبيد بن نعمان بن عمرو بن عبيد از خاندان مالك بن نجار است . يزيد و امّ سعيد كه مادرشان كنيز بوده است . ام ابان كه مادرش فاطمه دختر ابو سلمى بن عمرو بن قيس از خاندان عدى بن نجّار است . يزيد بن ابى اليسر در جنگ حره در ذى حجة سال شصت و سه كشته شده است .\r\n\r\n","description":"","footnote":"","page_name":" 386 ","page_number":394},
  {"content":"\r\n\r\n( 1 )\r\n\r\nعبد الرحمان بن جابر\r\nابن عبد اللَّه بن عمرو بن حرام بن ثعلبة بن حرام بن كعب بن غنم بن كعب بن سلمة . مادرش سهيمة دختر مسعود بن اوس بن مالك بن سواد بن ظفر است . عبد الرحمان اين فرزندان را آورده است : عقبه كه مادرش ام البنين دختر سلمة بن خراش بن صمة بن عمرو بن جموح است . ام خالد كه مادرش ام ايوب دختر يزيد بن عبد اللَّه بن عامر بن نابى بن زيد بن حرام است . عبد الرحمان از پدرش جابر روايت كرده است و در روايت او و برادرش ضعف و سستى است و به گفتهء آن دو استدلال نمىشود .\r\n\r\nمحمد بن جابر\r\nبرادر پدرى عبد الرحمان . مادرش ام الحارث دختر محمد بن مسلمة بن سلمة بن خالد از خاندان حارثه است . محمد پسرى به نام كليب آورده كه مادرش ام سلمة دختر ربيع بن طفيل بن مالك بن خنساء بن عبيد از خاندان سلمه است . محمد هم گاهى از پدرش روايت كرده است .\r\n\r\nعبيد بن رفاعة\r\nابن رافع بن مالك بن عجلان بن عمرو بن عامر بن زريق از قبيلهء خزرج و مادرش كنيز است .\r\nعبيد اين فرزندان را آورده است : زيد ، سعيد ، رفاعة كه مادرشان هند دختر رافع بن خلدة بن بشر بن ثعلبة بن عمرو بن عامر بن زريق است . اسماعيل ، ام موسى ، حميده ، بريهة ، ام البنين كبرى ، زيدة ، امّ عمرو كه مادرشان سميكه دختر كعب بن مالك بن ابى كعب بن قين بن كعب بن سواد بن غنم از خاندان سلمة است . عبد الرحمان و ام عبد الرحمان كه مادرشان كنيز است .\r\nاسحاق كه مادرش ام صفوان دختر ابو عثمان بن عبد اللَّه بن وهب بن رياح است . امة اللَّه ، نسيبة ، عائشة ، ام البنين صغرى و عبيد كه مادران ايشان كنيز بوده‌اند .\r\n\r\n","description":"","footnote":"","page_name":" 387 ","page_number":395},
  {"content":"\r\n\r\n( 1 )\r\n\r\nمعاذ بن رفاعة\r\nبرادر پدرى عبيد است و مادرش ام عبد اللَّه سلمى دختر معوذ بن حارث بن رفاعة بن حارث بن سواد بن مالك بن غنم بن مالك بن نجار است . معاذ اين فرزندان را آورده است : حارث ، سعد ، محمد ، موسى ، اميّة كه مادرشان عمره دختر نعمان بن عجلان بن نعمان بن عامر بن عجلان بن عمرو بن عامر بن زريق است .\r\n\r\nنعمان بن ابى عياش\r\nنام و نسب ابى عياش چنين است : عبيد بن معاوية بن صامت بن زيد بن خلدة بن عامر بن زريق ، مادرش كنيز بوده است . نعمان اين فرزندان را آورده است : طلحة كه مادرش ام عبادة دختر قيس بن عبيد بن حرير بن عمرو بن جعد بن عوف بن مبذول بن عمرو بن غنم بن مازن بن نجار است . و محمد و يحيى كه مادرشان حبيبة دختر كعب بن عمير بن فهم بن قيس عيلان است . فرزندزادگان نعمان باقى هستند .\r\n\r\nمعاوية بن ابى عياش\r\nبرادر پدرى نعمان و مادر او هم كنيز است . معاويه اين فرزندان را آورده است : محمد ، رملة ، جعده ، ام اسحاق كه مادرشان كنيزى است . نسل معاوية بن ابى عياش از ميان رفته و هيچ كس از آنان باز نمانده است .\r\n\r\nسليمان بن ابى عياش\r\nبرادر نعمان و مادر او هم كنيز است . سليمان اين فرزندان را آورده است : عيسى ، حسن ، زيد ، ام الوليد كه مادرشان ام كلثوم دختر محمد بن هلال بن معلى بن لوذان بن حارثه از خاندان غضب بن جشم بن خزرج است . سليمان بن ابى عياش در جنگ حره كشته شده و نسل او\r\n\r\n","description":"","footnote":"","page_name":" 388 ","page_number":396},
  {"content":"\r\n\r\n( 1 ) منقرض گرديده و هيچ كس از ايشان باقى نيست .\r\n\r\nبشير بن ابى عياش\r\nبرادر پدرى سليمان و مادر او هم كنيز است . بشير اين فرزندان را آورده است : يحيى ، زكريا ، ام اياس ، ام القاسم ، حكمة كه مادرشان از شاخه كلب از قبيلهء قضاعه است . امّ الحارث كه مادرش از بنى سلمه است . بشير بن ابى عياش هم در جنگ حره كشته شده و نسل او هم منقرض گرديده و هيچ كس از آنان باقى نمانده است .\r\n\r\nفروة بن ابى عبادة\r\nابن سعد بن عثمان بن خلدة بن مخلّد بن عامر بن زريق . مادرش امّ خالد دختر عمرو بن وذفة بن عبيد بن عامر بن بياضة بن عامر بن خزرج است . فروة اين فرزندان را آورده است : عثمان ، سلمة ، داود ، امّ جميل كه مادرشان ام كلثوم دختر قيس بن ثابت بن خلدة بن مخلد بن عامر بن زريق است . عثمان در جنگ حره همراه پدرش كشته شده است . عبد الرحمان كه مادرش كبشة دختر عبد الرحمان بن حويرث بن شريح از قبيلهء كنده است . فروة بن ابى عبادة در جنگ حره كشته شد ، و پدرش ابو عباده سعد بن عثمان از شركت كنندگان در جنگ بدر بوده است .\r\n\r\nعقبة بن ابى عبادة\r\nبرادر پدرى فروة و مادرش كنيز بوده است . عقبه اين فرزندان را آورده است : سعد ، اسماعيل ، عبد اللَّه ، عايشه كه مادرشان جميله دختر ابى عياش عبيد بن معاوية بن صامت بن زيد بن خلدة بن عامر بن زريق بوده است . عقبة بن ابى عباده در جنگ حره كشته شده است .\r\n\r\n","description":"","footnote":"","page_name":" 389 ","page_number":397},
  {"content":"\r\n\r\n( 1 )\r\n\r\nمسعود بن عبادة\r\nابن ابى عبادة بن سعد بن عثمان بن خلدة بن مخلد بن عامر بن زريق . مادرش كنيز بوده است .\r\nمسعود در جنگ حره كشته شده است .\r\n\r\nثابت بن قيس\r\nابن سعد بن قيس بن زيد بن خلدة بن عامر بن زريق . مادرش كبشة دختر يزيد بن زيد بن نعمان بن خلدة بن عامر بن زريق است . ثابت اين فرزندان را آورده است : عبد الرحمان ، محمد ، ام سعيد ، حفصه ، عايشه ، ام حسن ، ام مسعود كه مادرشان كبشة دختر ابو عياّش بن معاوية بن صامت بن زيد بن زرقى بوده است .\r\n\r\nعمر بن خلدة زرقى\r\nاز ابو هريره حديث شنيد و به روزگار خلافت عبد الملك بن مروان سرپرست قضاى مدينه شد .\r\nمعن بن عيسى از مالك ، از ربيعة بن ابى عبد الرحمان ما را خبر داد كه مىگفته است * ابن خلدة را در حال قضاوت كردن در مسجد - پيامبر ( ص ) - ديده است .\r\nمحمد بن عمر واقدى از ابن ابى ذئب ما را خبر داد كه مىگفته است * پيش عمر بن خلده كه سرپرست قضاى مدينه بود حضور داشتم ، او به مردى كه كارهاى خلافش را گزارش داده بودند گفت : اى پليد برو خود را زندانى كن . آن مرد به راه افتاد و بدون آنكه پاسدارى همراهش باشد رفت . ما كه كودك بوديم از پى او راه افتاديم ، او پيش زندانبان رفت و خود را زندانى كرد .\r\nمحمد بن عمر واقدى مىگويد : عمر بن خلدة محدثى ثقه و كم حديث و مردى پر هيبت و برنده و پارسا و خوددار بود . مزدى براى قضاوت نمىگرفت ، چون از كار بر كنار شد به او گفتند : كارى را كه بر عهده داشتى چگونه ديدى ؟ گفت : دوستان و برادرانى داشتيم كه از آنان بريديم . زمين كشاورزى كوچكى داشتيم كه از درآمدش زندگى مىكرديم فروختيم\r\n\r\n","description":"","footnote":"","page_name":" 390 ","page_number":398},
  {"content":"\r\n\r\n( 1 ) و بهاى آن را هزينه ساختيم .\r\nمحمد بن عمر واقدى مىگويد : به روزگاران پيشين هر گاه دو تن در مدينه با يك ديگر درد دل مىكردند يكى به ديگرى مىگفت تو از قاضى هم مفلس ترى ، و حال آنكه در اين روزگار قاضيان همچون واليان ستمگر و توانگر شده‌اند . اموال و بازرگانى و زمينهاى كشاورزى و غلات فراوان را صاحب شده‌اند .\r\n\r\nعمر بن ثابت خزرجى\r\nزهرى از او روايت كرده است .\r\n\r\nاسحاق بن كعب\r\nابن عجرة بن امية بن عدى بن عبيد بن حارث . هشام بن محمد بن سائب كلبى و عبد اللَّه بن محمد بن عمارة انصارى گفته‌اند كه اسحاق از خاندان بلى از قبيلهء قضاعة و همپيمان خاندان قوقل از شاخهء عوف از قبيلهء خزرج بوده است . اسحاق بن كعب در جنگ حره به ذى حجه سال شصت و سوم كشته شد .\r\n\r\nمحمد بن كعب\r\nبرادر اسحاق است . او هم در جنگ حره به ذى حجه سال شصت و سه كشته شد .\r\n\r\nابو عفير\r\nنام و نسب او چنين است : محمد بن سهل بن ابى حثمة كه نام ابى حثمة عبد اللَّه بن ساعدة بن عامر بن عدى بن مجدعة بن حارثة بن حارث و از قبيلهء اوس است . مادرش تحيا دختر براء بن عازب بن حارث بن عدى بن جشم بن مجدعة بن حارثة بن حارث است . ابو عفير اين فرزندان را آورده است : عفير ، جعفر ، براء و دخترانى به نامهاى دبيّة ، اميرة ، كه همان طلة\r\n\r\n","description":"","footnote":"","page_name":" 391 ","page_number":399},
  {"content":"\r\n\r\n( 1 ) است ، و بديّة كه مادرشان عفراء دختر دحية بن محيصة بن مسعود بن كعب بن عامر بن عدى بن مجدعة بن حارثه بن حارث است . عيسى كه مادرش كنيز بوده است . ابو عفير گاهى از پدر خود روايت كرده است .\r\n\r\nعمر بن حكم بن ابى الحكم\r\nاو از خاندان عمرو بن عامر و از اعقاب فطيون است كه همپيمان قبيلهء اوس انصار بوده‌اند .\r\nدر ديوان به خاندان امية بن زيد وابسته بوده و به شمار آنان شمرده مىشده‌اند . خاندان امية بن زيد هم آخرين طبقهء اوس بوده‌اند . كنيهء عمر بن حكم ، ابو حفص و مردى مورد اعتماد بوده است و احاديث پسنديده‌اى داشته است . او به سال يكصد و هفده به روزگار خلافت هشام بن عبد الملك در هشتاد سالگى در گذشته است .\r\n\r\nبردگان و آزادشدگان و وابستگانى كه از اين طبقه بوده‌اند\r\n\r\nبسر بن سعيد\r\nآزاد كرده و وابستهء حضرمىها .\r\nيزيد بن هارون ضمن حديثى از محمد بن اسحاق ، از ابو النضر سالم ، از بسر بن سعيد او را وابسته ابن حضرمى دانسته است . بسر در محله بنى حديله و در خانه‌هاى حضرمىها ساكن بوده است ، و در آن خانه‌ها گروهى از ايشان سكونت داشته‌اند .\r\nبسر از سعد بن ابى وقاص و عبد اللَّه بن انيس و زيد بن ثابت و ابو هريره ، و ابو سعيد خدرى و عبيد اللَّه خولانى روايت كرده است . عبيد اللَّه خولانى را ميمونه دختر حارث سرپرستى مىكرد .\r\nبسر از عابدان و بريدگان از خلق و زاهدان در اين دنيا بوده است . محدثى پارسا و مورد اعتماد و پر حديث بوده است . او براى انجام كارى به بصره رفت و چون خواست به مدينه بازگردد فرزدق شاعر با او همسفر شد . مردم مدينه كه آن دو را در يك محل ديدند بسيار شگفت كردند . فرزدق مىگفت كه دوست و همسفرى بهتر از بسر نديده‌ام و بسر هم\r\n\r\n","description":"","footnote":"","page_name":" 392 ","page_number":400},
  {"content":"\r\n\r\n( 1 ) در باره فرزدق همين گونه مىگفت .\r\nمحمد بن عمر واقدى مىگويد : بسر بن سعيد در مدينه به سال صدم هجرت و به روزگار خلافت عمر بن عبد العزيز در هفتاد و هشت سالگى در گذشت .\r\nمعن بن عيسى از مالك بن انس ما را خبر داد كه مىگفته است * بسر بن سعيد در گذشت در حالى كه كفن هم نداشت . در همان هنگام عبد اللَّه بن عبد الملك بن مروان هم در گذشت و هشتاد دژنه زرين از او بر جاى ماند . چون عمر بن عبد العزيز از مرگ آن دو آگاه شد گفت : آرى به خدا سوگند اگر جايگاه در آمدن ايشان - در رستخيز - يكسان بود زيستن به روش و زندگى عبد اللَّه بن عبد الملك را دوست‌تر مىداشتم . مسلمة بن عبد الملك به عمر بن عبد العزيز گفت : اى امير المؤمنين اين گونه سخن گفتن در نظر افراد خانواده‌ات همچون كشتن ايشان است . عمر بن عبد العزيز پاسخ داد كه به خدا سوگند هرگز بازگو كردن فضل و برترى اهل فضيلت را رها نمىكنيم .\r\n\r\nعبيد اللَّه بن ابى رافع\r\nبردهء آزاد كرده و وابستهء پيامبر ( ص ) است . او از على بن ابى طالب ( ع ) روايت كرده و دبير او بوده است . عبيد اللَّه بن ابى رافع محدثى مورد اعتماد و پر حديث بوده است .\r\n\r\nمحمد بن عبد الرحمان\r\nابن ثوبان از وابستگان خاندان اخنس بن شريق ثقفى است كه برخى از آنان خود را يمنى مىدانسته‌اند و نسب خود را به مردم يمن مىرسانده‌اند . كنيهء محمد بن عبد الرحمان ، ابو عبد اللَّه بوده است . او از زيد بن ثابت و ابو هريره و ابو سعيد خدرى و ابن عباس و ابن عمر و محمد بن اياس بن ابى بكير و هم از مادر خود عايشه روايت كرده است . محدثى ثقه و پر حديث بوده است .\r\n\r\n","description":"","footnote":"","page_name":" 393 ","page_number":401},
  {"content":"\r\n\r\n( 1 )\r\n\r\nحمران بن ابان\r\nآزاد كرده و وابستهء عثمان بن عفان بوده است ، از عثمان روايت كرده است . او به بصره كوچ كرده و آن جا ساكن شده است . فرزندانش مدعى شده‌اند كه از نسل نمر بن قاسط بن ربيعه بوده‌اند ، هر چند حمران پر حديث است ولى نديده‌ام كه محدثان به حديث او استناد كنند .\r\n\r\nعبد الرحمان بن هرمز\r\nاعرج - لنگ - و كنيه‌اش ابو داود و وابستهء محمد بن ربيعة بن حارث بن عبد المطلب بوده است . او از عبد اللَّه بن بحينه و ابو هريرة و عبد الرحمان بن عبد القارى روايت كرده است .\r\nمحمد بن عمر واقدى از ابو بكر بن عبد اللَّه بن ابى سبرة ، از عثمان بن عبيد اللَّه بن ابى رافع ما خبر داد كه مىگفته است * خود ديدم كه كسى حديثى را كه عبد الرحمان از قول ابو هريره از پيامبر ( ص ) روايت كرده بود پيش او خواند و گفت : اى ابو داود ، اين حديث تو است ؟ گفت : آرى . گفت : اينك كه اين حديث را بر تو خواندم ، مىتوانم بگويم عبد الرحمان مرا حديث كرده است ؟ گفت : آرى بگو عبد الرحمان بن هرمز مرا حديث كرده است .\r\nمحمد بن عمر واقدى از عبد الرحمان بن ابى الزناد ، از پدرش و نيز از گفته عبد اللَّه بن فضل ما را خبر داد كه هر دو مىگفته‌اند * عبد الرحمان بن هرمز به اسكندريه رفت و همان جا مقيم شد ، و به سال يكصد و هفده هجرى در همان شهر در گذشت . او محدثى ثقه و پر حديث بوده است .\r\n\r\nيزيد بن هرمز\r\nاز بردگان آزاد شده و وابستهء خاندان ابى ذباب از قبيلهء دوس بوده است . كنيهء يزيد بن هرمز ، ابو عبد اللَّه و در جنگ حره فرمانده وابستگان بوده است و پس از جنگ حره در گذشته است . پسرش عبد اللَّه بن يزيد بن هرمز از فقيهان نامور مدينه بوده است . يزيد محدثى مورد اعتماد و كم حديث بوده است .\r\n\r\n","description":"","footnote":"","page_name":" 394 ","page_number":402},
  {"content":"\r\n\r\n( 1 )\r\n\r\nابو الحباب سعيد بن يسار\r\nبرده آزاد كرده و وابستهء حسن بن على بن ابى طالب بوده و از ابو هريره و ابن عمر روايت كرده است و به سال يكصد و هفده در مدينه در گذشته است . و گفته‌اند كه سعيد بن يسار وابسته زنى به نام شمسه از مسيحيان مدينه بوده است و شمسه به دست حسن بن على ( ع ) مسلمان شده است . سعيد محدثى مورد اعتماد و پر حديث بوده است .\r\n\r\nابو عبد اللَّه سلمان اغر\r\nاز وابستگان خاندان جهينة و از افسانه سرايان بوده و از ابو سعيد خدرى و ابو هريره روايت كرده است . محمد بن عمر واقدى مىگويد از فرزندان او شنيدم كه مىگفتند * عمر بن خطاب را ديده است و از هيچ كس ديگر جز ايشان اين موضوع را نشنيده و ثبت نكرده‌ام . ابو عبد اللَّه سلمان محدثى مورد اعتماد و كم حديث بوده است .\r\n\r\nابو عبد اللَّه قراظ\r\nاز افراد قديمى است كه از سعد بن ابى وقاص و ابو هريره روايت كرده است . مورد اعتماد و كم حديث بوده است .\r\n\r\nعبد اللَّه بن عبيد اللَّه بن ابى ثور\r\nوابستهء خاندان نوفل بن عبد مناف است .\r\n\r\n","description":"","footnote":"","page_name":" 395 ","page_number":403},
  {"content":"\r\n\r\n( 1 )\r\n\r\nسعيد بن مرجانة\r\nكنيهء او ابو عثمان بوده است . هم خودش و هم رواياتش با فضيلت است . او پيوسته به على بن حسين بن على بن ابى طالب بوده و به سال نود و هفت هجرى در هفتاد و هفت سالگى در مدينه در گذشته است . محدثى مورد اعتماد بوده و او را احاديثى است .\r\n\r\nعبيد بن حنين\r\nوابستهء خاندان زيد بن خطاب و كنيه‌اش ابو عبد الله بوده است . او عموى ابو فليح بن سليمان بن ابى مغيرة بن حنين است . گفته‌اند عبيد از اسيران جنگ عين التمر است كه خالد بن وليد به روزگار خلافت ابو بكر ايشان را به مدينه گسيل داشته است . عبيد بن حنين از زيد بن ثابت و ابو هريره و ابن عباس روايت كرده است . مورد اعتماد بوده و پر حديث نبوده است .\r\nمحمد بن عمر واقدى از ابو بكر بن عبد الله بن ابى سبرة ، از سليم بن يسار ، از عبيد بن حنين ما را خبر داد كه مىگفته است * به هنگام كشته شدن عثمان به زيد بن ثابت گفتم :\r\nسوره اعراف را بر من بخوان . گفت : آن را حفظ نيستم ، تو آن را بر من بخوان و من خواندم و هيچ اشتباهى بر من نگرفت .\r\nمحمد بن عمر واقدى گويد : عبيد بن حنين به سال يكصد و پنج در نود و پنج سالگى در مدينه در گذشت .\r\n\r\nعبد الله بن حنين\r\nوابستهء عباس بن عبد المطلب بن هاشم است . اعقاب و بازماندگان او در مدينه هنوز بر جاىاند . پسرش ابراهيم از راويان دانش است و زهرى و ديگران از او برخوردار شده‌اند . آنان خود مىگويند وابستگان عباس بن عبد المطلب هستيم و تا امروز پيوند خود را همچنان به او مىرسانند و گفته شده است حنين وابستهء مثقب و مثقب وابستهء مسحل و مسحل وابستهء شماس و شمّاس بردهء آزاد كرده و وابستهء عباس بوده است .\r\n\r\n","description":"","footnote":"","page_name":" 396 ","page_number":404},
  {"content":"\r\n\r\n( 1 ) محمد بن عمر واقدى مىگويد اسامة بن زيد ليثى ما را خبر داد كه * چند شب پس از به خلافت رسيدن يزيد بن عبد الملك پيش عبد الله بن حنين رفتم ، مرگ او اندكى پس از آن بود . عبد اللَّه بن حنين مردى كم حديث بوده است .\r\n\r\nعمير\r\nبردهء آزاد كرده و وابستهء ام الفضل دختر حارث هلالى مادر پسران عباس بن عبد المطلب بن هاشم بوده است . كنيه‌اش ابو عبد اللَّه بوده و از ام الفضل و ابن عباس روايت كرده است . روايتى در بارهء نماز خوف از ابن عباس آورده است . در پاره‌اى از روايات گفته شده است كه عمير وابستهء ابن عباس بوده و حال آنكه آزاد كرده و وابستهء مادر اوست .\r\nعمير در مدينه به سال يكصد و چهار در گذشته است .\r\n\r\nپسر او ، عبد اللَّه بن عمير\r\nپاره‌اى از مردم در روايت خود او را بردهء آزاد كرده و وابستهء ابن عباس دانسته‌اند و حال آنكه وابسته‌ام الفضل است .\r\n\r\nعكرمة\r\nبردهء وابستهء عبد اللَّه بن عباس بن عبد المطلب بن هاشم و كنيه‌اش ابو عبد اللَّه بوده است .\r\nابو حفص عامر بن سعيد از هشام بن يوسف قاضى مردم صنعاء ، از محمد بن راشد ما را خبر داد كه مىگفته است * هنگامى كه عبد اللَّه بن عباس در گذشت عكرمه همچنان برده بود . خالد بن يزيد بن معاويه او را به چهار هزار دينار از على بن عبد اللَّه بن عباس خريد . اين خبر به عكرمه رسيد پيش على آمد و پرسيد آيا مرا به چهار هزار دينار فروخته‌اى ؟ گفت :\r\nآرى . عكرمه گفت : براى تو پسنديده نيست و چندان سودى نبرده‌اى كه دانش پدرت را به چهار هزار دينار فروخته‌اى ! على بن عبد اللَّه بن عباس پيش خالد رفت و تقاضاى لغو معامله را كرد . خالد پذيرفت و على او را آزاد كرد .\r\n\r\n","description":"","footnote":"","page_name":" 397 ","page_number":405},
  {"content":"\r\n\r\n( 1 ) احمد بن عبد اللَّه بن يونس از ابو شهاب ، از اعمش ، از مجاهد ، از ابن عباس ما را خبر داد كه * بر بردگان خودش نامهاى عربى مىنهاده است ، مانند عكرمة ، سميع ، كريب . و به بردگان خود مىگفته است ازدواج كنيد كه بنده هر گاه زنا كند خداوند پرتو ايمان را از او جدا مىكند و معلوم نيست كه پس از آن خداوند پرتو را باز گرداند يا همچنان باز دارد .\r\nاحمد بن عبد اللَّه بن يونس و عارم بن فضل هر دو از احمد بن زيد ، از زبير بن خريت از خود عكرمه ما را خبر دادند كه مىگفته است * ابن عباس بر پاى من بند مىنهاد و قرآن و سنت به من مىآموخت عفان بن مسلم از حماد بن سلمه ، از داود ، از عكرمه ما را خبر داد كه مىگفته است * ابن عباس اين آيه را تلاوت كرد : «  لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً  » ، « چرا قومى را كه خداوند آنان را مىخواهد هلاك كند يا شكنجه‌اى سخت دهد ، پند مىدهيد » . [ 1 
  ] و مىگفت نمىدانم آيا آن قوم نجات پيدا كردند يا هلاك شدند . و من - عكرمة - همواره براى او روشن مىساختم و او را بينا مىكردم تا دانست كه آنان نجات پيدا كرده‌اند . [ 2 
  ] و ابن عباس حلّه‌اى بر من پوشاند .\r\nمسلم بن ابراهيم از سلام بن مسكين ما را خبر داد كه مىگفته است * عكرمة از داناترين مردم به تفسير بود .\r\nفضل بن دكين و محمد بن عبد اللَّه اسدى و قبيصة بن عقبه همگان از سفيان ثورى ، از عبد الملك بن ابى بشير ، از عكرمه ما را خبر دادند كه مىگفته است * همراه ابن عباس از منى به عرفات مىرفتيم . ابن عباس مرا گفت : امروز هم روزى از روزهاى تو است . من شروع به باز داشتن مركب او و پرسيدن از او كردم و او هم بر من مىگشود .\r\nاسماعيل بن ابراهيم از ايوب ، از عكرمه ما را خبر داد كه مىگفته است * گاهى به بازار مىرفتم و مىشنيدم كه مردى يك كلمه سخن مىگويد و از همان يك كلمه پنجاه باب دانش براى من گشوده مىشد .\r\nاسماعيل بن ابراهيم از ايوب ، از عمرو بن دينار ما را خبر داد كه مىگفته است * جابر بن زيد چند مسأله به من داد كه از عكرمة بپرسم و شروع به گفتن اين سخنان كرد كه اين\r\n\r\n\r\n","description":"","footnote":"\r\n[ 1 
  ] بخشى از آيه 165 ، سوره هفتم - اعراف .\r\n[ 2 
  ] جاى شگفتى است كه عكرمه چنين ادعايى داشته باشد كه موضوع را براى ابن عباس روشن كرده است . شايد ابن عباس براى آزمودن او چنان گفته است - م .\r\n","page_name":" 398 ","page_number":406},
  {"content":"\r\n\r\n( 1 ) عكرمه است ، اين وابستهء ابن عباس است ، اين درياست از او بپرسيد .\r\nاسماعيل بن ابراهيم از ايوب ما را خبر داد كه مىگفته است به من خبر داده‌اند كه سعيد بن جبير مىگفته است * اگر عكرمه حديث خود را از مردم باز دارد ، سواران بر شتران راهوار به سوى او خواهند رفت - شتران را هوار به سوى او رانده خواهد شد .\r\nعبيد اللَّه بن موسى از شيبان ، از ابو اسحاق ما را خبر داد كه مىگفته است از سعيد بن جبير شنيدم كه مىگفت * شما احاديثى را از عكرمه نقل مىكنيد كه اگر من پيش او باشم خودش آن را نقل نمىكند . گويد : قضا را عكرمه آمد و همه آن حديثها را براى سعيد بن جبير نقل كرد . گويد : همگان خاموش بودند ، سعيد سخنى نگفت . و چون عكرمه بر خاست ، گفتند : نظرت چيست ؟ سعيد بن جبير سى حديث را شمرد و گفت : درست بود .\r\nسليمان بن حرب از حماد بن زيد از ايوب ما را خبر داد كه عكرمه مىگفته است * اينهايى كه پشت سرم مرا تكذيب مىكنند چرا در حضورم مرا تكذيب نمىكنند ؟ آرى اگر در حضور و رويا روى مرا تكذيب كردند در آن صورت به خدا سوگند كه درست مىگويند و تكذيب آنان صحيح است .\r\nسليمان بن حرب از حماد بن زيد ما را خبر داد كه * مردى به ايوب گفت : اى ابو بكر ، عكرمه متهم بوده است . ايوب خاموش ماند و پس از اندكى گفت : ولى من او را متهم نمىدانسته‌ام .\r\nعبد اللَّه بن ادريس از اعمش ، از حبيب ما را خبر داد كه مىگفته است * عكرمه پيش عطا و سعيد آمد و احاديث براى آن دو گفت . چون عكرمه رفت ، به آن دو گفتم : آيا چيزى از احاديث او را ناشناخته و نادرست ديديد ؟ گفتند : نه .\r\nمحمد بن سعد - مولف طبقات - مىگويد از قول عبد الرزاق بن همّام به من خبر دادند كه مىگفته است ، معمر به ما گفت از ايوب شنيدم كه مىگفت * قصد داشتم هر جا كه ممكن باشد پيش عكرمه بروم . در حالى كه ميان بازار بصره بودم مردى را سوار بر خرى ديدم و به من گفتند اين عكرمه است . مردم گرد او جمع شدند . من هم جلو رفتم و نتوانستم چيزى از او بپرسم . مسائل را فراموش كردم ، همچنان كنار خرش ايستادم . مردم شروع به پرسيدن از او كردند و من حفظ مىكردم .\r\n\r\n","description":"","footnote":"","page_name":" 399 ","page_number":407},
  {"content":"\r\n\r\n( 1 ) عبد الرزاق مىگويد از پدرم شنيدم مىگفت * هنگامى كه عكرمه به جند [ 1 
  ] آمد طاوس يمانى او را بر شتر گزينه خودش سوار كرد - آن را به او بخشيد . او را گفتند شتر نر پسنديده‌اى به او بخشيدى و حال آنكه چيز اندكى هم او را بسنده بود . طاوس گفت : من دانش اين برده را با اين شتر خريدم .\r\nمحمد بن سعد مىگويد ابراهيم بن خالد ، از امية بن شبل ، از عمرو بن مسلم نقل مىكند كه * عكرمه پيش طاوس آمد . طاوس او را بر شترى راهوار سوار كرد كه شصت دينار ارزش آن بود و گفت : آيا ارزش ندارد كه دانش اين برده را به شصت دينار بخريم ؟\r\nهمچنين ابراهيم بن خالد از امية بن شبل ، از معمر ، از ايوب نقل مىكرد كه * چون عكرمه پيش ما آمد چندان مردم بر او جمع شدند كه او ناچار بر پشت بام برده شد - تا بر ايشان مشرف باشد .\r\nسفيان بن عيينة از قول ايوب نقل مىكرد كه مىگفته است * نخستين بار كه با عكرمه نشستيم چون در بارهء موضوعى پاسخ مىداد ، مىگفت آيا پسنديده شما اين چنين و به اين خوبى از عهده بر مىآيد .\r\nعفان بن مسلم از حماد بن زيد ، از ايوب ، از ابراهيم بن ميسرة ، از طاوس به ما خبر داد كه مىگفته است * اگر اين بردهء وابستهء ابن عباس از خداى بترسد و بخشى از احاديث خود را باز دارد ، شتران راهوار به سوى او رانده مىشود .\r\nسليمان بن حرب از حماد بن زيد ، از ايوب ما را خبر داد كه مىگفته است * كسى در بارهء نذرى كه براى معصيت شده باشد ميان سعيد بن مسيب و عكرمه آمد و شد داشت .\r\nسعيد گفت : بايد آن نذر را بر آورد . عكرمه گفت : نبايد آن را بر آورد . مردى اين گفتهء عكرمه را به سعيد رساند . سعيد گفت : اين بردهء ابن عباس بس نمىكند تا آنكه بر گردنش ريسمان افكنده شود و او را در شهر بگردانند . همان مرد اين گفتهء سعيد را به عكرمه رساند .\r\nعكرمه به او گفت : تو مرد نكوهيده‌اى هستى ، پرسيد چرا ؟ گفت : مگر همان گونه كه سخن او را به من رساندى سخن مرا هم به او برسانى ، به سعيد بگو آن نذر براى خداست يا براى شيطان ؟ اگر بگويد براى خدا بدون ترديد دروغ مىگويد و اگر بگويد براى شيطان بدون ترديد كافر شده است .\r\n\r\n\r\n","description":"","footnote":"\r\n[ 1 
  ] جند ، بفتح اول و دوم ، در شمال نعز و فاصله‌اش تا صنعاء چهل فرسنگ است ، به ترجمهء تقويم البلدان ، به قلم استاد عبد المحمد آيتى ، چاپ بنياد فرهنگ ، 1349 ش ، ص 125 ، مراجعه فرماييد - م .\r\n","page_name":" 400 ","page_number":408},
  {"content":"\r\n\r\n( 1 ) عارم بن فضل از حماد بن زيد ، از ايوب ، از يكى از دوستانش ما را خبر داد كه مىگفته است * همراه تنى چند كنار سعيد و عكرمه و طاوس و گمان مىكنم عطاء را هم نام برد نشسته بوديم . در آن روز نوبت نقل حديث با عكرمه بود . همگان چنان خاموش بودند كه گويى پرنده بر سرشان نشسته است . همين كه گفتار عكرمه تمام شد برخى از حاضران با انگشتان دست خود مىشمردند كه سى حديث گفت و برخى با شگفتى سر خود را به اين سو و آن سو مىگرداندند و هيچ كس در هيچ چيز با او مخالفت نكرد جز اينكه چون موضوع ماهى را نقل كرد [ 1 
  ] گفت : آن ماهى بر كنار آب پا به پاى آن دو حركت مىكرد . سعيد بن جبير اعتراض كرد و گفت : من گواهى مىدهم كه از ابن عباس شنيدم مىگفت ايشان آن ماهى را در زنبيل خود حمل مىكردند .\r\nسليمان بن حرب از جرير بن حازم ، از خالد بن صفوان ما را خبر داد كه مىگفته است * به حسن بصرى گفتم : مىبينى اين بردهء ابن عباس - عكرمه - مىپندارد كه رسول خدا ( ص ) نبيذى را كه در كوزه است [ 2 
  ] حرام فرموده است ؟ حسن بصرى گفت : به خدا سوگند كه برده و وابستهء ابن عباس راست گفته است و پيامبر ( ص ) آن را حرام فرموده است .\r\nشبابة بن سوار از مغيرة بن مسلم ما را خبر داد كه مىگفته است * هنگامى كه عكرمه به خراسان آمد ، ابو مجلز گفت : از او در باره جلاجل حاجيان بپرسيد كه چيست . [ 3 
  ] گويد :\r\nچون از عكرمه پرسيدند ، گفت : در اين سر زمين چنين پرسشى مطرح نيست . مقصود حركت حاجيان از عرفات به سوى مشعر الحرام است . چون پاسخ او را به ابو مجلز گفتند ، گفت :\r\nراست گفته است .\r\nشبابة بن سوار از ابو الطيب موسى بن يسار ما را خبر داد كه مىگفته است * هنگامى كه عكرمه از سمرقند مىآمد ديدمش كه بر خرى سوار بود و دو جوال آكنده از ابريشم - پارچه‌هاى ابريشمى - همراهش بود كه حكمران سمرقند به او جايزه داده بود . غلامى هم\r\n\r\n\r\n","description":"","footnote":"\r\n[ 1 
  ] دربارهء ماهى حضرت موسى و يوشع عليهما السلام است كه موضوع آن در آيات 63 - 60 سوره كهف آمده است . براى اطلاع بيشتر به تفسير ابو الفتوح رازى ، ج 7 ، چاپ مرحوم شعرانى ، ص 8 - 354 مراجعه فرماييد - م .\r\n[ 2 
  ] . اعراب و ديگران گاهى اندكى مويز يا خرما يا جو در سبويى مىريخته و بر آن آب مىافزوده‌اند و تخميرى صورت مىگرفته‌اند كه در كتابهاى لغت ذيل كلمه نبيذ درباره آن گفتگو شده است . به ابن منظور ، لسان العرب مراجعه فرماييد - م\r\n[ 3 
  ] . جلاجل جمع جلجل به معنى زنگوله است كه بر گردن مركوب مىآويخته‌اند و به معنى حركت همراه با نشاط و چابكى است . به لسان العرب ، ج 11 ، ص 122 مراجعه فرماييد - م .\r\n","page_name":" 401 ","page_number":409},
  {"content":"\r\n\r\n( 1 ) با او بود . گويد : شنيده‌ام كه از عكرمه پرسيده‌اند چه چيزى تو را به اين سر زمين آورده است ؟\r\nپاسخ داده است : نيازمندى .\r\nشبابة بن سواّر از شعبه ، از عمران بن حدير ما را خبر داد كه مىگفته است * عكرمة را ديدم در حالى كه عمامه‌اش پاره و فرسوده بود . گفتم : اجازه مىدهى اين عمامه‌ام را به تو بدهم ؟ گفت : ما جز از اميران هديه نمىپذيريم .\r\nعبد الوهاب بن عطاء عجلى از عمران بن حدير ما را خبر داد كه مىگفته است * من و مردى ديگر پيش عكرمه رفتيم ، بر سرش عمامه‌اى پاره ديديم . همراه من او را گفت : اين چه عمامه‌اى است ؟ ما عمامه‌هايى داريم - پيشكش دهيم . عكرمه گفت : از مردم چيزى نمىگيريم ، از اميران مىگيريم . من اين آيه را خواندم « بَلِ الانسان عَلى نَفسِه بصيرة » « آرى كه آدمى بر جان خويش بيناست » . [ 1 
  ] عكرمه خاموش ماند . من گفتم : حسن بصرى گويد اى آدمى زاده كردار تو سزاوارتر به تو است . گفت : آرى حسن راست گفته است .\r\nمحمد بن سعد مىگويد از امية بن خالد براى من نقل كردند كه مىگفته است از شعبه شنيدم كه مىگفت خالد حذّاء مىگفته است * آنچه كه محمد بگويد از ابن عباس برايم نقل شده از عكرمه شنيده است كه او را به روزگار مختار در كوفه ديده است .\r\nموسى بن اسماعيل از ابو مضر غسان بن مضر ، از سعيد بن يزيد ما را خبر داد كه مىگفته است * پيش عكرمه بوديم ، گفت : شما را چه شده است كه چنين بينوا شده‌ايد ؟\r\nحجاج بن محمد گويد : از شعبه ، از قول خالد حذّاء شنيدم كه مىگفته است * عكرمه را ديدم كه موهاى خود را به حنا رنگ مىكرد .\r\nعبيد اللَّه بن موسى از حسن بن صالح ، از سماك ما را خبر داد كه مىگفته است * در انگشت عكرمه انگشترى زرين ديدم .\r\nفضل بن دكين از فطر ما را خبر داد كه مىگفته است * بر تن عكرمه حله‌اى ذنيبى ديدم . [ 2 
  ] فضل بن دكين از عصام بن قدامة ما را خبر داد كه مىگفته است * عكرمه در جبه‌اى سپيد بدون آنكه پيراهن و رداء و ازار بر تن داشته باشد و بر ما پيشنمازى مىكرد .\r\nسليمان بن حرب و عارم بن فضل هر دو از حماد بن زيد ، از ايوب ما را خبر دادند كه\r\n\r\n\r\n","description":"","footnote":"\r\n[ 1 
  ] . آيه 14 ، سوره هفتاد و پنجم - قيامة .\r\n[ 2 
  ] . ابن منظور در لسان العرب ، ج 1 ، ص 391 مىگويد نوعى برد و حله بوده است - م .\r\n","page_name":" 402 ","page_number":410},
  {"content":"\r\n\r\n( 1 ) مىگفته است * مردى از عكرمه پرسيد اى ابا عبد اللَّه چگونه‌اى - چگونه شب را به صبح آوردى ؟ عامر گويد ، عكرمه پاسخ داد : بسيار بد كه گرفتار گرى و بواسيرم . سليمان گويد ، عكرمه گفت : به بدى ، و سليمان خود توضيح مىدهد كه عكرمه گرفتار جرب و بواسير بود .\r\nموسى بن اسماعيل از هارون اعور ما را خبر داد كه مىگفته است شنيدم كه يعلى بن حكيم مىگفت * به عكرمه گفته شد چگونه‌اى ؟ گفت : بسيار بد . به او گفته شد : اى ابا عبد اللَّه چرا چنين مىگويى ؟ گفت : خداوند فرموده است « وَ لنبُلوَنكُمْ  بِالشَّرِّ وَ الْخَيْرِ فِتْنَةً  » [ 1 
  ] « و شما را به بدى و خوبى مىآزماييم آزمودنى » .\r\nمحمد بن عمر واقدى گويد دختر عكرمه مرا خبر داد كه * عكرمه به سال يكصد و پنج هجرى و به هشتاد سالگى در گذشته است .\r\nمحمد بن عمر واقدى گويد خالد بن قاسم بياضى مرا را خبر داد كه * عكرمه و شاعر نامى كثيّر عزّة در يك روز به سال يكصد و پنج هجرى در گذشتند و من خود هر دو جنازه را ديدم كه بعد از ظهر در محل جنازه‌ها بر آنها نماز گزارده شد و مردم مىگفتند امروز فقيه‌تر و شاعرتر مردم در گذشتند .\r\nگويد كس ديگرى غير از خالد بن قاسم بياضى ما را خبر داد كه * مردم از اتفاق افتادن مرگ آن دو در يك روز آن هم با اختلاف عقيده آن دو با يك ديگر شگفت كردند .\r\nدر بارهء عكرمه گمان برده مىشد كه عقيدهء خوارج را دارد و با يك نگاه به نامحرم افراد را تكفير مىكند و كثير شيعه‌اى بود كه به رجعت اعتقاد داشت . عكرمه از ابن عباس و حسين بن على و عايشه و ابو هريره روايت نقل كرده است .\r\nابو نعيم فضل بن دكين گفته است * عكرمه به سال يكصد و هفت در گذشته است و كس ديگرى جز او گفته است به سال يكصد و شش در گذشته است .\r\nمصعب بن عبد اللَّه بن مصعب بن ثابت زبيرى به ما خبر داد كه * عكرمه عقيدهء خوارج را داشت . يكى از واليان مدينه به جستجوى او بر آمد . عكرمه در خانه داود بن حصين [ 2 
  ] پنهان شد و همان جا در گذشت . گويند : عكرمه مردى پر حديث و دانش و دريايى\r\n\r\n\r\n","description":"","footnote":"\r\n[ 1 
  ] . آيه در متن هم در چاپ بريل و هم در چاپ بيروت غلط چاپ شده است « وَ نبلُوكم . . . . » صحيح است و بخشى از آيه 35 سوره بيست و يكم - انبياء - است - م .\r\n[ 2 
  ] . داود بن حصين از محدثان نيمه اول قرن دوم هجرى و در گذشته به سال يكصد و سى و پنج و متهم به قدرى و عقيدهء خوارج بوده است . البته او را از داعيان خوارج نمىدانسته‌اند و حديث او را برخى پذيرفته‌اند . به بحث نسبتا مفصل\r\n","page_name":" 403 ","page_number":411},
  {"content":"\r\n\r\n( 1 ) از درياها بوده است . با اين همه به حديث او استناد نمىشده است و مردم در باره او سخن مىگفته‌اند .\r\n\r\nكريب بن ابى مسلم\r\nكنيه‌اش ابو رشدين و بردهء آزاد كرده و وابستهء عبد اللَّه بن عباس بن عبد المطلب بوده است .\r\nاحمد بن عبد اللَّه بن يونس از زهير ، از موسى بن عقبة ما را خبر داد كه * كريب به اندازه بار شترى يا به اندازه شترى از كتابهاى ابن عباس را پيش ما نهاده بود . على بن عبد اللَّه بن عباس هر گاه كتابى مىخواست به او مىنوشت كه فلان صحيفه را براى من بفرست .\r\nكريب نسخه‌اى از آن صحيفه مىنوشت و يكى را براى او مىفرستاد .\r\nفضل بن دكين از زهير ، از ابو اسحاق ما را خبر داد كه مىگفته است * بر تن كريب و يارانش طيلسانهاى بلندى ديده است كه حاشيه و بندهاى آن ديبا بوده است .\r\nمحمد بن عمر واقدى از عبد الرحمان بن ابى الزناد ، از موسى بن عقبة ما را خبر داد كه مىگفته است * كريب به سال نود و هشت اواخر خلافت سليمان بن عبد الملك بن مروان در مدينه در گذشته است . مردى مورد اعتماد و پسنديده حديث بوده است .\r\n\r\nابو معبد\r\nنامش ناقد و بردهء آزاد كرده و وابستهء عبد اللَّه بن عباس بوده است .\r\nاز قول سفيان بن عيينه ، از گفته عمرو به من خبر داده شد كه مىگفته است * ابو معبد راستگوترين موالى ابن عباس بوده است .\r\nمحمد بن عمر واقدى گويد : ابو معبد به سال يكصد و چهارم هجرى در پايان خلافت يزيد بن عبد الملك در مدينه در گذشته است ، مردى مورد اعتماد و پسنديده حديث بوده است .\r\n\r\n\r\n","description":"","footnote":"\r\n[ 
  ] ذهبى در ميزان الاعتدال ، چاپ على محمد بجاوى ، مصر ، 1382 ق ، ص 6 ، شماره 2600 مراجعه فرماييد . براى آگهى بيشتر از بى سرو سامانى اعتقاد و رفتار عكرمه هم بايد بحث مستوفاى ذهبى را از نظر گذرانده ، كه روشنگر بسيارى از امور خواهد بود - م .\r\n","page_name":" 404 ","page_number":412},
  {"content":"\r\n\r\n( 1 )\r\n\r\nشعبة\r\nبردهء آزاد كرده و وابستهء ابن عباس و كنيه‌اش ابو عبد اللَّه بوده است . ابن ابى ذئب و گروهى از مردم مدينه و ديگران از او روايت كرده‌اند . مالك بن انس از او روايت نكرده است .\r\nيحيى بن سعيد قطان مىگويد : به مالك بن انس گفتم كه دربارهء شعبه وابستهء ابن عباس چه مىگويى ؟ گفت : هيچ شبيه به قاريان قرآن - پارسايان - نبود . او را احاديث بسيارى است ولى به آنها استناد نمىشود . گاهى ابن ابى ذئب و ديگران از او روايت كرده‌اند . واقدى گويد :\r\nشعبه مولاى ابن عباس در سالهاى ميانى خلافت هشام بن عبد الملك در گذشته است .\r\n\r\nدفيف\r\nبردهء آزاد كرده و وابستهء ابن عباس . به سال يكصد و نه هجرى در خلافت هشام بن عبد الملك در گذشته است . حميد اعرج و جز او از او روايت كرده‌اند . مردى كم حديث بوده است .\r\n\r\nابو عبيد اللَّه\r\nبردهء آزاد كرده و وابستهء عبد اللَّه بن عباس .\r\n\r\nمقسم\r\nآزاد كرده و وابستهء عبد اللَّه بن حارث بن نوفل بن حارث بن عبد المطلب است ، ولى به سبب پيوستگى و آمد و شد بسيار او پيش ابن عباس و رواياتى كه از او نقل كرده است به او مولاى ابن عباس مىگفته‌اند ، در حالى كه وابستگى او به بنى هاشم است . كنيهء مقسم ، ابو القاسم بوده است و او احاديثى را از ام سلمه نقل كرده است .\r\n\r\n","description":"","footnote":"","page_name":" 405 ","page_number":413},
  {"content":"\r\n\r\n( 1 )\r\n\r\nذكوان\r\nكنيه‌اش ابو عمرو و وابستهء عايشه همسر پيامبر ( ص ) بوده است .\r\nمسلم بن ابراهيم از على بن مبارك ، از هشام بن عروة ، از پدرش عروه ما را خبر داد كه مىگفته است * ذكوان غلام عايشه بر قريش پيشنمازى مىكرده و عبد الرحمان بن ابى بكر هم پشت سر او نماز مىگزارده و اين بدان سبب بوده كه از همگان قرآن بيشتر مىخوانده - حفظ بوده - است .\r\nسليمان بن حرب و عارم بن فضل هر دو از حماد بن زيد ، از ايوب ، از عبد اللَّه بن ابى مليكة ما را خبر داد كه مىگفته است * عايشه در منطقه ميان دو كوه حراء و ثبير اقامت كرده بود و مردان سر شناس قريش پيش او مىآمدند و چون هنگام نماز فرا مىرسيد ، عبد الرحمان بن ابى بكر پيشنمازى مىكرد و هر گاه عبد الرحمان نبود ذكوان غلام عايشه بر ما پيشنمازى مىكرد .\r\nمحمد بن عمر واقدى و جز او گفته‌اند كه * عايشه آزادى او را پس از مرگ خود قرار داد و به او گفت : چون مرا به خاك سپردى آزاد خواهى بود . او را احاديث اندكى است . ذكوان در شبهاى جنگ حره مرده است . برخى از مورخان گفته‌اند در آن جنگ كه به ذى حجه سال شصت و سوم هجرت و روزگار حكومت يزيد بن معاويه بوده است ، ذكوان كشته شده است .\r\n\r\nابو يونس\r\nبرده و وابستهء عايشه همسر پيامبر ( ص ) است . از عايشه روايت كرده است . قعقاع بن حكيم و جز او از او روايت كرده‌اند .\r\n\r\nابو لبابه\r\nهمنشين عايشه همسر پيامبر ( ص ) بوده است و نام او مروان است .\r\n\r\n","description":"","footnote":"","page_name":" 406 ","page_number":414},
  {"content":"\r\n\r\n( 1 )\r\n\r\nنبهان\r\nبردهء آزاد كرده و وابستهء ام سلمه همسر پيامبر ( ص ) است . ام سلمه با او قرار داد آزادى نوشته است و نبهان پرداخته و آزاد شده است . زهرى از او دو حديث نقل كرده است . كنيهء نبهان ، ابو يحيى بوده است .\r\n\r\nثابت\r\nبردهء آزاد كرده و وابستهء ام سلمه همسر پيامبر ( ص ) است .\r\nابو عبيد از قول موسى بن عبيدة ربذى ما را خبر داد كه مىگفته است * ثابت وابستهء ام سلمه كه مردى كم حديث بوده است در مدينه به روزگار حكومت عمر بن عبد العزيز در گذشته است .\r\n\r\nنصاح بن سرجس\r\nابن يعقوب . وابستهء ام سلمه همسر پيامبر ( ص ) به روش قرار داد كتبى .\r\nمحمد بن عمر واقدى از عبد الرحمان بن وثاب ، از شيبة پسر نصاح ، از گفتهء پدرش ما را خبر داد كه مىگفته است * ام سلمه نخست با من قرار داد آزادى نوشت كه وظايفى را انجام دهم . با او مذاكره كردم كه آن را از عهده من بر دارد و تبديل به پرداخت زر يا سيم كند . پذيرفت ، من هم زودتر از موعد پرداختم و آن را از عهده خود برداشتم .\r\nواقدى گويد : كسى جز شيبة پسر نصاح را نمىشناسيم كه از او روايت كرده باشد .\r\nشيبه و ابو جعفر يزيد بن قعقاع وابستهء ابن عياش به روزگار خود در علم قرائت پيشواى مردم مدينه بوده‌اند .\r\n\r\n","description":"","footnote":"","page_name":" 407 ","page_number":415},
  {"content":"\r\n\r\n( 1 )\r\n\r\nعبد الله بن رافع\r\nبردهء وابستهء ام سلمه همسر پيامبر ( ص ) به روش عتق . از خود ام سلمه حديث شنيده است .\r\nچندان عمر كرده است كه عبد الله بن ابى يحيى ، موسى بن عبيدة ، قدامة بن موسى و جارية بن ابى عمران از او حديث شنيده‌اند . مردى مورد اعتماد و پر حديث بوده است .\r\n\r\nناعم بن اجبل\r\nبردهء وابستهء ام سلمه همسر پيامبر ( ص ) . از عبد الله بن عمرو بن عاص روايت كرده است . او مردى كم حديث بوده است .\r\n\r\nقيس\r\nبردهء آزاد كرده و وابستهء ام سلمه همسر پيامبر ( ص ) است . كنيه‌اش ابو قدامه بوده و از ام سلمه روايت مىكند كه در حالى كه روزه دار بوده خون گرفته است .\r\n\r\nابو ميمونة\r\nبردهء آزاد كرده و وابستهء ام سلمه همسر پيامبر ( ص ) است . كنيه‌اش ابو قدامه بوده و از ام سلمه روايت كرده است . سالم بن يسار وابستهء دوسىها از او روايت كرده است . ابو ميمونه به روزگار خود قارى مردم مدينه بوده است و همان كسى است كه نافع بن ابى نعيم قرآن را بر او خوانده است .\r\n\r\nكثير بن افلح\r\nبردهء آزاد كرده و وابستهء ابو ايوب انصارى .\r\n\r\n","description":"","footnote":"","page_name":" 408 ","page_number":416},
  {"content":"\r\n\r\n( 1 ) سعيد بن عامر از هشام ، از محمد ما را خبر داد كه مىگفته است * در خواب كثير بن افلح را كه در جنگ حره كشته شده بود ، ديدم و متوجه بودم كه او كشته شده است و من هم در خوابم ، و خواب مىبينم . در خانه‌اى كه بودم هذيل پسر حفصه دختر سيرين هم خوابيده بود . كنيهء كثير و هذيل يكى بود و من خوش نداشتم كنيهء كثير را بگويم كه مىترسيدم هذيل از خواب بيدار شود . ناچار كثير را با نامش صدا زدم [ 1 
  ] پاسخ داد . گفتم : مگر تو كشته نشده بودى ؟ گفت : چرا . گفتم : چه كرديد ؟ گفت : خير بود . پرسيدم آيا شما از شهيدان هستيد ؟\r\nگفت : نه ، هنگامى كه ميان مسلمانان رويارويى پيش آيد و كسانى از آنان كشته شوند آنان شهيد شمرده نمىشوند و ما زخميان هستيم - نشان زخم بر ما مانده است - سعيد - راوى نخستين - مىگويد كه اين موضوع را يكى از يارانم براى من نقل كرد و من آن را از هشام فرا نگرفته‌ام .\r\n\r\nعبد الرحمان بن افلح\r\nبرادر كثير و او هم از موالى ابو ايوب انصارى است . عبد الرحمان برادر رضاعى خارجة بن زيد انصارى است و از عبد الله بن عمر بن خطاب حديث شنيده است .\r\n\r\nمحمد بن افلح\r\nبرادر ايشان و از موالى ابو ايوب انصارى است كه گاهى حديثى هم از او نقل كرده است .\r\n\r\nعمرو بن رافع\r\nاز حفصه روايت شده است كه عمرو بن رافع براى او مصحفى نوشته است . رافع پدر عمرو از وابستگان عمر بن خطاب بوده و هموست كه در باره‌اش گفته شده است : « براى اقوام خدمتگزار باش تا به تو خدمت گزارده شود و شريك رافع و اسلم باشى » [ 2 
  ] فرزندزادگان و\r\n\r\n\r\n","description":"","footnote":"\r\n[ 1 
  ] خوانندگان گرامى توجه دارند كه صدا زدن اشخاص با نام نوعى تحقير و دور از احترام بوده است - م .\r\n[ 2 
  ] و اخدم الاقوامَ حَتى تُخْدَم * تكُنْ شريكَ رافع و اسْلَم\r\n","page_name":" 409 ","page_number":417},
  {"content":"\r\n\r\n( 1 ) بازماندگان عمرو بن رافع باقى هستند و نسب خود را به لخم مىرسانند . عاصم مبرسم شاعر از فرزندزادگان اوست . [ 1 
  ]\r\n\r\nنافع\r\nبردهء آزاد كرده و وابستهء زبير بن عوّام . زندگانى دراز داشته و مصعب بن ثابت بن عبد الله بن زبير از او روايت كرده است . نافع كم حديث بوده است .\r\n\r\nابو حبيبة\r\nاو هم از موالى زبير بن عوام و پدر بزرگ موسى بن عقبه بن ابى عياش است كه از موالى زبير بوده است . ابو حبيبة پدر مادر موسى بن عقبه است .\r\n\r\nجرّاح\r\nآزاد كرده و وابستهء ام حبيبة دختر ابو سفيان و همسر پيامبر ( ص ) است . جراح از ام حبيبه روايت كرده است . سالم بن عبد الله بن عمر و نافع از او روايت كرده‌اند .\r\n\r\nسالم بن شوّال\r\nاو هم آزاد كرده و وابستهء ام حبيبة دختر ابو سفيان بن حرب بن اميّه و همسر پيامبر ( ص ) است .\r\n\r\n\r\n","description":"","footnote":"\r\n[ 1 
  ] شرح حالى مختصر و شش بيت از سرودهاى او در مرزبانى ، معجم الشعراء ، چاپ عبد الستار احمد فراج ، مصر ، 1379 ق ، ص 119 آمده است - م .\r\n","page_name":" 410 ","page_number":418},
  {"content":"\r\n\r\n( 1 )\r\n\r\nسالم براد [ 1 
  ] ابو عبد الله سالم\r\nآزاد كرده و وابستهء شدّاد كه معروف به سالم دوسى است . از سعد روايت كرده است .\r\n\r\nابو سبرة سالم بن سلمة هذلى [ 2 
  ] سالم بن سرج\r\nاو به ابو نعمان بن خرّ بوذ معروف است . از ام صبيّة جهنى روايت كرده است . و اسامة بن زيد ليثى از او روايت كرده است .\r\n\r\nابو الغيث سالم\r\nآزاد كرده و وابستهء عبد الله بن مطيع عدوى . از ابو هريره روايت كرده و محدثى مورد اعتماد و احاديث او حسن بوده است .\r\n\r\nسالم سبلان\r\nآزاد كرده و وابستهء خاندان نصر بن معاوية از قبيلهء هوازن و از مردم مصر بوده است . او بر مركبهايى كه همسران پيامبر سوار مىشده‌اند زين مىنهاده است و از عايشه روايت كرده است .\r\n\r\n\r\n","description":"","footnote":"\r\n[ 1 ، 2 
  ] . چنين به نظر مىرسيد كه در اين مورد و موارد ديگرى كه در صفحات بعد خواهد آمد ، نسخه‌ها افتادگى دارد - م .\r\n","page_name":" 411 ","page_number":419},
  {"content":"\r\n\r\n( 1 )\r\n\r\nابو صالح سمّان\r\nهمان زيّات است . نام او ذكوان و از آزاد كردگان و وابستگان قبيلهء غطفان بوده است . و گفته‌اند از موالى زنى به نام جويريه از قبيلهء قيس بوده است . او پدر سهيل بن ابى صالح مدنى است . از ابو صالح سمان ، عبد الله بن دينار ، قعقاع بن حكيم ، زيد بن اسلم ، سمى وابستهء ابو بكر بن عبد الرحمان بن حارث بن هشام مخزومى كه از مردم مدينه‌اند روايت كرده‌اند . و حكم ، عاصم بن ابى النّجود ، سليمان اعمش كه از مردم كوفه‌اند نيز از او روايت كرده‌اند . ابو صالح كه محدثى مورد اعتماد و بسيار حديث بود ، براى كسب روزى به كوفه مىآمد ، ميان بنى اسد منزل مىكرد و براى بنى كاهل پيشنمازى مىنمود .\r\nعبد الرحمان بن يونس ، از سفيان ، از محمد بن اسحاق ، از ابو صالح ما را خبر داد كه مىگفته است * هر كس از ابو هريره روايت كند من مىدانم كه راستگو يا دروغگو است .\r\nعبد الرحمان بن يونس از ابو بكر بن عياش ، از عاصم ما را خبر داد كه مىگفته است * ابو صالح دارى ريش پهن و بزرگى بود و همواره با انگشتان خود آن را شانه مىكرد - به هنگام وضو ساختن براى اينكه به همه موهاى ريش خود آب برساند چنان مىكرد .\r\nگويند : ابو صالح به سال يكصد و يك در مدينه در گذشته است .\r\n\r\nابو صالح باذام\r\nآزاد كرده و وابستهء ام هانى دختر ابو طالب بن عبد المطلب بنى هاشم است . سماك و محمد بن سائب كلبى و اسماعيل بن ابو خالد و از او روايت كرده‌اند .\r\n\r\nابو صالح سميع\r\nاز عبد الله بن عباس روايت كرده است .\r\n\r\n","description":"","footnote":"","page_name":" 412 ","page_number":420},
  {"content":"\r\n\r\n( 1 )\r\n\r\nابو صالح\r\nآزاد كرده و وابستهء عثمان بن عفان كه گاهى از او روايت كرده است .\r\nابو صالح غفارى ، ابو صالح ميسرة ، ابو صالح آزاد كرده و وابستهء ضباعة\r\n\r\nابو صالح\r\nآزاد كرده و وابستهء سفّاح ، نامش عبيد است و بسر بن سعيد از او روايت كرده است .\r\n\r\nابو صالح\r\nآزاد كرده و وابستهء سعيديين است .\r\n\r\nمسلم بن يسار\r\nكنيه‌اش ابو عثمان و وابستهء انصار است . يحيى بن سعيد انصارى و كسان ديگرى جز او از مردم مدينه ، همچنين گروهى از مردم مكه از او روايت كرده‌اند .\r\n\r\nبشير بن يسار\r\nآزاد كرده و وابستهء خاندان حارثه بن حارث انصار از قبيلهء اوس است . پير مردى بزرگ و فقيه بوده كه محضر بسيارى از اصحاب پيامبر ( ص ) را درك كرده است . به ويژه محضر گروهى از افراد خاندان حارثه را كه از اصحاب رسول خدا ( ص ) بوده‌اند درك كرده است كه از آن جمله‌اند : رافع بن خديج ، سويد بن نعمان ، سهل بن ابى حثمه و از قول ايشان\r\n\r\n","description":"","footnote":"","page_name":" 413 ","page_number":421},
  {"content":"\r\n\r\n( 1 ) حديث قسامه را [ 1 
  ] از پيامبر ( ص ) نقل كرده است . يحيى بن سعيد انصارى گاهى از او روايت كرده است . بشير مردى كم حديث بوده است .\r\n\r\nنافع\r\nآزاد كرده و وابستهء ابو قتاده انصارى است . نافع همان ابو محمد است كه صالح بن كيسان از او روايت كرده است ، نافع كم حديث بوده است .\r\n\r\nوهيب\r\nآزادى و وابستگى او به زيد بن ثابت انصارى است . او دبير زيد بن ثابت بوده و گاهى از او روايت كرده است .\r\n\r\nحرملة\r\nآزاد كرده و وابستهء زيد بن ثابت .\r\nمحمد بن عمر واقدى از عبد الرحمان بن ابى الزناد ما را خبر داد كه مىگفته است * حرملة در واقع آزاد كرده و وابستهء اسامة بن زيد بن حارثه كلبى بوده است ولى به سبب پيوستگى به زيد بن ثابت به او مولاى زيد مىگفته‌اند و همين موضوع بر او غلبه يافته است .\r\nزهرى گاهى از او روايت كرده است . حرمله مردى كم حديث بوده است .\r\n\r\nزيد بن ابو عياش\r\nاز سعد بن ابى وقاص در بارهء گندم آميخته با جو پرسيده است . [ 2 
  ]\r\n\r\n\r\n","description":"","footnote":"\r\n[ 1 
  ] قسامة ، سوگندى كه اهل محله‌اى را كه در آن جسد كشته‌اى پيدا مىشد مىدادند يا سوگندى كه بر وارثان مقتول بوده است . به تهانوى ، كشاف اصطلاحات الفنون ، چاپ كلكته ، 1862 ميلادى ، ص 1219 مراجعه فرماييد - م .\r\n[ 2 
  ] با توجه به آنچه ، ابن اثير ذيل كلمات بيضاء ، سلت در النهاية آورده است ترجمه شد - م .\r\n","page_name":" 414 ","page_number":422},
  {"content":"\r\n\r\n( 1 )\r\n\r\nحميد بن نافع\r\nبه نقل از يزيد بن هارون از يحيى بن سعيد بن انصارى ، حميد آزاد كرده و وابستهء صفوان بن خالد انصارى بوده است . من - محمد بن سعد مولف طبقات - از كسى شنيدم كه مىگفت :\r\nحميد آزاد كرده و وابستهء ابو ايوب انصارى بوده است . حميد از ابو ايوب روايت كرده و همراه او حج گزارده و از ابن عمر هم روايت كرده است . او همان ابو افلح بن حميد است كه ثورى و گروهى از بزرگان مدينه و ديگران از او روايت كرده‌اند .\r\nحجاج بن محمد مىگويد شعبه مىگفت * از عاصم احول در باره سوگوارى و سيه پوشى زن - در سوگوارى مرگ شوهر - پرسيدم ، گفت : حفصة دختر سيرين به من گفت حميد بن نافع در اين باره به حميد حميرى نامه نوشت و حديث زينب دختر ابو سلمه را ياد آور شد . شعبه مىگويد ، من به عاصم گفتم : من اين موضوع را از حميد بن نافع شنيده‌ام . گفت :\r\nتو از او شنيده‌اى ؟ گفتم : آرى و او هنوز زنده است . شعبه مىگويد : عاصم احول مىپنداشت كه حميد بن نافع صد سال است مرده است .\r\n\r\nرافع بن اسحاق\r\nآزاد كرده و وابستهء آل شفاء است . به او مولاى ابو طلحه هم مىگفته‌اند . از ابو ايوب حديث شنيده و اسحاق بن عبد الله بن ابو طلحة از او روايت كرده است .\r\n\r\nزياد بن ابى زياد\r\nآزاد كرده و وابستهء عبد الله بن عياش بن ابى ربيعة بن مغيرة مخزومى است .\r\nاسماعيل بن عبد الله بن ابى اويس از قول مالك بن انس ما را خبر داد كه مىگفته است * زياد وابستهء ابن عياش مردى عابد و گوشه گير و همواره تنها و به ياد خدا سر گرم بود . در زبانش لكنتى بود . پشمينه مىپوشيد و گوشت نمىخورد . چند درمى داشت كه با همان براى\r\n\r\n","description":"","footnote":"","page_name":" 415 ","page_number":423},
  {"content":"\r\n\r\n( 1 ) او چيزى فراهم مىآوردند . كس ديگرى جز اسماعيل گفته است كه زياد بن ابى زياد دوست عمر بن عبد العزيز بوده است ، و به روزگار حكومت عمر بن عبد العزيز پيش او رفته و پندش داده است . عمر بن عبد العزيز او را به خود نزديك و با او خلوت كرد . و ميان ايشان سخن بسيار رفته است .\r\nاعقاب و فرزندزادگان زياد در دمشق بر جاىاند . اسماعيل بن ابى خالد و جز از او روايت كرده‌اند .\r\n\r\nاسحاق\r\nآزاد كرده و وابستهء زائده . از سعد بن ابى وقاص و ابو هريره حديث شنيده است . ابو صالح سمّان ، ابو سهيل و بكير بن عبد الله بن شجّ از او روايت كرده‌اند .\r\n\r\nعجلان\r\nآزاد كرده و وابستهء مشمعلّ است . از ابو هريره روايت كرده است .\r\n\r\nعجلان\r\nآزاد كرده و وابستهء فاطمه دختر عتبة بن ربيعه بن عبد شمس است . او پدر محمد بن عجلان است . از ابو هريره روايت كرده است . پسرش محمد و بكير بن عبد الله بن اشجّ از او روايت كرده‌اند .\r\n\r\nجمهان\r\nآزاد كرده و وابستهء اسلمىهاست . از ابو هريره حديث شنيده است . عروة بن زبير و موسى بن عبيده ربذى از او روايت كرده‌اند .\r\n\r\n","description":"","footnote":"","page_name":" 416 ","page_number":424},
  {"content":"\r\n\r\n( 1 )\r\n\r\nالبهى\r\nنام او عبد الله و نام پدرش يسار و آزاد كرده و وابستهء زبير بن عوام و كنيه‌اش ابو محمد است . او ساكن كوفه بوده و كوفيان از او روايت كرده‌اند . نام و كنيهء او را مردى از فرزندزادگان او كه محمد بن يحيى بن محمد بن عبد الله البهى بود براى من نقل كرد .\r\n\r\nابو السائب\r\nآزاد كرده و وابستهء هشام بن زهرة است . از ابو هريره حديث شنيده و علاء بن عبد الرحمان بن يعقوب از او روايت كرده است .\r\n\r\nابو سفيان\r\nآزاد كرده و وابستهء عبد الله بن ابى احمد بن جحش است . از ابو سعيد خدرى روايت كرده است . مورد اعتماد و كم حديث است .\r\nمحمد بن عمر واقدى از گفته ابن ابى حبيبة ما را خبر داد كه مىگفته است * ابو سفيان آزاد كرده و وابستهء خاندان عبد الاشهل بوده است ولى چون پيوسته به عبد الله بن ابى احمد بن جحش بوده است او را آزاد كرده و وابستهء عبد الله بن ابى احمد پنداشته‌اند .\r\nمحمد بن عمر واقدى از ابن حبيبة و خارجة بن عبد الله بن سليمان بن زيد بن ثابت ، از داود بن حصين ، از قول خود ابو سفيان ما را خبر دادند كه مىگفته است * در ماه رمضان همراه خاندان عبد الاشهل نماز مىگزاردم و پيش آنان مقيم بودم . محمد بن مسلمة و سلمة بن سلامة بن وقش صداى قرائت مرا شنيده و ايستاده بودند و گوش مىدادند ، با آنكه من در آن هنگام برده بودم ، گفته بودند هيچ عيبى بر اين پيشنماز نيست .\r\nخالد بن مخلد بجلى از ابراهيم بن اسماعيل بن ابى حبيبة ، از داود بن حصين ما را خبر داد كه مىگفته است * ابو سفيان در حالى كه برده‌اى بود كه قرار آزادى او نوشته شده بود در ماه رمضان پيشنمازى خاندان عبد الاشهل را در مسجد آنان بر عهده داشت و ميان\r\n\r\n","description":"","footnote":"","page_name":" 417 ","page_number":425},
  {"content":"\r\n\r\n( 1 ) خاندان عبد الاشهل كسانى بودند كه در جنگ بدر و بيعت عقبة شركت كرده بودند .\r\nمحمد بن حرب مكّى از ابن حبيبه ، از داود بن حصين ما را خبر داد كه مىگفته است * ابو سفيان آزاد كرده و وابستهء ابن ابى احمد بر خاندان عبد الاشهل پيشنمازى مىكرد . در حالى كه ميان ايشان گروهى از اصحاب پيامبر ( ص ) همچون محمد بن مسلمة و سلمة بن سلامة بن وقش بودند ، ابو سفيان بر آنان پيشنمازى مىكرد و با آنان نماز مىگزارد و البته فقط قرار داد آزادى او نوشته شده بود .\r\nاسماعيل بن عبد الله بن ابى اويس از ابراهيم بن ابى حبيبة ، از زيد بن سعد بن زيد بن سعد اشهلى و عبد الرحمان بن عبد الرحمان بن ثابت انصارى ما را خبر دادند كه مىگفته‌اند * ابو سفيان در ماه رمضان در حالى كه فقط قرار داد آزادى او نوشته شده بوده است بر اصحاب حضرت ختمى مرتبت پيشنمازى مىكرده است [ 1 
  ] ابو سفيان مورد اعتماد و كم حديث بوده است . و\r\n\r\nثابت الاحنف\r\nابن عياض آزاد كرده و وابستهء عبد الرحمان بن زيد بن خطاب .\r\nيحيى بن عباد از فليح بن سليمان ، از خود ثابت اعرج [ 2 
  ] بن عياض ما را خبر داد كه مىگفته است * يكى از كنيزكان عبد الرحمان بن زيد بن خطاّب را به همسرى گرفتم . در آن هنگام عبد الله پسر عبد الرحمان حضور نداشت - در سفر بود . چون عبد الله برگشت مرا فرا خواند . ريسمان و تازيانه آماده كرده بود و از من پرسيد چرا بدون اطلاع و رضايت من كنيز پدرم را به همسرى گرفته‌اى ؟ گفتم : كسى كه اختيار عقد كردن او را داشته ، او را به ازدواج من در آورده است . وانگهى آشكارا و بدون آنكه پوشيده باشد او را به همسرى گرفته‌ام . گويد :\r\nعبد الله دستور داد ثابت را با ريسمان بستند و گفت چندان تازيانه‌اش مىزنم كه او را طلاق دهد يا بميرد . ثابت مىگويد : ناچار او را سه طلاقه كردم و بر من گواه گرفته شد . چون از آن جا بيرون آمدم از عبد الله بن عمر استفتاء كردم ، گفت : آن طلاق درست نيست . آن گاه سوار\r\n\r\n\r\n","description":"","footnote":"\r\n[ 1 
  ] خوانندگان گرامى خود توجه فرمايند كه تعاليم عاليه اسلامى چگونه مرزها را از ميان برداشته و ميان سيد قرشى و برده حبشى مساوات برقرار كرده است - م .\r\n[ 2 
  ] اعرج هم لقب ثابت احنف است .\r\n","page_name":" 418 ","page_number":426},
  {"content":"\r\n\r\n( 1 ) شدم و پيش عبد الله بن زبير كه در آن هنگام حكمران مكه بود رفتم ، و آن مسأله را از او پرسيدم او هم به من خبر داد كه آن طلاق دامن گير من نيست و دستور داد كه همسرم را پيش خود آورم . برگشتم و او را به خانه خود آوردم و ميهمانى دادم . ابن عمر هم كه دعوتش كرده بودم به ميهمانى من آمد . فليح بن سليمان - كه راوى اين روايت است - مىگويد : من آن كنيز را پيش ثابت ديدم ، پس از آن فرزندان او را هم ديدم .\r\nعلى بن عبد الله بن جعفر از سفيان ، از زياد بن سعد ما را خبر داد كه مىگفته است * به ثابت اعرج گفتم : تو كجا از ابو هريره حديث شنيده‌اى ؟ گفت : روزهاى جمعه سروران من مرا مىفرستادند كه در مسجد براى آنان جا نگهدارم . پيش از نماز جمعه ابو هريره مىآمد و براى مردم حديث مىگفت .\r\nمحمد بن عمر واقدى مىگويد : هنگامى كه عبد الله بن عبد الرحمان ، ثابت احنف را مجبور كرد تا همسرش را طلاق دهد ، جابر بن اسود ، از سوى عبد الله بن زبير حاكم مدينه بود .\r\nمالك بن انس اين موضوع را از ثابت احنف شنيده است .\r\n\r\nعبد الرحمان بن يعقوب\r\nهمان ابو العلاء بن عبد الرحمان آزاد كرده و وابستهء حرقه است و از ابو هريره روايت كرده است .\r\n\r\nنعيم بن عبد الله مجمر\r\nاو از لحاظ آزاد شدن از بردگى وابستهء عمر بن خطاب است . از ابو هريره و محمد بن عبد الله بن زيد بن عبد ربه انصارى و از على بن يحيى زرقى حديث شنيده و مورد اعتماد بوده و او را احاديثى است .\r\n\r\nشرحبيل بن سعد\r\nآزاد كرده و وابستهء انصار و كنيه‌اش ابو سعد بوده است . پير مردى قديمى است كه از زيد بن\r\n\r\n","description":"","footnote":"","page_name":" 419 ","page_number":427},
  {"content":"\r\n\r\n( 1 ) ثابت و ابو هريره و ابو سعيد خدرى و گروه بسيارى از اصحاب پيامبر ( ص ) روايت كرده است . او عمرى دراز كرد آن چنان كه حواسش در هم ريخته و سخت نيازمند شد . هر چند او را احاديثى است ولى به آنها استناد نمىشود .\r\n\r\nداود بن فراهيج\r\nآزاد كرده و وابستهء قريش است . محمد بن عمر واقدى گويد : گمان مىكنم وابسته بنى مخزوم است . او از ابو هريره و ابو سعيد خدرى حديث شنيده و روزگار درازى است كه در گذشته است و او را احاديثى است .\r\nابو عامر عبد الملك بن عمرو عقدى از شعبه ، از داود بن فراهيج ما را خبر داد كه مىگفته است * سرورم سفيان براى من حديث كرد . [ 1 
  ]\r\n\r\nابو الوليد\r\nآزاد كرده و وابستهء عمرو بن خداش است و از ابو هريره روايت كرده است .\r\n\r\nابو حسن براد\r\nآزاد كرده و وابستهء خاندان نوفل است . زهرى از او روايت كرده است .\r\n\r\nعبيد الله بن دارة\r\nآزاد كرده و وابستهء خاندان عثمان بن عفان است . زهرى از او روايت كرده است .\r\n\r\n\r\n","description":"","footnote":"\r\n[ 1 
  ] ظاهرا اين حديث ناتمام است - م .\r\n","page_name":" 420 ","page_number":428},
  {"content":"\r\n\r\n( 1 )\r\n\r\nعطاء\r\nآزاد كردهء و وابستهء ابن سباع و كنيه‌اش ابو منصور است . زهرى از او روايت كرده است .\r\n\r\nحكم بن مينا\r\nآزاد كرده و وابستهء خاندان ابو عامر راهب است . فرزندانش مىگويند : ابو عامر او را به ابو سفيان بن حرب بخشيده و ابو سفيان او را به عباس بن عبد المطلب فروخته است . عباس او را آزاد كرده است . فرزندزادگان او امروز ولاء و وابستگى خود را به عباس مىرسانند . مينا در جنگ تبوك همراه پيامبر ( ص ) بوده است .\r\n\r\nزياد بن مينا\r\nآزاد كرده و وابستهء اشجع است . عبد الحميد بن جعفر از او روايت كرده است .\r\nبرادرش سعيد بن مينا [ 1 
  ]\r\n\r\n\r\n","description":"","footnote":"\r\n[ 1 
  ] . ترديد نيست كه افتادگى دارد .\r\n","page_name":" 421 ","page_number":429},
  {"content":"\r\n . \r\n\r\n","description":"","footnote":"","page_name":" 422 ","page_number":430}
  ]