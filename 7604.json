[
  {"content":"\r\n\r\nطبقات\r\nجلد هفتم\r\nمحدثان بصره و واسط و . . .\r\nمحمد بن سعد كاتب واقدى\r\n( 230 - 168 ه - . ق )\r\nترجمهء دكتر محمود مهدوى دامغانى\r\nانتشارات فرهنگ و انديشه\r\nتهران ، 1382\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nاين اثر ترجمه اى است از :\r\nمحمد بن سعد كاتب الواقدى ، الطبقات الكبير ،\r\nالطبعة الثالثه من اهل المدينه من التابعين و من كان منهم و من الاصحاب به مكه وإلطائف واليمن واليمامه والبحرين وفى الكوفيين عنى بتصحيحه وطبعه الدكتور سترستين استاد اللغات الشرقيه بكليه ابسله ، طبع فى مدينه ليدن ، بمطبعه بريل ، 25 / 1322 ه‍ ق .\r\nهمراه با يافته هاى تازه از چاپ محمد عبدالقادر عطا ، بيروت ، 1410 ه‍ ق .\r\nابن سعد ، محمد بن سعد ، 168 - 230 ق .\r\n[ الطبقات الكبير ( فارسى ) 
  ] .\r\nطبقات / محمد بن سعد كاتب واقدى . ترجمه محمود مهدوى دامغانى . - تهران : فرهنگ وانديشه 1374 .\r\n8 ج\r\nهر جلد متفاوت : ( دوره ) ISBN 964 - 90367 - 0 - 9\r\nقسمت اول از ا صل اثر به تصحيح و طبع اوجين متوخ و ادوارد سخو مى باشد وقسمت دوم به تصحيح و طبع فريدريك شولى مى باشد .\r\nاين كتاب به \" الطبقات الصحابه والتابعين \" نيز مشهور است .\r\nچاپ قبلى : نشر نو . 1365 .\r\nمندرجات : 1 . سيره شريف نبوى - ج 2 . غزوه ها و سرمايه هاى پيامبر ( ص ) بيمارى . رحلت . خاكسپارى رسول خدا ( ص ) و . . . ج . 3 . مهاجرين در جنگ بدر . - ج 4 . انصار در جنگ بدر ومسلمانان قديم از مهاجر وانصار كه در جنگ بدر نبوده اند - ج 5 . حسن وحسين بن على ( ع ) وطبقه اول و دوم از تابعان اهل مدينه . - ج 6 . تابعان وياران حضرت ختمى مرتيت .\r\nج 1 و 2 ( چاپ دوم ، 1374 ) .\r\nج . 3 ( چاپ اول : تابستان 1374 ) . 11000 ريال .\r\nج . 6 ( چاپ اول : 1378 ) / ISBN 964 - 90367 - 0 - 9\r\nج . 7 ( چاپ اول : 1382 ) ، 55000 ريال . / ISBN 964 - 5692 - 16 - 4\r\nج . 8 ( چاپ اول : 1382 ) ، 52500 ريال . / ISBN 964 - 5692 - 17 - 2\r\n1 . اسلام - سرگذشتنامه . 2 . محمد ( ص ) . پيامبر اسلام . 53 قبل از هجرت - 11 ق . 3 . صحابه . 4 . تابعين واتباع تبابعين . الف . مهدوى دامغانى . محمود . 1315 - . مترجم ب . عنوان . ج . عنوان : الطبقات الكبير فارسى . د . عنوان الطبقات الكبرى ها الطبقات الصحابه والتابعين .\r\n2041 ط الف / 21 bp 92 / 297\r\n1374\r\nكتابخانه ملى ايران\r\n4781 - 74 م * *\r\nانتشارات فرهنگ وانديشه\r\nتهران - خيابان ولى عصر ، خيابان شهيد عاطفى ، پلاك 27 ، طبقه هشتم تلفن : 2011916\r\nتلفن مركز پخش : 6461893 - 64937757 - 6461900\r\nمحمد بن سعد كاتب واقدى\r\nطبقات ( جلد هفتم )\r\nترجمه دكتر محمود مهدوى دامغانى\r\nچاپ اول : 1382 ، تهران\r\n1500 نسخه از اين كتاب در چاپخانه چاپ گستر به چاپ رسيد .\r\nاين كتاب با استفاده از تسهيلات حمايتى معاونت امور فرهنگى وزارت فرهنگ و ارشاد اسلامى به چاپ رسيده است\r\nهمه حقوق براى ناشر محفوظ است .\r\nشابك 4 - 16 - 5692 - 964 ( جلد 7 )\r\nشابك 9 - 0 - 90367 - 964 ( دوره 8 جلدى )\r\n( 7 vol . ) 4 - 16 - 5692 - 964 isbn\r\n( 8 vol . set ) 9 - 0 - 90367 - 964 isbn\r\nPrinted in iran\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n . \r\n","description":"","footnote":"","page_name":" فهرست 3 ","page_number":3},
  {"content":"\r\n . \r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n . \r\n","description":"","footnote":"","page_name":" فهرست 9 ","page_number":9},
  {"content":"\r\n . \r\n","description":"","footnote":"","page_name":" فهرست 10 ","page_number":10},
  {"content":"\r\n . \r\n","description":"","footnote":"","page_name":" فهرست 11 ","page_number":11},
  {"content":"\r\n . \r\n","description":"","footnote":"","page_name":" فهرست 12 ","page_number":12},
  {"content":"\r\n . \r\n","description":"","footnote":"","page_name":" فهرست 13 ","page_number":13},
  {"content":"\r\n . \r\n","description":"","footnote":"","page_name":" فهرست 14 ","page_number":14},
  {"content":"\r\n . \r\n","description":"","footnote":"","page_name":" فهرست 15 ","page_number":15},
  {"content":"\r\n . \r\n","description":"","footnote":"","page_name":" فهرست 16 ","page_number":16},
  {"content":"\r\n . \r\n","description":"","footnote":"","page_name":" فهرست 17 ","page_number":17},
  {"content":"\r\n . \r\n","description":"","footnote":"","page_name":" فهرست 18 ","page_number":18},
  {"content":"\r\n\r\n\r\nجلد هفتم\r\n( 1 )\r\n\r\nنام ياران حضرت ختمى مرتبت كه در بصره ساكن شده‌اند و نام كسانى از تابعان و اهل فقه و دانش كه پس از ايشان در آن شهر بوده‌اند\r\n\r\nعتبة بن غزوان\r\nابن جابر بن وهيب بن نسيب بن زيد بن مالك بن حارث بن عوف بن مازن بن منصور بن عكرمة بن خصفة بن قيس بن عيلان بن مضر . كنيه‌اش ابو عبد اللّه بوده است و شنيده‌ام برخى از محدثان كنيه او را ابو غزوان مىدانند . او مردى زيبا روى و بلند بالا و از پيشگامان در اسلام بوده است . به حبشه هجرت و در جنگ بدر شركت كرده است .\r\nگويد محمد بن عمر واقدى ما را خبر داد و گفت جبير بن عبد الله و ابراهيم بن عبد الله كه هر دو از فرزندزادگان عتبة بن غزوان هستند مرا گفتند كه * عمر بن خطاب ، عتبه را به كارگزارى بر بصره گماشت و او بود كه آن جا را گشود و به بصره در آمد و نقشهء زمينها را كشيد و آن جا پيش از اين ابلّة « 1 » نام داشت . عتبة مسجد بصره را با نىها ساخت و در آن خانه‌يى بر پا نكرد .\r\nمحمد بن عمر واقدى مىگويد براى ما روايت شده است كه * عتبة بن غزوان در قادسيه همراه سعد بن ابى وقاص بود و سعد در پى رسيدن نامه‌يى از عمر بن خطاب كه او را به انجام اين كار فرمان داده بود عتبه را به بصره گسيل داشت .\r\nگويد محمد بن عمر واقدى ما را خبر داد و گفت ابراهيم بن محمد بن شرحبيل عبدرى از گفتهء مصعب بن محمد بن شرحبيل كه همان ابن حسنه باشد براى ما نقل كرد كه * عتبة بن غزوان هنگام شكست و گريز ايرانيان همراه سعد بن ابى وقاص بود . عمر بن\r\n\r\n\r\n","description":"","footnote":"\r\n( 1 ) ابلّة ، شهر بندرى در بخش خاورى بصره بر كنار راست دجله كه به صنعت كشتى سازى مشهور و تا قرن هفتم هجرى بسيار آباد بوده است . ناصر خسرو در سفرنامه آن را به زيبايى و بزرگى ستوده است . براى آگهى بيشتر به دانشنامه ايران و اسلام ، ترجمه مقاله كرامرس ، ص 378 مراجعه فرماييد .\r\n","page_name":" 1 ","page_number":19},
  {"content":"\r\n\r\n( 1 ) خطاب براى سعد نوشت كه پايگاه لشكر « 1 » خود را در كوفه پايه نهد و عتبة بن غزوان را كه از شركت كنندگان در جنگ بدر و در اسلام داراى پايگاه است به سرزمين هند بفرستد كه اميدوار است عتبه آن جا را براى مسلمانان بگشايد . و در آن روزگار بصره را سرزمين هند مىگفتند . عمر فرمان داده بود عتبه در آن سرزمين ساكن شود و آنجا را پايگاه مسلمانان قرار دهد به گونه‌يى كه ميان او و مسلمانان دريا نباشد .\r\nسعد بن ابى وقاص عتبه را فرا خواند و او را از نامه عمر آگاه كرد . عتبه پذيرفت و از كوفه همراه هشتصد مرد بيرون رفت و آنان به راه خود ادامه دادند تا در بصره فرود آمدند .\r\nبصره را از اين جهت كه در آن سنگهاى سياهى وجود داشت بصره مىگفتند . « 2 » و چون عتبة بن غزوان آن جا فرود آمد جايگاه خود را مشخص كرد و براى خود خيمه‌يى از عباهاى مويين بر پا كرد و مسلمانان هم خيمه و چادر خود را بر پا كردند و سپس عمر بن خطاب گروههاى ديگرى از مردان را گسيل داشت و چون شمارشان فزونى يافت گروههايى از ايشان آن جا هفت مجموعه خانه‌هاى گلى و ساخته شده از خشت خام برپا كردند . دو مجموعه در خريبه و يكى در زابوقه و دو تا در محلهء قبيلهء تميم و دوتاى ديگر در محلهء قبيلهء ازد .\r\nعتبة بن غزوان آهنگ كرانه‌هاى رودخانه فرات بصره كرد و آن را گشود و سپس به بصره برگشت . در آن هنگام مردم بصره به جنگ ناحيه‌هاى كوهستانى ايران زمين كه نزديك بصره بود مىرفتند و نامه عمر بن خطاب براى عتبه رسيد كه به او فرمان داده بود همراه مسلمانان مقيم بصره باشد و با دشمنان خود نزديك شهر جنگ و ستيز كنند . عتبه براى مردم در بصره سخنرانى كرد و اين نخستين سخنرانى او بود كه در بصره انجام داد و در آن خطاب به مردم چنين گفت :\r\n« سپاس خداى را ، مىستايمش و از او يارى مىجويم ، به او مىگروم و بر او توكل مىكنم ، و گواهى مىدهم كه پروردگارى جز خداى يگانه وجود ندارد و اينكه محمد ( ص ) بنده و فرستاده اوست .\r\nو سپس اى مردم همانا كه دنيا شتابان پشت كرده و به دنياييان اعلان بدرود داده است\r\n\r\n\r\n","description":"","footnote":"\r\n( 1 ) در متن كلمه قيروان آمده كه معرب كاروان است به منتهى الارب مراجعه شود .\r\n( 2 ) درباره سبب نام بصره در لسان العرب ، ج 4 ، ص 67 و معجم البلدان ، ج 2 ، ص 192 بحثى مفصل آمده است از جمله اينكه اين كلمه « بس راه » بوده يعنى از فراوانى راههايى كه به آن مىرسيده يا از آن آغاز مىشده است .\r\n","page_name":" 2 ","page_number":20},
  {"content":"\r\n\r\n( 1 ) و از آن چيزى جز اندك نمى كه در ته سبو باز مىماند باز نمانده است . همانا اينك كه شما به ناچار رها كنندگان آن خواهيد بود آن را با بهترين كارى كه در اختيار شماست - جهاد - رها كنيد . هان ! كه از شگفتيها اين است كه اگر سنگى گران را از كرانه دوزخ در آن بيفكنند هفتاد سال در فضاى آن سرگردان خواهد ماند تا به ژرفاى آن برسد و به خدا سوگند كه دوزخ - از گنهكاران - آكنده خواهد شد . و نيز از شگفتيها اين است كه بهشت را هفت در است كه فاصله ميان دو طرف هر در پنجاه سال راه پيمايى است و به خدا سوگند ساعتى بر آن فرا مىرسد كه از بسيارى - نكوكاران - در رنج مىافتد .\r\nمن گويى هم اكنون خويشتن را همان گونه مىبينم كه هفتمين نفر همراه حضرت ختمى مرتبت بودم و ما را خوراكى جز برگ درختان خوشبوى اراك و خار مغيلان نبود . در آن هنگام به ملافه‌يى دست يافتم و آن را ميان خود و سعد بن ابى وقاص دو نيمه ساختم . و اينك كه روزگارى مىگذرد هيچ يك از ما نيست مگر آنكه حكمران شهرى از شهرهاست .\r\nو اى گروههاى هفتگانه بدانيد هيچ پيامبرى و نبوتى نيست مگر آنكه پادشاهى و قدرت‌طلبى آن را دگرگون ساخته است . من از اينكه چنان روزگار فرا رسد كه پادشاهى چيرگى يابد به خدا پناه مىبرم . و به خدا پناه مىبرم كه در نظر خودم بزرگ باشم و در دل مردم كوچك ، و به زودى پس از ما فرمانروايان را مىآزماييد و تجربه خواهيد كرد و مىشناسيد و نمىشناسيد » .\r\nگويد در همان حال كه عتبه سرگرم سخنرانى خود بود مردى از ثقيف نامه‌يى براى او از عمر بن خطاب آورد كه در آن چنين نوشته شده بود :\r\n« ابو عبد الله ثقفى به من گفت كه در بصره به پرورش اسب پرداخته است ، كارى كه تاكنون كسى به آن نپرداخته است . چون اين نامه‌ام به دست تو رسيد نسبت به او خوشرفتار باش و او را به كمكهايى كه از تو مىخواهد يارى بده » . « 1 »\r\nابو عبد الله ثقفى نخستين كسى بود كه در بصره به پرورش اسب و نگهدارى آن پرداخت .\r\nعتبة بن غزوان سپس آهنگ ميشان و ابو قباد كرد و آن را گشود . در آن هنگام\r\n\r\n\r\n","description":"","footnote":"\r\n( 1 ) اين نامه عمر با تفصيل بيشتر و با عنوان مغيره بن شعبه و ابو موسى اشعرى و نيز به همينگونه كه در متن آمده و البته منبع آن همين كتاب طبقات است در ترجمه الوثائق ، به قلم اين بنده ، تهران ، 1365 ، ص 330 آمده است .\r\n","page_name":" 3 ","page_number":21},
  {"content":"\r\n\r\n( 1 ) مرزبان حكمران مذار « 1 » همراه لشكرى گران آهنگ جنگ با عتبه كرد و جنگ كردند و خداوند سپاه مرزبان را شكست داد . مرزبان اسير شد . گردنش را زدند و قبا و كمربندش را كه زرينه و گوهرنشان بود برداشتند و عتبه آن را پيش عمر بن خطاب گسيل داشت . چون جامه‌هاى مرزبان به مدينه رسيد ، مردم از فرستاده درباره احوال مردم پرسيدند . كسى كه آمده بود گفت اى گروه مسلمانان از چه مىپرسيد ؟ به خدا سوگند مردم را در حالى رها كردم كه سيم و زر بر آنان فرو مىريخت . مردم به نشاط آمدند و عمر مردان را در گروههاى صد نفرى و پنجاه نفرى براى مدد رسانى به عتبه روانهء بصره كرد .\r\nگويد : سعد بن ابى وقاص براى عتبة كه در واقع كارگزار او بود نامه مىنوشت و فرمانهايى مىداد . عتبه از اين جهت دلگير شد و از عمر اجازه خواست كه پيش او برود . عمر اجازه داد . عتبه ، مغيرة بن شعبه را به بصره به جانشينى خود گماشت و پيش عمر آمد و از چيرگى سعد بر خود گله گزارى كرد . عمر خاموش ماند . عتبة اين سخن را چند بار گفت و چون فراوان بازگو كرد ، عمر گفت : اى عتبه ! تو را چه مىشود و چه زيانى براى تو دارد كه فرماندهى مردى از قريش را كه افتخار مصاحبت با حضرت ختمى مرتبت را داشته است بپذيرى و بر آن گردن نهى و فزون بر اين سعد را شرف است . عتبه پاسخ داد مگر من از قريش نيستم ؟ وانگهى پيامبر فرموده است : همپيمان قوم از آن قوم است و مگر مرا افتخار مصاحبت ديرينه با آن حضرت نيست كه نه ناشناخته است و نه در خور انكار ؟ عمر پاسخ داد كه اين برترى تو انكار نمىشود و ناشناخته نيست . عتبه گفت : اينك كه كار به اين جا كشيده شده است به خدا سوگند هرگز به بصره برنخواهم گشت . و عمر چيزى جز برگرداندن او را به بصره نپذيرفت ، و او را به بصره برگرداند و عتبه در راه گرفتار بيمارى شكم شد و در ناحيه معدن بنى سليم درگذشت و اين به سال هفدهم هجرت بوده سويد بردهء عتبه كالا و باز مانده ميراث او را پيش عمر بن خطاب آورد . عتبة بن غزوان به هنگام مرگ پنجاه و هفت ساله بود . « 2 »\r\n\r\nبريدة بن حصيب\r\nابن عبد الله بن حارث بن اعرج بن سعد بن رزاح بن عدى بن سهم بن مازن بن حارث بن\r\n\r\n\r\n","description":"","footnote":"\r\n( 1 ) مذار ، مركز دشت ميشان و ميان واسط و بصره است به معجم البلدان ، ج 7 ، ص 433 مراجعه فرماييد .\r\n( 2 ) در ترجمه طبقات ، ج 3 ، ص 85 نيز شرح حالى به نسبت مختصر از عتبة بن غزوان آمده است .\r\n","page_name":" 4 ","page_number":22},
  {"content":"\r\n\r\n( 1 ) سلامان ابن اسلم بن افصى . كنيه‌اش ابو عبد الله بوده است . هنگامى كه حضرت ختمى مرتبت در حال هجرت از مكه به مدينه بودند و از كنار سرزمين و قوم بريدة گذشتند بريده مسلمان شد ولى ميان قوم خويش درنگ كرد و در جنگ بدر شركت نداشت . پس از آن به مدينه هجرت كرد و همراه پيامبر ( ص ) بود و در جنگهاى آن حضرت همراهى كرد و چون پيامبر رحلت فرمود پس از آنكه بصره گشوده شد و به صورت شهر درآمد ، بريده آن جا رفت و زمينى را براى خود مشخص كرد و در آن خانه‌يى برپا ساخت و به روزگار خلافت عثمان بن عفان براى جهاد به خراسان رفت و تا پايان عمر همان جا بود و به روزگار خلافت يزيد بن معاويه در مرو درگذشت . فرزندان او همان جا باقى بودند و گروهى از فرزندزادگان او به عراق آمدند و ساكن بغداد شدند و آن جا درگذشتند .\r\nگويد ابو نضر هاشم بن قاسم از گفتهء شعبه ، از گفتهء محمد بن ابى يعقوب ضبّى ما را خبر داد و گفت كسى كه خود شنيده بود براى من نقل كرد كه * بريدة بن حصيب اسلمى كنار رود بلخ مىگفته است : از زندگانى چيزى جز اسب تاختن و بر پشت اسب هجوم بردن به دشمن باقى نمانده است - زندگى جز حمله كردن و تاختن با اسب نيست .\r\nگويد عفان بن مسلم ما را خبر داد و گفت حماد بن سلمه ، از گفتهء عاصم احول و او از گفتهء مورق براى ما حديث كرد كه مىگفته است * بريده اسلمى وصيت كرد كه در گور او دو چوب باريك بگذارند « 1 » و چون در دورترين نقطه خراسان درگذشت ، چوبهايى بدان گونه يافت نشد مگر در جوالهاى خربندگان .\r\nبريدة بن حصيب به سال شصت و سه و دوره پادشاهى يزيد بن معاويه در خراسان درگذشت . « 2 »\r\n\r\nابو برزة اسلمى\r\nنامش آن چنان كه محمد بن عمر واقدى و برخى از فرزندزادگانش ما را خبر دادند عبد الله پسر نضلة بوده است . هشام بن محمد بن سائب كلبى و دانشمندان ديگرى جز او نامش را\r\n\r\n\r\n","description":"","footnote":"\r\n( 1 ) مستحب است كه در كفن و زير بغل ميت دو تركه باريك و تازه بگذارند . تفصيل اين موضوع در مبحث جنائز كتابهاى فقهى آمده است .\r\n( 2 ) در ترجمهء طبقات ج 4 ، ص 219 هم شرح حال بريدة مفصل‌تر از اين جا آمده است .\r\n","page_name":" 5 ","page_number":23},
  {"content":"\r\n\r\n( 1 ) نضله پسر عبد الله دانسته‌اند . برخى ديگر گفته‌اند نامش نضله و پسر عبيد بن حارث بن جيال بن ربيعة بن دعبل بن انس بن خزيمة بن مالك بن سلامان بن اسلم بن افصى بوده است .\r\nگويد : ابو برزه از دير باز اسلام آورده و در فتح مكه همراه پيامبر ( ص ) بوده و در جنگهاى ديگر آن حضرت هم شركت داشته است و چون حضرت رحلت فرمود هنگامى كه مسلمانان به بصره رفتند او هم به آنجا كوچ كرد و در آن شهر براى خود خانه ساخت و فرزندزادگان او در بصره‌اند . ابو برزه سپس به جنگ خراسان رفت و در مرو درگذشت .\r\nگويد مسلم بن ابراهيم ما را خبر داد و گفت مبارك بن فضالة ، از گفته سيار بن سلامه براى ما حديث كرد كه مىگفته است * ابو برزه را ديدم كه موهاى سر و ريش او سپيد بود .\r\nگويد مسلم بن ابراهيم ما را خبر داد و گفت ابو عمر زياد بن مسلم ، از گفته امية بن عبد الرحمان ، از گفتهء مادرش ما را خبر داد كه مىگفته است * ابو برزه و ابو بكره برادر خوانده بودند . « 1 »\r\n\r\nعمران بن حصين\r\nابن عبيد بن خلف بن عبد نهم بن جريبة بن جهمة بن غاضرة بن حبشية بن كعب بن عمرو ، كنيه‌اش ابو نجيد بوده است . « 2 »\r\nعمران و پدرش و خواهرش از دير باز مسلمان شده‌اند . عمران اگر چه در پاره‌يى از جنگها همراه رسول خدا ( ص ) شركت كرده است و هر چند فراوان به مدينه مىآمده است ولى تا هنگام رحلت حضرت ختمى مرتبت ( ص ) ميان قوم خود مقيم بوده است ، و هنگامى كه بصره شهر شده او به آن جا كوچ كرده و ساكن شده است و در همان شهر درگذشته است .\r\nفرزندزادگان او در بصره هنوز باقى هستند . خالد بن طليق بن محمد بن عمران بن حصين كه از نوادگان اوست سرپرست قضاوت بصره بوده است .\r\nگويد محمد بن اسماعيل بن ابى فديك ما را خبر داد و گفت هشام بن سعد ، از سعد بن ابى هلال ، از ابو الاسود دؤلى براى ما نقل كرد كه مىگفته است * به بصره آمدم ابو نجيد\r\n\r\n\r\n","description":"","footnote":"\r\n( 1 ) شرح حال ابو برزه مفصل‌تر از اين جا در ترجمهء طبقات ج 4 ، ص 2 - 270 آمده است .\r\n( 2 ) شرح حال عمران كه با تفصيل بيشترى در ترجمهء طبقات ج 4 ، ص 261 آمده است ، در آغاز افتادگى دارد كه مىتوان برخى از آن را در اين بخش ديد .\r\n","page_name":" 6 ","page_number":24},
  {"content":"\r\n\r\n( 1 ) عمران بن حصين در آن شهر بود . عمر بن خطاب او را به بصره فرستاده بود تا مردم را فقه بياموزد .\r\nگويد يزيد بن هارون ما را خبر داد و گفت ابراهيم بن عطاء ، از گفتهء پدرش ما را خبر داد كه مىگفته است * عمران بن حصين دربارهء چيزى به زيان مردى راى داد . آن مرد گفت :\r\nبه خدا سوگند به ستم بر من حكم كردى و براى من مهم نيست . عمران گفت : چگونه ؟ آن مرد گفت : به دروغ به زيان من گواهى دادند . عمران گفت : آنچه كه به زيان تو حكم كردم از مال خودم موجود است و به تو پرداخت خواهد شد و به خدا سوگند كه ديگر هرگز در جايگاه قضاوت نمىنشينم .\r\nگويد همين يزيد بن هارون با همين اسناد ما را خبر داد كه مىگفته است * بر انگشترى عمران بن حصين نقش مردى بوده كه شمشير بر دوش داشته است . ابراهيم مىگفته است من نقش آن خاتم را در خانهء خودمان بر روى گل ديدم و پدرم گفت اين نقش انگشترى عمران است .\r\nگويد روح بن عباده ما را خبر داد و گفت شعبه ، از گفتهء مردى از قريش ، از گفتهء ابو رجاء عطاردى براى ما نقل كرد كه مىگفته است * عمران بن حصين در حالى كه روپوش خزّ بر تن داشت پيش ما آمد و ما آن جامه را نه پيش از آن بر تن او ديده بوديم و نه پس از آن ديديم . عمران گفت : رسول خدا كه درود و سلام خدا بر او باد فرمود « همانا خداوند هر گاه بر بنده‌يى نعمتى ارزانى مىدارد دوست دارد نشان آن را بر بنده خود ببيند » .\r\nگويد عفان بن مسلم و معلّى بن اسد هر دو ، از گفتهء عبد الرحمان بن عريان ما را خبر دادند كه مىگفته است ، ابو عمران جونى ما را گفت كه * بر تن عمران بن حصين جامهء خزّ ديده است .\r\nگويد محمد بن عبيد طنافسى ، از اعمش ، از گفتهء هلال بن يساف ما را خبر داد كه مىگفته است * به بصره آمدم همين كه به مسجد درآمدم پيرمردى را كه موهاى سر و ريش او سپيد بود ديدم كه بر ستونى تكيه داده است و بر گرد او حلقه‌يى از مردم بودند و او براى آنان حديث مىخواند . پرسيدم اين كيست ؟ گفتند عمران بن حصين است .\r\nگويد وهب بن جرير ، از گفتهء پدر خود ما را خبر داد كه مىگفته است ، از حميد بن هلال شنيدم كه از مطرّف نقل مىكرد كه گفته است * به عمران بن حصين گفتم : چيزى جز سختى احوال و بيمارى تو مرا از آمدن به ديدار تو باز نمىدارد . گفت : چنين مكن كه هر\r\n\r\n","description":"","footnote":"","page_name":" 7 ","page_number":25},
  {"content":"\r\n\r\n( 1 ) حالى كه در پيشگاه خداوند دوست داشتنىتر باشد براى من هم دوست داشتنىتر است . « 1 »\r\nگويد حفص بن عمر حوضى ، از گفتهء يزيد بن ابراهيم ما را خبر داد كه مىگفته است ، از محمد بن سيرين شنيدم كه مىگفت * سى سال بود شكم عمران آب آورده بود و همه ساله به او داع كردن را پيشنهاد مىكردند و او از آن كار خوددارى مىكرد . سرانجام دو سال پيش از مرگ خود خويشتن را داغ كرد .\r\nگويد عبد الوهاب بن عطاء ، از عمران بن حدير ، از لاحق بن حميد ما را خبر داد و گفت * عمران بن حصين از داع كردن نهى مىكرد و خود بيمار و گرفتار شد و داغ كرد و فرياد مىكشيد و مىگفت : خود را با آتش داغ كردم نه درد بهبود يافت و نه بيمارى درمان .\r\nگويد وهب بن جرير بن حازم ، از گفتهء پدر خود ما را خبر داد كه مىگفته است شنيدم حميد بن هلالى از گفتهء مطرف نقل مىكرد كه مىگفته است * عمران بن حصين مرا گفت :\r\nآيا مىدانى كه بر من سلام داده مىشد و چون خود را داغ كردم سلام دادن - سروش نهانى - قطع شد . پرسيدم سلام را از سوى سر يا از جانب پا مىشنيدى ؟ گفت : از جانب سر خود مىشنيدم . من - مطرّف - با خود گفتم جز اين نمىبينم كه اين سلام دادن پيش از مرگ او بازمىگردد . مطرف مىگويد : روزگارى پس از آن عمران به من گفت مىدانى كه سلام دادن براى من برگشته است ؟ و جز اندكى درنگ نكرد و درگذشت .\r\nگويد اسماعيل بن ابراهيم اسدى ، از سلمة بن علقمه ، از حسن ما را خبر داد كه مىگفته است * عمران بن حصين وصيت كرد كه چون درگذشتم و پيكرم را برداشتيد و بيرون آورديد شتابان ببريد و نرم و آهسته آن چنان كه يهوديان و مسيحيان مىبرند مبريد . از پى من نه چراغ حركت دهيد و نه هياهو به راه اندازيد . او براى كنيزان فرزند دار خود به پرداخت اموالى به ايشان وصيت كرد و گفت هر يك از آنان كه بر من شيون كند و فرياد برآورد وصيتى درباره‌اش نخواهد بود .\r\nگويد يزيد بن هارون ، از گفتهء ابراهيم عطاء بن ابى ميمونه بردهء آزاد كرده و وابستهء خاندان عمران بن حصين ، از گفتهء پدرش خبر داد كه مىگفته است * عمران بن حصين به اهل خود وصيت كرد كه چون درگذرد كسى از پى تابوت او صدا و هياهويى بر نياورد و كسانى را كه چنان كنند نفرين كرد و دستور داد گورش را به صورت مربع و چهار انگشت يا\r\n\r\n\r\n","description":"","footnote":"\r\n( 1 ) من از درمان و درد و وصل و هجران * پسندم آنچه را جانان پسندد\r\n","page_name":" 8 ","page_number":26},
  {"content":"\r\n\r\n( 1 ) در آن حدود مرتفع بسازند .\r\nگويد مسلم بن ابراهيم و عبيد الله بن محمد بن حفص قرشى تيمى هر دو گفتند حفص بن نضر سلمى ما را گفت كه مادرم ، از گفتهء مادرش كه دختر عمران بن حصين بوده است براى من نقل كرد كه * چون مرگ عمران بن حصين فرا رسيده است گفته است چون مردم نعش مرا با عمامه‌ام به تابوت ببنديد و چون از خاك سپارى برگشتيد شتر بكشيد و اطعام كنيد .\r\nمحمد بن عمر واقدى و جز او گفته‌اند كه * كنيهء عمران بن حصين ، ابو نجيد بوده و از ابو بكر و عثمان روايت كرده است . او در بصره يك سال پيش از مرگ زياد بن ابى سفيان ! درگذشته است و زياد به سال پنجاه و سوم به روزگار حكومت معاوية بن ابى سفيان درگذشته است .\r\n\r\nمحجن بن ادرع اسلمى\r\nاز خاندان بنى سهم است . محمد بن عمر واقدى مىگويد : او از مسلمانان قديمى است و هموست كه مسجد مردم بصره را پايه‌ريزى كرده است و هموست كه همراه گروهى تمرين تير اندازى مىكرد و حضرت ختمى مرتبت از كنار او گذشتند و به آن گروه فرمودند :\r\n« تيراندازى كنيد و من همراه پسر ادرع هستم » .\r\nمحجن از بصره به مدينه برگشت و به روزگار حكومت معاويه در آن شهر درگذشت .\r\n\r\nأميّة بن مخشى خزاعى\r\nگويد از گفتهء يحيى بن سعيد قطان مرا خبر دادند كه مىگفته است جابر بن صبح برايم نقل كرد كه * دوست و همسفر مثنى بن عبد الرحمان خزاعى از بصره تا واسط بودم . او در آغاز غذا خوردن بسم الله مىگفت و در پايان هر لقمه مىگفت بسم الله اوله و آخره « از انجام تا فرجام آن با نام و يارى خدا » من به او گفتم : تو در آغاز غذا خوردن بسم الله مىگويى ، اين كه در پايان هر لقمه جمله بسم الله اوله و آخره را مىگويى چيست ؟ گفت : نياى من اميّة بن مخشى از اصحاب رسول خدا بوده است از او شنيدم كه مىگفت رسول خدا ( ص ) مردى را\r\n\r\n","description":"","footnote":"","page_name":" 9 ","page_number":27},
  {"content":"\r\n\r\n( 1 ) ديد كه غذا خورد و بسم الله نگفت و چون فقط يك لقمه از خوراكش باقى مانده بود گفت « بسم الله اوله و آخره » . پيامبر ( ص ) فرمود : « شيطان پيوسته با او غذا مىخورد تا هنگامى كه گفت « بسم اللّه اوله و آخره » . و هيچ چيز در شكم آن مرد باقى نماند مگر اينكه آن را برگرداند » .\r\n\r\nعبد اللّه بن مغفّل بن عبد نهم\r\nابن عفيف بن اسحم بن ربيعة بن عدى بن ثعلبة بن ذؤيب بن سعد بن عدى بن عثمان بن مزينة .\r\nگويد يحيى بن معين ما را خبر داد كه * عبد اللّه بن مغفل كنيه‌اش ابو زياد بوده است و چون اين را براى يكى از فرزندزادگان او گفتم ، گفت : كنيه‌اش ابو سعيد و از بسيار گريه كنندگان بوده است .\r\nعبد اللّه بن مغفل از اصحاب شجره است - يعنى از كسانى است كه در حديبيه با رسول خدا ( ص ) زير درخت بيعت كرده‌اند . او روزگارى دراز ساكن مدينه بوده و سپس به بصره كوچ كرده و تا هنگامى كه در گذشته در آن شهر ساكن بوده است .\r\nگويد هوذة بن خليفه ما را خبر داد و گفت عوف ، از گفتهء خزاعى ، از گفتهء زياد بن محمد بن عبد اللّه بن مغفّل مزنى براى ما نقل كرد كه * چون عبد اللّه بن مغفل گرفتار بيمارىيى شد كه از آن در گذشت به خويشاوندان خود وصيت كرد و گفت كسى جز ياران خودم در تشييع جنازه‌ام شركت نكند و مبادا كه ابن زياد بر من نمازگزارد . و چون در گذشت به ابو برزه اسلمى و عائذ بن عمرو و تنى چند از اصحاب رسول خدا ( ص ) كه در بصره بودند خبر دادند و آنان عهده‌دار شستن پيكر و كفن كردن او شدند . گويد ايشان آستين‌هاى پيراهن خود را بالا زدند و دامن آن را تا كمر جمع كردند و جنازه عبد اللّه را شستند و كفن كردند و پس از آن فقط وضو گرفتند .\r\nگويد : همين كه جنازه او را از خانه‌اش بيرون آوردند ابن زياد را همراه دار و دسته خود بر در خانه ديدند . به ابن زياد گفته شد كه عبد اللّه وصيت كرده است كه ابن زياد بر او نماز نگزارد . گويد : ابن زياد همراه جنازه راه افتاد و چون رو به روى كاخ سپيد خود رسيد آن جا رفت و تشييع او را را رها كرد .\r\nگويد وكيع بن جراح ، از ابو اشهب ، از گفتهء بكر پسر عبد اللّه مزنى ما را خبر داد كه * عبد اللّه بن مغفّل وصيت كرده و گفته است از پى جنازه‌ام آتش و چراغ نياوريد .\r\n\r\n","description":"","footnote":"","page_name":" 10 ","page_number":28},
  {"content":"\r\n\r\n( 1 ) محمد بن عمر واقدى مىگويد : مرگ عبد اللّه در پايان خلافت معاوية بوده است . او در بصره براى خود خانه‌يى ساخته بود و از كسانى است كه عمر بن خطاب ايشان را به بصره فرستاد تا مردم را فقه بياموزند .\r\n\r\nمعقل بن يسار\r\nابن عبد اللّه بن معبّر بن حرّاق بن لأى بن كعب بن عبد بن ثور بن هذمة بن لاطم بن عثمان بن مزينة . كنيه‌اش ابو عبد اللّه بوده است .\r\nاو همان كسى است كه جوى معقل را به فرمان عمر بن خطاب حفر كرده است . معقل به بصره كوچ كرد و ساكن شده و آن جا براى خود خانه‌يى ساخته بود . او در بصره در پايان خلافت معاوية بن ابى سفيان و روزگار حكمرانى عبيد اللّه بن زياد در گذشت .\r\n\r\nحارث بن نوفل\r\nابن حارث بن عبد المطلب بن هاشم بن عبد مناف .\r\nاو به بصره كوچ كرد و براى خود خانه‌يى ساخت . حارث به هنگام حكمرانى عبد اللّه بن عامر بن كريز ساكن بصره شد و همان جا در سال پايان خلافت عثمان بن عفان در گذشت و فرزندزادگان او در بصره باقى هستند . حارث حديثى از پيامبر ( ص ) دربارهء چگونگى نماز ميت روايت كرده است .\r\n\r\nعبد الرحمان بن سمرة\r\nابن حبيب بن عبد شمس بن عبد مناف بن قصىّ . او به بصره كوچ كرد و در آن شهر ساكن شد و در همان شهر در گذشت او هم از حضرت ختمى مرتبت روايت كرده است .\r\nگويد وكيع بن جراح ، از گفتهء عيينة بن عبد الرحمان بن جوشن ، از گفتهء پدرش ما را خبر داد كه مىگفته است * ابو بكرة را در حالى كه سوار بر استر خود بود در تشييع پيكر عبد الرحمان بن سمره ديدم .\r\n\r\n","description":"","footnote":"","page_name":" 11 ","page_number":29},
  {"content":"\r\n\r\n( 1 )\r\n\r\nابو بكرة\r\nنامش نفيع و پسر مسروق بوده است و در حديث ديگرى نامش مسروح گفته شده است .\r\nمادرش سميه است و ابو بكره برادر مادرى زياد بن ابى سفيان « 1 » است . او از بردگان مقيم طائف بوده است . هنگامى كه رسول خدا ( ص ) مردم طائف را محاصره كرد اعلان فرمود :\r\n« هر آزاده كه از حصار بيرون و پيش ما فرود آيد در امان خواهد بود و هر برده كه فرود آيد آزاد خواهد بود » . گروهى از بردگان كه متعلق به مردم طائف بودند از حصار طائف فرود آمدند و به پيامبر ( ص ) پيوستند كه ابو بكرة هم ميان آنان بود و رسول خدا آنان را آزاد فرمود . و چون ابو بكره در چرخ چاه نشست و پيش مسلمانان آمد به او كنيهء ابو بكره دادند .\r\nاو مىگفت كه من بردهء آزاد كردهء رسول خدايم .\r\nگويد ابو عامر عقدى ما را خبر داد و گفت اسود بن شيبان ، از گفتهء خالد بن سمير ما را حديث كرد كه مىگفته است * ثقيف خواستند ابو بكرة را فرزند زاده خود بدانند ، او پاسخ داد من مسروح بردهء آزاد كردهء رسول خدايم .\r\nگويد فضل بن دكين ما را خير داد و گفت ابو الاحوص ، از مغيرة ، از شباك ، از گفتهء مردى از ثقيف براى ما نقل كرد كه مىگفته است * هنگامى كه پيامبر ( ص ) ثقيف را در محاصره داشت از او خواستيم ابو بكرة را كه بردهء ما بود به ما برگرداند . از برگرداندنش خوددارى كرد و فرمود : « او آزاد كردهء خدا و آزاد كردهء رسول خداست » .\r\nگويد يحيى بن حماد ما را خبر داد و گفت ابو عوانه ، از مغيرة ، از شباك ، از عامر براى ما نقل كرد كه * ثقيف از رسول خدا خواستند كه ابو بكره را كه برده بود به ايشان برگرداند .\r\nفرمود : هرگز . او آزاد كرده خدا و آزاد كرده رسول خداست .\r\nمحمد بن سعد مىگويد اسماعيل بن ابراهيم اسدى ضمن حديثى كه از ابو بكره نقل مىكرد ما را گفت كه * چون مرگ ابو بكرة فرا رسيد به دخترش گفت : بر من مويه‌گرى كن كه پسر مسروح حبشى هستم . ابو بكرة مردى نكوكار و پارسا بود . او از كسانى است كه به زيان مغيرة بن شعبه آن گواهى را داد و حد تهمت بر او زده شد و اين كينه را در دل نسبت به\r\n\r\n\r\n","description":"","footnote":"\r\n( 1 ) جاى سؤال است كه چگونه محمد بن سعد همه جا زياد بن ابى سفيان مىنويسد ، آيا از موضوع آگاه نبوده است ! ؟\r\n","page_name":" 12 ","page_number":30},
  {"content":"\r\n\r\n( 1 ) برادر خود زياد پنهان مىداشت . هنگامى كه معاويه مدعى برادرى زياد شد ابو بكره زياد را از آن كار باز داشت ولى زياد پيشنهاد او را نپذيرفت و به معاويه پاسخ مثبت داد . ابو بكره سوگند خورد كه هرگز با زياد سخن نگويد و پيش از آنكه با او سخنى بگويد در گذشت .\r\nزياد پسران ابو بكرة را به خود نزديك ساخت و زمين در اختيارشان نهاد و به حكمرانى گماشت و آنان را به شرف رساند و آنان به بزرگى اين جهانى رسيدند و مدعى شدند كه از نژادگان عرب و از نسل نفيع بن حارث ثقفىاند .\r\nابو بكرة به روزگار خلافت معاوية بن ابى سفيان و هنگام حكمرانى زياد بر آن شهر در گذشت .\r\nگويد يزيد بن هارون و محمد بن عبد اللّه انصارى هر دو ، از گفتهء عينية بن عبد الرحمان ما را خبر داد كه مىگفته است پدرم مرا خبر داد كه * بر تن ابو بكرة تن پوش خز كه تارهاى ابريشم داشته ديده است .\r\n\r\nبراء بن مالك بن نضر بن ضمضم\r\nابن زيد بن حرام بن جندب بن عامر بن غنم بن عدى بن نجّار . در جنگ احد و خندق و جنگهاى پس از آن همراه رسول خدا ( ص ) بوده است . او در جنگ دلير و دشمن كش بود .\r\nگويد عمرو بن عاصم كلابى ما را خبر داد و گفت محمد بن عمرو ، از محمد بن سيرين براى ما نقل كرد كه مىگفته است * عمر بن خطاب نبشته‌يى نوشت كه براء بن مالك را بر هيچ لشكرى از لشكرهاى مسلمانان فرماندهى مدهيد كه او نابود كننده است و آنان را بىپروا جلو مىبرد .\r\nگويد عفان بن مسلم ما را خبر داد و گفت حماد بن سلمه ، از گفتهء ثابت ، از انس بن مالك مرا خبر داد كه مىگفته است * پيش براء بن مالك رفتم آواز مىخواند و كمان خود - زه كمان - را به حركت در مىآورد . گفتم : تا چه هنگام بر اين كار ادامه مىدهى ؟\r\nگفت : اى انس گمان مىكنى من در بستر و به مرگ طبيعى مىميرم ؟ و حال آنكه تاكنون نود و چند تن از مشركان را كشته‌ام ، فزون از آنانى كه در كشتن ايشان شريك بوده‌ام .\r\nگويد عمر بن حفص ، از گفتهء ثابت ، از گفتهء انس بن مالك ما را خبر داد كه مىگفته است * به روز جنگ گردنه در فارس در حالى كه مردم كناره‌گيرى مىكردند براء بن مالك\r\n\r\n","description":"","footnote":"","page_name":" 13 ","page_number":31},
  {"content":"\r\n\r\n( 1 ) برخاست و بر اسب خود كه نامش توجى بود سوار شد و به ياران خود گفت : وه چه ناپسنديده هماوردان را به زيان خود فراخوانديد . او به دشمن حمله كرد و خداوند در آن روز به يارى او براى مسلمانان پيروزى فراهم كرد و براء بن مالك كه خدايش رحمت كناد در آن روز شهيد شد .\r\nمحمد بن عمر واقدى مىگويد و گفته مىشود كه * براء در جنگ شوشتر كشته شده است و نام تمام اين نواحى پيش مورخان ، فارس است .\r\n\r\nانس بن مالك بن نضر بن ضمضم\r\nابن زيد بن حرام بن جندب بن عامر بن غنم بن عدى بن نجّار . مادرش امّ سليم دختر ملحان است و همو مادر برادرش براء بن مالك هم هست .\r\nگويد . يزيد بن هارون ، از گفتهء علاء پدر محمد ثقفى ما را خبر داد كه مىگفته است از انس بن مالك شنيدم كه مىگفت * آغاز به خدمتگزارى حضرت ختمى مرتبت نمودم در حالى كه هشت سال داشتم .\r\nگويد محمد بن كناسه اسدى ما را خبر داد و گفت جعفر بن برقان ، از عمران بصرى ، از گفتهء خود انس بن مالك براى ما نقل كرد كه مىگفته است * ده سال خدمتگزارى رسول خدا را بر عهده داشتم و در هيچ كارى كه مرا به انجام آن فرمان داده بود چه آن را انجام دادم و چه در انجام آن سستى كردم مرا سرزنش نفرمود و اگر يكى از همسران آن حضرت مرا سرزنش مىكرد ، مىفرمود : « رهايش كنيد اگر مقدر مىبود انجام مىداد » يا مىفرمود :\r\n« هر گونه مقدر شده باشد همانگونه است » .\r\nگويد عارم بن فضل ما را خبر داد و گفت حماد بن زيد ، از هشام ، از گفتهء موسى بن انس براى ما حديث كرد كه مىگفته است * اگر ما از قبيلهء ازد نباشيم از اعراب نيستيم . حماد در پى اين سخن افزود كه آرى ما از قبيلهء ازديم .\r\nگويد عبد اللّه بن عمرو پدر معمر منقرى ما را خبر داد و گفت عبد الوارث بن سعيد ، از گفتهء ابو غالب باهلى براى ما نقل كرد كه مىگفته است * در تشييع جنازه عبد اللّه بن عمير ليثى بودم : ناگاه مردى را ديدم كه سوار بر اسب كوچك اندامى كه از نژاد غير عربى بود سوار است و عباى سياه نازكى بر تن دارد و بر سر خود پارچه‌يى افكنده تا او را از تابش آفتاب\r\n\r\n","description":"","footnote":"","page_name":" 14 ","page_number":32},
  {"content":"\r\n\r\n( 1 ) حفظ كند و دو قطعه پنبه گوشه پلك‌هاى خود نهاده بود . گويد : پرسيدم اين دهقان كيست ؟\r\nگفتند : انس بن مالك است . من مردم را به زحمت انداختم و از ميان ايشان گذشتم و به او نزديك شدم . و چون جنازه را بر زمين نهادند انس كنار سر جنازه ايستاد و چهار تكبير گفت و نه شتاب كرد و نه بسيار طول داد . « 1 »\r\nگويد وكيع بن جراح ، از سلمة بن وردان ما را خبر داد كه مىگفته است * بر سر انس عمامه سياهى ديدم كه بدون شب كلاه بسته بود و آن را از پشت سر آويخته بود .\r\nگويد وكيع از گفته عبد السلام بن شداد پدر طالوت ما را خبر داد كه مىگفته است * بر سر انس بن مالك عمامه خز ديده است .\r\nگويد عفان بن مسلم ، از گفتهء حماد بن سلمه ، از حميد ، از خود انس بن مالك ما را خبر داد كه مىگفته است * عمر بن خطاب نهى كرد كه بر نگين انگشترى چيزى به زبان عربى بنويسند ، و بر نگين انگشترى انس نقش گرگ يا روباهى بود ؟ ! « 2 » گويد عارم بن فضل ، از حماد بن زيد ، از ايوب ، از محمد ما را خبر داد كه مىگفته است * نقش نگين انگشترى انس شيرى نشسته بود .\r\nگويد بكّار بن محمد ، از پدرش ما را خبر داد كه مىگفته است * انس بن مالك از آزمندان اصحاب ختمى مرتبت در مال اندوزى بود .\r\nگويد وليد بن مسلم ما را خبر داد و گفت اوزاعى ، از گفتهء يحيى بن ابى كثير براى ما نقل كرد كه مىگفته است * انس بن مالك را ديدم وارد مسجد الحرام شد و چيزى را گسترد و آماده ساخت كه بر آن نماز بگزارد .\r\nگويد وكيع ، از هشام دستوايى ، از قتاده ما را خبر داد كه مىگفته است * انس بن مالك يك سال پيش از مرگ خود از روزه گرفتن ناتوان شد . روزه نگرفت و سى فقير را خوراك داد .\r\nگويد به كار بن محمد از گفتهء ابن عون ما را خبر داد كه مىگفته است * چون مرگ انس بن مالك فرا رسيد وصيت كرد كه محمد بن سيرين جنازه‌اش را بشويد و بر او نماز\r\n\r\n\r\n","description":"","footnote":"\r\n( 1 ) موضوع چهار تكبير گفتن بيشتر براى جنازه منافقان بوده است و اين مسئله در كتابهاى فقهى مورد بررسى قرار گرفته است .\r\n( 2 ) اين روايت و روايت بعد نشان دهندهء اين است كه نقش جانوران را بر نگين انگشترى مكروه هم نمىدانسته‌اند و از لحاظ توجه به اين هنر در خور بررسى است .\r\n","page_name":" 15 ","page_number":33},
  {"content":"\r\n\r\n( 1 ) بگزارد . محمد بن سيرين در آن هنگام زندانى بود . مردم پيش حكمران بصره كه مردى از خاندان اسيد بود رفتند و او به محمد بن سيرين اجازه داد . محمد از زندان بيرون آمد و پيكر انس را شست و كفن كرد و در قصر انس كه در جانب صحرا بود بر پيكرش نماز گزارد و سپس بدون اينكه به خانه و پيش خانواده خود برود ، برگشت و به زندان رفت .\r\nگويد اسماعيل بن ابراهيم ، از عبد العزيز بن صهيب ، از خود انس بن مالك ما را خبر داد كه مىگفته است * چون رسول خدا ( ص ) به مدينه آمد ابو طلحه « 1 » دست مرا گرفت و مرا به حضور آن حضرت برد و عرض كرد : اى رسول خدا ! انس پسرى زيرك است و خدمتگزارى شما را عهده‌دار مىشود . انس مىگويد : در سفر و حضر خدمتگزار آن حضرت بودم و به خدا سوگند هرگز دربارهء كارى كه انجام داده بودم نفرمود چرا اين كار را انجام دادى ؟ و دربارهء كارى كه انجام نداده بودم نپرسيد كه چرا آن كار را انجام ندادى ؟\r\nگويد يزيد بن هارون و محمد بن عبد اللّه انصارى هر دو ، از حميد طويل ، از خود انس ما را خبر دادند كه مىگفته است * هنگام آمدن رسول خدا ( ص ) به مدينه مادرم ام سليم دستم را گرفت و به حضور ايشان برد و گفت : اى رسول خدا اين پسرم پسركى نويسنده - باسواد است . انس مىگفته است : نه سال خدمتگزار حضرتش بودم هرگز دربارهء كارى كه انجام داده بودم نفرمود بد كردى يا اين كه كردى بدى بود .\r\nگويد سليمان بن حرب از حماد بن زيد ، از سنان بن ربيعة ما را خبر داد كه مىگفته است از انس بن مالك شنيدم كه مىگفت * مادرم مرا به حضور رسول خدا ( ص ) برد و گفت : اى رسول خدا اين خدمتگزار كوچك تو است . براى او دعا فرماى . پيامبر ( ص ) فرمود : « بار خدايا فرزندان و مال او را فزونى و عمرش را دراز فرماى و گناهش را بيامرز » .\r\nانس مىگفته است تاكنون نود و هشت يا يكصد و دو تن از فرزندان خود را به خاك سپرده‌ام ، و درختان ميوه من در سال دو بار ميوه مىدهد و چندان زنده مانده‌ام كه از زندگى دلگير شده‌ام و اينك انتظار چهارمى - آمرزش گناه - را دارم .\r\nگويد مسلم بن ابراهيم از سلّام بن مسكين ما را خبر داد كه مىگفته است عبد العزيز بن ابى جميله ، از گفتهء انس بن مالك براى ما نقل كرد كه مىگفته است * من نتيجهء دعاى حضرت ختمى مرتبت را در خودم و مالم و فرزندانم آشكارا مىبينم و مىشناسم .\r\n\r\n\r\n","description":"","footnote":"\r\n( 1 ) ابو طلحة شوهر مادر انس بن مالك و از شركت كنندگان در بيعت عقبه و جنگ بدر است ، به اسد الغابه ، ج 5 ، ص 234 مراجعه فرماييد .\r\n","page_name":" 16 ","page_number":34},
  {"content":"\r\n\r\n( 1 ) گويد محمد بن عبد اللّه انصارى ، از گفتهء پدرش ، از گفتهء ثمامة پسر عبد اللّه بن انس ما را خبر داد كه مىگفته است * تاك انگور انس در سال دو بار بارور مىشد .\r\nگويد عفان بن مسلم و ابو وليد هشام طيالسى هر دو ، از ابو عوانه ، از جود پدر عثمان ، از خود انس بن مالك ما را خبر دادند كه گفته است * پيامبر ( ص ) به او فرموده‌اند : « اى پسرك خودم » .\r\nگويد عفان بن مسلم از معتمر بن سليمان ما را خبر داد كه مىگفته است ، از پدرم شنيدم كه مىگفت از انس بن مالك شنيدم مىگفت * از كسانى كه به هر دو قبله « 1 » نماز گزارده‌اند كسى جز من باقى نمانده است .\r\nگويد قبيصة بن عقبه ، از سفيان ، از جابر ، از گفتهء مردى ، از انس بن مالك ما را خبر داد كه مىگفته است * حضرت ختمى مرتبت او را در حالى كه پسر بچه‌يى بوده است كنيهء داده‌اند .\r\nگويد سعيد بن منصور ، از گفتهء سفيان ، از زهرى ما را خبر داد كه مىگفته است ، از انس بن مالك شنيدم كه مىگفت * هنگامى كه رسول خدا به مدينه آمدند ده ساله بودم و هنگام رحلت آن حضرت بيست ساله بودم و مادران من - يعنى همسران پيامبر - مرا بر خدمتگزارى ايشان تشويق مىكردند . روزى رسول خدا به خانهء ما آمد براى آن حضرت از ميش پرشيرى كه در خانه داشتيم شير دوشيديم و با آب چاهى كه در خانه بود آميختيم ، در آن حال مرد عربى بر جانب راست و ابو بكر بر جانب چپ و عمر دور تر از رسول خدا ايستاده بودند . عمر پس از آنكه پيامبر ( ص ) از آن شير نوشيد به ايشان گفت : اى رسول خدا ! به ابو بكر هم عنايت فرماى . حضرت ختمى مرتبت ظرف را به آن مرد عرب داد و فرمود :\r\nبه ترتيب از سمت راست .\r\nگويد مسلم بن ابراهيم از گفتهء مثنّى بن سعيد ذارع « 2 » ما را خبر داد كه مىگفته است ، از انس بن مالك شنيدم كه مىگفت * هيچ شبى نيست كه من جبيب خود را خواب نبينم و سپس گريست .\r\nگويد عفان بن مسلم ، از حماد بن سلمه ، از ثابت ما را خبر داد كه ابو هريره مىگفته است * هيچ كس را نديده‌ام كه نمازش از نماز پسر ام سليم - يعنى انس بن مالك - به نماز\r\n\r\n\r\n","description":"","footnote":"\r\n( 1 ) يعنى به سوى مسجد اقصى و كعبه .\r\n( 2 ) ذارع صحيح است كه به معنى گز كننده پارچه و زمين و چيزهاى ديگر است .\r\n","page_name":" 17 ","page_number":35},
  {"content":"\r\n\r\n( 1 ) رسول خدا شبيه‌تر باشد .\r\nگويد محمد بن عبد اللّه انصارى ، از گفتهء ابن عون ، از محمد ما را خبر داد كه مىگفته است * انس بن مالك هر گاه از رسول خدا ( ص ) حديثى نقل مىكرد - از باب احتياط - مىافزود يا همان‌گونه كه ايشان فرموده‌اند .\r\nگويد حسن بن موسى اشيب ، از حماد بن سلمه ، از حميد ، از گفتهء خود انس بن مالك ما را خبر داد كه * حديثى از رسول خدا نقل كرده است . مردى از او پرسيده است كه تو خود اين حديث را از ايشان شنيده‌اى ؟ انس سخت خشمگين شده و گفته است نه به خدا سوگند چنان نيست كه هر حديثى را كه براى شما مىگوييم از رسول خدا شنيده باشيم ، ولى يكى از ما ديگرى را متهم نمىسازد . « 1 »\r\nگويد علاء بن عبد الجبار عطّار و عارم بن فضل هر دو ، از حمّاد بن سلمة ، از على بن زيد ، از خود انس بن مالك ما را خبر دادند كه مىگفته است * پس از آنكه ابو بكر در گذشته و عمر خليفه شده بود به مدينه آمدم و به عمر گفتم دست فراز آر تا با تو همان گونه كه با دوست و همنشين تو - ابو بكر - به شنيدن و فرمان بردن تا آن جا كه توانش را داشته باشم بيعت كردم ، بيعت كنم .\r\nگويد اسماعيل بن عبد اللّه بن زرارة ، از گفتهء جعفر بن سليمان ضبعى ، از ثابت بنانى ما را خبر داد كه مىگفته است * يكى از سرپرستان زمينهاى انس بن مالك از خشكى و بى آبى زمين پيش او شكوه كرد . گويد : انس نماز گزارد و دعا كرد ابرى پديد آمد و زمين او را پوشاند و چندان باريد كه استخر از آب آكنده شد . انس خدمتكار خويش را فرستاد و گفت :\r\nبنگر آب به كجا رسيده است ؟ او نگريست كه آب از زمين انس به جاى ديگر نرفته است .\r\nگويد محمد بن عبد اللّه انصارى ، از گفتهء پدر خويش ، از ثمامة بن عبد اللّه ما را خبر داد كه مىگفته است * مزدور نخلستان انس بن مالك در تابستان پيش او آمد و از خشكى و تشنگى زمين شكوه كرد . انس آب خواست و وضو گرفت و نماز گزارد و به مزدور گفت :\r\nبنگر آيا چيزى مىبينى ؟ گفت : چيزى نمىبينم . گويد انس به اندرون رفت و باز نماز گزارد .\r\n\r\n\r\n","description":"","footnote":"\r\n( 1 ) جاى شگفتى است كه انس اين چنين خشمگين شود . مگر دروغ بستن به رسول خدا و جعل حديث آن چنان متداول نبوده است كه آن حضرت تهديد كرده و فرموده‌اند هر كس به عمد بر من دروغ بندد جايگاه خود را در آتش فراهم مىسازد . براى آگاهى از منابع سرشار و درستى اين حديث به شماره 8993 الجامع الصغير ، سيوطى مراجعه فرماييد . - م .\r\n","page_name":" 18 ","page_number":36},
  {"content":"\r\n\r\n( 1 ) بار سوم يا چهارم ، مزدور گفت به اندازه بال پرنده‌يى ابر مىبينم . گويد : انس همچنان به نماز گزاردن و دعا كردن ادامه داد تا مزدور آمد و گفت : تمام آسمان را ابر گرفت و مىبارد .\r\nانس گفت : بر اسبى كه بشر بن شغاف فرستاده است سوار شو و بنگر باران تا كجا را فرا گرفته است . گويد : سوار شد و نگريست باران از خانه‌هاى محل مسيران و از قصر غضبان تجاوز نكرده بود .\r\nگويد معلى بن اسد ، از حفص بن ابى صهباء عدوى ما را خبر داد كه مىگفته است از ابو غالب شنيدم كه مىگفت * هيچ كس را نديده‌ام كه در گفتار خود خوددارتر از انس بن مالك باشد .\r\nگويد يحيى بن خليف بن عقبه ، از ابن عون ، از عطاء واسطى ، از انس بن مالك ما را خبر داد بنده پرهيزگار و ترسنده از پروردگار شمرده نمىشود ، مگر آنگاه كه از زبان خود اندوهگين شود - اگر سخن ناروا و نادرست گفته است اندوهگين گردد .\r\nگويد محمد بن عبد اللّه انصارى ما را خبر داد و گفت يكى از مشايخ ما كه كنيه‌اش ابو الحباب بود براى ما نقل كرد و گفت از جريرى شنيدم كه مىگفت * انس بن مالك از محل ذات عرق « 1 » احرام بست و محرم شد و تا هنگامى كه از احرام بيرون آمد سخنى جز ذكر خدا از او نشنيديم . گويد : انس بن مالك به جريرى گفته است : اى برادر زاده ! احرام بدين گونه است .\r\nگويد محمد بن عبد اللّه انصارى ما را خبر داد و گفت پدرم ، از گفتهء عمويش ثمامة بن عبد اللّه ، از گفتهء انس بن مالك براى ما نقل كرد كه به پسرانش مىگفته است * پسرانم ! دانش را با نگارش پايدار كنيد و دربند كشيد . « 2 »\r\nگويد عفان بن مسلم و حسن بن موسى اشيب هر دو ، از گفتهء حماد بن سلمه ، از ثابت بنانى ما را خبر دادند كه پسران انس بن مالك به پدر خود گفته‌اند * پدر جان ! چرا همانگونه كه براى بيگانگان حديث نقل مىكنى براى ما حديث نمىگويى ؟ گفت : پسرانم ! همانا آن كس كه فراوان گويد ياوه مىگويد .\r\n\r\n\r\n","description":"","footnote":"\r\n( 1 ) محل احرام بستن و ميقات مردم عراق و مرز ميان نجد و تهامه است . به معجم البلدان ، ج 6 ، ص 154 مراجعه شود .\r\n( 2 ) اين سخن حديث شريف نبوى است . به شماره 6167 كتاب جامع الصغير ، سيوطى مراجعه فرماييد كه منبع آن را از معجم كبير طبرانى و مستدرك حاكم نيشابورى نشان داده‌اند .\r\n","page_name":" 19 ","page_number":37},
  {"content":"\r\n\r\n( 1 ) گويد على بن عبد الحميد معنى « 1 » از گفته عمران بن خالد ، از ثابت بنانى ما را خبر داد كه مىگفته است * همراه گروهى از ياران و شاگردان انس بن مالك پيش او بوديم ، روى به ما كرد و گفت : به خدا سوگند كه شما در نظر من دوست داشتنىتر از فرزندان من به شمار خودتان هستيد مگر اينكه آنان هم در خوبى و كار خير مانند شما بشوند .\r\nگويد عمرو بن عاصم كلابى ، از گفتهء همّام بن يحيى ، از ابن جريج ، از زهرى ما را خبر داد كه مىگفته است * بر نگين انگشترى انس بن مالك جملهء « محمد رسول اللّه » نبشته بود و هر گاه به آبريزگاه مىرفت آن را از دست بيرون مىآورد .\r\nگويد فضل بن دكين ، از گفتهء عيسى بن طهمان ما را خبر داد كه مىگفته است * انس بن مالك را ديدم كه پيش حجاج آمد و عمامه سياه بر سر داشت و ريش خود را با رنگ زرد خضاب بسته بود .\r\nگويد فضل بن دكين و عبيد اللّه بن موسى هر دو ، از گفتهء اسرائيل ، از عمران بن مسلم ما را خبر دادند كه مىگفته است * بر تن انس بن مالك ازار زرد رنگ ديدم و خود او را ديدم كه يك پاى خود را روى ديگرى نهاده بود .\r\nگويد محمد بن عبد اللّه انصارى ، از ابن عون ما را خبر داد كه مىگفته است بر تن انس بن مالك روپوش خز و بر سرش عمامه خز و نيز جبه خز ديدم . محمد بن عبد اللّه انصارى مىگويد ، پدرم گفت : تار و پود يا آستر اين جامه‌هاى انس از كتان بود .\r\nگويد عفان بن مسلم ، از گفتهء معتمر بن سليمان ما را خبر داد كه مىگفته است پدرم مرا گفت كه * بر تن انس بن مالك روپوش خز زردى ديدم كه هرگز جامه‌يى زيباتر از آن نمىدانم .\r\nگويد شهاب بن عباد ، از گفتهء ابراهيم بن حميد ، از اسماعيل بن ابى خالد ما را خبر داد كه مىگفته است * انس بن مالك را ديدم كه بر تن او - بر سرش - چارقد ظريف يمنى و عمامه بود .\r\nگويد فضل بن دكين ، از گفتهء بدر بن عثمان ما را خبر داد كه مىگفته است * بر سر انس بن مالك عمامه سياه ديدم .\r\nگويد فضل بن دكين ، از گفتهء خالد بن اياس ، از ابو عبيده پسر محمد بن عمار بن ياسر\r\n\r\n\r\n","description":"","footnote":"\r\n( 1 ) منسوب به معن بن عامر بن عبد منات بن كنانه است . به ابن حزم ، جمهرة انساب العرب ، ص 187 مراجعه فرماييد .\r\n","page_name":" 20 ","page_number":38},
  {"content":"\r\n\r\n( 1 ) ما را خبر داد كه مىگفته است * به خانهء انس بن مالك رفتم جامهء خز بر تن داشت .\r\nگويد وكيع بن جراح و فضل بن دكين هر دو ، از عبد السلام بن شداد پدر طالوت ما را خبر دادند كه مىگفته است * بر سر انس عمامه خز و بر تن او چادر چهار گوشه و جبه خز ديدم ، به او گفتند چگونه است كه ما را از پوشيدن خز باز مىدارى و خود مىپوشى ؟ گفت :\r\nاميران اين جامه‌ها را به ما ارزانى مىدارند و دوست مىداريم كه آن را بر تن ما ببينند . « 1 »\r\nگويد فضل بن دكين ، از گفتهء يزيد بن ابى صالح ما را خبر داد كه مىگفته است * همين چيزى را كه خز مىناميد زرد و سرخش را بر تن انس ديدم .\r\nگويد مسلم بن ابراهيم ، از گفتهء ابو كعب ابريشم فروش ما را خبر داد كه مىگفته است * بر تن انس بن مالك جامهء خز سبز ديدم كه بر آن نشان هم بود .\r\nگويد عمرو بن هيثم ، از اسرائيل ، از عمران بن مسلم ما را خبر داد كه مىگفته است * بر تن انس ازار رنگ شده با زعفران ديدم .\r\nگويد عمرو بن هيثم با همين اسناد ما را خبر داد كه * بر تن انس دو جامه رنگ شده با زعفران ديده است .\r\nگويد زيد بن حباب ، از خالد بن عبد اللّه واسطى ، از راشد بن معبد ثقفى ما را خبر داد كه مىگفته است * گشادى آستين جامهء انس بن مالك را به اندازهء استخوان ساعد ديدم .\r\nگويد وكيع بن جراح ، از سلمه بن وردان ما را خبر داد كه مىگفته است * بر سر انس عمامه سياه ديدم كه بدون شب كلاه بر سر بسته و دنباله‌اش را از پشت سر آويخته بود .\r\nگويد فضل بن دكين ، از عباد بن ابى سليمان ما را خبر داد كه مىگفته است * بر سر انس شب كلاه سپيد ديدم .\r\nگويد عبيد اللّه بن موسى ، از گفتهء شيبان ، از اعمش ما را خبر داد كه مىگفته است * انس بن مالك را ديدم ريش خود را زرد مىكرد .\r\nگويد يحيى بن خليف بن عقبه هم ، از ابو خلدة ما را خبر داد كه مىگفته است * انس را ديدم كه با رنگ زرد خضاب مىبست .\r\nگويد يزيد بن هارون ، از اسماعيل بن ابى خالد ما را خبر داد كه مىگفته است * انس را ديدم كه رنگ خضابش سرخ بود .\r\n\r\n\r\n","description":"","footnote":"\r\n( 1 ) به راستى چه دليل زيبا و خدا پسندانه‌يى داشته است كه ناروا را به خواسته اميران روا مىديده است ! ؟\r\n","page_name":" 21 ","page_number":39},
  {"content":"\r\n\r\n( 1 ) گويد فضل بن دكين ، از شريك ، از ابن ابى خالد ما را خبر داد كه مىگفته است * انس بن مالك را ديدم كه ريش او سرخ و دنباله عمامه‌اش از پشت سرش آويخته بود .\r\nگويد يزيد بن هارون ، از حميد طويل ، از گفتهء كسى از خاندان انس بن مالك ما را خبر داد كه مىگفته است * انس بن مالك ماه رمضانى را كه در آن سال درگذشته است نتوانست روزه بگيرد سى بىنوا را نان و گوشت داد به اندازهء يك ديگچه يا دو ديگچه .\r\nگويد محمد بن عبد اللّه انصارى ، از گفتهء حميد طويل ما را خبر داد كه مىگفته است * از عمر پسر انس پرسيدم ، انس چه كرد و چگونه انجام داد ؟ حميد مىگويد پرسش من دربارهء كفارهء روزهء انس بود كه يك سال پيش از مرگ از روزه گرفتن ناتوان شده بود . گفت :\r\nديگى بر پا كرد و براى هر روز يك بىنوا را خوراك داد و بيش از سى تن را غذا داد .\r\nگويد محمد بن عبد اللّه انصارى ، از هشام بن حسّان ، از محمد ما را خبر داد كه مىگفته است * هنگام مرگ انس بن مالك محمد بن سيرين براى وامى كه داشت زندانى بود . انس هم وصيت كرده بود كه محمد او را غسل دهد . گويد در اين باره با عمر بن يزيد گفتگو شد و عمر براى آزادى موقت محمد گفتگو كرد و او را از زندان بيرون آوردند و جنازهء انس را شست و دوباره به زندان برگشت . مىگويد : محمد بن سيرين تا هنگام مرگ در اين باره از خاندان عمر بن يزيد سپاسگزار بود .\r\nگويد بكّار بن محمد ، از ابن عون ما را خبر داد كه مىگفته است * انس بن مالك به هنگام مرگ وصيت كرد كه محمد بن سيرين پيكرش را بشويد و بر او نماز بگزارد و محمد بن سيرين زندانى بود . پيش امير بصره كه مردى از خاندان اسيد بود رفتند . اجازه داد . محمد از زندان بيرون آمد و پيكر انس را غسل داد و كفن كرد و در خانهء انس كه بر كرانهء شهر بود بر جنازه نماز گزارد و بدون اينكه پيش خانواده خود برود دوباره به زندان برگشت . « 1 »\r\nگويد عبد الوهاب بن عطاء عجلى ، از حميد طويل ، از انس ما را خبر داد كه مىگفته است * براى حنوط او كيسهء كوچكى از مشك و تار مويى از موهاى حضرت ختمى مرتبت را قرار دهند و بر آن سكّ هم بيفزايند . « 2 »\r\nمحمد بن سعد مىگويد : از محمد بن عبد اللّه انصارى قاضى پرسيدم انس بن مالك به\r\n\r\n\r\n","description":"","footnote":"\r\n( 1 ) اين روايت در يكى دو صفحه پيش با همين اسناد آمده است احتمال دارد تكرار آن اشتباه نسخه نويسان باشد .\r\n( 2 ) مادهء خوشبوى كه از تركيب عصارهء گل خيرى و رامك و چيزهاى ديگر مىساخته‌اند . براى آگهى بيشتر از مواد آن به منتهى الارب و لسان العرب مراجعه فرماييد .\r\n","page_name":" 22 ","page_number":40},
  {"content":"\r\n\r\n( 1 ) هنگام مرگ چند ساله بود ؟ گفت : يكصد و هفت ساله .\r\nگويد محمد بن عمر واقدى ، از گفته عبد اللّه بن يزيد هذلى ما را خبر داد كه مىگفته است حضور داشته كه * انس بن مالك به سال نود و دو و روزگار خلافت وليد بن عبد الملك در بصره درگذشته است .\r\nگويد محمد بن عمر واقدى ، از گفتهء خليد بن دعلج ، از قتاده از حسن بصرى ما را خبر داد كه مىگفته است * انس بن مالك آخرين كس از اصحاب رسول خداست كه در بصره درگذشته است .\r\nگويد فضل بن دكين ما را خبر داد كه * انس بن مالك به سال نود و سه درگذشته است .\r\nمحمد بن عمر واقدى مىگويد : انس از ابو بكر و عمر و عثمان و عبد اللّه بن مسعود روايت كرده است .\r\n\r\nهشام بن عامر بن أميّة بن زيد\r\nابن حسحاس بن مالك بن عدى بن عامر بن غنم بن عدى بن نجّار . مادرش از خاندان بهراء بوده است . « 1 » پدرش در جنگ بدر و احد شركت كرده و در جنگ احد شهيد شده است .\r\nهشام خود افتخار مصاحبت پيامبر ( ص ) را داشته و از آن حضرت روايت كرده است و سپس به بصره كوچ كرده و همان جا درگذشته است و او را نسلى باقى نمانده است .\r\nگويد معلى بن اسد ، از گفتهء عبد العزيز بن مختار ، از على بن زيد . از حسن ، از گفتهء خود هشام بن عامر ما را خبر داد كه مىگفته است * به حضور پيامبر ( ص ) رفته و ايشان از او پرسيده‌اند نامت چيست ؟ گفته است : من شهاب هستم . رسول خدا فرموده است : نه كه نامت هشام است .\r\nگويد عارم بن فضل ، از حماد بن زيد ، از ايوب ، از حميد بن هلال ما را خبر داد كه هشام بن عامر مىگفته است * از كنار من مىگذريد و پيش گروهى ديگر از اصحاب رسول خدا مىرويد كه نه از من پيوسته‌تر به ايشان بوده‌اند و نه در سخن آن حضرت از من\r\n\r\n\r\n","description":"","footnote":"\r\n( 1 ) از خاندانهاى بزرگ قبيلهء قضاعه است . به ابن حزم ، جمهرة انساب العرب ، ص 485 مراجعه شود .\r\n","page_name":" 23 ","page_number":41},
  {"content":"\r\n\r\n( 1 ) حافظتر . آرى شنيدم پيامبر مىفرمود : ميان آفرينش آدم و رستخيز فتنه‌يى نخواهد بود بزرگتر از فتنهء دجّال . « 1 »\r\nگويد عفان بن مسلم هم از سليمان بن مغيره ، از حميد بن هلال ما را خبر داد كه مىگفته است * گروهى از افراد قبيله از كنار هشام بن عامر مىگذشتند و پيش عمران بن حصين و ديگر اصحاب رسول خدا مىرفتند . هشام به آنان مىگفت : از كنار من مىگذريد و پيش مردانى مىرويد كه بيش از من به محضر ايشان نبوده‌اند و حديث ايشان را بيش از من نشنيده و به گوش نسپرده‌اند ، آرى شنيدم پيامبر مىفرمود : ميان آفرينش آدم و رستخيز فتنه‌يى خواهد بود بزرگتر از فتنهء دجّال .\r\n\r\nثابت بن زيد بن قيس\r\nابن زيد بن نعمان بن مالك بن ثعلبة بن كعب بن خزرج بن حارث بن خزرج . كنيهء ابو زيد داشته است .\r\nگويد ابو زيد انصارى بصرى نحوى كه نام و نسب او بدين گونه است : سعيد بن اوس بن ثابت بن بشير بن ابى زيد ، به ما خبر داد كه * ثابت بن زيد بن قيس پدر بزرگ - از نياكان - من بود و در جنگ احد شركت كرده و يكى از شش تنى است كه به روزگار حضرت ختمى مرتبت قرآن را جمع كرده‌اند . او به بصره كوچيده و براى خود زمينى را مشخص و خط كشى كرده است . ثابت دوباره به مدينه برگشته و به روزگار خلافت عمر بن خطاب در همان جا درگذشته است و عمر بن خطاب كنار گور او ايستاد و گفت : اى ابو زيد ! خدايت رحمت كناد كه امروز بزرگتر مردم زمين از لحاظ امانت درگذشت .\r\n\r\nپسرش ، بشير بن ابى زيد\r\nروز جنگ حره كشته شد . امروز - قرن سوم - بازماندگانى از اين خاندان در بصره هستند .\r\nگويد عبد الملك بن عمرو پدر عامر عقدى ، از گفتهء على بن مبارك ، از حسن پدر\r\n\r\n\r\n","description":"","footnote":"\r\n( 1 ) اين حديث نبوى را سيوطى به شمارهء 7861 در جامع الصغير آورده است و در پابرگ نوشته شده است كه مسلم در صحيح و احمد حنبل در مسند از همين هشام آورده‌اند و حديث صحيحى است .\r\n","page_name":" 24 ","page_number":42},
  {"content":"\r\n\r\n( 1 ) محمد ما را خبر داد كه مىگفته است * من و مردى از مسجد جامع آمديم و پيش ابو زيد انصارى رفتيم كه پاى او در جنگ احد و همراهى رسول خدا سخت آسيب ديده بود ، چون هنگام نماز فرا رسيد نشسته اذان و اقامه گفت و سپس به مردى فرمان داد كه جلو برو و بر ما پيشنمازى كن . « 1 »\r\n\r\nعمرو بن اخطب انصارى\r\nكنيه‌اش ابو زيد و پدر بزرگ عزرة بن ثابت است .\r\nگويد عبد الصمد بن عبد الوارث ، از گفتهء شعبه ، از تميم بن حويص ما را خبر داد كه مىگفته است شنيدم ابو زيد مىگفت * همراه رسول خدا ( ص ) سيزده بار در جنگ شركت كردم . شعبه مىگفت كه ابو زيد پدر بزرگ عزرة بوده است .\r\nگويد حجاج بن نصير ، از قرّة بن خالد ، از انس بن سيرين ما را خبر داد كه مىگفته است * ابو زيد بن اخطب براى من نقل كرد كه پيامبر ( ص ) به من فرمود : خدايت زيبا بدارد .\r\nانس در پى سخن خود مىافزوده است كه عمرو بن اخطب مردى بسيار زيبا و موهاى سياه و سپيدش در زيبايى چشم‌گير بود .\r\nگويد : از يكى از بصرىها شنيدم كه مىگفت عمرو بن اخطب پدر بزرگ عزرة بن ثابت بن عمرو بوده است و انس بن سيرين و حسن بن محمد عبدى و ابو نهيك و يزيد رشك و علباء بن احمر از او روايت كرده‌اند و او را مسجدى بوده كه هم‌اكنون هم در بصره منسوب به اوست .\r\n\r\nحكم بن عمرو بن مجدع بن حذيم\r\nابن حارث بن نعيلة بن مليك بن ضمرة بن بكر بن عبد منات بن كنانة . نعيلة برادر غفار است .\r\nحكم بن عمرو تا هنگام رحلت حضرت ختمى مرتبت از ياران ايشان بوده و سپس به بصره كوچ كرده است و در آن شهر منزل ساخته است . زياد بن ابى سفيان حكم بن عمرو را به\r\n\r\n\r\n","description":"","footnote":"\r\n( 1 ) ظاهرا اين روايت مربوط به پدر بشير است و بايد چند سطر بالاتر مىآمد ، شايد هم اشتباه چاپى است .\r\n","page_name":" 25 ","page_number":43},
  {"content":"\r\n\r\n( 1 ) اميرى خراسان گماشت و حكم به خراسان رفت .\r\nگويد اسحاق بن يوسف ازرق ، از هشام بن حسان ، از حسن بصرى ما را خبر داد كه مىگفته است * زياد ، حكم بن عمرو را به خراسان گسيل داشت . خداوند پيروزيهاى بزرگى براى آنان پيش آورد و اموال بسيارى به دست آوردند ، زياد براى حكم نوشت ، امير مؤمنان براى من نوشته است كه همه سيم و زر را براى او بردارم و ويژه او قرار دهم ، تو هيچ زر و سيمى ميان مردم تقسيم مكن .\r\nحكم براى زياد نوشت ، سلام بر تو ، و سپس براى من نامه نوشته‌اى و نامه امير مؤمنان را گوشزد كرده‌اى ، ولى من كتاب خدا را مقدم بر نامهء امير مؤمنان مىدانم ، و به خدا سوگند كه اگر آسمانها و زمين براى بنده‌يى بسته باشد هر گاه كه آن بنده از خدا بترسد براى او راه بيرون شد از آن را فراهم مىسازد ، و سلام بر تو . حكم بن عمرو به مردم گفت به غنيمت خود بشتابيد و آن را تقسيم كنيد .\r\nگويد يزيد بن هارون ، از گفتهء هشام بن حسّان ، از حسن بصرى ما را خبر داد كه مىگفته است * زياد ، حكم بن عمرو غفارى را به خراسان گسيل داشت ، او آن جا جهاد كرد و به غنيمت رسيد .\r\nگويد على بن محمد قرشى ما را خبر داد كه * حكم بن عمرو همچنان حاكم خراسان بود تا در سال پنجاهم هجرت همان جا درگذشت و اين به روزگار خلافت معاوية بن ابى سفيان بود .\r\n\r\nبرادرش ، رافع بن عمرو غفارى\r\nاو هم با حضرت ختمى مرتبت مصاحبت داشته است و عمرو بن سليم و جز او از رافع روايت كرده‌اند .\r\nگويد عارم بن فضل ، از معتمر بن سليمان ما را خبر داد كه مىگفته است از پسر حاكم بن عمرو غفارى شنيدم كه مىگفت پدر بزرگم ، از گفتهء ابو رافع پسر عمرو غفارى براى من نقل كرد كه مىگفته است * پسر بچه بودم و به درختان خرما سنگ پرتاب مىكردم - تا خرماهاى رسيده بريزد . به پيامبر ( ص ) شكايت كردند كه اين جا پسر بچه‌يى است كه بر نخل ما سنگ مىزند . مرا به حضور پيامبر بردند فرمود : پسر چرا به نخل سنگ مىزنى ؟ گفتم : براى اينكه\r\n\r\n","description":"","footnote":"","page_name":" 26 ","page_number":44},
  {"content":"\r\n\r\n( 1 ) بخورم . فرمود : به نخل سنگ مزن و از آنچه زير درخت فرو ريخته است بخور . گويد آن گاه حضرت بر سر پسرك دست كشيده و عرضه داشته است : پروردگار اشكم او را سير فرماى .\r\nگويد مسلم بن ابراهيم ، از سليمان بن مغيرة ، از حميد بن هلال ، از عبد اللّه بن صامت از ابو ذر غفارى ما را خبر داد كه مىگفته است * رسول خدا ( ص ) فرمود : « همانا به زودى پس از من گروهى از امتم چنان خواهند بود كه قرآن مىخوانند ولى از گلويشان فراتر نمىرود ، آنان از دين بيرون مىروند همان‌گونه كه تير از كمان بيرون مىجهد و به حلقه دين برنمىگردند ، آنان بدترين‌هاى مردم و نكوهيده‌خوىاند » .\r\nسليمان بن مغيره در پى اين حديث مىافزود و گمان بيشتر من اين است كه دنبالهء حديث چنين بود : چهره‌شان نشان ستيز است . عبد اللّه بن صامت مىگويد رافع بن عمرو غفارى برادر حكم بن عمرو را ديدم و گفتم : اين چه حديثى است كه از ابو ذر غفارى شنيدم كه چنين و چنان مىگويد و حديث را براى او خواندم . رافع گفت : چه چيز اين حديث براى تو شگفت‌انگيز است . من هم آن را از رسول خدا شنيده‌ام .\r\n\r\nمجاشع بن مسعود\r\nابن ثعلبة بن وهيب بن عائذ بن ربيعة بن يربوع بن سمّال بن عوف بن امرئ القيس بن بهثة بن سليم .\r\nگويد عبد اللّه بن محمد بن ابى شيبة ، از محمد بن فضيل ، از عاصم ، از ابو عثمان ، از گفتهء مجاشع بن مسعود ما را خبر داد كه مىگفته است * من و برادرم به حضور رسول خدا رفتيم كه با شرط پاى بندى به هجرت خود با ايشان بيعت كنيم . فرمود : موضوع هجرت سپرى شده است . گفتيم : با چه شرط بيعت كنيم ؟ فرمود : بر اسلام و جهاد در راه خدا . و ما با ايشان بيعت كرديم . ابو عثمان راوى اين سخن مىگويد ، پس از آن برادرش مجالد را ديدم ، او گفت برادرم مجاشع به تو راست گفته است .\r\n\r\nبرادرش ، مجالد بن مسعود سلمى\r\nگويد عفان بن مسلم ، از يزيد بن زريع ، از خالد حذّاء ، از ابو عثمان ، از مجاشع بن مسعود ما را\r\n\r\n","description":"","footnote":"","page_name":" 27 ","page_number":45},
  {"content":"\r\n\r\n( 1 ) خبر دادند كه * به عرض حضرت ختمى مرتبت رسانده است كه اين مجالد بن مسعود براى بيعت آمده است . لطفا با او به شرط هجرت بيعت فرماى . رسول خدا فرموده است : « پس از فتح مكه هجرت مطرح نيست ولى با او به شرط اسلام - تسليم بودن - بيعت مىكنم » .\r\nگويد اسماعيل بن ابراهيم ، از يونس ، از حسن بصرى ما را خبر داد كه مىگفته است * مجالد بن مسعود اندكى لنگى در پا داشت .\r\n\r\nعائذ بن عمرو مزنى\r\nحسن بصرى گفته است عائذ از اصحاب برگزيده رسول خدا ( ص ) بوده است .\r\nگويد عمرو بن عاصم كلابى ، از همام بن يحيى ، از گفتهء قتاده ما را خبر داد كه * عائذ بن عمرو جامهء خز مىپوشيد .\r\nگويد عفّان بن مسلم ، از يزيد بن زريع ، از خالد حذّاء ، از معاوية بن قرّه ما را خبر داد كه مىگفته است * محكّم « 1 » به روزگار زندگانى ياران حضرت ختمى مرتبت قيام كرد .\r\nگروهى از ياران آن حضرت با شمشيرهاى خود به رويارويى او رفتند كه عائذ بن عمرو نيز همراهشان بود .\r\nگويد عفان بن مسلم ، از حماد بن سلمه ، از ثابت ما را خبر داد كه مىگفته است * عائذ بن عمرو وصيت كرد كه ابو برزة بر جنازه‌اش نماز گزارد . عبيد اللّه بن زياد سوار شد كه برود و بر او نماز گزارد . چون به خانه عائذ رسيد ، گفته شد وصيت كرده است كه ابو برزة بر او نماز گزارد . او مركوب خود را براى برگشتن برگرداند . « 2 »\r\n\r\nعبد اللّه بن عمرو مزنى\r\nاو پدر بكر بن عبد اللّه است . افتخار مصاحبت پيامبر را داشته است و سپس ساكن بصره شده\r\n\r\n\r\n","description":"","footnote":"\r\n( 1 ) محكّم بن طفيل از سرداران مسيلمه كذاب است . به تاريخ الطبرى ، ج 3 ، چاپ محمد ابو الفضل ابراهيم ، ص 290 مراجعه فرماييد .\r\n( 2 ) مرگ عائذ به روزگار پادشاهى يزيد بن معاويه يعنى به سالهاى 63 - 60 بوده است به اسد الغابه ، ج 3 ، ص 98 مراجعه شود .\r\n","page_name":" 28 ","page_number":46},
  {"content":"\r\n\r\n( 1 ) است و نسل او در آن شهر هستند .\r\nگويد معاذ بن معاذ عنبرى ، از حبيب بن شهيد ، از گفتهء بكر پسر عبد اللّه مزنى ما را خبر داد كه مىگفته است ، علقمه بن عبد اللّه مزنى به من گفت * جسد پدرت را چهار تن از اصحاب رسول خدا غسل دادند . آنان كارى جز اين نكردند كه آستينهاى خود را بالا دادند و دامن پيراهنهاى خود را به كمر زدند و چون از غسل او آسوده شدند فقط وضو گرفتند ، همان وضويى كه براى نماز خود مىگرفتند . « 1 »\r\n\r\nعبد اللّه مزنى\r\nاو پدر علقمه بن عبد اللّه است و همان كسى است كه بكر بن عبد اللّه مزنى از او روايت كرده است و اين دو برادر نيستند .\r\n\r\nقرّة بن اياس بن هلال\r\nابن رباب « 2 » بن عبيد بن سواة بن ساربة بن ذبيان بن ثعلبة بن سليم بن أوس بن مزينة . او پدر معاوية بن قرّه است .\r\nگويد يحيى بن عباد ، از شعبه ، از معاويه پسر قره كه خود پدر اياس بن معاويه است از گفتهء پدرش قره ما را خبر داد كه مىگفته است * پستان دامهاى شيرى را بسته و براى خاندان پيامبر ( ص ) شير دوشيده و به حضور آن حضرت برده است و رسول خدا بر سر او دست كشيده و برايش دعا فرموده‌اند .\r\nگويد وكيع بن جراح ، از شعبه ، از معاوية بن قرّه ، از پدرش ما را خبر داد كه مىگفته است * پيامبر ( ص ) بر سر او دست كشيده‌اند .\r\nگويد معلى بن اسد ، از گفتهء محمد بن ابى عيينة مهلّى ما را خبر داد كه مىگفته است از\r\n\r\n\r\n","description":"","footnote":"\r\n( 1 ) در مذهب شيعه غسل دست زدن بر بدن ميت واجب است به صفحه 18 از ترجمهء مختصر نافع محقق حلى و صفحه 11 جامع عباسى و صفحه 41 الجمل و العقود شيخ طوسى مراجعه شود .\r\n( 2 ) مىبينيد كه رباب نام مشترك ميان زن و مرد بوده است .\r\n","page_name":" 29 ","page_number":47},
  {"content":"\r\n\r\n( 1 ) معاويه پسر قرة شنيدم كه مىگفت * به روز جنگ ابن عبيس « 1 » قاتل پدرم را كشتم . گويد ، قره به سختى كشته شده بود .\r\n\r\nبرادر قرّة بن اياس\r\nمحمد بن سعد مىگويد كه نامش را براى ما نگفته‌اند .\r\nگويد عبد اللّه بن جعفر رقّى ، از عبيد اللّه بن عمرو ، از عبد الملك بن عمير ، از معاوية بن قره ، از گفتهء عمويش ما را خبر داد كه مىگفته است * همراه پسركم به حضور حضرت ختمى مرتبت مىرفتم و كودك را مقابل ايشان مىنشاندم . گويد : رسول خدا از او پرسيد پسرت را دوست مىدارى ؟ پاسخ داد : آرى بسيار . اندكى بعد پسرك مرد . پيامبر ( ص ) از او پرسيدند گويا بر مرگش اندوهگين شدى ؟ گفت : آرى . رسول خدا فرمود : آيا شاد نمىشوى كه چون خداوند تو را به بهشت درآورد او را كنار يكى از درهاى بهشت ببينى كه آن در را براى تو بگشايد ؟ گفت : آرى كه شاد خواهم شد . پيامبر فرمود : به خواست خدا همينگونه خواهد بود .\r\n\r\nحمل بن مالك بن نابغة هذلى\r\nاو مسلمان شد و به سرزمين قوم خود برگشت و سپس به بصره كوچ كرد و در محله هذيل خانه ساخت و بعدها خانه‌اش از عمرو بن مهران كاتب شد .\r\n\r\nعباس بن مرداس بن ابى عامر\r\nابن جارية بن عبد بن عبس بن رفاعة بن حارث بن بهثة بن سليم . او پيش از فتح مكه مسلمان شد و همراه نهصد تن از قوم خود كه بر اسبها سوار بودند و نيزه‌ها و زره‌هاى پاكيزه همراه داشتند تا همراه رسول خدا در فتح مكه شركت كنند . او پس از شركت در جنگ به سرزمين\r\n\r\n\r\n","description":"","footnote":"\r\n( 1 ) اين جنگ به سال 65 هجرت ميان خوارج و نيروهاى حكومت به فرماندهى ابن عبيس در گرفت . ابن عبيس در آن كشته شد . معلوم مىشود قره به دست خوارج غافلگير شده است . به تاريخ الطبرى ، ج 5 ، ص 613 مراجعه فرماييد .\r\n","page_name":" 30 ","page_number":48},
  {"content":"\r\n\r\n( 1 ) قوم خود برگشت . او در بيان بصره ساكن بود و فراوان به بصره مىآمد و بصرىها از او روايت كرده‌اند . بازماندگان او هم در همان بيابان بصره زندگى مىكنند و گروهى از ايشان هم ساكن بصره شده‌اند .\r\n\r\nجاهمة بن عباس بن مرداس\r\nاو مسلمان شد و با پيامبر ( ص ) مصاحبت داشت و حديثهايى از او روايت شده است .\r\nگويد حجاج بن محمد ، از ابن جريج ما را خبر داد كه مىگفته است محمد بن طلحة بن عبد الله بن عبد الرحمان از پدرش طلحة و او از معاوية پسر جاهمه سلمى ما را خبر داد كه مىگفته است * جاهمه به حضور پيامبر آمد و گفت : اى رسول خدا مىخواهم به جهاد بروم و براى رايزنى پيش تو آمده‌ام . رسول خدا پرسيد : آيا مادر دارى ؟ گفت : آرى . فرمود :\r\nپيوسته خدمتگزارى مادر باش كه بهشت كنار پاى اوست . « 1 » بار دوم و سوم همينگونه فرمود و در جاهاى ديگر همچنين فرموده است .\r\n\r\nعبد الله بن شخّير بن عوف بن كعب\r\nابن وقدان بن حريش بن كعب بن ربيعة بن عامر بن صعصعة . او پدر مطرّف و يزيد بن عبد الله است - اين هر دو پسر او از محدثان بوده‌اند . عبد إله بن شخّير از اصحاب پيامبر ( ص ) است و از آن حضرت روايت كرده و سپس ساكن بصره شده است و فرزندانش در آن شهر باقى هستند .\r\nگويد عفان بن مسلم ، از يحيى بن سعيد ، از حميد ، از حسن بصرى ، از مطرف بن عبد الله بن شخير ، از گفتهء پدرش ما را خبر داد كه مىگفته است * همراه نمايندگان بنى عامر به حضور پيامبر ( ص ) رفتيم . فرمود : مىخواهيد شما را سوار كنم - مركوب در اختيارتان بگذارم ؟ گفتيم : ما ميان راه شتران سرگشته و بىساربان پيدا مىكنيم . رسول خدا فرمود :\r\nگرفتن شتر گمشدهء مسلمان سوختن در آتش را در پى دارد .\r\n\r\n\r\n","description":"","footnote":"\r\n( 1 ) متن عربى « عند رجلها » است . سيوطى ضبط آن را به همان صورت مشهور « تحت اقدام الامهات » آورده است .\r\n","page_name":" 31 ","page_number":49},
  {"content":"\r\n\r\n( 1 ) گويد مسلم بن ابراهيم ، از اسود بن شيبان ، از ابو بكر بن ثمامة بن نعمان راسبى ، از ابو العلاء يزيد - يعنى پسر عبد الله - ما را خبر داد كه مىگفته است * پدرم همراه نمايندگان بنى عامر به حضور پيامبر ( ص ) رفته است . آنان گفته‌اند اى رسول خدا تو سيد و سرور مايى و حق نعمت بر ما دارى . پيامبر فرمودند : « آرام ، آرام ، سخن درست بگوييد و مبادا كه شيطان گستاختان كند . سيد خداوند است ، سيد خداوند است ، سيد خداوند است » . « 1 »\r\n\r\nمعاوية بن حيدة بن معاوية\r\nابن قشير بن كعب بن ربيعة بن عامر بن صعصعة .\r\nاو از سرزمين خود به حضور پيامبر ( ص ) آمد و مسلمان شد و با ايشان مصاحبت داشت و مسائلى را پرسيد و از رسول خدا حديثهايى را روايت كرده است . او پدر بزرگ بهز بن حكيم بن معاوية بن حيده است .\r\n\r\nبرادرش ، مالك بن حيدة\r\nابن معاوية بن قشير . او هم اسلام آورد و از برادر خود معاويه خواست كه همراه او به حضور پيامبر ( ص ) برود و بگويد همسايگان او مسلمان شده‌اند تا رسول خدا آنان را به پاس او آزاد فرمايد .\r\n\r\nقبيصة بن مخارق\r\nابن عبد الله بن شدّاد بن معاوية بن ابى ربيعة بن نهيك بن هلال بن عامر بن صعصعه . او نيز به حضور پيامبر ( ص ) رفت و مسلمان شد و حديثهايى از ايشان روايت كرده است . قبيصه بعدها ساكن بصره شد و امروز - قرن سوم - فرزندزادگان او در بصره ساكن‌اند . از جمله\r\n\r\n\r\n","description":"","footnote":"\r\n( 1 ) بزرگوارى و تواضع رسول خدا در پيشگاه الهى است ، و نبايد برداشت نارواى پاره‌يى از فرقه‌ها در اين باره مورد اعتنا قرار گيرد كه رسول خدا فرموده است « انا سيد ولد آدم يوم القيامة و لا فخر » به شماره‌هاى 2692 و 2693 جامع الصغير سيوطى مراجعه فرماييد كه منابع آن را هم نوشته‌اند .\r\n","page_name":" 32 ","page_number":50},
  {"content":"\r\n\r\n( 1 ) نوادگان او محمد بن حرب بن قطن بن قبيصة بن مخارق است . او سرپرستى شرطه جعفر بن سليمان بن على هاشمى را در مدينه و سرپرستى شرطه عبد الصمد بن على در بصره را عهده‌دار بود .\r\nگويد هوذه بن خليفة مىگفت عوف ، از حيان ، از قطن بن قبيصة ، از گفتهء پدرش قبيصه براى ما حديث كرد كه مىگفته است شنيدم * رسول خدا مىفرمود : « همانا فال زدن و سنگ‌ريزه پراندن و از نام و آواى پرندگان و مسير حركت آنان فال گرفتن از بت‌پرستى است » . « 1 »\r\n\r\nعياض بن حمّاد بن محمد بن سفيان\r\nابن مجاشع بن دارم بن مالك بن حنظلة بن مالك بن زيد منات بن تميم . پيش از آن كه مسلمان شود به حضور پيامبر ( ص ) آمد و ناقه‌يى اصيل همراه خود آورد كه به ايشان هديه دهد . پيامبر پرسيد : آيا مسلمان شده‌اى ؟ گفت : نه . فرمود : خداوند ما را از پذيرفتن هديه مشركان نهى فرموده است .\r\nگويد : عياض مسلمان شد و پيامبر ( ص ) هديه او را پذيرفت . عياض گفت : اى رسول خدا مردى از قوم من كه از من فروتر است دشنام مىدهد آيا مقابله به مثل كنم ؟ رسول خدا فرمود : « هر دو كسى كه به يك ديگر دشنام مىدهند دو شيطان دروغگويند » .\r\nاز او احاديث ديگرى هم روايت شده است . او سپس ساكن بصره شد و بصرىها از او روايت كرده‌اند .\r\n\r\nقيس بن عاصم بن سنان\r\nابن خالد بن منقر بن عبيد از قبيله تميم است . قيس به روزگار جاهلى باده را حرام كرده بود .\r\nاو همراه نمايندگان تميم به حضور پيامبر ( ص ) آمد و مسلمان شد . پيامبر ( ص ) فرمود : « اين سرور باديه‌نشينان است » . قيس مردى سرور و بخشنده بود .\r\n\r\n\r\n","description":"","footnote":"\r\n( 1 ) با توجه به توضيح ابن اثير در كتاب النهايه ذيل كلمات عيافه و طرق ترجمه شد . در متن عناقه چاپ شده كه اشتباه است .\r\n","page_name":" 33 ","page_number":51},
  {"content":"\r\n\r\n( 1 ) گويد وكيع بن جراح ، از گفتهء سفيان ، از اغرّ منقرى ، از خليفة بن حصين ، از خود قيس بن عاصم ما را خبر داد كه مىگفته است * چون مسلمان شده و به حضور رسول خدا رفته است .\r\nآن حضرت او را فرمان داده است كه با آب آميخته با سدر خود را بشويد و غسل كند .\r\nگويد خلاد بن يحيى ما را خبر داد و گفت سفيان ثورى ما را گفت كه من از گفتهء مردى شنيده و دانستم كه * پيامبر ( ص ) دربارهء قيس بن عاصم فرموده است : « اين سرور بيابان‌نشينان است » .\r\nگويد عبد الوهاب بن عطاء عجلى ، از گفتهء شعبه ، از قتاده ، از مطّرف ، از گفته حكيم پسر قيس ما را خبر داد كه گفته است * قيس بن عاصم به هنگام مرگ پسران خود را چنين وصيت كرده است : « اى پسران من ! بزرگتر خود را سرور خويش قرار دهيد كه چون قومى بزرگتر خويش را سرور خود قرار دهند پدر خود را جانشين فراهم آورده‌اند و اگر كوچكتر را سرورى دهند براى آنان در نظر همپايگان زيان بخش و ناپسند است . و بر شما باد به گرد آورى مال و درست به كار بردن آن كه ثروت مايه جلال و ابهت در نظر گرانمايگان و بىنيازى از فرومايگان است و از چيزى خواستن از مردم سخت پرهيز كنيد كه اين كار بايد آخرين چاره سازى باشد - فقط به هنگام ناچارى و درماندگى رواست . و بر من موىگرى مكنيد كه بر مرگ رسول خدا مويه‌گرى نشد . و مرا جايى به خاك مسپريد كه قبيلهء بكر بن وائل آگاه شوند كه به روزگار جاهلى پيوسته با ايشان در ستيز بوده‌ام .\r\n\r\nزبرقان بن بدر بن امرئ القيس\r\nابن خلف بن بهدلة بن عوف بن كعب بن سعد بن زيد منات بن تميم . نام اصلى زبرقان ، حصين و شاعرى بسيار زيبا بوده است و او را ماه نجد مىگفته‌اند .\r\nزبرقان همراه نمايندگان قبيلهء بنى تميم بود كه به حضور پيامبر آمدند . زبرقان مسلمان شد و پيامبر ( ص ) او را به سرپرستى زكات قوم خودش كه تيره سعد بن زيد منات‌اند گماشت ، و هنگامى كه رسول خدا ( ص ) رحلت فرمود او همچنان بر سر آن كار بود و چون اعراب از دين برگشتند و از پرداخت زكات خوددارى كردند زبرقان بر آيين اسلام پايدار ماند و زكات قوم خويش را گرفت و به ابو بكر صديق رساند . او ساكن سرزمين بنى تميم در صحراى بصره بود و فراوان به بصره مىآمد .\r\n\r\n","description":"","footnote":"","page_name":" 34 ","page_number":52},
  {"content":"\r\n\r\n( 1 )\r\n\r\nاقرع بن حابس بن عقال\r\nابن محمّد بن سفيان بن مجاشع بن دارم بن مالك بن حنظلة بن مالك بن زيد منات بن تميم .\r\nهمراه نمايندگان بنى تميم بود كه به حضور پيامبر ( ص ) آمدند . حنظله مسلمان شد و در سرزمين بنى تميم در صحراى بصره ساكن بود .\r\n\r\nعمرو بن اهتم بن سمىّ\r\nابن سنان بن خالد بن منقر بن عبيد بن مقاعس بن عمرو بن كعب بن سعد بن زيد منات بن تميم .\r\nاو نيز همراه نمايندگان بنى تميم بود كه به حضور پيامبر ( ص ) آمدند . عمرو بن اهتم چون از همگان كوچكتر بود كنار بارهاى ايشان درنگ مىكرد . او كه شاعر هم بود مسلمان شد و در سرزمين بنى تميم در صحراى بصره ساكن بود .\r\nگويد اسماعيل بن عبد الله بن زرارة جرمى ، از گفتهء حماد بن زيد ، از محمد بن زبير ما را خبر داد كه مىگفته است * حضرت ختمى مرتبت به عمرو بن اهتم فرمود : « درباره زبرقان بن بدر مرا خبر بده » . گفت : فرمانش در انجمن او اطاعت مىشود و افراد پشت سر خود را نگهدارى مىكند . زبرقان كه حاضر بود گفت : اى رسول خدا ! همانا او به خوبى مىداند كه بهتر از آنم كه گفت ولى او بر من رشگ برد . عمرو گفت : تا آن جا كه مىدانم كم مروت و دست بسته - بىخير - هستى پدرت احمق و دايى تو فرومايه است . عمرو خطاب به پيامبر گفت : اى رسول خدا نه بار نخست دروغ گفتم و نه بار دوم . من از او راضى بودم به از آنچه مىدانستم درباره‌اش گفتم و چون مرا خشمگين ساخت آنچه را كه مىدانستم گفتم .\r\nپيامبر ( ص ) فرمود : « بخشى از گفتار سحر و جادوست » .\r\n\r\nصعصعة بن ناحية بن عقال\r\nابن محمد بن سفيان بن مجاشع بن دارم بن مالك بن حنظلة بن مالك بن زيد منات بن تميم .\r\n\r\n","description":"","footnote":"","page_name":" 35 ","page_number":53},
  {"content":"\r\n\r\n( 1 ) او به حضور پيامبر آمد و اسلام آورد . فرزدق شاعر از نوادگان اوست ، يعنى فرزدق پسر غالب و غالب پسر صعصعه است . صعصعه از رسول خدا ( ص ) حديث نقل كرده است .\r\nاو و فرزندانش ساكن بصره شدند . نسب او را هم بدين گونه در كتاب نسب از گفتهء هشام بن محمد بن سائب كلبى يافتيم .\r\n\r\nصعصعة بن معاويه ، عموى فرزدق شاعر\r\nاين موضوع را يزيد بن هارون در حديثى كه از حسن بصرى روايت كرده آورده است .\r\nگويد يزيد بن هارون ما را خبر داد و گفت جرير بن حازم به ما خبر داد و گفت حسن بصرى از گفتهء خود صعصعة بن معاويه عموى فرزدق « 1 » براى ما حديث كرد كه مىگفته است * به حضور پيامبر ( ص ) رفته است و ايشان براى او اين دو آيه را خوانده‌اند كه « هر كه هم سنگ مورى خرد نيكى كند پاداش آن را ببيند و هر كه هم سنگ مورى خرد بدى كند ببيند آن را » « 2 » . صعصعه گفته است : همين مرا بس است و اگر چيزى جز اين نشنوم اهميتى نمىدهم . صعصعه از ابو ذر روايت كرده است .\r\n\r\nنمر بن تولب بن اقيش\r\nاين اقيش دختر عكل بن عبد بن كعب بن عوف بن حارث بن عوف بن وائل بن قيس بن عوف بن عبد منات است . چون عكل را كنيزى از خاندان عوف بن وائل شير داده به او منسوب شده‌اند .\r\nنمر بن تولب شاعر بوده و به حضور پيامبر رفته است و مسلمان شده است و پس از آن به بصره كوچ كرده و آن جا ساكن شده است و پيامبر ( ص ) براى خاندان ايشان نامه‌يى نوشته است . « 3 »\r\n\r\n\r\n","description":"","footnote":"\r\n( 1 ) فرزدق ، شاعر بزرگ قرن اول هجرى و در گذشته به سال يكصد و دو است . چند كتاب دربارهء شرح حال و شعر او نوشته شده است به زركلى ، الاعلام ، ج 9 ، ص 96 ، و ابن قتيبه الشعر و الشعراء ، ص 381 مراجعه فرماييد .\r\n( 2 ) آيه‌هاى 7 و 8 ، سوره نود و نهم - زلزال ، ترجمه از تفسير كشف الاسرار گرفته شد .\r\n( 3 ) براى آگهى از متن و ديگر منابع اين نامه به ترجمه الوثائق ، به قلم اين بنده ، ص 239 مراجعه فرماييد .\r\n","page_name":" 36 ","page_number":54},
  {"content":"\r\n\r\n( 1 ) گويد عمرو بن عاصم كلابى در بخشى از حديث كه از گفتهء اسماعيل بن عليّه ، از گفتهء يزيد بن عبد الله بن شخير براى ما نقل مىكرد ما را خبر داد كه مىگفته است * مردى از خاندان عكل پيش ما آمد و همراهش نامه‌يى از رسول خدا بود كه بر روى قطعه چرمى براى ايشان نوشته شده بود و عنوان آن چنين بود : از محمد رسول خدا به خاندان زهير بن اقيش .\r\nگويد : مردى كه نامه را آورد نمر بن تولب شاعر بود و خاندان زهير بن اقيش تيره‌يى از قبيلهء عكل است .\r\n\r\nعثمان بن ابى عاص\r\nابن بشر بن عبد دهمان بن عبد الله بن همام بن يسار بن مالك بن خطيط بن جشم از قبيلهء ثقيف است .\r\nعثمان بن ابى عاص همراه نمايندگان قبيلهء ثقيف بود كه در مدينه به حضور پيامبر ( ص ) رسيدند و مسلمان شدند و آن حضرت در موضوعى كه ميان ايشان بود داورى فرمود . گويد : عثمان بن ابى عاص از اشخاص كوچك ايشان بود و پيش از آن كه نمايندگان به حضور پيامبر بيايند او به حضور ايشان آمد و مسلمان شد و از آن حضرت خواست كه براى او قرآن بخوانند . عثمان بن ابى عاص سپس به ابىّ بن كعب پيوست و ابى براى او قرآن مىخواند و او را آموزش مىداد .\r\nهنگامى كه نمايندگان ثقيف آهنگ بازگشتن به طايف كردند به پيامبر ( ص ) گفتند كسى را به اميرى بر ما بگمار ، رسول خدا عثمان بن ابى عاص را به اميرى برايشان گماشت و فرمود : او زيرك است و بخش عمده‌يى از قرآن را هم فرا گرفته است . آنان گفتند : كسى را كه رسول خدا بر ما امير فرموده است تغيير نخواهيم داد . عثمان همراه آنان به طائف برگشت و پيشنمازى ايشان را عهده‌دار شد و به آنان قرآن مىآموخت .\r\nبه روزگار عمر بن خطاب كه بصره به صورت شهر درآمد و گروهى از مسلمانان آن جا ساكن شدند ، عمر خواست مردى خردمند و پايدار و با كفايت را به حكومت آن شهر بگمارد . به او گفته شد بر تو باد كه عثمان بن ابى عاص را برگزينى . گفت : او اميرى است كه پيامبر او را به اميرى گماشته است و من او را از آن كار بر كنار نمىسازم . گفتند : براى او بنويس كه جانشينى بر طائف بگمارد و پيش تو آيد . عمر گفت : آرى اين كار را انجام\r\n\r\n","description":"","footnote":"","page_name":" 37 ","page_number":55},
  {"content":"\r\n\r\n( 1 ) خواهم داد . عمر در اين باره براى او نامه نوشت . عثمان برادر خود حكم بن ابى عاص ثقفى را بر طائف گماشت و خود پيش عمر آمد و عمر او را به بصره گسيل داشت .\r\nاو در بصره خانه‌يى ساخت و اموالى آن جا فراهم آورد و جوى بزرگ عثمان را كه منسوب به اوست كنار ابلّه و زمينهاى آن سرزمين كند و آن سرزمين را مشروب كرد . تا امروز - ربع اول قرن سوم - فرزندزادگان او در بصره باقى هستند و به شرف رسيده‌اند و حاصل غلات و اموال آنان فراوان و شمارشان بسيار و بازماندگانى پسنديده‌اند .\r\nگويد محمد بن عبيد طنافسى ، از گفتهء عمرو بن عثمان ، از موسى بن طلحه ما را خبر داد كه مىگفته است * رسول خدا ( ص ) عثمان بن ابى عاص را به طائف روانه كرد و او را فرمود : با مردم چنان نمازگزار كه ناتوان‌تر ايشان نماز مىگزارد و مؤذن تو مزدى نگيرد .\r\nگويد موسى بن اسماعيل ، از گفتهء ابو هلال ، از قتاده ، از مطرّف ما را خبر داد كه * كنيهء عثمان بن ابى عاص ، ابو عبد الله بوده است .\r\n\r\nبرادرش ، حكم بن ابى عاص ثقفى\r\nما داستان او را ضمن داستان برادرش گفتيم . به ما خبر نرسيده كه او همراه نمايندگان ثقيف بوده باشد . فرزندزادگان حكم هم از اشراف هستند و از جمله ايشان يزيد بن حكم بن ابى عاص شاعر است .\r\n\r\nبرادر آن دو ، حفص بن ابى عاص\r\nاو شاعر و برادر عثمان بن ابى عاص بوده است . به ما خبر نرسيده كه او حضرت ختمى مرتبت را ديده يا با ايشان مصاحبت داشته باشد .\r\nما خواستيم خبر او را با برادرانش بنويسيم و امر او را روشن سازيم . از فرزندان و فرزندزادگان او هم از اشراف بصره بوده‌اند . از حفص روايت شده است و حسن بصرى از او گاهى روايت كرده است .\r\n\r\n","description":"","footnote":"","page_name":" 38 ","page_number":56},
  {"content":"\r\n\r\n( 1 )\r\n\r\nمالك بن عمرو عقيلى قشيرى\r\nگويد عفان بن مسلم ، از حماد بن سلمه ، از على بن زيد ، از زرارة بن اوفى ، از مالك بن عمرو قشيرى ما را خبر داد كه مىگفته است از پيامبر ( ص ) شنيدم مىفرمود * « هر كس بردهء مسلمانى را از بردگى آزاد كند مايه آزاد شدن خود از آتش فراهم آورده است - همين كار فديه او از آتش است . هر استخوانى از استخوانهاى آزاد شده در برابر استخوانى از استخوانهاى او « 1 » ، و هر كس يكى از والدين خود را درك كند و چنان رفتار نكند كه گناهانش همه آمرزيده شود خداى او را از رحمت خود دور دارد . و هر كس كودك مسلمانى را كه از پدر و مادر مسلمانى يتيم مانده از لحاظ خوراك و آشاميدنى به خود پيوند دهد تا خداوند آن يتيم را بىنياز گرداند بهشت براى او واجب مىشود » .\r\n\r\nاسود بن سريع بن حميرى بن عبادة\r\nابن نزّال بن مرة . يكى از افراد خاندان سعد بن زيد منات بن تميم و داستان سرا بوده است .\r\nگويد اسماعيل بن ابراهيم اسدى ، از يونس ، از حسن بصرى ما را خبر داد كه مىگفته است كه اسود بن سريع مىگفت * به حضور پيامبر ( ص ) رفتم و همراه ايشان در جنگ شركت كردم .\r\nگويد مسلم بن ابراهيم ، از گفتهء سرىّ بن يحيى ما را خبر داد كه مىگفته است از حسن بصرى شنيدم كه درباره اسود بن سريع سخن مىگفت و اظهار داشت كه * اسود نخستين كسى بود كه در اين مسجد - يعنى مسجد بزرگ بصره - به نقل اخبار و داستان سرايى پرداخت و مىگفت همراه رسول خدا در چهار جنگ شركت كردم .\r\nگويد عمرو بن عاصم كلابى ، از گفتهء ابو اشعث ، از حسن بصرى ما را خبر داد كه مىگفته است * اسود بن سريع شاعر بوده و به حضرت ختمى مرتبت گفته است اجازه مىفرمايى ستايشهايى را كه با آن پروردگارم را ستوده‌ام به عرض برسانم ؟ و رسول خدا\r\n\r\n\r\n","description":"","footnote":"\r\n( 1 ) اين بخش از اين حديث با تفاوت لفظى اندكى در صحيح بخارى و ترمذى آمده است به شماره 8477 جامع الصغير سيوطى مراجعه فرماييد .\r\n","page_name":" 39 ","page_number":57},
  {"content":"\r\n\r\n( 1 ) فرموده است : « همانا كه پروردگار تو ستايش را دوست مىدارد » ، يا فرموده است : « ستايش هيچ چيز دوست داشتنىتر از ستايش خدا نيست » گويد اسماعيل بن ابراهيم ، از يونس ، از حسن بصرى ما را خبر داد كه مىگفته است * اسود در انتهاى اين مسجد موعظه مىكرد .\r\n\r\nتلب بن زيد بن عبد الله بن عمرو\r\nابن عميره عنبرى از قبيلهء تميم است . او حديثهايى درباره آزاد ساختن بردگان و بردگى و جز آن از پيامبر ( ص ) روايت كرده است .\r\nگويد موسى بن اسماعيل ، از غالب بن حجرة عنبرى ، از گفته هلقام بن تلب ما را خبر داد كه تلب مىگفته است * به حضور پيامبر ( ص ) رفتم و گفتم : اى رسول خدا ! براى من استغفار فرماييد . فرمود : « هر گاه براى تو اجازه داده شود » يا باشد تا هنگامى كه براى تو اجازه داده شود . گويد : روزگارى بر اين گذشت ، پيامبر ( ص ) او را فرا خواند و دست بر چهره‌اش كشيد و سه بار فرمود : پروردگارا تلب را بيامرز و بر او رحمت فرماى .\r\nتلب همراه نمايندگان بنى تميم بود ، همانها كه پيامبر ( ص ) را از پشت در حجره‌ها صدا مىزدند . « 1 » او از پيامبر ( ص ) حديثهايى با اين اسناد و جز آن روايت كرده است .\r\n\r\nقتادة بن ملحان سدوسى\r\nگويد عفان بن مسلم ، از همّام ، از گفته انس بن سيرين ما را خبر داد كه مىگفته است * عبد الملك پسر قتاده ، از گفتهء پدرش ما را خبر داد كه مىگفته است * رسول خدا ( ص ) به ايشان فرمان داده است ايام البيض را روزه بگيرند كه همچون روزه دهر خواهد بود . « 2 »\r\nسليمان پدر داود طيالسى هم ، از همام ، از انس ، از قتاده از پدرش ! ؟ همينگونه ما را\r\n\r\n\r\n","description":"","footnote":"\r\n( 1 ) اين گروه در قرآن نكوهش شده‌اند و بيشترشان به نابخردى وصف شده‌اند . براى آگهى بيشتر به آيه 4 سوره چهل و نهم ، حجرات ، به عموم تفاسير از جمله تفسير ابو الفتوح رازى ، ج 10 ، ص 45 ، مراجعه فرماييد .\r\n( 2 ) يعنى روزهاى سيزده و چهارده و پانزده كه چون شبهاى آن هم روشن و ماه تمام شب را آشكار است به ايام البيض معروف است و به لسان العرب ، ج 7 ، ص 24 مراجعه شود .\r\n","page_name":" 40 ","page_number":58},
  {"content":"\r\n\r\n( 1 ) خبر داد و مانند حديث عفان را ذكر كرد .\r\nگويد همچنين سليمان پدر داود طيالسى ، از شعبه ، از انس بن سيرين ما را خبر داد كه مىگفته است شنيدم عبد الملك بن منهال از گفتهء پدرش ما را خبر داد كه * پيامبر ( ص ) او را به روزه گرفتن ايام البيض هر ماه سفارش كرده و فرموده است همچون روزه دهر خواهد بود .\r\nمحمد بن سعد مىگويد گويا اين هر سه حديث يكى است . ولى سليمان طيالسى در اسناد هر دو حديث گرفتار درهم آميختگى اسناد شده است و صورت صحيح حديث همان است كه عفان بن مسلم نقل كرده است .\r\n\r\nسليم بن جابر هجيمى\r\nكنيه‌اش ابو جرىّ بوده است . برخى هم نام او را جابر و نام پدرش را سليم هجيمى گفته‌اند ، و ما صحيح آن را نوشته‌ايم .\r\nگويد يزيد بن هارون ما را خبر داد و گفت زياد بن ابى زياد ، از گفتهء محمد بن سيرين ما را خبر داد كه * سليم بن جابر هجيمى مىگفته است همراه گروهى از قوم خود به حضور رسول خدا ( ص ) رفتيم .\r\nگويد عبد الملك بن عمرو عقدى و حماد بن مسعده هر دو ، از گفتهء قرة بن خالد ، از قرة بن موسى هجيمى ، از سليم بن جابر ما را خبر دادند كه مىگفته است * به حضور پيامبر ( ص ) رسيدم كه نشسته بود و چادرى بر خود پيچيده بود . حماد بن مسعده در حديث خود افزوده است كه قرة بن موسى كنيه ابو هيثم داشته است .\r\nگويد عفان بن مسلم ، از حماد بن سلمه ، از يونس بن عبيد ، از عبيدة هجيمى ، از ابو تميمه هجيمى ، از جابر بن سليم هجيمى « 1 » ما را خبر داد كه مىگفته است * به حضور پيامبر ( ص ) رفتم ، حلّه‌يى بر خود پيچيده بود كه ريشه‌هاى آن روى پاهايش بود . من كه كسى را نمىشناختم - پرسيدم كداميك از شما رسول خداييد ؟ كداميك شما محمد است ؟\r\nآن حضرت با دست خويش به خود اشاره كرد . من گفتم : اى رسول خدا من مردى\r\n\r\n\r\n","description":"","footnote":"\r\n( 1 ) با آنكه گفت سليم بن جابر صحيح است ولى در هر دو چاپ بريل و بيروت همينگونه است . شايد اشتباه چاپى باشد ، شايد هم اين راوى او را بدين گونه مىشناخته است .\r\n","page_name":" 41 ","page_number":59},
  {"content":"\r\n\r\n( 1 ) صحرانشين هستم و بىادبى آنان در من هم هست . مرا اندرزى بده . فرمود : « چيزى از كار خوب و پسنديده را كوچك مشمار » .\r\n\r\nمالك بن حويرث ليثى\r\nكنيه‌اش ابو سليمان بوده است .\r\nگويد سليمان بن حرب ، از حماد بن زيد ، از ايوب ، از ابو قلابه ، از خود مالك بن حويرث ما را خبر داد كه مىگفته است * ما كه گروهى از جوانان بوديم به حضور پيامبر ( ص ) رفتيم و حدود بيست شبانه روز آن جا بوديم . او كه سخت مهربان بود ، فرمود :\r\n« چه خوب است به سرزمين خود برويد و احكام را به مردم خود بياموزيد و آنان را به اجراى آن فرمان دهيد ، به ويژه به آنان دستور دهيد همين كه وقت نماز فرا رسيد نماز بگزارند » .\r\n\r\nاسامة بن عمير هذلى\r\nاو پدر ابو المليح هذلى است كه ايوب و جز او از او روايت كرده‌اند .\r\nگويد يزيد بن هارون ، از سعيد بن زربى ، از ابو المليح ، از پدرش ما را خبر داد كه مىگفته است * در جنگ حنين همراه رسول خدا بوده است و باران تند مىآمده است .\r\nحضرت ختمى مرتبت به كسى فرمان داده‌اند جار بزند نماز را كنار خيمه‌ها و پناهگاهها بگزارند .\r\n\r\nعرفجة بن اسعد بن كرب عطاردى\r\nاز قبيلهء تميم است .\r\nگويد عمرو بن عاصم كلابى ، از ابو الأشهب ما را خبر داد كه مىگفته است عبد الرحمان بن طرفة بن عرفجه براى ما نقل كرد كه * پدر بزرگش عرفجه بن اسعد در\r\n\r\n","description":"","footnote":"","page_name":" 42 ","page_number":60},
  {"content":"\r\n\r\n( 1 ) جنگ كلاب « 1 » بينى خود را از دست داد - بينى او بريده و قطع شد . او براى خود بينى مصنوعى از نقره ساخت ولى بوى ناك شد و چون اين موضوع را به پيامبر ( ص ) گفت ، رسول خدا به او فرمود كه بينى مصنوعى خود را از طلا بسازد .\r\nابو الأشهب در پى اين خبر افزوده است كه عبد الرحمان پدر بزرگ خود عرفجة بن اسعد را ديده بود .\r\n\r\nانس بن مالك\r\nاو مردى از خاندان عبد الله بن كعب و از تيرهء بنى حريش از عشيرهء عامر بن صعصعه است .\r\nگويد وكيع بن جراح و عفان بن مسلم هر دو از ابو هلال راسبى ، از عبد الله بن سواد ، از انس بن مالك كه مردى از خاندان عبد الله بن كعب بوده است ما را خبر دادند كه مىگفته است * سواران رسول خدا بر ما هجوم آوردند . من به حضور رسول خدا كه در حال خوردن چاشت بود رفتم . فرمود : « نزديك بيا و بخور » . گفتم : من روزه‌ام . فرمود : « بنشين تا دربارهء روزه يا روزه گرفتن براى تو بگويم » . عفان بن مسلم در حديث خود مىگويد پيامبر ( ص ) فرمودند : دربارهء نماز و روزه ، - دنبالهء كلام رسول خدا چنين است - همانا خداوند از مسافر و زن باردار و زن شيرده روزه يا روزه گرفتن را برداشته است .\r\nانس مىگفته است به خدا سوگند كه پيامبر ( ص ) هر دو كلمه روزه و روزه گرفتن يا يكى از آن دو را فرمود ، واى بر من چه اندوهى ! اى كاش از خوراك رسول خدا خورده بودم . عفان در حديث خود افزوده است كه تمام اين سخنان را براى ما نقل كرد يا تا آخر آن را نقل كرد .\r\n\r\nكهمس هلالى\r\nگويد موسى بن اسماعيل ، از گفتهء حماد بن يزيد بن مسلم ، از معاوية بن قرّة ، از گفتهء خود كهمس هلالى ما را خبر داد كه مىگفته است * مسلمان شدم و به حضور پيامبر ( ص ) رفتم و\r\n\r\n\r\n","description":"","footnote":"\r\n( 1 ) جنگ كلاب از جنگهايى است كه ميان سپاه خسرو پرويز و اعراب قبيلهء تميم اتفاق افتاده است . براى آگهى بيشتر به ايّام العرب ، ج 1 ، ص 124 مراجعه فرماييد .\r\n","page_name":" 43 ","page_number":61},
  {"content":"\r\n\r\n( 1 ) چون به محضرش رسيدم مسلمان شدن خود را به اطلاع ايشان رساندم و سپس برگشتم و يك سال درنگ كردم و دوباره به حضور آن حضرت رفتم . نگاهى به من كرد و سپس چشم بر زمين دوخت . گفتم : اى رسول خدا گويا مىخواهيد مرا به ياد آوريد ؟ فرمود : آرى تو كيستى ؟ گفتم : كهمس هلالى هستم كه سال گذشته به حضور آمدم و اينك به راستى نزار شده‌ام و شكم من به پشتم چسبيده است . رسول خدا پرسيد چه چيزى تو را به اين حال كه مىبينم انداخته است ؟ گفتم : پس از آمدن به حضور شما هيچ روزى روزه نگشادم و هيچ شبى را به تمام نخوابيدم فرمود : چه كسى تو را فرمان داده است كه اين گونه خود را شكنجه دهى ؟ ماه رمضان را روزه بگير و در هر ماه يك روز روزه بگير . گفتم : اى رسول خدا براى من بيفزاى . فرمود : دو روز . گفتم : اى رسول خدا من در خود توان مىبينم . فرمود : « سه روز از هر ماه » .\r\n\r\nماعز بكّائى\r\nگويد موسى بن اسماعيل ما را خبر داد و گفت از جعد بن عبد الرحمان شنيدم مىگفت عبد اللّه پسر ما عز براى او گفته است كه * ماعز به حضور پيامبر رفته است و از سوى آن حضرت براى او نامه‌يى نوشته شده است كه ماعز بكّائى آخرين فرد قوم خويش است كه مسلمان شده است و هيچ كس جز خودش بر او ستم نخواهد كرد و با اين شرط با او بيعت كرد . « 1 »\r\n\r\nقرة بن دعموص نميرى\r\nگويد سليمان حرب ، از گفتهء جرير بن حازم ما را خبر داد كه مىگفته است * در جايى ايوب را كه عربى صحرانشين و پشمينه پوش بود ديدم . ايوب هنگامى كه شنيد مردم حديث نقل مىكنند ، چنين گفت : صاحب و سالار من قرة بن دعموص براى من حديث كرد و گفت به مدينه رفتم پيامبر ( ص ) را در حالى ديدم كه يارانش گرد او بودند . خواستم نزديك بروم نتوانستم . صداى خود را بلند كردم و گفتم : اى رسول خدا براى غلام نميرى آمرزش خواهى\r\n\r\n\r\n","description":"","footnote":"\r\n( 1 ) اين نامه به شماره 218 در الوثائق هم آمده است .\r\n","page_name":" 44 ","page_number":62},
  {"content":"\r\n\r\n( 1 ) فرماى . پيامبر فرمود : خدايت بيامرزد .\r\nگويد : رسول خدا ( ص ) ضحاك را براى جمع آورى زكات گسيل فرمود و او شتر بسيارى با خود آورد ، كه همه شتران برگزيده و خوب بود . پيامبر به او فرمود : « پيش قبيله‌هاى هلال بن عامر و نمير بن عامر و عامر بن ربيعه رفتى و بيشترين و گزيده‌ترين شتران ايشان را گرفتى » . ضحاك گفت : اى رسول خدا ! چون شنيدم سخن از جنگ مىگويى دوست داشتم شتر بسيارى به حضورت آوردم كه خود سوار شوى و يارانت را بر آن سوار كنى . پيامبر ( ص ) فرمود : « همانا چيزى را كه در نظر من دوست داشتنىتر از آنچه آورده‌اى مىباشد رها كردى ، برو اين اموالشان را بر آنان برگردان و زكات ايشان را از فزونى اموالشان و دامهاى متوسط ايشان بگير » .\r\n\r\nخشخاش بن حارث عنبرى\r\nگويد هشيم ما را خبر داد و گفت يونس از حصين بن ابى حرّ ، از خشخاش عنبرى ما را خبر داد كه مىگفته است * همراه يكى از پسرانم به حضور پيامبر ( ص ) رفتم . فرمود : پسر تو است ؟ گفتم : آرى . فرمود : نه او بر تو ستم روا دارد و نه تو بر او ستم روا دار .\r\n\r\nاحمر بن جزء سدوسى\r\nگويد عفان بن مسلم و يعقوب بن اسحاق حضرمى و مسلم بن ابراهيم هر سه گفتند ، عباد بن راشد پدر عبد اللّه بن عباد ، از گفتهء احمر صحابى رسول خدا ( ص ) براى ما حديث كرد كه مىگفته است * هنگامى كه رسول خدا به سجده مىرفت و از شدت گريستن دستهايش چنان مىلرزيد كه از پهلوهايش فاصله مىگرفت ، بر حال ايشان رقت مىكرديم .\r\n\r\nسوادة بن ربيع جرمى\r\nگويد مسلم بن ابراهيم ما را خبر داد و گفت عبد اللّه بن يزيد خثعمى ، از سلم بن عبد الرحمان جرمى ، از گفتهء خود سوادة بن ربيع جرمى براى ما حديث كرد كه مىگفته است * همراه\r\n\r\n","description":"","footnote":"","page_name":" 45 ","page_number":63},
  {"content":"\r\n\r\n( 1 ) مادرم به حضور پيامبر ( ص ) رفتم . دستور فرمود چند گوسپند در اختيار ما نهاده شد و به مادرم فرمود : « به پسرانت دستور بده ناخنهاى خود را بگيرند كه پستان گوسپندها را به درد نياورد و زخمى نكند و به آنان بگو خوراك بره‌ها را خوب و پسنديده بدهند » .\r\n\r\nعلاثة بن شجار سليطى\r\nاز قبيلهء تميم است . حسن بصرى از او روايت مىكند كه از پيامبر ( ص ) شنيده است كه مىفرمايد : « مسلمان برادر مسلمان است » و علاثه مىگفته است به حضور پيامبر ( ص ) رسيدم و آن حضرت ميان گروهى از مردم بود .\r\n\r\nعقبة بن مالك ليثى\r\nگويد عمرو بن عاصم ما را خبر داد و گفت سليمان بن مغيره ، از گفتهء حميد بن هلال براى ما حديث كرد كه مىگفته است * ابو العاليه پيش من و دوستم آمد و گفت شما كه از من بسيار جوان‌تر و شنواتر براى شنيدن حديث هستيد با من بياييد . گويد : ابو العاليه به راه افتاد و ما را پيش سرّاج‌ها برد . نصر بن عاصم ليثى آنجا بود . ابو العاليه به او گفت : حديث خود را براى اين دو بگو . گويد نصر بن عاصم گفت : عقبه بن مالك ليثى براى ما چنين گفت - نصر بن عاصم و عقبة هر دو از يك خاندان قبيله بودند - رسول خدا ( ص ) گروهى را به مأموريت جنگى گسيل فرمود . آنان بر قومى هجوم بردند . يكى از آن قوم حمله آورد و مردى از مسلمانان كه شمشير كشيده در دست داشت بر او حمله و او را تعقيب كرد . آن كس كه حمله كرده بود گفت من مسلمانم ولى آن مرد به سخن او اعتنا نكرد و شمشير زد و او را كشت .\r\nچون اين خبر به اطلاع رسول خدا ( ص ) رسيد سخن درشتى نسبت به قاتل فرمود كه به آگاهى قاتل رسيد .\r\nگويد روزى ضمن سخنرانى رسول خدا ( ص ) قاتل گفت : اى رسول خدا آن شخص آن سخن را كه مسلمان است فقط براى رهايى از كشته شدن گفت . پيامبر ( ص ) از او و مردمى كه كنار او بودند روى بر گرداند و به سخنرانى خود ادامه داد . آن مرد دوباره سخن خود را گفت و با سوگند تأكيد كرد كه اى رسول خدا ! به خدا سوگند كه او آن سخن را فقط براى\r\n\r\n","description":"","footnote":"","page_name":" 46 ","page_number":64},
  {"content":"\r\n\r\n( 1 ) رهايى از كشته شدن گفت . پيامبر ( ص ) همچنان از او و مردمى كه كنارش بودند روى برگرداند و به خطبه خويش ادامه داد . قاتل شكيبايى نكرد و براى بار سوم سخن خود را تكرار كرد و گفت : اى رسول خدا ! به خدا سوگند كه آن سخن را فقط براى رهايى از كشته شدن گفت . گويد ، در اين هنگام رسول خدا كه نشان ناراحتى بر چهره‌اش آشكار بود روى به قاتل كرد و فرمود : « خداوند از هر كس كه مؤمنى را بكشد پيش من اظهار نفرت فرموده است » و اين سخن را سه بار تكرار فرمود . « 1 »\r\n\r\nخزيمة بن جزء اسدى\r\nگويد محمد بن عمر واقدى ، از حازم بن حسين بصرى ما را خبر داد كه مىگفته است ابو اميه عبد الكريم ، از گفتهء حبان بن جزء ، از گفتهء برادرش خزيمة بن جزء براى ما حديث كرد كه مىگفته است * از پيامبر ( ص ) دربارهء خوردن گوشت روباه پرسيدم . فرمود : آخر چه كسى گوشت روباه را مىخورد ؟ سپس دربارهء گوشت گرگ پرسيدم . فرمود : كسى كه اندك خيرى در او باشد گوشت گرگ مىخورد ! دربارهء گوشت كفتار پرسيدم . فرمود : آخر چه كسى كفتار مىخورد ؟\r\nگويد همين عبد الكريم ، از گفتهء حبان ، از خزيمه روايت مىكند كه گفته است * از پيامبر ( ص ) دربارهء سوسمار پرسيدم ، فرمود : من نمىخورم و آن را حرام هم نمىكنم .\r\n\r\nسمره بن جندب بن هلال\r\nابن جريج بن مرّة بن حزن بن عمرو بن جابر بن خشين بن لأى بن عصيم بن شمخ بن فزارة .\r\nافتخار مصاحبت با پيامبر را داشته و همراه ايشان در جنگ شركت كرده و پيمانى ميان انصار داشته است . مادرش همسر مرى بن سنان عموى ابو سعيد خدرى بوده است .\r\nروايت كرده‌اند كه سمرة از كسانى است كه در جنگ احد شركت داشته است . او بعدها به بصره آمد و آن جا براى خود زمينى را مشخص ساخت . سپس به كوفه رفت و آنجا در\r\n\r\n\r\n","description":"","footnote":"\r\n( 1 ) اين حديث را از همين عقبه بن مالك ، احمد بن حنبل در مسند و نسايى در سنن و حاكم در مستدرك آورده‌اند به پا برگ حديث شماره 1659 جامع الصغير سيوطى مراجعه فرماييد .\r\n","page_name":" 47 ","page_number":65},
  {"content":"\r\n\r\n( 1 ) محله بنى اسد در كنارهء شهر خانه‌هايى خريد و بازسازى كرد و آن جا ساكن شد و در كوفه در گذشت و او را نسل و بازماندگانى است . او از پيامبر ( ص ) حديثهاى بسيارى نقل كرده است و هر گاه زياد بن ابيه از بصره به كوفه مىآمده است او را به حكومت بصره مىگماشته است . « 1 »\r\nگويد وهب بن جرير بن حازم ، از گفتهء پدرش ما را خبر داد كه مىگفته است از ابو يزيد مدنى شنيدم مىگفت * هنگامى كه سمرة بن جندب به بيمارى مرگ خود بيمار شد گرفتار لرز و سرماى سختى شد . برايش آتش افروختند . پيش رو و پشت سرش و بر سمت راست و چپ او منقل آتش نهادند و سودى نبخشيد و مىگفت با سرماى درونم چه كنم و بر همان حال مرد .\r\n\r\nحرملة عنبرىّ\r\nگويد عبد الملك بن عمر و ابو عامر عقدى ما را خبر دادند و گفتند قرة بن خالد ، از گفتهء ضرغامة بن عليبة بن حرمله ، از قول پدرش ، از پدر بزرگش ما را حديث كرد كه مىگفته است * به حضور پيامبر ( ص ) رفتم و نماز صبح را با ايشان گزاردم . پس از اينكه نماز تمام شد به چهره‌هاى مردم نگريستم - از كمى روشنى - نمىتوانستم تشخيص دهم . و چون هنگام كوچيدنم فرا رسيد گفتم : اى رسول خدا مرا نصيحت فرماى . فرمود : « بر تو باد به بيم از خداوند و چون از پيش قومى برخاستى و چيزهايى از آنان دربارهء خود شنيدى كه تو را خشنود ساخت آن كارها را انجام بده و هر گاه شنيدى چيزهايى مىگويند كه خوش نمىدارى آن را رها كن » .\r\n\r\nنبيشة هذلى\r\nبه او نبيشة الخير هم مىگفته‌اند .\r\n\r\n\r\n","description":"","footnote":"\r\n( 1 ) سمره از محدثان معامله‌گر و درمانده و از دژخيمان زياد بن ابيه و معاويه و از منحرفان از على عليه السلام و جعل كنندهء حديث در نكوهش آن حضرت بوده است . مناسب است براى آگهى بيشتر به جلوهء تاريخ در شرح نهج البلاغه ، ج 2 ، صص 240 و 6 - 245 ضمن شرح خطبه 56 و تاريخ طبرى ، ج 5 ، ص 236 مراجعه فرماييد . طبرى مىنويسد سمرة هشت هزار تن از مردم را كشت .\r\n","page_name":" 48 ","page_number":66},
  {"content":"\r\n\r\n( 1 ) گويد عفان بن مسلم ، از معلّى بن راشد هذلى ما را خبر داد و گفت مادر بزرگم ام عاصم ، از گفتهء مردى ، از هذيل كه او را نبيشة الخير مىگفتند برايم چنين گفت كه * نبيشه پيش ما آمد و ما سرگرم غذا خوردن در كاسه‌يى بوديم ، به ما گفت : پيامبر ( ص ) براى ما فرمود هر كس در كاسه‌يى غذا بخورد و سپس كاسه را با انگشت يا زبان خود پاك كند براى او آمرزش خواهى مىكنم .\r\nگويد عارم بن فضل هم ما را خبر داد كه ابو اليمان نبّال - تيرتراش - براى ما از گفتهء مادر بزرگش حديث كرد كه مىگفته است * نبيشة پيش ما آمد و دنبالهء حديث را مانند حديث عفان نقل كرد .\r\nمحمد بن سعد مىگويد : من ابو اليمان را كسى جز معلى بن راشد هذلى نمىدانم - يعنى ابو اليمان كنيهء او بوده است .\r\n\r\nطلحة بن عبد اللّه نضرى\r\nاو فردى از خاندان ليث قبيلهء كنانة است . برخى هم نام پدرش را عمرو گفته‌اند . او از اهل صفه بوده است .\r\nمسلمة بن علقمه كه پدر محمد بن مسلمه ما زنى است ، از داود بن ابى هند ، از ابو حرب بن ابى اسود ، از گفتهء خود طلحه ليثى حديث مىكند كه از اصحاب پيامبر بوده و مىگفته است * به مدينه آمدم و چون خانه نداشتم در صفه مسجد ساكن شدم .\r\n\r\nعدّاء بن خالد بن هوذة بن خالد\r\nابن ربيعة بن عمرو بن عامر بن ربيعة بن صعصعة .\r\nاو به حضور پيامبر ( ص ) آمد و آن حضرت آبهايى را كه در سرزمين خاندان عمرو بن عامر بود در اختيار او قرار داد .\r\nگويد منهال بن بحر پدر سلمه قشيرى ، از عبد المجيد بن ابى يزيد ما را خبر داد كه\r\n\r\n","description":"","footnote":"","page_name":" 49 ","page_number":67},
  {"content":"\r\n\r\n( 1 ) مىگفته است * به روزگار حكمرانى يزيد بن مهلب « 1 » همراه حجر بن ابى نصر به مكه رفتيم از كنار آبى به نام رخيخ گذر كرديم ، به ما گفتند اين جا مردى زندگى مىكند كه رسول خدا را ديده است . پيش او رفتيم پيرى فرتوت بود . پرسيديم تو رسول خدا را ديده‌اى ؟ گفت : آرى و براى من سند واگذارى اين آب را نوشته‌اند . او براى ما قطعه پوستى در آورد كه فرمان رسول خدا بر آن نوشته بود . گفتيم : نام تو چيست ؟ گفت : عداء بن خالد . « 2 » گفتيم : از رسول خدا چه شنيده‌اى ؟ گفت : به روز عرفه زير ناقه رسول خدا ( ص ) بودم . ناقه به آرامى دندان بر هم مىساييد و نشخوار مىكرد . رسول خدا فرمود : اى مردم امروز چه روزى و اين ماه چه ماهى و اين شهر چه شهرى است ؟ گفتيم : خدا و رسول خدا داناترند . فرمود : مگر امروز روز حرام و اين ماه ماه حرام و اين شهر شهر حرام نيست ؟ باز هم گفتيم : خدا و رسولش داناترند .\r\nفرمود : همانا اموال و خونهاى شما و آبروهاى شما بر يك ديگر حرام است چون حرمت اين روز و اين ماه و اين سرزمين شما ، تا روزى كه خداى خود را ديدار كنيد ، پروردگارا آيا تبليغ كردم ؟ بار خدايا گواه باش .\r\nگويد عثمان بن عمر ، از گفتهء عبد المجيد پدر عمرو ما را خبر داد كه مىگفته است * به رخيخ رفتيم و پيش مردى از خاندان عامر بن ربيعه به نام عدّاء بن خالد بن هوذه رفتيم .\r\nسلامش داديم پاسخ داد و گفت : همراه رسول خدا در حجة الوداع حج گزاردم . روز عرفه آن حضرت را ديدم كه بر روى شتر خويش در حالى كه هر دو پايش در ركاب بود ايستاده و فرياد مىزند و مىگويد : « هان بدانيد ! كه خونها و اموال شما بر يك ديگر حرام و محترم است همچون حرمت اين روز و اين شهر و اين ماه شما تا روزى كه حضرت كردگار را ديدار كنيد ، آيا ابلاغ كردم ، آيا ابلاغ كردم ، آيا ابلاغ كردم ؟ » مردم گفتند : آرى . سه بار فرمود :\r\n« بار خدايا گواه باش » .\r\nگويد يحيى بن راشد ما را خبر داد و گفت عبّاد بن ليث يشكرى ، از عبد المجيد بن وهب ، از عداء بن خالد بن هوذه براى ما حديث كرد و گفت * نامه‌يى را براى من بيرون آورد و گفت : اين را پيامبر ( ص ) براى من نوشته‌اند و در آن نامه چنين نبشته بود : « بسم اللّه\r\n\r\n\r\n","description":"","footnote":"\r\n( 1 ) يزيد بن مهلب بن ابى صفره ازدى در گذشته به سال 102 هجرى است و در سال 96 از سوى سليمان بن عبد الملك به حكومت بصره گماشته شد . به الاعلام ، ج 9 ، ص 246 و ص 63 معجم الانساب ، ص 63 مراجعه فرماييد .\r\n( 2 ) اين نامه و نامه ديگرى كه در پايان شرح حال عداء آمده است به شماره‌هاى 223 و 224 در ترجمه الوثائق به قلم اين بنده نقل شده است .\r\n","page_name":" 50 ","page_number":68},
  {"content":"\r\n\r\n( 1 ) الرحمن الرحيم ، اين سند خريدى است كه عداء بن خالد بن هوذه از محمد رسول خدا برده يا كنيزى را خريده است كه نه بيمار است و نه فتنه‌انگيز و نه از آنان است كه خريد و فروش آنان ناروا باشد ، معاملهء مسلمانى با مسلمان ديگر » .\r\n\r\nاعشى بنى مازن\r\nاز قبيلهء تميم است .\r\nگويد ابراهيم بن محمد بن عرعرة بن برند قرشى ، از ابو معشر يوسف بن يزيد كه همان پدر معشر براء است ما را خبر داد كه مىگفته است طيسلهء مازنى براى من ، از گفته پدرش و ديگر افراد قبيله ، از گفتهء خود اعشى بنى مازن نقل كرد كه مىگفته است * به حضور رسول خدا رفتم و چنين گفتم :\r\n« اى مالك مردم و اى سرور عرب ! من با زنى خيانت پيشه از خيانت پيشگان ازدواج كردم ، در ماه رجب براى فراهم آوردن خوراك او بيرون رفتم او در نبودن من با جنگ و نزاع گريخته است و آنان بدترين چيره‌شونده‌اند بر هر كس كه چيره شوند » . « 1 »\r\nگويد : رسول خدا ( ص ) شروع به گفتن و تكرار كردن مصراع آخر كردند . « 2 »\r\nگويد احمد بن محمد بن انس ما را خبر داد و گفت ابو حفص عمرو بن على صيرفى ما را خبر داد و گفت عبيد بن عبد الرحمان بن عبيد حنفى ، از جنيد بن امين بن ذروة بن نضلة بن طريف بن بهصل جرمازى ، از پدرش نضله براى ما حديث كرد كه * مردى از ايشان معروف به اعشى كه نام اصلى او عبد اللّه بن اعور بود زنى داشت به نام معاذه كه از همان قبيله\r\n\r\n\r\n","description":"","footnote":"\r\n( 1 ) يا مالك الناس و ديان العرب * انّى تزوجت ذربة من الذرب ذهبت ابغيها الطعام فى رجب * فخلفتنى بنزاع و حرب و هن شرّ غالب لمن غلب\r\n( 2 ) نام اصلى و نام پدر اعشى كه عبد اللّه پسر اعور است در روايت بعدى آمده است . در روايت نخست اشعار داراى سكته و به ويژه مصراع دوم صحيح ضبط نشده است وانگهى كلمه هرب كه گريز و فرار است به صورت حرب كه به معنى جنگ و خشم است آمده است هر چند از لحاظ معنى مىتوان نزديك به يك ديگر معنى كرد .\r\nروايت دوم طبقات در استيعاب ابن عبد البر و اصابة ابن حجر و اسد الغابه ابن اثير نيز آمده است . ابن منظور هم در لسان العرب ذيل كلمه « ذرب » اين اشعار اعشى را نقل كرده است و بايد توجه داشت كه اين شخص غير از اعشى همدان و اعشى قيس و اعشى بنى تغلب است . در پاره‌يى از منابع نام پدر اعشى رؤبه ضبط شده است . ابن حجر مىگويد مقتضاى برخى از اشعار اعشى نشان دهنده زنده بودن او تا روزگار حكومت مروانيان است .\r\n","page_name":" 51 ","page_number":69},
  {"content":"\r\n\r\n( 1 ) بود . اعشى در ماه رجب براى فراهم آوردن خوار و بار از هجر بدان سو رفت . پس از رفتن اعشى همسرش سر از فرمان تافت و گريخت و به مردى از آن قبيله به نام مطرف بن بهصل پناه برد و او آن زن را در خانه خود پناه داد . هنگامى كه اعشى باز آمد زن را در خانه نيافت و او را خبر دادند كه همسرش نافرمانى كرده و به مطرف بن بهصل پناه برده است . اعشى پيش مطرف رفت و گفت : اى پسر عمو ! همسرم معاذه در خانه تو است او را به خودم بسپر .\r\nمطرف گفت : پيش من نيست و اگر هم باشد او را به تو نمىسپرم و پس نمىدهم . مطرف از اعشى توانگرتر و نيرومندتر بود . اعشى از سرزمين خود بيرون آمد و خود را به محضر پيامبر رساند و به آن حضرت پناهنده شد و اين اشعار را سرود :\r\n« اى سالار مردم و آورنده آيين براى عربها ، از زنى خيانت پيشه و زبان دراز پيش تو شكايت مىكنم كه چون ماده گرگ خاكسترى ميان آهوهاى خوش خط و خال است ، من در ماه رجب به جستجوى خوراك و خوار و بار براى او رفتم ، او در غيبت من ستيز كرده و گريخته و دم برافراشته و رفته است ، دوست مىدارد كه من ميان بيشه انبوه غم و اندوه گرفتار باشم ، آنان بر هر كس غلبه كنند شر غالب‌اند » . « 1 »\r\nگويد پيامبر ( ص ) فرمود : « آرى شر غالب‌اند » . اعشى شكايت خود از همسرش و كارى را كه كرده بود عرضه داشت و افزود كه همسرش پيش مردى به نام مطّرف بن بهصل است .\r\nپيامبر ( ص ) براى مطرف نامه‌يى فرستاد كه چنين بود : « بر فرجام كار بنگر و معاذه همسر اين مرد را به خويش تسليم كن » . « 2 » نامه رسول خدا براى مطرف رسيد و آن را براى او خواندند . مطرف به معاذه گفت : اين نامه پيامبر است كه دربارهء تو نوشته شده است و من تو را به اعشى مىسپارم .\r\nمعاذه گفت : از او براى من عهد و پيمان بگير كه به حرمت رسول خدا در آنچه كرده‌ام مرا عقوبت نكند . مطرف براى او از اعشى اين پيمان را گرفت و معاذه را به او\r\n\r\n\r\n","description":"","footnote":"\r\n( 1 ) يا سيد الناس و ديان العرب * اليك اشكو ذربة من الذرب كالذئبة الغبساء في طلّ السرب * خرجت ابغيها الطعام فى رجب فخلفتنى بنزاع و هرب * اخلفت العهد و لطّت الذنب تود انّى بين غيض مؤتشب * و هن شر غالب لمن غلب\r\n( 2 ) اين نامه به شماره 126 در مجموعة الوثائق آمده است و منابع آن هم استخراج شده است . لطفا به ترجمهء وثائق ، به قلم اين بنده ، ص 186 مراجعه فرماييد .\r\n","page_name":" 52 ","page_number":70},
  {"content":"\r\n\r\n( 1 ) سپرد . اعشى چنين سرود :\r\n« سوگند به جان خودت كه دوستى و مهر من نسبت به معاذه چنين نيست كه سخن چين يا گذشت روزگار آن را دگرگون سازد ، و نه اين كار زشتى كه آن را انجام داد كه در اثر فرا خواندن مردان گمراه پس از من مرتكب شده است » . « 1 »\r\n\r\nابو مريم سلولى\r\nنامش مالك و پسر بيعه بوده است ، او پدر يزيد بن ابى مريم است . ابو مريم روايت مىكند كه پيامبر ( ص ) عرضه داشته است « پروردگارا عقب‌ماندگان - كسانى را كه در جنگ شركت نكردند و پس ماندند - بيامرز ! » . « 2 »\r\n\r\nعبّاد بن شرحبيل يشكرى\r\nگويد يزيد بن هارون ، از اشعث بن سعيد ، از ابو بشر ، از عباد بن شرحبيل ما را خبر داد كه مىگفته است * به روزگار حضرت ختمى مرتبت به مدينه رفتم وارد باغى شدم و از سبزىهاى آن خوردم . صاحب باغ آمد مرا زد و عبايم را گرفت . من پيش رسول خدا رفتم .\r\nصاحب باغ هم از پى من آمد . من موضوع را به آن حضرت گفتم . رسول خدا كه درود و رحمت خدا بر او باد به آن مرد فرمود : « به خدا سوگند او را بر چيزى كه نمىدانسته آموزش ندادى و هنگامى كه گرسنه بوده است خوراك ندادى » . سپس به او دستور فرمود عبايم را پس داد و فرمان داد كه يك يا نيم شتروار خرما به من داده شود .\r\n\r\n\r\n","description":"","footnote":"\r\n( 1 ) لعمرك ما حبى معاذة بالذى * بغيره الواشى و لا قدم العهد و لا سوء ما جاءت به اذ ازالها * غواة الرجال اذ ينادونها بعدى\r\n( 2 ) در هر سه نسخه چاپى طبقات ، بريل و عباس احسان بيروت و محمد عبد القادر عطاء بيروت ، متخلفين چاپ شده است با آنكه همان را ترجمه كردم ولى شك نيست كه اشتباه است و صحيح آن « محلقين » يعنى كسانى كه در حج سر خود را مىتراشند ، مىباشد . ابن اثير در اسد الغابة ، ج 4 ، ص 280 و ابن حجر در الاصابة ، ج 2 ، ص 344 با نقل اصل موضوع كه در مراسم حجة الوداع بوده اين كلمه را درست ضبط كرده‌اند .\r\n","page_name":" 53 ","page_number":71},
  {"content":"\r\n\r\n( 1 )\r\n\r\nبشير بن خصاصيّة\r\nنام اصلى او زحم و پسر معبد سدوسى است .\r\nگويد فضل بن دكين ، از اسود بن شيبان ، از خالد بن سمير ما را خبر داد كه مىگفته است * زحم بن معبد به حضور رسول خدا هجرت كرد . پيامبر از او پرسيدند نامت چيست ؟\r\nگفت : زحم پسر معبد . رسول خدا فرمود : « نه كه نام تو بشير است » .\r\nگويد مسلم بن ابراهيم و سليمان بن حرب هر دو ، از اسود بن شيبان ما را خبر دادند كه مىگفته است ، خالد بن سمير ، از گفتهء بشير بن نهيك براى ما حديث كرد كه مىگفته است * خود بشير بن خصاصة كه نامش در دورهء جاهلى زحم بود و هجرت كرده بود مرا گفت كه رسول خدا ( ص ) از من پرسيد نامت چيست ؟ گفتم : زحم . فرمود : نه كه تو بشيرى .\r\nگويد عفان بن مسلم ما را خبر داد و گفت عبيد اللّه بن اياد سدوسى مرا گفت ، از پدرم اياد بن لقيط سدوسى در حالى كه حديث نقل مىكرد شنيدم كه چنين مىگفت * از ليلى همسر بشير بن خصاصية كه نامش پيش از آن زحم بود و رسول خدا او را بشير نام نهاده بودند شنيدم كه چنين مىگفت . « 1 »\r\n\r\nقبيصة بن وقّاص\r\nگويد ابو الوليد هشام طيالسى ، از عمّار بن عمارة پدر هاشم صاحب الزعفران « آيا زعفران فروش بوده است ؟ » ما را خبر داد كه مىگفته است صالح بن عبيد ، از گفتهء خود قبيصة بن وقاص براى ما حديث كرد كه مىگفته است * رسول خدا فرمود : « پس از من اميرانى بر شما حكومت خواهند كرد كه نماز را به تأخير مىاندازند ، براى شما زيانى ندارد و گناهش برايشان خواهد بود تا هنگامى كه رو به قبله با شما نماز مىگزارند با ايشان نماز بگزاريد » .\r\nهشام طيالسى مىگويد ، قبيصة اندكى افتخار مصاحبت داشته است و اين حديث دربارهء نماز جماعت است .\r\n\r\n\r\n","description":"","footnote":"\r\n( 1 ) در اين حديث مقصود اين است كه اياد بن لقيط ضمن حديث خود موضوع تغيير نام زحم را به بشير كه حضرت ختمى مرتبت مقرر فرموده‌اند نقل كرده است و آوردن بقيه حديث مورد نظر نبوده است .\r\n","page_name":" 54 ","page_number":72},
  {"content":"\r\n\r\n( 1 )\r\n\r\nجارية بن قدامه سعدى\r\nابن زهير بن حصين بن زراح بن اسد بن بجير بن ربيعة بن كعب بن سعد بن زيد منات بن تميم .\r\nگويد عبد اللّه بن نمير ، از هشام بن عروه ، از پدرش ، از احنف بن قيس ، از گفتهء يكى از پسر عموهايش به نام جارية بن قدامه ما را خبر داد كه * از حضرت ختمى مرتبت تقاضا كرده و گفته است اى رسول خدا براى من سخنى بگو كه مرا سود رساند و كم و كوتاه بفرماى تا آن را حفظ كنم و بر گوش جان بسپرم . پيامبر فرمود : « خشم مگير » . قدامه گفته خود را باز گفت ، و رسول خدا فرمود : « خشم مگير » . قدامه چند بار سخن خود را تكرار كرد و در هر بار پيامبر همچنان فرمود : « خشم مگير » .\r\nگويد : جارية بن قدامه از كسانى است كه شاهد كشته شدن عمر بن خطاب بوده‌اند . او مىگفته است ما آخرين گروهى بوديم كه پيش او رفتيم و از او تقاضاى وصيت كرديم و پيش از ما كسى چنين تقاضايى از او نكرده بود .\r\nجارية بن قدامه را اخبارى و مشاهده‌هايى است . على بن ابى طالب عليه السلام « 1 » او را به بصره گسيل داشت و در آن هنگام عبد اللّه بن عامر حضرمى به جاى عبد اللّه بن عامر بن كريز حاكم بصره بود ، كه او را در خانه سنيبل كه مردى از بنى تميم بود محاصره كرد . معاويه او را به بصره فرستاده بود تا براى او بيعت بگيرد .\r\n\r\nسعد بن اطول بن عبد اللّه\r\nابن خالد بن واهب بن غياث بن عبد بن شقرة بن عدى بن عوف بن غطفان بن قيس بن جهينة بن زيد بن سود بن اسلم بن الحاف بن قضاعة .\r\nگويد عفان بن مسلم ما را خبر داد و گفت حماد بن سلمه ، از ابو جعفر عبد الملك ، از ابو نصرة ، از سعد بن اطول براى ما حديث كرد كه مىگفته است * برادرش در حالى كه وام دار بوده و گروهى نان‌خور داشته درگذشته است ، و سيصد درم از خود باقى گذاشته\r\n\r\n\r\n","description":"","footnote":"\r\n( 1 ) جمله دعائيه عليه السلام در متن كتاب آمده است .\r\n","page_name":" 55 ","page_number":73},
  {"content":"\r\n\r\n( 1 ) است . سعد مىگويد : خواستم ميراث او را براى نان‌خورهاى او هزينه كنم . پيامبر ( ص ) فرمودند : برادرت گرفتار و پاى بند وام خود است . من گفتم : اى رسول خدا ! من همه وام او را پرداخته‌ام جز دو دينار كه زنى مدعى آن است و هيچ مدرك و گواهى ندارد . حضرت ختمى مرتبت فرمود : طلب او را بده كه حق با اوست .\r\nگويد از گفتهء و اصل بن عبد اللّه بن بدر بن عبد اللّه بن سعد بن اطول مرا خبر دادند كه مىگفته است پدرم براى من نقل كرد كه * عبد اللّه پسر سعد براى ديدار دوستان خود به شوشتر مىرفته است روزى كه وارد آن جا مىشده و روز بعد را پيش آنان مىمانده و روز سوم از شوشتر بيرون مىآمده است . به او مىگفته‌اند كاش بمانى ، پاسخ مىداده است كه از پدرم سعد بن اطول شنيدم كه مىگفت رسول خدا ( ص ) مرا از اين كه بيشتر در جايى بمانم نهى فرموده‌اند ، يا آنكه شنيده‌ام رسول خدا ( ص ) از درنگ كردن نهى فرموده است و هر كس در سرزمينهاى خراج سه روز بماند درنگ كرده است و بدين سبب خوش ندارم بمانم و بيشتر اقامت كنم .\r\nمحمد بن سعد مىگويد همچنين از و اصل بن عبد اللّه مرا خبر دادند كه مىگفته است پدرم براى من نقل كرد كه * چون يزيد بن معاويه درگذشت عبيد اللّه بن زياد از مردم بصره بر جان خود ترسيد و به سعد بن اطول پيام داد و از او تقاضا كرد كه او را از مردم بصره پناه دهد . سعد بن اطول پاسخ داد كه قوم و عشيره من در بصره نيستند ، عشيره من ساكن شام هستند .\r\n\r\nحريث بن حسان شيبانى\r\nاو نمايندهء قبيلهء بكر بن وائل بوده كه به حضور رسول خدا برود . حريث همان كسى است كه قيلة دختر مخرمة هنگامى كه مىخواسته است به حضور پيامبر ( ص ) برود با او رفيق راه شده است و هر دو با هم به حضور پيامبر ( ص ) رفته‌اند و دربارهء منطقه دهناء ميان آن دو در حضور پيامبر ( ص ) گفتگويى درگرفته است . آن گفتگو را عفان بن مسلم ، از عبد اللّه بن حسان كه از قبيلهء كعب بلغبر بوده است از گفتهء دو مادر بزرگش صفيه و دحيبة دختران عليبه\r\n\r\n","description":"","footnote":"","page_name":" 56 ","page_number":74},
  {"content":"\r\n\r\n( 1 ) از گفتهء خود قيله دختر مخرمة براى ما حكايت كرد . « 1 »\r\n\r\nحرملة بن عبد اللّه كعبى\r\nاز تيره كعب بلعنبر است . او به حضور پيامبر ( ص ) رفت و چندان در محضر ايشان ماند كه حضرت او را شناخت . حرمله از رسول خدا پرسش و روايت كرده است .\r\n\r\nعبد اللّه بن سبرة\r\nگويد عمرو بن عاصم كلابى ، از گفته معتمر بن سليمان ، از ابن نسيب سلمى ، از مسلم پسر عبد اللّه بن سبرة ، از پدرش ما را خبر داد كه شنيده است * رسول خدا مىفرموده است :\r\n« خداوند شما را از سه چيز نهى فرموده است ، از بسيار پرسيدن و تباه كردن مال و پيروى كردن قيل و قال »\r\n\r\nعبد اللّه بن سرجس\r\nگويد عارم بن فضل ، از گفتهء حماد بن زيد ، از عاصم ، از عبد اللّه بن سرجس ما را خبر داد كه مىگفته است * به حضور حضرت ختمى مرتبت كه نشسته بود رفتم . دور زدم و پشت سر ايشان ايستادم منظورم را دانست و رداى خود را از دوش افكند بر خاتم نبوت كه بيخ كتف چپ يا راست آن حضرت بود نگاه كردم به اندازه كف دستى بود . اطراف آنها خالهايى همچون زگيل بود . برگشتم و رو به روى ايشان ايستادم و گفتم : اى رسول خدا ! خدايت بيامرزاد . فرمود : و تو را . گويد يكى از حاضران به عبد اللّه گفت : رسول خدا براى تو آمرزش خواهى فرمود ؟ گفت : آرى و براى شما هم . و سپس اين آيه را خواند كه « براى لغزش خود و مردان و زنان مؤمن آمرزش خواهى كن » « 2 »\r\n\r\n\r\n","description":"","footnote":"\r\n( 1 ) معلوم مىشود پدر و مادر عبد اللّه بن حسان پسر خاله و دختر خاله بوده‌اند . محمد بن سعد موضوع اين گفتگو و بگو مگو را در جلد اول طبقات ، مبحث آمدن نمايندگان در شرح آمدن نمايندگان شيبان ، ترجمه ج 1 ، ص 304 مفصل آورده است .\r\n( 2 ) بخشى از آيه نوزدهم ، سوره چهل و هفتم - محمد ( ص ) .\r\n","page_name":" 57 ","page_number":75},
  {"content":"\r\n\r\n( 1 )\r\n\r\nعبد اللّه بن ابى حسماء\r\nگويد معاذ بن هانى بهرائى ، از ابراهيم بن طهمان ، از بديل بن ميسرة ، از عبد الكريم ، از عبد اللّه بن شقيق ، از پدرش ، از عبد اللّه بن ابى حسماء ما را خبر داد كه مىگفته است * پيش از آنكه رسول خدا به پيامبرى مبعوث شود با ايشان معامله‌يى انجام دادم ، چيزى از بهاى آن بر عهده من باقى ماند به ايشان وعده دادم كه براى پرداخت آن همان جا خواهم آمد . آن روز و فرداى آن روز فراموش كردم . روز سوم رفتم و ايشان را همان جا منتظر ديدم ، فرمود : اى جوانمرد مرا به رنج افكندى كه سه روز است همين جا انتظار تو را مىكشم .\r\n\r\nعبد اللّه بن ابى الجذعاء عبدى\r\nعبد اللّه بن شقيق عقيلى از او روايت كرده است .\r\nگويد عفان بن مسلم و عمرو بن عاصم كلابى هر دو ، از گفتهء حماد بن سلمه ، از خالد حذاء ، از عبد اللّه بن شقيق ، از خود عبد اللّه بن ابى جذعاء ما را خبر دادند كه مىگفته است * به رسول خدا گفتم : از چه هنگام پيامبر بودى ؟ فرمود : از آن هنگام كه آدم ميان روح و جسد بود .\r\n\r\nميسرة الفجر\r\nاو پدر بديل بن ميسرة عقيلى است كه از عبد اللّه بن شقيق روايت كرده است .\r\nگويد معاذ بن هانى بهرانى ما را خبر داد و گفت ابراهيم بن طهمان ، از بديل پسر ميسرة ، از عبد اللّه بن شقيق ، از ميسرة الفجر براى ما حديث كرد كه مىگفته است * از رسول خدا پرسيدم از چه هنگام پيامبر بودى ؟ فرمود : آنگاه كه آدم ميان روح و جسد بود من پيامبر بودم .\r\n\r\n","description":"","footnote":"","page_name":" 58 ","page_number":76},
  {"content":"\r\n\r\n( 1 )\r\n\r\nطلق بن خشّاف قيسى\r\nگويد مسلم بن ابراهيم ما را خبر داد و گفت سوادة پسر ابو الاسود قيسى قطّان براى ما ، از گفته پدرش روايت كرد كه مىگفته است * همراه گروهى براى عيادت طلق بن خشاف قيسى كه مردى از اصحاب ختمى مرتبت بوده است رفته‌اند و شروع به دعا كردن براى او كرده‌اند و او مىگفته است پروردگارا خود برگزين و آهنگ انجام آن كن .\r\n\r\nابو صفية\r\nگويد عفان بن مسلم ما را خبر داد و گفت عبد الواحد بن زياد ، از يونس بن عبيد ، از گفتهء مادرش براى ما حديث كرد كه مىگفته است * ابو صفيه را كه مردى از اصحاب رسول خدا بود ديدم ، و مىگفته كه او همسايه ما در اين جا بود و هر گاه شب را به صبح مىآورد شروع به سبحان اللّه گفتن مىكرد و با دانه‌هاى شن يا دانه‌هاى خرما آن را شماره مىكرد . من او را ديدم كه فقط با دانه‌هاى شن چنان مىكرد .\r\n\r\nأبو عسيب\r\nبردهء آزاد كردهء رسول خدا ( ص ) است .\r\nگويد در برخى روايات او را ابو عسيم گفته‌اند و به هر حال اين هر دو يك تن است .\r\nگويد يزيد بن هارون ما را خبر داد و گفت مسلم بن عبيد پدر نصيره ما را خبر داد و گفت شنيدم ابو عسيب بردهء آزاد كردهء رسول خدا ( ص ) مىگفت كه * آن حضرت فرموده‌اند :\r\n« جبريل كه درود خدا بر او باد تب و طاعون را پيش من آورد . تب را در مدينه نگهداشتم و طاعون را به شام گسيل داشتم . طاعون براى امت من شهادت و رحمت براى ايشان و مايه پليدى و درماندگى بر كافران است » .\r\nگويد موسى بن اسماعيل ما را خبر داد و گفت حازم بن قاسم براى ما حديث كرد و گفت از ابو عسيب شنيدم مىگفت * هر كس از شما كه تندرست و تواناى بر رفتن به نماز\r\n\r\n","description":"","footnote":"","page_name":" 59 ","page_number":77},
  {"content":"\r\n\r\n( 1 ) جمعه است آن را رها نكند كه آن هم همچون حج فريضه و واجب است .\r\nگويد موسى بن اسماعيل ، از گفتهء حازم بن قاسم ما را خبر داد كه مىگفته است * ابو عسيب را ديدم كه در قدحى ضخيم كه آن را تراش نداده بودند آب مىنوشيد . او را گفتيم چه مانعى دارد كه در اين كاسه‌هاى ظريف و تراش داده ما آب بياشامى ؟ گفت : چه چيزى مرا از خوردن و آشاميدن در همين كاسه مانع است كه خودم حضرت ختمى مرتبت را ديدم در اين كاسه - كاسه‌يى مثل اين كاسه - آب مىآشامد .\r\nگويد موسى بن اسماعيل ، از گفتهء حازم بن قاسم ما را خبر داد كه مىگفته است * ابو عسيب خدمتگزار رسول خدا را ديدم كه موهاى سر و ريش و سبيل خود را با رنگ زرد خضاب مىبست و از او شنيدم مىگفت هر كس تندرست و تواناى رفتن به نماز جمعه است آنها را رها نكند كه همچون حج واجب است . حازم بن قاسم مىگويد : موهاى اطراف سبيل و شارب ابو عسيب و ناخنهاى او را ما كوتاه مىكرديم .\r\nگويد موسى بن اسماعيل ما را خبر داد و گفت مسلمه دختر زبّان قريعى براى ما نقل كرد كه از ميمونه دختر ابو عسيب شنيدم كه مىگفت * ابو عسيب سه روز پيوسته روزه مىگرفت - يعنى روزه مستحبى - و در فاصله صبح تا ظهر ايستاده نماز مىگزارد و چون ناتوان شد نشسته نماز مىخواند و ايام البيض را روزه مىگرفت . در پايان عمر صدايش به كسى نمىرسيد زنگوله‌يى كنار تخت بود كه آن را به صدا درمىآورد و دخترش ميمونه به يارى او مىآمد .\r\n\r\nنمير خزاعى\r\nگويد فضل بن دكين ما را خبر داد و گفت عصام بن قدامة ، از گفتهء مالك پسر نمير خزاعى كه از مردم بصره بود براى ما نقل كرد كه * پدرش حضرت رسول را در حال نماز ديده است كه ساعد دست راست خود را در حال تشهد بر ران راست خود نهاده و انگشت شهادت را بلند كرده و دعا مىفرموده است و كمى انگشت خود را كژ قرار مىداده است . « 1 »\r\n\r\n\r\n","description":"","footnote":"\r\n( 1 ) حركت دادن و خم كردن و شكستن انگشت كه صدا دهد در مذهب شيعه ناپسند و انجام ندادن آن سنت است . به شيخ طوسى ، رسائل العشر ، چاپ قم ، ص 185 مراجعه شود .\r\n","page_name":" 60 ","page_number":78},
  {"content":"\r\n\r\n( 1 )\r\n\r\nقتادة بن اعور بن ساعدة\r\nابن عوف بن كعب بن عبد شمس . اين كلمه را گاهى عبشمس مىگويند و فقط قبيلهء قريش آن را عبد شمس مىگويد . عبد شمس پسر سعد بن زيد منات بن تميم است . او پيش از اينكه نمايندگان به حضور پيامبر ( ص ) بيايند از اصحاب آن حضرت بوده است . پيامبر ( ص ) براى او نامه‌يى دربارهء منطقهء شبكة كه نام جايى در ناحيهء دهناء است و ميان قنعة و عرمة قرار داشته صادر فرموده‌اند . قتاده پدر جون بن قتاده است . « 1 »\r\n\r\nقتادة بن اوفى بن موالة بن عتبه\r\nابن ملادس بن عبشمس بن سعد بن زيد منات بن تميم .\r\nاو را اندكى مصاحبت با رسول خدا بوده است . او پدر اياس بن قتاده است و مادر اياس فارعة دختر حميرى بن عبادة بن نزال بن مرّه است .\r\n\r\nقيس بن حارث بن يزيد بن شبل\r\nابن حيان از قبيلهء تميم ، پسر عموى منقع است . او همراه نمايندگان تميم به حضور پيامبر ( ص ) آمده و بعدها ساكن بصره شده است .\r\n\r\nمنقّع بن حصين بن يزيد بن شبل\r\nابن حيان بن حارث بن عمرو بن كعب بن عبد شمس بن سعد بن زيد منات بن تميم .\r\nاو در جنگ قادسيه حضور داشته است و سپس به بصره آمده زمينى را براى خود مشخص ساخت . او را اسبى به نام جناح بوده كه با آن اسب در جنگ قادسيه شركت كرده و\r\n\r\n\r\n","description":"","footnote":"\r\n( 1 ) ابن اثير هم در اسد الغابة ، ج 4 ، ص 193 از اين نامه ياد كرده است ولى متن آن را نياورده است .\r\n","page_name":" 61 ","page_number":79},
  {"content":"\r\n\r\n( 1 ) چنين سروده است : « چون ديدم نيزه زدن و تيرها اسبها و سواران را پراكنده مىسازد ، اى جناح ! - خطاب به اسب خود - پايدارى و ايستادگى كردم ، چندان نيزه زدم تا خداوند پيروزى خويش را فرو فرستاد ، ايستادگى من چنان بود كه اسبم جناح خوش مىداشت بميرد و آسوده شود ، گويى شمشيرهاى بران هندى فراز پيشانى او چون تازيانه‌هاى آذرخش بود كه در سرزمين تهامه مىدرخشد » . « 1 »\r\nمنقع از رسول خدا ( ص ) حديثى را نقل كرده كه چنين است : ابو غسان مالك بن اسماعيل نهدى ، از سيف بن هارون برجمى ، از گفتهء عصمت بن بشير برجمى ما را خبر داد كه مىگفته است فزع ، از گفتهء خود منقع براى ما چنين نقل كرد - سيف بن هارون مىگفته است گمان مىكنم فزع هم در جنگ قادسيه شركت كرده است - كه مىگفته است * زكات شتران خود را - قبيلهء خودمان را - به حضور پيامبر آوردم و گفتم : اين زكات شتران ماست . پيامبر دستور داد آن را گرفتند . من گفتم : ميان شتران دو ماده شتر هديه براى خود شماست . من آن دو شتر هديه را از شتران زكات جدا كردم و چند روزى آن جا ماندم . مردم در اين باره گفتگو مىكردند كه پيامبر ( ص ) خالد بن وليد را پيش قبيله مضر خواهد فرستاد تا زكات ايشان را جمع آورى كند و بگيرد . من گفتم : به خدا سوگند من زكات اموال خود و قبيله‌ام را همين جا و پيش از آنكه نزد آنان برگردم و خالد بر آن اقدام كند پرداخت خواهم كرد . منقع مىگويد : من به حضور پيامبر رفتم . آن حضرت سوار بر ناقه خود بود و مرد سياهى همراه ايشان بود كه سرش كنار سر پيامبر ( ص ) بود و من ميان مردم هيچ كس را به آن بلند قامتى نديده بودم . همين كه نزديك پيامبر ( ص ) رسيدم به نظرم رسيد كه آن مرد سياه آهنگ من دارد - تا از نزديك شدن من جلوگيرى كند . رسول خدا او را از آن كار بازداشتند . من گفتم :\r\nاى رسول خدا ( ص ) مردم دربارهء من از گفتهء شما چنين و چنان مىگويند . پيامبر ( ص ) دستهاى خود را چنان برافراشت كه من سپيدى زير شانه او را ديدم و گفت : « بار خدايا هرگز براى ايشان روا نمىدارم كه بر من دروغ ببندند » .\r\nمنقع مىگفته است بدين جهت است كه من هيچ حديثى از پيامبر نقل نمىكنم مگر اينكه كتاب و نوشته استوارى آن را ثبت كرده يا سنت بر آن جارى شده باشد . به هنگام\r\n\r\n\r\n","description":"","footnote":"\r\n( 1 ) لمّا رأيت الخيل زيل بينها * طعان و نشاب صبرت جناحا فطاعنت حتى انزل اللّه نصره * و ودّ جناح لو قضى فاراحا كانّ سيوف الهند فوق جبينه * مخاريق برق في تهامة لاحا\r\n","page_name":" 62 ","page_number":80},
  {"content":"\r\n\r\n( 1 ) زنده بودن رسول خدا بر ايشان دروغ بسته مىشد تا چه رسد پس از رحلت ايشان .\r\nابو غسان نهدى راوى اين روايت مىگويد : منقع از بنى تميم است و او را به يكى از ايشان منسوب مىداند .\r\n\r\nحارث بن عمرو سهمى\r\nگويد عفان بن مسلم و ابو الوليد هشام طيالسى هر دو از يحيى بن زرارة بن سهم بن حارث كه از مردم بصره و ساكن بيابان كرانه شهر بود ما را خبر دادند كه مىگفته است پدرم ، از گفتهء پدر بزرگ خودش حارث بن عمرو سهمى براى من نقل كرد كه مىگفته است * حضرت ختمى مرتب را در حجة الوداع در حالى كه سوار بر ناقهء عضباء « 1 » بود ديدم و گفتم : پدر و مادرم فداى تو باد براى من آمرزش خواهى فرماى . فرمود : « خدايت بيامرزاد » . من دور زدم و از سوى ديگر آمدم به اميد اينكه باز هم به ويژه براى من استغفار فرمايد . عرضه داشتم : اى رسول خدا براى من آمرزش خواهى فرماى . پيامبر فرمود : « خداى شما را بيامرزاد » . مردى پرسيد اى رسول خدا دربارهء كشتن گوسپند در ماه رجب و كشتن نخستين كره‌يى كه شتر مىآورد چه مىفرمايى ؟ فرمود : هر كه مىخواهد انجام دهد و هر كه مىخواهد انجام ندهد . دربارهء گوسپند هم گوسپندى كه شايسته و داراى شرطهاى قربانى است قربانى شود . « 2 »\r\nسپس فرمود : « همانا كه اموال و خونهاى شما ميان شما حرام است همچون حرمت اين روز شما در اين سرزمين شما » .\r\nابو الوليد هشام طيالسى هم افزوده است كه * يحيى بن زراره از مردم بصره و ساكن منطقه طف بصره بوده است .\r\n\r\n\r\n","description":"","footnote":"\r\n( 1 ) عضباء ، ماده شترى كه گوش او را شكاف داده باشند يا دست و پايش كوتاه باشد . به النهايه ، ج 3 ، ص 251 مراجعه فرماييد .\r\n( 2 ) با در نظر گرفتن توضيح ابن اثير در النهايه ذيل ماده فرع و عتر ترجمه شد . اين دو كار از سنتهاى جاهلى بوده كه در آغاز اسلام به آن عمل مىشده است و سپس منسوخ شده است .\r\n","page_name":" 63 ","page_number":81},
  {"content":"\r\n\r\n( 1 )\r\n\r\nعبد الرحمان بن خنبش\r\nابو عمران جونى از گفتهء او اين حديث را روايت مىكند كه * شيطان با شعله‌يى از آتش به حضور پيامبر آمده است - شعله‌يى آتش براى ايشان آورده است .\r\n\r\nسهل بن صخر بن واقد بن عصمت « 1 » بن ابى عوف\r\nابن عبد منات بن شجع بن عامر بن ليث بن بكر بن عبد منات بن كنانة .\r\nگويد عبد اللّه بن محمد بن ابى اسود ، از گفتهء يوسف بن خالد سمتى ، از پدرش ما را خبر داد كه مىگفته است * صاحب و مولاى من سهل بن صخر ليثى كه اندكى افتخار صحابى بودن را داشت به من گفت بردگان را خريدارى كن يا گفت خريدارى كنيد كه چه بسيار بوده‌يى كه روزى او چنان باشد كه براى صاحبش مقدر نشده است - به پاس روزى مقدر آنان به شما روزى داده مىشود .\r\n\r\nابو عبيد\r\nگويد عفان بن مسلم و مسلم بن ابراهيم هر دو ، از گفتهء ابان بن يزيد ، از قتاده از شهر - نام راوى است - از ابو عبيد ما را خبر دادند كه مىگفته است * براى پيامبر - و خانوادهء آن حضرت - گوسپندى پختم . رسول خدا فرمود : « يك سر دست آن را به من بده » چنان كردم .\r\nدوباره فرمود : « يك سر دست به من بده » ، چنان كردم . باز فرمود ، « يك سر دست به من بده » ، من گفتم : اى رسول خدا مگر گوسپند چند سر دست دارد ؟ فرمود : سوگند به كسى كه جانم در دست قدرت اوست اگر خاموش مىماندى هر چند سر دست كه مىخواستم مىتوانستى بدهى .\r\n\r\n\r\n","description":"","footnote":"\r\n( 1 ) ملاحظه مىكنيد كه نام عصمت براى مردان به كار مىرفته است و تا اين روزگار هم معمول است .\r\n","page_name":" 64 ","page_number":82},
  {"content":"\r\n\r\n( 1 )\r\n\r\nميمون بن سنباد أصلع\r\nگويد مسلم بن ابراهيم ، از گفتهء ربيع بن بدر ما را خبر داد كه مىگفته است پدرم ، از گفتهء پدر بزرگم برايم حديث كرد كه مردى از قبيلهء ايشان به نام اسلع مىگفته است * خدمتگزار حضرت ختمى مرتبت بودم و براى ايشان زين و پالان بر مركوب مىنهادم . شبى فرمود : اى اسلع ! برخيز و مركوب مرا آماده ساز . من گفتم : اى رسول خدا من جنب شده‌ام . آن حضرت مدتى خاموش ماند و سپس جبريل عليه السلام آيه تيمم را براى ايشان آورد . پيامبر ( ص ) مرا فرا خواند و در عمل چگونگى مسح كشيدن و تيمم كردن را به من آموخت و من چنان كردم و نخست بر شتر آن حضرت پالان نهادم و سپس نماز گزاردم . و چون به جايى رسيد كه آب بود فرمود : اى اسلع برخيز و غسل كن .\r\n\r\nزيد ، بردهء آزاد كردهء رسول خدا ( ص )\r\nگويد موسى بن اسماعيل ، از حفص بن عمر ، از گفتهء پدرش عمر بن مرّة ما را خبر داد كه مىگفته است از بلال بن يسار بن زيد وابسته و آزاد كردهء پيامبر ( ص ) شنيدم كه مىگفت پدرم ، از گفتهء پدر بزرگم براى ما حديث كرد كه شنيده است * پيامبر ( ص ) مىگويد : « هر كس بگويد استغفر اللّه الذى لا إله الا هو الحى القيوم و اتوب اليه ، گناهش آمرزيده مىشود هر چند از جنگ و جهاد گريخته باشد » .\r\n\r\nابو سود\r\nگويد عبد اللّه بن جعفر رقّى ، از ابن مبارك ، از معمر ، از گفتهء پيرمردى از قبيلهء بنى تميم ، از گفته ابى سود ما را خبر داد كه مىگفته است شنيده است * حضرت ختمى مرتبت مىفرموده است : « سوگند دروغ كه با آن كسى مال مسلمانى را ببرد مايه گسسته شدن پيوند و كارهاى\r\n\r\n","description":"","footnote":"","page_name":" 65 ","page_number":83},
  {"content":"\r\n\r\n( 1 ) پسنديده از يك ديگر مىشود ، يا مايه نازايى و بىفرزندى مىگردد » « 1 »\r\n\r\nابو حيّه تميمى\r\nگويد عبد الملك بن عمرو عقدى پدر عامر عقدى ، از گفتهء على بن مبارك ، از گفتهء يحيى بن ابى كثير ما را خبر داد كه مىگفته است حيه تميمى ، از گفتهء پدرش ابو حيه تميمى براى ما نقل كرد كه مىگفته است * از پيامبر ( ص ) شنيده كه مىفرموده است : « در ويرانى و كاستى چيزى را حقى نيست و بهترين فال زدن خوش گمانى و اميدوارى است » .\r\n\r\nحارث بن أقيش\r\nاو از پيامبر ( ص ) روايت مىكند كه فرموده است : هر كس سه پسر خويش را - سه فرزند - را پيش فرستد . . . « 2 » و گفته است از پيامبر ( ص ) شنيدم مىفرمود : « همانا كه مردى از امت من مىتواند شفيع گروهى چون قبيله‌هاى ربيعه و مضر باشد » .\r\n\r\nعمرو بن تغلب نمرى\r\nبرخى از محدثان گفته‌اند كه او عبدى - نام قبيله - است .\r\n\r\nعبد اللّه بن اسود سدوسى\r\nقتاده مىگويد : اين مرد همراه نمايندگان قبيلهء سدوس بوده است .\r\n\r\n\r\n","description":"","footnote":"\r\n( 1 ) با توجه به توضيح ابن اثير در ماده عقم ، در النهاية ، ج 3 ، ص 282 ترجمه شد .\r\n( 2 ) در متن ناتمام است و دنباله حديث را نمىتوان تشخيص داد و در جامع الصغير سيوطى ، هم نيامده است .\r\n","page_name":" 66 ","page_number":84},
  {"content":"\r\n\r\n( 1 )\r\n\r\nاسير صحابى رسول خدا ( ص )\r\nگويد يحيى بن حمّاد ، از ابو عوانة ، از داود بن عبد الله ، از حميد بن عبد الرحمان ما را خبر داد كه مىگفته است * هنگامى كه يزيد بن معاويه به خلافت رسيد پيش اسير كه مردى از اصحاب رسول خدا ( ص ) بود رفتيم . او گفت : مىگويند كه يزيد بهترين امت محمّد ( ص ) نيست و نه فقيه درخورى است و نه در شرف بزرگ منزلت است . من هم همين عقيده را دارم ولى به خدا سوگند اگر امت محمد ( ص ) بر كارى هماهنگ باشند براى من دوست داشتنىتر است تا آنكه پراكنده شوند ! ؟ آيا اگر درى را به شما نشان دهم كه اگر همه امت محمد ( ص ) از آن وارد شوند گنجايش آنان را داشته باشد از اينكه يك مرد وارد آن شود گنجايش نخواهد داشت ؟ گفتيم : نه كه گنجايش او را هم خواهد داشت . گفت : اگر به شما نشان دهم كه اگر هر يك از امت محمد بگويد من خون برادر خود را بر زمين نمىريزم و مال او را نمىگيرم آيا اين كار براى همه ممكن است ؟ گفتيم : آرى . گفت : من هم همين را مىگويم وانگهى پيامبر فرموده است از حيا چيزى جز خير و نيكى به تو نمىرسد .\r\nحميد مىگويد : دوستى كه همراه من بود گفت در سخنان لقمان آمده است كه بخشى از حيا سستى و ناتوانى و بخشى از آن وقار در راه خداوند است . گويد دست اسير شروع به لرزيدن كرد و گفت : از خانه من بيرون برويد از حجره من بيرون برويد ، چه چيز شما را پيش من آورده است ، من شروع به آرام كردن او كردم تا آرام گرفت . آنگاه من و دوستم از خانه او بيرون آمديم .\r\n\r\nعروة بن سمرة عنبرى\r\nگويد يزيد بن هارون ، از عاصم بن هلال ، از غاضرة بن عروه ، از پدرش عروة بن سمره ما را خبر داد كه مىگفته است * در حالى كه منتظر بوديم حضرت رسول براى نماز بيايند از حجره خويش بيرون آمدند در حالى كه از سر ايشان آب وضو يا غسل مىچكيد و نماز خواندند . و چون نماز تمام شد مردم از ايشان پرسيدند آيا بر ما هم انجام اين كار رواست ؟\r\nآن حضرت سه بار پاسخ فرمود : « كه اى مردم آيين خدا در دين من آسان است » .\r\n\r\n","description":"","footnote":"","page_name":" 67 ","page_number":85},
  {"content":"\r\n\r\n( 1 )\r\n\r\nابو رفاعه عدوى\r\nنامش تميم و پسر اسيد و از خاندان عدى بن عبد منات بن ادّ بن طابخة بن الياس بن مضر است .\r\nاو مصاحبت با حضرت پيامبر ( ص ) داشته است و سپس ساكن بصره شده است .\r\nگويد عبيد الله بن محمد بن حفص قرشى تيمى ، از مهدى بن ميمون ، از غيلان ، از حميد بن هلال ، از مردى از خاندان عدى كه مهدى بن ميمون مىگفت گمان مىكنم ابو رفاعه بوده است ما را خبر داد كه مىگفته است * در روزگار جاهلى همزادى از جن داشتم و چون مسلمان شدم او را گم كردم - نديدم - تا هنگامى كه در عرفات وقوف كرده بودم آواى او را شنيدم . گفت : آيا مىدانى كه من هم پس از تو مسلمان شدم ؟ گويد همين كه صداى مردم را شنيد كه بسيار بلند دعا مىكردند گفت : از فرياد زدن بر حذر باش كه نيكى و خير در صداى بلند نيست يعنى همراه با فشار .\r\nگويد عفان بن مسلم و عمرو بن عاصم هر دو ، از سليمان بن مغيره ، از حميد بن هلال ما را خبر دادند كه مىگفته است ابو رفاعه عدوى مىگفت * از هنگامى كه رسول خدا سوره بقره را به من تعليم فرمود هرگز خواندن آن از من جدا نشده است هر چيز ديگر هم كه از قرآن فرا گرفته‌ام همراه با آن فرا گرفته‌ام ، و پشت من از نماز شب و تهجد هرگز به درد نيامده است .\r\nگويد عفان بن مسلم ، از سليمان بن مغيرة ، از حميد بن هلال ما را خبر داد كه مىگفته است * مردى مىگفت : خواب ديدم به من گفته شد برخيز كه مرد توانا برخاسته است ، از جاى برخاستم و گوش دادم آواى ابو رفاعه را شنيدم كه در دل شب نماز مىگزارد .\r\nگويد عمرو بن عاصم ، از سليمان بن مغيرة ، از حميد بن هلال ما را خبر داد كه مىگفته است * ابو رفاعه پس از آن كه از نماز و دعاهاى خود آسوده مىشد آخرين دعايى كه مىخواند چنين بود كه عرضه مىداشت : « بار خدايا تا آنگاه كه زندگانى براى من خير است مرا زنده بدار و هر گاه پيمانه پر شد مرا با مرگى پاك و پاكيزه بميران كه هر كس از برادران مسلمانم بشنود بر من از خوبى و پاكى و پارسايى رشگ برد ، پروردگارا مرگ مرا كشته شدن در راه خود قرار بده و مرا از نفس من زينهارى ده و در برابرش استوار بدار » .\r\n\r\n","description":"","footnote":"","page_name":" 68 ","page_number":86},
  {"content":"\r\n\r\n( 1 ) گويد : ابو رفاعه همراه سپاهى به فرماندهى عبد الرحمان بن سمره به جهاد رفت .\r\nگروهى از آن سپاه براى شبروى و شبيخون به راه افتادند و همه‌شان از تيرهء بنى حنيفه بودند .\r\nابو رفاعه گفت من بدون ترديد با همين گروه مىروم . ابو قتاده عدوى به او گفت : ميان ايشان هيچ كس از افراد قبيله تو نيست و كسى هم با تو هم كجاوه نيست . ابو رفاعه گفت : اين كارى است كه عزم استوار كرده‌ام و مىروم و با آنان رفت . آن گروه شبانه كنار دژ و كاخى به گشت زنى پرداختند . ابو رفاعه به نماز ايستاد و چون ديرى از شب گذشت سپر خويش را پشتى قرار داد و خوابيد . ياران او سپيده دم منتظر بودند و مىنگريستند كه از كجا به دژ راه يابند و از كجا به رويارويى بپردازند . و ابو رفاعه را كه خفته بود فراموش كردند ، دشمن كه ابو رفاعه را خفته ديد سه گبرك فرود آمدند و پيش او كه همچنان خواب بود رفتند و شمشيرش را برداشتند و او را همان جا سر بريدند .\r\nياران ابو رفاعه به خود آمدند و گفتند او را همان جا كه بوديم فراموش كرديم .\r\nبه سوى او باز آمدند و گبركان را ديدند كه مىخواهند جامه و سلاح او را بيرون آورند . آنان را كنار راندند و او را با خود بردند . عبد الرحمان بن سمره گفت : اين برادر خاندان عدى شهادت را نفهميد تا شهادت پيش او آمد .\r\nگويد عمرو بن عاصم ، از سليمان بن مغيره ، از حميد بن هلال ما را خبر داد كه صله مىگفته است * چنان در خواب ديدم كه گويا ابو رفاعه در حالى كه سوار بر ناقه تندروى است زخمى شده است و من سوار بر شتر نر كندرو در پى او روانم . او گاه راه ناقه خود را به سمت من كج مىكرد آن چنان كه با خود مىگفتم هم اكنون صداى مرا خواهد شنيد دوباره تند مىراند و مىرفت و من همچنان از پى او مىرفتم . مىگفته است خواب خود را چنين تعبير كردم راه راهى است كه ابو رفاعه پيش گرفته است و من پس از او براى پيمودن راهش سخت به رنج مىافتم .\r\n\r\nنافع بن حارث بن كلدة بن عمرو\r\nابن علاج . نام اصلى علاج عمير و پسر ابو سلمة بن عبد العزّى بن غيرة بن عوف بن ثقيف است . مادر نافع سميّه است كه مادر ابو بكره و زياد هم بوده است .\r\nحارث بن كلده مدعى شد كه نافع پسر اوست و توانست اين كار را انجام دهد و نسب\r\n\r\n","description":"","footnote":"","page_name":" 69 ","page_number":87},
  {"content":"\r\n\r\n( 1 ) نافع بدين گونه ثابت شد . نافع پدر عبد الله بن نافع است نخستين كسى است كه در بصره به پرورش اسب پرداخت و از عمر بن خطاب درخواست كرد پاره زمينى در بصره به او واگذار شود . عمر بن خطاب نامه‌يى به ابو موسى اشعرى نوشت كه ده جريب از زمينهايى كه در اختيار هيچ مسلمان يا اهل ذمه نباشد به او واگذار كند و او ساكن بصره شد . « 1 » نافع بن حارث از رسول خدا ( ص ) يك حديث نقل كرده است .\r\nگويد ابو الوليد خلف بن وليد ازدى ، از گفتهء خلف بن خليفه ، از ابان بن بشير ، از گفتهء پيرمردى از مردم بصره ما را خبر داد كه مىگفته است نافع بن حارث براى ما نقل كرد كه * همراه حدود چهار صد مرد در خدمت رسول خدا ( ص ) بوديم - ظاهرا در يكى از سفرهاى جنگى . آن حضرت جايى كه آب نبود ما را فرود آورد . اين كار گرچه به نظر مردم دشوار آمد ولى چون ديدند پيامبر فرود آمد آنان هم فرود آمدند . در همين حال ماده بزى كه شاخهاى بسيار زيبا و آراسته داشت پيدا شد و به راه خود ادامه داد و پيش پيامبر آمد .\r\nرسول خدا به دست خويش بز را دوشيد و همه لشكر را سيراب كرد و خود نيز نوشيد . گويد ، رسول خدا آنگاه خطاب به من فرمود : « اى نافع اين بز را نگهدارى كن هر چند نمىبينم كه بتوانى آن را نگهدارى كنى » . نافع مىگويد : پس از اينكه رسول خدا فرمود نمىبينمت كه ياراى نگهدارى اين بز را داشته باشى ، چوبى را استوار بر زمين كوبيدم و ريسمانى برداشتم و ماده بز را استوار بر آن بستم . پيامبر ( ص ) خوابيد . مردم هم خوابيدند . من هم خوابيدم . چون از خواب برخاستم ديدم ريسمان گشوده شده و ماده بز نيست . به حضور پيامبر رفتم و گفتم :\r\nماده بز رفته است . پيامبر ( ص ) به من فرمود : مگر نگفته بودم تو نمىتوانى آن را نگهدارى ، همان كس كه آن را فرستاده بود خودش برده است .\r\n\r\nابىّ بن مالك\r\nزرارة بن اوفى حرشى كه از قبيلهء ابى بن مالك است ، از او روايت كرده است .\r\n\r\n\r\n","description":"","footnote":"\r\n( 1 ) براى آگهى بيشتر درباره نامه‌هاى عمر كه هم براى مغيرة بن شعبه و هم براى ابو موسى نوشته شده است به ترجمه الوثائق ، به قلم اين بنده ، ص 330 مراجعه فرماييد .\r\n","page_name":" 70 ","page_number":88},
  {"content":"\r\n\r\n( 1 )\r\n\r\nحذيم بن حنيفه تميمى\r\nاز خاندان سعد بن زيد منات بن تميم است و از پيامبر ( ص ) حديثى دربارهء شتران مخصوص به زكات نقل كرده است .\r\nگويد از گفتهء ابو مسعود هانى بن يحيى مرا خبر دادند كه مىگفته است ذيّال بن عبيد براى ما حديث كرد كه از حنظلة پسر حذيم بن حنيفه شنيدم مىگفت * حنيفه به پسر خويش حذيم گفت : همه پسران خودت را جمع كن و پيش من بياور كه مىخواهم وصيت كنم . او چنان كرد و به پدر گفت ايشان را جمع كردم و آوردم . حنيفة گفت : نخستين چيزى كه وصيت مىكنم اين است كه صد شتر از شترانى كه آن را به روزگار جاهلى مطيبه مىگفتيم مخصوص اين يتيمى باشد كه كفالت او را بر عهده دارم . نام آن يتيم ضرس و نام پدرش قطيفه بود .\r\nحذيم به پدر خويش حنيفه چنين گفت : پدر جان من از ديگر فرزندان تو شنيدم مىگفتند اينك اين اموال مايه روشنى چشم پدر ماست ولى هر گاه او بميرد اين اموال را بخش مىكنيم براى آن يتيم هم سهمى مانند سهم خود قرار مىدهيم . پدر پرسيد تو خود شنيدى كه چنين مىگويند ؟ گفت : آرى . پدر گفت : در اين باره داور ميان من و تو رسول خدا خواهد بود . گويد : همگى پيش رسول خدا رفتيم . آن حضرت كه نشسته بود پرسيده بود اينان كيستند ؟ گفته بودند ، حنيفه شتر دار است كه از همه صحرانشينان بيشتر شتر دارد . پيامبر پرسيده بود اين دو تن ديگر كه بر دو طرف اويند كيستند ؟ گفته بودند ، آن يكى كه در سمت راست اوست پسرش حذيم اكبر است ، و آن يكى را كه در سمت چپ اوست نمىشناسيم .\r\nچون آنان به حضور پيامبر آمدند . نخست حنيفه به ايشان سلام داد و سپس حذيم ، پيامبر ( ص ) از حنيفه پرسيدند : اى ابو حذيم چه چيزى تو را پيش ما آورده است ؟ گفت : اين شخص مرا پيش شما كشانده و با دست خود به ران حذيم زد . پيامبر پرسيد : مگر اين حذيم نيست ؟ حنيفه گفت : آرى و سپس چنين افزود كه اى رسول خدا من مردى بسيار ثروتمندم براى من هزار شتر و چهل اسب فراهم آمده است و اين جز اموالى است كه در خانه‌هايم دارم . ترسيدم كه فرمان خدا و مرگ ناگهان مرا فرو گيرد ، خواستم وصيت كنم و براى اختصاص دادن صد شتر از شترانى كه به روزگار جاهلى مطيبه مىگفتيم به اين يتيم كه كفالت\r\n\r\n","description":"","footnote":"","page_name":" 71 ","page_number":89},
  {"content":"\r\n\r\n( 1 ) او را بر عهده دارم وصيت كرده‌ام . گويد ، نشانه خشم را بر چهره رسول خدا ( ص ) ديدم و آن حضرت روى زانو نشست و فرمود : « لا إله الا الله ، همانا پرداخت زكات پنج شتر و گر نه ده و پانزده و بيست و بيست و پنج و سى و اگر فزون بر آن شود چهل شتر است » . گويد ، حنيفه پيشدستى كرد و گفت : اى رسول خدا تو را به خدا سوگند مىدهم بسيار خوب چهل شتر باشد از همان شترها كه به روزگار جاهلى مطيبه مىگفتيم . و حنيفه حضرت را آرام ساخت .\r\nپيامبر از او پرسيدند : اى ابو حذيم يتيم تو كجاست ؟ گفت همين كه خفته است . او مانند جوان به حد بلوغ رسيده بود . پيامبر فرمودند : عجب يتيمى كه از چوبدستى هم بزرگتر است ! « 1 » گويد : در اين هنگام حنيفه و پسرانش برخاستند و كنار شتران خود رفتند . حذيم به پيامبر گفت : من پسران بسيارى دارم ، برخى بزرگ شده‌اند و داراى ريش و سبيل‌اند و برخى كوچكتر هستند . حنظله پسر حذيم مىگويد من كوچكتر پسران بودم ، پدرم گفت : اى رسول خدا براى او دعا فرماييد . پيامبر فرمود : پسر جلو بيا ، و چون حنظله جلو رفت آن حضرت دست بر جلو سر او نهادند و فرمودند : « خدايت فرخنده دارد و بركت دهد » .\r\nذيّال بن عبيد كه راوى اين روايت است مىگويد : من خود ديدم كه گاه مردى كه چهره‌اش آماس كرده بود يا گوسپندى را كه پستانش آماس كرده بود پيش حنظله مىآوردند . او آب دهان بر كف دست خويش مىانداخت و سپس دست خود را جلو سر خود مىنهاد و مىگفت با نام خدا دست خود را بر جاى دست رسول خدا مىنهم . آنگاه بر آن آماس دست مىكشيد و آماس - زخم آماس كرده - از ميان مىرفت .\r\n\r\nعمارة بن احمر مازنى\r\nگويد از گفتهء جراح بن مخلد بزاز مرا خبر دادند كه مىگفته است قتيلة دختر جميع مازنى ، از گفتهء يزيد بن حنيف ، از پدرش براى من نقل كرد كه مىگفته است ، از عمارة بن احمر مازنى شنيده كه چنين مىگفته است ، قتيله در پى حديث خود افزوده است كه من از فرزندزادگان اويم ، * به روزگارى كه ما مسلمان نبوديم در حالى كه سرگرم چراندن شتران خود بودم سواران رسول خدا بر ما حمله آوردند . من شتران خود را جمع كردم و بر شتر نر گزينه سوار\r\n\r\n\r\n","description":"","footnote":"\r\n( 1 ) با توجه به توضيح ابن اثير در ذيل لغت هراوه در النهاية ، ج 5 ، ص 261 ترجمه شد .\r\n","page_name":" 72 ","page_number":90},
  {"content":"\r\n\r\n( 1 ) شدم . شتر به سرفه افتاد و براى ادرار كردن ايستاد . از آن پياده شدم و بر ناقه‌يى سوار شدم و رهايى يافتم . آنان شتران را گرفتند و پيش انداختند و بردند . من به حضور پيامبر آمدم و مسلمان شدم و چون شتران را هنوز بخش نكرده بودند به من برگرداندند . گويد : جوّاب پسر عماره مىگفته است من و حسن برادرم آن ناقه را كه پدرم عماره در آن روز سوار آن شده بود ديديم .\r\nجراح بن مخلد در پى حديث خود مىافزوده است كه از مردى از مازنىها شنيدم كه مىگفت * نام آبى كه ايشان كنار آن زندگى مىكرده‌اند عجلز و بالاتر از قريتين بوده است . « 1 »\r\n\r\nاسمر بن مضرّس\r\nگويد محمد بن بشّار بصرى ، از عبد الحميد بن عبد الواحد ، از گفتهء مادرش جنوب دختر نميلة ، از مادرش سويده دختر جابر و او از گفتهء مادرش عقيلة دختر اسمر بن مضرس ما را خبر داد كه اسمر مىگفته است * به حضور پيامبر رفتم و با ايشان بيعت كردم . فرمود : هر كس - براى آباد كردن - بر زمينى پيشى بگيرد كه مسلمان ديگرى بر آن پيشى نگرفته باشد آن زمين از خود اوست . گويد : مردم شتاب كردند و زمين‌هايى را براى خود مشخص ساختند .\r\n\r\nعمرو بن عمير\r\nبا پيامبر ( ص ) مصاحبت داشته و از ايشان حديثى نقل كرده است .\r\nآن حديث را حماد بن سلمه از ثابت ، از ابو زيد مدنى ، از عمرو بن عمير نقل كرده كه مىگفته است * پيامبر ( ص ) سه روز از اصحاب خود كناره گرفته بودند و آن حضرت را فقط به هنگام نماز مىديدند . به ايشان گفتند : سه روز است كه جز در نماز شما را نديده‌ايم .\r\nفرمود : خداى من مرا وعده داد كه هفتاد هزار تن از امتم را بدون حساب وارد بهشت مىكند . گفته شد آنان كيستند ؟ فرمود : كسانى هستند كه بر خود تعويذ و كاغذ دعا نمىبندند\r\n\r\n\r\n","description":"","footnote":"\r\n( 1 ) نام دو دهكده ميان راه بصره به مكه كه يكى را عبد الله بن عامر بن كريز و ديگرى را جعفر بن سليمان ساخته بودند و داراى نخلستان فراوان بوده است به معجم البلدان ، ج 7 ، ص 70 مراجعه فرماييد .\r\n","page_name":" 73 ","page_number":91},
  {"content":"\r\n\r\n( 1 ) و فال بد نمىزنند و خود را داغ نمىكنند بلكه به خداى خود توكل مىكنند . پيامبر در پى سخن خود فرمود : به خداى عرضه داشتم كه بار خدايا بر من بيفزاى . فرمود : در قبال هر يك از ايشان هفتاد هزار تن ديگر ، گفتم : پروردگارا فزون فرماى آيا شمارشان به اين مقدار مىرسد ؟ فرمود : در آن صورت از اعراب شمارشان را كامل مىكنيم .\r\n\r\nعكراش بن ذؤيب بن حرقوص\r\nابن جعدة بن عمرو بن نزّال بن مرّة بن عبيد از بنى تميم است . او با پيامبر مصاحبت داشته و از ايشان حديث شنيده است .\r\nگويد از گفتهء عباس بن وليد نرسى مرا خبر دادند كه مىگفته است علاء بن فضل بن عبد الملك بن ابى سويه ، از عبيد الله پسر عكراش ، از پدرش ما را خبر داد كه مىگفته است * مرة بن عبيد با زكات اموالشان مرا به حضور پيامبر ( ص ) فرستاد . به مدينه رسيدم و رسول خدا را ميان مهاجران و انصار نشسته ديدم . من شتران را كه به سرخى و درخشندگى شاخ و برگ درختان ارطى « 1 » بودند جلو بردم . پيامبر پرسيدند : كيستى ؟ گفتم : عكراش پسر ذؤيب .\r\nفرمودند : نام و نسب خود را روشن‌تر بگو ، گفتم : ذؤيب پسر حرقوص و او پسر جعدة پسر عمر و پسر نزال پسر مرة پسر عبيد است . اين هم زكات اموال خاندان مرة بن عبيد است .\r\nپيامبر ( ص ) لبخند زد و فرمود : « اين شتران قوم من و زكات قوم من است » رسول خدا فرمان داد بر شتران داغ شتران زكات زده شود و به ديگر شتران زكات ملحق گردد .\r\nرسول خدا ( ص ) سپس دست مرا گرفت و در محضر ايشان به خانهء يكى از همسرانش رفتيم . پيامبر پرسيدند : آيا خوراكى فراهم است ؟ ديگچه‌يى آوردند كه در آن تريد و گوش بسيارى بود . شروع به خوردن كرديم من با دست خود شروع به زير و رو كردن اين سو و آن سوى ديگچه كردم . پيامبر ( ص ) با دست چپ خود دست راست مرا گرفتند و فرمودند :\r\nاى عكراش ! فقط از يك جا بخور كه همه‌اش يك نواخت و يك نوع غذاست . سپس بشقاب بزرگ خرما آوردند نمىدانم رطب بود يا خرماى معمولى - اين ترديد را عبيد الله پسر عكراش داشته است - من فقط از آنچه جلو من بود مىخوردم و حال آنكه دست رسول\r\n\r\n\r\n","description":"","footnote":"\r\n( 1 ) ابن اثير در النهايه ، ج 1 ، ص 39 دربارهء اين درخت يا خاربن ريگزارها توضيح داده است .\r\n","page_name":" 74 ","page_number":92},
  {"content":"\r\n\r\n( 1 ) خدا ميان طبق اين سو و آن سو مىرفت و به من فرمود : اى عكراش از هر جا كه مىخواهى بخور كه اين چند نوع خرماست . سپس براى ما آب آوردند . پيامبر ( ص ) نخست دست خود را شست سپس بر دو كف دست خود و چهره و سر و دو ساعد خويش مسيح كشيد و فرمود : اى عكراش اين شست و شوى از چيزهايى است كه آتش آن را تغيير داده است - پختنىها .\r\n\r\nبرز\r\nاو پدر ابو رجاء عطاردى است و نام اصلى ابو رجاء عطارد بوده است .\r\nگويد از سهل بن بكّار مرا خبر دادند كه مىگفته است ابو الخليل عبد السلام براى ما حديث كرد و گفت * پيش ابو رجاء عطاردى رفتيم ، گفت : من مردى صحرانشين بودم ، شنيديم پيامبر ( ص ) آهنگ ما دارد . گريختيم و خانه‌هاى خود را رها كرديم . سپس ما را اطمينان دادند و آگاه شديم كه كار او بر حق است و به خانه‌هاى خود برگشتيم . پدرم و تنى چند از افراد قبيله به حضور رسول خدا رفتند و از او سخن شنيدند و برگشتند و گفتند باكى نيست او شما را به سوى خدا فرا مىخواند و ما مسلمان شديم .\r\n\r\nقطبة بن قتاده سدوسى\r\nگويد از گفتهء خليفة بن خياط « 1 » مرا خبر دادند كه مىگفته است عون بن كهمس ، از گفتهء عمران بن حدير از گفتهء مردى از قبيله ما به نام مقاتل مرا خبر داد كه قطبة بن قتاده سدوسى مىگفته است * به رسول خدا گفتم : دست بگشاى تا از سوى خود و دخترم حرمله با تو بيعت كنم و اگر بر خداى دروغ بندم خداوند عطايش را از من باز دارد .\r\nقطبه مىگفته است : خالد بن وليد همراه سوارانش بر ما حمله كرد ، گفتيم ما مسلمانيم دست از ما برداشت و ما همراه او در جنگ ابلّه شركت كرديم و آن را سخت كوبيديم و\r\n\r\n\r\n","description":"","footnote":"\r\n( 1 ) خليفة بن خياط عصفرى ، از دانشمندان و مؤلفان بزرگ نيمه اول قرن سوم و در گذشته به سال 240 هجرى و از معاصران محمد بن سعد و مؤلف كتاب طبقات الرواة و كتابهاى ديگر ، به سيوطى ، كتاب طبقات الحفاظ ، چاپ على محمد عمر ، مصر ، 1393 قمرى ، ص 190 مراجعه فرماييد .\r\n","page_name":" 75 ","page_number":93},
  {"content":"\r\n\r\n( 1 ) در نور ديديم و دستهاى ما چنان از اموال آكنده شد و توانگرى آنان چنان بود كه سگهاى آنان در ظرفهاى سيمين و زرين آب مىخوردند - به سگهاى خود در ظرفهاى سيمين و زرين خوراك مىدادند .\r\n\r\nحكم بن حارث سلمى\r\nگويد از گفتهء خليفة بن خياط مرا خبر دادند كه مىگفته است عون بن كهمس ، از عطيّة بن سعد دعّاء ، از حكم بن حارث سلمى براى ما حديث كرد كه مىگفته است * پيامبر خدا كه درود و سلام بر او باد فرمود : « هر كس يك وجب از زمينى را - به ناحق - بگيرد روز رستخيز در حالى كه آن را به سنگينى هفت زمين بر دوش مىكشد با خود مىآورد » .\r\nحكم مىگفته است در هفت جنگ همراه رسول خدا ( ص ) جهاد كردم كه آخرين آنها جنگ حنين بود . و در آن جنگ شترم به زانو درآمد و از حركت بازماند . در حالى كه شتر را مىزدم پيامبر ( ص ) از كنار من گذشت و فرمود : چنين مكن و خود شروع به بانگ زدن و حركت دادن شتر فرمود تا از جاى برخاست .\r\n\r\nعباس سلمى\r\nاين شخص عباس بن مرداس سلمى نيست .\r\nگويد از گفتهء ابو ازهر محمد بن جميل مرا خبر دادند كه مىگفته است نائل بن مطّرف بن عباس سلمى كه از تيرهء خاندان رعل قبيلهء سليم است ، از قول پدرش ، از پدر بزرگش عباس براى من حديث كرد كه * عباس به حضور رسول خدا رفت و از ايشان خواهش كرد منطقه ركيّه را كه از ناحيه دثينه بود « 1 » در اختيار او بگذارند . پيامبر آن را در اختيار او گذاشتند به شرط آنكه فقط آنچه از مصرف رهگذران و درراه‌ماندگان فزون مىآيد براى او باشد .\r\nابو ازهر در پى سخن خود مىگفت : اين نائل ساكن دثينه و سالار مردم آن جا بود و\r\n\r\n\r\n","description":"","footnote":"\r\n( 1 ) دثينة ، نام آبى است كه به قبيلهء فزاره تعلق داشته است به معجم البلدان ، ج 4 ، ص 37 مراجعه شود .\r\n","page_name":" 76 ","page_number":94},
  {"content":"\r\n\r\n( 1 ) براى من صندوقچه كوچكى را بيرون آورد كه در آن قطعه چرمى سرخ رنگ قرار داشت كه فرمان واگذارى زمين در آن بود . « 1 »\r\n\r\nفاكه بن سعد « 2 »\r\n\r\nبشير بن زيد ضبعىّ\r\nگويد از گفتهء خليفة بن خيّاط مرا خبر دادند كه مىگفته است محمد بن سواء از گفتهء اشهب ضبعى ، از گفتهء بشير بن زيد ضبعى براى ما نقل كرد كه مىگفته است * پيامبر ( ص ) به روز جنگ ذى قار فرمود : « امروز عرب پادشاهى عجم را به كاستى كشاند » . بشير بن زيد دورهء جاهلى را درك كرده بود . « 3 »\r\nعلقمه بن حويرث غفارى او در زمرهء اصحاب پيامبر ( ص ) بود .\r\nگويد از گفتهء خليفة بن خياط مرا خبر دادند كه مىگفته است فضيل بن سليمان ، از گفتهء محمد بن مطرف ما را خبر داد كه مىگفته است پدر بزرگم ، از گفتهء علقمة بن حويرث غفارى كه از اصحاب رسول خدا بوده است ما را حديث كرد كه * آن حضرت مىفرمود : « زناى چشمها نگاه آلوده است » .\r\n\r\n\r\n","description":"","footnote":"\r\n( 1 ) متن اين نامه و منابع ديگر آن در ترجمه الوثائق ، ص 231 آمده است .\r\n( 2 ) در متن توضيحى نيامده است .\r\n( 3 ) جنگ ذو قار كه در منطقه ذو قار نزديك كوفه ميان قبيله بكر و ايرانيان اتفاق افتاده پس از مبعث حضرت ختمى مرتبت بوده است . اين جنگ به تفصيل در ايام العرب ، ج 1 ، محمد احمد جاد المولى بك ، على محمد بجاوى ، محمد ابو الفضل ابراهيم ، مصر ، بىتاريخ ، صص 39 - 6 آمده است .\r\n","page_name":" 77 ","page_number":95},
  {"content":"\r\n\r\n( 1 )\r\n\r\nعبد الله بن معرّض باهلى\r\nگويد از گفتهء خليفة بن خيّاط مرا خبر دادند كه مىگفته است ، محمد بن سعيد باهلى براى من از فضل بن ثمامة ، از عبد الله بن حمزه كه پدر ايمن باهلى است ، از گفتهء پدرش ، از پدر بزرگش ، از خود عبد الله بن معرض باهلى نقل كرد كه مىگفته است * به حضور پيامبر ( ص ) رفته است و آن حضرت مقرر فرموده است كه از شتران ايشان هر چه كم يا بسيار باشد فقط ماده شترى زكات گرفته شود .\r\n\r\nعبد الرحمان بن خبّاب سلمى\r\nگويد از گفتهء خليفة بن خياط مرا خبر دادند كه مىگفته است ابو داود ، از سكين بن مغيرة ، از وليد بن ابى هشام ، از فرقد پدر طلحة ، از خود عبد الرحمان بن خبّاب سلمى براى من حديث كرد كه مىگفته است * در محضر پيامبر ( ص ) بودم كه براى كمك به جنگ تبوك تشويق مىفرمود . عثمان گفت : اى رسول خدا فراهم ساختن صد شتر با ساز و برگش در راه خدا بر عهده من . حضرت دوباره تشويق و تحريض فرمود . عثمان گفت : دويست شتر . رسول خدا براى بار سوم تحريض فرمود . عثمان گفت : سيصد شتر . عبد الرحمان مىگويد كه من رسول خدا ( ص ) را ديدم كه در حال فرود آمدن از منبر مىفرمود : « از اين پس عثمان هر چه بكند بر او چيزى نيست » و اين را دو بار فرمود . « 1 »\r\n\r\nعاصم پدر نصر بن عاصم ليثى\r\nگويد از گفته ابو مالك كثير بن يحيى بصرى مرا خبر دادند كه مىگفته است غسان بن مضر ، از سعيد بن يزيد ، از نصر بن عاصم ليثى از پدرش براى ما حديث كرد كه مىگفته است * وارد مسجد رسول خدا شدم و شنيدم ياران رسول خدا مىگويند : از خشم خدا و\r\n\r\n\r\n","description":"","footnote":"\r\n( 1 ) پذيرش اين روايات كه منافات با آنچه قرآن فرموده است دارد به راستى دشوار است آن هم اگر صحت صدور آن مورد ترديد قرار نگيرد ، يعنى اگر كسى هر گناهى را كه خواست انجام دهد و بر او چيزى نخواهد بود ! ؟\r\n","page_name":" 78 ","page_number":96},
  {"content":"\r\n\r\n( 1 ) پيامبرش به خدا پناه مىبريم . پرسيدم موضوع چيست ؟ گفتند : اندكى پيش در حالى كه پيامبر بر منبر بودند معاويه دست پدرش را گرفت و از مسجد بيرون رفتند و پيامبر ( ص ) دربارهء آن دو سخنى فرمود .\r\n\r\nاصرم\r\nاو مردى از خاندان شقره است و رسول خدا ( ص ) نام او زرعة نهادند .\r\nمحمد بن سعد گويد ، از گفته بشر بن مفضل مرا خبر دادند كه مىگفته است بشر بن ميمون ، از گفته عموى خود اسامة بن اخدرى ما را خبر داد كه * مردى از خاندان شقره كه نامش اصرم و از همراهان نمايندگان قبيله كه به حضور پيامبر آمده‌اند بوده است غلامى حبشى را كه در آن سرزمين خريده بود به حضور پيامبر آورد و گفت : اى رسول خدا من اين برده را خريده‌ام ، دوست مىدارم او را نامگذارى كنيد و براى او به خير و بركت دعا فرماييد . پيامبر ( ص ) از او پرسيدند نام خودت چيست ؟ گفت : اصرم . فرمود : نه كه تو زرعه هستى ، اين غلام را براى چه كارى مىخواهى . گفت : مىخواهم چوپانى كند . فرمود : نامش عاصم خواهد بود و كف دست او را در دست گرفت .\r\n\r\nجرموز هجيمىّ\r\nگويد از گفتهء ابو عامر عقدى مرا خبر دادند كه مىگفته است ، عبيد اللّه بن هوذه قزيعى ، گفت مردى از قبيلهء بلهجيم ، از خود جرموز هجيمى نقل مىكرد كه گفته است * به حضور پيامبر ( ص ) رفته و گفته است مرا از چه چيز نهى مىفرمايى ؟ و آن حضرت فرموده است : « تو را از آنكه بسيار لعنت كننده باشى نهى مىكنم » . گويد : جرموز تا هنگامى كه مرد چيزى را لعنت نكرد .\r\n\r\nسويد بن هبيرة\r\nگويد روح بن عبادة ، از ابو نعامة عدوى ، از مسلم بن بديل از اياس بن زهير از گفتهء خود سويد\r\n\r\n","description":"","footnote":"","page_name":" 79 ","page_number":97},
  {"content":"\r\n\r\n( 1 ) بن هبيرة نقل مىكرد كه مىگفته است * از پيامبر شنيدم مىفرمود : « بهترين اموال آدمى ماده شتر يا ماده اسب زايا و نخلستان اصلاح شده بارور است » . « 1 »\r\n\r\nفضالة ليثى\r\nگويد هشيم ، از داود بن ابى هند ، از ابو حرب بن ابى اسود ، از فضاله ليثى ما را خبر داد كه مىگفته است * به حضور پيامبر رفتم و مسلمان شدم و حضرتش چيزهايى و از جمله چگونگى نماز گزاردن در اول وقت را به من تعليم فرمود . گفتم من در اين ساعت‌ها گرفتار و سرگرم كارم ، دستورم فرماى كه مختصرتر و با يك ديگر نماز بگزارم . فرمود « از دو عصر غافل مشو » . پرسيدم : دو عصر چيست ؟ فرمود : نماز بامداد و نماز عصر .\r\n\r\nسليمان بن عامر ضبّى\r\n« 2 »\r\n\r\nابو عزّه هذلى\r\nنامش يسار و نام پدرش عبيد است .\r\n\r\nاهبان بن صيفى غفارى\r\nكنيه‌اش ابو مسلم بوده است . او وصيت كرده بود كه در دو پارچه او را كفن كنند . او را در سه پارچه كفن كردند ، و چون شب را به صبح آوردند پارچه سوم را كنار سرير ديدند .\r\n\r\nمضرّس بن اسمر\r\n« 3 »\r\n\r\n\r\n","description":"","footnote":"\r\n( 1 ) با توجه به توضيح ابن اثير در نهايه و ابن منظور در لسان العرب ترجمه شد .\r\n( 2 ) در متن توضيحى نيامده است .\r\n( 3 ) در متن توضيحى نيامده است .\r\n","page_name":" 80 ","page_number":98},
  {"content":"\r\n\r\n( 1 )\r\n\r\nزهير بن عمرو\r\nخانه‌اش در محله بنى كلاب بوده و حال آنكه از آن قبيله نبوده است .\r\n\r\nسلمة بن محبّق\r\n« 1 »\r\n\r\nخداش\r\nگويد عثمان بن عمر ، از گفتهء ايوب بن ثابت ، از گفته بانويى به نام بحريه ما را خبر داد كه مىگفته است * عموى من خداش از پيامبر ( ص ) استدعا كرده بود كاسه‌يى را كه ديده بود آن حضرت در آن غذا مىخورند به او ببخشند . بحريه مىگفته است آن كاسه در خانه ما بود و عمر مىگفت آن را بياوريد . ما كاسه را از آب زمزم پر مىكرديم و پيش او مىبرديم و او از آن آب مىآشاميد و از آن بر سر و چهره خود مىپاشيد . قضا را دزدى كه به خانه ما دستبرد زد آن را هم همراه كالاهاى ديگر برد . پس از اينكه كاسه دزديده شد عمر آمد و خواست آن را برايش بياوريم . گفتيم : اى امير مؤمنان ! آن كاسه همراه كالاهاى ديگرى از ما دزديده شد . عمر گفت : مريزاد دستش ! كاسه رسول خدا را به سرقت برده است . گويد : به خدا سوگند كه عمر نه او را دشنام داد و نه نفرين كرد .\r\n\r\nابو سلمة\r\nگويد اسماعيل بن ابراهيم اسدى ، از گفتهء عثمان بتّى ، از عبد الحميد بن سلمه ، از پدرش سلمة ، از پدر بزرگش ابو سلمه ما را خبر داد كه مىگفته است * پدر و مادرش كه يكى مسلمان و ديگرى كافر بوده است دربارهء سرپرستى از او به حضور رسول خدا داورى برده‌اند .\r\nپيامبر ( ص ) نخست به آنكه كافر بود توجه فرمود و عرضه داشت : بار خدايا هدايتش كن و\r\n\r\n\r\n","description":"","footnote":"\r\n( 1 ) در متن توضيحى نيامده است .\r\n","page_name":" 81 ","page_number":99},
  {"content":"\r\n\r\n( 1 ) سپس به آنكه مسلمان بود توجه فرمود و كودك را براى آنكه مسلمان بود برگزيد و داورى فرمود كه كودك از او باشد .\r\n\r\nعموى عبد الرحمان بن سلمة خزاعى\r\nگويد عبد الوهاب بن عطاء ، از سعيد ، از قتادة ، از گفتهء سلمة خزاعى ، از گفتهء عمويش ما را خبر داد كه مىگفته است * بامداد عاشورا در حالى كه چاشت خورده بوديم به محضر رسول خدا ( ص ) رفتيم . حضرت پرسيدند : آيا امروز روزه داريد ؟ گفتيم : چاشت خورده‌ايم .\r\nفرمود : باقى مانده امروزتان را روزه بگيريد .\r\n\r\nقيس بن اسلع انصارى\r\nنافع بردهء آزاد كرده و وابستهء حمنه ، از گفتهء قيس روايت مىكند كه * خويشاوندان پدريش از او به حضور پيامبر ( ص ) گله گزارى كرده‌اند كه اموالش را تبذير مىكند .\r\n\r\nحابس تميمى\r\nاز پيامبر ( ص ) روايت كرده است .\r\n\r\nابو بهيشة\r\nاز پيامبر ( ص ) روايت كرده است .\r\n\r\nعبادة بن قرص عبسىّ\r\nبه او ليثى و گاه ابن قرط هم گفته مىشود .\r\nگويد اسماعيل بن ابراهيم ، از ايوب ، از حميد بن هلال ما را خبر داد كه مىگفته است\r\n\r\n","description":"","footnote":"","page_name":" 82 ","page_number":100},
  {"content":"\r\n\r\n( 1 ) عبادة بن قرط مىگفت * شما كارهايى را انجام مىدهيد كه در نظر خودتان دقيق‌تر از شعر مىآيد ، و حال آنكه به روزگار رسول خدا ما آن را از امور بسيار بد و تباه كننده مىشمرديم . گويد : اين موضوع را براى محمد گفتم ، گفت : راست گفته است و دامن بر زمين كشيدن - از كبر و غرور - را يكى از آن كارها مىبينم .\r\n\r\nپدر مجيبة باهلى ، يا عموى او\r\nاز پيامبر ( ص ) روايت كرده است .\r\nگويد عبد الوهاب بن عطاء عجلى ، از سعيد جريرى ، از ابو سليل ، از گفتهء زنى به نام مجيبة از قبيلهء باهلة ما را خبر داد كه مىگفته است پدرم يا عمويم برايم نقل كرد كه * براى كارى به حضور رسول خدا رفته است . گويد ، پيامبر فرمود : تو كيستى ؟ گفتم : اى رسول خدا مرا نمىشناسى ؟ من همان مرد باهلى هستم كه سال اول به حضورت آمدم . فرمود : آرى ولى در آن هنگام رنگ پوست و وضع بدنى و احوال تو بسيار پسنديده بود ، ولى امروز مىبينم كه نزار شده‌اى . گفتم : آرى پس از ديدار شما همواره روزه بوده‌ام . فرمود : چه كسى تو را دستور داده است كه خود را شكنجه دهى ؟ فقط ماه رمضان را كه ماه روزه و شكيبايى است روزه بگير . گفتم : اى رسول خدا در خود نيرو و توان مىيابم بر من بيفزاى . فرمود : ماه رمضان را روزه بدار و از هر ماه دو روز روزه بگير . گفتم : اى رسول خدا بيفزاى كه من در خود نيرو مىبينم . فرمود غير از ماه رمضان دو روز بيشتر را براى چه مىخواهى ؟ گفتم : در خود توان آن را مىبينيم افزون فرماى . فرمود : ماه رمضان را روزه بگير و از هر ماه سه روز روزه بدار ، و از روزهاى گرم ، و سپس روزه مدار و با دست خود هم عدد سه را نشان داد و اشاره فرمود .\r\nمحمد بن سعد مىگويد : ما در همين كتاب چنين حديثى را از گفتهء موسى بن اسماعيل ، از حماد بن زيد ، از مسلم ، از معاوية بن قرّه ، از كهمس هلالى آورديم و اين حديث هم كه از پدر يا عموى مجيبه باهلى است مانند آن است و خدا داناتر است .\r\n\r\nدايى ابو السّوار عدوى\r\nگويد عارم بن فضل ، از معتمر بن سليمان ، از پدرش ما را خبر داد كه مىگفته است سميط ، از\r\n\r\n","description":"","footnote":"","page_name":" 83 ","page_number":101},
  {"content":"\r\n\r\n( 1 ) ابو السوار عدوى براى ما حديث كرد كه دايى او مىگفته است * پيامبر ( ص ) را ديدم كه مردم در پى ايشان حركت مىكنند ، من هم همراه ايشان راه افتادم . ناگاه مردم شتابان و با حالت دويدن برگشتند و من بر جاى ماندم . پيامبر ( ص ) پيش من آمد و ضربتى با شاخهء نازك خرما يا نى يا چوب اراك بر من زد و به خدا سوگند كه دردم نيامد ، ولى آن شب را بيدار ماندم و با خود گفتم پيامبر ( ص ) مرا نزد مگر به سببى كه خداوند در من مىدانسته است و با خود تصميم گرفتم كه چون شب را به صبح آورم به حضور آن حشرت بروم . جبريل عليه السلام بر پيامبر نازل شده و گفته بود تو چوپان مردمى ، شاخ رعيت را مشكن . پيامبر فرمود : به خدا سوگند در معصيت و مخالفت شما را نخواهم زد . گويد : همين كه نماز صبح را خوانديم يا شب را به صبح آورديم رسول خدا ( ص ) چنين فرمود : « همانا گروهى از مردم پى من راه مىافتند و خوش نمىدارم از پى من بيايند ، پروردگارا هر كس را زده‌ام يا سخنى درشت به او گفته‌ام آن را براى او كفاره و پاداش قرار بده » يا فرمودند : « رحمت و آمرزش » يا سخنى مانند اين فرمود .\r\n\r\nعموى حسناء دختر معاويه صريمى\r\nگويد اسحاق بن يوسف ازرق و هوذة بن خليفه هر دو ، از گفتهء عوف ، از حسناء دختر معاويه صريمى ، از گفتهء عمويش ما را خبر دادند كه به حسناء گفته است * به رسول خدا گفتم : چه كسى در بهشت است ؟ فرمود : نبى و شهيد و دختر زنده به گور كرده در بهشت هستند .\r\n\r\nعموى ابو حرّة رقاشى\r\nگفته است كه من يكى از روزهاى تشريق هنگامى كه مردم با حضرت ختمى مرتبت بدرود مىكردند ، لگام ناقه ايشان را در دست داشتم . او متن سخنرانى پيامبر ( ص ) را در آن روز بيان كرده است .\r\n\r\n","description":"","footnote":"","page_name":" 84 ","page_number":102},
  {"content":"\r\n\r\n( 1 )\r\n\r\nپدر ابو عشراء دارمى\r\nنامش مالك پسر قهطم بوده است و نام ابو عشراء اسامة و پسر مالك است .\r\n\r\nاشجّ عبد القيس\r\nنام او را براى ما مختلف گفته‌اند .\r\nمحمد بن عمر واقدى ، از قدامة بن موسى ، از عبد العزيز بن رمّانه ، از عروة بن زبير ، همچنين واقدى ، از گفتهء عبد الحميد بن جعفر ، از پدرش و از غير او نقل مىكند كه مىگفته‌اند * نامش عبد اللّه و نام پدرش عوف بوده است .\r\nاسماعيل بن ابراهيم اسدى ، از يونس ، از عبد الرحمان بن ابى بكرة نقل مىكند كه اشج بنى عصر مىگفته است * پيامبر ( ص ) به من فرمود : « دو خوى در تو وجود دارد كه خدا و رسولش آن را دوست مىدارند » ، پرسيدم آن دو خوى چيست ؟ فرمود : « بردبارى و آزرم » .\r\nپرسيدم از دير باز در من بوده يا به تازگى ؟ فرمود : « از دير باز » . گفتم : سپاس و ستايش پروردگار را كه سرشت مرا بر دو خوى سرشته است كه خود دوست مىدارد .\r\nگويد عبد الوهاب بن عطاء ، از عوف ، از حسن ما را خبر داد كه مىگفته است به ما خبر رسيده كه * پيامبر ( ص ) به عائذ بن منذر ، اشجّ فرموده است .\r\nهشام بن محمد بن سائب كلبى ، از گفتهء پدرش نقل مىكند كه * اشجّ عبد القيس ، منذر بن حارث بن عمرو بن زياد بن عصر بن عوف بن عمرو بن عوف بن جذيمة بن عوف بن بكر بن عوف بن انمار بن عمرو بن وديعة بن لكيز بن افصى بن دعمى بن جديلة بن اسد بن ربيعه است .\r\nاما على بن محمد بن عبد اللّه بن ابى سيف كه وابسته عبد الرحمان بن سمرة بن حبيب بن عبد شمس قرشى است مىگويد : نام اشج منذر و پسر عائذ بن حارث بن منذر بن نعمان بن زياد بن عصر است .\r\nمحمد بشر بن فرافصة عبدى كوفى مىگويد : از بحترى استاد خود نام اشج را پرسيدم .\r\nگفت : نامش منذر و نام پدرش عائذ بوده است . او همراه نمايندگان قبيلهء عبد القيس بوده كه\r\n\r\n","description":"","footnote":"","page_name":" 85 ","page_number":103},
  {"content":"\r\n\r\n( 1 ) از بحرين به حضور رسول خدا آمده‌اند . او همراه قوم خويش به بحرين برگشته و سپس به بصره كوچ كرده و ساكن آن شهر شده است .\r\n\r\nجارود\r\nنامش بشر و پسر عمرو بن حنش بن معلى است . اين معلّى همان حارث پسر زيد بن حارثة بن معاوية بن ثعلبة بن جذيمة بن عوف بن بكر بن عوف بن انماد بن وديعة بن لكيز بن افصى بن عبد القيس است . كنيهء جارود ، ابو منذر بوده و مادرش در مكة دختر رؤيم و خواهر يزيد بن رويم شيبانى بوده است . « 1 »\r\nجارود بر آيين نصرانى و به روزگار جاهلى مردى شريف بوده است . او همراه نمايندگان عبد القيس به حضور پيامبر آمد و آن حضرت آيين اسلام را بر او عرضه و او را به اسلام دعوت فرمود . جارود گفت : من بر آيينى بوده‌ام و اينك اگر آيين خود را رها كنم و دين تو را بپذيرم آيا درستى اين آيين را براى من ضمانت مىكنى ؟ پيامبر فرمود : « آرى من ضامن تو هستم و همانا كه خداوند تو را به چيزى كه براى تو بهتر از آن دين است هدايت كرده است » .\r\nجارود مسلمان شد و اسلام او پسنديده بود و بر دين او خرده گرفته نشده است .\r\nجارود آهنگ برگشتن به سرزمين قوم خود كرد و به حضور رسول خدا رفت و از ايشان خواست مركوبى در اختيارش بگذارد . پيامبر فرمود : اينك مركوبى كه تو را بر آن سوار كنم ندارم . جارود گفت : اى رسول خدا از اين جا تا سرزمين خودم شتران گم شده و سرگشته بسيار است آيا مىتوانم بر آنها سوار شوم ؟ فرمود : « جز اين نيست كه آنها شعله آتش است هرگز به آنها نزديك مشو » .\r\nجارود جنگ رده را درك كرده است و چون خويشاوندانش همراه معرور بن منذر بن نعمان برگشتند ، جارود نخست شهادتين بر زبان آورد و مردم را به اسلام فرا خواند و گفت : اى مردم من گواهى مىدهم كه خدايى جز خداى يگانه نيست و اينكه محمد ( ص ) بنده و فرستاده خداوند است و هر كرا چنين گواهى ندهد كافر مىشمرم و اين بيت را خواند :\r\n\r\n\r\n","description":"","footnote":"\r\n( 1 ) يزيد بن رؤيم شيبانى از دليران نامور قبيله شيبان به روزگار جاهلى است كه حدود ده سال پيش از هجرت در گذشته است . به زركلى ، الاعلام ، ج 9 ، ص 234 مراجعه فرماييد .\r\n","page_name":" 86 ","page_number":104},
  {"content":"\r\n\r\n( 1 ) « از همه پديده‌هاى نو به آيين خدا و خدا و رحمان خشنوديم كه سوگند به خودش همو به پروردگارى براى ما بسنده است » . « 1 »\r\nجارود پس از آن ساكن بصره شد و براى او فرزندانى زاده شدند كه همگى از اشراف بودند . حكم بن ابى العاص « 2 » جارود را در جنگ سهرك به فرماندهى لشكر گماشت و جارود در عقبة الطين به سال بيستم هجرت شهيد شد و بدين سبب به عقبة الطين گردنهء جارود هم مىگويند . « 3 »\r\nمنذر پسر جارود سرورى بخشنده بود . على بن ابى طالب عليه السلام او را به حكومت اصطخر گماشت و هيچ كس پيش او نمىرفت مگر اينكه منذر او را جايزه مىداد .\r\nبعدها عبيد اللّه بن زياد او را به مرزبانى مرز هند گماشت و منذر همان جا به سال شصت و يك يا آغاز سال شصت و دو هجرى در گذشت .\r\n\r\nصحار بن عباس عبدى\r\nاو از خاندان مرة بن ظفر بن ديل و داراى كنيه ابو عبد الرحمان و از همراهان نمايندگان قبيلهء عبد القيس بوده است .\r\nگويد سعيد بن سليمان ، از گفتهء ملازم بن عمرو ، از سراج بن عقبة ، از گفتهء عمه‌اش خلدة دختر طلق ما را خبر داد كه مىگفته است پدرم براى ما گفت كه * در محضر پيامبر ( ص ) نشسته بوديم ، صحار بن عبد القيس آمد و گفت : اى رسول خدا دربارهء شراب مست كننده‌يى كه از ميوه‌هاى خود مىسازيم چه مىفرمايى ؟ پيامبر ( ص ) از او روى برگرداند . صحار سه بار پرسيد . گويد : آنگاه پيامبر با ما نماز گزارد و چون نماز تمام شد فرمود : « چه كسى دربارهء شراب مست كننده مىپرسيد ؟ دربارهء مسكر از من مىپرسى ، خود مياشام و آن را به برادرت هم مياشامان . سوگند به كسى كه جان محمد در دست اوست\r\n\r\n\r\n","description":"","footnote":"\r\n( 1 ) رضينا بدين اللّه من كل حادث * و باللّه و الرحمن نرضى به ربا\r\n( 2 ) اين مرد از مردم ثقيف و برادر عثمان بن ابى العاص ثقفى است كه فرمانده سپاه و حاكم بحرين بود ، و در عراق فتوح بسيارى انجام داده است . با حكم عموى عثمان و پدر مروان اشتباه نشود . به اسد الغابه ، ج 2 ، ص 35 مراجعه شود .\r\n( 3 ) طبرى اين كلمه را به صورت شهرك كه نام فرمانده سپاه ايرانيان بوده ضبط كرده است به تاريخ الطبرى ، ج 4 ، ص 80 مراجعه فرماييد .\r\n","page_name":" 87 ","page_number":105},
  {"content":"\r\n\r\n( 1 ) هرگز كسى كه آن را به منظور لذت مستى بياشامد روز رستخيز از شراب طهور آشاميده نخواهد شد » . صحار از كسانى بود كه به خون خواهى عثمان قيام كرد .\r\n\r\nابو خيرة صباحى\r\nاز قبيلهء عبد القيس است .\r\nگويد از گفتهء خليفة بن خياط مرا خبر دادند كه مىگفته است عون بن كهمس ، از گفتهء داود بن مساور ، از مقاتل بن همّام ، از گفتهء خود ابو خيره صباحى براى ما نقل كرد كه مىگفته است * من هم در ميان نمايندگان قبيلهء عبد القيس بودم كه به حضور پيامبر ( ص ) رفتيم و آن حضرت مقدارى چوب اراك به ما لطف فرمود كه با آنها مسواك كنيم . گفتيم : اى رسول خدا در سرزمين ما اين چوب فراوان است و البته كه اين كرامت و عطيه شما را مىپذيريم .\r\nپيامبر ( ص ) فرمود : « پروردگارا قبيلهء عبد القيس را بيامرز كه بدون اكراه و با كمال ميل اسلام آوردند و حال آنكه برخى از اقوام مسلمان نشدند مگر پس از آنكه درمانده شدند و كشته‌ها دادند » .\r\n\r\nابان محاربى\r\nاز قبيلهء عبد القيس است .\r\nگويد از گفتهء سعيد بن عامر مرا خبر دادند كه گفته است ابان ، از گفتهء حكم بن حيان محاربى ، از گفتهء خود ابان محاربى كه از نمايندگان قبيلهء عبد القيس بوده است كه به محضر پيامبر ( ص ) آمده‌اند براى ما حديث كرد كه * پيامبر ( ص ) فرموده است : « هر مسلمانى كه بامداد كند و بگويد ستايش از آن خداوند است كه پروردگار من است و هيچ چيزى را با او انباز نمىسازم و گواهى مىدهم كه پروردگارى جز خداى يگانه نيست تا شامگاه گناهانش آمرزيده مىشود و اگر شامگاه اين سخن را بگويد شب را به صبح مىرساند و گناهانش آمرزيده مىشود » .\r\n\r\n","description":"","footnote":"","page_name":" 88 ","page_number":106},
  {"content":"\r\n\r\n( 1 )\r\n\r\nزارع بن وازع عبدى\r\nاو هم همراه نمايندگان قبيلهء عبد القيس بوده است و سپس ساكن بصره شده است .\r\n\r\nجابر بن عبد اللّه بن جابر عبدى\r\nاو هم همراه نمايندگان عبد القيس بوده است و سپس ساكن بصره شده است .\r\n\r\nسلمة جرمى « 1 »\r\nاو پدر عمرو بن سلمه است .\r\nگويد يوسف بن غرق ، از گفتهء مسعر بن حبيب جرمى ، از گفتهء عمرو پسر سلمه ، از گفتهء پدرش ما را خبر داد كه مىگفته است * به حضور رسول خدا رفتيم و پرسيديم : اى رسول خدا ! چه كسى بر ما پيشنمازى كند يا براى ما نماز بخواند ؟ فرمود : « براى شما يا بر شما آن كس نماز بگزارد كه از همه شما بيشتر قرآن را فرا گرفته يا جمع كرده است » . عمرو در پى سخن خود مىگفته است : پدرم در مسجد برايشان نماز مىگزارد و بر جنازه‌هاى آنان هم نماز مىگزارد و تا هنگامى كه در گذشت در اين باره كسى با او ستيز نكرد .\r\nگويد يزيد بن هارون ، از مسعر بن حبيب ما را خبر داد كه مىگفته است عمرو بن سلمه براى ما نقل كرد كه * پدرش و تنى چند از قوم او پس از اينكه مردم مسلمان شده و قرآن آموخته بودند به حضور پيامبر ( ص ) رفتند و پس از انجام كارهاى خود از ايشان پرسيدند چه كسى با ما يا براى ما نماز بگزارد ؟ فرمود : آن كس از شما كه قرآن را بيشتر فرا گرفته يا بيشتر جمع كرده است .\r\nگويد سلمه مىگفته است : چون پيش قوم آمدند و پرسيدند كسى را نيافتند كه بيش از من قرآن آموخته و جمع كرده باشد . سلمه مىگويد : من در آن هنگام نوجوانى بودم كه فقط\r\n\r\n\r\n","description":"","footnote":"\r\n( 1 ) جرم كه معرب كلمه گرم فارسى است نام چند تيره از اعراب قحطانى است ، به قلقشندى ، نهاية الارب في معرفة انساب العرب ، چاپ على خاقانى ، بغداد ، 1378 ق ، ص 195 مراجعه فرماييد .\r\n","page_name":" 89 ","page_number":107},
  {"content":"\r\n\r\n( 1 ) قطيفه‌يى بر تن داشتم ، مرا پيش انداختند و بر ايشان نماز گزاردم و من هيچ مجمعى از قبيلهء جرم تاكنون نديده‌ام مگر اينكه خودم پيشنماز ايشان بوده‌ام . مسعر در پى حديث خود مىافزود كه سلمه بر جنازه‌هاى ايشان هم نماز مىگزارد و تا هنگامى كه در گذشت در مسجد آنان پيشنماز بود .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است ابو يزيد عمرو بن سلمه جرمى براى ما نقل مىكرد كه * ما كنار آبى زندگى مىكرديم كه رهگذر مردم و مسافران بود و ما از آنان مىپرسيديم اين موضوع - ظهور حضرت ختمى مرتبت - چيست ؟ مىگفتند : مردى مىپندارد كه پيامبر است و خداوند او را فرستاده و بر او وحى مىفرمايد و اين آيات را بر او نازل كرده است . من هر چه مىشنيدم حفظ مىكردم آن چنان كه بر سينه‌ام نقش مىبست و بدين گونه بسيارى از قرآن را حفظ كردم . مردم براى مسلمان شدن خود منتظر فتح مكه بودند و مىگفتند منتظر بمانيد اگر بر مردم مكه پيروز شد او راستگو و پيامبر خواهد بود . همين كه خبر فتح مكه رسيد هر گروه به اسلام آوردن پيشى مىگرفت . پدرم براى اظهار مسلمانى گروه ما به حضور رسول خدا رفت و مدتى كه خدا مىخواست همراه پيامبر ماند و سپس برگشت ، چون نزديك ما رسيد به استقبال او رفتيم ، همين كه او را ديديم گفت : به خدا سوگند از پيش كسى آمده‌ام كه به راستى فرستادهء خداوند است و او شما را به انجام اين كارها فرمان مىدهد و از انجام اين كارها باز مىدارد و بايد كه در چه وقتها نماز بگزاريد و چون هنگام نماز فرا رسيد يكى از شما اذان بگويد و آن كس كه از همگان بيشتر قرآن مىداند بر شما در نماز امامت كند . گويد : مردم سياه چادرهاى ما بررسى كردند و كسى را پيدا نكردند كه بيش از من قرآن بداند كه من از مسافران قرآن بسيار آموخته بودم و حفظ داشتم . گويد : مرا در حالى كه شش سال بيشتر نداشتم ! « 1 » بر خود مقدم داشتند و من بر آنان پيشنمازى مىكردم . گويد : بر تن من جامه‌يى كوتاه بود كه چون مىنشستم - به سجده و ركوع مىرفتم . برچيده مىشد . رانها و سرين من آشكار مىشد - زنى از قبيله گفته بود آيا نمىخواهيد سرين و كفل قارى خود را از ما بپوشانيد . براى من پيراهنى بافت بحرين فراهم آوردند و بر من پوشاندند و من از هيچ چيز چنان شاد نشدم كه از آن پيراهن .\r\n\r\n\r\n","description":"","footnote":"\r\n( 1 ) هر چند سادگى و فرمانبردارى در اين داستان قابل توجه است ولى مگر كودك شش ساله مكلف بوده است ؟ ! اين گونه روايات سست از نقاط ضعف طبقات است .\r\n","page_name":" 90 ","page_number":108},
  {"content":"\r\n\r\n( 1 ) گويد احمد بن عبد اللّه بن يونس ما را خبر داد و گفت ابو شهاب ، از گفتهء خالد حذّاء ، از ابو قلابة ، از عمرو بن سلمه جرمى براى ما حديث كرد كه مىگفته است * من با مسافران ديدار مىكردم و آنان براى من آيات قرآن را مىخواندند و من به روزگار زندگى رسول خدا ( ص ) پيشنمازى مىكردم .\r\nگويد ابو الوليد هشام طيالسى ، از گفتهء شعبة بن ايوب ما را خبر داد و گفت شعبه مىگفته است ، از عمرو بن سلمه شنيدم كه مىگفت * پدرم با خبر مسلمان شدن قوم خويش به حضور رسول خدا رفت از جمله چيزهايى كه پيامبر فرموده بود اين بود كه « هر كس از شما كه بيشتر قرآن مىداند در نماز بر شما امامت كند » و من كه كوچكترين آنان بودم و بر ايشان پيشنمازى مىكردم . زنى گفته بود كه سرين قارى خود را بپوشانيد . آنان براى من پيراهنى بريدند نسبت به هيچ چيز به اندازهء آن پيراهن شاد نشدم .\r\nگويد يزيد بن هارون ، از گفتهء عاصم ، از عمرو بن سلمه ما را خبر داد كه مىگفته است * چون نمايندگان قوم من از محضر رسول خدا برگشتند گفتند كه ايشان فرموده است : « بايد آن كس از همه شما بيشتر قرآن مىخواند بر شما پيشنمازى كند » . گويد : مرا فرا خواندند و ركوع و سجود را به من آموختند و من بر آنان پيشنمازى مىكردم . ملافه‌يى پاره و شكافته بر دوش من بود ، و آنان به پدرم مىگفتند چه خوب است سرين پسرت را از ديدگاه ما بپوشانى .\r\n\r\n","description":"","footnote":"","page_name":" 91 ","page_number":109},
  {"content":"\r\n . \r\n","description":"","footnote":"","page_name":" 92 ","page_number":110},
  {"content":"\r\n\r\n( 1 )\r\n\r\nطبقهء نخست ، از فقيهان و محدثان و تابعان مردم بصرة كه از اصحاب عمر بن خطاب ( رض ) بوده‌اند\r\n\r\nابو مريم حنفى\r\nنامش اياس و پسر صبيح بن محرّش بن عبد عمرو بن عبيد بن مالك بن معبّر بن عبد الله بن دول بن حنيفة بن لجيم بن صعب بن على بن بكر بن وائل است .\r\nاو از مردم يمامه و از ياران مسيلمه بوده و در جنگ يمامه زيد بن خطّاب بن نفيل را كشته است و سپس توبه كرده و مسلمان شده و اسلامش پسنديده بوده است . او به روزگار عمر بن خطاب پس از عمران بن حصين سرپرست قضاوت بصره شده است .\r\nگويد يزيد بن هارون ، از گفتهء هشام بن حسّان ، از محمد بن سيرين ، از ابو مريم حنفى ما را خبر داد كه مىگفته است * عمر بن خطاب به آبريزگاه رفت و بيرون آمد و شروع به خواندن قرآن كرد . ابو مريم به او گفت : اى امير مؤمنان ! از مستراح بيرون آمده‌اى - چرا قرآن مىخوانى . عمر به او گفته است : مسيلمه براى تو اين چنين فتوا داده است ؟\r\nگفته‌اند ابو مريم در سنبيل « 1 » كه از نواحى اهواز است در گذشته و محدثى كم حديث بوده است .\r\n\r\nكعب بن سور\r\nابن بكر بن عبد بن ثعلبة بن سليم بن ذهل بن لقيط بن حارث بن مالك بن فهم بن غنم بن\r\n\r\n\r\n","description":"","footnote":"\r\n( 1 ) ياقوت در معجم البلدان مىنويسد اين ناحيه نخست در قلمرو فارس بوده و سپس به خوزستان پيوسته شده است .\r\n","page_name":" 93 ","page_number":111},
  {"content":"\r\n\r\n( 1 ) دوس بن عدثان بن عبد الله بن زهران بن كعب بن حارث بن كعب بن عبد الله بن مالك بن نصر و از قبيله ازد است .\r\nگويد يحيى بن عباد ، از مالك بن مغول ما را خبر داد كه مىگفته است ، از شعبى شنيدم مىگفت * زنى پيش عمر بن خطاب آمد و گفت : از بهترين مردم دنيا كه فقط كسى از او بهتر است كه در عمل بر او پيشى گيرد يا مانند او عمل كند به پيش تو شكايت آورده‌ام . او مردى است كه شب را تا بامداد نماز مىگزارد و روز را تا شام روزه مىدارد . سپس او را آزرم آمد و گفت : اى امير مؤمنان از لغزش من در گذر . عمر گفت : خدايت پاداش دهاد كه نيكو ستودى ، از تو در گذشتم . همين كه آن زن پشت كرد ، كعب بن سور گفت : اى امير مؤمنان ! چه رسا و نيكو شكايت را طرح كرد . عمر پرسيد چه شكايتى كرد ؟ كعب گفت : از همسرش . عمر گفت : زن را پيش من بياوريد . سپس به كعب گفت : ميان اين زن و شوهر قضاوت كن . كعب گفت : در حالى كه خود حضور دارى من داورى كنم ؟ عمر گفت : آرى كه تو با زيركى چيزى را فهميدى كه من نفهميدم . كعب گفت : خداوند مىفرمايد « از زنانى كه براى شما حلال‌اند زن بگيريد دو و سه و چهار » « 1 » و به همسر آن زن گفت : سه روز روزه بدار و يك روز را پيش او افطار كن . و سه شب در خانهء او شب زنده دارى كن و نماز بگزار و يك شب را كنار او بگذران . عمر گفت : اين داورى براى من شگفت‌تر از زيركى نخستين است . عمر او را به بصره كوچ داد و به عنوان قاضى مردم بصره گسيل داشت .\r\nگويد اسحاق بن يوسف ازرق و فضل بن دكين هر دو ، از گفتهء زكرياء بن زائده ، از شعبى ما را خبر دادند كه مىگفته است * عمر بن خطاب ، كعب بن سور را براى داورى بصره گسيل داشت .\r\nگويد عبد الله بن ادريس ، از حصين ، از عمير بن جاوان ، از احنف بن قيس ما را خبر داد كه مىگفته است * در جنگ جمل همين كه دو سپاه روياروى شدند ، كعب بن سور قرآنى را باز كرد گاه اين گروه و گاه آن گروه را سوگند مىداد ، تا آنكه تيرى به او خورد و او را كشت .\r\nگويد سليمان بن حرب ، از حماد بن زيد ، از ايوب ما را خبر داد كه مىگفته است شنيدم * محمد بن سيرين به ابو معشر مىگفت : به من خبر رسيده است كه يكى از ياران شما\r\n\r\n\r\n","description":"","footnote":"\r\n( 1 ) بخشى از آيه سوم ، سورهء چهارم - نساء .\r\n","page_name":" 94 ","page_number":112},
  {"content":"\r\n\r\n( 1 ) از كنار پيكر كعب بن سور كه در آوردگاه بر زمين افتاده بود گذشته و نيزه خود را ميان چشم او قرار داده و گفته است هيچ كافرى را كه همچون تو به حق داورى كند نديده‌ام .\r\nگويد يكى از اهل علم مىگويد : چون طلحه و زبير و عايشه به بصره آمدند كعب بن سور به حجره‌يى پناه برد و در آن را گل گرفت و فقط روزنه‌يى براى دريافت خوردنى و آشاميدنى خود بازگذاشت و بدين گونه از فتنه كناره گيرى كرد . به عايشه گفته شد اگر كعب بن سور همراه تو قيام كند و بيرون آيد هيچ كس از قبيلهء ازد از همراهى با تو خوددارى نخواهد كرد . عايشه سوار شد و كنار خانه كعب آمد و او را صدا كرد ولى كعب پاسخش را نداد .\r\nعايشه گفت : اى كعب ! مگر من مادر تو نيستم مگر مرا بر تو حقى نيست ؟ كعب با عايشه سخن گفت . عايشه گفت : جز اين نيست كه مىخواهم ميان مردم را صلح دهم و كار را به صلاح آورم . در اين هنگام كعب بيرون آمد و قرآن بر دست گرفت آن را گشود و ميان دو صف حركت كرد و آنان را به آنچه در قرآن است فرا خواند . تير ناشناخته‌يى بر او خورد و او را كشت . « 1 » كعب شهره به نيكى و صلاح بود و او را حديثى نيست .\r\n\r\nاحنف بن قيس\r\nنامش ضحاك و پسر قيس بن معاوية بن حصين بن حفص بن عبادة بن نزال بن مرة بن عبيد بن مقاعس بن عمرو بن كعب بن سعد بن زيد منات بن تميم است . مادرش از خاندان قراض قبيلهء باهله است . هنگامى كه مادر او را بزاد پايش كژ بود . مادر در حالى كه او را مىرقصاند اين بيت را مىخواند : « به خدا سوگند اگر اين كژى در پاى او نبود ميان قبيله پسر بچه‌يى مانند او نبود » . « 2 »\r\nكنيهء احنف ابو بحر و محدثى امين و مورد اعتماد و كم حديث بوده است . او گاهى از عمر بن خطاب و على بن ابى طالب ( ع ) و ابو ذر روايت كرده است .\r\n\r\n\r\n","description":"","footnote":"\r\n( 1 ) به گفتهء طبرى در وقايع سال هيجدهم كعب بن سور از آن سال قاضى بصره بوده و به گفتهء طبرى از طرفداران سر سخت عثمان بن عفان بوده است و براى شوراندن مردم بر جنگ با على عليه السلام به مدينه رفته است - وقايع سال سى و ششم - و مىخواسته است از مردم اقرار بگيرد كه طلحه و زبير با زور و اكراه بيعت كرده‌اند . دينورى در اخبار الطوال ، ص 183 مىگويد : طلحه و زبير پرچم قبيله ازد را به كعب بن سور سپردند و فزون بر آن فرمانده پهلوى راست سپاه بوده است . لطفا به نبرد جمل ، ص 209 هم مراجعه فرماييد .\r\n( 2 ) و الله لولا حنف فى رجله * ما كان فى الحى غلام مثله\r\n","page_name":" 95 ","page_number":113},
  {"content":"\r\n\r\n( 1 ) گويد سليمان بن حرب ، از حماد بن زيد ، از على بن زيد ، از حسن بصرى ، از گفتهء خود احنف بن قيس ما را خبر داد كه مىگفته است * به روزگار خلافت عثمان بن عفان در حالى كه بر گرد كعبه طواف مىكردم مردى از قبيلهء ليث مرا ديد و دستم را گرفت و گفت :\r\nآيا به تو مژده بدهم ؟ گفتم : آرى . گفت : به ياد مىآورى كه حضرت ختمى مرتبت مرا پيش بنى سعد كه قوم تو هستند گسيل فرموده بود كه اسلام را بر ايشان عرضه كنم و آنان را به مسلمانى فراخوانم و تو مرا گفتى كه به سوى خير فرا مىخوانى و چيزى جز سخن پسنديده نمىشنوم ؟ گفتم : آرى . آن مرد گفت : من اين گفتهء تو را به پيامبر ( ص ) عرض كردم و آن حضرت گفت : « بار خدايا احنف را بيامرز » . احنف مىگفته است : هيچ چيز در نظرم اميدوار كننده‌تر از اين نيست .\r\nگويد اسماعيل بن ابراهيم ، از گفتهء ايوب ، از محمد مرا خبر داد كه مىگفته است مرا خبر دادند كه * عمر از بنى تميم ياد كرد و آنان را نكوهش كرد . احنف برخاست و گفت :\r\nاى امير مؤمنان ! اجازه ده كه سخن بگويم . گفت : بگو . احنف گفت : سخن از بنى تميم به ميان آوردى و همه‌شان را نكوهش كردى و جز اين نيست كه ايشان هم مردمى هستند كه برخى نكوكار و برخى بدكارند . عمر گفت : راست گفتى و با گفتارى پسنديده سخن را تمام كرد . در اين هنگام حتات كه از ستيزگران با احنف بود برخاست و گفت : اى امير مؤمنان اجازه‌ام ده تا سخن بگويم . عمر گفت : بنشين كه سالارتان احنف شما را كفايت كرد .\r\nگويد عارم بن فضل ، از حماد بن زيد ، از ابو سويد مغيره ، از حسن بصرى ما را خبر داد كه مىگفته است * احنف پيش عمر رفت . عمر يك سال او را نگه داشت و سپس به او گفت : آيا دانستى كه چرا يك سال تو را نگه داشتم ؟ همانا كه رسول خدا ما را از هر منافق دانا برحذر مىداشت و مىترساند و تو انشاء الله از منافقان نيستى .\r\nگويد عارم بن فضل و حسن بن موسى هر دو ، از گفتهء حماد بن سلمه ، از على بن زيد ، از حسن بصرى از خود احنف ما را خبر دادند كه مىگفته است * پيش عمر بن خطاب رفتم ، يك سال مرا پيش خود نگه داشت . سپس گفت : اى احنف تو را آزمودم و سنجيدم جز خير نديدم آشكار تو را پسنديده ديدم اميدوارم نهان تو چون آشكار تو باشد ، و ما حديث مىكرديم كه اين امت را منافقان دانا نابود مىسازند . سپس عمر به ابو موسى اشعرى نوشت :\r\nاما بعد احنف را به خود نزديك ساز و با او رايزنى كن و از او شنوايى داشته باش .\r\nگويد مسلم بن ابراهيم ، از گفتهء ابو كعب حرير فروش ازدى ، از گفتهء ابو الاصفر ما را\r\n\r\n","description":"","footnote":"","page_name":" 96 ","page_number":114},
  {"content":"\r\n\r\n( 1 ) خبر داد كه مىگفته است * احنف به حكومت خراسان گماشته شد و چون به فارس رسيد در شبى سرد جنب شد . او بدون اينكه كسى از غلامان يا سپاهيان را بيدار كند برخاست و به جستجوى آب پرداخت . گويد او از زمين‌هاى سنگلاخ و پرخار عبور كرد و از پاهايش خون روان شد . كنار استخرى رسيد كه يخ بسته بود يخ را شكست و غسل كرد . چون از آب بيرون آمد روى لباسهاى خود يك جفت كفش تازه جفت كرده ديد و پوشيد . صبح موضوع را به ياران خود خبر داد ، گفتند به خدا سوگند ما نفهميده‌ايم كه كجا رفته بودى .\r\nگويد عبد الله بن جعفر رقّى ، از عبيد اللّه بن عمرو ، از معمر ، از گفتهء حسن بصرى ما را خبر داد كه مىگفته است * شريف هيچ قومى را نديدم كه از احنف برتر باشد .\r\nگويد عفان بن مسلم و حسن بن موسى هر دو ، از حماد بن سلمه ، از پير مردى ، از بنى تميم ، از احنف بن قيس ما را خبر دادند كه مىگفته است * بيم از پاسخ مرا از بسيارى از سخنها باز مىدارد .\r\nگويد اسحاق بن يوسف ازرق و محمد بن عبد الله انصارى هر دو ، از ابن عون ، از حسن بصرى ما را خبر دادند كه مىگفته است * پيش معاويه دربارهء مطلبى سخن مىگفتند .\r\nهمگان چيزى گفتند جز احنف كه همچنان ساكت بود . معاويه به او گفت : اى ابو بحر سخن بگو . گفت : اگر دروغ بگويم از خدا بيم دارم و اگر بخواهم راست بگويم از شما مىترسم ! گويد عفان بن مسلم ، از عرعرة بن برند ، از ابن عون ، از حسن بصرى ما را خبر داد كه مىگفته است * احنف مىگفت من بردبار نيستم ولى بردبارى مىكنم .\r\nگويد اسماعيل بن ابراهيم اسدى ، از يونس بن عبيد ما را خبر داد كه مىگفته است * يكى از بردگان آزاد كرده احنف برايم نقل كرد كه بسيار كم اتفاق مىافتاد كه احنف در تنهايى و خلوت قرآن نخواهد . يونس در پى حديث خود مىافزود كه نگريستن به مصحف - مطالعه قرآن - از خوى پسنديده پيشينيان بوده است .\r\nگويد سليمان بن حرب ، از حماد بن زيد ، از زريق بن رديح از سلمة بن منصور ، از گفتهء يكى از غلامان احنف كه منصور پدر سلمه او را خريده بوده است نقل كرد كه مىگفته است * نمازهاى مستحبى را احنف بيشتر شبانه مىگزارد . در آن حال چراغ را نزديك خود مىنهاد و انگشت خويش را بر شعله چراغ مىگرفت و مىگفت سوز گرماى آتش را بچش .\r\nآنگاه خطاب به خود مىگفت : اى احنف ! فلان روز چه چيزى تو را واداشت كه چنان كنى ؟\r\nگويد عفان بن مسلم ، از سليم بن اخضر ، از ابن عون ، از محمد بن سيرين ما را خبر داد\r\n\r\n","description":"","footnote":"","page_name":" 97 ","page_number":115},
  {"content":"\r\n\r\n( 1 ) كه مىگفته است * احنف در يكى از مأموريتهاى جنگى شبانه در دل شب آوايى شنيد كه چنين مىخواند :\r\n« همانا براى هر سالار شايسته است كه نيزه در دست او خون آلود يا درهم شكسته شود » « 1 » گويد محمد بن عبد الله اسدى ، از سفيان ، از داود ما را خبر داد كه مىگفته است * مردى پيش احنف آمد و از او چيزى خواست . احنف گفت : مرا يك سهم بيش نيست كه از خودم فزون نيست ، اسب من هم دو سهم دارد كه از خودش فزون نيست .\r\nگويد عارم بن فضل ، از گفتهء سعيد بن زيد ما را خبر داد كه مىگفته است ، از پدرم شنيدم كه مىگفت * به احنف بن قيس گفتند : پير مردى سالخورده شده‌اى روزه گرفتن ناتوانت مىسازد . گفت : پاداش آن را براى شرّ بزرگ و طولانى - رستخيز - آماده مىكنم و به حساب مىآورم .\r\nگويد عفان بن مسلم و موسى بن اسماعيل هر دو ، از گفتهء عبد الله بن بكر بن عبد الله مزنى ، از مروان اصفر مرا خبر دادند كه مىگفته است شنيدم * احنف بن قيس مىگويد :\r\n« پروردگارا اگر مرا بيامرزى تو شايسته و سزاوار آنى و اگر مرا عذاب كنى من شايسته و سزاوار آنم » .\r\nگويد عمرو بن عاصم كلابى ، از ابو الأشهب ، از عمرو بن ظبيان تميمى كه از خاندان عوف بن عبيد بوده است ، از گفتهء ابو المخيّش ما را خبر داد كه مىگفته است * پيش احنف بن قيس نشسته بودم نامه‌يى از پادشاه « 2 » براى او رسيد كه او را پيش خود و به بيعت با خويش فرا خوانده بود . احنف گفت : پسر زن كبود چشم مرا به دوستى با مردم شام فرا مىخواند ! به خدا سوگند دوست مىدارم كه ميان من و ايشان كوهى از آتش باشد به گونه‌يى كه هر كس از ايشان به سوى ما مىآيد و هر كس از ما پيش ايشان برود در آن آتش بسوزد .\r\n\r\n\r\n","description":"","footnote":"\r\n( 1 ) ان على كل رئيس حقا * ان تخضب القناة او تندقا اين بيت با اندك تفاوت لفظى كه صحيح‌تر هم به نظر مىرسد در مغازى ، ج 1 ، ص 226 و سيرة ابن هشام ، ج 3 ، ص 79 به عثمان بن ابى طلحه پرچمدار مشركان در جنگ احد نسبت داده شده است ، ولى در عيون الاخبار ، ج 1 ، ص 174 همينگونه آمده است .\r\n( 2 ) در هر سه نسخه چاپ شده به صورت « من عند الملك » چاپ شده است با آنكه همانگونه ترجمه كردم ولى به نظر مىرسد صحيح آن عبد الملك است ، يعنى عبد الملك مروان ، به ويژه كه احنف اشاره به مادر او دارد وانگهى احنف از دوستان بسيار نزديك مصعب بن زبير بوده است و عبد الملك مىخواسته او را جلب كند .\r\n","page_name":" 98 ","page_number":116},
  {"content":"\r\n\r\n( 1 ) گويد سعيد بن منصور ، از گفتهء عطّاف بن خالد ، از عبد العزيز بن قدير بصرى ما را خبر داد كه مىگفته است * به احنف گفته شد اى ابو بحر چه حوصله و درنگى دارى . گفت : قضا را چنان است كه در سه باره در خويشتن شتاب مىبينم نخست در نمازم كه چون وقتش فرا رسد شتابان انجام دهم و دربارهء پيكرم پس از مرگ كه با شتاب آن را به خاك بسپرم و در گور پنهان سازم ، سوم دربارهء دخترم كه اگر كسى كه مناسب اوست از او خواستگارى كند شتابان عروسش كنم .\r\nگويد عفان بن مسلم ، از حماد بن سلمه ، از ازرق بن قيس ما را خبر داد كه مىگفته است * احنف بن قيس خوش نمىداشت در محرابى كه اطراف آن را نرده كشيده‌اند نماز بگزارد . « 1 »\r\nگويد همين عفان با همين اسناد ما را خبر داد كه * احنف خوش نمىداشته است روز جمعه پيش از آمدن امام جمعه از ميان مردم بگذرد و آنان را به زحمت اندازد .\r\nگويد فضل بن دكين ، از سفيان ، از اسماعيل ما را خبر داد كه مىگفته است * بر تن احنف بالاپوش خز ديدم .\r\nگويد شهاب بن عباد عبدى ، از ابراهيم بن حميد رواسى ، از اسماعيل بن ابى خالد ما را خبر داد كه مىگفته است * بر تن احنف بالا پوش و عمامهء خز و نيم تنهء يمنى ديدم و سوار بر استر بود .\r\nاحنف دوست مصعب بن زبير بود و براى ديدن مصعب كه در آن هنگام والى كوفه بود به كوفه آمد و همان جا و پيش مصعب در گذشت . مصعب را در تشييع جنازه احنف ديدند كه بدون پوشيدن ردا پياده حركت مىكند . « 2 »\r\n\r\nابو عثمان نهدى\r\nنامش عبد الرحمان و پسر ملّ بن عمرو بن عدىّ بن وهب بن ربيعة بن سعد بن جذيمة بن كعب بن رفاعة بن مالك بن نهد بن زيد بن ليث بن سود بن اسلم بن الحاف بن قضاعة است .\r\n\r\n\r\n","description":"","footnote":"\r\n( 1 ) مقصوره نرده‌هاى بلندى كه بر گرد محراب براى محفوظ ماندن پيشنماز از حمله و غافلگير شدن مىكشيده‌اند و اين كار را نخست معاويه معمول كرد .\r\n( 2 ) احنف در گذشته به سال 72 هجرى است به زركلى ، الاعلام ، ج 1 ، ص 262 مراجعه فرماييد .\r\n","page_name":" 99 ","page_number":117},
  {"content":"\r\n\r\n( 1 ) گويد اسماعيل بن ابراهيم اسدى ، از عمران بن حدير ضمن حديثى كه روايت مىكرد ما را خبر داد كه * نام ابو عثمان ، عبد الرحمان و نام پدرش ملّ بوده است .\r\nگويد يزيد بن هارون ، از گفتهء حجاج بن ابى زينب پدر يوسف بن حجاج ما را خبر داد كه مىگفته است از ابو عثمان نهدى شنيدم مىگفت * به روزگار جاهلى سنگى را مىپرستيديم . آوايى شنيديم كه مىگفت : اى مردان و خاندان مردان مرد ، خداى شما نابود شد او را دريابيد . ما سوار بر شتران رهوار و چموش شديم و در همان حال كه در جستجو بوديم آوايى شنيديم كه مىگفت : ما خداى شما يا شبيه او را پيدا كرديم . به سوى صدا رفتيم از سنگى آن صدا برمىخاست ، كنار آن شتران قربانى را قربان كرديم .\r\nگويد عفان بن مسلم ، از ثابت بن يزيد ، از عاصم احول ما را خبر داد كه مىگفت * از ابو عثمان نهدى پرسيدم آيا پيامبر ( ص ) را ديده‌اى ؟ گفت : نه . گفتم : ابو بكر را ديده‌اى ؟ گفت :\r\nنه ولى از عمر هنگامى كه به كار قيام كرد پيروى كردم و او سه بار از ما زكات گرفت و به حضور پيامبر ( ص ) برد .\r\nگويد احمد بن عبد الله بن يونس ما را خبر داد و گفت زهير ، از گفتهء عاصم ، از خود ابو عثمان براى ما نقل كرد كه مىگفته است * دوازده سال با سلمان همنشينى كردم .\r\nگويد عفان بن مسلم ، از حماد بن سلمة ، از حميد ما را خبر داد كه مىگفته است * ابو عثمان نهدى مىگفت كه يكصد و سى سال از عمر من گذشته است . و هيچ چيز در من نبوده مگر اينكه آن را فراموش كرده‌ام جز آرزو كه آن را بر همان حال كه بوده است مىيابم .\r\nگويد حسن بن موسى ، از گفتهء حماد بن سلمه ، از ثابت بنانى ، از ابو عثمان نهدى ما را خبر داد كه مىگفته است * من مىدانم خداوند متعال چه هنگام از من ياد مىفرمايد . از او پرسيدند از كجا مىدانى ؟ گفت : از آن جا كه خداوند تبارك و تعالى مىفرمايد : « مرا ياد كنيد تا شما را ياد كنم » « 1 » در اين صورت هر گاه خدا را ياد كنم مرا ياد مىفرمايد . گويد : هر گاه دعا مىكرديم ، ابو عثمان مىگفت : به خدا سوگند كه خدا مستجاب مىفرمايد و اين آيه را مىخواند « دعا كنيد و مرا فراخوانيد تا براى شما مستجاب سازم » « 2 » گويد فضل بن دكين از گفتهء ابو طالب عبد السلام بن شدّاد ما را خبر داد كه مىگفته\r\n\r\n\r\n","description":"","footnote":"\r\n( 1 ) بخشى از آيهء 152 ، سورهء دوم - بقره .\r\n( 2 ) بخشى از آيهء 60 ، سورهء چهلم - غافر .\r\n","page_name":" 100 ","page_number":118},
  {"content":"\r\n\r\n( 1 ) است * ابو عثمان نهدى را ديدم كه مأمور گرفتن عوارض بود و براى گرفتن عوارض از قارچ فروش‌ها پيش آنان مىآمد .\r\nگويد ابو غسان مالك بن اسماعيل نهدى ما را خبر داد و گفت * ابو عثمان نهدى ساكن كوفه بود ولى در محله نهدىها خانه‌يى نداشت . هنگامى كه حسين بن على عليه السلام به شهادت رسيد ، ابو عثمان از كوفه كوچ كرد و ساكن بصره شد و گفت ديگر در شهرى كه در آن پسر دختر پيامبر ( ص ) كشته شد ، سكونت نخواهم كرد .\r\nابو عثمان روزگار پيامبر ( ص ) را درك كرده ولى آن حضرت را نديده بود . او محدثى مورد اعتماد بوده و از عمر و عبد الله بن مسعود و ابو موسى اشعرى و سلمان و اسامة و ابو هريره روايت كرده است . او در آغاز امارت حجاج بن يوسف بر عراق در بصره درگذشت .\r\n\r\nابو الاسود دؤلى\r\nنامش ظالم و نام پدرش عمرو بن سفيان بن عمرو بن خلس بن يعمر بن نفاثة بن عدى بن دئل بن بكر بن عبد منات بن كنانه است . ابو الاسود شاعرى متشيع و در حديث به خواست خدا مورد اعتماد است . عبد الله بن عباس هنگامى كه از بصره بيرون مىرفت ابو الاسود را به جانشينى خود مىگماشت و على عليه السلام هم او را بر آن كار مستقر داشت .\r\nگويد موسى بن اسماعيل ، از گفتهء ابو هلال ، از قتاده ما را خبر داد كه مىگفته است * ابو الاسود دؤلى مىگفته است : دشمن‌ترين مردم در نظر من سفلگان بدزبانند و اينكه ناچار از بگو و مگو و دشنام دادن و دشنام شنيدن از ايشان شوم . « 1 »\r\n\r\nزياد بن ابى سفيان\r\n« 2 » بن امية بن عبد شمس . مادرش سميّه كنيز حارث بن كلده ثقفى است . برخى از محدثان به او\r\n\r\n\r\n","description":"","footnote":"\r\n( 1 ) براى آگهى از مقام علمى و پيشگامى ابو الاسود در تدوين نحو و سهم او در ادب عرب مراجعه فرماييد به مقاله بسيار محققانه و مفصل دكتر آذرتاش آذرنوش ، دائرة المعارف بزرگ اسلامى ، ج 5 ، ص 192 - 179 ، و براى ديدن نمونه شعر او به ياقوت ، معجم الادباء ، ج 4 ، ص 180 به اهتمام مارگليوث ، مصر ، 1967 ميلادى مراجعه شود .\r\n( 2 ) پيش از اين هم تذكر دادم كه اين گونه تسامح از محمد بن سعد شگفت آور است .\r\n","page_name":" 101 ","page_number":119},
  {"content":"\r\n\r\n( 1 ) زياد بن ابيه و برخى ديگر زياد امير گفته‌اند . هنگامى كه معاويه او را برادر خود دانست - و به ابو سفيان پدر خويش ملحق ساخت - نخست عهده‌دار امارت بصره شد و سپس معاويه كوفه را هم در اختيار او گذاشت . زياد زمستان را در بصره و تابستان را در كوفه اقامت مىكرد و هر گاه از كوفه بيرون مىرفت عمرو بن حريث را به جانشينى خود مىگماشت و هر گاه از بصره بيرون مىرفت سمرة بن جندب را به جانشينى خود مىگماشت . زياد نه از فقيهان شمرده مىشد و نه از قاريان ، ولى نام آور و دبير ابو موسى اشعرى بوده و گاهى هم روايتى از عمر نقل كرده است . چند حديثى هم از او نقل كرده‌اند .\r\nگويد عارم بن فضل ، از حماد بن زيد ، از ايوب ، از محمد ما را خبر داد كه مىگفته است * نقش انگشترى زياد صورت طاوسى بود .\r\nگويد موسى بن اسماعيل ، از گفتهء مردى از قريش به نام محمد بن حارث ما را خبر داد كه مىگفته است * مرّة كه از آزاد كردگان و وابستگان خانوادهء ابو بكر و صاحب نهر مرّه بود ، پيش عبد الرحمان پسر ابو بكر رفت و تقاضا كرد دربارهء كارى كه با زياد داشت براى زياد سفارشنامه‌اى بنويسد . عبد الرحمان نوشت : از عبد الرحمان به زياد و او را به ابو سفيان نسبت نداد . مره گفت : اين نامه را پيش زياد نمىبرم زيرا مرا زيان خواهد رساند . گويد : مره پيش عايشه رفت و عايشه نوشت : از ام المؤمنين عايشه به زياد بن ابى سفيان . هنگامى كه مره نامه را براى زياد برد ، زياد او را گفت : فردا با اين نامه بيا . فرداى آن روز زياد مردم را جمع كرد و به غلام خود گفت نامه را بخوان و همين كه نامه را خواند كه از ام المؤمنين عايشه به زياد پسر ابو سفيان ، زياد حاجت مره را بر آورده ساخت .\r\nگويد يزيد بن هارون ، از داود بن ابى هند ، از عامر ما را خبر داد كه مىگفته است * دربارهء تقسيم ميراث مردى كه درگذشته و خاله و عمه‌اى بر جاى نهاده بود پيش زياد به داورى آمدند . زياد گفت : به خدا سوگند من به داورى عمر بن خطاب داناترين مردم هستم .\r\nمىدانيد عمر چگونه در اين باره داورى كرد ؟ خاله را مانند خواهر و عمه را مانند برادر حساب كرد دو سوم مال را به عمه و يك سوم آن را به خاله داد .\r\nگويد مردى از گفتهء زكرياء بن ابى زائده ، از عامر ، از گفتهء زياد ما را خبر داد كه * در تفسير آيه فصل الخطاب « 1 » مىگفته است مقصود نوشتن اما بعد است .\r\n\r\n\r\n","description":"","footnote":"\r\n( 1 ) بخشى از آيهء بيستم ، سورهء 38 - ص ، منظور از فصل الخطاب شهود و ايمان و آگهى از چگونگى درست داورى كردن است به تفسير مجمع البيان ذيل آيهء مذكور مراجعه فرماييد .\r\n","page_name":" 102 ","page_number":120},
  {"content":"\r\n\r\n( 1 ) گويد زياد بن ابى سفيان ! به سال فتح مكه در طائف زاده شده است و به سال پنجاه و سوم در حالى كه كارگزار معاويه بر كوفه بود در همان شهر درگذشت . « 1 »\r\n\r\nعبد الله بن حارث\r\nبن نوفل بن حارث بن عبد المطلب بن هاشم . كنيه‌اش ابو محمد و مادرش هند دختر ابو سفيان بن حرب بن اميه است .\r\nعبد الله به روزگار حضرت ختمى مرتبت زاده شده و سخنرانى عمر بن خطاب را در جابيه شنيده است . او از عثمان بن عفان و ابىّ بن كعب و حذيفة بن اليمان و عبد الله بن عباس و از پدر خود حارث حديث شنيده است . عبد الله بن حارث همراه پدر خود به بصره كوچ كرد و براى خود خانه ساخت ، و به هنگام گرفتارى مسعود بن عمرو كه عبيد الله بن زياد از بصره بيرون رفت - گريخت . ميان مردم اختلاف شد و قبيله‌ها و عشيره‌ها را به يارى فرا خواندند . سرانجام تصميم گرفتند عبد الله بن حارث را به سرپرستى درآمدهاى عمومى و پيشنمازى بگمارند . و در اين باره به عبد الله بن زبير نامه نوشتند كه ما به امارت عبد الله بن حارث راضى هستيم و عبد الله بن زبير او را به حكومت بصره گماشت .\r\nعبد الله بن حارث به منبر رفت و شروع به بيعت گرفتن از مردم براى عبد الله بن زبير كرد و اين كار چندان طول كشيد كه عبد الله بن حارث را چرت گرفت و در حالى كه خواب و دستش دراز بود همچنان بيعت گرفتن ادامه داشت . سحيم بن وثيل يربوعى اين بيت را سرود :\r\n« با كسانى كه بيدار بودند بيعت و وفادارى كرده‌ام و با ببّه « 2 » در حالى كه خواب بود بيعت كردم » .\r\nعبد الله بن حارث روزگارى كارگزار عبد الله بن زبير بر بصره بود تا اينكه او را بر كنار\r\n\r\n\r\n","description":"","footnote":"\r\n( 1 ) براى آگهى بيشتر دربارهء مرگ زياد و سبب آن به ترجمهء نهاية الارب ، ج 7 ، به قلم اين بنده ، تهران ، امير كبير ، 1364 ش ، ص 7 - 105 مراجعه فرماييد .\r\n( 2 ) واژه ببّه اسم صوت و هم به معنى فربه و سنگين وزن است به لسان العرب ، ج 1 ، ص 222 مراجعه شود كه همين بيت را هم با اندك تغييرى نقل كرده است .\r\n« بايعت ايقاظا فأوفيت بيعتى * و ببّة قد بايعته و هو نائم » .\r\n","page_name":" 103 ","page_number":121},
  {"content":"\r\n\r\n( 1 ) كرد و حارث بن عبد الله بن ابى ربيعه مخزومى را بر آن كار گماشت . عبد الله بن حارث بن نوفل از بصره بيرون و به عمان رفت و همان جا درگذشت .\r\n\r\nابو صفرة عتكى\r\nنامش ظالم و نام و نسب پدرش سرّاق بن صبيح بن كندىّ بن عمرو بن عدى بن وائل بن حارث بن عتيك بن اسد بن عمران بن عمرو مزيقياء بن عامر ماء السماء بن حارثة الغطريف بن امرى القيس بن ثعلبة بن مازن بن ازد .\r\nابو صفره از مردم ازد دباء است كه نام ناحيه‌اى ميان عمان و بحرين است . مردم آن جا مسلمان شدند و نمايندگانشان به حضور پيامبر آمدند و اقرار به اسلام كردند . پيامبر ( ص ) يكى از افراد خودشان را كه حذيفة بن اليمان ازدى نام داشت و از مردم دباء بود براى تعيين و دريافت زكات همراه ايشان فرمود و دستور نصاب زكات را براى او نوشتند . حذيفه زكات ايشان را مىگرفت و ميان بىنوايان خودشان بخش مىكرد . همين كه رسول خدا ( ص ) رحلت فرمود آنان از دين برگشتند و از پرداخت زكات خوددارى كردند . حذيفه موضوع را براى ابو بكر نوشت ، ابو بكر عكرمه پسر ابو جهل را - با گروهى - به يارى و پيش او فرستاد .\r\nمسلمانان با آنان روياروى شدند و جنگ كردند . پس از چندى خداوند عكرمه را بر آنان پيروز فرمود و ايشان را به گريز واداشت . عكرمه بسيارى از ايشان را كشت و ديگران گريختند و در دژ دباء پناه گرفتند و مسلمانان آنان را محاصره كردند ، سرانجام از دژ فرود آمدند و تسليم فرمان حذيفة ازدى شدند . او صد تن از اشراف ايشان را كشت و زنان و كودكان را اسير گرفت و آنان را به مدينه پيش ابو بكر فرستاد . ابو صفره كه نوجوانى به حد بلوغ نرسيده بود همراه ايشان بود . ابو بكر آهنگ كشتن اسيران كرد ، عمر گفت : اى خليفه رسول خدا ! ايشان گروهى هستند كه نسبت به اموال خود دلبستگى و بخل ورزيده‌اند ، رهايشان كن .\r\nابو بكر از آزاد كردن آنان خوددارى كرد و همچنان در خانهء رمله دختر حارث زندانى و بازداشت بودند . هنگامى كه ابو بكر درگذشت و عمر به خلافت رسيد آنان را فرا خواند و گفت :\r\nاين كار به من رسيده است ، به هر جا مىخواهيد برويد كه آزاديد و پرداخت چيزى بر شما نيست . آنان از مدينه بيرون آمدند و به بصره كوچ كردند و برخى از ايشان به سرزمين خود رفتند . ابو صفره كه پدر مهلب است ساكن بصره شد و خود و فرزندانش به شرف رسيدند .\r\n\r\n","description":"","footnote":"","page_name":" 104 ","page_number":122},
  {"content":"\r\n\r\n( 1 )\r\n\r\nابو العجفاء سلمى\r\nنامش هرم است و از عمر بن خطاب روايت كرده است .\r\n\r\nسائب بن اقرع ثقفى\r\nاز عمر بن خطاب روايت كرده و محدثى كم حديث بوده است .\r\n\r\nحجير بن ربيع عدوى\r\nاز خاندان عدى بن عبد منات بن ادّ بن طابخه بن الياس بن مضر است . او محدثى كم حديث است و از عمر روايت كرده است .\r\n\r\nبرادرش حريث بن ربيع عدوى\r\nاز عمر روايت كرده و كم حديث بوده است .\r\n\r\nاقرع\r\nاو مؤذن عمر بوده و از عمر روايت مىكند كه اسقف را فراخواند و گفت : آيا مشخصات ما را در كتابهاى خويش مىيابيد . عبيد الله بن شقيق عقيلى از او روايت كرده است .\r\n\r\nضبّة بن محصن عنبرى\r\n« 1 » غيرة بن اسد بن ربيعه بن نزار . محدثى كم حديث بوده و از عمر بن خطاب روايت كرده است .\r\n\r\n\r\n","description":"","footnote":"\r\n( 1 ) در چاپ محمد عبد القادر عطاء عنزى و عنزة است .\r\n","page_name":" 105 ","page_number":123},
  {"content":"\r\n\r\n( 1 )\r\n\r\nعامر بن عبد الله بن عبد القيس عنبرى\r\nاز خاندان تميم و كنيه‌اش ابو عمرو و به گفته‌يى ابو عبد الله بوده است .\r\nگويد عبد الله بن جعفر ، از عبيد الله بن عمرو ، از محمد بن واسع ، از عامر بن عبد قيس ما را خبر داد كه مىگفته است * مقررى خود را كه دو هزار درم بوده از عمر دريافت مىكرده و از كنار هر بىنوا كه مىگذشته چيزى مىداده است و چون به خانه مىرسيده است آن را پيش آنان مىانداخته است و آنان مىشمرده‌اند و آن را بدون كم و كاست همان دو هزار درم مىيافته‌اند .\r\nگويد احمد بن عبد الله بن يونس ، از ابو بكر بن عياش ، از هشام بن حسان ما را خبر داد و گفت گمان مىكنم هشام از گفتهء ابن سيرين مىگفته است كه * عامر بن عبد قيس مقررى خود را دريافت كرد و به مردى دستور داد آن را ميان بينوايان بخش كند . گويد سپس حساب كرد و ديد بيش از دو هزار درم داده است ، به عامر گفت : اين بيش از دو هزار درم بود ، گمان مىكنم امير مىداند چه كار مىكنى بر اندازه مقررى تو افزوده است . عامر گفت :\r\nچرا گمان نمىبرى كه آن كس از امير تواناتر است - خدا - افزوده و بركت داده است . شايد هم گفته است آن كس كه از امير سزاوارتر و بر حق‌تر است افزوده است .\r\nگويد به عامر بن عبد الله گفته شد - الهام شد - كه * فلان زن در بهشت همسر تو خواهد بود . عامر به جستجوى او برآمد و دانست كنيزكى است كه براى گروهى از عربهاى بد رفتار و بىادب گوسپندچرانى مىكند ، و همين كه از صحرا برگشت كنيزك را دشنام دادند و با او درشتى كردند و دو گرده نان پيش او افكندند . عامر مىگويد : كنيزك يك گرده نان را براى خانواده فقيرى برد و به آنان داد . فردا صبح چون دوباره آهنگ صحرا كرد دو گرده نان پيش او افكندند و او هر دو را براى خانواده‌اى برد و به آنان داد . متوجه شدم روزه‌دار است و فقط با يك گرده نان افطار مىكند . عامر مىگويد : از پى كنيزك رفتم همين كه به جاى مناسبى رسيد گوسپندها را رها كرد و خود به نماز ايستاد . به او گفتم : آيا نيازى ندارى ؟ گفت :\r\nنه و چون اصرار كردم گفت : دوست دارم دو قطعه پارچه سپيد مىداشتم كه كفن من باشد .\r\nگفتم : چرا دشنامت مىدهند ؟ گفت : در اين كار از خداوند اميد پاداش دارم . من پيش آن عربها برگشتم و پرسيدم چرا اين كنيزكتان را دشنام مىدهيد ؟ گفتند : بيم داريم كه كار را بر ما\r\n\r\n","description":"","footnote":"","page_name":" 106 ","page_number":124},
  {"content":"\r\n\r\n( 1 ) تباه كند . گويد : در همين حال كنيزك ديگر ايشان آمد كه مانند او نبود و او را دشنام ندادند .\r\nپرسيدم آيا او را مىفروشيد ؟ گفتند : هر اندازه هم بدهى او را نمىفروشيم . عامر مىگويد :\r\nرفتم و دو پارچه سپيد آوردم هنگامى آن جا رسيدم كه كنيزك درگذشته بود . گفتم : اجازه دهيد جنازه‌اش را من جمع كنم . موافقت كردند بر پيكرش نماز گزاردم و به خاك سپردمش .\r\nگويد عفان بن مسلم ، از گفتهء جعفر بن سليمان ، از مالك بن دينار ما را خبر داد كه مىگفته است فلانى براى من حديث كرد كه * عامر بن عبد قيس از كنار ميدان مىگذشت ، يكى از اهل ذمه را ديد كه آزارش مىدادند . عامر رداى خود را از دوش افكند و گفت : آيا در حالى كه من زنده باشم ذمه و عهد خدا شكسته شود ، و آن مرد ذمى را نجات داد .\r\nگويد محمد بن عبد الله انصارى ، از گفتهء ابن عون ، از محمد ما را خبر داد كه مىگفته است * نخستين بارى كه معقل بن يسار با عامر آشنا شده و او را شناخته است جايى نزديك ميدان شهر و در ديدرس او بوده است . معقل بن يسار مىگفته است : در آن روز عامر از كنار مردى از اهل ذمه عبور كرد كه او را گرفته بودند . عامر نخست با آنان به نرمى سخن گفت تا او را رها كنند نپذيرفتند . دوباره گفتگو كرد نپذيرفتند . عامر گفت : به خدا سوگند كه دروغ پنداشته‌ايد شما امروز در حالى كه من شاهد باشم نمىتوانيد ذمه و عهد خدا يا ذمه و عهد رسول خدا را بشكنيد . از مركب خود پياده شد و آن شخص را از دست آنان رها كرد . در آن هنگام مردم مىگفتند عامر گوشت و روغن نمىخورد و نماز خود را در مسجد نمىگزارد و همسر اختيار نمىكند و پوست دست او با پوست دست كسى تماس ندارد - با مردم دست نمىدهد و چهره به چهره نمىسايد . وانگهى مىگويد من همچون ابراهيم ( ع ) هستم .\r\nمعقل مىگويد : پيش عامر رفتم و به خانه‌اش درآمدم ديدم شب كلاه پارسايان بر سر دارد - جامه پارسايان بر تن دارد - گفتم : مردم چنين گمان دارند و مىگويند كه تو گوشت نمىخورى . گفت : نه چنين است كه هر گاه هوس آن را داشته باشيم دستور مىدهيم گوسپندى مىكشند و از گوشتش مىخوريم . آنان چيزى گفته‌اند كه نمىدانم چيست ، اما روغنى كه از صحرا مىآورند مىخورم .\r\nگويد : ابن عون كه از راويان اين روايت است مىگويد كه با دست به سوى صحرا\r\n\r\n","description":"","footnote":"","page_name":" 107 ","page_number":125},
  {"content":"\r\n\r\n( 1 ) اشاره كرد و گفت روغنى را كه از كوهستان مىآورند نمىخورم . « 1 » و اينكه گفته‌اند من در مسجدها نماز نمىگزارم ، من روز جمعه همراه مردم نماز مىگزارم - در نماز جمعه شركت مىكنم - و براى نمازهاى ديگرم همين جا - خانه‌ام - را برگزيده‌ام . اما اين گفتهء ايشان كه ازدواج نمىكنم ، من يك تن تنهايم بيم آن دارم كه بر من چيره شوند - مرا نفسى سركش است و بيم دارم بر من چيره شود - اما اين گفتارشان كه من پنداشته‌ام چون ابراهيم عليه السلام هستم ، چنين نگفته‌ام بلكه گفته‌ام اميدوارم خداوند مرا همنشين و همراه پيامبران و صديقان و شهيدان و صالحان قرار دهد كه چه نيكو دوستانى هستند . « 2 »\r\nگويد عمرو بن عاصم كلابى ما را خبر داد و گفت پدر بزرگم صباح بن ابو عبدة عنبرى براى من از گفتهء يكى از مردان قبيله كه من نامش را فراموش كردم نقل كرد كه مىگفته است * در يكى از جنگها همراه عامر بودم كنار بيشه‌اى فرود آمديم . او اسباب‌هاى خود را جمع كرد و ريسمان درازى بر پاى اسب خود بست و علف برايش ريخت و خود درون بيشه رفت . گفتم بايد ببينم كه امشب عامر چه مىكند . گويد : عامر به زمين بلند و هموارى رسيد و تمام شب را نماز گزارد ، چون سپيده دم فرا رسيد به دعا كردن روى آورد . از جمله دعاهاى او اين بود كه عرضه مىداشت : پروردگارا سه خواسته از پيشگاهت خواستم ، دو خواسته را برآوردى و سومى را نپذيرفتى . پروردگارا سومى را هم به من عنايت فرماى تا بتوانم همانگونه كه مىخواهم و دوست دارم تو را عبادت كنم . گويد : در اين هنگام هوا روشن شد ، عامر مرا ديد ، صداى خود را خشم آلود برآورد و گفت : اى كاش تو را ديده بودم كه ديشب مرا زير نظر داشته‌اى كه آهنگ تو و چنين و چنان مىكردم . گفتم : اينك اين موضوع را رها كن . به خدا سوگند يا بايد به من بگويى آن سه خواسته كه از كردگار خود خواسته‌اى چه بوده است يا آنكه به گونه‌اى كه تو را خوش نخواهد آمد جز آنچه را كه ديده‌ام نقل و بازگو مىكنم ، گفت : واى بر تو چنان مكن . گفتم : همين است كه گفتم . و چون ديد من دست بردار نيستم ، گفت : به شرط آنكه تا هنگامى كه زنده‌ام بازگو نكنى . گفتم : در اين باره خدا را بر خود گواه مىگيرم كه به خواستهء تو رفتار كنم . گفت : من از پروردگار خود خواسته بودم محبت نسبت به زنان را از دلم بزدايد كه براى حفظ دين خود از چيزى بيش از زنها\r\n\r\n\r\n","description":"","footnote":"\r\n( 1 ) ميان چاپ ليدن و چاپ بيروت اختلاف است . در چاپ ليدن آمده است از روغن كوهستان هم مىخورم .\r\n( 2 ) برگرفته از آيه 69 ، سوره چهارم - نساء .\r\n","page_name":" 108 ","page_number":126},
  {"content":"\r\n\r\n( 1 ) نمىترسم ، و به خدا سوگند اينك براى من فرق نمىكند كه ديوارى را ببينم يا زنى را ! « 1 » و از خداى خود خواسته بودم چنان فرمايد كه از هيچكس جز خودش بيم نداشته باشم و به حق سوگند كه اينك از كسى جز او نمىترسم ، سومين خواسته‌ام اين بود كه خواب را از من ببرد تا در شب و روز همانگونه كه مىخواهم او را عبادت كنم ، پذيرفته نشد .\r\nگويد عمرو بن عاصم ، از همّام ، از قتاده مرا خبر داد كه مىگفته است * عامر بن عبد الله از خداى خود خواست كه شست و شو و وضو گرفتن را در زمستان بر او آسان فرمايد و براى او آبى كه گرم و داراى بخار بود آورده مىشد . و از پروردگار خويش خواست كه شهوت نسبت به زنان را از دلش بيرون برد و چنان بود كه زن و مرد را كه مىديد براى او فرقى نداشت . و از كردگار خويش تقاضا كرد كه ميان دل او و شيطان به هنگام نماز پرده كشد و حائل شود و بر آن خواسته دست نيافت .\r\nگويد : گاهى كه در جنگ و جهاد بود او را مىگفتند بر اين بيشه و نيزار مرو كه از شير بر تو بيم داريم ، مىگفت از پروردگار خود آزرم دارم كه از چيزى جز او بيم داشته باشم .\r\nگويد عمرو بن عاصم ، از همّام ، از قتاده ما را خبر داد كه مىگفته است * كلمه‌يى در قرآن است كه اگر خدا عنايت فرمايد در نظرم محبوبتر از همه دنياست . پرسيدند كدام كلمه است ؟ گفت : اينكه خداوند مرا از پرهيزكاران قرار دهد كه خود فرموده است « جز اين نيست كه خداوند از پرهيزكاران مىپذيرد » « 2 » گويد كثير بن هشام ، از جعفر بن برقان ، از گفتهء محدثى ، از حسن بصرى ما را خبر داد كه مىگفته است عامر بن عبد قيس مىگفته است * به خدا سوگند اگر بتوانم اندوه و همت خود را فقط يك اندوه و همت قرار مىدادم . حسن بصرى مىافزوده است كه به خدا سوگند عامر چنان كرد .\r\nگويد عبيد الله بن محمد قرشى ، از گفتهء عبد الجبار بن نصر سلمى و او از گفتهء يكى از مشايخ خود ما را خبر داد كه مىگفته است * به عامر بن عبد الله گفته شد به خويشتن زيان مىزنى . گويد پوست ساعد خود را در دست گرفت و گفت : كاش مىتوانستم كارى كنم كه زمين از چربى آن جز اندكى بهره نبرد .\r\nگويد عبيد اللّه بن محمد قرشى ، از عقبة بن فضالة ، از محدثى كه گمان مىكنم سكين\r\n\r\n\r\n","description":"","footnote":"\r\n( 1 ) اين گونه انديشه‌ها مطلوب و پسنديدهء اسلام نيست ، مگر بيشتر پيامبران بزرگوار زن و فرزند نداشته‌اند ؟\r\n( 2 ) بخشى از آيهء 27 ، سورهء پنجم - مائده .\r\n","page_name":" 109 ","page_number":127},
  {"content":"\r\n\r\n( 1 ) هجرى بوده است ما را خبر داد كه مىگفته است * عامر هر گاه از كنار ميوه‌ها مىگذشت مىگفت بريده و باز داشته شده است . « 1 »\r\nگويد عفان بن مسلم و عمرو بن عاصم هر دو از حماد بن سلمة ، از ثابت بنانى ما را خبر دادند كه * عامر بن عبد الله به دو پسر عموى خود - به روايت عفان - يا به دو برادرزادهء خود - به روايت عمرو - مىگفته است كار خود را به خدا واگذاريد تا آرامش يابيد .\r\nگويد عفان بن مسلم ، از جعفر بن سليمان ، از مالك بن دينار از كسى كه خود ديده بود ما را خبر داد كه مىگفته است * عامر روغن زيتون خواست و اين گونه در دست خويش ريخت ، جعفر بن سليمان ضمن نقل اين سخن با دست خود همانگونه نشان مىداد ، سپس دو دست خود را به هم ماليد و اين آيه را خواند « درختى كه از طور سينا بيرون مىآيد و به روغن و نان خورش براى خورندگان مىرويد » « 2 » و سپس موهاى سر و ريش خود را روغن ماليد .\r\nگويد حماد بن مسعده ، از ابن عون ، از محمد ما را خبر داد كه مىگفته است * ميان عبد الله بن عامر عنبرى و مردى دربارهء چيزى بگو و مگو بود . گويد عامر او را در صفتى كه در مادرش بود سرزنش كرد ، پس از آن به عامر گفته شد تو را چنين نمىپنداشتيم كه اين كار را پسنديده بدارى - از عهدهء اين كارها برآيى - گفت : چه بسيار چيزها كه شما چنين گمان مىبريد و من خود بر آن داناترم .\r\nگويد حسن بن موسى ، از شعبة بن حجاج ، از حبيب بن شهيد ما را خبر داد كه مىگفته است از ابو بشر شنيدم كه از گفتهء سهم بن شقيق نقل مىكرد كه مىگفته است * براى ديدن عامر بن عبد الله رفتم و بر در خانه‌اش نشستم تا از خانه بيرون آمد و غسل كرده بود . گفتم :\r\nچنين مىبينم كه غسل كردن را خوش مىدارى ؟ گفت : گاهى غسل مىكنم حالا بگو كه چه كار دارى ؟ گفتم : حديث مىخواهم . گفت : و با من عهد كرده‌اى كه بهترين حديث را بگويم .\r\nگويد ، شعبة بن حجاج مىگفت : برخى از محدثان خوش نمىدارند كه عامر بن عبد قيس بگويند .\r\nگويد حسن بن موسى ، از ابو هلال ، از محمد بن سيرين ما را خبر داد كه مىگفته است\r\n\r\n\r\n","description":"","footnote":"\r\n( 1 ) اقتباس شده از آيهء 32 ، سورهء پنجاه و شش - واقعه .\r\n( 2 ) آيهء 20 ، سورهء بيست و سوم - مؤمنون .\r\n","page_name":" 110 ","page_number":128},
  {"content":"\r\n\r\n( 1 ) * به عامر بن عبد الله گفتند كاش ازدواج كنى . گفت : نه نشاط آن را دارم و نه مال و نمىخواهم زن مسلمانى را گول بزنم .\r\nگويد عارم بن فضل ، از حماد بن زيد ، از ايوب ، از ابو قلابه ما را خبر داد كه مىگفته است * مردى عامر بن عبد قيس را ديد و به دو گفت : اين چه كارى است كه پيش گرفته‌اى - چرا از ازدواج خوددارى مىكنى ؟ - مگر خداوند نفرموده است « همانا پيش از تو پيامبرانى فرستاده‌ايم و براى ايشان همسران و فرزندان قرار داده‌ايم » « 1 » عامر گفت : مگر خداوند نفرموده است « جن و آدمى را نيافريدم مگر آنكه مرا عبادت كنند » « 2 » گويد كثير بن هشام ، از جعفر بن برقان ، از ميمون بن مهران ما را خبر داد كه مىگفته است * امير بصره به عامر پيام داد كه أمير المؤمنين مرا فرمان داده است تا از تو بپرسم كه چرا همسر نمىگيرى . گفت : اگر مقدماتش فراهم مىبود ازدواج با آنان را رها نمىساختم . گفت :\r\nچرا پنير نمىخورى . گفت : من جايى زندگى مىكنم كه مجوسيان هم زندگى مىكنند ، كسى از مسلمانان هم گواهى نداده است كه در آن پنير گوشت مردار وجود ندارد كه من از آن بخورم . گفت : چه چيز تو را از آمدن به درگاه اميران باز مىدارد ؟ گفت : بر درگاه شما نيازمندان بسيارند آنان را فراخوانيد و نيازهايشان را برآوريد و كسى را كه با شما كارى ندارد رها كنيد .\r\nگويد عتّاب بن زياد ، از عبد الله بن مبارك ما را خبر داد كه مىگفته است عبد الرحمان بن يزيد بن جابر ، از گفتهء بلال بن سعد براى من نقل كرد كه * دربارهء عامر بن عبد قيس پيش زياد و كس ديگرى گفت پيش ابن عامر سخن‌چينى كردند و گفتند اين جا مردى است كه چون به او گفته مىشود ابراهيم عليه السلام از تو بهتر نيست سكوت مىكند . ازدواج با زنان را هم رها كرده است . حاكم بصره در اين باره به عثمان نامه نوشت و عثمان در پاسخ او نوشت آن مرد را سوار بر شترى كن و به شام تبعيدش كن . چون پاسخ نامه براى امير بصره رسيد عامر را فرا خواند و پرسيد تو همان كسى هستى كه مىگويند ابراهيم عليه السلام از تو بهتر نيست و سكوت مىكنى ؟ گفت : آرى به خدا سوگند سكوت من فقط از شگفتى است كه آرزومندم اى كاش غبار پاى او باشم كه همراهش به بهشت مىرود ، امير پرسيد چرا زن گرفتن را رها كرده‌اى ؟ گفت : به خدا سوگند از اين جهت رها كرده‌ام كه مىدانم چون زن\r\n\r\n\r\n","description":"","footnote":"\r\n( 1 ) بخشى از آيهء 38 ، سورهء سيزدهم - رعد .\r\n( 2 ) آيهء 56 ، سورهء پنجاه و يكم - و الذاريات .\r\n","page_name":" 111 ","page_number":129},
  {"content":"\r\n\r\n( 1 ) بگيرم شايد فرزنددار شوم و چون براى من فرزند باشد دنيا خاطرم را پراكنده مىسازد و دوست مىدارم از چنان اندوهى بر كنار باشم . حاكم بصره او را بر شترى نشاند و به شام تبعيد كرد . همين كه به شام رسيد معاويه او را در كاخ سبز خويش مسكن داد و كنيزى را به خدمت او گماشت و فرمان داد احوال عامر را به او گزارش دهد . و چنان بود كه عامر سحر از كاخ بيرون مىرفت و كنيزك او را تا پس از تاريكى شب نمىديد . معاويه از خوراك خود براى او مىفرستاد و عامر به چيزى از آن دست نمىزد . او با خود پاره نانى خشك مىآورد و آن را در آب خيس مىكرد و همان را مىخورد و از همان آب مىآشاميد و سپس به نماز مىايستاد و تا هنگامى كه بانگ اذان را مىشنيد بر پاى بود و سپس از خانه بيرون مىرفت و كنيزك تا شب او را نمىديد . معاويه براى عثمان نامه‌اى دربارهء او و احوالش نوشت . عثمان پاسخ داد او نخستين كسى باشد كه پيش تو مىآيد و آخرين كسى باشد كه از حضور تو مىرود و ده برده و ده مركب در اختيارش بگذار . چون پاسخ عثمان به معاويه رسيد ، به عامر پيام داد كه أمير المؤمنين براى من نوشته است دستور دهم ده برده به تو دهند . عامر گفت : اينك كه يك شيطان بر من گماشته است بر من چيره شده است چگونه ممكن است ده برده را بر خود جمع كنم . معاويه گفت : و دستور داده است ده مركب در اختيارت بگذارم .\r\nگفت : هم اكنون كه فقط استرى دارم مىترسم كه خداوند دربارهء مواقعى كه از آن استفاده نمىكنم در قيامت از من بپرسد . معاويه گفت : و دستور داده است تو را نخستين كس كه پيش من مىآيى و آخرين كس كه بيرون مىروى قرار دهم . گفت : مرا نيازى به اين كار نيست .\r\nگويد بلال بن سعد از گفتهء كسى كه عامر را در سرزمين روم - در جهاد - ديده بود ما را خبر داد كه مىگفته است * يك گردنه و يك منزل را خودش بر همين استرش سوار مىشده است و يك گردنه مجاهدان را سوار مىكرده است . بلال ما را گفت كه چون عامر براى جهاد حركت مىكرد مىايستاد و گروههاى همراه را بررسى مىكرد و هر گاه گروهى را كه موافق او بودند مىديد ، مىگفت : توجه كنيد مىخواهم همراه شما باشم به شرطى كه براى من سه شرط را تعهد كنيد ، مىپرسيدند چيست ؟ مىگفت : نخست اينكه خدمتگزار شما باشم و هيچكس از شما در آن كار با من همكارى و ستيز نكند ، دو ديگر آنكه مؤذن شما باشم و كسى از شما در آن با من همكارى و ستيز نكند ، سوم آنكه به اندازهء توان خود براى شما هزينه كنم . هر گاه تقاضاى او را مىپذيرفتيد به آنان مىپيوست و هر گاه كسى از آن گروه در يكى از اين كارها با او ستيز مىكرد ، از آنان جدا مىشد و به ديگران مىپيوست .\r\n\r\n","description":"","footnote":"","page_name":" 112 ","page_number":130},
  {"content":"\r\n\r\n( 1 ) گويد عفان بن مسلم ، از گفتهء جعفر بن سليمان ، از گفتهء سعيد جريرى ما را خبر داد و گفت كه سعيد مىگفته است * هنگامى كه عامر بن عبد الله را از بصره كوچ دادند ، دوستانش او را بدرقه كردند همين كه پشت باروى شهر رسيد « 1 » به دوستان خود گفت : اينك دعا مىكنم ، شما آمين بگوييد . گفتند : دعا كن كه اين انتظار را از تو داشتيم . عامر گفت :\r\nپروردگارا كسانى را كه دربارهء من سخن‌چينى كردند و بر من دروغ بستند و مرا از شهر خودم بيرون كردند و ميان من و دوستانم جدايى افكندند ، مال و فرزندانشان را فزون كن و بدنهايشان سالم بدار و عمرشان را دراز كن .\r\nگويد عمرو بن عاصم كلابى ، از عبد الملك بن معن نهشلى ، از گفتهء نصر بن حسّان عنبرى پدر بزرگ معاذ بن معاذ بن معاذ عنبرى قاضى ، از گفتهء حصين بن ابى حرّ عنبرى پدر بزرگ عبيد الله بن حسن قاضى ما را خبر داد كه مىگفته است * به شام رفتم و دربارهء عامر بن عبد قيس پرسيدم ، گفتند او در خانهء پير زنى منزل دارد . پيش او رفتم و پرسيدم ، گفت عامر در دامنهء اين كوه شب و روز را به نماز خواندن مىگذارند و اگر مىخواهى پيش او به روى به هنگام افطار و روزه گشايى او برو . گويد : پيش عامر رفتم و بر او سلام دادم . او با من چنان به اختصار احوال‌پرسى كرد كه گويى ديروز با هم بوده‌ايم و هيچ از حال اقوام خود نپرسيد كه چه كسانى زنده و چه كسانى مرده‌اند ، وانگهى به شام هم مرا تعارف نكرد .\r\nگويد : به عامر گفتم چيز شگفتى از تو ديدم ، پرسيد چه چيزى ؟ گفتم : روزگارى است كه پيش ما نبوده‌اى ، به گونه‌اى احوال‌پرسى كردى كه گويا ديروز با هم بوده‌ايم ، گفت : تو را سالم ديدم از چه چيزى بايد سؤال مىكردم ؟ گفتم : با آنكه از نزديكى و آگاهى من نسبت به خويشاوندان خود آگاهى هيچ از من نپرسيدى چه كسانى زنده‌اند و چه كسانى در گذشته‌اند .\r\nگفت : دربارهء آنان چه چيزى از تو بپرسم ، هر كس از ايشان مرده كه مرده است و هر كس هم نمرده است دير يا زود خواهد مرد . گفتم : چرا مرا به خوردن شام تعارف نكردى ؟ گفت :\r\nمىدانم كه تو خوراك اميران را مىخورى و خوراك من خشك و بدون نان خورش است .\r\nحصين بن ابى حر مىگويد : پس از آن به مسجد رفتم و عامر را ديدم كنار كعب الاحبار نشسته و ميان ايشان بخشى از تورات قرار داشت ، كعب آن را مىخواند و چون به موضوع جالبى مىرسيد آن را براى عامر تفسير مىكرد . در آن ميان به كلمه‌يى رسيدند كه به شكل\r\n\r\n\r\n","description":"","footnote":"\r\n( 1 ) در هر دو چاپ بريل و بيروت اشتباه چاپى بود از حلية الاولياء ترجمه شد .\r\n","page_name":" 113 ","page_number":131},
  {"content":"\r\n\r\n( 1 ) حرف را يا « ز » بود ، گويد عامر از كعب پرسيد اى ابو عبد الله ! آيا مىدانى اين چيست ؟ گفت :\r\nنه ، عامر گفت : اين رشوه است و در كتاب خدا چنين يافته‌ام كه چشم بينش را نابينا مىكند و بر دل زنگار مىكشد .\r\nگويد عمرو بن عاصم ، از گفتهء جعفر بن سليمان ، از مالك بن دينار ما را خبر داد كه مىگفته است * هنگامى كه كعب عامر را در شام ديد پرسيد اين كيست ؟ گفتند عامر بن قيس عنبرى است . كعب گفت : آرى اين مرد راهب اين امت است .\r\nگويد اسحاق بن ابى اسرائيل ، از گفتهء عمرو بن عاصم ، از سليمان بن مغيره ، از گفتهء ايوب سختيانى ما را خبر داد كه مىگفته است * چون آن گروه را به شام تبعيد كردند ، مذعور و عامر بن قيس و صعصعة بن صوحان هم از ايشان بودند و همين كه بىگناهى آنان شناخته شد به آنان اجازهء برگشت داده شد ، برخى برگشتند و برخى ماندند . مذعور و عامر از كسانى بودند كه در شام ماندند . صعصعة بن صوحان از آنانى بود كه برگشتند .\r\nگويد احمد بن ابراهيم عبدى ، از گفتهء ابو الوليد شيبانى ، از گفتهء مخلد ما را خبر داد كه مىگفته است شنيده‌ام و اصل مىگفته است كه * عامر همراه مردم به جهاد رفته بود ، مردم در منزلى فرود آمدند و عامر در كليسايى منزل كرد و به مردى گفت خلوتگه من كنار در كليسا است و كسى پيش من نيايد . گويد : پس از اندك زمانى آن مرد پيش عامر آمد و گفت امير قوم اجازه مىخواهد به حضورت آيد . عامر اجازه داد و امير وارد شد و چون نزديك رسيد عامر به او گفت : تو را به خدا سوگند مىدهم و خدا را به يادت مىآورم كه مبادا مرا به دنيا راغب و نسبت به آخرت بىرغبت كنى .\r\nگويد احمد بن ابراهيم عبدى ، از گفتهء سعيد بن عامر ، از اسماء بن عبيد ما را خبر داد كه مىگفته است * عامر عنبرى همراه لشكرى بود كه دختر يكى از سران دشمن را به اسيرى گرفته بودند ، چون آن دختر را براى عامر وصف كردند ، به آنان گفت من هم مردى از مردانم ، او را به من ببخشيد . سپاهيان با ميل و شادى پذيرفتند و دختر را براى عامر آوردند .\r\nعامر به دختر گفت : در راه خدا آزادى . گفتند : اى عامر ! به خدا سوگند اگر مىخواستى مىتوانستى او را با چند اسير مبادله كنى و آنان را از بردگى رها سازى و آزاد كنى . گفت : من در پيشگاه پروردگار خويش حساب مىكنم .\r\nگويد احمد بن ابراهيم عبدى ، از اسود بن سالم ، از حماد بن زيد ، از سعيد جريرى ما را خبر داد كه مىگفته است * مردى حضرت ختمى مرتبت را به خواب ديد و عرض كرد\r\n\r\n","description":"","footnote":"","page_name":" 114 ","page_number":132},
  {"content":"\r\n\r\n( 1 ) براى من آمرزش خواهى كن . آن حضرت فرمود : عامر بن عبد القيس براى تو آمرزش خواهى كند . آن مرد مىگفته است پيش عامر رفتم و موضوع را گفتم . عامر چندان گريست كه صداى هاىهاى آن را شنيدم .\r\nگويد احمد بن ابراهيم عبدى ، از عبيد الله بن ثور ، از سعيد بن زيد ، از سعيد جريرى ، از مضارب بن حزن تميمى ما را خبر داد كه مىگفته است * به معاويه گفتيم اين قاريان خودمان را كه پيش شما گسيل داشتيم چگونه يافتيد ؟ گفت : ستايش مىكنند و اگر لازم باشد دست و پاى خود را جمع مىكنند - محافظه‌كار مىشوند - با دروغ وارد مىشوند و با تزوير و فريب بيرون مىروند ، جز يك تن از ايشان كه او مرد خويشتن است . پرسيديم اى امير مؤمنان او كيست ؟ گفت : عامر بن عبد قيس است .\r\nگويد احمد بن ابراهيم ، از گفتهء سهل بن محمود ، از سفيان ، از ابو موسى ما را خبر داد كه مىگفته است * چون عامر آهنگ رفتن كرد پيش مطّرف آمد كه بر او سلام دهد . در را كوبيد ، مطرف به خدمتكار خود گفت بنگر كه كيست . خدمتكار گفت : عامر است . مطرف بر در خانه رفت ، عامر بر او سلام داد و برگشت . چون پاسى از شب گذشت عامر برگشت و در را كوبيد . مطرف به خدمتكار گفت بنگر كه كيست ، گفت عامر است . مطرف بر در خانه رفت و گفت پدر و مادرم فداى تو باد چه چيز تو را بر در خانه برگردانده است ؟ عامر گفت : به خدا سوگند چيزى جز دوست داشتن تو مرا بر نگردانده است . عامر به مطرف سلام داد و از او بدرود كرد و رفت . و چون پاسى ديگر از شب گذشت برگشت و در را كوبيد . مطرف همچنان خدمتكار را گفت بنگر كه كيست . خدمتكار پرسيد كيست ؟ عامر گفت : من هستم ، و مطرف پيش او رفت و همان سخن را گفت و همان پاسخ را شنيد ، و اين كار را سه بار تكرار كرد .\r\nگويد احمد بن ابراهيم ، از گفتهء بشير بن عمر زهرانى ، از همّام ، از قتاده ما را خبر داد كه مىگفته است * هنگامى كه عامر محتضر شد شروع به گريستن كرد . از او پرسيدند چه چيز به گريه‌ات واداشته است ؟ گفت : از بيم مرگ و آزمندى به دنيا نمىگريم . بر اين مىگريم كه توفيق روزه و تشنگى روزهاى گرم و سعادت نماز شب در شبهاى زمستان از دست مىرود .\r\nگويد احمد بن ابراهيم ، از گفتهء عبد الصمد بن عبد الوارث ، از ابو هلال ، از حميد بن هلال ما را خبر داد كه مىگفته است * عامر مىگفت دنيا چهار چيز است ، خواب و مال و\r\n\r\n","description":"","footnote":"","page_name":" 115 ","page_number":133},
  {"content":"\r\n\r\n( 1 ) زن و خوراك . من خويشتن را از دو چيز آن بر كنار داشته‌ام كه مرا نيازى به مال نيست دربارهء زنان هم به خدا سوگند براى من فرقى ندارد كه زنى را ببينم يا ديوارى را ولى از اين خواب و خوراك چاره نمىيابم و با اينكه تمام كوشش خود را به كار برده‌ام ولى بايد از آن بهره برد . گويد : عامر شب را براى خود روز قرار داده بود كه همواره بر پاى بود و نماز مىگزارد و روز را شب قرار داده بود يعنى روزه مىگرفت و مىخوابيد . « 1 »\r\n\r\nابو العاليه رياحى\r\nنامش رفيع است . بردهء زنى از قبيلهء بنى رياح بود كه او را بدون هيچ قيد و شرطى آزاد كرد . « 2 »\r\nگويد عارم بن فضل ، از حماد بن زيد ، از شعيب بن حبحاب از گفتهء خود ابو العاليه ما را خبر داد كه مىگفته است * زنى مرا كه برده بودم خريد و تصميم به آزاد كردنم گرفت .\r\nپسر عموهايش او را گفتند اين را آزاد مىكنى به كوفه خواهد رفت و از تو خواهد بريد . او مرا با خود به جايى از مسجد آورد كه اگر بخواهم مىتوانم تو را آن جا ببرم . آن زن به من گفت : بىهيچ قيد و شرطى آزادى . گويد به همين سبب ابو العاليه در مورد همه اموال خود وصيت كرد .\r\nگويد حجاج بن نصير ، از ابو خلدة ما را خبر داد كه * ابو العاليه او را گفته است هر سيم و زر و هر گونه مالى كه از من باقى ماند پس از اينكه حق همسرم را داديد يك سومش در راه خدا و يك سوم براى خاندان پيامبر ( ص ) و يك سومش ميان بىنوايان مسلمان تقسيم شود .\r\nابو خلده مىگويد : به او گفتم مگر اين كار را مىتوانى انجام دهى سهم آزاد كنندگان تو كجا مىرود ؟ گفت : هم اكنون داستان خود را براى تو مىگويم . من برده بانويى مرد صفت بودم .\r\nروز جمعه‌اى روى به من آورد و گفت : اى غلام كجا برويم ؟ گفتم : من به مسجد مىروم .\r\nپرسيد كدام مسجد ؟ گفتم : مسجد جامع . گفت : حركت كن . من از پى آن بانو راه افتادم تا به مسجد جامع در آمد ، هنگامى رسيديم كه امام بر منبر بود ، دستم را گرفت و عرضه داشت :\r\n\r\n\r\n","description":"","footnote":"\r\n( 1 ) به گفتهء زركلى در الاعلام ، ج 4 ، ص 20 عامر حدود سال 55 هجرى در گذشته است . شرح احوال او به تفصيل در حلية الاولياء ، ج 2 ، ص 95 - 87 هم آمده است .\r\n( 2 ) در متن كلمه سائبه است ، كه ابن اثير در النهاية فى غريب الحديث توضيح داده است كه آزادى بدون قيد و شرط است و آزاد كننده حق ولاى خود و ميراث بردن را مىبخشيده است .\r\n","page_name":" 116 ","page_number":134},
  {"content":"\r\n\r\n( 1 ) بار خدايا او را براى من اندوخته‌اى در محضر خود قرار بده و سپس به مردم گفت اى كسانى كه در اين مسجديد گواه باشيد كه او براى خدا آزاد بىقيد و شرط است و هيچكس را بر او حقى جز حق پسنديده - امر به معروف - نيست و مرا رها كرد و رفت ، و پس از آن يك ديگر را نديديم . ابو العاليه مىافزوده است سائبه هر جا خواهد مىرود .\r\nگويد عمرو بن هيثم و يحيى بن خليف هر دو ، از گفتهء ابو خلده ما را خبر دادند كه مىگفته است از ابو عاليه شنيدم مىگفت * ما گروهى بردگان زرخريد بوديم . برخى از ما خراج مىپرداختيم و برخى براى صاحبان خود خدمت مىكرديم . ما هر شب يك ختم قرآن مىكرديم ، كار بر ما دشوار شد هر دو شب يك بار قرآن را دور مىكرديم . همچنان دشوار شد ، چنان قرار داديم كه هر سه شب يك ختم انجام دهيم . باز هم دشوار بود و به يك ديگر شكايت مىكرديم ، سرانجام اصحاب رسول خدا را ديديم ايشان به ما آموختند كه هر هفت روز يا از جمعه تا جمعهء ديگر يك ختم انجام دهيم . از آن پس نماز مىگزارديم و مىخوابيديم و كار بر ما دشوار نيامد .\r\nگويد عبد الصمد بن عبد الوارث ، از همّام ، از قتاده ، از ابو عاليه ما را خبر داد كه مىگفته است * پس از رحلت پيامبرتان در ده سال قرآن خواندم ، خداوند دو نعمت بر من ارزانى فرموده است كه نمىدانم كداميك برتر است ، اينكه مرا به اسلام هدايت فرموده يا اينكه مرا از خوارج قرار نداده است .\r\nگويد يحيى بن خليف بن عقبة ، از گفتهء ابو خلدة ما را خبر داد كه مىگفته است * ابو عاليه مىگفت برده زر خريد بودم و در همان حال كه كارهاى صاحب خود را انجام مىدادم خواندن ظاهرى قرآن و خط عربى را آموختم .\r\nگويد ابو قطن عمرو بن هيثم ، از ابو خلده از ابو عاليه ما را خبر داد كه مىگفته است * در بصره با واسطه از اصحاب رسول خدا ( ص ) حديث مىشنيديم . بسنده نكرديم و سرانجام به مدينه سفر كرديم و اخبار را بىواسطه از دهان خودشان شنيديم .\r\nگويد فضل بن دكين ، از ابو خلده ما را خبر داد كه مىگفته ابو عاليه مرا گفت * مهم‌ترين چيزى كه از عمر شنيدم و بيش از همه شنيدم اين بود كه مىگفت « اللهم عافنا و اعف عنّا » « پروردگارا ما را عافيت ارزانى دار و از ما درگذر » .\r\nگويد يحيى بن خليف ، از ابو خلده ما را خبر داد كه مىگفته است * ابو عاليه يكى از غلامان جوان خود را آزاد كرد و براى او چنين نوشت : اين سندى است كه مردى از\r\n\r\n","description":"","footnote":"","page_name":" 117 ","page_number":135},
  {"content":"\r\n\r\n( 1 ) مسلمانان برده‌اى را آزاد كرده است ، برده جوانى را بى هيچ قيد و شرطى در راه خدا آزاد كرده است و هيچكس را بر او حقى جز روش پسنديده نيست .\r\nگويد فضل بن دكين ، از ابو خلدة ، از ابو عاليه ما را خبر داد كه مىگفته است * حدود شصت يا هفتاد سال است كه با دست راست به آلت خود دست نزده‌ام .\r\nگويد هشام پدر وليد طيالسى ، از ابو عوانه ، از قتاده ، از ابو عاليه ما را خبر داد كه مىگفته است * نمىدانم كدام نعمت براى من بزرگتر است ، اينكه مرا به اسلام هدايت فرموده است يا اينكه مرا از خوارج قرار نداده است .\r\nگويد مسلم بن ابراهيم ، از سلام بن مسكين ، از محمد بن واسع ، از ابو عاليه رياحى ما را خبر داد كه مىگفته است * نمىدانم كدام نعمت بر من برتر است ، اينكه مرا از شر - شرك - رهايى بخشيده و به اسلام هدايت فرموده است يا نعمتى كه مرا از خوارج رهايى داده است .\r\nگويد يحيى بن خليف ، از ابو خلده ، از ابو عاليه ما را خبر داد كه مىگفته است * به روزگار ستيز ميان على عليه السلام و معاويه من جوانى بودم كه جنگ در نظرم از هر خوراك خوشمزه‌اى گواراتر بود ، ساز و برگ پسنديده‌اى فراهم آوردم و خود را به ميدان و كنار ايشان رساندم . دو صف كه دو انتهاى آن ديده نمىشد رو به روى هم ايستاده بودند ، چون اين يكى تكبير مىگفت ديگرى هم تكبير مىگفت و اگر يك گروه نابود مىشد گروه ديگر هم نابود مىشد . به خود مراجعه كردم و گفتم كداميك از اين دو گروه را كافر و كداميك را مؤمن بدانم . وانگهى مگر كسى مرا بر اين جنگ مجبور كرده است ، آن روز را به شب نرساندم بازگشتم و آنان را به حال خود رها كردم .\r\nگويد يحيى بن خليف ، از ابو خلدة ، از ابو عاليه ما را خبر داد كه مىگفته است * هنگامى كه ابن عباس امير بصره بود پيش او رفتم ، دستش را به سوى من دراز كرد و من با كمك او كنار او بر سرير نشستم . مردى از بنى تميم گفت : اين شخص برده آزاد كرده است .\r\nابو عاليه گفت : در آن روز پيراهن و عمامه و ردايى بر تن داشتم كه به پانزده درم تهيه كرده بودم . ابو خلده مىگويد : به ابو عاليه گفتم چگونه به اين قيمت فراهم مىآورى ؟ گفت : يك تخته كرباس بافت رى به دوازده درم مىخرم پيراهن و عمامه خود را از آن فراهم مىكنم ، ازارى هم به سه درم تهيه مىكنم كه آن را زير پيراهن مىپوشم ، ولى همواره رداى خود را از پارچه بهترى مىدوزم كه بيست يا سى درم ارزش دارد .\r\n\r\n","description":"","footnote":"","page_name":" 118 ","page_number":136},
  {"content":"\r\n\r\n( 1 ) گويد فضل بن دكين ، از ابو خلدة ما را خبر داد كه مىگفته است * بر تن ابو عاليه شلوار ديدم ، پرسيدم چرا در خانه شلوار مىپوشى ؟ گفت : شلوار جامه مردانه و پوشش پسنديده است .\r\nگويد مسلم بن ابراهيم ، از ابو خلدة ما را خبر داد كه مىگفته است از ابو عاليه شنيدم مىگفت * اگر از كنار خانه صرّاف يا كسانى كه ماليات مىگيرند بگذرم از آب آنان نمىآشامم .\r\nگويد عفان بن مسلم و عارم بن فضل هر دو ، از گفتهء حماد بن زيد ، از شعيب بن حبحاب ما را خبر دادند كه مىگفته است * هر گاه ابو عاليه مىآمد مىگفت از خوراكى كه در خانه موجود است به ما بدهيد و خود را به زحمت ميندازيد كه براى ما چيز ديگرى بخريد .\r\nگويد مسلم بن ابراهيم ، از ابو خلده ما را خبر داد كه مىگفته است از ابو عاليه شنيدم كه مىگفت * عبد الكريم پدر اميّة به ديدار من آمد و جامه پشمينه پوشيده بود ، به او گفتم اين جامه راهبان است مسلمانان هر گاه به ديدار يك ديگر مىروند خود را با جامه‌هاى نيكو مىآرايند .\r\nگويد عارم بن فضل ، از گفتهء حماد بن زيد ، از گفته مهاجر پدر مخلد ، از خود ابو عاليه ما را خبر داد كه مىگفته است * نخستين روزى كه حجاج نماز جمعه گزارد من رو به روى او نشسته نماز گزاردم و خداوند چشم او را از ديدن من كور كرد ، و من چندان پشت سر حجاج نماز گزاردم كه از خدا ترسيدم و سپس چندان نماز خواندن با او را رها كردم كه از خداوند ترسيدم .\r\nگويد عارم بن فضل ، از حماد بن زيد ، از مهاجر پدر مخلد ما را خبر داد كه مىگفته است از ابو عاليه شنيدم مىگفت * هر گاه از كسى شنيدم كه مىگويد من فقط براى خدا دوستى مىورزم و براى خدا دشمنى مىورزم به او اقتدا مكنيد .\r\nگويد منهال بن بحر قشيرى ، از ابو خلده ما را خبر داد كه مىگفته است * در خانه ابو عاليه نشسته بودم يكى از غلامانش كيسه قندى كه سر به مهر بود براى او آورد ، ابو عاليه مهر كيسه را شكست و ده حبه قند به غلام داد و گفت اگر مىخواست بدون اجازه بردارد بيشتر از اين بر نمىداشت و افزود به ما دستور داده‌اند چيزهايى را كه با فرستاده و غلام مىفرستيم مهر كنيم و سربسته باشد كه بر آنان گمان بد مبريم .\r\n\r\n","description":"","footnote":"","page_name":" 119 ","page_number":137},
  {"content":"\r\n\r\n( 1 ) گويد يحيى بن خليف ، از ابو خلده ما را خبر داد كه مىگفته است * براى ابو عاليه غلامى خريدم و ابو عاليه هنگامى معامله را قطعى كرد كه بر مزد آن غلام دو درم افزوده شود و همانگونه شد .\r\nگويد يحيى بن خليف ، از ابو خلده ما را خبر داد كه مىگفته است ، ابو عاليه مىگفت * يكى از گناهان بزرگ در نظر ما اين است كه آدمى قرآن بياموزد و سپس چندان غفلت كند كه آن را فراموش كند و چيزى از قرآن نخواند .\r\nگويد يحيى بن خليف ، از ابو خلدة ما را خبر داد كه مىگفته است * پيش ابو عاليه رفتم خوراكى براى من آورد كه در آن سبزى بود ، گفت بخور اين از آن سبزيهايى كه مىترسيم در آن چيزى باشد نيست . اين سبزى را بردارم انس بن مالك از مزرعه‌اش فرستاده است . گفتم : سبزيها چگونه است ؟ گفت : مىدانى كه در مزرعه‌هاى ناپاك مىكارند وانگهى آبهاى آلوده به كثافت و ادرار و خون حيض پاى آن مىريزند .\r\nگويد يحيى بن خليف و عفان بن مسلم بن ابراهيم هر دو از گفتهء ابو خلدة ما را خبر دادند كه مىگفته است * ابو عاليه يكى از كنيزكان خود را آزاد كرد و به همسرى گرفت .\r\nگويد : از او پرسيدم ابو عاليه فطريه خود را چگونه مىپرداخت ؟ گفت : براى خودش يك قفيز و براى هر يك از ما دو مكوكّ مىپرداخت . « 1 »\r\nگويد يحيى بن خليف ، از گفتهء ابو خلدة ما را خبر داد كه مىگفته است * ابو عاليه صدقات اموال خود را به مدينه مىفرستاد و به اهل بيت پيامبر ( ص ) مىسپردند تا آنان در جاى خود مصرف كنند .\r\nگويد فضل بن دكين ، از گفتهء ابو خلده ما را خبر داد كه مىگفته است * كفن ابو عاليه پيش بكر بن عبد الله بود و آن پيراهنى فرسوده و پيچيده برهم بود كه ابو عاليه آن را هر شب بيست و چهارم و روز عيد فطر مىپوشيد و دوباره آن را پيش بكر بن عبد الله بر مىگرداند .\r\nگويد يحيى بن خليف ، از ابو خلده ما را خبر داد كه مىگفته است * ابو عاليه را هنگامى كه بيمار و بر تشك نشسته بود ديدم كه بر متكايى سجده مىكرد .\r\nگويد يحيى بن خليف ، از ابو خلده ما را خبر داد كه مىگفته است * هنگامى كه ابو عاليه در بيمارى خود وصيت مىكرد پيش او بودم . چند درمى پيش مردى به نام حسن\r\n\r\n\r\n","description":"","footnote":"\r\n( 1 ) قفيز كه معرب كويز يا كفيز است واحد وزنى است كه هشت مكوكه بوده و معادل نود رطل عراقى است و در اعصار و جاهاى مختلف متفاوت بوده است . به فرهنگ فارسى معين مراجعه شود .\r\n","page_name":" 120 ","page_number":138},
  {"content":"\r\n\r\n( 1 ) داشت . گفت ، با آن پاره زمينى بخريد كه دوست ندارم به صورت درم و پول باقى بماند .\r\nگويد يحيى بن خليف ، از ابو خلدة ما را خبر داد كه مىگفته است * ابو عاليه به هنگام سلامتى خود هفده بار وصيت كرد و براى آن وقتى معين كرد و هر گاه زمان آن سپرى مىشد بر آن مىنگريست و اگر مىخواست همان را تأييد مىكرد يا پاره‌اى از آن را تغيير مىداد .\r\nگويد عارم بن فضل ، از حماد بن زيد ، از شعيب بن حبحاب ما را خبر داد كه مىگفته است * ابو عاليه را شب كلاه گردى بود كه آسترش از پوست روباه بود و هر گاه نماز مىخواند آن را در آستين خود مىنهاد .\r\nگويد عفان بن مسلم ، از حماد بن سلمه ، از عاصم احوال ما را خبر داد كه مىگفته است * ابو عاليه به مورق عجلى وصيت كرد كه در گورش يك يا دو پاره چوب تازه بگذارد .\r\nگويد عبيد الله بن محمد بن حفص تيمى ، از حماد بن سلمة ، از عاصم احول ما را خبر داد كه مىگفته است * ابو عاليه به مورق عجلى وصيت كرد كه در گورش دو پاره چوب بگذارد . مورق مىگفته است ، بريدة اسلمى هم وصيت كرده بود كه در گورش دو پاره چوب بگذارند . قضا را در دور افتاده‌ترين نقطه خراسان در گذشت و در آن جا پاره چوب يافت نشد مگر در جوالهاى يك خربنده . و چون بريدة را در گور نهادند همان دو پاره چوب را در گورش نهادند .\r\nگويد عمرو بن هيثم پدر قطن ، از گفتهء ابو خلده ما را خبر داد كه * ابو عاليه به روز دوشنبه‌اى در ماه شوال سال نود در گذشته است .\r\nگويد حجاج ، از گفتهء شعبه نقل مىكرد كه * ابو عاليه روزگار و محضر على ( ع ) را درك كرده ولى از ايشان حديثى نشنيده است . كس ديگرى جز او گفته است كه ابو عاليه از عمر و ابىّ بن كعب و كسان ديگرى جز آن دو كه از اصحاب رسول خدا بوده‌اند حديث شنيده است . ابو عاليه محدثى مورد اعتماد و پر حديث بوده است .\r\n\r\nابو امية\r\nبردهء آزاد كردهء عمر بن خطاب است كه با نوشتن قرار داد آزاد شده است . نامش عبد الرحمان بوده و او پدر بزرگ مبارك بن فضالة بن ابو امية است .\r\n\r\n","description":"","footnote":"","page_name":" 121 ","page_number":139},
  {"content":"\r\n\r\n( 1 ) گويد فضل بن دكين ، از اسرائيل ، از عبد الملك بن ابى بشير ، از فضاله پسر ابو اميه از قول خود ابو اميه ما را خبر داد كه مىگفته است * بردهء عمر بن خطاب بودم و او با من قرار داد آزادى نوشت كه چند وقيه - سيم يا زر - بپردازم و ميزان آن را مشخص و براى من مهلتهايى معين كرد - آن را قسط بندى كرد - و چون قرار داد را نوشت ، به دخترش حفصه پيام فرستاد و دويست درم از او وام گرفت و به من داد . من گفتم همين را به عنوان يكى از اقساط من بپذير . نپذيرفت . پس از دو يا سه سال براى او چادر شب پسنديده‌اى بردم و گفتم اين را بر بستر خود بيفكن نپذيرفت و گفت : از فروش اين براى پرداخت اقساط خود كمك بگير . من از عمر خواستم دربارهء من به كارگزاران نامه بنويسد نپذيرفت و گفت : برو هر چه به همه مردم برسد به تو نيز مىرسد . گويد : پيش عكرمه رفتم و چون موضوع را براى او گفتم ، گفت : به خدا سوگند اين است آنچه كه خداوند متعال در كتاب خود فرموده است كه « و از مال خدا كه به شما داده است به آنان بدهيد » « 1 » گويد قبيصة بن عقبه ، از سفيان ، از عبد الملك بن ابى بشير ، و از فضالة پسر ابو اميه ، از گفتهء پدرش ما را خبر داد كه مىگفته است * عمر بن خطاب با من قرار داد آزادى نوشت و از حفصه دويست درم وام گرفت كه پس از دريافت مقررى خود بپردازد ، و آن را به من داد و چون اين موضوع را به عكرمه گفتم ، گفت : اين كار همان گفتار خداوند است كه « و از مال خدا كه به شما داده است به آنان بدهيد » .\r\nگويد فضل بن دكين ، از عيسى بن يحيى خزاعى ما را خبر داد كه مىگفته است ، از عكرمه شنيدم مىگفت * آورده‌اند كه عمر بن خطاب با يكى از بردگان خود به نام ابو اميه قرار داد آزادى نوشت . و چون هنگام پرداخت نخستين قسط رسيد عمر آن مال را براى براى ابو اميه آورد و گفت : اى ابو اميه اين را بگير و از آن براى خود كسب سود كن ، كه بيم دارم نتوانم در قسطهاى ديگر چيزى به تو بدهم . ابو اميه آن را گرفت و عمر همان آيه را تلاوت كرد . عكرمه پنداشته است اين نخستين قسطى بوده كه بدين گونه پرداخت شده است .\r\nگويد عفان بن مسلم ، از گفتهء مبارك بن فضالة ما را خبر داد كه مىگفته است مادرم از گفتهء پدرم ، از پدر بزرگم و عبيد الله جحدرى . از گفتهء پدرم ، از پدر بزرگم و ميمون بن جابان ، از گفتهء عمويم ، از پدر بزرگم نقل كردند كه مىگفته است * از عمر بن خطاب تقاضا كردم\r\n\r\n\r\n","description":"","footnote":"\r\n( 1 ) بخشى از آيهء 33 ، سورهء بيست و چهارم - نور ، كه تمام آيه دستور قرار داد آزادى نوشتن با بردگان و يارى دادن آنان است .\r\n","page_name":" 122 ","page_number":140},
  {"content":"\r\n\r\n( 1 ) قرار آزادى با من بنويسد . عمر گفت : چه مقدار پيشنهاد مىكنى ؟ گفتم : صد وقيه . گويد : عمر از من نخواست كه بيشتر كنم و بر همان مبلغ نوشت و خواست كه مقدارى از مال خود را هر چه زودتر به من بدهد ، و در آن هنگام چيزى نداشت . به دخترش حفصه پيام داد كه من با بردهء خود قرار داد نوشته‌ام و مىخواهم هم اكنون بخشى از اموال خود را به او بپردازم .\r\nاينك دويست درم براى من بفرست تا چيزى براى ما برسد و وام خود را بپردازم . حفصه دويست درم را براى عمر فرستاد . عمر آن پول را در دست راست خود گرفت و اين آيه را تلاوت كرد « بردگان شما كه تقاضاى نوشتن پيمان آزادى دادند ، اگر در ايشان خيرى مىدانيد با آنان پيمان بنويسيد و از مال خداوند كه به شما داده است به آنان بدهيد » و سپس به ابو اميه گفت : بگير كه خداوند براى تو در آن بركت دهد . ابو اميه مىگفته است خداوند در آن مال بركت داد از همان محل آزاد شدم و به اموال بسيارى رسيدم . و از عمر اجازه خواستم به عراق بروم ، گفت : پس از اينكه با تو پيمان نوشته‌ام هر كجا مىخواهى برو . گويد :\r\nگروهى ديگر از كسانى كه پيمان آزادى نوشته بودند به من گفتند با عمر گفتگو كن تا دربارهء ما براى امير عراق نامه‌اى بنويسد كه آن جا گرامى باشيم . مىدانستم كه عمر موافقت نخواهد كرد ولى از ياران خود آزرم داشتم . با عمر گفتگو كردم و گفتم : اى أمير المؤمنين براى ما به كارگزار خود در عراق نامه‌اى بنويس كه ما آن جا گرامى باشيم . گويد : خشم گرفت و مرا با ترشرويى از پيش خود راند و پيش از آن هرگز نه دشنامى به من داده بود و نه ترشرويى كرده بود . عمر سپس از من پرسيد مگر مىخواهى به مردم ستم روا دارى . گفتم : نه ، گفت : تو هم مردى از مسلمانانى آنچه براى ايشان باشد و آنان را فرا گيرد تو را هم خواهد بود . ابو اميه مىگويد : به عراق آمدم و سودى سرشار بردم . گويد : براى عمر بالا پوش و گليم خوبى به هديه بردم ، عمر با من شوخى كرد كه چه زيباست ، گفتم : اى أمير المؤمنين هديه‌اى است كه براى تو آورده‌ام . نپذيرفت و گفت : هنوز چيزى از تعهدت باقى مانده است اينها را به فروش و به مصرف پرداخت تعهدت برسان .\r\n\r\nسيرين\r\nبردهء آزاد كردهء انس بن مالك است كه با نوشتن پيمان آزاد شده است . او از عمر بن خطاب روايت كرده است .\r\n\r\n","description":"","footnote":"","page_name":" 123 ","page_number":141},
  {"content":"\r\n\r\n( 1 ) گويد يزيد بن هارون ، از گفتهء هشام بن حسان ، از محمد پسر سيرين ما را خبر داد كه مىگفته است كنيه پدرش ابو عمره بوده است .\r\nگويد يزيد بن هارون از سعيد بن ابى عروبه از قتاده ، از انس بن مالك ما را خبر داده كه مىگفته است * سيرين از من تقاضاى نوشتن پيمان آزادى كرد . نپذيرفتم ، پيش عمر بن خطاب آمد و موضوع را گفت . من به عمر رو كردم ، عمر گفت كه با او پيمان بنويس و چنان كردم .\r\nگويد محمد بن حميد عبدى ، از معمر از قتاده ما را خبر داد كه مىگفته است * سيرين پدر محمد بن سيرين از انس بن مالك تقاضاى نوشتن پيمان آزادى كرد . انس نپذيرفت . عمر بن خطاب تازيانه بر انس كشيد و گفت بايد با آنان پيمان بنويسيد . و انس پيمان نوشت .\r\nگويد معن بن عيسى ، از محمد بن عمرو ما را خبر داد كه مىگفت ، از محمد بن سيرين شنيدم مىگفت * انس بن مالك با پدرم پيمان آزادى در قبال پرداخت چهل هزار درم نوشت و پدرم آن را پرداخت .\r\nگويد عارم بن فضل و عفان بن مسلم هر دو ، از حماد بن زيد ، از عبيد الله بن ابى بكر بن انس ما را خبر دادند كه مىگفته است * پيمان نامهء آزادى سيرين كه بردهء زر خريد بود هنوز پيش ما موجود است و متن آن چنين است « اين پيمانى است كه انس بن مالك با بردهء خويش سيرين نوشته است كه در قبال پرداخت چند هزار درم و دو خدمتگزار كه كارهاى او را عهده دار شوند آزاد شود » .\r\nبكّار بن محمد ما را خبر داد و گفت * سند آزادى انس بن مالك كه بر صفحه‌اى سرخ نوشته شده است پيش ماست و متن آن چنين است « اين پيمانى است كه انس بن مالك براى آزادى بردهء خود سيرين نوشته است ، با او پيمان بسته به پرداخت ده هزار درم و ده خدمتكار كه در هر سال هزار درم و خدمتكارى بياورد » بكّار مىگفت : مهر پيمان نامه كه به روى گل مهر كرده‌اند وسط صفحه است و مطالب پيمان نامه بر گرد آن نوشته شده است .\r\nگويد معاذ بن معاذ عنبرى ، از گفته على بن سويد بن منجوف ما را خبر داد كه مىگفته است انس پسر سيرين از گفته پدرش براى ما نقل كرد كه مىگفته است * انس بن مالك با من پيمان نامه نوشت كه بيست هزار درم بپردازم . من در فتح شهر شوشتر شركت داشتم .\r\nكالاهايى خريدم كه در آن سود بردم و تمام تعهد خود را براى انس بردم ، از پذيرش آن خوددارى كرد و گفت فقط به صورت اقساط مىپذيرد . پيش عمر بن خطاب رفتم و موضوع\r\n\r\n","description":"","footnote":"","page_name":" 124 ","page_number":142},
  {"content":"\r\n\r\n( 1 ) را گفتم . گفت : تو همان برده‌اى ؟ او مرا با جامه‌هايى كه همراهم بود ديد و براى بركت اموال من دعا كرد . من گفتم : آرى من همان برده‌ام ولى گويا انس ميراث مىخواهد . گويد : عمر در بارهء من به انس نامه نوشت كه از اين مرد بپذير و پذيرفت .\r\nگويد بكّار بن محمد ، از گفتهء پدرش ما را خبر داد كه مىگفته است * سيرين با آنكه سه همسر داشت براى انس بن مالك نوشت كه سيرين هنوز هم زن مىخواهد . انس براى او نوشت به مدينه بيا تا دختر برادرم براء بن مالك را كه پيش من است به همسرى تو بدهم .\r\nسيرين با دختر خود حفصه رايزنى كرد و گفت دخترم ! دربارهء نامه‌اى كه اين مرد نوشته است چه مىگويى ؟ مادر حفصه هم نشسته بود ، حفصه گفت : پدر جان بپذير كه خداوند شرفى بر شرف تو مىافزايد . گويد مادر حفصه را نيشگون گرفت و گفت : خدا تو را به پيرى نرساند كه به پدرت چنين پيشنهاد مىكنى .\r\nگويد عفان بن مسلم ، از وهيب ، از ايوب از محمد ما را خبر داد كه مىگفته است * ام حفصه مرا گفت كه چون سيرين با من عروسى كرد ، هفت روز مردم مدينه را دعوت كرد و نهار داد و از جمله كسانى كه دعوت كرده بود ابىّ بن كعب بود كه با آنكه روزه داشت آمد و براى آنان دعا كرد .\r\nگويد عارم بن فضل ، از حماد بن سلمة ، از ايوب ، و هشام و حبيب بن شهيد همگى از محمد بن سيرين ما را خبر دادند كه مىگفته است * پدرش سيرين هفت روز در مدينه وليمه داد ، ياران رسول خدا ( ص ) را دعوت كرد ، ابى بن كعب را هم دعوت كرد او با آنكه روزه بود آمد و به ايشان شادباش گفت و براى آنان دعاى خير كرد .\r\nگويد به كار بن محمد بن عبد الله بن محمد بن سيرين ما را خبر داد و گفت * براى سيرين بيست و سه فرزند از چند كنيز زاده شدند .\r\nمحمد بن سعد مىگويد : از محمد بن عبد الله انصارى پرسيدم اصل محمد بن سيرين - ظاهرا محمد اضافه است - از كجا بود ؟ گفت : او از اسيران جنگ عين التمر و بردهء انس بن مالك بود .\r\nمحمد بن سعد مىگويد : و از كسى شنيدم كه مىگفت از مردم جرجرايا « 1 » بوده است و گمان مىكنم اشتباه گفته است ، آنها در جرجرايا پاره زمينى داشتند .\r\n\r\n\r\n","description":"","footnote":"\r\n( 1 ) شهرى در عراق ميان بغداد و واسط و نزديك رود دجله كه تا مداين چهارده فرسنگ راه بوده است به ترجمهء تقويم البلدان ، عبد المحمد آيتى ، بنياد فرهنگ ، 1349 ش ، ص 347 مراجعه فرماييد .\r\n","page_name":" 125 ","page_number":143},
  {"content":"\r\n\r\n( 1 ) گويد به كار بن محمد ما را از گفتهء پدر خويش خبر داد كه مىگفته است * سيرين زمينى در روستاى جرجرايا خريد و پس از او آن زمين در اختيار پسرانش محمد و يحيى قرار داشت و آن را در قبال خراج گرفته بود . در آن زمين تاك مو بود ، خواستند عصاره انگور بگيرند ، محمد گفت : چنين مكنيد انگورش را به صورت تازه بفروشيد . گفتند : كسى از ما نمىخرد . گفت : كشمش و مويز بسازيد . گفتند : از اين تاك كشمش درست نمىشود . تاك را از بن كند و در آب انداخت و آب آن را برد .\r\nگويند كه سيرين شناخته شده و مشهور بوده و اندكى حديث نقل كرده است .\r\nبه كار بن محمد مىگويد : من خانه - نخلستان - سيرين را كه با درختان خرما احاطه بود ديدم و چهل نخل از آن را خريدم ، هر نخلى به يك دينار .\r\n\r\nارطبان\r\nبردهء آزاد كرده و وابستهء عبد الله بن درة بن سراق مزنى است . او پدر بزرگ عبد الله بن عون بن ارطبان است و از عمر بن خطاب روايت كرده است .\r\nگويد سليمان بن حرب ، از حماد بن زيد ، از ابن عون ما را خبر داد كه مىگفته است پدرم از گفتهء پدر بزرگم ارطبان براى من نقل كرد كه مىگفته است * پس از آنكه آزاد شدم اموالى به دست آوردم و زكات آن را پيش عمر بن خطاب آوردم . پرسيد كه چيست ؟ گفتم :\r\nزكات اموال من است . پرسيد مگر مال دارى ؟ گفتم : آرى . گفت : خداوند به اموالت بركت دهاد . گفتم : اى أمير المؤمنين و در فرزندانم ، پرسيد فرزند هم دارى ؟ گفتم : به خواست خدا در آينده . گفت : خداوند در مال و فرزندانت بركت دهاد .\r\n\r\nابو رافع صائغ\r\nاو از مردم مدينه است كه به بصره كوچ كرده و از او روايت شده است . بصريان از او روايت كرده‌اند و مدنيان از او روايت نكرده‌اند كه از دير باز از پيش مردم مدينه بيرون آمده است .\r\nاو محدثى مورد اعتماد بوده و گاهى از عمر و جز او روايت كرده است .\r\nگويد اسحاق بن يوسف ازرق ، از هشام ، از حسن بصرى ما را خبر داد كه مىگفته\r\n\r\n","description":"","footnote":"","page_name":" 126 ","page_number":144},
  {"content":"\r\n\r\n( 1 ) است * ابو رافع مىگفت دو سال همراه عمر بن خطاب نماز گزاردم و پس از هر ركعت صداى خود را بلند مىكردم تا مردم بشنوند - ظاهرا مكبر بوده و با گفتن تكبير به صداى بلند پايان يافتن ركعت را اعلام مىكرده است .\r\nگويد موسى بن اسماعيل ، از ابو غاضرة محمد بن ابى بكر عنزى ما را خبر داد كه مىگفته است * وقتى در مسجد الحرام بودم پير مردى كه عمامه سپيد بر سر داشت و به عصايى كه خيال مىكنم از نىهاى نيزه‌ها بود تكيه داده بود - چنان عصايى در دست داشت - عبور كرد . مردمى كه در مسجد بودند گفتند اين ابو رافع مدنى است . خود را به او رساندم و گفتم : اى ابو رافع ! پاره‌اى از احاديثى را كه روايت مىكنى براى من بگو . گفت :\r\nعايشه مىگفت كه پيامبر ( ص ) مىفرمود « خداوند با فطريه رمضان به بيماران و مسافران امت من تصدق فرمايد » .\r\n\r\nابو فراس\r\nگويد عمر بن خطاب براى ما خطبه خواند و گفت : همانا هنگامى كه پيامبر ( ص ) ميان ما بود و هنگامى كه وحى بر ما نازل مىشد شما را مىشناختيم . ابو فراس محدثى كم حديث بوده است . « 1 »\r\n\r\nغنيم بن قيس كعبى\r\nاز خاندان عمرو بن تميم و داراى كنيهء ابو عنبر بوده است .\r\nگويد يزيد بن هارون ، از گفتهء زياد بن ابى زياد جصّاص ، از ابو كنانه قرشى ما را خبر داد كه او ضمن نقل كردن خبر آمدن ابو موسى اشعرى پس از مغيرة بن شعبه به اميرى بصره مىگفته است * هنوز دو ماه از آمدن ابو موسى نگذشته بود كه هفت تن از ما قرآن را ختم كردند - درست خواندن تمام آن را فرا گرفتند . يكى از ايشان غنيم بن قيس بود . ابو موسى اشعرى آنان را پيش عمر بن خطاب گسيل داشت . آنان هنگامى كه پيش عمر رسيدند براى\r\n\r\n\r\n","description":"","footnote":"\r\n( 1 ) شرح حال اقرع مؤذن عمر بى هيچ كاستى و فزونى در اين جا تكرار شده بود كه ترجمه نشد . به صفحات قبل مراجعه شود .\r\n","page_name":" 127 ","page_number":145},
  {"content":"\r\n\r\n( 1 ) هر يك از ايشان دو هزار درم مقررى تعيين كرد .\r\nگويد وهب بن جرير بن حازم ، از شعبه ، از عاصم ، از غنيم بن قيس ما را خبر داد كه مىگفته است * كلماتى را كه پدرم در مرثيه حضرت ختمى مرتبت گفته است حفظ هستم كه چنين بوده است :\r\n« واى بر من از رحلت محمد ( ص ) به هنگام زنده بودنش در آسايش نشسته بودم و شب را تا بامداد در كمال زينهارى مىخوابيدم » . « 1 »\r\nگويد : غنيم محدثى مورد اعتماد و كم حديث بوده است .\r\n\r\nسنان بن سلمة بن محبق هذلى\r\nاز عمر روايت كرده است .\r\nگويد حجاج بن نصير ، از قرة بن خالد ، از هارون بن رئاب اسيدى ما را خبر داد كه مىگفته است * سنان بن سلمة بن هنگامى كه امير بحرين بود براى ما گفت كه چند پسر بچه بوديم كه در مدينه زير نخل‌ها سرگرم جمع كردن غوره‌هاى خرمايى كه به خلال معروف است بوديم . عمر بن خطاب به سوى ما آمد ، پسر بچه‌هاى ديگر پراكنده شدند ولى من بر جاى ماندم . همين كه عمر نزديك من آمد گفتم : اى أمير المؤمنين ! اين غوره‌ها را باد ريخته است . گفت : نشان بده ببينم كه بر من پوشيده نيست . در دامن من نگاه كرد گفت : راست مىگويى . گفتم : اى أمير المؤمنين اگر به روى به خدا سوگند كه همين بچه‌ها كه ديدى بر من هجوم مىآورند و اينها را به زور از من مىگيرند . عمر همراه من آمد و مرا به جاى امنى رساند .\r\nگويد فضل بن دكين ، از گفتهء ابو ربيع سمان - روغن فروش - از هارون بن رئاب ، از گفتهء خود سنان بن سلمه هذلى ما را خبر داد كه مىگفته است * در مدينه همراه كودكان ديگر براى چيدن و جمع كردن غوره‌هاى خرما رفتيم . ناگاه عمر بن خطاب در حالى كه تازيانه در دست داشت آمد . كودكان همين كه او را ديدند در نخلستان پراكنده شدند . من ماندم و غوره‌هايى كه جمع كرده بودم كه در دامن من بود . به عمر گفتم : اى أمير المؤمنين\r\n\r\n\r\n","description":"","footnote":"\r\n( 1 ) الالى الويل على محمد قد كنت فى حياته بمقعد انام ليلى آمنا الى الغد\r\n","page_name":" 128 ","page_number":146},
  {"content":"\r\n\r\n( 1 ) اينها را باد ريخته است . عمر به غوره‌هايى كه در دامن بود نگريست و مرا نزد . گفتم : اى أمير المؤمنين هم اكنون بچه‌ها مىآيند و آنچه را همراه من است مىگيرند . گفت : هرگز . برو و خودش همراه من تا خانه‌ام آمد .\r\n\r\nعمير بن عطية ليثى\r\nگويد احمد بن اسحاق حضرمى ، از عبد الواحد بن زياد ، از عاصم احول ، از عمير بن عطيه ليثى ما را خبر داد كه مىگفته است * پيش عمر بن خطاب رفتم و گفتم خداى دستت را بر افراشته دارد دست فراز آر تا با تو بر مبناى حفظ سنت خدا و پيامبرش بيعت كنم . گويد :\r\nعمر خنديد و دست دراز كرد و گفت : آرى اين تعهد براى شما بر گردن ما و براى ما بر گردن شما خواهد بود .\r\n\r\nعبّاد عصرىّ\r\nعصر نام شاخه‌اى از قبيلهء عبد القيس است . عباد از عمر روايت كرده است .\r\nگويد يزيد بن هارون ، از گفتهء عمر بن وليد شنّى ، از گفتهء شهاب بن عباد عصرى ما را خبر داد كه مىگفته است پدرم برايم نقل كرد و گفت * در حالى كه روز عرفه در عرفات وقوف كرده بوديم عمر بن خطاب آمد و كنار ما ايستاد و پرسيد اين خيمه‌ها از كدام قبيله است ؟ گفتند از قبيله عبد القيس است . براى آنان آمرزش خواهى كرد و سپس افزود : امروز روز حج اكبر است ، هيچكس نبايد امروز روزه بدارد .\r\n\r\nحصين بن ابى حرّ بن مالك\r\nابن خشخاش بن غياث بن حارث بن خليف بن حارث بن جعفر بن كعب بن عنبر بن عمرو بن تميم .\r\nگويد عمرو بن عاصم كلابى ما را خبر داد و گفت * حصين بن ابى حر كارگزار عمر بن خطاب بر دشت ميشان بود و تا روزگار حجاج زنده ماند . او را گرفتند و پيش حجاج\r\n\r\n","description":"","footnote":"","page_name":" 129 ","page_number":147},
  {"content":"\r\n\r\n( 1 ) آوردند نخست قصد كشتن او را كرد و سپس گفت اعدامش مكنيد در گوشه زندان رهايش كنيد تا بميرد . و او را تا هنگام مرگ در زندان داشت . حصين پدر بزرگ عبيد الله بن حسن قاضى مردم بصره بوده است .\r\n\r\nابو سهلب جرمى\r\nنامش عبد الرحمان و نام پدرش معاويه است . او عموى ابو قلابه جرمى است . محدثى مورد اعتماد و كم حديث بوده و از عمر و عثمان روايت كرده است .\r\n\r\nغاضرة بن عروة بن سمرة\r\nابن عمرو عنبرى . از افراد خانواده عدى بن جندب است . غاضره از عمر روايت كرده است .\r\nگويد عارم بن فضل ، از حماد بن زيد ما را خبر داد و گفت * در يكى از كتابهاى ابو قلابه اين نامه را خوانده‌ام . از عمر بن خطاب به ابو موسى اشعرى ، من همراه غاضرة عنبرى براى تو صحيفه‌هايى فرستادم اگر تا فلان تاريخ پيش تو آمد دويست درم به او بده و اگر پس از آن آمد چيزى به او مده و براى من بنويس كدام روز پيش شما رسيده است .\r\n\r\nعبد الله بن شقيق عقيلى\r\nاو از عمر بن خطاب روايت كرده است . او مىگويد بر در خانهء عمر نشسته بوديم ، ابو ذر هم همراه ما بود و گفت من روزه‌ام . پس از اينكه عمر اجازه ورود داد شام آوردند ، ابو ذر خورد .\r\nگويد اسماعيل بن ابراهيم اسدى ، از گفته خالد حذّاء - كفش فروش - ما را خبر داد كه مىگفته است * ابو قلابه از عبد الله بن شقيق ياد كرد و گفت چه نكو مردى بود كاش ساكن باديه نمىشد - از مدينه بيرون نمىرفت .\r\nگويد مسلم بن ابراهيم ، از گفته بشر بن كثير اسدى ما را خبر داد كه مىگفته است * بر تن عبد الله بن شقيق بالا پوش خز ديدم . گويند : عبد الله بن شقيق از طرفداران عثمان و با اين\r\n\r\n","description":"","footnote":"","page_name":" 130 ","page_number":148},
  {"content":"\r\n\r\n( 1 ) حال در نقل حديث مورد اعتماد بوده است و حديثهاى درست و پسنديده نقل كرده است .\r\nاو به روزگار اميرى حجاج بن يوسف بر عراق در گذشته است .\r\n\r\nمسيب بن دارم\r\nاو از عمر بن خطاب روايت كرده است و بصريان از او روايت كرده‌اند .\r\nگويد فضل بن دكين ، از ابو خلده ما را خبر داد كه مىگفته است مسيب بن دارم براى ما نقل كرد و گفت * عمر را ديدم ، تازيانه در دست داشت و با آن بر سر كنيزكى چندان زد كه مقنعه‌اش فرو افتاد و گفت چرا و به چه سبب كنيز بايد خود را شبيه به زن آزاده در آورد .\r\nگويد ابو داود سليمان طيالسى ، از ابو خلده ما را خبر داد كه مىگفته است مسيب بن دارم براى ما گفت كه * عمر بن خطاب را ديدم شتربانى را مىزد و مىگفت چرا بر شتر خود چيزى را كه توان آن را ندارد بار كرده‌اى .\r\n\r\nشويس بن جبّاش\r\nاو به كنيهء خويش ابو الرقاد معروف است و چون از خاندان عدىّ بن عبد منات بن ادّ بن طابخه است به عدوى شهرت دارد . از عمر روايت كرده و به روزگار او به جهاد رفته است .\r\nگويد مسلم بن ابراهيم ، از اسحاق بن عثمان قرشى ، از خود شويس عدوى ما را خبر داد كه مىگفته است * نماز ظهر را همراه عمر مىگزارديم و سپس كنار بارهاى خود مىرفتيم و خواب نيمروزى مىكرديم .\r\nگويد يزيد بن هارون ، از گفته جعفر بن كيسان ، از گفتهء شويس عدوى ما را خبر داد كه مىگفته است * در جنگ دشت ميشان شركت كردم و به روزگار عمر مقررى دو درمى و مقررى دو هزار درمى دريافت داشته‌ام . كنيزكى را به اسيرى گرفتم و روزگارى با او آميزش داشتم تا آنكه فرمان عمر براى ما رسيد كه در آن نوشته بود دقت كنيد هر اسيرى كه از مردم دشت ميشان در دست شماست آزاد كنيد . من هم مانند ديگران او را آزاد كردم و به خدا سوگند نمىدانم او را در چه حالى رها كرده‌ام ، آيا باردار بوده يا نبوده است ، نمىدانم ، بيم آن دارم كه در دشت ميشان مردان و زنانى از پشت من وجود داشته باشند .\r\n\r\n","description":"","footnote":"","page_name":" 131 ","page_number":149},
  {"content":"\r\n\r\n( 1 ) گويد يزيد بن هارون ، از عاصم احول ، از ابو الرقاد شويس عدوى ما را خبر داد كه مىگفته است * به روزگار عمر گاهى به ما يك يا دو درم داده مىشد و مىگرفتيم .\r\nگويد عفان بن مسلم ، از مهدى بن ميمون ما را خبر داد كه مىگفته است از سعيد جريرى شنيدم كه مىگفت * نماز عصر را در مسجد بنى عدى كنار شويس گزاردم و شويس از كسانى بود كه به روزگار عمر بن خطاب مقررى دو درمى گرفته بود .\r\n\r\nحصين بن جرير\r\nاز عمر بن خطاب روايت كرده و محدثى كم حديث بوده است .\r\n\r\nابو سعيد\r\nبردهء آزاد كرده و وابستهء ابو اسيد انصارى بوده و از عمر و على روايت كرده است .\r\n\r\nحطّان بن عبد الله رقاشى\r\nاز عمر و على روايت كرده است و به روزگار خلافت عبد الملك بن مروان و سالهاى اميرى بشر بن مروان بر عراق در گذشته و محدثى مورد اعتماد و كم حديث بوده است .\r\n\r\nاياس بن قتادة بن اوفى\r\nابن موألة بن عتبة بن ملادس بن عبشمس « 1 » بن سعد بن زيد منات بن تميم . مادرش فارعة دختر حميرى بن عبادة بن نزّال بن مرّه است . پدرش قتاده اندكى افتخار مصاحبت با حضرت ختمى مرتبت داشته است . اياس محدثى مورد اعتماد و كم حديث بوده و از عمر روايت كرده است .\r\n\r\n\r\n","description":"","footnote":"\r\n( 1 ) صورتى از كلمه عبد شمس است .\r\n","page_name":" 132 ","page_number":150},
  {"content":"\r\n\r\n( 1 )\r\n\r\nجابر يا جويبر عبدى\r\nمردى كم حديث بوده و از عمر بن خطاب روايت كرده است .\r\n\r\nجراد بن شبيط « 1 »\r\nو از همين طبقه كسانى هستند كه مىگويند نامه‌هاى عمر بن خطاب كه براى ابو موسى اشعرى و مغيرة بن شعبه و جز آن دو نوشته است به دست ما رسيده است و دستورهاى او را كه در نامه‌ها بوده روايت كرده‌اند . همهء آنان به روزگار خلافت عمر بن خطاب در جنگها شركت كرده‌اند .\r\n\r\nفضيل بن زيد رقاشى\r\nگويد وكيع بن جراح ، از سفيان ، از عاصم ما را خبر داد كه مىگفته است * فضيل بن زيد به روزگار خلافت عمر در هفت جنگ همراه عمر شركت كرده است .\r\nگويد عفان بن مسلم از ثابت يزيد پدر زيد بن ثابت ، از عاصم احول ، از خود فضيل بن زيد رقاشى ما را خبر داد كه مىگفته است * به روزگار خلافت عمر بن خطاب در هفت جنگ همراه او شركت كرده است . او مىگفته است عمر بن خطاب براى ما چنين و چنان نوشته است . فضيل از عبد الله بن مغفّل و جز او روايت كرده است .\r\n\r\nمهلّب بن ابى صفرة عتكى\r\nنام ابو صفره ظالم و نام پدرش سراق است . كنيهء مهلب ابو سعيد بوده است . مهلب روزگار\r\n\r\n\r\n","description":"","footnote":"\r\n( 1 ) در متن توضيحى نيامده است . [ از اين پس همهء موارد اين چنينى با يك ستارهء توك مشخص مىشود - ناشر 
  ]\r\n","page_name":" 133 ","page_number":151},
  {"content":"\r\n\r\n( 1 ) عمر بن خطاب را درك كرده ولى از او روايت نكرده است . مهلب از سمرة بن جندب و جز او روايت كرده است . او والى خراسان بوده و به سال هشتاد و سوم به روزگار خلافت عبد الملك بن مروان در مرورود در گذشته است . او پسر خود يزيد بن مهلب بن ابى صفرة را به جانشينى خود بر خراسان گماشته است و حجاج بن يوسف هم او را بر آن كار برقرار داشته است .\r\n\r\nبجالة بن عبدة\r\nاو دبير جزء بن معاويه عموى احنف بن قيس بوده است . او مىگويد نامهء عمر بن خطاب به ما رسيد كه نوشته بود همهء مردان و زنان جادوگر را بكشيد و نامهء او دربارهء مجوسيان هم به ما رسيد .\r\n\r\nابو قتاده عدوى\r\nنامش تميم و نام پدرش نذير و محدثى مورد اعتماد و كم حديث بوده است .\r\n\r\nابو الدهماء عدوى\r\nنامش قرفة و نام پدرش بيهس و محدثى مورد اعتماد و كم حديث بوده است . او از عمران بن حصين روايت كرده و در برخى روايات نامش مالك و نام پدرش سهم است .\r\n\r\nابو زينب\r\nگويد عبد الملك بن عمرو پدر عامر عقدى ، از شعبه ، از عاصم ما را خبر داد كه مىگفته است از ابو زينب كه به روزگار عمر در جهاد شركت كرده بود شنيدم مىگفت * به جهاد رفتيم ، ابو بكرة و ابو برزه و عبد الرحمان بن سمره همراهمان بودند و از ميوه‌ها مىخورديم .\r\n\r\n","description":"","footnote":"","page_name":" 134 ","page_number":152},
  {"content":"\r\n\r\n( 1 )\r\n\r\nابو كنانة قرشى\r\nگويد يزيد بن هارون ، از زياد بن ابى زياد جصّاص از گفتهء خود ابو كنانه قرشى ما را خبر داد كه مىگفته است * عمر همراه ابو موسى اشعرى براى مغيرة بن شعبه نوشت كه خبرى دربارهء تو به من رسيده است كه اگر پيش از آن مرده بودى براى تو بهتر بود .\r\nگويد : عمر همچنين براى ابو موسى نوشت نام كسانى را كه قرآن مىخوانند - آشكارا قرآن مىخوانند يا ظاهر آن را مىخوانند - براى من بنويس .\r\n\r\nقيس بن عباد قيسى\r\nگويد وكيع بن جرّاح و عبد الصمد بن عبد الوارث بن سعيد هر دو ، از اياس بن دغفل ، از عبد الله بن قيس بن عباد ما را خبر دادند كه مىگفته است * پدرش وصيت كرده و گفته است مرا در همين برد استوار و محكم خودم كفن كنيد . عباى سپيدم را كه در آن نماز مىخواندم بر روى تابوتم بگستريد و چون مرا در گورم نهاديد آن بخش بدنم را كه روى خاك قرار مىگيرد برهنه كنيد ، كفنش را پاره كنيد آن چنان كه بر زمين بچسبد - لابد يعنى فقط شانه و پهلوى راست ! ؟ . گويد : قيس محدثى مورد اعتماد و كم حديث بوده است .\r\n\r\nهرم بن حيّان عبدى\r\nمحدثى مورد اعتماد و اهل فضيلت و پارسا بوده است و حسن بصرى از او روايت كرده است .\r\nگويد محمد بن عبد الله اسدى ، از سفيان ، از هشام ، از حسن بصرى ، از هرم بن حيّان ما را خبر داد كه مىگفته است * از روزگارى كه جوانان سركش و پيران آزمند و مرگهايشان فرا مىرسد به خدا پناه مىبرم . به هرم مىگفتند ما را اندرزى بده و سفارشى كن . مىگفت :\r\nشما را به خواندن و توجه كردن به آيات آخر سوره بقره سفارش مىكنم .\r\nگويد فضل بن دكين ، از سيف بن هارون برجمى ، از منصور بن مسلم بن شاپور ما را\r\n\r\n","description":"","footnote":"","page_name":" 135 ","page_number":153},
  {"content":"\r\n\r\n( 1 ) خبر داد كه مىگفته است پير مردى از بنى حرام براى ما نقل كرد كه هرم بن حيان مىگفته است * از بصره به كوفه آمدم . اويس قرنى را پابرهنه و بدون كفش كنار رود فرات ديدم .\r\nپرسيدم اى برادر چگونه‌اى ؟ اى اويس چگونه‌اى ؟ پرسيد اى برادر تو چگونه‌اى ؟ گفتم :\r\nبراى من حديثى بگو . گفت : خوش نمىدارم كه اين كار را آغاز كنم و دوست ندارم كه محدث و داستان سرا و فتوى دهنده باشم . آنگاه دستم را گرفت و گريست . گفتم : براى من قرآن بخوان . اعوذ بالله گفت و سوره دخان را از آيهء نخست خواندن گرفت ، همين كه به آيهء چهل و دوم رسيد كه مىفرمايد « همانا خداوند توانمند مهربان است » از هوش رفت و چون به هوش آمد گفت : تنهايى براى من بهتر و خوشتر است .\r\nگويد يوسف بن غرق ، از ايوب بن خوط ، از حميد بن هلال ، از هرم بن حيان ما را خبر داد كه مىگفته است * گمان ندارم كسى كه خواهان بهشت است بتواند بخوابد و گمان نمىكنم كسى كه از دوزخ گريزان است بتواند بخوابد . « 1 »\r\nگويد موسى بن اسماعيل ، از حماد بن سلمه ، از ابو عمران جونى ما را خبر داد كه مىگفته است * هرم بن حيان در شبى مهتابى از فراز بام نگريست . سالار پاسبانان را ديد كه بازى و شوخى مىكند . او را فرا خواند و گفت : فردا روزه بگير ، و اين كار را سه شب با او تكرار كرد ، سپس گفت : اينك برو و بازى كن . گويد : هرم بن حيان كارگزار عمر بوده است .\r\nگويد عبد الوهاب بن عطاء ، از سعيد بن ابى عروبة ، از قتاده ما را خبر داد كه مىگفته به او خبر رسيده است كه * به هرم بن حيان گفته شد وصيت كن . گفت : نمىدانم چه وصيتى كنم ، ولى پس از مرگم زره مرا بفروشيد و وام مرا بپردازيد . اگر كافى نبود اسبم را بفروشيد و وام مرا بپردازيد و اگر كافى نبود غلام مرا بفروشيد و شما را وصيت مىكنم به خواندن آيه‌هاى آخر سوره نحل ، از آن جا كه مىفرمايد « با حكمت و اندرز پسنديده به راه پروردگارت فرا خوان » تا آن جا كه مىفرمايد « همانا كه خداوند همراه آنانى است كه پرهيزگارند و آنانى كه هم ايشان نيكوكارانند » . « 2 »\r\nگويد اسماعيل بن ابراهيم اسدى ، از گفتهء هشام ، از حسن بصرى ما را خبر داد كه مىگفته است * به هنگام خطبه خواندن امام جمعه هر گاه كسى كارى داشت كه مىخواست\r\n\r\n\r\n","description":"","footnote":"\r\n( 1 ) هر دو نسخهء چاپى اشتباه است ؛ از ص 119 ج 2 حلية الاولياء حافظ ابو نعيم ترجمه شد .\r\n( 2 ) حافظ ابو نعيم در همان صفحه و همان جلد حلية الاولياء اين مطلب را با چند سند و با اندك تفاوتى آورده است . ميبدى هم در تفسير كشف الاسرار سفارش هرم را دربارهء اين آيات نقل كرده است .\r\n","page_name":" 136 ","page_number":154},
  {"content":"\r\n\r\n( 1 ) بيرون برود . بينى خود را مىگرفت . امام به او اشاره مىكرد برود و مىرفت . گويد : مردى كه مىخواست به خانه و ديار خويش برگردد ، در حالى كه هرم خطبه مىخواند برخاست و بينى خود را گرفت . هرم به او اشاره كرد برود . او پيش زن و فرزند خويش رفت و مدتى آن جا ماند و سپس برگشت . هرم از او پرسيد كجا بودى ؟ گفت : ميان بستگان خودم . هرم گفت : با اجازه رفته بودى ؟ گفت : آرى در حالى كه خطبه مىخواندى برخاستم و اجازه گرفتم ، يعنى بينى خود را گرفتم و تو اشاره كردى كه بروم - معلوم مىشود در لشكرگاه بوده‌اند . هرم گفت : با اين كار دغلى و فريب كارى كرده‌اى يا كلمه‌اى ديگر به همين معنى گفت . هرم آنگاه گفت : پروردگارا مردان بد را براى زمانهء بد مهلت بده . هرم همواره مىگفت : خدايا من از روزگارى كه جوانان سركش و بزرگان آزمند و دراز آرزو گردند و مرگهايشان زود فرا مىرسد به تو پناه مىبرم .\r\nگويد ابو عبد الله عبدى ، از سهل بن محمود ، از عبد العزيز عمّى ، از ابو عمران جونى ما را خبر داد كه مىگفته است * هرم بن حيان خطاب به مردم گفت : از عالم فاسق پرهيز كنيد .\r\nاز اين سخن عمر آگاه شد و از آن ترسيد كه مقصود از عالم فاسق كيست و چيست ! ! هرم بن حيان براى عمر نوشت كه اى أمير مؤمنان ! به خدا سوگند كه من جز خير اراده نكردم . ممكن است پيشوايى سخن از علم بگويد و در عمل تبهكار و فاسق باشد و كار را بر مردم مشتبه و آنان را گمراه سازد .\r\nگويد ابو عبد الله عبدى ، از سيار ، از جعفر بن سليمان ، از مالك بن دينار ما را خبر داد كه مىگفته است * هرم بن حيان به كارگزارى گماشته شد ، و چون گمان مىبرد كه اقوام و بستگانش به زودى - براى شادباش - پيش او خواهند آمد دستور داد آتشى گران ميان او و كسانى كه مىآيند برفروزند . قوم او آمدند و سلامش دادند و همچنان دور ايستاده بودند .\r\nهرم گفت خوشامد بر قوم من باد ، بفرماييد نزديك بياييد . گفتند با اين آتشى كه ميان ما و تو مانع است نمىتوانيم به تو نزديك شويم . گفت : آرى شما مىخواهيد مرا در آتشى كه از آن بزرگتر است يعنى آتش دوزخ در افكنيد ، و آنان برگشتند .\r\nگويد احمد بن ابى اسحاق ، از مخلد بن حسين ما را خبر داد كه مىگفته است شنيدم هشام از حسن بصرى نقل مىكرد كه مىگفته است * هرم بن حيان در يكى از جنگهاى تابستانى خود و به روز بسيار گرمى در گذشت چون به خاك سپارى او تمام شد . ابرى پيدا شد و چندان باران بر گور او باريد كه خيس و سيراب شد و قطره‌اى باران بر جاى ديگر نريخت\r\n\r\n","description":"","footnote":"","page_name":" 137 ","page_number":155},
  {"content":"\r\n\r\n( 1 ) و سپس ابر از ميان رفت .\r\nگويد احمد بن ابى اسحاق ، از نوح بن قيس ، از عون بن ابى شداد ، از گفتهء مردى از پدرش ما را خبر داد كه مىگفته است * به تشييع پيكر هرم بن حيان رفتيم و در روز بسيار گرمى بوديم . چون از دفن او فارغ شديم پاره ابرى آمد ، گور و اطراف آن را سيراب كرد و سپس به راه خود رفت .\r\nگويد احمد بن ابى اسحاق ، از ضمرة بن ربيعه ، از سرىّ بن يحيى ، از قتاده ما را خبر داد كه مىگفته است * روز مرگ هرم بن حيان بر گورش باران باريد و همان روز بر آن علف روييد . « 1 »\r\n\r\nصلة بن اشيم عدوى\r\nكنيه‌اش ابو صهبا و از خاندان عدى بن عبد منات بن ادّ بن طابخة بن الياس بن مضر است و محدثى مورد اعتماد و داراى فضل و پارسايى بوده است .\r\nگويد عتاب بن زياد ، از عبد الله بن مبارك ، از عبد الرحمان بن يزيد بن جابر ما را خبر داد كه مىگفته است * به او خبر رسيده كه رسول خدا مىفرموده است « ميان امت من مردى به نام صله خواهد بود كه به شفاعت او چندان و چندين كس به بهشت مىروند » .\r\nگويد عفان بن مسلم ، از زريك بن ابى زريك ، از ابو السليل قيسى ما را خبر داد كه مىگفته است * پيش صله عدوى رفتم و گفتم : اى صله ! از آنچه خدايت آموخته است مرا بياموز . گفت : هنگامى كه پيش اصحاب رسول خدا ( ص ) رفتم كه از ايشان بياموزم تو نيز مانند و در سن و سال من بودى . گفتم : به هر حال از آنچه خدايت آموخته است مرا بياموز .\r\nگفت : از قرآن بياموز و از آن پندپذير باش و براى مسلمانان خيرانديش باش و آنچه مىتوانى بلكه فزون‌تر از آن دعا كن و خداى را فراخوان و كشته تعصب و كور دلى و نادانى مباش كه براى من فرق ندارد پاى لاشه خوكى را بر زمين بكشم يا پاى چنان كسى را ، و بر تو باد گريز و پرهيز از قومى كه مىگويند مؤمنيم و بر چيزى از ايمان پاى بند نيستند و آنان همان خوارج و حروريه‌اند ، و اين سخن را سه بار گفت .\r\n\r\n\r\n","description":"","footnote":"\r\n( 1 ) ابو الفرج بن جوزى هم در صفة الصفوة ، ج 3 ، چاپ حيدر آباد ، 1356 ق ، صص 9 - 137 شرحى دربارهء مكارم و كرامتهاى هرم آورده است و به ترجمهء رساله قشيريه ، چاپ استاد فقيد فروزانفر ، ص 621 مراجعه فرماييد .\r\n","page_name":" 138 ","page_number":156},
  {"content":"\r\n\r\n( 1 ) گويد عارم بن فضل ، از ثابت بن يزيد ، از عاصم احول ، از فضيل بن زيد ما را خبر داد كه مىگفته است * صلة بن اشيم به خانه‌ام آمد و گفت شهادت به يكتايى خداوند ميان مردم فراوان شده است ، هر گاه مىخواهى كلمه شهادت بگويى ، شهادتى بگو كه خدا و خردمندان و دانشمندان تو را تصديق كنند . چنين بگو كه گواهى مىدهم خداوند يكتا و صمد است نه زاده شده است و نه مىزايد و او را هرگز كسى همتا و همسر نبوده است .\r\nگويد عفان بن مسلم ، از حماد بن سلمه ، از ثابت ما را خبر داد كه صله مىگفته است * نمىدانم كدام روز شادترم ، روزى كه از سپيده دم به ياد خدايم ، يا روزى كه براى انجام كار و نيازى بيرون مىروم و موجب مىشود كه ياد خدا را براى من فراهم آورد .\r\nگويد عفان بن مسلم ، از حماد بن سلمه ، از ثابت بنانى ما را خبر داد كه مىگفته است * جوانى دامن كشان و خرامان از كنار صله بن اشيم و ياران او گذشت . ياران صله خواستند نسبت به او با درشتى سخن گويند . صله گفت رهايش كنيد من خود كار او را كفايت مىكنم .\r\nصله به آن جوان گفت : اى برادر زاده مرا با تو كار و نيازى است . جوان پرسيد نيازت چيست ؟ گفت : دوست دارم دامنت را برچينى . گفت : آرى و بر چشم ، و همان دم دامن خود را جمع كرد . صله به ياران خود گفت كار من از آنچه شما مىخواستيد انجام دهيد پسنديده‌تر بود . شما اگر او را با تندى مىخواستيد و مىآزرديد شما را دشنام مىداد .\r\nگويد ابو معمر عبد اللّه بن عمرو منقرى ، از عبد الوارث بن سعيد ، از اسحاق بن سويد ، از گفتهء معاذه عدوى ما را خبر داد كه مىگفته است * صلة بن اشيم همراه گله شتران قبيله به رامهرمز و اطراف آن رفت . زاد و توشه‌اش تمام و سخت گرسنه شد . گبركى را ديد كه پشته و سبد بزرگى را با خود مىبرد . از او پرسيد خوراك - نان - همراه دارى . گفت : آرى . صله گفت : سبد و پشتى خود را بر زمين بگذار و خوراكى به من بده . او گفت : اى بنده خدا ! من مردى دست به دهان مانده‌ام كه آهنگ فلان دهكده دارم و همراه من جز به اندازهء خودم خوراك نيست . از او كناره گرفت و رهايش كرد و چون از آن جا گذشت پشيمان شد و با خود گفت بر فرض كه با زور از او مىگرفتم براى من حلال بود - از لحاظ اضطرار و حفظ جان . گويد : صله مردى ديگر ديد كه كواره بر سر دارد . به او گفت : آيا نان - خوراك - همراه دارى ؟ گفت : آرى . صله گفت : ممكن است بار خود را بر زمين بگذارى و مرا خوراك دهى . او هم همان پاسخ را داد كه با من جز به اندازهء كفايت خودم نيست . صله گفت : از اين هم جز همان بهره آن شخص به من نرسيد . او را هم رها كرد و رفت . گويد : يكى\r\n\r\n","description":"","footnote":"","page_name":" 139 ","page_number":157},
  {"content":"\r\n\r\n( 1 ) ديگر را ديد و او هم همانگونه پاسخ داد . صله گفت : بهره‌ام از اين هم همانگونه است كه از آن دو بود . او را هم رها كرد و به راه خويش رفت . گويد : صله به هنگامى كه در دره‌اى بسيار باريك مىگذشت كه فقط آسمان را مىديد آوايى شنيد مركوبش ازم آن آوا بيم زده شد و روى دو دست خود برخاست . « 1 » صله به پشت سر خود نگريست ناگاه دستمالى را ديد .\r\nپياده شد و از تنگى آن تنگه نتوانست مركوب خود را سر و ته كند . به هر حال آن دستمال را كه بر دور زنبيلى بسته بودند كنار پاى مركوب پيدا كرد و ديد در آن زنبيل خرماى رطب تازه است . از آن خرما چندان خورد كه سير شد و به راه خود ادامه داد شبانگه كنار صومعه راهبى فرود آمد . راهب خوراكى را كه داشت پيش صله آورد . صله از خوردن خوددارى كرد . راهب گفت : اى بنده خدا چرا از اين خوراك من نمىخورى من كه همراه تو زاد و توشه و خوراكى نمىبينم . گفت : آرى به زنبيل خرماى تازه‌اى دست يافتم . راهب گفت : آيا چيزى از آن باقى مانده است ؟ گفت : آرى . گفت : به من هم از آن بده تا بخورم . صله زنبيل را به او داد . راهب گفت : اى بنده خدا اين خوراك از جانب حق به تو داده شده است ، مگر نمىبينى كه درختان خرما خالى از برو بارند وانگهى موسم خرما نيست . معاذه مىگويد - ظاهرا اين زن همسر صله است « 2 » - صله آن دستمال را پيش ما آورد و روزگارى پيش ما بود و نفهميدم چگونه از ميان رفت . اسحاق بن سويد كه راوى اين روايت است دربارهء لغت دستار كه در متن آمده توضيح داده است كه به معنى پوشش هم به كار رفته و اين ابيات را شاهد آورده است :\r\n« اى ام اسود - نام معشوقه يا همسر - همانا موهاى سرم از رنگ تازه‌اى پوشيده شد - سپيد گرديد - اگر جوانى را مىفروختند به فروشنده هر چه مىخواست مىپرداختم ، ولى جوانى همين كه پشت مىكند به جايى مىرود كه دسترسى به آن ناممكن است » . « 3 »\r\nگويد اسماعيل بن ابراهيم اسدى ، از يونس ، از حسن بصرى ما را خبر داد كه مىگفته است * ابو صهباء صله بن اشيم مىگفت كه از راههاى حلال به جستجوى مال دنيا پرداختم\r\n\r\n\r\n","description":"","footnote":"\r\n( 1 ) اين داستان به صورت بهتر و صحيح‌تر در صفة الصفوة ، ج 3 ، ص 141 آمده است و در هر دو نسخه طبقات آشفتگى ديده مىشود ، با توجه به هر دو متن ترجمه شد .\r\n( 2 ) از روايت آخر كه در شرح حال صله آمده است معلوم مىشود كه همين بانو همسر او بوده است .\r\n( 3 ) الا يا ام الاسود ان رأسى * تغشّى لونه سبّ جديد فلو ان الشباب يباع بيعا * لا عطيت المبايع ما يريد و لكنّ الشباب اذا تولّى * على شرف فمطلبه بعيد\r\n","page_name":" 140 ","page_number":158},
  {"content":"\r\n\r\n( 1 ) و جز به اندازه روزى به آن نرسيدم . با اين حال به درويشى و سختى نيفتادم . روزگار هم بيش از آن به من ارزانى نداشت . هنگامى كه چنين ديدم با خود گفتم روزى تو به اندازه مقدر شده است ، آرام بگير . آرام گرفت هر چند نزديك بود آرام نگيرد .\r\nگويد عفان و جز او ، از جعفر بن سليمان ، از يزيد رشك ، از معاذه همسر صله ما را خبر دادند كه مىگفته است * صله چندان نماز مىگزارد كه سرانجام از خستگى افتان و خيزان به سوى بستر خويش مىرفت ، يا جز افتان و خيزان به بستر خود نمىآمد .\r\nگويد عفان بن مسلم ، از حماد بن سلمه ، از ثابت ما را خبر داد كه مىگفت * يكى از برادران صلة بن اشيم در گذشت . مردى پيش صله كه در حال خوردن غذا بود رفت و گفت :\r\nاى ابو صهباء ! برادرت مرد . صله به آن مرد گفت : نزديك بيا غذا بخور كه روزگار درازى است كه خبر مرگ او را به من داده‌اند و اين سخن را سه بار تكرار كرد . آن مرد گفت :\r\nهيچكس در اين باره پيش از من نزد تو نيامده است پس چه كسى خبر مرگ او را داده است .\r\nصله گفت : خداى تبارك و تعالى فرموده است « همانا كه تو مىميرى و آنان هم مىميرند » « 1 » گويد عفان بن مسلم و عمرو بن عاصم كلابى هر دو ، از گفتهء سليمان بن مغيره ، از حميد بن هلال ما را خبر دادند كه مىگفته است * صلة بن اشيم مىگفت : به خواب چنان ديدم كه همراه گروهى هستم و مردى در حالى كه شمشير آخته در دست دارد پشت سر ما قرار دارد و به هر يك از ما مىرسد سرش را قطع مىكند و آن شخص بر زمين مىافتد و دوباره به سلامت خود بر مىگردد همانگونه كه بوده است . گويد : منتظر بودم و مىنگريستم كه آن مرد چه وقت به من مىرسد و با من چنان مىكند . سرانجام به من رسيد و بر سرم ضربت زد و سرم جدا شد و افتاد ، گويى هم اكنون مىبينم كه خودم سرم را برداشتم و از موهاى خود خاك را زدودم و آن را بر گردن خويش نهادم به همان حال برگشت كه بود .\r\nگويد عفان بن مسلم ، از سليمان بن مغيره ، از حميد بن هلال ما را خبر داد كه مىگفته است * صلة بن اشيم با لشكرى به جهاد رفت پسرش و مردى از قبيله همراهش بودند ، آن مرد به صله گفت : اى ابو صهباء به خواب چنين ديدم كه به زير درخت بزرگ پر سايه‌اى رفتى و سه ميوه بسيار شيرين به دست آوردى ، يكى را به من دادى و دو تا را براى خود نگهداشتى .\r\nمن كمى احساس دلتنگى كردم كه كاش يكى ديگر را هم با من قسمت مىكردى ، چون با\r\n\r\n\r\n","description":"","footnote":"\r\n( 1 ) انك ميت و انهم ميتون . بخشى از آيهء 30 ، سورهء سى و نهم - زمر .\r\n","page_name":" 141 ","page_number":159},
  {"content":"\r\n\r\n( 1 ) دشمن روياروى شدند صله به پسرش گفت پيش برو ، او پيش رفت و كشته شد پس از او صله و سپس آن مرد كشته شدند .\r\nگويد عفان بن مسلم از حماد بن سلمه ، از ثابت بنانى ما را خبر داد كه مىگفته است * صله بن اشيم در يكى از جنگها همراه پسر خود بود ، به پسر گفت : فرزندم پيش برو و جنگ كن تا تو را در راه خدا حساب كنم ، پسر حمله و جنگ كرد تا كشته شد . سپس صله خود پيش رفت و جنگ كرد و كشته شد . زنها پيش همسرش معاذه عدويه جمع شدند .\r\nگفت اگر براى تهنيت گفتن آمده‌ايد خوش آمديد و اگر براى كار ديگر آمده‌ايد باز گرديد .\r\nصله در آغاز حكومت حجاج بن يوسف بر عراق در يكى از جنگها كشته شد و به شهادت رسيد .\r\n\r\nابو رجاء عطاردى\r\nاز قبيلهء تميم است نامش را به اختلاف براى ما گفته‌اند . يزيد بن هارون مىگويد نامش عمران و نام پدرش تيم بوده است . كسى جز او مىگويد كه نامش عمران و نام پدرش ملحان بوده است . ديگرى گفته است نامش عطارد و نام پدرش برز بوده است .\r\nعبد الملك بن قريب ، از گفتهء ابو عمرو بن علاء ما را خبر داد كه مىگفته است * از ابو رجاء پرسيدم چه چيزى به ياد دارى ؟ ، گفت : كشته شدن بسطام بن قيس را و سپس بيتى را كه در سوگ او سروده شده خواند كه مىگويد : « بر روى درختچه همواره سبز و خرمى فرو افتاد و چهره‌اش بر خاك نيفتاد ، پيشانى او كشيده و چون شمشير رخشان بود » . « 1 »\r\nگويد موسى بن اسماعيل ، از ابو حارث كرمانى ما را خبر داد كه مىگفته است از ابو رجاء عطاردى شنيدم مىگفت * در حالى كه نوجوان بودم و هنوز موى بر چهره‌ام نروييده بود . روزگار زندگى حضرت ختمى مرتبت را درك كردم .\r\nگويد حجاج بن نصير ، از ابو خلده ما را خبر داد كه مىگفته است * از ابو رجاء پرسيدم به هنگام بعثت رسول خدا ( ص ) به سن و سال چه كسى بودى ؟ گفت : براى\r\n\r\n\r\n","description":"","footnote":"\r\n( 1 ) « فخّر على الالاءة لم يوسّد * كانّ جبينه سيف صقيل به گفتهء ابو العباس مبرد در الكامل ، ج 1 ، ص 229 سراينده اين بيت ابن عتمه ضبّى است ، بسطام نامورترين دلير قبيله شيبان و مسيحى بوده و حدود 612 ميلادى كشته شده است ، به الاعلام ، ج 2 ، ص 24 مراجعه فرماييد .\r\n","page_name":" 142 ","page_number":160},
  {"content":"\r\n\r\n( 1 ) خويشاوندان خود ساربانى مىكردم . به او گفتم كه چه چيزى شما را از رسول خدا فرار داد ؟\r\nگفت : به ما گفتند مردى از عرب برانگيخته شده كه مردم را مىكشد مگر كسانى را كه از او فرمان ببرند . و نمىدانستم فرمان برى از او چيست ، و گريختيم و از ريگ زار بنى سعد هم گذشتيم .\r\nگويد وهب بن جرير بن حازم ، از گفتهء پدرش ما را خبر داد كه مىگفته است از ابو رجاء عطاردى شنيدم مىگفت * ما كنار چاه آبى به نام سند زندگى مىكرديم كه خبر رسول خدا ( ص ) به ما رسيد با اهل و عيال خود به سوى ناحيهء شجر گريختيم . « 1 » گويد گفته مىشده كه ابو رجاء خون آشاميده و چون از او پرسيده‌اند چه مزه داشت ، گفته است شيرين بود .\r\nگويد عمرو بن عاصم كلابى ، از سلم بن زرير ما را خبر داد كه مىگفته است شنيدم ابو رجاء مىگفت * هنگامى كه رسول خدا مبعوث شدند من براى زن و خويشانم شبانى مىكردم و هزينه‌شان را فراهم مىساختم . پس از بعثت رسول خدا گريزان از سرزمين خود بيرون رفتيم . به فلاتى رسيديم و هر گاه به فلاتى مىرسيديم شبانگاه پيرمرد ما مىگفت « همگى امشب از جنيان اين صحرا به امير و عزيز اين صحرا پناه مىبريم » ما هم آن سخن را بازگو مىكرديم . ابو رجا داستان درازى گفت و سپس افزود كه به ما گفته شد كه خواسته و روش اين مرد - رسول خدا صلوات الله عليه و آله - گفتن لا إله الا الله و گواهى دادن به اين است كه محمد ( ص ) بنده و رسول خداوند است و هر كس به اين موضوع اقرار كند بر جان و مال خود در امان است . و ما به سرزمين خود برگشتيم و به اسلام در آمديم . گويد : ابو رجاء مكرر مىگفت كه من گمان مىكنم اين آيه كه مىفرمايد « و آنكه مردانى از آدميان بودند كه به مردانى از جن پناه مىبردند و بر آنان گناه را بيفزودند » « 2 » دربارهء من و يارانم نازل شده است .\r\nگويد وهب بن جرير بن حازم ، از گفتهء پدرش ما را خبر داد كه مىگفته است * ابو رجاء را ديدم و موهاى سر و ريش او سپيد بود .\r\nگويد ابو قطن عمرو بن هيثم ، از گفته ابو خلده ما را خبر داد كه مىگفته است خود ديدم كه * ابو رجاء ريش خود را با رنگ زرد خضاب مىبست .\r\n\r\n\r\n","description":"","footnote":"\r\n( 1 ) نشانى از اين آب و ناحيه در معجم البلدان نديدم .\r\n( 2 ) آيهء 7 ، از سورهء هفتاد و دوم - جن .\r\n","page_name":" 143 ","page_number":161},
  {"content":"\r\n\r\n( 1 ) گويد عمرو بن عاصم ، از گفتهء ابو اشهب ما را خبر داد كه مىگفته است * ابو رجاء در ماه رمضان هر ده شب يك ختم قرآن تلاوت مىكرد . گفته‌اند كه ابو رجاء از عثمان و على ( ع ) و جز آن دو روايت كرده است . او در حديث مورد اعتماد بوده و او را روايت و آگاهى به قرآن بوده و چهل سال در مسجد قوم خود بر آنان امامت كرده است و چون در گذشت ابو اشهب جعفر بن حيان چهل سال در آن مسجد نماز گزارد . در برخى از روايات آمده است كه ابو رجاء به روزگار خلافت عمر بن عبد العزيز در گذشته است . محمد بن عمر واقدى مىگويد ، ابو رجاء به سال يكصد و هفده در گذشته است و اين در نظرم سست و نادرست است .\r\nگويد معاذ بن معاذ و مسلم بن ابراهيم هر دو ، از ابو خلده ما را خبر دادند كه مىگفته است * در حالى كه پيشنماز بر جنازهء ابو رجاء تكبير مىگفت ، خودم حسن بصرى را ديدم كه سوار بر خر خود اقتدا كرده بود و نماز مىگزارد .\r\nگويد فضل بن دكين ، از ابو خلدة ما را خبر داد كه مىگفته است * حسن بصرى را ديدم در حالى كه سوار بر خرى بود و پسرش از او مواظبت مىكرد ، همچنان سواره بر جنازه ابو رجاء نماز مىگزارد . از ابو خلده پرسيدم آيا بيمار بود ؟ گفت : نه ، سالخورده بود .\r\nگويد موسى بن اسماعيل ، از بكّار بن صقر ما را خبر داد كه مىگفته است * حسن بصرى را ديدم كه بر لبه گور ابو رجاء از سوى لحد نشسته بود . بر روى گور پارچه سپيدى كشيده بودند . حسن نه آن را نادرست دانست و نه تغيير داد . فرزدق شاعر هم رو به روى او نشسته بود . چون كندن گور تمام شد و خاك‌سپارى انجام گرفت ، فرزدق به حسن بصرى گفت : اى ابو سعيد مىدانى اين مردم چه مىگويند ؟ گفت : نه چه مىگويند ؟ فرزدق گفت :\r\nمردم مىگويند امروز بر كنار اين گور بهترين و بدترين مردم بصره نشسته‌اند . حسن گفت :\r\nمقصودشان كيست ؟ فرزدق گفت : يعنى تو و من ، حسن گفت : اى ابو فراس من بهترين مردم بصره نيستم و تو بدترين ايشان نيستى و در حالى كه با دست خويش به لحد اشاره مىكرد از فرزدق پرسيد براى اين خوابگاه چه چيزى آماده كرده‌اى ؟ فرزدق پاسخ داد كه اى ابو سعيد خير بسيارى آماده كرده‌ام ، پرسيد آن چيست ؟ فرزدق گفت : گواهى به لا إله الا الله كه هشتاد سال است بر آن اقرار دارم . حسن گفت : اى ابو فراس آرى كه خير بسيارى فراهم ساخته‌اى .\r\nگويد سعيد بن عامر ما را خبر داد و گفت * هنگامى كه ابو رجاء عطاردى در گذشت\r\n\r\n","description":"","footnote":"","page_name":" 144 ","page_number":162},
  {"content":"\r\n\r\n( 1 ) فرزدق در سوگ او چنين سرود : « آيا ديدى كه چگونه بزرگ و سالخوردهء مردم درگذشت و او پيش از بعثت محمد ( ص ) زنده بوده است » . « 1 »\r\n\r\nدغفل بن حنظله سدوسى\r\nاو محضر حضرت ختمى مرتبت را درك كرده ولى از ايشان چيزى نشنيده است . او كه از دانايان به انساب بوده پيش معاوية بن ابو سفيان رفته است .\r\n\r\nشهاب عنبرى\r\nاو پدر حبيب بن شهاب است .\r\nگويد عفان بن مسلم ، از يحيى بن سعيد قطّان ، از گفته حبيب پسر شهاب ما را خبر داد كه مىگفته است پدرم برايم نقل كرد و گفت * من نخستين كس بودم كه كنار دروازه شوشتر آتش جنگ را برافروختم .\r\n\r\nاياس بن قتادة بن اوفى\r\nاز خاندان عبشمس بن سعد بن زيد منات بن تميم است . مادرش فارعة دختر حميرىّ بن عبادة بن نزّال بن مرة است . قتادة بن اوفى افتخار مصاحبت با رسول خدا ( ص ) را داشته و ميان قوم خود شريف و محترم بوده است .\r\nگويد معتمر بن سليمان ، از سلمة بن علقمه براى من نقل شده كه مىگفته است * اياس بن قتاده عمامه بر سر بست و مىخواست به درگاه بشر بن مروان برود ، در آينه نگريست و تار موى سپيدى در چانه خويش ديد ، به كنيز خود گفت آن را بچيند و چون آن را چيد موى سپيد ديگرى ديد ، گفت بنگريد چه كسانى از قوم من بر در خانه‌اند . آنان را پيش او آوردند ، به ايشان گفت : اى بنى تميم ! جوانى خود را به شما ارزانى داشتم و براى شما سپرى كردم ،\r\n\r\n\r\n","description":"","footnote":"\r\n( 1 ) الم تر انّ الناس مات كبيرهم * و قد عاش قبل البعث ، بعث محمد مرگ فرزدق به گفتهء زركلى در الاعلام و برو كلمان در تاريخ الادب العربى در سال يكصد و ده هجرى بوده است .\r\n","page_name":" 145 ","page_number":163},
  {"content":"\r\n\r\n( 1 ) اينك پيرى مرا براى خودم واگذاريد . اينك كه مرگ نزديك شده است نمىخواهم خود را خر زحمتكش و برآورندهء نيازها بدانم . آنگاه گفت عمامه را بگشاييد و گوشه‌گيرى را برگزيد و فقط براى قوم خود اذان مىگفت و خدا را عبادت مىكرد و تا هنگام مرگ با هيچ دولتمردى معاشرت نكرد .\r\nگويد از زياد بن مليح جشمى شنيدم كه از گفتهء پدرش مىگفت كه * اياس بن قتاده به روز جمعه‌اى از مسجد بيرون رفت ماده خرى آوردند كه سوار شود ، چون پاى در ركاب نهاد به موهاى سپيد خود نگريست و گفت درود و خوشامد بر تو باد ، روزگارى است كه انتظار تو را مىكشم . و به خانه برگشت و بر پهلوى راست دراز كشيد و در گذشت و اين به روزگار خلافت عبد الملك بن مروان بود .\r\n\r\nطبقهء دوم از كسانى كه از عثمان و على و طلحة و زبير و ابى بن كعب و ابو موسى اشعرى و جز ايشان روايت كرده‌اند\r\n\r\nمطرّف بن عبد الله بن شخيّر\r\nابن عوف بن كعب بن وقدان بن حريش بن كعب بن ربيعة بن عامر بن صعصعه . كنيه‌اش ابو عبد الله بوده و از عثمان و على ( ع ) و ابىّ و ابو ذر و از پدر خويش روايت كرده است .\r\nمحدثى مورد اعتماد و بافضيلت و پارسايى با خرد و ادب بوده است .\r\nگويد عفان بن مسلم ، از مهدى بن ميمون ، از غيلان بن جرير ، از مطرف ما را خبر داد كه مىگفته است * هيچ بيوه زن دامن زير پا كشيده هم نيازمندتر از من به آسايش خاطر نيست .\r\nگويد عفان بن مسلم ، از حماد بن سلمه ، از ثابت بنانى ما را خبر داد كه مطرف مىگفته است * بهترين كارها ميانه‌روى است .\r\n\r\n","description":"","footnote":"","page_name":" 146 ","page_number":164},
  {"content":"\r\n\r\n( 1 ) گويد عفان بن مسلم ، از حماد بن سلمه و بكير بن ابى سميط و آن هر دو ، از گفته قتاده ، از مطرف نقل مىكرد كه مىگفته است * فضل و برترى دانش در نظر من خوشتر از فضل عبادت است و بهترين كار دين شما پارسايى و بيم از خداوند است .\r\nگويد عفان بن مسلم ، از حماد بن سلمه ، از ثابت ما را خبر داد كه مىگفته است مطرف مىگفت * فتنه هنگامى كه فرا مىرسد براى هدايت فرا نمىرسد بلكه براى آن است كه مؤمن از نفس خود قرعه كشى كند و خود را بيازمايد .\r\nگويد عفان بن مسلم و روح بن عباده ، از گفتهء همام بن يحيى خبر دادند كه مىگفته است شنيدم قتاده مىگفت كه * مطرف هر گاه فتنه‌اى پيش مىآمد از شركت در آن نهى مىكرد و خود مىگريخت . حسن بصرى از شركت در فتنه نهى مىكرد ولى از جاى خود تكان نمىخورد . مطرف مىگفت حسن را نمىتوانم به چيزى جز مردى كه مردم را از سيل بر حذر مىدارد و خود در گذرگاه سيل مىايستد ، تشبيه كنم .\r\nگويد فضل بن دكين ، از عبد الملك بن شدّاد ، از ثابت بنانى ما را خبر داد كه مطرف بن عبد الله مىگفته است * هفت يا نه سال در فتنه ابن زبير زندگى كردم . در آن مدت نه خبرى به من دادند و نه در جستجوى آگهى از خبرى برآمدم .\r\nگويد مسلم بن ابراهيم ، از ابو عقيل بشير بن عقبه ما را خبر داد كه مىگفته است * به يزيد بن عبد الله بن شخير كه پدر علاء بن يزيد است گفتم هنگامى كه در مردم هيجان به وجود مىآمد ، فتنه در مىگرفت ، مطرف چه مىكرد ؟ گفت : در كنج خانه خود مىنشست و در نماز جمعه و هيچ اجتماع ديگرى شركت نمىكرد تا كار روشن شود .\r\nگويد عفان بن مسلم ، از وهيب ، از ايوب ما را خبر داد كه مىگفته است مطرف مىگفت * اگر مرا بگيرند و بندها بر پايم نهند براى من خوشتر از آن است كه در جستجوى چيزى برآيم يا با نابودى و به خطر انداختن خود در صدد كسب فضيلت جهاد باشم .\r\nگويد وهب بن جرير بن حازم ، از قول پدرش ما را خبر داد كه مىگفته است از حميد بن هلال شنيدم مىگفت * به روزگار فتنه ابن اشعث ، گروهى پيش مطرف بن عبد الله آمدند و او را براى جنگ با حجاج فرا خواندند و چون اصرار كردند گفت اين كارى كه مرا به شركت در آن دعوت مىكنيد بيش از اين نيست كه همچون جهاد در راه خدا باشد ، و فزون بر آن كه نخواهد بود ؟ گفتند : آرى فزون بر آن نيست . گفت : من خود را ميان نابودى و هلاكت نمىاندازم به اميد آنكه شايد فضيلتى به دست آورم .\r\n\r\n","description":"","footnote":"","page_name":" 147 ","page_number":165},
  {"content":"\r\n\r\n( 1 ) گويد وهب بن جرير بن حازم ، از قول پدرش ما را خبر داد كه مىگفته است از حميد بن هلال شنيدم مىگفت * گروهى از خوارج پيش مطرف بن عبد الله آمدند و او را به پيروى از رأى خود فرا خواندند . پاسخ داد كه اگر مرا دو دل مىبود با يكى از شما پيروى مىكردم و ديگرى را براى خود نگه مىداشتم اگر آنچه مىگوييد هدايت مىبود دل ديگرم را هم به پيروى از شما وامىداشتم و اگر گمراهى باشد يك دل من نابود مىشود و دل ديگر براى من باقى مىماند ولى چه كنم كه يك دل و نفس بيشتر ندارم و خوش نمىدارم آن را به نابودى اندازم .\r\nگويد عارم بن فضل ، از حماد بن زيد ، از جريرى ، از مطرف ما را خبر داد كه مىگفته است ، عمران بن حصين به من گفت * مىبينم كه جماعت و هماهنگى را دوست مىدارى آيا براى تو حديثى بگويم كه در آن باره تو را سود رساند . گفتم آرى من از زن بيوه هم به آرامش و هماهنگى نيازمندترم ، زيرا اگر جماعت و اتحاد باشد خويش را مىشناسم و راه خود را تشخيص مىدهم .\r\nگويد عمرو بن عاصم ، از گفتهء سليمان بن مغيرة ، از ثابت بنانى ما را خبر داد كه مىگفته است ، مطرف بن عبد الله مىگفت * به هيچكس چيزى برتر از عقل داده نشده است .\r\nگويد عفان بن مسلم ، از مهدى بن ميمون ، از غيلان بن جرير ، از مطرف ما را خبر داد كه مىگفته است * عقلهاى مردم به اندازه و مناسب روزگار ايشان است .\r\nگويد عفان بن مسلم ، از مهدى بن ميمون ما را خبر داد كه مىگفته است شنيدم غيلان از قول مطرف نقل مىكرد كه مىگفته است * گويا دلها همراه ما نيست و گويا از حديث - سخن پسنديده - كس ديگرى غير از ما را در نظر داشته‌اند - نه پند مىگيريم و نه آن را دربارهء خود مىدانيم .\r\nگويد عفان بن مسلم ، از حماد بن سلمه ، از ثابت بنانى از مطرف ما را خبر داد كه مىگفته است * اگر سالم و شكر گزار باشم دوستر مىدارم از آنكه گرفتار - بيمار - و شكيبا باشم . « 1 »\r\nگويد عفان بن مسلم ، از مهدى بن ميمون ما را خبر داد كه مىگفته است از غيلان شنيدم مىگفت از مطرف شنيدم مىگفت * اگر نفس من پسنديده و نكو سيرت باشد مردم را\r\n\r\n\r\n","description":"","footnote":"\r\n( 1 ) أمير المؤمنين على عليه السلام عرضه مىدارد « پروردگارا اگر گرفتارم مىسازى شكيبايم كن و سلامت و عافيت را دوستر مىدارم » ، صحيفه علويه ، ص 57 .\r\n","page_name":" 148 ","page_number":166},
  {"content":"\r\n\r\n( 1 ) رها مىكند - توجه آنان را به خود نمىخواهد .\r\nگويد عفان بن مسلم ، از ابو عوانه ، از قتاده ما را خبر داد و گفت كه * مطرّف را پيش زياد يا ابن زياد بردند - ابو عوانه شك داشته كه پيش زياد برده‌اند يا ابن زياد - و اين بدان جهت بوده است كه تأخيرى در رفتن او به درگاه مىديده است ، گويد مطرف گفت از هنگامى كه از امير جدا شده‌ام نتوانسته‌ام از جاى برخيزم و اينكه خداوند عنايت فرموده است . مطرف مىگفته است در پسنديده سخن گفتن بىنيازى از دروغ فراهم خواهد بود .\r\nگويد مسلم بن ابراهيم ، از ابو عقيل ، از يزيد ما را خبر داد كه مىگفته است * مطرف در صحرا و باديه بود روزهاى جمعه براى شركت در نماز جمعه مىآمد . شبى در حال حركت نزديك سحر از سر تازيانه‌اش نورى كه داراى دو شاخه بود درخشيدن گرفت . به پسرش عبد الله كه پشت سرش بود گفت : اى عبد الله آيا گمان مىكنى فردا صبح اگر اين موضوع را به مردم بگويم مرا تصديق مىكنند ؟ گويد چون صبح بر آمد آن نور از ميان رفت .\r\nگويد مسلم بن ابراهيم ، از مهدى بن ميمون ، از غيلان ما را خبر داد كه مىگفته است * مطرف از منطقه رحيل « 1 » به نماز جمعه مىآمد .\r\nگويد مسلم بن ابراهيم ، از مهدى بن ميمون ، از غيلان ما را خبر داد كه مىگفته است * هر گاه طاعون مىآمد مطرف از شهر كناره مىگرفت و به ناحيه ديگرى مىرفت .\r\nگويد عفان بن مسلم ، از مهدى بن ميمون ، از غيلان بن جرير ما را خبر داد كه مىگفته است * مطرف جامه‌هاى زيبا و كلاههاى بلند مىپوشيد و بر اسب سوار مىشد و به درگاه سلطان آمد و شد مىكرد ، با اين همه هر گاه پيش او مىرفتى مايه روشنى چشم بود .\r\nگويد مسلم بن ابراهيم ، از گفتهء صافيه دختر عبد الله كه كنيز آزاد كرده و وابستهء مطرف بود ما را خبر داد كه مىگفته است * بر تن مطرف بن عبد الله برد بافت قطر ديدم ، موهاى سر و ريش خود را با حنا و كتم خضاب مىبست و او را ديدم در ظرف رويى وضو مىگرفت اندازه آبى كه مصرف مىكرد يك كاسه يا اندكى بيش از آن بود و از ناحيه رحيل به نماز جمعه مىآمد .\r\nگويد عفان بن مسلم ، از مهدى بن ميمون ، از غيلان ، از گفتهء مطرف ما را خبر داد كه مىگفته است * خوراك خود را به كسى كه اشتها ندارد مخوران . مهدى بن ميمون مىگفته\r\n\r\n\r\n","description":"","footnote":"\r\n( 1 ) رحيل نام يكى از منازل ميان بصره و مكه است ، به منتهى الارب مراجعه شود .\r\n","page_name":" 149 ","page_number":167},
  {"content":"\r\n\r\n( 1 ) است منظور او حديث بوده است .\r\nگويد مسلم بن ابراهيم ، از گفتهء ابو طلحه بشر بن كثير اسيدى ما را خبر داد كه مىگفته است همسر مطرف بن عبد الله بن شخير براى من گفت كه * مطرف كابين او را سى هزار درم و استرى و قطيفه‌اى و كنيزكى و فرشى قرار داده است . بشر بن كثير مىگفته است از او پرسيدم كنيزك چيست ؟ گفت : يعنى عهده‌دار آرايش و مشاطه‌گرى باشد .\r\nگويد عفان بن مسلم ، از مهدى بن ميمون ما را خبر داد كه مىگفته است غيلان از مطرف نقل مىكرد كه * نام زنى از زنهاى خود را گفته است كه با پرداخت بيست هزار كامل و نقد او را به همسرى گرفته است « 1 » گويد مسلم بن ابراهيم ، از گفتهء حكيمه دختر مسعود كه وابسته مطرف بوده است ما را خبر داد كه مىگفته است مادرم درّه كه كنيز مطرف بود برايم نقل كرد كه * مطرف از ناحيه رحيل به نماز جمعه مىآمد ، گرفتار بند آمدن ادرار شد . گفت پسرم را فراخوانيد . او را فرا خواندند و چون آمد مطرف نخست براى او آيه وصيت را تلاوت كرد و سپس اين آيه را خواند كه « حق از خداى تو است از شك كنندگان مباش » « 2 » گويد پسرش رفت و طبيبى پيش او آورد . مطرف پرسيد پسركم اين كيست ؟ گفت : طبيب است . مطرف گفت : بر تو ناروا مىدارم كه تعويذى و مهره‌يى بر من بياويزى يا مرا ميان دايره افسون ببرى . گويد : مطرف به پسرانش گفت برويد و گور مرا آماده سازيد . آنان رفتند و گورش را كندند . چون باز آمدند گفت مرا كنار گورم ببريد و او را بردند . مطرف آن جا دعا خواند و او را به خانه‌اش برگرداندند .\r\nگويد ابو داود سليمان طيالسى ، از قول شعبه ، از ابو التياح ، از گفته يزيد بن عبد الله بن شخير - برادر مطرف - ما را خبر داد كه مىگفته است * برادرش به او سفارش كرده است كه كسى را براى شركت در جنازه‌اش خبر نكند .\r\nگويد فضل بن دكين و عمرو بن هيثم و يحيى بن خليف بن عقبة هر سه ، از ابو خلدة ما را خبر دادند كه مىگفته است * خودم مطرف را ديدم كه ريش خود را با رنگ زرد خضاب مىبست ، گفته‌اند مطرف به روزگار حكومت حجاج بن يوسف بر عراق پس از طاعون جارف در گذشته است . اين طاعون به سال هشتاد و هفت و روزگار خلافت وليد بن عبد الملك بن مروان بوده است .\r\n\r\n\r\n","description":"","footnote":"\r\n( 1 ) پس از عدد معدود نيامده است و ظاهرا درم است نه دينار . - م .\r\n( 2 ) بخشى از آيهء 147 ، سورهء دوم - بقره .\r\n","page_name":" 150 ","page_number":168},
  {"content":"\r\n\r\n( 1 ) گويد عبد الله بن جعفر ، از ابو المليح ، از گفتهء مردى از بصره و او از گفتهء ثابت بنانى و مردى ديگر كه نامش را برد براى ما نقل كرد كه ثابت و آن مرد مىگفته‌اند * به ديدار مطرف بن عبد الله بن شخير كه بىهوش بوده است رفته‌اند . و در آن هنگام سه پرتو از پيكر مطرف آشكار شده است . پرتوى از ناحيه سر و پرتوى از بخش ميانى و پرتوى از ناحيه پاها .\r\nگويد : اين موضوع ما را به بيم و شگفت انداخت . چون مطرف به هوش آمد از او پرسيدم چگونه‌اى ؟ گفت : خوبم . گفتيم : چيزى ديديم كه ما را به ترس انداخت ، گفت : چه چيزى ديديد ؟ گفتيم : پرتوهايى كه از تو سر زد . پرسيد شما آن را ديدى ؟ گفتيم : آرى . گفت :\r\nپرتوهاى سوره الم سجده است كه بيست و هفت آيه است . يك سوم آن از سر من و نه آيه دوم از بخش ميانى و نه آيه آخر از ناحيه پاهاى من رخشان شده است و براى شفاعت از من به آسمان برشده است . و اين هم سوره تبارك است كه از من پاسدارى مىكند . « 1 »\r\n\r\nعتىّ بن زيد بن ضمرة\r\nابن يزيد بن شبل بن حيان بن حارث بن عمرو بن كعب بن عبد شمس بن سعيد بن زيد منات بن تميم . او پسر عموى منقع بن حصين و پسر عموى مسلم بن نذير بن يزيد بن شبل است .\r\nعتى محدثى مورد اعتماد و كم حديث بوده و از ابىّ بن كعب و جز او روايت كرده است .\r\n\r\nعقبة بن صهبان راسبى\r\nراسب نام شاخه‌اى از قبيله ازد است . او در آغاز حكومت حجاج بن يوسف بر عراق در گذشته است . محدثى مورد اعتماد و او را روايتى خاص است .\r\n\r\nحميد بن عبد الرحمان حميرى\r\nمحدثى مورد اعتماد بوده و او را احاديثى است و گاهى از على عليه السلام روايت كرده است .\r\n\r\n\r\n","description":"","footnote":"\r\n( 1 ) سوره سجده سى و دومين سورهء قرآن مجيد و در بيشتر قرآنهاى موجود سى آيه است .\r\n","page_name":" 151 ","page_number":169},
  {"content":"\r\n\r\n( 1 ) گويد حجاج بن محمد اعور ، از شعبه ، از منصور بن زاذان ، از ابن سيرين ما را خبر داد كه مىگفته است * حميد بن عبد الرحمان حميرى ده سال پيش از مرگ خود فقيه‌تر مردم بصره بوده است .\r\n\r\nصفوان بن محرز مازنى\r\nاز بنى تميم و محدثى مورد اعتماد و داراى فضيلت و پارسايى بوده است .\r\nگويد روح بن عبادة ، از هشام ، از حسن بصرى ما را خبر داد كه مىگفته است * صفوان بن محرز سردابى داشت كه جز براى شركت در نماز از آن بيرون نمىآمد .\r\nگويد عفان بن مسلم ، از مهدى بن ميمون ، از غيلان بن جرير ، از صفوان بن محرز ما را خبر داد كه مىگفته است * او و يارانش جمع مىشده‌اند و حديث مىخوانده و نقل مىكرده‌اند و اين حالت گريه و رقت را نمىديده‌اند . گويد : در همان حال او را مىگفتند اى صفوان براى ياران خود حديث نقل كن ، و همين كه او مىگفت الحمد لله ، حاضران به رقت مىآمدند و اشكهايشان مانند آب از دهانه مشك فرو مىريخت .\r\nگويد عفان بن مسلم ، از جعفر بن سليمان ما را خبر داد كه مىگفته است ، از معلى بن زياد شنيدم مىگفت * صفوان بن محرز سردابه‌اى داشت كه در آن مىگريست . گويد : و مىگفته است جايگاه شهادت را مىبينم كاش دل و نفس من مرا همراهى كند .\r\nگويد عفان بن مسلم ، از جعفر بن سليمان ، از هشام بن حسّان به نقل از حسن بصرى ما را خبر داد كه مىگفته است صفوان بن محرز مىگفت * هر گاه گرده نانى داشته باشم كه براى سد جوع و پايدارى بخورم و سبوى آبى داشته باشم كه بياشامم ، خاك بر سر دنيا و دنيا داران باد .\r\nگويد عفان بن مسلم ، از حماد بن سلمه ، از ثابت بنانى ما را خبر داد كه مىگفته است * صفوان بن محرز كوخى داشت كه پايه آن تنه درخت خرمايى بود ، آن پايه شكست . او را گفتند آن را اصلاح نمىكنى ؟ گفت رهايش كنيد كه فردا خواهم مرد .\r\nگويد عفان بن مسلم ، از حماد بن سلمه ، از ثابت بنانى ما را خبر داد كه مىگفته است * من و حسن بصرى براى عيادت صفوان بن محرز رفتيم . پسرش پيش ما آمد و گفت صفوان گرفتار درد شكم - اسهال - است و نمىتوانيد پيش او برويد . حسن بصرى به او\r\n\r\n","description":"","footnote":"","page_name":" 152 ","page_number":170},
  {"content":"\r\n\r\n( 1 ) گفت اگر گوشت و خون پدرت - فربهى او - در اين جهان گرفته شود و خداوند در قبال آن از خطاهاى او چشم پوشى فرمايد بهتر از آن است كه با خود به گور ببرد و زمين آن را بخورد و پاداشى براى او منظور نشود .\r\nگويد عارم بن فضل ، از حماد بن زيد ، از محمد بن واسع ما را خبر داد كه مىگفته است * صفوان بن محرز گروهى را ديد كه ميان مسجد با يك ديگر خصومت و ستيز مىكنند ، برخاست و جامه خويش را تكان داد و گفت جز اين نيست كه شما در حال جنگ هستيد .\r\nگويد عبد الوهاب بن عطاء ، از عوف ، از خالد احدب ما را خبر داد كه مىگفته است * صفوان بن محرز هنگام مرگ به خانواده خود گفت مىدانيد كه ما هر چه را رسول خدا ( ص ) به آن عقيده داشته‌اند به آن معتقديم و فرموده است « كسى كه در سوگوارى فرياد بر آرد و موى خود را از بن بكند يا جامه به درد از ما نيست » . « 1 »\r\nگفته‌اند صفوان در بصره به روزگار حكومت بشر بن مروان در گذشته است .\r\n\r\nحمران بن ابان\r\nبردهء آزاد كرده و وابستهء عثمان بن عفان و از اسيران عين التمر بوده است كه خالد بن وليد ايشان را به مدينه گسيل داشته است . او نسب خود را به نمر بن قاسط مىرسانده و فرزندانش هم همين ادعا را داشته‌اند . حمران از عثمان و جز او روايت كرده است و سبب آمدن او به بصره چنين بود كه پاره‌اى از رازهاى عثمان را آشكار ساخت و چون اين خبر به عثمان رسيد به او گفت نبايد با من در يك شهر ساكن باشى . او از پيش عثمان كوچ كرد و ساكن بصره شد و آن جا اموالى فراهم آورد و او را در آن شهر اعقابى است .\r\n\r\nابو الحلال عتكى\r\nنامش رزاره و نام پدرش ربيعه و از قبيله ازد است . از عثمان روايت كرده و ان شاء الله مورد اعتماد بوده است .\r\n\r\n\r\n","description":"","footnote":"\r\n( 1 ) با توجه به توضيح ابن منظور در لسان العرب ترجمه شد كه اصل حديث را نقل كرده و توضيح داده است .\r\n","page_name":" 153 ","page_number":171},
  {"content":"\r\n\r\n( 1 )\r\n\r\nعميرة بن يثربى\r\nاو پس از كعب بن سور ازدى قضاوت بصره را سرپرستى مىكرد . محدثى معروف و كم حديث بوده است .\r\nگويد مسلم بن ابراهيم ، از ابان بن يزيد ، از انس بن سيرين ما را خبر داد كه مىگفته است * عميرة قاضى بصره بوده است .\r\n\r\nخلاس بن عمرو هجرى\r\nاز على عليه السلام و عمار بن ياسر روايت كرده است . محدثى قديمى و پرحديث و داراى صحيفه‌اى بوده است كه از آن حديث نقل مىكرده است .\r\nگويد عبيد اللّه بن موسى ، از اسرائيل از عبد اللّه بن مختار ، از مالك بن دينار ، از خلاس بن عمرو ما را خبر داد كه مىگفته است * از عمار بن ياسر پرسيده است نماز وتر را چه هنگامى بايد گزارد ؟ اول شب يا آخر آن . و عمار پاسخ داده است كه من اول وقت نماز وتر را مىگزارم و سپس مىخوابم و چون برمىخيزم هر اندازه كه خدا بخواهد نماز دو ركعتى مىگزارم .\r\n\r\nهيّاج بن عمران برجمى\r\nاز بنى تميم است . حسن بصرى از گفته او از عمران بن حصين حديث مثله را نقل كرده است .\r\nمحدثى مورد اعتماد و كم حديث بوده است .\r\n\r\nزرارة بن اوفى حرشى\r\nاز خاندان حريش بن كعب بن ربيعة بن عامر بن صعصعه و داراى كنيهء ابو حاجب است .\r\nگويد عفان بن مسلم ، از همّام ، از قتاده ما را خبر داد كه مىگفته است * زرارة بن\r\n\r\n","description":"","footnote":"","page_name":" 154 ","page_number":172},
  {"content":"\r\n\r\n( 1 ) اوفى قاضى بصره بوده است .\r\nگويد عارم بن فضل از حماد بن زيد ، از هشام بن حسّان از گفته عائشه دختر ضمرة ما را خبر داد كه مىگفته است * زراره روزهاى جمعه نخست در خانه خود نماز ظهر و عصر را مىگزارد و سپس به نماز جمعه‌اى كه حجاج مىگزارد شركت مىكرد .\r\nگويد ابو قطن عمرو بن هيثم ، از گفتهء ابو خلده ما را خبر داد كه مىگفته است * زرارة بن اوفى را ديدم كه موهاى ريش خود را با رنگ زرد خضاب مىبست .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است * محمد بن سيرين را ديدم كه در تشييع جنازه زرارة بن اوفى زير سايه بر پاى ايستاده است و تا هنگامى كه جسد را در گور نهادند همچنان ايستاده بود . ايوب مىگفته است حديث نادرستى براى او نقل شده است . گفته‌اند ، زرارة بن اوفى به سال هفتاد و سه و روزگار خلافت وليد بن عبد الملك به مرگ ناگهانى درگذشته است . محدثى مورد اعتماد بوده و او را حديث‌هايى است .\r\nگويد اسحاق بن ابى اسرائيل ، از گفتهء عتاب بن مثنى قشيرى ، از بهز بن حكيم ما را خبر داد كه مىگفته است * زرارة بن اوفى در نماز صبح در مسجد بنى قشير پيشنمازى ايشان را بر عهده داشته است و شروع به خواندن سورهء مدثر كرده و چون به اين آيه رسيده است كه مىفرمايد « هنگامى كه در صور دميده شود آن روز روزى سخت دشوار است و بر كافران آسان نيست » بر زمين افتاده و درگذشته است . بهز مىگويد كه من از كسانى بودم كه پيكرش را برديم .\r\n\r\nهشام بن هبيرة ضبّى\r\nاو قاضى بصره و محدثى شناخته شده و كم حديث بوده است .\r\nموسى بن اسماعيل ، از وهيب ، از داود ، از عامر ما را خبر داد كه مىگفته است * نامهء هشام بن هبيره را كه براى شريح نوشته بود خواندم . او نوشته بود كه من در جوانى و كم اطلاعى به بسيارى از احكام قضاوت به قضاوت گماشته شده‌ام ، و مرا از رايزنى با كسى مانند تو چاره و گريزى نيست .\r\nگويد : هشام به روزگار خلافت عبد الملك و آغاز امارت حجاج بن يوسف بر عراق درگذشته است .\r\n\r\n","description":"","footnote":"","page_name":" 155 ","page_number":173},
  {"content":"\r\n\r\n( 1 )\r\n\r\nابو السوّار عدوى\r\nاز خاندان عدى بن زيد منات بن اد بن طابخة بن الياس بن مضر است . نام ابو السّوار عدوى حسّان و نام پدرش حريث است . محدثى مورد اعتماد بوده و از على عليه السلام و عمران بن حصين و جز آن دو روايت كرده است .\r\nگويد فضل بن دكين ، از قرة بن خالد ما را خبر داد كه مىگفته است * ابو السوار به روزگار حجاج بن يوسف ثقفى كارگزار و سالار قوم خود بوده است .\r\nگويد فضل بن دكين و مسلم بن ابراهيم هر دو ، از قره ، از حميد بن هلال ما را خبر دادند كه ابو السّوار مىگفته است * به خدا سوگند دوست مىداشتم كه چشم من از حدقه بيرون مىآمد و كارگزار و مأمور رسيدگى نمىبودم . مسلم ضمن حديث خود مىافزوده است كه او زنى را تا كنار خانه امير برد كه تسليمش كند و آن جا او را رها كرد .\r\nگويد عمرو بن هيثم پدر قطن بن عمرو ، از گفتهء ابو خلده ما را خبر داد كه مىگفته است * بر انگشت ابو السّوار انگشترى آهنين ديدم .\r\nگويد عمرو بن هيثم و يحيى بن خليف بن عقبه و ابو نعيم فضل بن دكين همگى از ابو خلده ما را خبر دادند كه مىگفته است * ابو السوار را ديدم كه ريش خود را با رنگ زرد خضاب مىبست .\r\n\r\nابو تميمه هجيمى\r\nنامش طريف و نام پدرش مجالد و از خاندان تميم است . او به خواست خداوند مورد اعتماد بوده است . او را حديثهايى است . محمد بن عمر واقدى مىگويد او به سال نود و هفت و روزگار خلافت سليمان بن عبد الملك درگذشته است .\r\n\r\nقسّامة بن زهير مازنى\r\n\r\n","description":"","footnote":"","page_name":" 156 ","page_number":174},
  {"content":"\r\n\r\n( 1 ) از بنى تميم و اگر خدا بخواهد مورد اعتماد بوده است و به روزگار اميرى حجاج بن يوسف بر عراق درگذشته است .\r\n\r\nقاسم بن ربيعة\r\nموسى بن اسماعيل ، از ابو هلال ، از هارون بن تميم ما را خبر داد كه مىگفته است * هر گاه از حسن بصرى چيزى درباره نسب مىپرسيدند ، مىگفت بر شما باد كه از قاسم بن ربيعه بپرسيد .\r\n\r\nميمون بن سياه\r\nگويد اسماعيل بن عبد اللّه بن خالد يشكرى ، از يحيى بن سليم ، از كهمس بن عبد اللّه ما را خبر داد كه مىگفته است * از ميمون بن سياه كه از حسن بصرى بزرگتر بود و چيزهاى ديده و درك كرده بود كه حسن درك نكرده بود شنيدم مىگفت ، پيش من دربارهء يكى از اين دولتمردان - پادشاهان - سخن گفتند و در پوستين او افتادند . من دربارهء او نه بدى گفتم و نه نيكى . به خانه برگشتم و خوابيدم . خواب ديدم كه برابر من لاشهء مرده‌اى زنگى كه باد كرده و متعفن شده بود قرار دارد و كسى بالا سرم ايستاده و مىگويد از اين لاشه بخور . گفتم : اى بنده خدا چرا بايد بخورم ؟ گفت : براى آنكه از فلانى در حضور تو غيبت شد . گفتم : من كه هيچ سخنى در بدى و خوبى او نگفتم . گفت : آرى ولى شنيدى و راضى بودى .\r\n\r\nابو غلّاب يونس بن جبير باهلى\r\nمحدثى مورد اعتماد بوده و پيش از انس بن مالك درگذشته است . او وصيت كرد كه انس بر جنازه‌اش نماز گزارد .\r\n\r\nعسعس بن سلامة\r\nكنيه‌اش ابو صفره و از خاندان حارث بن كعب است .\r\n\r\n","description":"","footnote":"","page_name":" 157 ","page_number":175},
  {"content":"\r\n\r\n( 1 ) گويد عبيد اللّه بن محمد تيمى ، از پيرمردى كه كنيه‌اش ابو خليل بود ما را خبر داد كه مىگفته است * كنيهء عسعس بن سلامه ، ابو صفرة و از خاندان حارث بن كعب بوده است . او روزى از اندرونى خانه خود به بيرونى آمد و چون برخى از ياران خود را نديد گفت :\r\nچگونه است كه برادرانم را نمىبينم و حالا آنكه براى ايشان سوره واقعه را فراهم كرده بودم . به او گفتند : اى ابو صفره ! مگر ما برادران تو نيستيم ؟ گفتم : چرا كه هستيد ولى برخى از برادران در رتبه از برادرانى ديگر فروترند .\r\nگويد حسن بن موسى اشيب ، از حماد بن سلمه ، از ثابت بنانى ما را خبر داد كه عسعس گفته است * بياييد امروزمان را روزى خالص و ناب قرار دهيم ، يعنى روزى پالوده از هر آلايش .\r\nگويد حسن بن موسى ، از حماد بن سلمه ، از ثابت بنانى ما را خبر داد كه مىگفته است * عسعس بن سلامه كنار گورى نشسته بود ، گفت : من يك بيت شعر مىگويم . به او گفتند :\r\nآيا كنار گور شعر مىخوانى ؟ گفت : آرى آن را مىگويم - مىسرايم - و چنين خواند :\r\n« اگر از گرفتارى گور رستى از بزرگ كارى رسته و رهايى يافته‌اى و گر نه گمان نمىبرم كه رهايى يا بى » « 1 »\r\n\r\nزياد بن مطر بن شريح عدوى\r\nاز خاندان عدى بن عبد منات بن اد بن طابخه است .\r\nگويد عارم بن فضل از حماد بن زيد ، از اسحاق بن سويد ، از علاء پسر زياد ما را خبر داد كه مىگفته است پدرش زياد بن مطر وصيت كرده و گفته است * اگر براى من حادثه پيش آمد - مرگم فرا رسيد - بنگريد كه فقيهان بصره - دربارهء اموال من - چه مىگويند همان را انجام دهيد . گويد پرسيديم و به پرداخت خمس توافق و اتفاق كردند .\r\n\r\nوالان بن قرفة عدوى\r\nاو از حذيفة بن اليمان روايت كرده است و ابو هنيده عدوى از او روايت كرده است .\r\n\r\n\r\n","description":"","footnote":"\r\n( 1 ) ان تنج منها تنج من ذى عظيمة * و الّا فانى لا اخالك ناجيا\r\n","page_name":" 158 ","page_number":176},
  {"content":"\r\n\r\n( 1 )\r\n\r\nعبد اللّه بن ابى عتبه\r\nهمراه ابو درداء و ابو سعيد خدرى و جابر بن عبد اللّه انصارى و مردمى ديگر از ياران حضرت ختمى مرتبت مسافرت كرده است .\r\n\r\nعقبة بن اوس سدوسى\r\nمحمد بن سيرين از او روايت كرده است . عقبه محدثى مورد اعتماد و كم حديث بوده است .\r\n\r\nعمرو بن وهب ثقفى\r\nمحمد بن سيرين از او روايت كرده است . او محدثى مورد اعتماد و كم حديث بوده است .\r\n\r\nابو شيخ هنائى\r\nنامش خيوان و نام پدرش خالد و از قبيله ازد بوده است . محدثى ثقه و او را حديثهايى بوده و پيش از حسن بصرى درگذشته است .\r\nگويد عمرو بن عاصم كلابى ، از ابو هلال ، از محمد بن سيرين ما را خبر داد كه مىگفته است * ابن زياد گرفتار فراموشى شده بود ، به ابو شيخ هنائى دستور داد كه در نماز - قرائت و اذكار و شمار ركعات را - به او يادآورى كند .\r\n\r\nحضين بن منذر رقاشى\r\n« 1 »\r\n\r\n\r\n","description":"","footnote":"\r\n( 1 ) جاى شگفتى است كه محمد بن سعد دربارهء اين مرد بزرگ كه شاعرى توانا و دلير و يكى از پرچمداران حضرت امير ( ع ) در جنگ صفين است و گفته‌اند ، حضرت دربارهء او شعرى سروده‌اند ، چيزى ننوشته است . براى آگهى از فضل او به لسان العرب ابن منظور و قاموس فيروز آبادى و رجال شيخ طوسى و جامع الرواة اردبيلى مراجعه فرماييد .\r\n","page_name":" 159 ","page_number":177},
  {"content":"\r\n\r\n( 1 )\r\n\r\nعمران بن حطّان سدوسى\r\nشاعر بوده و از ابو موسى اشعرى و عايشه و جز آن دو روايت كرده است .\r\n\r\nيزيد بن عبد اللّه بن شخير\r\nابن عوف بن كعب بن وقدان بن حريش . كنيه‌اش ابو علا بوده است .\r\nگويد ابراهيم بن محمد بن عرعرة بن برند ، از يحيى بن سعد قطّان ، از ابو عقيل ما را خبر داد كه مىگفته است ، ابو علاء مىگفت * من از حسن بصرى ده سال بزرگترم و مطرف از من ده سال بزرگتر است .\r\nگويد سليمان بن حرب ، از ابو هلال ، از ابو صالح عقيلى ما را خبر داد كه مىگفته است * يزيد بن عبد اللّه بن شخير چندان از مصحف خود تلاوت مىكرد كه بىهوش مىشد - از حال مىرفت .\r\nگويد سليمان بن حرب ، از حماد بن زيد ، از سعد جريرى ما را خبر داد كه مىگفته است * ابو علاء يزيد بن عبد اللّه بن شخير از روى مصحف چندان قرآن تلاوت مىكرد كه - برادرش - مطرف مىگفت بقيه امروز را تلاوت مكن و قرآنت را جمع كن .\r\nگويد عمرو بن هيثم پدر قطن بن عمرو و يحيى بن خليف بن عقبه ، هر دو از گفتهء ابو خلده ما را خبر دادند كه مىگفته است * خود ديدم كه ابو علاء ريش خود را با رنگ زرد خضاب مىبست .\r\nگويد عارم بن فضل و مسلم بن ابراهيم هر دو ، از گفتهء ابو حفص اعين بن عبد اللّه عقيلى ما را خبر دادند كه مىگفته است * در حالى كه كفن يزيد بن عبد اللّه بن شخير را مىبريدم ابو المليح هذلى از كنار من گذشت و گفت براى كفن او بندهايى همانند بندهايى لباس زندگان بگذار .\r\nمحمد بن عمر واقدى مىگويد : ابو علاء يزيد بن عبد اللّه بن شخير به سال يكصد و يازده هجرى در بصره درگذشته است ، و جز او مىگويد به روزگار حكومت عمر بن هبيره درگذشته است . ابو علاء محدثى مورد اعتماد بوده و او را حديثهاى پسنديده‌يى است .\r\n\r\n","description":"","footnote":"","page_name":" 160 ","page_number":178},
  {"content":"\r\n\r\n( 1 )\r\n\r\nگروهى ديگر از اين طبقه كه از كسانى كه برشمرديم كوچكتر بوده‌اند و از عمران بن حصين و ابو هريره و ابو بكرة و ابو برزه و معقل بن يسار و عبد اللّه بن معقل و ابن عمر و ابن عباس و انس بن مالك و جز ايشان روايت كرده‌اند\r\n\r\nحسن بن ابى حسن - بصرى -\r\nنام ابو حسن يسار بوده و گفته شده است از اسيران دشت ميشان است كه او را به مدينه برده‌اند و ربيّع دختر نضر كه عمه انس بن مالك بوده او را خريده و آزاد كرده است .\r\nاز حسن بصرى روايت كرده‌اند كه مىگفته است * پدر و مادرم هر دو برده بوده‌اند و صاحب آنان مردى از بنى نجّار بوده است . آن مرد همسرى از خاندان سلمه انصار گرفته است و پدر و مادر حسن را به حساب بخشى از مهريه به آن زن بخشيده و پيش او فرستاده است و او هر دو را آزاد كرده است . و گفته مىشود مادر حسن بصرى كنيز ام سلمه همسر محترم حضرت ختمى مرتبت بوده است . حسن بصرى در مدينه دو سال باقى مانده از خلافت عمر زاده شد .\r\nمىگويند گاه چنان بود كه مادرش از خانه بيرون مىرفت و كودك شيرخواره مىگريست و امّ سلمه ( سلام اللّه عليها ) براى آرام كردن و سرگرم ساختن او پستان خويش را در دهان كودك مىگذاشت و گاهى ترشح شيرى بيرون مىآمد و مىنوشيد . مىگويند اين حكمت و سخن آورى از بركت همان است . حسن در وادى القرى پرورش يافت و مردى بسيار فصيح بود .\r\nگويد اسماعيل بن ابراهيم ، از يونس ، از گفتهء خود حسن بصرى ما را خبر داد كه مىگفته است * حجاج از من پرسيد عمر تو چه اندازه است ؟ گفتم : از دو سال مانده از خلافت عمر . گفت : به خدا سوگند جسمت از عمرت سالخورده‌تر است .\r\nگويد ابو داود طيالسى از خالد بن عبد الرحمان بن بكير ، از حسن بصرى ما را خبر داد\r\n\r\n","description":"","footnote":"","page_name":" 161 ","page_number":179},
  {"content":"\r\n\r\n( 1 ) كه مىگفته است * در پانزده سالگى عثمان را مىديدم كه نشسته و برخاسته خطبه مىخواند .\r\nگويد اسماعيل بن ابراهيم اسدى ، از شعيب بن حبحاب ، از حسن بصرى ما را خبر داد كه مىگفته است ديده است كه * از ابريق بر دست عثمان آب ريخته مىشود .\r\nگويد اسماعيل بن ابراهيم ، از ابو رجاء ما را خبر داد كه مىگفته است * به حسن بصرى گفتم تا چه هنگام در مدينه بوده‌اى ؟ گفت : تا شبهاى جنگ صفين . پرسيدم چه هنگام بالغ شدى ؟ گفت : يك سال پس از جنگ صفين . گويد : محمد بن عمر واقدى مىگفت آنچه در نظر ما ثابت است اين است كه به هنگام كشته شدن عثمان حسن بصرى چهارده ساله بوده است ، حسن بصرى بدون ترديد عثمان را ديده و از او حديث شنيده و روايت كرده است .\r\nهمچنين از عمران بن حصين و سمرة بن جندب و ابو هريره و ابن عمر و ابن عباس و عمرو بن تغلب و اسود بن سريع و جندب بن عبد اللّه و صعصعة بن معاويه روايت كرده است . و صعصعة از ابو ذر روايت كرده است . حسن از عبد الرحمان بن سمره هم روايت كرده است كه سه سال همراه او در جنگهاى كابل و اندقان و زابلستان شركت كرده است . يحيى بن سعيد قطّان دربارهء احاديثى كه حسن بصرى از سمره روايت كرده است چنين مىگويد كه شنيده‌ايم از كتابى نقل مىكرده است . « 1 »\r\nگفته‌اند كه حسن بصرى مردى جامع و عالمى بلند مرتبه و فقيه و امين و مورد اعتماد و زاهد و پارسا و داراى دانشى گسترده و سخن آور و زيبا و خوش اندام بوده است .\r\nسخن حسن بصرى دربارهء حديثهايى كه به صورت مسند - با آوردن اسناد - نقل كرده و از كسانى كه از ايشان شنيده است بيان كرده است حجت است و احاديثى را كه به صورت مرسل - بدون آوردن اسناد نقل كرده است - حجت نيست . حسن بصرى به مكه رفت او را بر تختى نشاندند و مردم پيش او جمع شدند و براى ايشان حديث مىگفت . از كسانى كه پيش او آمدند مجاهد و عطاء و طاوس و عمرو بن شعيب بودند . همه‌شان يا برخى از ايشان گفتند هرگز كسى مانند اين مرد نديده‌ايم .\r\nگويد عبد الوهاب بن عطا ، از سعيد بن عروبه ، از قتاده از حسن بصرى ما را خبر داد كه مىگفته است * اگر ميثاقى كه خداوند از اهل علم گرفته است نمىبود درباره بسيارى از چيزها كه مىپرسيد پاسخ نمىدادم و حديثى براى شما نمىگفتم .\r\n\r\n\r\n","description":"","footnote":"\r\n( 1 ) اندقان ، اندغان ، اندكان نام منطقه‌اى از فرغانه و دهكده‌اى از دهكده‌هاى سرخس است . به معجم البلدان مراجعه فرماييد .\r\n","page_name":" 162 ","page_number":180},
  {"content":"\r\n\r\n( 1 ) گويد معن بن عيسى ، از محمد بن عمرو ما را خبر داد كه مىگفته است از حسن بصرى شنيدم مىگفت از ابو هريره شنيدم كه مىگفت * پس از دست زدن و خوردن هر چيزى كه آتش آن را پخته و تغيير داده است وضو گرفتن - دست شستن - لازم است و حسن بصرى مىگفته است من اين كار را هرگز رها نمىكنم .\r\nگويد مسلم بن ابراهيم ، از ابو هلال محمد بن سليم ما را خبر داد كه مىگفته است از حسن بصرى شنيدم مىگفت * پيامبر خدا موسى عليه السلام جز پوشيده و دور از چشم ديگران غسل نمىكرد و بدن خود را شست و شو نمىداد . مىگويد : عبد اللّه بن بريده از او پرسيد اى ابو سعيد اين را از چه كسى شنيده‌اى ؟ گفت : از ابو هريره .\r\nگويد مسلم بن ابراهيم ، از ربيعة بن كلثوم ما را خبر داد كه مىگفته است شنيدم مردى به حسن بصرى مىگفت * اگر روز جمعه‌اى گل و باران و هواى خيس و مرطوب باشد مىتوان غسل نكرد ؟ حسن گفت : بايد غسل كرد و چون آن مرد اصرار كرد ، حسن بصرى گفت : ابو هريره ما را حديث كرد و گفت حضرت ختمى مرتبت مرا به سه چيز سفارش فرمود ، غسل روز جمعه و خواندن نماز وتر پيش از خفتن و روزه گرفتن سه روز از هر ماه .\r\nگويد عفان بن مسلم ، از وهيب ، از ايوب ، و حماد از على بن زيد بن جدعان ، و تنى چند از شعبه ، از يونس ما را خبر دادند كه آنان مىگفته‌اند * حسن بصرى از ابو هريره چيزى نشنيده است .\r\nگويد محمد بن عبد اللّه انصارى ، از ابن عون ما را خبر داد كه مىگفته است * حسن بصرى گاهى حديث را نقل مىكرده است و گاهى معناى حديث را مىگفته است .\r\nگويد عفان و موسى بن اسماعيل هر دو ، از جرير بن حازم ما را خبر دادند كه مىگفته است * حسن بصرى براى ما حديث نقل مىكرد گاه لفظى بر حديث مىافزود و گاه كلمه‌اى را مىكاست ولى معنى حديث يكسان بود - فزونى و كاستى او به درستى معناى حديث صدمه نمىزد .\r\nگويد عفان بن مسلم ، از مهدى بن ميمون ، از گفتهء غيلان بن جرير ما را خبر داد كه مىگفته است * به حسن بصرى گفتم : اى ابو سعيد ! گاه آدمى حديثى را مىشنود و آن را نقل مىكند و بدون توجه ممكن است در نقل او فزونى يا كاستى راه يابد ، اين چگونه است ؟\r\nگفت : چه كسى اين موضوع را تحمل مىكند ؟\r\nگويد عفان بن مسلم ، از حماد بن سلمه ، از حميد ما را خبر داد كه مىگفته است\r\n\r\n","description":"","footnote":"","page_name":" 163 ","page_number":181},
  {"content":"\r\n\r\n( 1 ) * دانش حسن بصرى در صحيفه‌اى به اين ضخيمى بود ، عفان با انگشتان دست خود ضخامت كتاب را نشان مىداد .\r\nعفان بن مسلم ، از شعبه ما را خبر داد كه مىگفته است * به قتاده گفتم ، حسن از چه كسى اين موضوع را نقل مىكرد كه طلاق خلع جز در حضور سلطان - حاكم - درست نيست ؟ گفت از زياد .\r\nسليمان بن حرب ، از حماد بن سلمه ، از يزيد رشك ما را خبر داد كه مىگفته است * حسن بصرى سرپرستى قضا را داشته است .\r\nگويد معاذ بن معاذ ، از عمر بن ابى زائدة ما را خبر داد كه مىگفته است * نامه‌اى از قاضى كوفه براى اياس بن معاويه آوردم . وقتى با نامه رسيدم اياس از قضاوت بر كنار و حسن بصرى به جاى او به قضاوت گماشته شده بود . نامه را به او دادم پذيرفت و در آن باره از من دليل و گواهى نخواست .\r\nگويد سعيد بن عامر ، از همّام بن يحيى ، از قتاده ما را خبر داد كه مىگفت * حسن بصرى براى ما نقل نكرد كه كسى از شركت كنندگان در جنگ بدر او را آموزش داده باشد .\r\nگويد عبد الصمد بن عبد الوارث ، از شعبه ما را خبر داد كه مىگفت * حسن بصرى را ديدم كه براى نماز برخاست مردم بر او هجوم بردند . گفت اين مردم را از داشتن پاسبان و كسى كه آنان را از اين گونه كارها باز دارد چاره‌اى نيست . حسن بصرى كنار مناره كهنه و قديمى كه آخر مسجد بود مىنشست .\r\nگويد مسلم بن ابراهيم ، از ابو عقيل ما را خبر داد كه مىگفته است * انگشترى حسن را در دست چپ او ديدم .\r\nگويد عفان بن مسلم ، از معاذ بن معاذ ، از ابن عون ما را خبر داد كه مىگفته است * بر روى مهر انگشترى حسن بصرى فقط چند خط بود .\r\nگويد معن بن عيسى ، از محمد عمرو ما را خبر داد كه مىگفته است * انگشترى حسن بصرى را كه تمام آن از نقره بود در دست چپش ديدم .\r\nگويد مسلم بن ابراهيم ، از عباد بن راشد ما را خبر داد كه مىگفته است * حسن بصرى را ديدم در حالى كه نعلين به پا داشت نماز مىگزارد .\r\nگويد عبد الوهاب بن عطاء ، از سعيد بن ابى عروبه ما را خبر داد كه مىگفته است * حسن بصرى را ديدم كه موهاى ريش خود را با رنگ زرد خضاب مىبست .\r\n\r\n","description":"","footnote":"","page_name":" 164 ","page_number":182},
  {"content":"\r\n\r\n( 1 ) گويد فضل بن دكين و عمرو بن هيثم و يحيى بن خليف همگى ، از ابو خلده نقل مىكردند كه مىگفته است * حسن بصرى را ديدم كه ريش خود را با رنگ زرد خضاب مىبست .\r\nگويد يحيى بن عباد ، از عمارة بن زاذان ما را خبر داد كه مىگفته است * حسن را با ريش زرد ديدم .\r\nگويد موسى بن اسماعيل ، از ابان عطّار ما را خبر داد كه مىگفته است * حسن را ديدم كه ريش خود را با رنگ زرد خضاب مىبست . « 1 »\r\nگويد معن بن عيسى ، از محمد بن عمرو ما را خبر داد كه مىگفته است * حسن بصرى را مىديدم كه موهاى سبيل خود را بدان گونه كه بعضى از مردم كوتاه مىكنند كوتاه نمىكرد .\r\nگويد مسلم بن ابراهيم ، از سلّام بن مسكين ما را خبر داد كه مىگفته است * حسن بصرى را ديدم كه نماز مىگزارد و دستهايش درون عباى او بود .\r\nگويد مسلم بن ابراهيم ، از قرّه ما را خبر داد كه مىگفته است * انگشترى حسن را ديدم كه حلقه سيمينى بود .\r\nگويد عفان بن مسلم ، از حماد بن سلمه ما را خبر داد كه مىگفته است * بر تن حسن بصرى جامه يمنى داراى نقش و نگار و بر سرش عمامه سياه ديدم .\r\nگويد عفان بن مسلم ، از مهدى بن ميمون ما را خبر داد كه مىگفته است * بر سر حسن بصرى عمامه سياه ديدم .\r\nگويد ابو عمرو بن عاصم ، از مبارك بن فضالة ما را خبر داد كه مىگفته است * حسن بصرى را ديدم كه در نماز طيلسان خود را بر جانب چپ بدنش قرار مىدهد .\r\nگويد عمرو بن عاصم ، از همّام ، از قتاده ما را خبر داد كه مىگفته است * حسن بصرى نوره نمىكشيده است ! گويد موسى بن اسماعيل ، از عبد المؤمن سدوسى ما را خبر داد كه مىگفته است * حسن بصرى را در مسجد ديدم كه بر تن او طيلسان كردى دو لايه كه ظريف دوخته شده\r\n\r\n\r\n","description":"","footnote":"\r\n( 1 ) ملاحظه مىفرماييد كه نقل اين گونه مطالب با اين همه اسناد نشان دهندهء چيرگى اهل حديث و پيروان احمد بن حنبل است ، كه توجه به رنگ ريش ، آن هم به ويژه رنگ حنايى و زرد ! و حداكثر اينكه استدلال به استحباب خضاب بشود ، به راستى جاى شگفتى است كه جايگاه علوم و مباحث عقلى در كتاب طبقات و امثال آن از ياد رفته است .\r\n","page_name":" 165 ","page_number":183},
  {"content":"\r\n\r\n( 1 ) بود و كوكهاى آن ديده نمىشد ديدم .\r\nگويد قبيصة بن عقبه ، از سفيان ما را خبر داد كه مىگفته است كسى كه خود ديده بود مرا خبر داد كه * اندازه پيراهن حسن بصرى تا جاى بستن بندهاى كفش بود .\r\nگويد احمد بن عبد اللّه بن يونس ، از عيسى بن عبد الرحمان ما را خبر داد كه مىگفته است * حسن بصرى را ديدم عمامه سياهى بر سر داشت كه دنبالهء آن را از پشت سرش آويخته بود و پيراهنى گشاد و بردى كوتاه بر تن داشت كه آن را به صورت ردا پوشيده بود .\r\nمسلم بن ابراهيم ، از حريث بن سائب ، از گفتهء خود حسن بصرى ما را خبر داد كه مىگفته است * به روزگار خلافت عثمان بن عفان به خانه‌هاى همسران حضرت ختمى مرتبت مىرفتم و دستم به سقف خانه‌ها مىرسيد .\r\nگويد وهب بن جرير بن حازم ، از گفتهء پدرش ما را خبر داد كه مىگفته است ، از حميد بن هلال شنيدم كه مىگفت ابو قتاده به ما گفت * بر شما باد به پيوستن و بهره‌بردن از اين شيخ ، يعنى حسن بن ابى حسن بصرى ، و به خدا سوگند كه من هيچ مردى را از لحاظ انديشه شبيه‌تر از اين مرد به عمر بن خطاب نديده‌ام .\r\nگويد موسى بن ابراهيم ، از مهدى بن ميمون ، از محمد بن عبد اللّه بن ابى يعقوب ما را خبر داد كه مىگفته است از مورق شنيدم مىگفت ابو قتاده عدوى به من گفت * به اين شيخ - حسن بصرى - پيوسته باش و از او فراگير كه به خدا سوگند من كسى را از لحاظ انديشه به عمر بن خطاب شبيه‌تر از او نديده‌ام .\r\nگويد عفان بن مسلم ، از حماد بن سلمه ، از على بن زيد ما را خبر داد كه مىگفته است * عروة بن زبير و يحيى بن جعده و قاسم را ديدم هيچيك از ايشان را مانند حسن نديدم .\r\nاگر حسن بصرى در بزرگى و مردى خود به حضور ياران رسول خدا ( ص ) مىرسيد آنان نيازمند به انديشه او مىبودند .\r\nگويد عفان بن مسلم ، از حماد بن زيد ، از عقبة بن ابو ثبيت راسبى ما را خبر داد كه مىگفته است * بلال پسر ابو برده پيش من آمد ، سخن از حسن بصرى به ميان آمد ، بلال گفت : از پدرم ابو بردة شنيدم مىگفت هرگز مردى را كه افتخار مصاحبت با پيامبر ( ص ) نداشته است از اين شيخ يعنى حسن بصرى شبيه‌تر به اصحاب آن حضرت نديده‌ام .\r\nگويد عمرو بن عاصم ، از سلام بن مسكين ما را خبر داد كه مىگفته است مردى از قول عبد اللّه بن عامر شعبى براى من نقل كرد كه مىگفته است * هنگامى كه ابن هبيره به\r\n\r\n","description":"","footnote":"","page_name":" 166 ","page_number":184},
  {"content":"\r\n\r\n( 1 ) حسن بصرى و شعبى پيام فرستاد و آن دو را احضار كرد حسن و شعبى با يك ديگر ديدار كردند . گويد : شعبى فراوان پاس حرمت حسن بصرى را داشت . و من او را گفتم : پدر جان ! ديدمت كه با اين شيخ كارها كردى كه هرگز نسبت به هيچ كس انجام نمىدهى . گفت :\r\nپسر جان ! هفتاد تن از ياران پيامبر را ديده‌ام ، و هيچ كس را از اين شيخ شبيه‌تر به آنان نديده‌ام .\r\nگويد حسن بن موسى ما را خبر داد و گفت از ابو خيثمه زهير بن معاويه شنيدم مىگفت ابو اسحاق همدانى ما را گفت كه * حسن بصرى شبيه ياران پيامبر ( ص ) بود .\r\nگويد قبيصة بن عقبه ، از سفيان ، از يونس ما را خبر داد كه مىگفته است * حسن بصرى مردى بسيار اندوهگين بود و محمد بن سيرين مردى شوخ و خنده‌رو . « 1 »\r\nگويد حسن بن موسى اشيب ، از حماد بن سلمه ، از گفتهء حميد و يونس بن عبيد ما را خبر داد كه آن دو مىگفته‌اند * فقيهان را ديده‌ايم و هيچ كس از آنان را جامع‌تر از حسن نديده‌ايم .\r\nگويد عفان بن مسلم ، از حماد بن زيد ، از يونس ما را خبر داد كه مىگفته است * حسن براى خشنودى خدا سخن مىگفت و اعتراض مىكرد و محمد بن سيرين براى خشنودى خدا سكوت مىكرد .\r\nگويد مسلم بن ابراهيم ، از قاسم بن فضل ما را خبر داد كه مىگفته است از عمرو بن مره شنيدم مىگفت * من به سبب وجود اين دو شيخ يعنى حسن بصرى و محمد بن سيرين رشك مىبرم .\r\nگويد مسلم بن ابراهيم ، از سلام بن مسكين ما را خبر داد كه مىگفته است ، از قتاده شنيدم مىگفت * حسن از داناترين مردم به حلال و حرام بوده است .\r\nگويد عارم بن فضل ، از حماد ، از ابن عون ما را خبر داد كه مىگفته است * كسى را سخاوتمندتر از اين دو شيخ يعنى حسن بصرى و ابن سيرين نديده‌ام ، ولى حسن بصرى در تقاضاى پذيرفته شدن هديه‌اش بيشتر اصرار مىكرد .\r\nگويد عارم بن فضل ، از حماد بن زيد ، از يونس ما را خبر داد كه مىگفته است * به خدا سوگند حسن در مسئلهء فتنه‌ها و خونها از سران دانشمندان بود .\r\n\r\n\r\n","description":"","footnote":"\r\n( 1 ) به گفتهء ايوب سجستانى ، حسن بصرى مىگفته است اين اندوهگينى نتيجهء نفرين مرد صالح على بن ابى طالب عليه السلام است كه در من كارگر افتاده است . لطفا به الكنى و الالقاب ، ج 2 ، ص 75 مراجعه شود .\r\n","page_name":" 167 ","page_number":185},
  {"content":"\r\n\r\n( 1 ) گويد عارم بن فضل ، از حماد بن زيد ، از ايوب ما را خبر داد كه مىگفته است * به ابن اشعث گفته شد اگر خوشحال مىشوى كه بر گرد تو چنان كشته شوند كه بر گرد شتر عايشه كشته مىشدند ، حسن بصرى را با خود ببر ، ابن اشعث به حسن پيام داد و او را با زور بردند .\r\nگويد عفان بن مسلم ، از سليم بن اخضر ، از ابن عون ما را خبر داد كه مىگفته است * مردم به روزگار فتنه ابن اشعث از همراهى با او خوددارى مىكردند . به او گفتند اين شيخ يعنى حسن بصرى را با خود همراه كن و ببر . ابن عون مىگويد : من خود حسن را ديدم كه ميان دو پل در حالى كه عمامه سياه بر سر داشت با مأموران ابن اشعث همراه بود . آنان لحظه‌اى از او غافل شدند حسن خود را در يكى از رودخانه‌ها افكند و از چنگ ايشان رهايى يافت و نزديك بود در آن روز هلاك شود .\r\nگويد عمرو بن عاصم ، از سلام بن مسكين ، از گفتهء سليمان بن على ربعى ، ما را خبر داد كه مىگفته است * به هنگام فتنه ابن اشعث كه با حجاج به جنگ پرداخت ، عقبة بن عبد الغافر و ابو الجوزاء و عبد اللّه بن غالب همراه تنى چند از كسانى كه مانند ايشان بودند پيش حسن بصرى رفتند و از او پرسيدند كه اى ابو سعيد ! دربارهء جنگ با اين مرد بسيار سركش كه خونها به ناروا ريخته و اموال را به ناروا تصرف كرده و نماز را رها كرده است و چه و چه انجام داده و پاره‌اى ديگر از كارهاى حجاج را برشمردند چه نظر دارى و چه مىگويى ؟ حسن گفت : راى من اين است كه با او جنگ نكنيد كه اگر گرفتارى حجاج براى شما عقوبت الهى باشد نمىتوانيد با شمشيرهاى خود آن را رفع كنيد و اگر آزمون است « شكيبايى كنيد تا خداوند حكم كند و خدا بهترين حكم كنندگان است » « 1 » گويد آن گروه از پيش حسن بصرى بيرون آمدند و مىگفتند مگر ممكن است از اين گبرك پيرو كنيم . گويد آنان كه قومى عرب بودند همراه ابن اشعث قيام و خروج كردند و همگى كشته شدند .\r\nسليمان در پى همين موضوع مىگفت كه مرة بن ذباب مرا خبر داد و گفت * هنگامى كه عقبة بن عبد الغافر ميان خندق به حال مرگ افتاده بود او را ديدم ، گفت : اى ابو معذل نه دنيا داشتيم و نه آخرت .\r\nگويد موسى بن اسماعيل ، از شبيب بن عجلان حنفى ما را خبر داد كه مىگفته است سلم بن ابى ذيّال برايم گفت * در حالى كه گروهى از شاميان هم حاضر بودند كسى از حسن\r\n\r\n\r\n","description":"","footnote":"\r\n( 1 ) بخشى از آيهء 87 ، سورهء هفتم - اعراف .\r\n","page_name":" 168 ","page_number":186},
  {"content":"\r\n\r\n( 1 ) بصرى پرسيد در فتنه‌هايى مانند فتنهء ابن اشعث و يزيد بن مهلب چه مىگويى ؟ شنيدم كه حسن گفت : نه با اين گروه باش و نه با آن گروه . در اين حال مردى از شاميان گفت يعنى مىگويى همراه أمير المؤمنين هم نباشند ؟ و در حالى كه خشمگين شده بود و با دست گره كردهء خود به حسن بصرى اشاره مىكرد همچنان مىگفت آرى اى ابو سعيد و نه همراه با أمير المؤمنين ، و نه همراه أمير المؤمنين ! گويد عارم بن فضل ، از حماد بن زيد ، از ابو التياح ما را خبر داد كه مىگفته است * هنگامى كه ابن اشعث به قيام پرداخت پيش حسن بصرى و برادرش سعيد حاضر بودم « 1 » ، حسن بصرى از خروج بر حجاج نهى مىكرد و دستور به خوددارى مىداد و بر عكس او ، سعيد بر آن كار تشويق مىكرد . سعيد ضمن گفتگو به حسن گفت : دربارهء سپاه مردم شام هم بر فرض كه همين فردا با آنان روياروى شويم چه گمان مىكنى . به آنان خواهيم گفت ما نه أمير المؤمنين را از خلافت خلع كرده‌ايم و نه ارادهء اين كار را داشته‌ايم و داريم ، بلكه اعتراض ما بر او ، اميرى و حكومت حجاج است ، او را عزل كند . چون سعيد از سخن خود آسوده شد ، حسن شروع به سخن كرد و نخست حمد و ثناى خدا را بر زبان آورد و سپس گفت : اى مردم به خدا سوگند كه خداوند حجاج را براى عقوبت شما بر شما چيره كرده است ، با شمشير با عقوبت خدا معارضه مكنيد ، بر شما باد به آرامش و تضرع به پيشگاه خداوند . اما آنچه دربارهء گمان و تصور من از مردم و سپاه شام پرسيدى ، تصور من در آن مورد چنين است كه اگر بيايند و حجاج دنيا و امكانات خود را در اختيارشان بگذارد بر هر كارى ايشان را وادارد انجام خواهند داد ، گمان من نسبت به ايشان اين گونه است .\r\nگويد عارم بن فضل ، از حماد بن زيد ، از عمرو بن يزيد عبدى ما را خبر داد كه مىگفته است شنيدم حسن بصرى مىگفت * اگر مردم هنگامى كه از سوى سلطان گرفتار مىشوند شكيبايى كنند چيزى نمىگذرد كه گشايش مىيابند ولى دشوارى در اين است كه به شمشير روى مىآورند و بر آن توكل مىكنند و به خدا سوگند هرگز روى خوشى و خوبى را نمىبينند .\r\nگويد عفان بن مسلم ، از سليم بن اخضر ، از ابن عون ما را خبر داد كه مىگفته است * مسلم بن يسار در نظر مردم بصره تا هنگامى كه همراه ابن اشعث نشده بود محترم‌تر از\r\n\r\n\r\n","description":"","footnote":"\r\n( 1 ) براى آگهى از فتنه ابن اشعث و سرانجام آن در مآخذ كهن مراجعه فرماييد به ترجمهء اخبار الطوال دينورى ، به قلم اين بنده ، تهران ، نشر نى ، 1364 ش ، ص 4 - 360 .\r\n","page_name":" 169 ","page_number":187},
  {"content":"\r\n\r\n( 1 ) حسن بصرى بود و چون حسن از همراهى با ابن اشعث خوددارى كرد از آن پس در نظر مردم بلند مرتبه‌تر شد و مسلم بن يسار از چشم مردم فرو افتاد .\r\nگويد مسلم بن ابراهيم ، از قاسم بن فضل ما را خبر داد كه مىگفته است * حسن بصرى را ديدم كه پاى منبر ابن اشعث نشسته بود .\r\nگويد روح بن عبادة ، از گفتهء حجاج اسود ما را خبر داد كه مىگفته است * مردى ضمن بيان آرزوهاى خود گفت اى كاش زهد حسن و پارسايى ابن سيرين و عبادت عامر بن عبد القيس و فقه سعيد بن مسيب و چيزى از مطرف را كه روح بن عباده آن را فراموش كرده بود مىداشتم . گويد چون در اين باره دقت كردند همه اين امور را در حسن ديدند .\r\nگويد عفان بن مسلم ، از حاتم بن وردان ما را خبر داد كه مىگفته است * در حضور من و در حالى كه مىشنيدم ، مردى از ايوب مسئله‌يى پرسيد ، ايوب عقيده و گفتهء حسن بصرى را براى او گفت . آن مرد خنديد . ايوب چنان خشمگين شد كه سرخى به چهره‌اش دويد و از آن مرد پرسيد چه چيزى تو را به خنده واداشت ؟ گفت چيزى نبود . ايوب گفت از خوبى و نيكى خنده نكردى ، همانا به خدا سوگند كه ديدگان تو هرگز مردى فقيه‌تر از حسن بصرى نديده است .\r\nگويد روح بن عبادة ، از حماد بن سلمه ، از جريرى ما را خبر داد كه مىگفته است * ابو سلمة بن عبد الرحمان از حسن بصرى پرسيد آيا فتواهايى كه براى مردم مىدهى چيزهايى است كه شنيده‌اى يا به رأى خود مىگويى ؟ حسن گفت : به خدا سوگند چنان نيست كه تمام فتواهايى كه مىدهيم شنيده باشيم ، ولى راى و انديشه ما براى مردم بهتر از راى و انديشهء خودشان است .\r\nگويد عفان بن مسلم ، از حماد بن سلمه ، از على بن زيد ما را خبر داد كه مىگفته است * خود من حديثى را براى حسن بصرى نقل كردم ، پس از چندى شنيدم كه حسن آن را نقل مىكند . به او گفتم : اى ابو سعيد اين حديث را چه كسى براى شما نقل كرده است ؟ گفت :\r\nنمىدانم . گفتم : من اين حديث را براى شما نقل كردم .\r\nگويد عفان بن مسلم ، از زريك بن ابى زريك ما را خبر داد كه مىگفته است از حسن بصرى شنيدم مىگفت * هنگامى كه فتنه روى مىآورد دانشمندان آن را مىشناسند و چون پشت مىكند و مىرود جاهلان آن را مىشناسند .\r\nگويد عفان بن مسلم ، از سليمان بن مغيره ، از ثابت ما را خبر داد كه گفت * در آن\r\n\r\n","description":"","footnote":"","page_name":" 170 ","page_number":188},
  {"content":"\r\n\r\n( 1 ) هنگام كه حجاج آن كارها را انجام داد و مسلمانان را از بصره بيرون برده بود همراه حسن بصرى بر بام خانه‌اش نشسته بوديم . برادرش سعيد بن ابى الحسن آمد و در همان حال كه ما نشسته بوديم گفت ما به اين موضوع اقرار مىكنيم تا خود را از زندان رها سازيم . حسن گفته او را رد كرد ، و او را گفته برادرش خوش نيامد .\r\nگويد عفان بن مسلم ، از حماد بن زيد ، از ايوب ما را خبر داد كه مىگفته است * در خواب حسن بصرى را ديدم كه به زنجير كشيده شده است .\r\nگويد عفان بن مسلم ، از حماد بن سلمه ، از ثابت ، از علاء بن زياد ما را خبر داد كه مىگفته است * خوش نمىدارم تا دعاى كسى را نشنوم به آن آمين بگويم مگر در مورد حسن .\r\nگويد همين عفان ، از سليمان بن مغيره ، از ثابت ما را خبر داد كه مىگفته است مطرّف مىگفت * خوش نمىدارم تا نشنوم چه دعايى مىكنند بر دعاى كسى آمين بگويم ، جز در مورد حسن . « 1 »\r\nگويد عفان بن مسلم ، از حماد بن سلمه ما را خبر داد كه مىگفته است از حميد و يونس شنيدم كه مىگفتند * هيچ كس را كه از حسن جامع‌تر باشد درك نكرده‌ايم .\r\nگويد عفان بن مسلم ، از سليم بن اخضر از ابن عون ما را خبر داد كه مىگفته است * گفتار و سخن حسن بصرى شبيه گفتار و سخن رؤبه بن عجّاج بود . « 2 »\r\nگويد مسلم بن ابراهيم ، از نوح بن قيس ، از يونس بن مسلم ما را خبر داد كه مىگفته است ، مردى به حسن بصرى گفت : اى ابا سعيد ! حسن به او گفت : كجا پرورش يافته‌اى ؟\r\nگفت : در شهر ابلّه . گفت : از همان جا گرفتار شده‌اى .\r\nگويد عفان بن مسلم ، از اسماعيل بن ابراهيم ، از يونس ما را خبر داد كه مىگفته است * روزى سعيد بن ابى حسن گفت من داناترين مردم به زبان و ادب عربم . گويد حسن از او پرسيد تو چنانى ؟ گفت : آرى و اگر مىتوانى يك كلمه را بر من بگير كه نادرست گفته باشم .\r\n\r\n\r\n","description":"","footnote":"\r\n( 1 ) ظاهرا مقصود اين است كه در مجامع و مجالس بزرگ كه صداى دعا كننده و موضوع دعا شنيده نمىشده است به تقليد از ديگران آمين نمىگفته‌اند . مگر در مورد دعاهاى حسن بصرى كه ناشنيده هم آمين مىگفته‌اند .\r\n( 2 ) از سخنوران و سرايندگان نامور قرن دوم هجرى و در گذشته به سال 145 . گويند خليل بن احمد به روز مرگش گفته است امروز شعر و لغت و فصاحت را به خاك سپرديم . براى آگهى بيشتر به وفيات الاعيان ، ج 2 ، ص 63 مراجعه فرماييد .\r\n","page_name":" 171 ","page_number":189},
  {"content":"\r\n\r\n( 1 ) حسن گفت : همين سخن تو . « 1 »\r\nگويد محمد بن عبد اللّه انصارى ، از اشعث ما را خبر داد كه مىگفته است * هر گاه پيش حسن بصرى مىرفتيم نه از ما خبرى پرسيده مىشد و نه خبرى به ما داده مىشد و تمام سخن دربارهء آن جهان و آخرت بود و هر گاه پيش محمد بن سيرين مىرفتيم دربارهء اخبار و اشعار از ما مىپرسيد .\r\nگويد عفان بن مسلم ، از يزيد بن ابراهيم ما را خبر داد كه مىگفت * حسن را ديدم كه در پايان داستانهاى آموزنده‌اى كه مىگفت دستهاى خود را براى دعا در حالى كه رو به چهره‌اش بود بلند مىكرد .\r\nگويد عفان بن مسلم ، از حماد بن سلمه ، از حميد ما را خبر داد كه مىگفته است * حسن هر روز نيم درم گوشت مىخريد با آن حال هيچ آبگوشتى خوشبوتر از آبگوشت او نبوييده‌ام ، يا گواراتر از آن نچشيده‌ام .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است * چند بار با حسن دربارهء سخنان او در مورد اعتقاد به قدر گفتگوى قهر آميز داشتم و سرانجام او را از سلطان ترساندم . در اين هنگام بود كه حسن گفت از امروز ديگر آن را بازگو نخواهم كرد .\r\nگويد عارم بن فضل ، از حماد ، از ايوب ما را خبر داد كه مىگفته است * كسى را نمىشناسم كه بر حسن بصرى عيبى جز همين موضوع قدر گرفته باشد يا بتواند بر او عيبى بگيرد .\r\nگويد عارم بن بفضل ، از حماد ، از ايوب ما را خبر داد كه مىگفته است * به خدا سوگند حسن بصرى را درك كردم و اعتقاد به قدر نداشت .\r\nگويد موسى بن اسماعيل ، از ابو هلال ما را خبر داد كه مىگفته است حميد و ايوب سخن مىگفتند ، شنيدم حميد به ايوب مىگفت * دوست دارم كه غرامتى سنگين بر ما بسته مىشد و حسن بصرى در آنچه سخن گفت و اظهار نظر كرد سخن نمىگفت ، ايوب گفت يعنى در قدر . « 2 »\r\nگويد موسى بن اسماعيل ، از معتمر ما را خبر داد كه مىگفته است پدرم مىگفت\r\n\r\n\r\n","description":"","footnote":"\r\n( 1 ) ظاهرا يعنى همين ادعاى تو نادرست و ناپسنديده است .\r\n( 2 ) ظاهرا همانگونه كه تهانوى در كشاف اصطلاحات الفنون گفته است اعتقاد به قدر اعتقاد معتزله است آيا منظور اين است كه حسن بصرى از پيشگامان آن گروه بوده است ! ؟\r\n","page_name":" 172 ","page_number":190},
  {"content":"\r\n\r\n( 1 ) * حسن بصرى شيخ بصره و برگزيده‌تر جوانمرد آن شهر است .\r\nگويد موسى بن اسماعيل ، از ابو هلال ، از غالب ما را خبر داد كه مىگفته است * حسن بصرى را سوار بر خر خود كردم تا از مسجد به خانه‌اش ببرم . گروهى از مردم را ديد كه از پى او در حال حركت‌اند ، گفت اينان سلامتى براى دل كسى باقى نمىگذارند ، مگر اينكه مؤمن به نفس خود رجوع كند و آن را بشناسد .\r\nگويد عفان بن مسلم ، از گفته مرجّى بن رجاء ، از غالب ما را خبر داد كه مىگفته است * يك بار كه حسن بصرى از مسجد بيرون آمد كسى خرش را برده بود ، او كنار خر من آمد و بر آن سوار شد . خر من پاى كسى را كه سوارش مىشد گاز مىگرفت . من ترسيدم كه مبادا پاى حسن را گاز بگيرد . افسار و دهانه‌اش را به دست گرفتم . حسن پرسيد اين خر تو است ؟ گفتم : آرى . گويد : در آن حال مردانى از پى حسن به راه افتادند . گفت : خدا پدرت را بيامرزد ، صداى كفش اين گروه در دل آدم ناتوان اثر مىگذارد و چيزى از آن باقى نمىگذارد . به خدا سوگند اگر مسلمان يا مؤمن - و شك در اين كلمه از مرجّى بن رجاء است - به نفس خويش مراجعه نكند كه بداند چيزى نيست ، اين صداى پاى مردم شتابان دلش را تباه مىسازد .\r\nگويد عفان بن مسلم ، از حماد بن زيد ، از يزيد بن حازم ما را خبر داد و گفت شنيدم حسن بصرى مىگفت * اين صداى كفش مردم پشت سر مردان ، كمتر اتفاق مىافتد كه سفلگان را از كار متوقف نكند .\r\nگويد عمرو بن عاصم ، از سلام بن مسكين ما را خبر داد كه مىگفته است شنيدم حسن بصرى مىگفت * اين جهان را خوار و زبون بداريد و به خدا سوگند در آن صورت چه گوارا خواهد بود .\r\nگويد سليمان بن حرب ، از ابو هلال ، از غالب قطان ما را خبر داد كه مىگفت * گاهى كه پيش حسن بصرى بوديم اياس بن معاويه و يزيد بن ابى مريم هم آن جا مىبودند . گويد :\r\nهر گاه از حسن چيزى پرسيده مىشد اياس به پاسخ دادن پيشى مىگرفت . و چون دوباره از حسن پرسيده مىشد فضيلت حسن را برايشان مىفهميديم . گويد : از حسن پرسيدند آيا پرداخت يك صاع عسل - به عنوان هديه - كافى است ؟ اياس پاسخ داد آرى . حسن گفت :\r\nگاه بسنده است و گاهى كافى نيست . اگر رفيق و مهربان باشد بس است و اگر نادان و سفله باشد كافى نيست . گويد : برترى حسن بصرى بر ايشان مانند برترى باز بود بر گنجشكها .\r\n\r\n","description":"","footnote":"","page_name":" 173 ","page_number":191},
  {"content":"\r\n\r\n( 1 ) گويد عمرو بن عاصم ، از يزيد بن عوانه ، از گفتهء ابو شداد كه پيرمردى از بنى مجاشع و مورد ستايش بود ما را خبر داد كه مىگفته است * پيش حسن بصرى سخن از پشمينه پوشان به ميان آمده شنيدم كه حسن سه بار گفت آنان را چه مىشود كه خويشتن را گم كرده‌اند . در دل خود فخر و غرور نهفته مىدارند و در لباس خود تظاهر به فروتنى مىكنند . به خدا سوگند كه هر يك از ايشان به خرقه پشمينه خويش شيفته‌تر است از دارنده جامه زيبا و پسنديده به جامه‌اش .\r\nگويد عبد اللّه بن جعفر رقى ، از عبيد اللّه بن عمرو ، از كلثوم بن جوشن ما را خبر داد كه مىگفته است * مردى پيش حسن آمد و در خانه‌اش بوى خوشى از ديگ احساس كرد و گفت : اى ابو سعيد ! به راستى كه ديگ غذاى تو خوشبوست . گفت : آرى ، دو گرده نانش را مالك و ماهى نمكسودش را فرقد آماده كرده‌اند . « 1 »\r\nگويد عبد اللّه بن جعفر ، از عبيد اللّه بن عمرو ، از كلثوم بن جوشن ما را خبر داد كه مىگفته است * حسن بصرى در حالى كه جبه و رداى يمنى بر تن داشت از خانه بيرون آمد .\r\nفرقد به فارسى او را گفت : اى استاد براى كسى چون تو پوشيدن جامه‌اى به اين خوبى مناسب است ؟ حسن به او گفت : اى پسر مادر فرقد ! مگر نمىدانى بيشتر دوزخيان پشمينه پوشانند ! گويد عبد اللّه بن جعفر ، از عبيد اللّه بن عمرو ، از كلثوم بن جوشن ما را خبر داد كه مىگفته است * مردى دربارهء نيازى كه داشت از حسن يارى خواست . حسن با او از خانه بيرون آمد . آن مرد گفت : من از ابن سيرين و فرقد هم يارى خواستم هر دو گفتند بگذار به تشييع جنازه برويم و سپس همراه تو بياييم . حسن گفت : اگر آن دو با تو مىآمدند بهتر بود .\r\nپاداش آن از تشييع جنازه بيشتر و برتر بود .\r\nگويد موسى بن اسماعيل ، از ابو هلال ، از عتبة بن يقظان ما را خبر داد كه مىگفته است * پيش حسن بصرى نشسته بوديم ، چند جوان صوفى مسلك هم بودند كه از حسن چيزى نمىپرسيدند . آنان شروع به نگريستن به يك ديگر كردند . حسن گفت ايشان را چه مىشود چرا سرگردانند ، چرا سرگردانند ، چرا خود را گم كرده‌اند ؟\r\nگويد موسى بن اسماعيل ، از قرّه ما را خبر داد كه مىگفته است از حسن بصرى شنيدم مىگفت * گروهى در اين حلقه ما مىنشينند كه از اين كار فقط دنيا را مىخواهند ، و شنيدم\r\n\r\n\r\n","description":"","footnote":"\r\n( 1 ) معنى اين روايت را درست متوجه نشدم با تسامح ترجمه شد . راهنمايى اهل فضل مايه سپاس است .\r\n","page_name":" 174 ","page_number":192},
  {"content":"\r\n\r\n( 1 ) مىگويد خداوند بنده‌اى را كه بر ما دروغ نمىبندد و چيزى را كه نگفته‌ايم از گفتهء ما نقل نمىكند رحمت فرمايد .\r\nگويد موسى بن اسماعيل ، از جرير بن حازم ما را خبر داد كه مىگفته است * پيش حسن بصرى نشسته بوديم روز به نيمه رسيده بلكه بيشتر گذشته بود ، پسرش خطاب به ما گفت : شيخ را آزاد بگذاريد كه او را به زحمت انداخته‌ايد و او تاكنون نه چيزى خورده و نه چيزى آشاميده است . حسن گفت : خاموش باش بس كن و با او ترشرويى كرد و افزود كه ايشان را آزاد بگذار به خدا سوگند هيچ چيز براى من بيشتر از ديدار ايشان و خودشان مايهء آرامش و روشنى چشم نيست . چه بسا مرد مسلمانى به ديدار برادر مسلمانش مىرود و آن دو چندان سخن مىگويند و ذكر و ستايش خداى خود را انجام مىدهند و يكى ديگرى را از خواب و استراحت نيمروزى باز مىدارد .\r\nگويد موسى بن اسماعيل ، از جرير بن حازم ما را خبر داد كه مىگفته است * پيش حسن بصرى بوديم هر گاه كسى مىآمد مىگفت سلام عليكم . حسن هم همان گونه پاسخ مىداد كه سلام عليكم .\r\nگويد موسى بن اسماعيل ، از حماد زيد ، از عمرو بن عبيد ما را خبر داد كه مىگفته است * ما دانش حسن را فقط به هنگامى كه خشم مىگرفت از او فرا مىگرفتيم .\r\nگويد موسى بن اسماعيل ، از عيسى بن منهال ، از غالب ما را خبر داد كه مىگفته است ، حسن بصرى مىگفت * فزونى كردار بر گفتار كرامت است و فزونى گفتار بر كردار ننگ است .\r\nگويد موسى بن اسماعيل ، از گفتهء حماد بن سلمه ، از ثابت ، از حسن ما را خبر داد كه مىگفته است * خندهء مؤمن از غافل ماندن دلش سرچشمه مىگيرد .\r\nگويد موسى بن اسماعيل ما را خبر داد و گفت از يزيد بن زريع شنيدم كه از گفتهء ابن ابى عروبة ، و محمد بن سعد مىگويد گمان مىكنم كه گفت از قتاده نقل مىكرد كه مىگفته است * هر گاه اين چهار مرد براى من جمع شوند به ديگران توجه ندارم و هر كس را هم كه با ايشان مخالفت كند مهم نمىشمرم - يعنى در باب مسائل و احكام عقيدهء اين چهار تن براى من ارزشمند است - حسن بصرى و سعيد بن مسيب و ابراهيم و عطاء ، مىگفته است اين چهار تن پيشوايان شهرهايند .\r\nگويد عارم بن فضل ، از حماد بن زيد ، از هشام ما را خبر داد كه مىگفته است * از\r\n\r\n","description":"","footnote":"","page_name":" 175 ","page_number":193},
  {"content":"\r\n\r\n( 1 ) عطاء دربارهء چيزى پرسيدند ، گفت نمىدانم . گفته شد حسن بصرى چنين و چنان مىگويد .\r\nعطا گفت : به خدا سوگند ميان سينهء من دلى چون دل حسن وجود ندارد .\r\nگويد عمرو بن عاصم ، از حمّاد بن سلمة ، از حميد ما را خبر داد كه مىگفت * در مكه بوديم ، شعبى به من گفت دوست مىدارم حسن وقتى خصوصى به من بدهد . من كه با حسن بصرى هم خانه بودم موضوع را به او گفتم . گفت هر وقت مىخواهد بيايد . گويد :\r\nشعبى آمد ، من بر در حجره ايستاده بودم . به شعبى گفتم : پيش او برو كه در خانه تنهاست .\r\nشعبى گفت : خوشتر مىدارم كه تو هم همراهم باشى . داخل خانه شديم . حسن رو به قبله نشسته بود و مىگفت : اى پسر آدم ، هيچ نبودى و تكوين يافتى ، چيزها خواستى و به تو ارزانى شد ، آنگاه چيزى از تو خواسته شد و ندادى چه بد كردى ، سپس اندكى به سويى مىرفت و بر مىگشت و دوباره همان سخنان را مىگفت و اين كار را چند بار تكرار كرد .\r\nگويد ، شعبى روى به من آورد و گفت : فلانى برگرد برويم كه اين شيخ در حالى غير از حال ماست .\r\nگويد عمرو بن عاصم ، از سليمان بن مغيره ، از يونس بن عبيد ما را خبر داد كه مىگفته است * حسن بصرى مقررى خود را گرفت و شروع به تقسيم كردن آن كرد . خانواده‌اش نيازى را كه داشتند يادآورى كردند . گفت آنچه را از مقررى مانده است بگيريد و بدانيد كه در اين مقررى خيرى نيست مگر همينگونه رفتار شود .\r\nگويد عفان بن مسلم ، از حماد بن سلمه ، از حميد ، از حسن بصرى ما را خبر داد كه مىگفته است * بسيارى خنده از چيزهايى است كه دل را مىميراند .\r\nگويد عارم بن فضل ، از حماد بن زيد ، از محمد بن زبير ما را خبر داد كه مىگفته است * عمر بن عبد العزيز دربارهء وضع جسمى و چگونگى خوراك و پوشاك حسن بصرى از من پرسيد . عمر بن عبد العزيز گفت به من خبر رسيده است كه عمامه دودى رنگ مايل به سياه « 1 » بر سر مىنهاده است ؟ گفتم : آرى . گفت : آن گونه عمامه از لباسهاى ويژهء آن قوم است .\r\nسپس پرسيد آيا حسن را ديدى كه پيش عدى برود ؟ گفتم : آرى . سپس از مجلس او پرسيد كه آيا او را ديدى كه چيزى در حضور عدى بخورد ؟ گفتم : آرى . روزى طبقى آوردند و حسن از آن طبق شفتالويى برداشت و بخشى از آن را گاز زد و خورد و باقى مانده‌اش را رد كرد .\r\n\r\n\r\n","description":"","footnote":"\r\n( 1 ) ظاهرا اين رنگ عمامهء پارسايان بوده است . ابن منظور در لسان العرب ذيل مادهء حرق و كلمهء حرقانيّه در اين باره توضيح داده است .\r\n","page_name":" 176 ","page_number":194},
  {"content":"\r\n\r\n( 1 ) گويد موسى بن اسماعيل ما را خبر داد و گفت سهل بن حصين بن مسلم باهلى ، از ابو قزعة باهلى براى ما نقل كرد كه مىگفته است * در حضور حسن تنى چند از بردگانى را كه پدرت براى او فرستاده بود ديدم .\r\nگويد عمرو بن هيثم پدر قطن بن عمرو ، از گفتهء ابو حره ما را خبر داد كه مىگفته است * حسن بصرى براى قضاوتى كه بر عهده داشته است مزد نمىگرفته است .\r\nگويد يعقوب بن اسحاق حضرمى ، از گفتهء عقبة بن خالد عبدى ما را خبر داد كه مىگفته است از حسن شنيدم مىگفت * مردم و نسناس همگى رفته‌اند ، آوايى مىشنويم و همدمى نمىبينيم .\r\nگويد احمد بن عبد اللّه بن يونس ، از مندل ، از ابو مالك ما را خبر داد كه مىگفته است * چون به حسن بصرى گفته مىشد آيا خروج و قيام نمىكنى كه وضع بهتر شود و تغيير كند ؟ مىگفت جز اين نيست كه خداوند با توبه و بازگشت از گناه وضع را تغيير مىدهد و با شمشير تغيير نمىدهد . « 1 »\r\nگويد خلف بن تميم ، از زائدة ، از هشام ، از گفته حسن بصرى و محمد بن سيرين ما را خبر دادند كه هر دو مىگفته‌اند * با پيروان هوى و هوس - بدعت گزاران و مباحثه كنندگان دربارهء ملل و نحل - همنشينى مكنيد و با ايشان ستيز و بگو و مگو مكنيد و از ايشان سخنى مشنويد .\r\nگويد احمد بن عبد اللّه بن يونس ما را خبر داد و گفت از ابو بكر بن عيّاش شنيدم كه مىگفت * حسن بسيار سخن مىگفت ، درست به ياد ندارم ولى به نظرم گفت با آنكه به اندازهء گنجايش خانه‌اش حاضر بوديم تاب مقاومت با او نداشتيم .\r\nگويد احمد بن عبد اللّه بن يونس ، از ابو بكر بن عياش ، از محمد بن زبير از حسن بصرى ما را خبر داد كه * پسرش پيش حسن آمد ، حسن پرسيد دربارهء آن مرد پرس و جو كردى ؟ گفت : آرى . يعنى مردى كه به خواستگارى دخترش آمده بود . حسن پرسيد او بردهء آزاد كرده و وابسته است ؟ گفت : آرى . با آنكه ياران حسن از اين كار او - كه نوهء خود را به بردهء آزاد شده بدهد دلگير بودند . حسن به پسر گفت : برو و دختر خود را به همسرى او\r\n\r\n\r\n","description":"","footnote":"\r\n( 1 ) ملاحظه مىفرماييد كه چنين روحيه‌اى تا چه اندازه براى دولتمردان اموى و مروانى مطلوب بوده است ، طبيعى است كه آنان از امثال حسن بصرى سخت طرفدارى كنند و شايد هم بدون اينكه حسن آگاه باشد از افكار او بهره بردارى كنند كه كرده‌اند و بايد او را بر سادات حسنى و حسينى ترجيح دهند .\r\n","page_name":" 177 ","page_number":195},
  {"content":"\r\n\r\n( 1 ) درآور . سپس پرسيد چه اندازه به تو داده است ؟ گفت : ده هزار درم . حسن گفت : ده بار هزار درم ؟ اگر ده هزار درم از او بگيرى چه چيزى باقى مىماند ؟ نه ! شش هزار درم را براى مرد باز گذار و چهار هزار درم بگير . گويد در اين هنگام مردى به حسن بصرى گفت : اى ابو سعيد ! صد هزار درم از آن مرد هم در دست من است - نگران ده هزار درم مباش - حسن بصرى پرسيد صد بار هزار درم ؟ گفت : آرى . حسن گفت : نه به خدا سوگند در اين كار خيرى نيست .\r\nدختر را به همسرى او مده . گويد در اين هنگام مادر دختر آمد و به حسن اعتراض كرد كه چرا ما را از روزىاى كه خداوند براى ما فراهم فرموده است محروم مىدارى ؟ حسن گفت :\r\nاى سفله فرو مايه بيرون برو . راوى اين خبر مىگويد گويى هم اكنون آن زن را مىبينم كه پيرزالى بلند بالا بود .\r\nگويد يزيد بن هارون ، از هشام بن حسان ما را خبر داد كه مىگفته است * مسلمة بن عبد الملك براى حسن بصرى جبّه و گليمى فرستاد ، حسن هر دو را پذيرفت و گاهى حسن را در مسجد مىديدم كه همان‌ها را پوشيده و گليم را روى جبه فرو هشته است .\r\nگويد وهب بن جرير بن حازم ، از گفتهء پدرش ما را خبر داد كه مىگفته است * حسن بصرى را ديدم در حالى كه گليمى پر نقش و نگار بر دوش داشت نماز مىگزارد و به هنگام سجده هم دستهاى خود را از آن بيرون نمىآورد .\r\nگويد ابو عامر عقدى ، از مهدى بن ميمون ما را خبر داد كه مىگفته است * حسن بصرى هر گاه پيش مردم مىآمد چه در تابستان و چه در زمستان عمامه‌اش را از سر برنمىداشت .\r\nگويد فضل بن دكين ، از عمارة بن زاذان ما را خبر داد كه مىگفته است * بر تن حسن بصرى پيراهن كتان مصرى و بردى نگارين و قبايى ترك‌دار و طيلسان صاف و نيلگون ديدم .\r\nگويد فضل بن دكين ، از بدر بن عثمان ما را خبر داد كه مىگفت * بر سر حسن بصرى عمامه سياه ديدم .\r\nگويد عمرو بن عاصم ، از سليمان بن مغيرة ما را خبر داد كه مىگفته است * حسن بصرى را ديدم كه جامه‌هاى يمنى و طيلسان مىپوشيد و عمامه بر سر مىبست .\r\nگويد وكيع ، از دينار پدر عمر بن دينار ما را خبر داد كه مىگفته است * بر سر حسن بصرى عمامه سياه ديدم .\r\nگويد معن بن عيسى ، از محمد بن عمرو انصارى ما را خبر داد كه مىگفته است\r\n\r\n","description":"","footnote":"","page_name":" 178 ","page_number":196},
  {"content":"\r\n\r\n( 1 ) * حسن بصرى را ديدم بر دست چپ انگشترى داشت .\r\nگويد از گفتهء محمد بن حسن واسطى مرا خبر دادند كه مىگفته است عوف براى ما نقل كرد كه * مردى از حسن مسئله‌يى پرسيد و سپس گفت : اى ابو سعيد ! خانهء من از اين جا بسيار دور و آمد و شد بر من دشوار است ، مرا حديثهايى است ، اگر در اينكه آنها را بخوانم مانعى نمىبينيد آنها را بر تو بخوانم . حسن گفت : اهميتى ندارد كه تو بر من بخوانى و من به تو اعلان كنم كه راوى آن حديث را براى من نقل كرده است يا آنكه خودم براى تو حديث كنم . آن مرد گفت : اى ابو سعيد يعنى اجازه دارم بگويم حسن مرا حديث كرده است ؟ حسن بصرى گفت : آرى .\r\nيحيى بن ابى بكير مىگويد ، حماد بن سلمه ، از حميد ما را خبر داد كه مىگفته است * كتابهايى را از حسن گرفته و براى خود نسخه برداشته است و سپس به حسن برگردانده است .\r\nگويد مسلم بن ابراهيم ، از حميد بن مهران ، از ابو طارق سعدى ما را خبر داد كه مىگفته است * به هنگام مرگ حسن بصرى حضور داشتم مىخواست وصيت كند به يكى از دبيران گفت بنويس ، اين گواهىيى است كه حسن پسر ابو حسن مىدهد ، گواهى مىدهد كه خدايى جز پروردگار يگانه نيست و محمد ( ص ) رسول خداست و هر كس به هنگام مرگ خود به راستى چنين گواهى دهد به بهشت مىرود . اين موضوع از معاذ بن جبل روايت شده است كه به هنگام مرگ خود چنين وصيت كرده است ، و اين موضوع از گفتهء رسول خدا ( ص ) روايت شده است .\r\nگويد معن بن عيسى ، از گفتهء عبد الواحد بن ميمون وابستهء عروة بن زبير ما را خبر داد كه مىگفته است * مردى به ابن سيرين گفت خواب ديدم كه پرنده‌اى در مسجد حسن بصرى را در ربود - انديشه او را در ربود - ابن سيرين گفت : اگر خواب تو درست باشد حسن مرده است . گويد : چيزى نگذشت كه حسن در گذشت .\r\nگويد عفان بن مسلم ، از سليمان بن مغيرة ، از ثابت ما را خبر داد كه مىگفته است * در بيمارى مرگ حسن به خانه او رفتم . چيزى زير لب مىگفت كه من نمىشنيدم پسرش مرا تفهيم كرد كه او انا للّه و انا اليه راجعون مىگويد .\r\nگويد معاذ بن هانى ، از سلّام بن مسكين ما را خبر داد كه مىگفته است * پيش حسن بصرى رفتيم كه بيمار بود . با گوشهء چشم نگاهى به ما كرد و گفت : كاش آدمى از تندرستى\r\n\r\n","description":"","footnote":"","page_name":" 179 ","page_number":197},
  {"content":"\r\n\r\n( 1 ) خود براى روز بيمارى و درماندگى توشه برگيرد .\r\nگويد موسى بن اسماعيل ، از ابو هلال ما را خبر داد و گفت مىگفته است * در خانه قتاده بودم ، خبر آوردند كه حسن بصرى در گذشت . من گفتم : او در دانش غوطه‌يى خورد .\r\nقتاده گفت : نه به خدا سوگند كه حسن در دانش پايدارى كرد و عصاره دانش را گرفت و از آن سخت بهره‌مند شد . به خدا سوگند كسى جز خارجى و حرورى حسن را دشمن نمىدارد .\r\nگويد موسى بن اسماعيل ، از گفتهء سهل بن حصين بن مسلم باهلى ما را خبر داد كه مىگفته است * كسى را پيش عبد اللّه پسر حسن بصرى فرستادم و پيام دادم كتابهاى پدرت را براى من بفرست . عبد اللّه پيام فرستاد كه چون بيمارى پدرم سنگين شد ، به من گفت كتابهاى مرا جمع كن و پيش من بياور . ما كه نمىدانستيم با آنها چه خواهد كرد ، كتاب‌ها را جمع كرد و پيش او بردم . حسن به خدمتكار گفت تنور را روشن كن و سپس دستور داد همهء آنها را جز يك صحيفه را سوزاندند . عبد اللّه همان يك صحيفه را براى من فرستاد ، پس از مدتى كه عبد اللّه را ديدم خودش هم براى من همانگونه كه فرستاده‌ام خبر آورده بود بيان كرد .\r\nگويد معلى بن اسد ما را ، از گفتهء عبد المؤمن پدر عبيدة خبر داد كه مىگفته است * شنيدم مردى از حسن بصرى پرسيد : اى ابو سعيد هيچ گاه در جنگى شركت كرده‌اى و به جهاد رفته‌اى ؟ گفت : آرى در جنگ كابل همراه عبد الرحمان بن سمره شركت كرده‌ام . « 1 »\r\nگويد مسلم بن ابراهيم ، از حماد بن سلمه ، از حميد ما را خبر داد كه مىگفته است * حسن فقط دو بار حج گزارد يكى در جوانى خود و يكى در آخر عمر .\r\nگويد احمد بن محمد بن وليد ازرقى ، از عبد الرحمان بن ابى رجال ، از عمر وابستهء غفره ما را خبر داد كه مىگفته است * قدرى مذهب‌ها خود را به حسن بصرى مىبستند و سخنان نادرستى از او به سود خود نقل مىكردند و حال آنكه عقيده و سخن حسن بصرى مخالف راى و گفتهء ايشان بود . حسن مىگفت : اى پسر آدم ! هيچ كس را در قبال خشم خدا خشنود مكن و مپسند ، و در كارى كه سركشى از فرمان خداوند است هيچ كس را اطاعت مكن ، و در قبال فضيلت خدا كسى را ستايش مكن و در چيزى كه خداوند آن را براى تو پيش نياورده است كسى را سرزنش مكن ، و هر كس مىپندارد كه با آزمندى مىتواند به\r\n\r\n\r\n","description":"","footnote":"\r\n( 1 ) سيد احمد زينى دحلان در فتوحات الاسلاميه ، ج 1 ، ص 156 مىنويسد كه حسن بصرى دبير ربيع بن زياد حارثى و در فتح سجستان و كابل حاضر بوده است .\r\n","page_name":" 180 ","page_number":198},
  {"content":"\r\n\r\n( 1 ) روزى خود بيفزايد اگر مىتواند به ميزان عمر خود بيفزايد يا رنگ خود را - اگر نمىپسندد - تغيير دهد و بر اركان بدن يا سر انگشتان خود بيفزايد .\r\nگويد موسى بن اسماعيل ما را خبر داد و گفت ، از شعيب طيلسان فروش شنيدم كه مىگفت * حسن بصرى را ديدم قرآن مىخواند و چندان مىگريست كه اشكهايش از ريشش سرازير مىشد و فرو مىچكيد .\r\nگويد عمرو بن عاصم ، از همّام ، از قتاده ما را خبر داد كه مىگفته است * حسن بصرى نوره نمىكشيد .\r\nگويد عفان بن مسلم ، از مهدى ما را خبر داد كه مىگفته است * بر در خانهء حسن بصرى بودم ، چون به خانه آمد خطاب به اهل خانه گفت السلام عليكم .\r\nگويد عفان بن مسلم ، از حماد بن سلمه ، از يحيى بن سعيد برادرزادهء حسن بصرى ما را خبر داد كه مىگفته است * چون در خواندن و نوشتن ورزيده شدم گفتم : عمو جان آموزگار چيزى مىخواهد . گفت : آموزگاران چيزى نمىگرفتند . سپس گفت : پنج درم به او بده . آن قدر اصرار كردم و توضيح دادم كه سرانجام گفت ده درم بده .\r\nگويد عفان بن مسلم ، از حماد بن زيد ، از زريق بن رديح ما را خبر داد كه حسن بصرى مىگفته است * اى آدمىزاده هرگز چنان مباش كه بگويى چه بودم - به گذشتهء خود مناز .\r\nگويد عمرو بن عاصم ، از همّام ، از قتاده ما را خبر داد كه مىگفته است * همراه حسن روى بوريا نماز مىگزارديم ، و حسن بصرى همه ساله به روز عيد قربان سر خود را مىتراشيد .\r\nگويد موسى بن اسماعيل ، از ابو هلال ما را خبر داد كه مىگفته است * حسن بصرى هر گاه از سخن خود و نقل حديث فارغ مىشد و مىخواست دعا كند عرضه مىداشت :\r\nبار خدايا مىبينى كه دلهاى ما را چه شرك و نفاق و غرور و ريا و ظاهر سازى و ترديد و شك در دين تو فرا گرفته است ، پروردگارا اى دگرگون كنندهء دلها ، دل‌هاى ما را بر دين خود پايدار بدار و آيين ما را اسلام استوار قرار بده .\r\nگويد حسن بن موسى ، از ابو هلال ، از خالد بن رياح ما را خبر داد كه مىگفته است * از انس بن مالك مسئله‌يى پرسيدند ، گفت : بر شما باد كه از مولاى ما حسن بصرى بپرسيد .\r\nگفتند : اى ابو حمزه از تو مىپرسيم و در پاسخ مىگويى از مولاى ما حسن بپرسيد ؟ ! گفت :\r\n\r\n","description":"","footnote":"","page_name":" 181 ","page_number":199},
  {"content":"\r\n\r\n( 1 ) آرى ما شنيده‌ايم او هم شنيده است ، او هر چه را شنيده حفظ كرده است و ما به فراموشى سپرده‌ايم .\r\nگويد حجاج بن نصير ، از عمارة بن مهران ما را خبر داد كه مىگفته است * از حسن بصرى پرسيدند آيا نمىخواهى پيش اميران به روى و آنان را امر به معروف و نهى از منكر كنى ؟ گفت : بر مؤمن روا نيست خويشتن را زبون كند شمشيرهاى ايشان بر زبانهاى ما اگر سخنى بگوييم پيشى مىگيرد ، و آنان با شمشير خود اين گونه پاسخ مىدهند ، حسن با دست خود نشان داد كه چگونه ضربت مىزنند .\r\nگويد حجاج از عماره ، از گفتهء حسن ما را خبر داد كه مىگفته است * دنيا بسيار اندك و به اندازهء يك بار ليسيدن است . عماره مىگفته است و كسى جز حسن را نديدم كه گفتارش با كردارش مطابق باشد .\r\nگويد حجاج ، از عماره ما را خبر داد كه مىگفته است * پيش حسن بودم فرقد « 1 » آمد ، حسن سرگرم خوردن حلواى خرما - افروشه - بود . به فرقد گفت : جلو بيا و بخور . گفت :\r\nبيم آن دارم كه از عهده شكرش برنيايم . حسن گفت : واى بر تو خيال مىكنى مىتوانى از عهده شكر آب خنك گوارا برآيى .\r\nگويد حجاج ، از عماره ، از حسن ما را خبر داد كه مىگفته است * جوانمردى را كه پارسايى پيشه مىكند ، از گفتارش او را نمىشناسيم بلكه به كردارش او را مىشناسيم و دانش سودمند همين است .\r\nگويد حجاج ، از عماره ما را خبر داد كه مىگفته است * حسن بصرى مرا گفت كه اين آواهاى طرب‌انگيز را در خواندن قرآن خوش نمىدارد .\r\nگويد حجاج ، از عمارة ، از حسن ما را خبر داد كه مىگفته است * با بدگمانى خود را از مردم پاس بداريد .\r\nسعيد بن محمد ثقفى ، از ربيع بن صبيح ما را خبر داد كه مىگفته است * هر گاه كسى حسن را روياروى ستايش مىكرد خوش نمىداشت و هر گاه براى او دعا مىكرد شاد مىشد .\r\nگويد عارم بن فضل ، از حماد بن زيد ، از غالب قطّان ما را خبر داد كه مىگفته است * نامه‌ايى از عبد الملك بن بشير براى حسن بصرى آوردم ، گفت آن را بخوان . خواندم ، در\r\n\r\n\r\n","description":"","footnote":"\r\n( 1 ) فرقد ، از پارسايان و محدثان مشهور نيمهء اول قرن دوم هجرى و در گذشته به سال 131 هجرى است ، به ميزان الاعتدال ، ج 3 ، ص 345 ، شمارهء 6699 مراجعه فرماييد .\r\n","page_name":" 182 ","page_number":200},
  {"content":"\r\n\r\n( 1 ) آن نامه براى حسن دعا كرده بود ، حسن گفت : چه بسيار برادرى براى تو وجود دارد كه مادرت او را نزاييده است .\r\nگويد على بن عبد الحميد معنّى ، از عمران بن خالد خزاعى ، از قول مردى كه او را نام برد به ما خبر داد كه مىگفته است * مطر از حسن بصرى مسأله‌اى پرسيد و سپس به حسن گفت : فقيهان در اين مسئله مخالف تو هستند . حسن گفت : اى مطر مادر بر سوگ تو بگريد مگر تو فقيهى ديده‌اى ؟ آيا مىدانى فقيه كيست ؟ فقه چنان پارسا و ترسنده از خداوند است كه در نظر خود فرادست خود را اهميتى نمىدهد و نسبت به فروتر از خود تمسخر نمىكند و بر دانشى كه خدايش آموخته است اجر و مزد نمىگيرد .\r\nگويد احمد بن عبد اللّه بن يونس ، ما را خبر داد و گفت از ابو بكر بن عياش شنيدم مىگفت * حسن بصرى هر گاه جنازه‌اى مىديد مىگفت : سپاس خداوندى را كه هنوز مرا ربوده شده و پيچيده شده در جامه سياه قرار نداده است . گويد و در آن روز سخنى نمىگفت - حديثى نقل نمىكرد .\r\nگويد معن بن عيسى ، از محمد بن عمرو ما را خبر داد كه مىگفته است * حسن بصرى به سال يكصد و ده در گذشته است . اسماعيل بن عليه مىگويد : در ماه رجب آن سال بوده و حسن صد روز پيش از محمد بن سيرين درگذشته است .\r\nگويد عارم بن فضل ، از حماد بن زيد ما را خبر داد كه مىگفته است * حسن بصرى شب جمعه در گذشته و ايوب و حميد طويل او را غسل دادند و هنگامى كه مردم برگشتند جنازه او را از خانه بيرون آوردند . حماد مىگفته است : پدرم مرا با خود برد . معاذ بن معاذ مىگفت : حسن بصرى از محمد بن سيرين ده سال بزرگتر بوده است . « 1 »\r\n\r\nسعيد بن ابى حسن بصرى\r\nسعيد از برادرش حسن كوچكتر بوده است . او گاهى روايت كرده است و از او روايت كرده‌اند .\r\n\r\n\r\n","description":"","footnote":"\r\n( 1 ) گفته‌ها و داورىهاى مؤلفان كتابهاى رجال دربارهء حسن بصرى گوناگون است . ابو نعيم اصفهانى در حلية الاولياء او را بسيار ستوده است و حال آنكه ابن حجر در تقريب التهذيب بيش از ستايش او را نكوهش كرده است . مناسب است آراء بزرگان شيعى و سنى دربارهء او مورد بررسى قرار گيرد .\r\n","page_name":" 183 ","page_number":201},
  {"content":"\r\n\r\n( 1 ) گويد عمرو بن هيثم پدر قطن بن عمرو و يحيى بن خليف بن عقبه هر دو از ابو خلده ما را خبر دادند كه مىگفته است * سعيد بن ابى حسن را ديدم كه ريش خود را با رنگ خضاب مىبست .\r\nگويد فضل بن عنبسته و عارم بن فضل هر دو ، از گفتهء حماد بن زيد ، از يونس بن عبيد ما را خبر دادند كه مىگفته است * چون سعيد بن ابى حسن مرد ، برادرش حسن بصرى سخت اندوهگين شد و از سخن گفتن خوددارى مىكرد به گونه‌اى كه اين موضوع در مجلس درس و حديث او هم احساس مىشد . در اين باره با او گفتگو كردند ، گفت : سپاس خداوندى را كه اندوه را براى يعقوب عليه السلام مايهء ننگ قرار نداد ، و اين خانه جدايى افكن چه بد خانه‌اى است .\r\nعفان بن مسلم ، از مبارك بن فضاله ما را خبر داد كه مىگفته است * هنگامى كه خبر مرگ برادر حسن بصرى را به او دادند پيش او رفتيم ، مىگريست . بكر بن عبد اللّه نزديك رفت و او را تسليت داد و گفت : اى ابو سعيد ! تو مردم را تعليم مىدهى . اينك تو را در حال گريستن مىبينند و با اين خبر پيش عشاير خود مىروند و مىگويند حسن را ديديم كه در مصيبت مىگريست و با اين كار بر مردم حجت مىآورند . گويد حسن حمد خدا را به جا آورد و در حالى كه عقدهء گلويش را مىفشرد گفت : ستايش خداوندى را كه اين رحمت را در دلهاى مؤمنان نهاده كه برخى بر برخى ديگر رحمت مىآورند . آرى چشم اشك مىريزد و دل افسرده است ولى اين بىتابى نيست . بىتابى چيزى است كه بر خلاف از زبان و دست سر زند . سپس افزود كه خداوند اندوه يعقوب عليه السلام را براى او گناه نشمرده و فرموده است « ديدگانش از اندوه سپيد - نابينا - شد و در همان حال فروخورندهء خشم بود » « 1 » . خداى برادرم سعيد بن ابى حسن را رحمت فرمايد و براى او بسيار دعا كرد و گفت :\r\nدر اين دنيا كسى جز او را نمىشناسم كه هر سختى كه به من مىرسيد دوست مىداشت به تن خويش آن را از من رفع كند .\r\nگويد محمد بن عبد اللّه انصارى ، از ابن عون ما را خبر داد كه مىگفته است * حسن بصرى جامه كلاهدار بسيار زيبايى را كه از برادرش سعيد بن ابى حسن پس از مرگ او باقى مانده بود به من داد كه ببرم و بفروشم . حسن بر مرگ برادر سخت اندوهگين بود . جامه را به\r\n\r\n\r\n","description":"","footnote":"\r\n( 1 ) بخشى از آيهء 84 ، سورهء دوازدهم - يوسف .\r\n","page_name":" 184 ","page_number":202},
  {"content":"\r\n\r\n( 1 ) بازار بردم كسى حاضر نشد بيش از بيست و چهار درم براى آن بپردازد . گويد : به حسن بصرى گفتم مىتوانم خودم آن را بخرم ؟ گفت : خودت بهتر مىدانى ولى دوست دارم كه آن را بر تن تو نبينم . گفتم : هر گاه پيش تو بيايم آن را نمىپوشم . آنگاه آن را پوشيدم و به مسجد بنى عدى رفتم و با همان جامه نماز گزاردم . بانويى از خاندان عدى به من پيام فرستاد كه اى ابن عون آيا بايد تو را ببينيم كه چنين جامهء گران بهايى مىپوشى ! گويد از پيام او اضطرابى در خود احساس كردم و پيش محمد بن سيرين رفتم و موضوع را به او گفتم . گفت :\r\nسلام مرا به آن بانو برسان و او را بگو كه گاه برخى از ياران حضرت ختمى مرتبت حله‌اى را به هزار درم مىخريد و آن را جز براى نماز نمىپوشيد .\r\nگفته‌اند كه سعيد بن ابى حسن پيش از سال صدم هجرت در گذشته است .\r\n\r\nجابر بن زيد ازدى\r\nكنيه‌اش ابو الشعثاء بوده است .\r\nگويد يزيد بن هارون ، از گفتهء خالد بن يزيد هدادى ، از گفتهء حيان اعرج يا صالح دهان ضمن نقل حديثى ما را خبر داد كه * يك چشم جابر بن زيد كور بوده است .\r\nگويد عارم بن فضل ، از حماد بن زيد ، از خالد بن فضاء ، از اياس ما را خبر داد كه مىگفته است * هنگامى كه من به بصره رسيدم فتوا دهنده ايشان مردى از مردم عمان به نام جابر بن زيد بود .\r\nگويد سفيان ، از عمرو ما را خبر داد كه مىگفته است * من كسى داناتر از ابو الشعثاء نديده‌ام .\r\nگويد همچنين سفيان ، از عمرو ، از گفتهء عطاء ما را خبر داد كه مىگفته است از ابن عباس « 1 » شنيدم مىگفت * اگر مردم بصره به سخن و گفتهء جابر بن زيد اعتماد مىكردند و بسنده مىنمودند دانش قرآنى را در اختيارشان مىنهاد .\r\nگويد يحيى بن سعيد قطان ، از سليمان تيمى ما را خبر داد كه مىگفت * حسن بصرى در جهاد بود و مفتى مردم در بصره جابر بن زيد بود و چون حسن برگشت او فتوى مىداد .\r\n\r\n\r\n","description":"","footnote":"\r\n( 1 ) با آنكه هر سه نسخه چاپى همينگونه است ، شايد ابن عياش باشد يعنى ابو بكر بن عياش كه معاصر اينان بوده است .\r\n","page_name":" 185 ","page_number":203},
  {"content":"\r\n\r\n( 1 ) گويد سليمان بن حرب ، از حماد بن زيد ما را خبر داد كه مىگفته است * روزى ايوب از جابر بن زيد سخن گفت و از فقه او اظهار شگفتى كرد .\r\nگويد سليمان بن حرب و عارم بن فضل هر دو ، از حماد بن زيد ما را خبر داد كه مىگفته است * از ايوب پرسيده شد آيا جابر بن زيد را ديده‌اى ؟ گفت : آرى ، خردمند خردمند خردمند بود . عارم در حديث خود افزوده كه گفته است و مردى تيزفهم بود .\r\nگويد عفان بن مسلم ، از جرير بن حازم ما را خبر داد كه مىگفته است از اياس بن معاويه شنيدم مىگفت * هنگامى كه به بصره رسيدم مفتىيى كه براى آنان فتوا دهد غير از جابر بن زيد نبود .\r\nگويد حفص بن عمر حوضى ، از همّام بن يحيى ، از قتاده ما را خبر داد كه مىگفته است * جابر بن زيد را به زندان انداختند ، و سپس كسى را به زندان فرستادند و از او دربارهء چگونگى ميراث بردن خنثى پرسيدند . گفت : شگفتا كه مرا به زندان مىاندازيد و مسئله هم از من مىپرسيد و خواهان فتواى من مىشويد ! بنگريد از كدام مجرا ادرار مىكند بر آن مبنا ارث او را بدهيد .\r\nگويد عارم بن فضل ، از حماد بن زيد ، از حجاج بن ابى عيينة ، از هند ما را خبر داد كه مىگفته است * از بيم طاعون به عراق گريختيم . جابر بن يزيد سوار بر خرى پيش ما مىآمد و مىگفت به هر حال به كسى كه آهنگ شما دارد نزديك هستيد - ظاهرا يعنى از فرشته مرگ راه گريزى نداريد و به هر حال در اختيار او و نزديك به اوييد .\r\nگويد عارم بن فضل ، از حماد بن زيد ، از حجاج بن ابى عيينة ، از جابر بن زيد ما را خبر داد كه مىگفته است * شصت سال از عمر من گذشته است ، در اين مدت رنجها و نعمتها ديده‌ام و اينك نعلين من در نظرم از همه چيز به جز برگ عيش و خيرى كه پيش فرستاده باشم پر ارزش‌تر است .\r\nگويد عفان بن مسلم و عارم بن فضل هر دو ، از حماد بن زيد ، از عمرو بن دينار ما را خبر دادند كه مىگفته است * به جابر بن زيد گفته شد ، مردم آنچه را كه از تو مىشنوند مىنويسند ، گفت : براى خدا مىنويسند . عفان گفت : من فردا از او كناره مىگيرم عارم هم گفت من هم فردا از او بر مىگردم .\r\nگويد عفان و عارم بن فضل هر دو ، از حماد بن زيد ، از يحيى بن عتيق ما را خبر دادند كه مىگفته است * پيش محمد بن سيرين از جابر بن زيد سخن به ميان آمد ، گفت : خداوند\r\n\r\n","description":"","footnote":"","page_name":" 186 ","page_number":204},
  {"content":"\r\n\r\n( 1 ) جابر را رحمت فرمايد كه در قبال درم‌ها مسلمان بود ، يا در قبال درم‌ها آشتىپذير بود .\r\nگويد فضل بن دكين ، از محمد بن بر جان ما را خبر داد كه مىگفته است * ابو شعثاء جابر بن زيد را مىديدم كه براى بدرقه حاجيان مىآمد و ده دوازده ميل با آنان حركت مىكرد .\r\nگويد مسلم بن ابراهيم ، از قاسم بن فضل حدّانى ما را خبر داد كه مىگفته است * جابر بن زيد را ديدم كه موهاى ريش و سرش سپيد بود .\r\nگويد عمرو بن هيثم ، از ابو خلدة ما را خبر داد كه مىگفته است * جابر بن زيد را ديدم كه موهاى ريش خود را با رنگ زرد خضاب مىبست .\r\nگويد سعيد بن عامر و عفان بن مسلم ، هر دو ، از همّام ، از قتاده ، از عزرة ما را خبر داد كه مىگفته است * به جابر بن زيد گفتم : شاخه اباضيان خوارج چنين مىگويند كه تو از ايشانى . گفت : از ايشان به پيشگاه خدا بيزارى مىجويم . سعيد بن عامر در حديث خود مىافزود كه عزره مىگفته است اين سخن را هنگامى به او گفتم كه در حال مرگ بود .\r\nگويد عارم بن فضل ، از حماد بن زيد ، از هشام ، از محمد بن سيرين ما را خبر داد كه مىگفته است * جابر بن يزيد از آنچه مردم درباره‌اش مىگويند برى است . عارم توضيح مىداد كه خوارج اباضيه او را از خود مىدانستند .\r\nگويد موسى بن اسماعيل ، از ابو هلال ، از داود بن ابى قصّاف ، از عزره كوفى ما را خبر داد كه مىگفته است * پيش جابر بن زيد رفتم و گفتم : اين خوارج تو را از خود مىشمرند .\r\nگفت : از اين موضوع به پيشگاه خداوند بيزارى مىجويم .\r\nگويد عبد الصمد بن عبد الوارث بن سعيد ، از همام بن يحيى ، از ثابت بنانى ما را خبر داد كه مىگفته است * هنگامى كه بيمارى جابر بن زيد سخت و حالش سنگين شده بود پيش او رفتم و پرسيدم چه مىخواهى و به چه چيز ميل دارى ؟ گفت : به نگاهى از حسن بصرى . ثابت مىگويد : پيش حسن بصرى كه در خانهء ابو خليفه مخفى بود رفتم و موضوع را به او گفتم . گفت : هم اكنون مرا پيش او ببر . گفتم : نسبت به گرفتار شدن تو مىترسم . گفت :\r\nخداوند ديدگان ايشان را از من فرو مىپوشد . گويد : با هم رفتيم و چون پيش جابر بن زيد رسيديم ، حسن بصرى به او گفت : اى ابو شعثاء ! لا إله الا اللّه بگو . و او اين آيه را تلاوت كرد كه مىفرمايد « روزى كه پاره‌اى از آيتهاى پروردگارت فرا مىرسد ايمان آوردن كسى كه از\r\n\r\n","description":"","footnote":"","page_name":" 187 ","page_number":205},
  {"content":"\r\n\r\n( 1 ) پيش ايمان نياورده است او را سود نمىبخشد » « 1 » . حسن او را گفت : خوارج اباضيه تو را دوست مىدارند . گفت : از ايشان به پيشگاه خدا بيزارى مىجويم . حسن از او پرسيد دربارهء خوارج نهروان چه مىگويى ؟ گفت : از آنان به پيشگاه خدا بيزارى مىجويم . گويد : سپس از خانه او بيرون آمديم .\r\nگويد عارم بن فضل ، از حماد بن زيد ، از حبيب بن شهيد ، از ثابت بنانى ما را خبر داد كه مىگفته است * به جابر بن زيد كه سخت بيمار بود گفتند چه مىخواهى ؟ گفت : نگاهى از حسن بصرى . ثابت پيش حسن بصرى كه در خانه ابو خليفه پوشيده زندگى مىكرد رفت و او را آورد . جابر گفت : يارى دهيد و مرا بنشانيد .\r\nگويد يزيد بن هارون ، از نوح بن قيس ، از عصمت بن سالم « 2 » از ثابت بنانى ما را خبر داد كه مىگفته است * پيش حسن بصرى كه در خانه ابو خليفه مخفى بود رفتم و گفتم برادرت - يعنى برادر دينى تو - جابر بن زيد در حال مرگ است . گفت : آرام باش آهسته آهسته مىرويم . چون شب فرا رسيد پيام داد استرش را آماده كردند . سوار شد مرا هم پشت سر خود سوار كرد ، و پيش جابر بن زيد آمد و تا سحرگاه پيش او بود و چون جابر نمرد و حسن هم از روشن شدن هوا ترسيد برخاست و بر زيد چهار تكبير گفت و براى او دعا كرد و برگشت .\r\nگويد وكيع بن جراح ، از ابو هلال ، از حيان اعرج يا از ابو صلت دهّان و اين ترديد از ابو هلال است ما را خبر داد كه مىگفته است * جابر بن زيد وصيت كرد تا همسرش او را غسل دهد .\r\nمحمد بن عمر واقدى و جز او گفته‌اند كه * جابر بن زيد به سال يكصد و سه در گذشته است . و ابو نعيم فضل بن دكين گفته است : جابر بن زيد به سال نود و سه در همان هفته كه انس بن مالك در گذشت در گذشته است . و اين اشتباهى است كه از ابو نعيم در هر دو مورد سر زده است . جابر بن زيد به اتفاق آراء به سال يكصد و سه و انس به سال نود و يك در گذشته‌اند .\r\n\r\n\r\n","description":"","footnote":"\r\n( 1 ) بخشى از آيهء 158 ، سورهء ششم - انعام .\r\n( 2 ) ملاحظه مىفرماييد كه كلمهء عصمت بيشتر براى نامگذارى مردان به كار مىرود .\r\n","page_name":" 188 ","page_number":206},
  {"content":"\r\n\r\n( 1 )\r\n\r\nابو قلابة جرمى\r\nنامش عبد اللّه و نام پدرش زيد و محدثى مورد اعتماد و پرحديث و ديوان او « 1 » در شام بوده است .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است * از ابو قلابه پرسيدند ، چه كسى از همه توانگرتر است ؟ گفت : آن كس كه به هر چه داده مىشود خشنود باشد . پرسيدند چه كسى از همگان داناتر است ؟ گفت : آن كس كه از دانش مردم بر دانش خود مىافزايد .\r\nگويد عفان بن مسلم ، از حماد بن زيد ما را خبر داد كه مىگفته است خودم از ايوب شنيدم كه سخن از ابو قلابه به ميان آورد و گفت * به خدا سوگند كه ابو قلابه از فقيهان خردمند بود .\r\nگويد عفان بن مسلم و سليمان بن حرب و عارم بن فضل همگى از حماد بن زيد ، از ايوب ما را خبر دادند كه مىگفته است مسلم بن يسار مىگفت * اگر ابو قلابه از ايرانيان و ميان ايشان مىبود موبد موبدان « 2 » يعنى قاضى القضاة بود .\r\nگويد عارم بن فضل ، از ثابت بن يزيد ، از عاصم ما را خبر داد كه * ابو قلابه مىگفته است اگر مردم نسبت به كسى داناتر از خودش به خودش باشند آن شخص سزاوار نابودى است و اگر او به خويشتن از مردم داناتر باشد سزاوار رستگارى است .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است * داناترين مردم را به احكام قضاوت از همه ايشان گريزان‌تر از قضاوت ديدم و از همگان از آن كار بيشتر كراهت داشت و من در بصره كسى را كه قاضىتر از ابو قلابه باشد نديده‌ام .\r\nنمىدانم شايد محمد هم همانگونه مىبود . يعنى محمد بن سيرين كه از محدثان بزرگ و معاصر ابو قلابه بوده است .\r\nگويد عفان بن مسلم ، از حاتم بن وردان ، از ايوب ما را خبر داد كه مىگفته است * به\r\n\r\n\r\n","description":"","footnote":"\r\n( 1 ) ظاهرا چون ابو قلابه مدتى را در شام سپرى كرده است نام او در دفتر شام ثبت بوده و مقررى خود را از ديوان محاسبات شام دريافت مىداشته است .\r\n( 2 ) اين كلمه در متن همينگونه است .\r\n","page_name":" 189 ","page_number":207},
  {"content":"\r\n\r\n( 1 ) جستجوى ابو قلابه بر آمدند كه قضاوت را بر او بسپرند ، گريخت و خود را به شام رساند و روزگارى آن جا ماند و سپس برگشت . ايوب مىگويد : به او گفتم چه مىشد كه عهده‌دار قضاوت مىشدى و دادگرى مىكردى و اميدوارم كه در اين كار پاداش آن جهانى داشته باشى . مرا گفت كه اى ايوب شناگر چون به دريا افتد با همه ورزيدگى چه اندازه مىتواند شنا كند ؟\r\nسليمان بن حرب ، از حماد بن زيد ، از ابو خشينه صاحب زيادى ما را خبر داد كه مىگفته است * در حضور محمد بن سيرين سخن از ابو قلابه به ميان آمد ، محمد گفت : او برادر راستين من است .\r\nگويد احمد بن عبد اللّه بن يونس ، از ابو بكر بن عياش ، از عمرو بن ميمون ، از خود ابو قلابه ما را خبر داد كه مىگفته است * هنگامى كه پيش عمر بن عبد العزيز رفته است عمر به او گفته است كه اى ابو قلابه ! حديث نقل كن و او پاسخ داده است كه اى امير مؤمنان ! من بسيار سخن گفتن را دوست نمىدارم و سكوت و خاموشى بسيار را هم خوش نمىدارم .\r\nگويد محمد بن معصب قرقسانى ، از اوزاعى ، از مخلد ما را خبر داد كه ابو قلابه مىگفته است * هر گاه با كسى دربارهء حديث و سنت سخن گفتى و او گفت اينها را رها كن و آنچه را در كتاب خداوند است بياور ، بدان كه چنان كسى گمراه است .\r\nگويد عبد اللّه بن جعفر ، از عبد اللّه بن عمرو ، و عفان بن مسلم و احمد بن اسحاق از وهيب و همگى از ايوب ما را خبر دادند كه مىگفته است * ابو قلابه مىگفت كه هر كس بدعتى پديد آورد شمشير را بر خود روا و حلال كرده است .\r\nگويد سليمان بن حرب ، از حماد بن زيد ، از ايوب ما را خبر داد كه مىگفته است * ابو قلابه مىگفت : با كسانى كه پيرو هواهاى خود هستند همنشينى مكنيد و با آنان جدال و ستيز مكنيد كه بيم دارم مبادا شما را به گمراهى خود درآورند يا شما را در مورد آنچه شناخته‌ايد به اشتباه اندازند .\r\nگويد سليمان بن حرب ، از حماد بن زيد ، از ايوب ما را خبر داد كه مىگفته است * ابو قلابه مىگفت : اين گرفتاران و پاى بندان هواها اهل گمراهى هستند و سرانجام ايشان را چيزى جز آتش نمىبينم ، همه‌شان را آزمودم هيچ يك از ايشان پاى بند عقيده و سخنى جز دست به شمشير بردن نيست . همانگونه كه نفاق چند گونه است و خداوند مىفرمايد گروهى از منافقان با خدا پيمان بستند و وفا نكردند و گروهى از ايشان پيامبر ( ص ) را آزار مىدهند و\r\n\r\n","description":"","footnote":"","page_name":" 190 ","page_number":208},
  {"content":"\r\n\r\n( 1 ) گروهى از ايشان در چگونگى تقسيم صدقات بر تو خرده مىگيرند ، و گفته‌ها و اعتراض‌هاى آنان گوناگون است ولى همگى در شك و تكذيب يك دل‌اند ، اينان هم هر چند گفته‌هايشان گوناگون است ولى در شمشير كشيدن متفق و يك دل‌اند و من سرانجام ايشان را جز آتش نمىبينم . ايوب مىگفته است به خدا سوگند ابو قلابه از فقيهان خردمند بود .\r\nگويد عفان بن مسلم و عارم بن فضل ، از حماد بن زيد ، از ايوب ، از گفتهء خود ابو قلابه ما را خبر داد كه مىگفته است * سه روز در مدينه ماندم و هيچ كارى نداشتم جز شنيدن حديثى كه از گفتهء مردى براى من نقل كرده بودند . به همين منظور ماندم تا او آمد و حديث را از او پرسيدم .\r\nگويد عفان بن مسلم ، از بشر بن مغفل ، از خالد ما را خبر داد كه مىگفته است * پيش ابو قلابه مىرفتيم همين كه سه حديث براى ما نقل مىكرد مىگفت پرگويى كردم و بسيار گفتم .\r\nگويد عفان بن مسلم از وهيب ، از ايوب ، از غيلان بن جرير ما را خبر داد كه مىگفته است * مىخواستم همراه ابو قلابه به مكه بروم ، و چون بر در خانه‌اش ايستادم كه اجازهء ورود بگيرم ، گفتم آيا داخل شوم ؟ گفت اگر از خوارج حرورى نيستى آرى .\r\nگويد يزيد بن هارون ، از حماد بن سلمة ، از حميد ما را خبر داد كه مىگفته است * ابو قلابه به بازار خزفروشان مىآمد و مىگفت بنويسيد براى من قواره خزى كه درازاى آن چه اندازه و پهناى آن چه اندازه و ظاهر آن چنين و چنان باشد و چون آن قواره مىرسيد آن را مىخريد .\r\nگويد شبابة بن سوار ، از گفتهء عقبة بن ابى صهباء از خود ابو قلابه ما را خبر داد كه مىگفته است * موهاى خود را با رنگ سياه خضاب مىبسته است .\r\nگويد سليمان بن حرب و عارم بن فضل هر دو از حماد بن زيد ، از ايوب ما را خبر دادند كه مىگفته است * ابو قلابه در دمشق بيمار شد ، عمر بن عبد العزيز به عيادتش آمد و گفت اى ابو قلابه خود را استوار و محكم بدار - بى تابى مكن - كه منافقان ما را سرزنش نكنند .\r\nگويد عفان بن مسلم ، از حماد بن زيد ، از ايوب ما را خبر داد كه مىگفته است * چون ابو عاليه به عيادت ابو قلابه آمد ، گفت چالاك باش كه منافقان ما را سرزنش نكنند .\r\nگويد عارم بن فضل ، از حماد بن زيد ما را خبر داد كه مىگفته است * ابو قلابه\r\n\r\n","description":"","footnote":"","page_name":" 191 ","page_number":209},
  {"content":"\r\n\r\n( 1 ) وصيت كرد و گفت پس از مرگ من اگر ايوب زنده بود كتابهايم را به او بدهيد و گر نه آنها را بسوزانيد ! ! گويد محمد بن عمر واقدى ما را خبر داد و گفت * ابو قلابه كه محل كار و كتابخانه‌اش در شام بود به سال يكصد و چهار يا يكصد و پنج در منطقهء صومعه ايّا در گذشته است . « 1 »\r\n\r\nمسلم بن يسار\r\nكنيه‌اش ابو عبد اللّه و برده آزاد كرده و وابستهء طلحة بن عبيد اللّه تيمى از قريش بوده است .\r\nگويد ، محمد بن عبيد اللّه تيمى ، از حماد بن سلمة ، از حميد ما را خبر داد كه مىگفته است * مسلم بن يسار در خانهء خود به نماز ايستاده بود ، كنار او آتش‌سوزى رخ داد ، تا هنگامى كه آتش خاموش شد متوجه نگرديد .\r\nگويد از هر سمّان از گفتهء ابن عون ما را خبر داد كه مىگفته است * به روزگار ما هيچ كس بر مسلم بن يسار برترى ندارد .\r\nگويد زيد بن حباب از عبد الحميد بن عبد اللّه بن مسلم بن يسار ما را خبر داد كه مىگفته است * پدرم مرا خبر داد كه هر گاه پدرش - مسلم بن يسار - به خانه مىآمده است هيچ‌گاه هياهويى از بچه‌ها شنيده نمىشده است و همين كه به نماز مىايستاده است آنان شروع به هياهو و خنده مىكرده‌اند .\r\nگويد عتّاب از گفتهء عبد اللّه بن مبارك ما را خبر داد كه مىگفته است * جعفر بن حيان براى ما نقل كرد كه به مسلم بن يسار گفته شد چگونه در نماز به چيزى توجه ندارد ، گفته است چه مىدانيد كه دلم كجاست .\r\nگويد معاذ بن معاذ از ابن عون ما را خبر داد كه مىگفته است * مسلم بن يسار را در حال نماز ديدم گويى ميخى استوار بود كه تكان نمىخورد و چنان نبود كه سنگينى خود را بر اين پا يا آن پا بيندازد و جامه او نيز تكان نمىخورد .\r\nگويد عبيد اللّه بن محمد ، از حماد بن سلمة ، از عاصم احول ، از ابو قلابه ما را خبر داد\r\n\r\n\r\n","description":"","footnote":"\r\n( 1 ) ياقوت در معجم البلدان ، فقط به همين بسنده كرده است كه ابو قلابه آن جا در گذشته است .\r\n","page_name":" 192 ","page_number":210},
  {"content":"\r\n\r\n( 1 ) كه مىگفته است * از مسلم بن يسار دربارهء خشوع در نماز پرسيدم ، گفت ديده بر سجده‌گاه خود بدوز .\r\nگويد عفان بن مسلم و عارم بن فضل هر دو از حماد بن سلمه ما را خبر دادند كه مىگفته است ثابت از گفتهء مسلم بن يسار براى ما نقل كرد كه مىگفته است * نمىدانم ايمان كسى كه انجام كارهايى را كه خدا ناخوش مىدارد رها نمىكند چگونه است .\r\nگويد عفان بن مسلم ، از مبارك ، از گفتهء عبد اللّه پسر مسلم بن يسار ما را خبر داد كه مىگفته است * چون به پدرش خبر رسيده بود كه حضرت ختمى مرتبت با خرما روزه مىگشوده‌اند او هم با خرما روزه مىگشود .\r\nگويد عفان بن مسلم از حماد بن سلمه ، از ثابت ما را خبر داد كه مسلم بن يسار مىگفته است * هيچ يك از اعمال من نيست مگر آنكه بيم دارم چيزى كه آن را تباه كند با آن آميخته باشد ، جز دوست داشتن در راه خدا .\r\nگويد عفان بن مسلم ، از مبارك ، از عبد اللّه پسر مسلم بن يسار ما را خبر داد كه پدرش مىگفته * براى دوست سزاوار و شايسته نيست كه لعنت كننده باشد و من اگر چيزى را نفرين كنم در خانه خود باقى نمىگذارم و پدرم هيچ كس را دشنام هم نمىداد و چون خشم مىگرفت تندتر چيزى كه مىگفت اين بود كه ميان من و خودت جدايى افكن ، و هر گاه اين سخن را مىگفت مىدانستند كه پس از آن از دوستى چيزى باقى نمىماند .\r\nگويد عفان بن مسلم از مبارك بن فضاله از عبد اللّه پسر مسلم ما را خبر داد كه مىگفته است * از مسلم بن يسار دربارهء نشسته نماز خواندن در كشتى - قايق - پرسيدند ، گفت من خوش نمىدارم يا بدم مىآيد كه خداوند در غير بيمارى من مرا ببيند كه نشسته نماز مىگزارم .\r\nگويد عفان بن مسلم ، از مبارك ، از عبد اللّه پسر مسلم بن يسار از پدرش ما را خبر داد كه مىگفته است * خوش ندارم با دست راست خود آلت خود را بشويم و بر آن دست كشم زيرا اميد آن دارم كه با آن دست خود كارنامهء عمل خويش را دريابم . « 1 »\r\nگويد عارم بن فضل ، از حماد بن زيد ، از ايوب از محمد پسر مسلم بن يسار ما را خبر\r\n\r\n\r\n","description":"","footnote":"\r\n( 1 ) اميد او به آيهء هفتم ، سورهء 84 - انشقاق بوده است .\r\n","page_name":" 193 ","page_number":211},
  {"content":"\r\n\r\n( 1 ) داد كه پدرش مىگفته است * از ستيز و خودنمايى در بحث بپرهيزيد كه آن ساعتى است كه دانا نادان مىشود و شيطان به جستجو و در پى لغزش او بر مىآيد ، محمد در پى اين سخن مىگفته است يعنى همين جدال ، همين جدال .\r\nگويد عارم بن فضل از حماد بن زيد ، از حبيب يعنى ابن شهيد از گفتهء يكى از يارانش ما را خبر داد كه مىگفته است * مسلم بن يسار از كنار مسجدى مىگذشت ، مؤذن اذان گفت ، مسلم برگشت ، مؤذن از او پرسيد چه چيزى تو را باز گرداند ؟ گفت اين تو هستى كه مرا برگرداندى .\r\nگويد موسى بن اسماعيل ، از عون بن موسى از گفتهء عبد اللّه پسر مسلم بن يسار ما را خبر داد كه مىگفته است * پدرم غلامى داشت كه نماز نمىخواند ، او را نمىزد و مىگفت نمىدانم با او چه كنم كه بر من چيره است .\r\nگويد سليمان بن حرب از حماد بن زيد ما را خبر داد كه مىگفته است * ايوب دربارهء قاريان قرآن كه همراه ابن اشعث قيام كرده بودند مىگفت من هيچ يك از ايشان را كه كشته شده است نديدم مگر اينكه دربارهء كشته شدنش اندوه مىخورند و هيچ يك از ايشان را كه گريخته و از كشته شدن رهايى يافته است نديدم مگر اينكه بر كار خود اندوه مىخورد و پشيمان است .\r\nگويد عفان بن مسلم و سليمان بن حرب هر دو از حماد بن زيد ، از ايوب ، از ابو قلابه ما را خبر دادند كه مىگفته است * مسلم بن يسار با او همسفر مكه بوده است ، گويد مسلم بن يسار در حالى كه از فتنهء ابن اشعث سخن مىگفت به من گفت در حضور تو و همراه تو خدا را سپاس مىگويم كه در آن فتنه من نه تيرى انداختم و نه نيزه‌يى و نه شمشيرى زدم ، من به او گفتم اى ابو عبد اللّه ! چه مىگويى دربارهء كسى كه تو را در آن صف ايستاده ديده و گفته است اينك كه مسلم بن يسار در اين صف ايستاده است به خدا سوگند كه راه حق همين است و به همين سبب پيش رفته و چندان جنگ كرده كه كشته شده است ؟ مىگويد مسلم بن يسار از اين سخن من چندان گريست كه با خود گفتم اين كاش چيزى به او نگفته بودم .\r\nهمگان گفته‌اند كه مسلم بن يسار محدثى مورد اعتماد و فاضل و پارسا و عابد بوده است و تا هنگامى كه همراه عبد الرحمان بن محمد بن اشعث به جنگ نرفته بود در نظر مردم بصره محترم‌تر از حسن بصرى بود ولى پس از آن مقامش در نظر مردم كاسته شد و حسن\r\n\r\n","description":"","footnote":"","page_name":" 194 ","page_number":212},
  {"content":"\r\n\r\n( 1 ) بصرى از او جلو افتاد .\r\nگفته‌اند مسلم بن يسار به روزگار خلافت عمر بن عبد العزيز به سال صد يا صد و يك هجرى در گذشته است .\r\n\r\nجبير بن ابى حية\r\nاو پدر زياد بن جبير است و از مغيرة بن شعبه روايت كرده است .\r\n\r\nحيان بن عمير قيسى\r\nكنيه‌اش ابو علاء و محدثى مورد اعتماد و كم حديث بوده است ، از ابن عباس و عبد اللّه بن زبير و عبد الرحمان بن سمره روايت كرده است .\r\n\r\nابو مدينه سدوسى\r\nنامش عبد اللّه و پسر حصين و محدثى كم حديث بوده است ، از عبد اللّه بن عباس و عبد اللّه بن زبير روايت كرده است .\r\n\r\nخالد بن غلاق عبسى\r\nمحدثى كم حديث بوده است .\r\n\r\nمضارب بن حزن\r\nاز قبيلهء مازن و محدثى كم حديث بوده است و از ابو هريره روايت كرده است .\r\n\r\n","description":"","footnote":"","page_name":" 195 ","page_number":213},
  {"content":"\r\n\r\n( 1 )\r\n\r\nعبد اللّه بن ابى بكرة\r\nمادرش بانويى از قبيلهء سعد بن زيد بن منات بن تميم و از خانوادهء بنى صريم است ، عبد اللّه بن ابى بكره پيش از آنكه ابو بكره از بحرين به بصره بيايد در بحرين متولد شده و بزرگترين فرزند ابو بكره بوده است و براى امويان عهده‌دار كارى نشده است ، ابو بكره هنگامى كه در گذشت چهل فرزند دختر و پسر داشت كه از هفت تن ايشان فرزندانى باقى مانده‌اند و عبد اللّه بن ابى بكره يكى از ايشان است .\r\n\r\nعبيد اللّه بن ابى بكرة\r\nمادرش بانويى به نام هوله دختر غليظ و از خاندان عجل است ، او محدثى كم حديث بوده است .\r\nگويد موسى بن اسماعيل ، از ابو هلال از ابو حمزه ما را خبر داد كه مىگفته است * نخستين كسى كه در بصره به اين روش وضو مىگرفت عبيد اللّه بن ابى بكره بود و ما مىگفتيم به اين حبشى بنگريد كه به نشيمنگاه خود انگشت مىرساند ، يعنى نشيمنگاه خود را پس از دفع مدفوع با آب مىشويد .\r\nگويند ، عبيد اللّه بن ابى بكره به روزگار حكومت زياد بن ابيه حاكم سجستان شد ، عبيد اللّه در گذشت و نسل او باقى هستند . « 1 »\r\n\r\nعبد الرحمان بن ابى بكرة\r\nاو نخستين مولودى است كه در بصره متولد شده است ، در آن هنگام آنان در محله خريبه زندگى مىكردند ، شترى پروار كشتند و مردم بصره را كه حدود سيصد تن بودند خوراك دادند و همه را كفايت كرد ، عبد الرحمان محدثى مورد اعتماد و او را احاديثى بوده است و\r\n\r\n\r\n","description":"","footnote":"\r\n( 1 ) در متن روايت پيش از كلمه لواط استفاده شده بود و با تسامح ترجمه شد .\r\n","page_name":" 196 ","page_number":214},
  {"content":"\r\n\r\n( 1 ) روايتى جداگانه داشته است ، مادر عبد الرحمان بن ابى بكره هوله دختر غليظ از خاندان عجل بوده است ، عبد الرحمان در گذشت و نسل او باقى هستند .\r\n\r\nعبد العزيز بن ابى بكرة\r\nمادرش كنيزى بوده است ، از او هم روايت شده و او را احاديثى است ، عبد العزيز هم در گذشته و نسل او باقى هستند .\r\n\r\nمسلم بن ابى بكرة\r\nاز او گاهى روايت شده است و در گذشته و نسل او باقى هستند .\r\n\r\nروّاد بن ابى بكرة\r\nدر گذشته و نسل او باقى هستند .\r\n\r\nيزيد بن ابى بكرة *\r\n\r\nعتبة بن ابى بكرة *\r\n\r\nنضر بن انس بن مالك\r\nبن نضر بن ضمضم بن زيد بن حرام بن جندب بن عامر بن غنم بن عدىّ بن نجّار ، مادرش كنيزى بوده است . او محدثى مورد اعتماد بوده و او را حديثهايى است و گاهى از او روايت شده است ، نضر بن انس پيش از حسن بصرى در گذشته است .\r\nگويد مسلم بن ابراهيم از گفتهء حرب بن ميمون انصارى ما را خبر داد كه مىگفته است * در حالى كه حسن بصرى حضور داشت محمد بن سيرين جنازه نضر را غسل مىداد من هم\r\n\r\n","description":"","footnote":"","page_name":" 197 ","page_number":215},
  {"content":"\r\n\r\n( 1 ) چيزهايى كه مىخواستند مىدادم ، محمد بن سيرين به من گفت ملافه بياور ، من ملافه‌يى سرخ آوردم ، محمد بن سيرين به حسن بصرى گفت اين ملافه زينت قارون بوده است - يعنى رنگ سرخ مورد توجه و زيور قارون بوده است - حسن گفت آرى همينگونه است . « 1 »\r\nمحمد بن سيرين به من گفت ملافه ديگرى بياور ، من ملافه ديگرى كه سبز رنگ بود آوردم ، جنازه را در آن پيچيد .\r\nگويد سليمان بن حرب از گفتهء اسود يعنى اسود بن شيبان ما را خبر داد كه مىگفته است * حسن بصرى در تشييع جنازه نضر بن انس حاضر بود اشعث بن اسلم عجلى هم حضور داشت ، اشعث به حسن گفت اى ابو سعيد بسيار خوش مىدارم كه به هنگام تشييع جنازه هيچ صدايى نشنوم . حسن دو بار گفت آرى كه گروهى همواره در پى خير و كار پسنديده‌اند ، گويد در آن روز موسى بن انس نماز عصر را درون گور نضر خواند و آن چنان كه اسود پنداشته است گورى گشاد و داراى لحد بوده است .\r\nگويد حجاج بن نصير از گفتهء اسود بن شيبان ما را خبر داد كه مىگفته است * در آن روز موسى بن انس را ديدم در حالى كه دراعه سرخ بر تن داشت و بالاى آن ردا نپوشيده بود در گور نضر نماز مىگزارد .\r\n\r\nعبد اللّه بن انس بن مالك\r\nمادرش فارعة دختر مثنى بن حارثة بن سلمة بن ضمضم بن مرّة شيبانى بوده است ، عبد اللّه محدثى مورد اعتماد و كم حديث بوده است .\r\n\r\nموسى بن انس بن مالك\r\nبن نضر ، مادرش از مردم يمن بوده است ، موسى محدثى مورد اعتماد و كم حديث بود .\r\n\r\n\r\n","description":"","footnote":"\r\n( 1 ) ملاحظه مىفرماييد كه يكى از ارزشهاى كتاب طبقات همين مسئلهء رنگها و كاربرد آن و رسوم و عقايد گوناگون در آن باره است .\r\n","page_name":" 198 ","page_number":216},
  {"content":"\r\n\r\n( 1 )\r\n\r\nمالك بن انس بن مالك\r\nگويد ، محمد بن عبد اللّه اسدى از گفتهء هشام بن حسان ما را خبر داد و گفت محمد براى ما نقل كرد و گفت * در بحرين بوديم ، مالك بن انس بن مالك و انس بن سيرين همراهمان بودند ، من بيمار و سنگين شدم به گونه‌يى كه شش شبانه‌روز بىهوش شدم ، مالك بن انس همه پزشكان بحرين را به بالين من فرستاده بود و من همچنان بىهوش بودم و چيزى نمىفهميدم ، پزشكان پس از معاينه من گفته بودند بايد او را داغ كنيم و سرش را بتراشيم ، هشام مىگفت محمد بن سيرين موهاى بسيار زيبايى داشت ، چون پزشكان نظر خود را گفتند ، مالك گفت من گرمى آتش را به او نمىچشانم و او را بدون موى سر به خاك نمىسپارم .\r\nگويد در اين روايت دربارهء عيادت مالك از محمد سخنى نرفته است .\r\n\r\nمحمد بن سيرين\r\nكنيه‌اش ابو بكر و برده آزاد كرده و وابستهء انس بن مالك بوده است ، او محدثى امين و مورد اعتماد و بلند مرتبه و فقيهى پارسا و پيشوايى پردانش بوده است ، و گرفتار سنگينى گوش و كرى بوده است .\r\nگويد از محمد بن عبد اللّه انصارى پرسيدم اصل محمد بن سيرين از كجا بود ؟ گفت :\r\nاز اسيران عين التمر « 1 » و بردهء آزاد كرده و وابستهء انس بن مالك بوده است .\r\nگويد خالد بن خداش ، از حماد بن زيد ، از انس بن سيرين ما را خبر داد كه مىگفته است * برادرم محمد دو سال باقى مانده از خلافت عثمان متولد شده است و من يك سال باقى مانده از خلافت عثمان متولد شده‌اند .\r\nگويد بكّار بن محمد از گفتهء پدرش ما را خبر داد كه مىگفته است * مادر محمد بن سيرين بانويى به نام صفيه و كنيز آزاد كرده و وابستهء ابو بكر بن ابى قحافه بوده است كه سه تن از همسران حضرت ختمى مرتبت او را پاك و پاكيزه شمرده‌اند و به هنگام عقد او هيجده تن\r\n\r\n\r\n","description":"","footnote":"\r\n( 1 ) عين التمر نام شهرى در بخش باخترى كوفه و نزديك انبار بوده و اين جنگ به سرپرستى خالد بن وليد به سال دوازدهم هجرت اتفاق افتاده است . به ايام العرب ، ج 2 ، ص 202 مراجعه فرماييد .\r\n","page_name":" 199 ","page_number":217},
  {"content":"\r\n\r\n( 1 ) از شركت كنندگان در جنگ بدر و از جمله ابىّ بن كعب حضور داشته‌اند ابى بن كعب دعا مىكرده است و آنان آمين مىگفته‌اند ، گويد بكّار بن محمد مىگفت براى محمد بن سيرين از يك همسر سى فرزند متولد شدند كه فقط عبد اللّه بن محمد بن سيرين باقى ماند .\r\nگويد يزيد بن هارون از عبد الملك بن ابى سليمان از انس بن سيرين ما را خبر داد كه مىگفته است * زيد بن ثابت پيش ما كه شش برادر بوديم آمد ، محمد هم ميان ما بود ، زيد گفت اگر بخواهيد مىتوانم بگويم هر كدام از شما از كدام مادر متولد شده‌ايد و افزود اين يكى و آن يكى از يك مادر و اين يكى و آن يكى از يك مادر و ديگرى و آن ديگرى از يك مادر زاده شده‌ايد ، و در سخن خود هيچ اشتباهى نكرد .\r\nگويد ، عفان بن مسلم از شعبه ما را خبر داد كه مىگفته است * مادرم از هشام بن حسان پرسيد محمد بن سيرين از كداميك از ياران حضرت ختمى مرتبت حديث نقل مىكرد ؟ گفت از ابن عمر و ابو هريره ، مادرم پرسيد خودش از ايشان حديث شنيده است ؟ گفت آرى .\r\nگويد سليمان بن حرب هم از شعبه ما را خبر داد كه مىگفته است * مادرم از هشام بن حسان پرسيد محمد بن سيرين از كداميك از ياران حضرت ختمى مرتبت حديث نقل مىكرد ؟ گفت از ابن عمر و ابو هريره ، پرسيد خودش از آنان شنيده است ؟ گفت آرى .\r\nگويد سليمان بن حرب ، از سليم بن اخضر از ابن عون ما را خبر داد كه مىگفته است * محمد بن سيرين احاديث ابو هريره را به صورت مرفوع بيان نمىكرد مگر سه حديث را كه چاره‌يى از آن نداشت ، يكى آنكه پيامبر ( ص ) يكى از نمازهاى عشاء را گزارد و ديگرى گفتار آن حضرت دربارهء اينكه اهل يمن آمدند و سومى را هم سليمان فراموش كرده بود .\r\nگويد عبد الرزاق از معمر ، از ايوب از محمد بن سيرين ما را خبر داد كه مىگفته است * گاهى حديثى را از ده تن مىشنيدم و هر چند معنى يكى بود ولى الفاظ آن اختلاف داشت .\r\nگويد محمد بن عبد اللّه انصارى از ابن عون ما را خبر داد كه مىگفته است * محمد بن سيرين حديث را با همان كلمات و حروفى كه شنيده بود نقل مىكرد .\r\nگويد از قول امية بن خالد از شعبه به من خبر دادند كه خالد حذّاء مىگفته است هر حديثى را كه محمد بن سيرين بگويد از گفتهء ابن عباس به من خبر داده‌اند ، بدون ترديد آن را از عكرمه شنيده است كه به روزگار مختار عكرمه را در كوفه ديده است ، مىگويند محمد بن سيرين از زيد بن ثابت و انس بن مالك و يحيى بن جزّار و شريح و جز ايشان گاهى روايت كرده است .\r\n\r\n","description":"","footnote":"","page_name":" 200 ","page_number":218},
  {"content":"\r\n\r\n( 1 ) گويد مسلم بن ابراهيم از سرىّ بن يحيى ما را خبر داد كه مىگفته است * از محمد بن سيرين شنيدم مىگفت خداوند شريح را رحمت فرمايد كه محل نشستن مرا نزديك خود قرار مىداد .\r\nگويد محمد بن عبد اللّه انصارى از ابن عون از محمد بن سيرين ما را خبر داد كه مىگفته است * اين علم حديث احكام دين و آيين است بنگريد و به هوش باشيد كه از چه كسى آن را فرا مىگيريد .\r\nگويد به كار بن محمد از گفتهء ابن عون ما را خبر داد كه مىگفته است * محمد بن سيرين هر گاه حديث نقل مىكرد چنان بود كه گويى از چيزى مىترسد يا پرهيز مىكند .\r\nگويد به كار بن محمد از ابن عون از گفتهء محمد بن سيرين ما را خبر داد كه مىگفته است * از كتابها پرهيز كنيد كه همانها مايه سرگردانى يا گمراهى كسانى كه پيش از شما بوده‌اند شده است ، بكّار مىافزود كه پدر بزرگ و پدرم و ابن عون كتابى نداشتند كه حتى يك حديث را به صورت كامل در آن نوشته باشند .\r\nگويد عفان بن مسلم از سليم بن اخضر از ابن عون ما را خبر داد كه مىگفته است * از محمد بن سيرين شنيدم مىگفت اگر قرار بود كتابى براى خود انتخاب كنم همانا رسائل النبى را برمىگزيدم . « 1 »\r\nگويد عفان بن مسلم از حماد بن زيد ، از يحيى بن عتيق ما را خبر داد كه مىگفته است * محمد بن سيرين اشكالى در نوشتن حديث نمىديد به شرط آنكه پس از حفظ كردن آن را محو كنند .\r\nگويد عارم بن فضل از حماد بن زيد از شعيب ما را خبر داد كه مىگفته است * شعبى به ما مىگفت بر شما باد به فراگيرى از اين مرد كر ، يعنى محمد بن سيرين .\r\nگويد عارم بن فضل ، از حماد بن زيد ، از غالب قطان ما را خبر داد كه مىگفته است * بردبارى محمد بن سيرين را فرا گيريد و خشم حسن بصرى را ياد مگيريد .\r\nگويد عمرو بن عاصم ، از ابو سهل محمد بن عمرو انصارى ما را خبر داد كه مىگفته است * شنيدم محمد بن سيرين خوش نمىدارد كه حرف باء بسم اللّه را به صورت كشيده بنويسد و پس از آن سين و ميم را بنويسد و مىگفته است ببين كه من چگونه مىنويسم و\r\n\r\n\r\n","description":"","footnote":"\r\n( 1 ) ملاحظه مىفرماييد كه در پايان قرن اول هجرى بلكه در دهه‌هاى پايانى آن ، نامه‌ها و رسائل حضرت ختمى مرتبت صلوات اللّه عليه و على آله به صورت كتاب در دسترس بوده است .\r\n","page_name":" 201 ","page_number":219},
  {"content":"\r\n\r\n( 1 ) سپس دربارهء كسى كه بر خلاف او نويسد سخن سخت و درشت مىگفته است .\r\nگويد عمرو بن عاصم ، از محمد بن عمرو ما را خبر داد كه مىگفته است * شنيدم محمد بن سيرين مىگفت خوش نمىدارم كه در نامه‌ها نوشته شود بسم اللّه الرحمن الرحيم ، براى فلانى ، و مىافزود بنويس بسم اللّه الرحمن الرحيم از فلانى به فلانى .\r\nگويد عارم بن فضل ، از حماد بن زيد ، از يحيى بن عتيق ما را خبر داد كه مىگفته است * محمد بن سيرين مردى را ديد كه با آب دهان خود بر كفش خود چيزى مىنويسد ، محمد به او گفت مىخواهى كفش خود را بليسى ؟ و آيا از اين كار خوشت مىآيد ؟ و آن مرد كفش را از دست خود افكند .\r\nگويد عفان بن مسلم ، از ابن زيد ، از يونس ما را خبر داد كه مىگفته است * حسن بصرى در راه خدا سخن مىگفت و اعتراض مىكرد و محمد در راه خدا خاموش بود .\r\nگويد محمد بن عبد اللّه انصارى از اشعث ما را خبر داد كه مىگفته است * هر گاه با محمد بن سيرين براى گفت و گو مىنشستيم با ما سخن مىگفت و حديث نقل مىكرد و مىخنديد و از اخبار مردم مىپرسيد ولى هر گاه از او دربارهء فقه و حلال و حرام مسئله‌يى پرسيده مىشد رنگش تغيير مىكرد و حالش دگرگون مىشد به گونه‌يى كه مىگفتى اين محمد بن سيرين غير از محمد بن سيرين چند لحظه پيش است .\r\nگويد مسلم بن ابراهيم ، از مهدى بن ميمون ما را خبر داد كه مىگفت * حضور داشتم و شنيدم مردى با محمد بن سيرين در موضوعى ستيز و جدال مىكرد ، محمد گفت مىدانم چه قصدى دارى و من به قوانين جدل و ستيز از تو داناترم ولى نمىخواهم با تو ستيز و همتايى كنم .\r\nگويد عفان بن مسلم ، از حماد بن زيد ، از عاصم احول ما را خبر داد كه مىگفته است * از مورق عجلى شنيدم مىگفت فقيهى را به پارسايى محمد بن سيرين و پارسايى را به فقاهت او نديده‌ام .\r\nگويد ابو قلابه مىگفت * هر جا كه مىخواهيد محمد بن سيرين را ببريد كه او را از همهء خودتان پارساتر و خوددارتر خواهيد يافت .\r\nگويد عفان بن مسلم ، از جرير بن حازم ما را خبر داد كه مىگفته است * شنيدم محمد بن سيرين با مردى گفتگو مىكرد و ضمن آن گفت من آن مرد سيه‌چرده را نديدم ، بلا فاصله براى خود آمرزش خواهى كرد و گفت چنين مىپندارم كه از آن مرد - با گفتن سيه‌چرده -\r\n\r\n","description":"","footnote":"","page_name":" 202 ","page_number":220},
  {"content":"\r\n\r\n( 1 ) غيبت كردم .\r\nگويد سليمان بن حرب ، از حماد بن زيد ، از طلق بن وهب طاحى ما را خبر داد كه مىگفته است * پيش محمد بن سيرين رفتم بيمار بودم ، محمد به من گفت پيش فلان شخص برو و از او چاره‌جويى كن كه دانش پزشكى را نيكو مىداند ، سپس گفت نه پيش فلانى برو كه از او داناتر است . و سپس گفت از پيشگاه خدا آمرزش مىخواهم چنين مىپندارم كه از آن مرد غيبت كردم .\r\nگويد عفان بن مسلم ، از حماد بن زيد ، از هشام ما را خبر داد كه مىگفته است * از محمد بن سيرين شنيدم مىگفت هرگز نسبت به هيچ كس چه نكوكار و چه تبهكار در هيچ مورد حسد نورزيدم .\r\nگويد عفان بن مسلم ، از حماد بن زيد ، از ابن عون ما را خبر داد كه محمد بن سيرين مىگفته است * اگر بخواهم به دقت كارها را بسنجم نبايد چيزى بخورم - مبادا آميخته به حرام باشد .\r\nگويد عفان بن مسلم ، از حماد بن زيد ، از ابن عون ما را خبر داد كه مىگفته است * محمد بن سيرين مىگفته است من خوراك خود را مىسنجم سنجيدنى .\r\nگويد سليمان بن حرب از حماد بن زيد از عثمان بتّى ما را خبر داد كه مىگفته است * در اين سرزمين كسى داناتر از محمد بن سيرين به قضاوت نيست .\r\nگويد روح بن عبادة از گفتهء ابن عون ما را خبر داد كه مىگفته است * در مورد كارى به محمد بن سيرين مراجعه كردم گفت توجه داشته باش كه من نگفته‌ام در آن كار اشكالى نيست بلكه گفته‌ام من در آن باره اشكالى نمىدانم - يعنى ممكن است ندانستن من كافى نباشد .\r\nگويد بكّار بن محمد ما را خبر داد و گفت تنى چند كه به گفتهء آنان اعتماد دارم و ايشان را راستگو مىدانم از گفتهء سوّار بن عبد اللّه مرا خبر دادند كه مىگفته است * حسن بصرى و محمد بن سيرين دو سرور مردم اين شهرند چه عربشان و چه غير عربشان .\r\nگويد بكّار بن محمد ، از ابن عون از گفتهء محمد بن سيرين ما را خبر داد كه مىگفته است * كسى كه سخن مىگويد اگر به راستى بداند كه سخن او نوشته مىشود گفتارش اندك مىشود .\r\nگويد عفان بن مسلم و عارم بن فضل هر دو از حماد بن زيد ما را خبر دادند كه\r\n\r\n","description":"","footnote":"","page_name":" 203 ","page_number":221},
  {"content":"\r\n\r\n( 1 ) مىگفته است * ايوب ما را خبر داد و گفت در خواب محمد بن سيرين را بسته به زنجير ديدم .\r\nگويد عفان بن مسلم و عارم بن فضل هر دو از حماد بن زيد ، از هشام بن حسان ، از يكى از خويشاوندان او ما را خبر داد كه مىگفت از هيچ كار خود بيمى نداشته است جز اينكه از هنگامى كه به حد رشد و بلوغ رسيده است محمد بن سيرين و همنشينى با او را رها كرده است .\r\nگويد عارم بن فضل ، از گفتهء حماد بن زيد ، از يحيى بن عتيق ما را خبر داد كه مىگفته است * عربى صحرانشين پيش ابن سيرين آمد و شروع به پرسش چيزهايى از امور دينى كرد و محمد او را پاسخ مىداد ، سلم بن قتيبه هم حاضر بود ، مردى گفت از او بپرس كه عقيده‌اش در قدر چيست ، او پرسيد اى ابو بكر دربارهء قدر چه مىگويى ؟ محمد بن سيرين گفت چه كسى و كداميك از اين قوم تو را به اين پرسش واداشته است ؟ سپس مدتى سكوت كرد ، آنگاه گفت شيطان را بر هيچ كس چيرگى نيست ولى هر كس او را اطاعت كند شيطانش نابود مىسازد .\r\nگويد عارم بن فضل از حماد بن زيد و همچنين بكّار بن محمد هر دو از ابن عون ما را خبر دادند كه مىگفته است * مردى پيش محمد بن سيرين آمد و از موضوع قدر سخنى گفت ، محمد اين آيه را تلاوت كرد « همانا كه خداوند به دادگرى و نيكى كردن و پرداخت حق نزديكان فرمان مىدهد و از زشتى و ناشايست و ستم باز مىدارد ، شما را پند مىدهد باشد كه يادآور شويد » « 1 » سپس انگشتان ميانى دو دست خود را در گوش خود نهاد و به آن مرد گفت يا تو از پيش من بيرون شود يا من از پيش تو بيرون خواهم رفت . و آن مرد بيرون رفت ، گويد محمد بن سيرين گفت اختيار دلم در دست من نيست و ترسيدم كه سخن او در دلم چيزى بدمد كه نتوانم آن را از دل خويش بيرون افكنم ، و براى من خوشتر و دوست داشتنىتر بود كه سخن او را نشنوم .\r\nگويد عارم بن فضل از حماد بن زيد از گفتهء ايوب و هشام ما را خبر دادند كه مىگفته‌اند هيچ كس را براى نجات اهل قبله و مسلمانان اميدوارتر از محمد بن سيرين نديديم .\r\n\r\n\r\n","description":"","footnote":"\r\n( 1 ) آيهء 90 ، سورهء شانزدهم - نحل .\r\n","page_name":" 204 ","page_number":222},
  {"content":"\r\n\r\n( 1 ) گويد عارم بن فضل ، از حماد بن زيد از انس بن سيرين - برادر محمد - ما را خبر داد كه مىگفته است * هر گاه در يك موضوع دو حديث به اطلاع محمد بن سيرين مىرسيد آن را كه دشوارتر بود برمىگزيد و به آن عمل مىكرد ، و هر چند براى عمل كردن به حديث ديگر اشكالى نمىديد و چنان بود كه به كار سخت گردن نهد .\r\nگويد عارم بن فضل و عفان هر دو از گفتهء حماد بن زيد ، از ايوب ما را خبر دادند كه مىگفته است * ابو قلابه مىگفت كداميك از ما يارا و توان محمد بن سيرين را دارد ، محمد مىتواند بر تيزى و سختى كارى كه چون سرنيزه است تاب بياورد .\r\nگويد به كار بن محمد از ابن عون ما را خبر داد كه مىگفته است * محمد بن سيرين كارهايى را كه به تيزى و برندگى لبه شمشير بود انجام مىداد .\r\nگويد به كار بن محمد ما را خبر داد و گفت پدرم مرا گفت كه * سيرين « 1 » همين زمينى را كه در روستاى جرجرايا است خريد ، آن زمين در اختيار محمد بن سيرين و برادرش يحيى قرار گرفت ، زمين با خراج آن گرفته شده بود ، در آن زمين تاك انگورى بود ، خواستند شيره و عصاره آن را بگيرند ، محمد گفت افشره مگيريد انگورش را تازه بفروشيد گفتند كسى از ما نمىخرد ، گفت آن را مويز و كشمش كنيد . گفتند از اين نوع انگور كشمش درست نمىشود ، محمد بن سيرين آن تاك را ريشه كن ساخت و در آب افكند و آب آن را برد .\r\nگويد محمد بن عبد اللّه انصارى از هشام بن حسان ، از گفتهء حفصه دختر سيرين ما را خبر داد كه مىگفته است * مادر محمد بن سيرين بانويى حجازى بود كه رنگ كردن جامه را دوست مىداشت ، محمد هر گاه براى مادر خود جامه مىخريد نرم و لطيف‌ترين نوع را مىخريد و توجهى به دوام آن نداشت و هر روز عيد جامه مادر را رنگ مىكرد ، حفصه - خواهر محمد - مىگفت هرگز نديدم كه با صداى بلند با مادرش سخن بگويد و هر گاه با او سخن مىگفت چنان بود كه گويى مىخواهد آهسته سخنى را به او بشنواند .\r\nگويد بكّار بن محمد از ابن عون ما را خبر داد كه مىگفته است * اگر كسى محمد بن سيرين را نمىشناخت و او را در حضور مادرش مىديد مىپنداشت كه بيمار است و اين به سبب كوتاهى سخن او در حضور مادر بود .\r\n\r\n\r\n","description":"","footnote":"\r\n( 1 ) در هر سه نسخه چاپى ابن سيرين چاپ شده كه اشتباه است ، اين موضوع ضمن زندگى سيرين آمده بود به صفحهء 123 همين كتاب مراجعه فرماييد .\r\n","page_name":" 205 ","page_number":223},
  {"content":"\r\n\r\n( 1 ) گويد از محمد بن عبد اللّه انصارى از سبب وام محمد كه موجب به زندان افتادن او شده بود پرسيدم ، گفت * گندمى را به چهل هزار درم خريد و سپس آگاه شد كه در آن گندم اشكالى وجود دارد ، از آن ناراحت شد و گندم را به حال خود رها كرد يا آن را صدقه داد و در نتيجه پرداخت بهاى آن بر عهده‌اش باقى ماند و بدان سبب زندانى شد ، كسى كه تقاضاى زندانى شدن او را كرد زنى بود و قاضىيى كه او را به زندان انداخت مالك بن دينار بود .\r\nگويد بكّار بن محمد از گفتهء پدرش ما را خبر داد كه مىگفته است * محمد بن سيرين كنيزى را به ام محمد دختر عبد اللّه بن عثمان بن ابى عاص فروخت ، آن كنيز پيش محمد بن سيرين برگشت و شكايت كرد كه ام محمد او را آزار مىدهد محمد او را پس گرفت و چون بهاى او را هزينه و انفاق كرده بود پرداخت آن بر عهده‌اش باقى ماند ، و همين ام محمد ، محمد بن سيرين را به زندان انداخت ، اين ام محمد همان است كه سلم بن زياد با او ازدواج كرد و او را به خراسان برد ، پدر ام محمد ملقب به كركره بود .\r\nگويد عمرو بن هيثم ، از شعبه ، از قتاده ما را خبر داد كه گفته است * در زندان به ديدار ابن سيرين رفتم و نامش در زمرهء وام داران بود .\r\nگويد عفان بن مسلم ، از حماد بن زيد ، از ابن عون از گفتهء خود محمد بن سيرين - پس از زندانى شدن - ما را خبر داد كه مىگفته است * به جان خودم سوگند كه شهره و شناخته شدم .\r\nگويد حسن بن موسى ، از حماد بن سلمه ، از ثابت بنانى ما را خبر داد كه مىگفته است * محمد بن سيرين به من گفت : اى ابو محمد چيزى كه مرا از همنشينى با شما بازمىداشت بيم شهرت و شناخته شدن بود ، ولى همواره گرفتار آزمونم و سرانجام ريش مرا گرفتند و روى سكو برپا داشتند و گفته شد اين محمد بن سيرين است كه اموال مردم را خورده است ، گويد محمد بن سيرين وام دار بود .\r\nگويد احمد بن عبد اللّه بن يونس ، از گفتهء ابو شهاب ، از هشام از خود ابن سيرين ما را خبر داد كه مىگفته است * مقدار بسيارى گندم را به صورت مدت دار خريد كه احتمال هشتاد هزار درم سود داشت ، در دلش دربارهء آن شكى افتاد و آن معامله را رها كرد ، هشام در پى اين حديث مىگفته است به خدا سوگند معامله آميخته با ربا نبود .\r\nگويد يحيى بن خليف بن عقبه از گفتهء پدرش خليف بن عقبه ما را خبر داد كه مىگفته است * ابن سيرين كارهاى خود را به تنهايى انجام مىداد .\r\n\r\n","description":"","footnote":"","page_name":" 206 ","page_number":224},
  {"content":"\r\n\r\n( 1 ) گويد احمد بن عبد اللّه بن يونس ، از ابو شهاب از عثمان بتّى ما را خبر داد كه مىگفته است * پيش ابن سيرين رفتم ، پرسيد اى عثمان ! مردم دربارهء قدر چه مىگويند ؟ گفتم برخى از مردم آن را ثابت مىكنند و برخى هم همان چيزى را مىگويند كه خبرش به تو رسيده است ، گفت چرا قدر بر من وارد شده باشد ، همانا خداوند نسبت به هر كس اراده خير فرمايد او را به فرمان بردارى و انجام كارهايى كه دوست مىدارد توفيق مىدهد و براى هر كس جز اين اراده فرموده باشد او را عذاب مىكند بدون اينكه خداوند نسبت به او ظالم باشد .\r\nگويد معلى بن اسد ، از عبد العزيز بن مختار ، از خالد حذّاء ما را خبر داد كه مىگفته است * محمد بن سيرين در طول سال يك روز روزه مىگرفت و يك روز روزه مىگشاد اگر روزى كه نوبت روزه نداشتن او بود با يوم الشك مطابق مىشد كه نمىدانست آن روز از شعبان است يا از رمضان آن روز را روزه مىگرفت .\r\nگويد عفان بن مسلم ، از حماد بن سلمه از گفتهء ايوب و هشام ما را خبر داد كه مىگفته‌اند * محمد بن سيرين روزى روزه مىگرفت و روز دگر روزه مىگشاد .\r\nگويد عفان بن مسلم ، از حماد بن زيد ، از انس بن سيرين ما را خبر داد كه مىگفته است * محمد بن سيرين مقيد به خواندن هفت ورد بود كه معمولا شبها مىخواند و اگر در شب فرصت نكرده بود روز مىخواند .\r\nعارم بن فضل از حماد بن زيد ، از ابن عون ما را خبر داد كه مىگفته است * محمد بن سيرين همه روز غسل مىكرد .\r\nعارم بن فضل از حماد بن زيد از ايوب ما را خبر داد كه مىگفته است * محمد بن سيرين مىگفت دل من چيزهايى را به من تكليف مىكند كه دوست مىدارم بر من تكليف نكنند .\r\nگويد عارم بن فضل از حماد بن زيد از ابن عون از محمد بن سيرين ما را خبر داد كه مىگفته است * من در آزمون و گرفتارى سختى هستم دلم مىخواهد سير شوم و سير نمىشوم و دوست دارم سيراب شوم و سيراب نمىشوم .\r\nگويد عارم بن فضل از حماد بن زيد از ابن عون ما را خبر داد كه مىگفته است * محمد بن سيرين هر گاه اين آيه را مىخواند كه خداوند فرموده است « تا آنكه خداوند\r\n\r\n","description":"","footnote":"","page_name":" 207 ","page_number":225},
  {"content":"\r\n\r\n( 1 ) مؤمنان را پاك گرداند و كافران را تباه سازد » « 1 » عرضه مىداشت پروردگارا ما را پاك گردان و از كافران قرار مده .\r\nگويد از هر بن سعد سمان از ابن عون ما را خبر داد كه مىگفته است * هر گاه پيش محمد بن سيرين از مردى به بدى ياد مىكردند او از آن مرد به بهترين چيزى كه از او مىدانست ياد مىكرد .\r\nگويد از هر ، از ابن عون ما را خبر داد كه مىگفته است * گروهى پيش محمد آمدند و گفتند ما از تو غيبت كرده‌ايم اينك از ما گذشت كن و او مىگفت من چيزى را كه خداوند بر شما حرام كرده است نمىتوانم حلال كنم - ظاهرا يعنى بر فرض كه از حق خود بگذرم نمىتوانم حرام را حلال كنم .\r\nگويد از هر ، از ابن عون ما را خبر داد كه مىگفته است * محمد هر گاه مىخوابيد چهرهء خود را مىپوشيد - يا رو به قبله دراز مىكشيد - و گاهى بر پشت مىخوابيد .\r\nگويد ازهرسمان از ابن عون ما را خبر داد كه مىگفته است * معمولا تمام روزهاى عيد به ديدن محمد بن سيرين مىرفتيم و آن جا حلواى خرما - افروشه - يا پالوده مىخوردم و ابن سيرين از پالوده به عنوان ادرار آور استفاده مىكرد .\r\nگويد به كار بن محمد از ابن عون ما را خبر داد كه مىگفته است * هيچ روز عيد فطرى به خانهء محمد بن سيرين نمىرفتيم مگر اينكه به ما افروشه يا پالوده مىداد ، و معمول او چنين بود كه روز عيد فطر نخست فطريه رمضان را فراهم مىآورد و آن را پاك و تميز مىكردند و به مسجد جامع مىفرستادند ، سپس براى شركت در نماز عيد بيرون مىآمد .\r\nگويد محمد بن عبد اللّه انصارى از عبد اللّه بن عون ما را خبر داد كه مىگفت * محمد خوش نمىداشت كه قرآن را جز به ترتيبى كه نازل شده است تلاوت كند و نيز خوش نمىداشت كه قرآن بخواند و ميان آن سخن بگويد و دوباره به قرآن خواندن برگردد .\r\nگويد عفان بن مسلم ، از حماد بن زيد ، از هشام ، از محمد بن سيرين ما را خبر داد كه چون با كسى توديع و بدرود مىكرد به او مىگفت * از خدا بترس و آنچه را براى تو مقدر شده است جستجو كن كه اگر بخواهى آن را به ناروا و حرام فراهم آورى بيشتر از آنچه كه براى تو مقدر شده است نصيب تو نخواهد شد .\r\n\r\n\r\n","description":"","footnote":"\r\n( 1 ) آيهء يكصد و چهل و يكم ، سورهء سوّم - آل عمران .\r\n","page_name":" 208 ","page_number":226},
  {"content":"\r\n\r\n( 1 ) گويد عفان بن مسلم از حماد بن زيد از هشام از گفتهء محمد بن سيرين ما را خبر داد كه مىگفته است * بزرگان مىگفتند مسلمان كسى است كه در مقابل درم و دينار مسلمان باشد .\r\nگويد بكّار بن محمد ، از ابن عون ما را خبر داد كه مىگفته است * محمد بن سيرين در دكان من مىآمد مردانى هم براى خريد كالا مىآمدند و من كالاها را بر آنان عرضه مىداشتم و محمد به ايشان مىگفت اگر مىخواهيد اين كالا را براى شما تا حياط تيمچه بياورم ، و براى آنان اين كار را مىكرد .\r\nگويد به كار بن محمد از ابن عون ما را خبر داد كه مىگفته است * محمد بن سيرين هر گاه چيزى را پيش خريد مىكرد آن را وزن مىكرد و مىنوشت و چون مىخواست پرداخت كند با همان واحد آن را وزن مىكرد و به طلبكار و صاحب كالا مىداد و مىگفت وزن كم و زياد مىشود .\r\nگويد محمد بن صلت ، از ابو كدينة ، از عبد اللّه بن عون ما را خبر داد كه مىگفته است * هر گاه درمهاى ناسره و نبهره به دست محمد بن سيرين مىرسيد كنار مىگذاشت و با آن چيزى نمىخريد و روزى كه درگذشت پانصد درم ناسره و نبهره در خانه‌اش مانده بود .\r\nگويد كثير بن هشام ، از جعفر بن برقان از ميمون بن مهران ما را خبر داد كه مىگفته است * به كوفه آمدم و مىخواستم پارچه بخرم پيش محمد بن سيرين كه در آن هنگام در كوفه بود رفتم و دربارهء قيمت با او به توافق رسيدم ، او هر چيز را كه به من مىفروخت مىپرسيد راضى هستى ؟ مىگفتم آرى و اين گفتهء خود را سه بار تكرار مىكرد سپس دو مرد را فرا مىخواند و آنان را بر معامله گواه مىگرفت و سپس مىگفت پارچه‌ات را از اين جا ببر ، و محمد بن سيرين با اين درمهاى حجاج داد و ستد نمىكرد و چون پارسايى او را ديدم هر چه را كه مىخواستم و او داشت از او خريد مىكردم حتى بقچه و لفاف پارچه را از او مىخريدم .\r\nگويد حسن بن موسى ، از ابو هلال ما را خبر داد كه مىگفته است * محمد بن سيرين را ديدم از خانه بيرون مىآمد در حالى كه رداى خود را بر گردن حمايل كرده بود و آن را بر دوش خود گره زده بود و با همان حال در مسجد مىنشست .\r\nگويد عارم بن فضل از حماد بن زيد ، از يحيى بن عتيق از محمد بن سيرين ما را خبر داد كه مىگفته است * سعيد بن جبير در اين سرزمين بيمناك بود كه چه كارها كرده است و سپس به مكه رفت و براى مردم فتوا مىداد .\r\n\r\n","description":"","footnote":"","page_name":" 209 ","page_number":227},
  {"content":"\r\n\r\n( 1 ) گويد عارم بن فضل از حماد بن زيد از يحيى بن عتيق از گفتهء محمد بن سيرين ما را خبر داد كه مىگفته است * خوش ندارد كه به هنگام پرداخت زكات با عامل زكات شرط كند و رشوه گرفتن در داورى را خوش نمىدارد و مىگفته است مقصودم اين است كه براى قضاوت و حكم كردن مزد گرفته شود .\r\nگويد عفان بن مسلم ، از معاذ از ابن عون ما را خبر داد كه مىگفته است * عمر بن عبد العزيز براى حسن بصرى چيزى فرستاد ، حسن پذيرفت و براى محمد بن سيرين فرستاد و نپذيرفت .\r\nگويد عفان از حماد بن زيد ما را خبر داد كه مىگفته است * هشام بن حسان پسران خود را ختنه كرد و سرگشتگان خاندان مهلب را دعوت كرد ، به محمد بن سيرين گفتند مىبينى كه هشام بن حسان چه مىكند ؟ محمد دو بار گفت بر او طعنه مزنيد .\r\nگويد عارم بن فضل از حماد بن زيد ، از غالب ما را خبر داد كه مىگفته است * پيش محمد رفتم دربارهء مزاج و وضع جسمى خود سخن گفت ، دربارهء هشام بن حسان از او پرسيدم ، گفت ديشب درگذشته است مگر تو نفهميدى ؟ من انا للّه گفتم و محمد خنديد .\r\nگويد مسلم بن ابراهيم از مهدى بن ميمون ما را خبر داد كه مىگفته است * محمد بن سيرين را ديدم كه چون وضو مىگرفت و پاهاى خود را مىشست آب وضوى او تا عضله ساق پايش را فرا مىگرفت .\r\nگويد مسلم از قرة بن خالد ما را خبر داد كه مىگفته است * محمد بن سيرين را ديدم كه با جامهء خويش مسجد - سجده گاه - خود را خاكروبى مىكرد .\r\nگويد فضل بن دكين و مسلم هر دو گفتند قره براى ما نقل كرد كه * نقش انگشترى محمد بن سيرين كنيه او يعنى ابو بكر بود .\r\nگويد روح بن عبادة هم از گفتهء هشام ما را خبر داد كه مىگفته است * نقش انگشترى محمد بن سيرين كنيهء او يعنى ابو بكر بود .\r\nگويد عارم بن فضل از حماد بن زيد از هشام ما را خبر داد كه مىگفته است * نقش انگشترى محمد بن سيرين كنيهء او يعنى ابو بكر بود .\r\nگويد عارم بن فضل از حماد بن زيد از هشام ما را خبر داد كه مىگفته است * نقش انگشترى محمد بن سيرين همانگونه بود .\r\nگويد عفان بن مسلم ، از مهدى بن ميمون ما را خبر داد كه مىگفته است * بر انگشت محمد بن سيرين حلقه‌يى سيمين ديدم و او انگشترى خود را در دست چپ مىداشت .\r\nگويد محمد بن عبد اللّه انصارى از گفتهء ابن عون ما را خبر داد كه مىگفته است\r\n\r\n","description":"","footnote":"","page_name":" 210 ","page_number":228},
  {"content":"\r\n\r\n( 1 ) * هنگامى كه محمد بن سيرين پيش ابن هبيره رفت همراهش بودم ، همين كه هنگام نماز فرا رسيد ، به من گفت جلو برو و با ما نماز بگزار - پيشنماز باش - من چنان كردم ، ابن عون مىگفته است با خود گفتم كارى را انجام دادم كه محمد بن سيرين انجام دادن آن را خوش نمىدارد ، اين موضوع را به او گفتم و افزودم مگر نمىگفتى كسى جز آنكه قرآن را جمع كرده است - بيش از ديگران قرآن حفظ است - نبايد پيشنماز شود ؟ گفت من از اين جهت خوش نمىدارم جلو بيفتم كه در آن صورت مردم خواهند گفت محمد پيشنمازى مىكند .\r\nگويد محمد بن عبد اللّه از گفتهء ابن عون از گفتهء خود محمد بن سيرين ما را خبر داد كه مىگفته است * لگد كردن و ايجاد زحمت براى مردم را به منظور جلو رفتن در صفهاى نماز خوش نمىداشته‌اند و برخى از مردم مىگويند محمد بن سيرين اين گونه رفتار مىكند و حال آنكه من كتف و زانوى مردم را لگد نمىكنم ولى چنان است كه چون مىآيم كسى مرا مىشناسد و راه مىگشايد و جلو مىروم ، همچنين ديگرى مىشناسد و براى من راه مىگشايد و بدين گونه جلو مىروم .\r\nگويد به كار بن محمد ما را خبر داد و گفت * مسجد محمد بن سيرين و برادرش انس و خواهرش حفصه را در خانه سيرين ديدم كه با فرش پنبه‌يى - زيلو - فرش بود و نه كسى و نه كودكى آن جا قدم نمىگذاشت .\r\nگويد سليمان بن حرب ، از حماد بن زيد ، از حبيب بن شهيد از ثابت بنانى ما را خبر داد كه مىگفته است * هنگامى كه حسن بصرى متوارى بود يكى از دخترانش درگذشت ، پيش او رفتم گفت چنين و چنان كنيد و اميد داشتم به من دستور دهد كه بر پيكرش نماز بگزارم ولى حسن گفت هنگامى كه جنازه‌اش را بيرون آورديد به محمد بن سيرين بگوييد بر او نماز بگزارد .\r\nگويد عمرو بن عاصم از محمد بن عمرو ما را خبر داد كه مىگفته است * از محمد بن سيرين شنيدم مىگفت هنگامى كه مردى شده بودم خودم را با كشتن شتر نر بزرگى عقيقه كردم .\r\nگويد ابو اسامه از مهدى بن ميمون ما را خبر داد كه مىگفته است * ابن سيرين را ديدم كه طيلسان مىپوشيد ، در زمستان عباى سپيد و عمامه سپيد و پوستين مىپوشيد .\r\nگويد عمرو بن عاصم از سليمان بن مغيرة ما را خبر داد كه مىگفته است * محمد بن سيرين را ديدم كه جامه‌هاى يمنى و طيلسان و عمامه مىپوشيد .\r\n\r\n","description":"","footnote":"","page_name":" 211 ","page_number":229},
  {"content":"\r\n\r\n( 1 ) گويد يحيى بن خليف ، از ابو خلدة ما را خبر داد كه مىگفته است * محمد بن سيرين را ديدم كه عمامه سپيد چسبانى بر سر داشت و دنبالهء آن را از پشت سر آويخته بود .\r\nگويد عمرو بن عاصم از ابو الأشهب ما را خبر داد كه مىگفته است * بر تن محمد بن سيرين جامهء كتانى ديدم .\r\nگويد معن بن عيسى از محمد بن عمرو از گفتهء محمد بن سيرين ما را خبر داد كه مىگفته است * از انس بن مالك دربارهء خضاب كردن حضرت ختمى مرتبت پرسيدم ، گفت آن حضرت به آن اندازه موى سپيد نداشتند كه نيازمند خضاب باشند ولى ابو بكر با حنا و كتم خضاب مىبست ، ابن سيرين مىگفته است از آن پس من با حنا و كتم خضاب مىبندم .\r\nگويد يحيى بن خليف بن عقبه از گفتهء ابو خلده ما را خبر داد كه مىگفته است * ابن سيرين را ديدم كه با رنگ زرد خضاب مىبست .\r\nگويد مسلم بن ابراهيم ، از گفتهء ابو كعب ما را خبر داد كه مىگفته است * محمد بن سيرين به كفش‌دوز و پينه‌دوز هر گاه مىخواست كفش او را بدوزد يا پينه زند مىگفت نخها را با آب دهان خود خيس نكند .\r\nگويد معن بن عيسى از محمد بن عمرو ما را خبر داد كه مىگفته است * ابن سيرين را ديدم كه موهاى سبيل خود را بدان گونه كه بعضى از مردم كوتاه مىكنند كوتاه نمىكرد .\r\nگويد عفان بن مسلم از حماد بن سلمه ، از حميد ما را خبر داد كه مىگفته است * محمد بن سيرين به سويد پدر محفوظ دستور داد براى او حله‌يى يمنى فراهم آورد كه پيكرش را در آن كفن كنند .\r\nگويد عبد الوهاب بن عطاء ، از ابن عون ما را خبر داد كه مىگفته است * وصيت ابن سيرين چنين بود : محمد بن سيرين به فرزندان و افراد خانوادهء خود سفارش مىكند كه از خدا بترسند و كدورتهاى ميان خويش را اصلاح كنند و از خدا و پيامبرش فرمانبردارى كنند اگر مؤمن هستند و ايشان را به آنچه ابراهيم عليه السلام و يعقوب پسران خود را سفارش فرموده‌اند سفارش مىكند كه « اى پسران من ! همانا كه خداوند براى شما دين را برگزيده است و نبايد كه شما بميريد مگر آنكه مسلم و گردن نهاده - به آيين خدايى باشيد » « 1 » و آنان را وصيت مىكند كه برادرى با انصار را و اينكه دوستان ايشان در ديندارى باشيد رها نكنند .\r\n\r\n\r\n","description":"","footnote":"\r\n( 1 ) آيهء يكصد و سى و دوم ، سورهء دوم - بقره .\r\n","page_name":" 212 ","page_number":230},
  {"content":"\r\n\r\n( 1 ) و بيهوده مدعى نشوند كه از انصار و نژادگان ايشانند كه پاكدامنى و راستى بهتر و ماندگارتر از زنا و دروغ است ، و اگر براى من حادثه‌يى پيش آمد - درگذشتم - دربارهء آنچه از من باقى بماند همين چيزهايى است كه وصيت كرده‌ام ، مگر آنكه آن را تغيير دهم - در آن تجديد نظر كنم .\r\nگويد به كار بن محمد ما را خبر داد و گفت پدرم از گفتهء پدرش يعنى عبد اللّه پسر محمد بن سيرين براى ما نقل كرد كه مىگفته است * هنگامى كه ضمانت پرداخت وام پدرم را كردم پدرم گفت يعنى به صورت تمام و كمال ؟ گفتم آرى ، پدرم براى من دعاى خير كرد .\r\nگويد به كار بن محمد از گفتهء پدرش ما را خبر داد كه مىگفته است * عبد اللّه پسر محمد بن سيرين سى هزار درم وام پدر خود را پرداخت كرد ، و عبد اللّه نمرد تا آنكه اموال او به سيصد هزار درم يا حدود آن رسيد .\r\nگويد عارم بن فضل از حماد بن زيد از ايوب ، از محمد بن سيرين ما را خبر داد * كه دستور مىداده است براى پيراهن ميت بندك‌هايى بگذارند و بر يك ديگر ببندند .\r\nگويد عارم بن فضل از حماد بن زيد ، از هشام از محمد بن سيرين ما را خبر داد كه مىگفته است * براى كفن او بندك بگذارند ولى بر يك دگر نبندند و پيوسته نسازند ، ايوب - كه روايت پيش را نقل كرده است - مىگفته است من بندكهاى پيراهن - كفن - محمد را بستم .\r\nگويد عارم بن فضل از حماد بن زيد ما را خبر داد كه مىگفته است * محمد بن سيرين به روز جمعه‌يى درگذشت ، ايوب و ابن عون او را غسل دادند و نمىدانم چه كسان ديگرى همراهشان بوده‌اند .\r\nگويد معن بن عيسى از محمد بن عمرو و هم از گفتهء هشيم از منصور مرا خبر دادند كه مىگفته‌اند * محمد بن سيرين به سال يكصد و ده هجرى صد روز پس از مرگ حسن بصرى درگذشت ، و به كار بن محمد ما را خبر داد كه محمد بن سيرين در هشتاد و چند سالگى درگذشته است . « 1 »\r\n\r\n\r\n","description":"","footnote":"\r\n( 1 ) حافظ ابو نعيم اصفهانى در حلية الاولياء ج 2 ، صص 290 - 263 ، شرح حال ابن سيرين را به تفصيل آورده است .\r\n","page_name":" 213 ","page_number":231},
  {"content":"\r\n\r\n( 1 )\r\n\r\nمعبد بن سيرين\r\nاو از محمد بن سيرين و ديگر برادرانش بزرگتر و محدثى مورد اعتماد بوده و حديثهايى روايت كرده و از پسر ابو سعيد خدرى حديث شنيده است .\r\nگويد به كار بن محمد از گفتهء پدرش ما را خبر داد كه مىگفته است * معبد و انس دو پسر سيرين و عمرة و سوده دو دختر او از كنيز فرزنددار انس بن مالك متولد شدند ، انس بن مالك پس از آنكه آن كنيز پسرى به نام معبد و دخترى به نام ام حرام براى او آورد از او كناره گرفت و سپس او را به همسرى سيرين درآورد .\r\n\r\nيحيى بن سيرين\r\nاو برادر پدر و مادرى محمد بن سيرين است و صفيه مادر ايشان است . گويد ، به كار بن محمد ما را خبر داد و گفت * به من خبر رسيده است كه سيرين پسران خود را پيش ابو هريره فرستاد و چون پيش او رفتند پسرش يحيى از ديگران بيشتر حديث حفظ داشت و ابو هريره به همين سبب به او كنيه ارزانى داشت ، يحيى محدثى مورد اعتماد و كم حديث بوده است و پيش از محمد بن سيرين در جرجرايا درگذشته است و گورش آنجاست .\r\nگويد حفص بن غياث از گفتهء عاصم احول ، از گفتهء حفصه دختر سيرين ما را خبر داد كه مىگفته است * انس بن مالك از من پرسيد يحيى بن سيرين با چه بيمارىيى درگذشت ؟\r\nگفتم با طاعون مرد ، انس گفت طاعون براى هر مسلمانى چون شهيد شدن است .\r\n\r\nانس بن سيرين\r\nكنيه‌اش ابو حمزه است ، نام و كنيه او نام و كنيه انس بن مالك است ، حماد بن زيد در يك حديث كنيه او را ابو موسى دانسته است ، انس مورد اعتماد و كم حديث بوده است .\r\nگويد ، سعيد بن عامر از گفتهء اسماء بن عبيد ، از انس بن سيرين ما را خبر داد كه مىگفته است * هنگامى كه زاده شده‌ام مرا پيش انس بن مالك برده‌اند و او نام و كنيهء\r\n\r\n","description":"","footnote":"","page_name":" 214 ","page_number":232},
  {"content":"\r\n\r\n( 1 ) خودش را بر من نهاده است .\r\nگويد خالد بن خداش ، از حماد بن زيد ، از انس بن سيرين ما را خبر داد كه مىگفته است * من يك سال باقى مانده از خلافت عثمان بن عفان زاده شده‌ام .\r\nگويد عمرو بن عاصم از ابو عوّام ، از قتادة ما را خبر داد كه مىگفته است * عبد اللّه بن زبير انس بن مالك را به امارت بصره گماشت « 1 » او وابستهء خود انس بن سيرين را فرا خواند و به كارگزارى بر ابلّه گماشت « 2 » ، گويد انس بن سيرين به انس بن مالك گفت آيا مىخواهى مرا به گرفتن خراج از بازرگانان بگمارى ؟ انس بن مالك گفت آيا به نامهء عمر بن خطاب در اين باره راضى خواهى شد ؟ و آن نامه را براى او بيرون آورد كه عمر در آن نبشته بود بايد از بهرهء بازرگانان مسلمان از هر چهل درم يك درم و از بازرگانان اهل ذمه از هر بيست درم يك درم و از بازرگانان مردمى كه در حال جنگ با مسلمانان هستند از هر ده درم يك درم گرفته شود . « 3 »\r\nگويد انس بن سيرين پس از محمد بن سيرين درگذشته است .\r\n\r\nابو نضرة\r\nنامش منذر و پسر مالك پسر قطعة است ، او از افراد خاندان عوقه است كه از شاخه‌هاى قبيله عبد القيس است ، او كه محدثى پر حديث بوده به خواست خدا مورد اعتماد است هر چند كه همگان به حديث او حجت نمىآورده‌اند .\r\nيحيى بن سعيد قطّان از شعبه ما را خبر داد كه مىگفته است سليمان تيمى و ابن عون براى تسليت‌گويى در سوگ مادرم پيش من آمدند ، سليمان مىگفت ابو نضرة براى ما چنين حديث كرده است ، ابن عون گفت من ابو نضره را ديده‌ام ولى سليمان مىگفت من او را نديده‌ام .\r\nگويد مسلم بن ابراهيم از خالد بن حرمله پدر حرملة بن خالد كه پسر عموى ابو نضره\r\n\r\n\r\n","description":"","footnote":"\r\n( 1 ) در منابع ديگرى كه در دسترس اين بنده بود موضوع امارت انس بن مالك بر بصره نيامده است . زامباور هم نام او را در اميران بصره نياورده است .\r\n( 2 ) ابلّه : شهرى كهن در كنار رود دجله و چهار فرسنگى بصره كه به روزگار عبد اللّه بن زبير انس بن سيرين به حكومت آن گماشته شده است ، براى آگهى بيشتر به مقالهء مفصل آقاى على رفيعى در دائرة المعارف بزرگ اسلامى مراجعه فرماييد .\r\n( 3 ) براى آگهى بيشتر در اين باره به نامه‌هاى شماره 368 بم و 368 بس در وثائق ص 381 ترجمهء اين بنده مراجعه شود .\r\n","page_name":" 215 ","page_number":233},
  {"content":"\r\n\r\n( 1 ) است ما را خبر داد كه مىگفته است * مؤثّره دختر اربك براى من نقل كرد كه ابو نضرة همراه همسر خويش زينب براى جهاد به خراسان رفته است .\r\nگويد مسلم بن ابراهيم ، از صالح بن راشد ما را خبر داد كه مىگفته است * ابو نضرة را ديدم كه ريش خود را با رنگ زرد خضاب مىبست .\r\nگويد عمرو بن عاصم از ابو اشهب ما را خبر داد كه مىگفته است * گاهى مىديدم كه ابو نضره ريش خود را با رنگ زرد خضاب مىبست .\r\nگويد مسلم بن ابراهيم ، از صالح بن راشد ما را خبر داد كه مىگفته است * بر سر ابو نضره عمامه سياه ديدم .\r\nگويد عفان بن مسلم و مسلم بن ابراهيم هر دو از گفتهء مهدى بن ميمون ما را خبر دادند كه مىگفته است * هنگامى كه ابو نضره مرد حسن بصرى را ديدم كه همراه ما و در حالى كه پيشنماز بود بر جنازه ابو نضره نماز گزارد ، و سپس نماز ظهر فرا رسيد حسن بصرى همچنان در گورستان پيشنمازى ما را بر عهده گرفت و گويى هيچ گورى از سمت چپ و راست وجود ندارد و پرده‌يى - براى خاك سپارى ابو نضره - كشيده نشده است ، - جواز اقامه نماز واجب در گورستان - گويد ابو نضره در حكومت عمر بن هبيره بر بصره درگذشت .\r\n\r\nسعد بن هشام بن عامر انصارى\r\nگويد سليمان بن حرب از حماد بن زيد از على بن زيد ما را خبر داد كه مىگفته است از زرارة بن اوفى و حسن بصرى و ابو نضره شنيدم كه از سعد بن هشام بن عامر انصارى حديث نقل مىكنند كه مىگفته است * پيش عايشه رفتم و نسب خود را براى او بازگو كردم ، پرسيد تو پسر همان كسى هستى كه در جنگ احد كشته شده است ؟ گفتم آرى ، گفته‌اند كه سعد بن هشام ان شاء اللّه مورد اعتماد بوده است .\r\n\r\nعلقمة بن عبد اللّه مزنى\r\nمحدثى مورد اعتماد و كم حديث بوده است و به روزگار خلافت عمر بن عبد العزيز درگذشته است .\r\n\r\n","description":"","footnote":"","page_name":" 216 ","page_number":234},
  {"content":"\r\n\r\n( 1 )\r\n\r\nبكر بن عبد اللّه مزنى\r\nاو برادر علقمه نيست محدثى مورد اعتماد و امين و استوار و پر حديث و فقيه و سخن او حجت بوده است ، او برادرى مادرى داشته كه نامش خطاب و پسر جبير بن حية ثقفى بوده است .\r\nگويد موسى بن اسماعيل از گفتهء معتمر ما را خبر داد كه مىگفته است * پدرم مىگفت حسن بصرى گزيده‌تر پيرمرد و بكر بن عبد اللّه گزيده‌تر جوانمرد بصره‌اند .\r\nگويد مسلم بن ابراهيم از گفتهء عبد اللّه پسر بكر ما را خبر داد كه مىگفته است خواهرم ام عبد اللّه دختر بكر مرا خبر داد كه از پدر شنيده كه مىگفته است * بر خود واجب كرده‌ام كه اگر بشنوم مردمى دربارهء قدر سخن مىگويند برخيزم و دو ركعت نماز بگزارم .\r\nگويد مسلم بن ابراهيم از گفتهء عبد اللّه پسر بكر بن عبد اللّه مزنى ما را خبر داد كه مىگفته است * ابو عبد اللّه از پدرم مرا خبر داد كه در عرفات در حال وقوف بوده و گريسته و گفته است اگر نه اين است كه من هم ميان ايشان در عرفات وقوف كرده‌ام مىگفتم كه آمرزيده شده‌اند .\r\nگويد عفان بن مسلم ، از مرجّى بن وادع ، از غالب قطان ما را خبر داد كه مىگفته است * بكر بن عبد اللّه مىگفته است ، از سخن گفتنى كه اگر آن را درست گفته باشى پاداشى نمىبرى و اگر نادرست گفته باشى گناه كرده‌اى ، پرهيز كن و اين بدگمانى نسبت به برادر مسلمان تو است .\r\nگويد موسى بن اسماعيل از عبد اللّه بن ابى داود ما را خبر داد كه مىگفته است * از بكر بن عبد اللّه مزنى شنيدم مىگفت هر گاه كسى با تو همراه مىشود و بند كفش او پاره شود و تو به احترام او توقف نكنى تا بند كفش خود را اصلاح كند دوست و همراه او نخواهى بود ، و چون براى ادرار كردن بنشيند و تو درنگ نكنى تا از آن كار فارغ نشود دوست و همراه او نخواهى بود ، گويد حسن بصرى بكر بن عبد اللّه را جوانمرد بسيار زيرك مىناميد .\r\nگويد موسى بن اسماعيل ، از ابو هلال ، از غالب از خود بكر بن عبد اللّه ما را خبر داد كه چون او را براى تفويض مسند قضاوت پيش امير برده‌اند گفته است * اى امير ! هم اكنون دربارهء خودم خبرى مىدهم و بنگر و دقت كن ، سوگند به خدايى كه جز او خدايى نيست مرا\r\n\r\n","description":"","footnote":"","page_name":" 217 ","page_number":235},
  {"content":"\r\n\r\n( 1 ) آگاهى و دانشى به قضاوت نيست ، اگر در اين گفته راستگو باشم تو را نشايد كه مرا بر قضا بگمارى ، و اگر دروغگو باشم تو را نشايد كه دروغگويى را بر قضا بگمارى . « 1 »\r\nگويد عفان بن مسلم ، از معتمر ، از حميد طويل از گفتهء خود بكر بن عبد اللّه ما را خبر داد كه مىگفته است * اميدوارم زندگانى توانگران را داشته باشم و مرگ بىنوايان را ، گويد و همينگونه بود ، جامه مىپوشيد و پيش بىنوايان مىرفت و با آنان مىنشست و گفتگو مىكرد و مىگفت بىنوايان با اين كار شاد و خرسند مىشوند .\r\nگويد عفان بن مسلم از گفتهء معتمر ما را خبر داد كه مىگفته است * از پدرم شنيدم مىگفت ارزش جامه‌هاى بكر بن عبد اللّه چهار هزار درم بود ، گويد مادرش زنى بسيار توانگر بود و شوهرى بسيار توانگر داشت و شوهر خوش نمىداشت هيچ يك از تقاضاهاى همسرش را رد كند .\r\nگويد عبد اللّه بن جعفر از عبيد اللّه بن عمرو از كلثوم بن جوشن ما را خبر داد كه مىگفت است * بكر بن عبد اللّه طيلسانى را به چهارصد درم خريد ، خياط مىخواست آن را ببرد و خواست براى مشخص كردن مقاطع بر آن خاك بريزد ، بكر به او گفت دست نگهدار و فرمان داد كافور ساييدند و بر آن ريختند .\r\nگويد عمرو بن عاصم از عتبة بن عبد اللّه عنبرى ما را خبر داد كه مىگفته است * شنيدم بكر بن عبد اللّه مزنى در دعاى خود چنين مىگفت ، چنانم و بامداد كرده‌ام در حالى كه آنچه را اميد دارم مالك آن نيستم - به دست نياورده‌ام - و هر چه را ناخوش مىدارم نمىتوانم از خود كنار زنم ، كارم به دست ديگرى است . هيچ بىنوايى از من بىنواتر نيست . سپس مىگفت اى آدمى زاد اميدوار باش به اميدى كه تو را از مكر خدا در زينهارى ندارد و بترس ترسيدنى كه تو را از رحمت خدا نوميد نسازد .\r\nگويد عمرو بن عاصم ، از ابو اشهب ما را خبر داد كه مىگفته است * شنيدم بكر بن عبد اللّه در دعاى خويش چنين مىگفت « بار خدايا به فضل خود چنان روزىاى به ما ارزانى دار كه سپاس ما را براى تو بيفزايد و نيز نياز و بىنوايى ما را به درگاه تو فزون دارد و ما را از غير تو بىنيازى و خويشتن دارى دهد .\r\nگويد عفان بن مسلم از ابو هلال ما را خبر داد كه چون روز جمعه فرا مىرسيد مردم\r\n\r\n\r\n","description":"","footnote":"\r\n( 1 ) به راستى كه بايد در همه روزگاران اين موضوع در نظر گرفته شود .\r\n","page_name":" 218 ","page_number":236},
  {"content":"\r\n\r\n( 1 ) براى عيادت بكر به خانه‌اش مىرفتند و مىنشستند . بكر مىگفت از مريض عيادت مىشود و از سالم زيارت . « 1 »\r\nگويد ابو وليد هشام طيالسى از ابو عمر زياد بن ابى مسلم ما را خبر داد كه مىگفته است * بكر بن عبد اللّه را ديدم كه موهاى خود را به رنگ سياه خضاب مىبست .\r\nگويد مومل بن اسماعيل ما را خبر داد كه بكر بن عبد اللّه به سال يكصد و شش درگذشته است ، و از كس ديگرى شنيدم مىگويد به سال يكصد و هشت درگذشته است ، و همان گفته در نظر ما استوارتر است .\r\nگويد على بن محمد ، از مبارك بن فضالة ما را خبر داد كه مىگفته است * حسن بصرى در حالى كه سوار بر خرى بود در تشييع پيكر بكر بن عبد اللّه شركت كرد و مردم را ديد كه ازدحام و براى يك ديگر زحمت ايجاد مىكنند يعنى منتظر فرصت مىمانند و همين كه به تابوت دست مىيابند و مىتوانند آن را بر دوش گيرند ديگران را عقب مىزنند ، حسن گفت كيفرى كه به دست مىآورند بيش از پاداشى است كه به آن برسند .\r\n\r\nابو عبد اللّه جسرى\r\nجسر نام شاخه‌يى از قبيله عنزة است ، او محدثى شناخته شده و كم حديث بوده و از معقل بن يسار روايت كرده است .\r\n\r\nسنان بن سلمة بن محبق هذلى\r\nمحدثى نامور و كم حديث بوده و در پايان حكومت حجاج بن يوسف بر عراق درگذشته است .\r\n\r\nبرادرش موسى بن سلمة بن محبق هذلى\r\nكم حديث بوده و از ابن عباس روايت كرده است و قتاده از او روايت كرده است .\r\n\r\n\r\n","description":"","footnote":"\r\n( 1 ) ظاهرا منظور كوتاه بودن مدت عيادت است و طولانى بودن مدت زيارت .\r\n","page_name":" 219 ","page_number":237},
  {"content":"\r\n\r\n( 1 )\r\n\r\nعبد الله بن رباح انصارى\r\nمحدثى مورد اعتماد و او را حديثهايى بوده است .\r\nگويد سليمان بن حرب ، از اسود بن شيبان سدوسى ، از خالد بن سمير سدوسى ما را خبر داد كه مىگفته است * عبد الله بن رباح انصارى كه انصار به او فقه آموخته بودند به بصره و پيش ما آمد .\r\n\r\nعبد الله بن صامت\r\nبرادرزادهء ابو ذر غفارى و داراى كنيه ابو نضر و محدثى مورد اعتماد بوده و او را حديثهايى است .\r\n\r\nابو سعيد رقاشى\r\nنامش قيس و بردهء آزاد كرده و وابسته ابو ساسان حضين بن منذر رقاشى است ، ابو سعيد محدثى كم حديث بوده و از ابن عباس روايت كرده است .\r\n\r\nحكم بن اعرج\r\nاز ابن عباس روايت كرده و او را حديثهايى است .\r\n\r\nانيس\r\nكنيه‌اش ابو عريان است ، او به هنگام حصارى بودن محمد بن حنفيه همراه او بوده است .\r\n\r\n","description":"","footnote":"","page_name":" 220 ","page_number":238},
  {"content":"\r\n\r\n( 1 )\r\n\r\nابو لبيد\r\nنامش لمازة و پسر زبار ازدى و از شاخهء جهضمىهاست ، از على عليه السلام حديث شنيده است ، محدثى مورد اعتماد بوده و او را حديثهايى است .\r\n\r\nموّرق بن مشمرج عجلى\r\nكنيه‌اش ابو معتمر و محدثى مورد اعتماد و عابد بوده است .\r\nگويد عفان بن مسلم ، از جعفر بن سليمان ، از معلى بن زياد ما را خبر داد كه مىگفته است * مورق عجلى مىگفت كارى است كه بيست سال است در جستجوى آنم و هنوز آن را به دست نياورده‌ام و هرگز جستجو كردن آن را رها نمىكنم ، از او پرسيدند اى ابو معتمر آن كار چيست ؟ گفت سكوت دربارهء چيزى كه مرا به كار نمىآيد و مربوط به من نيست .\r\nگويد يحيى بن خليف بن عقبه ، از هشام بن حسان ما را خبر داد كه مىگفته است * مورق عجلى مىگفت ده سال است سكوت را آموزش مىبينم .\r\nگويد عفان بن مسلم ، از حماد بن زيد ، از يزيد شنّى اعرج ما را خبر داد كه مىگفته است * از مورق عجلى شنيدم مىگفت من كم خشمگين مىشوم و گاه سالى بر من مىگذرد و خشمگين نمىشوم و بسيار كم است كه به هنگام خشم سخنى گويم يا كارى انجام دهم كه چون خشم من آرام گيرد بر آن كار و سخن پشيمانى برم .\r\nگويد يحيى بن خليف از هشام بن حسان از مورق عجلى ما را خبر داد كه مىگفته است * هرگز در حال خشم و غضب سخنى نگفتم كه در حال رضا و خشنودى از آن پشيمان شوم .\r\nگويد يحيى بن خليف از هشام بن حسان از مورق ما را خبر داد كه مىگفته است * هرگز آكنده از خشم نشدم و بيست يا بيست و چند سال است كه حاجتى را از پيشگاه پروردگار مىخواهم و هنوز برآورده نفرموده است و من هم از دعا و مسئلت خسته نشده‌ام .\r\nگويد عارم بن فضل ، از حماد بن زيد ، از هشام بن حسّان از حفصة ما را خبر داد كه\r\n\r\n","description":"","footnote":"","page_name":" 221 ","page_number":239},
  {"content":"\r\n\r\n( 1 ) مىگفته است * مورق عجلى پيش ما مىآمد و مىپرسيديم افراد خانواده‌ات چگونه‌اند ؟\r\nمىگفت به خدا سوگند در وفور نعمت هستند .\r\nگويد عفان بن مسلم از جعفر بن سليمان از هشام ، از گفتهء حفصة دختر سيرين ما را خبر داد كه مىگفته است * مورق عجلى به ديدار ما مىآمد ، روزى پيش ما آمد سلام داد پاسخش دادم او از حال من پرسيد و من از حال او پرسيدم و گفتم زن و فرزندانت چگونه‌اند ؟ گفت در وفور نعمت هستند ، گفتم خداوند را كه پروردگار تو است ستايش كن ، گفت به خدا سوگند بيم داشتم كه از تنگدستى از پا در آيند .\r\nگويد عفان از جعفر بن سليمان از سعيد جريرى ما را خبر داد كه مىگفته است * مورق عجلى از كنار انجمن قبيلهء خود مىگذشت بر آنان سلام داد و ايشان سلامش را پاسخ دادند ، مردى از قبيله به او گفت ، همه احوال تو پسنديده است و رو به راه است ؟ گفت دوست مىداشتم يك دهم آن چنين مىبود .\r\nگويد عفان بن مسلم از گفتهء ابو زيد ثابت بن يزيد از عاصم از خود مورق ما را خبر داد كه مىگفته است * سخن ايشان تعريض بوده است .\r\nگويد عفان بن مسلم و عارم بن فضل هر دو از حماد بن زيد از يزيد اعرج شنّى ما را خبر دادند كه مىگفته است * مردى به مورق عجلى گفت اى ابو معتمر از نفس خويش به تو شكايت مىكنم كه نمىتوانم نماز بگزارم و روزه بگيرم ، مورق گفت چه بد خود را وصف كردى ! هر گاه از انجام نيكى ناتوانى از انجام بدى هم خود را ناتوان ساز ، كه من براى فرار از بدى خوشنود مىشوم كه لحظه‌يى بخوابم .\r\nگويد عفان بن مسلم ، از همام بن يحيى از قتاده ما را خبر داد كه مورق عجلى مىگفته است * براى انسان مؤمن در اين دنيا مثلى بهتر از اين پيدا نكرده‌ام كه همچون كسى است كه در دريا بر پاره تخته‌يى قرار گرفته و فرياد خدايا خدايا برداشته است كه شايد حق تعالى او را نجات دهد .\r\nگويد كثير بن هشام از حماد بن سلمه از ابو تياح از مورق عجلى ما را خبر داد كه مىگفته است * به روزگارى كه مردم از طاعت كردگار كناره مىگيرند كسى كه به طاعت دست مىيازد چون كسى است كه پس از گريز از جنگ دوباره به حمله روى آورد .\r\nگويد يحيى بن خليف از هشام بن حسان از مورق ما را خبر داد كه مىگفته است * هيچ يك از افراد خانواده‌ام نيست كه اگر در مرگ او براى خود خيرى ببينم دوست\r\n\r\n","description":"","footnote":"","page_name":" 222 ","page_number":240},
  {"content":"\r\n\r\n( 1 ) نداشته باشم كه بميرد ! ؟\r\nگويد عارم بن فضل ، از حماد بن زيد ، از جميل بن مره از مورق ما را خبر داد كه مىگفته است * هيچ كس بر روى زمين نيست كه اگر در مرگ او براى من ثواب منظور شود مگر اينكه دوست مىدارم كه او بميرد ! حماد مىگفته است در همان هنگام مادر مورق زنده بوده است .\r\nگويد عفان از معتمر ما را خبر داد كه مىگفته است * پدرم برايم نقل كرد كه مورق موهاى سر مادرش را براى زدودن شپش و تخم آن بررسى مىكرد .\r\nگويد سعيد بن عامر از ابو محمد موسى ما را خبر داد كه مىگفته است * گاهگاهى مورق پيش برادران خود مىرفت و درمهايى پيش آنان مىنهاد و مىگفت اين را تا هنگامى كه پيش شما برگردم نگهداريد ، و چون از خانه بيرون مىآمد مىگفت شما را از آن حلال كردم - به هر مصرفى كه مىخواهيد برسانيد .\r\nگويد عارم بن فضل ، از حماد بن زيد ، از جميل بن مره ما را خبر داد كه مىگفته است * مورق در بصره با هميان درم به خانه ما مىآمد و مىگفت اين را در خانه خود براى من نگهداريد و هر گاه نيازمند شديد آن را هزينه كنيد ، و ديگر مراجعه نمىكرد .\r\nگويد عفان بن مسلم از جعفر بن سليمان ما را خبر داد كه مىگفته است * يكى از ياران ما مىگفت مورق بازرگانى مىكرد و چون سودى مىبرد هنوز هفته نگذشته بود كه چيزى از آن پيش او باقى نمىماند ، هر دوستى را مىديد پانصد درم ، چهار صد درم ، سيصد درم به او مىداد و مىگفت اين را براى ما پيش خود نگهدار تا هنگامى كه نيازمند به آن شويم ، پس از آن به ديدار آن دوست مىرفت و مىگفت آن را هر گونه كه مىخواهى مصرف كن ، اگر دوستى مىگفت به آن نيازمند نيستم ، مىگفت به خدا سوگند كه من هرگز آن را نمىگيرم ، هر گونه مىخواهى رفتار كن .\r\nگويد عمرو بن عاصم كلابى از قريش بن حيان از گفتهء بانويى به نام ميمونه دختر مذعور ما را خبر داد كه مىگفته است * مورق عجلى به خانهء ما آمد - از كنار خيمه‌هاى ما گذر كرد - يكى از غلامان ما براى او تخم مرغ در ديگ كوچكى پخت ، مورق از او پرسيد اين ديگچه چيست ؟ گفت پيش من گرو است ، مورق گفت آيا مىتوانى خودت اين تخم مرغت را بخورى و مرا از آن بىنياز كنى ؟ ميمونه مىگفته است مورق را خوش نيامد كه غلام ديگچه گروى را مورد استفاده قرار داده بود .\r\n\r\n","description":"","footnote":"","page_name":" 223 ","page_number":241},
  {"content":"\r\n\r\n( 1 ) گويد عفان بن مسلم ، از مهدى بن ميمون از غيلان بن جرير ، از مورق عجلى ، ما را خبر داد كه مرابحه كارى را به صورت ده يازده يا ده دوازده خوش نمىداشته و آن را مكروه مىشمرده است . « 1 »\r\nگويد سليمان بن حرب ، از حماد بن زيد از غيلان بن جرير ما را خبر داد كه مىگفته است * حجاج بن يوسف مورق را زندانى كرد ، مطرف مرا ديد و گفت دربارهء دوست خود چه كرديد ؟ گفتم همچنان زندانى است ، گفت بيا براى او دعا كنيم ، مطرف دعا كرد و ما آمين گفتيم ، شامگاه همان روز حجاج از اندرونى بيرون آمد و به مردم بار داد و مردم پيش او آمدند از جمله كسانى كه آمدند پدر مورق بود ، حجاج پاسدارى را فرا خواند و گفت اين پير مرد را با خود به زندان ببر و پسرش را به او بسپار ، گفته‌اند مورق به روزگار اميرى عمر بن هبيره بر عراق در گذشته است .\r\n\r\nابو مجلز\r\nنامش لاحق و نام پدرش حميد و سدوسى است ، محدثى مورد اعتماد بوده و او را حديثهايى است و به روزگار خلافت عمر بن عبد العزيز و پيش از حسن بصرى در گذشته است .\r\n\r\nعبد الملك بن يعلى ليثى\r\nاو پيش از حسن بصرى قاضى بصره بوده و به روزگار خلافت عمر بن عبد العزيز در گذشته است .\r\n\r\nغزوان بن غزوان رقاشى\r\nمردى نيكوكار و فاضل و عابد بوده است .\r\n\r\n\r\n","description":"","footnote":"\r\n( 1 ) كلمه‌هاى ده يازده و ده دوازده به همين صورت در متن حديث آمده است كه نشانى از نفوذ واژه‌هاى فارسى در قرن اول هجرى به زبان عربى و متون احاديث است .\r\n","page_name":" 224 ","page_number":242},
  {"content":"\r\n\r\n( 1 ) گويد عفان بن مسلم از حماد بن سلمه از ثابت از انس ما را خبر داد كه مىگفته است * غزوان نمىخنديده است ، ابو موسى اشعرى به او گفته است اى غزوان ! مرا خبر رسيده است كه تو نمىخندى ، غزوان پاسخ داده است آرى آه آه با اين حالت چه كنم .\r\nگويد ربعى بن ابراهيم ، از سلام بن ابى مطيع از يونس بن عبيد ما را خبر داد كه مىگفته است * غزوان رقاشى فراوان از روى قرآن قرآن مىخواند ، مادرى فرتوت از دورهء جاهلى داشت ، مادر روزى او را گفت اى غزوان آيا نشانى از شترى كه در دورهء جاهلى گم كرده‌ايم در اين قرآن نمىبينى ؟ ! غزوان بدون آنكه ناراحت شود و بدون آنكه در سخن درشتى كند گفت مادر جان ! به خدا سوگند كه در اين كتاب وعده پسنديده و نيكو مىيابم .\r\nگويد يحيى بن راشد ، از عثمان بن عبد الحميد رقاشى ما را خبر داد كه مىگفته است * از پير مردان قبيلهء خويش شنيده‌ام كه مىگفتند غزوان چهل سال خنده نكرد ، و چون غزوان به جهاد مىرفت ، هنگامى كه همسفران و دوستان غزوان بر مىگشتند مادر غزوان به استقبال آنان مىرفت و از ايشان مىپرسيد آيا غزوان را مىشناسيد - از او خبرى داريد ؟\r\nآنان مىگفتند اى پيرزال عزيز ، غزوان سالار و سرور مردم است .\r\n\r\nعلاء بن زياد\r\nبن مطر بن شريح عدوى ، از خاندان عدى بن عبد منات بن ادّ بن طابخة بن الياس بن مضر است ، محدثى مورد اعتماد و او را حديثهايى است .\r\nگويد عارم بن فضل ، از حماد بن زيد ، از اسحاق بن سويد ، از گفتهء خود علاء بن زياد ما را خبر داد كه مىگفته است * پدرش زياد بن مطر وصيت كرده و گفته است اگر مرگ من فرا رسيد بنگريد كه فقيهان مردم بصره شما را به چه چيزى فرمان مىدهند همان را به كار بنديد ، گويد از فقيهان پرسيديم دربارهء وصيت او به يك پنجم اموالش توافق كردند .\r\nگويد فضل بن دكين ، از ابو خلده ما را خبر داد كه مىگفته است * علاء بن زياد را مىديدم كه موهاى ريش خود را با رنگ زرد خضاب مىبست .\r\nگويد علاء بن زياد به روزگار امارت حجاج بن يوسف بر عراق در گذشته است .\r\n\r\n","description":"","footnote":"","page_name":" 225 ","page_number":243},
  {"content":"\r\n\r\n( 1 )\r\n\r\nحنظلة بن سوادة\r\nاو على عليه السلام را در حالى كه موى ريش خود را با رنگ زرد خضاب فرموده بوده ديده است .\r\n\r\nرفيع\r\nپدر كبير بن رفيع است و از على كه خدايش از او خشنود باد حديث شنيده است .\r\n\r\nعمر بن جاوان\r\nيكى از افراد خاندان سعد بن زيد منات بن تميم است ، گويد ابو عوانه در حديث خود نام او را به صورت عمرو آورده است .\r\n\r\nابو نعامه حنفى\r\nنامش قيس و نام پدرش عبايه است ، جريرى و كهمس از او روايت كرده‌اند .\r\n\r\nابو نعامة سعدى\r\nنامش عبد ربه است ، ايوب و حماد بن سلمه و شعبه از او روايت كرده‌اند .\r\n\r\nابو نعامه سعدى\r\nاو از خاندان سعد بن زيد منات بن تميم است ، نامش عوف و نام پدرش قيس بن حصين بن يزيد است ، او پسر عموى عتىّ بن ضمرة بن يزيد است .\r\n\r\n","description":"","footnote":"","page_name":" 226 ","page_number":244},
  {"content":"\r\n\r\n( 1 )\r\n\r\nابو مصعب مازنى\r\nنامش هلال و نام پدرش يزيد است و از ابو هريره روايت كرده است .\r\n\r\nابو حبرة ضبعى\r\nنامش شيخه و نام پدرش عبد الله است ، از على بن ابى طالب عليه السلام روايت كرده و كم حديث بوده است .\r\n\r\nابو المليح هذلى\r\nنامش عامر و پسر اسامة بن عمير است ، محدثى مورد اعتماد بوده و او را حديثهايى است ، ايوب و جز او از ابو المليح روايت كرده‌اند و به سال يكصد و دوازده در گذشته است .\r\nگويد مردى از فرزندزادگان ابو المليح مرا خبر داد كه ابو المليح يك سال يا حدود يك سال پيش از حسن بصرى در گذشته است و حسن در تشييع جنازهء او حاضر بوده است . « 1 »\r\nگويد عفان بن مسلم ، از وهيب ، از ابن عون از گفتهء خود ابو المليح ما را خبر داد كه او كارگزار ابلّه بوده و در نماز جمعه بصره حاضر مىشده است .\r\nگويد يزيد بن هارون ، از عقبة بن ابى صهباء ، از عاليه قيسى ما را خبر داد كه مىگفته است * ابو مليح وصيت كرده است كه ايشان پس از مرگ او موهاى سبيلش و ناخن‌هايش را كوتاه كنند .\r\n\r\nيزيد بن هرمز فارسى\r\nبرده آزاد كرده و وابسته دوسىها و به روز جنگ حره فرمانده بردگان آزاد كرده و\r\n\r\n\r\n","description":"","footnote":"\r\n( 1 ) با توجه به اين موضوع كه به گفتهء ابن سعد مرگ حسن بصرى به سال يكصد و ده بوده است ، يكى از اين دو روايت سست است .\r\n","page_name":" 227 ","page_number":245},
  {"content":"\r\n\r\n( 1 ) وابستگان بوده است ، يزيد بن هرمز ان شاء الله مورد اعتماد بوده است .\r\n\r\nعمير بن اسحاق\r\nاز مردم مدينه بوده كه به بصره كوچ كرده و آن جا ساكن شده است ، محدثان بصره همچون ابن عون و جز او از عمير بن اسحاق روايت كرده‌اند و هيچ كس از مردم مدينه از او چيزى روايت نكرده است ، عمير بن اسحاق گاهى از ابو هريره و جز او روايت كرده است . گويد ، روح بن عبادة ، از ابن عون ، از عمير بن اسحاق ما را خبر داد كه مىگفته است آن گروه از ياران حضرت ختمى مرتبت كه محضرشان را درك كرده‌ام بيشتر از آن گروهى بودند كه پيش از من در گذشته‌اند و هرگز مردمى را آسان‌گيرتر و خوش‌روش‌تر از آنان نديده‌ام .\r\n\r\nابو يزيد مدنى\r\nاز مردم مدينه بوده و به بصره كوچ كرده است ، عوف و ديگر محدثان بصره از او روايت كرده‌اند و او از ابن عباس و جز او روايت كرده است .\r\n\r\nمعاوية بن قرة بن اياس\r\nبن هلال بن رئاب بن عبيد بن سواءة بن سارية بن ذبيان بن ثعلبة بن سليم بن اوس بن مزينة ، كنيه‌اش ابو اياس و محدثى مورد اعتماد و او را حديثهايى بوده است .\r\nگويد قبيصة بن عقبه ، از سفيان ، از خالد حذّاء ما را خبر داد كه مىگفته است * از معاوية بن قره پرسيدند پسرت چگونه است ؟ گفت چه نيكو پسرى است كار دنياى مرا كفايت كرده و مرا براى آخرت خودم آسوده بال ساخته است .\r\n\r\nعبد الله بن بريدة\r\nبن حصيب اسلمى .\r\n\r\n","description":"","footnote":"","page_name":" 228 ","page_number":246},
  {"content":"\r\n\r\n( 1 ) گويد يعقوب بن ابراهيم بن كثير عبدى ، از گفتهء ابو تميله يحيى بن واضح ، از ربيح بن هلال طايى ، از گفتهء خود عبد الله بن بريده ما را خبر داد كه مىگفته است * سه سال از خلافت عمر گذشته بوده است كه من زاده شده‌ام ، گويد عبد الله و برادرش سليمان همزاد بوده و يك بار زاده شده‌اند ، عبد الله بن بريده مىگفته است پدرم پيش عمر نشسته بوده است كه يكى از غلامان ما پيش او رفته و گفته است پسرى براى تو زاده شد ، پدرم گفته است تو آزادى ، سپس غلام ديگرى پيش پدرم رفته و گفته است ، پسرى براى تو زاده شد ، پدرم گفته است فلانى پيش از تو اين مژده را آورد ، غلام گفته است اين پسر ديگرى است ، عمر بن خطاب به پدرم گفته است و اين يكى را ، يعنى اين غلام را هم آزاد كن .\r\nگويد يعلى بن عبيد ، از صالح بن حيان ما را خبر داد كه كنيه عبد الله بن بريدة ابو سهل بوده است و گفته‌اند كه او از پدرش بريدة و از عبد الله بن عمر روايت كرده است .\r\n\r\nبرادرش سليمان بن بريدة\r\nبن حصيب اسلمى ، از پدرش روايت كرده است ، وكيع گفته است اهل نظر مىگويند سليمان از برادرش بيشتر مورد اعتماد و داراى حديثهاى استوارترى بوده است .\r\n\r\nيوسف بن مهران\r\nمحدثى مورد اعتماد بوده و از ابن عباس روايت كرده است .\r\nگويد عفان از حماد بن زيد ، از على بن زيد ما را خبر داد كه از يوسف بن مهران ياد كرده و گفته است * مرتبهء حفظ او در حديث همسنگ حفظ عمرو بن دينار بوده است .\r\n\r\nابو جلد جونى\r\nجون نام شاخه‌يى از قبيلهء ازد است ، نامش جيلان و نام پدرش فروة و محدثى مورد اعتماد بوده است .\r\nگويد موسى بن اسماعيل از گفتهء ابان ، از ابو عمران ما را خبر داد كه مىگفته است\r\n\r\n","description":"","footnote":"","page_name":" 229 ","page_number":247},
  {"content":"\r\n\r\n( 1 ) * ابو جلد كتاب‌ها را مىخواند - ظاهرا يعنى كتابهاى اهل كتاب را مىخوانده است .\r\nگويد سليمان بن حرب از حماد بن زيد از گفتهء ميمونه دختر ابو جلد ما را خبر داد كه مىگفته است * پدرم هر هفت روز يك بار قرآن را ختم مىكرد و تورات را در هر شش روز يك بار ختم مىكرد ، تورات را با دقت و نگريستن به خطوط آن مىخواند ، روزى كه تورات را ختم مىكرد مردم گرد مىآمدند و مىگفت گفته مىشود كه به هنگام ختم تورات رحمت نازل مىشود . « 1 »\r\n\r\nابو حسّان اعرج\r\nنامش مسلم و ان شاء الله مورد اعتماد بوده است .\r\n\r\nابو سليل قيسى\r\nنامش ضريب و نام پدرش نقير و از قبيله قيس بن ثعلبه و ان شاء الله محدثى مورد اعتماد بوده است .\r\n\r\nبشير بن كعب عدوى\r\nان شاء الله مورد اعتماد بوده است .\r\n\r\nبشير بن نهيك سدوسى\r\nمحدثى مورد اعتماد بوده است ، از ابو هريره و بشير بن خصاصيّة روايت كرده است .\r\nگويد عفان بن مسلم از يحيى بن سعيد قطّان از عمران بن حدير از ابو مجلز از گفتهء خود بشير بن نهيك ما را خبر داد كه مىگفته است * كتاب خود را كه احاديث را در آن\r\n\r\n\r\n","description":"","footnote":"\r\n( 1 ) به راستى كه اين بينش و دقت در خور توجه است و نشانى از روشن بينى است .\r\n","page_name":" 230 ","page_number":248},
  {"content":"\r\n\r\n( 1 ) نوشته بودم پيش ابو هريره بردم و بر او خواندم و گفتم درست است كه اينها را از تو شنيده‌ام ؟ گفت آرى .\r\n\r\nخالد بن سمير « 1 »\r\n\r\nابو جوزاء ربعى\r\nگويد ، عفان بن مسلم ، از سعيد بن زيد ، از عمرو بن مالك نكرىّ ما را خبر داد كه مىگفته است * نام ابو جوزاء اوس و نام پدرش خالد ربعى بوده است .\r\nگويد مسلم بن ابراهيم ، از مسّمر بن ريان ما را خبر داد كه مىگفته است * ابو جوزاء ربعى را ديدم كه موهاى ريش خود را با رنگ زرد خضاب مىبست .\r\nگويد مسلم بن ابراهيم ، از يحيى بن عمرو بن مالك نكرى ما را خبر داد كه مىگفته است * پدرم برايم نقل كرد كه ابو جوزاء هرگز چيزى را لعن و نفرين نكرد و هرگز خوراكى را كه نفرين شده باشد نخورد و چنان بود كه به خدمتگزار خود در هر ماه يكى دو درم اضافه مىپرداخت كه به هنگام تأثير گرماى آتش تنور نان و خوراك را نفرين نكند .\r\nگويد مسلم بن ابراهيم ، از يحيى بن عمرو ما را خبر داد كه مىگفته است * از پدرم شنيدم كه مىگفت ابو جوزاء از پاك پوش‌ترين و بى آلايش‌ترين ايشان بود تا آن جا كه براى نماز دو جامه جداگانه داشت و براى آبريزگاه جامه‌يى جداگانه ، پس از آن بر تن او دو جامه از پارچه‌هاى بافت مرو ديدم و پرسيدم اى ابو جوزاء ! اين چه حالت است ؟ گفت در كار نگريستم و متوجه شدم آسان‌تر از آن است كه مىپنداشته‌ام .\r\nگويد مسلم بن ابراهيم ، از يحيى بن عمرو ما را خبر داد كه مىگفته است * از پدرم شنيدم كه ابو جوزاء مىگفته است اگر خانه‌ام انباشته از خوكان و بوزينگان شود برايم دوست داشتنىتر از آن است كه با مردى از اصحاب اهواء - كسانى كه در پى جدال و علت تراشى هستند - همسايه باشم .\r\nگويد عارم بن فضل از حماد بن زيد از عمرو ، از گفتهء خود ابو جوزاء ما را خبر داد كه\r\n\r\n\r\n","description":"","footnote":"\r\n( 1 ) هيچگونه توضيحى در متن نيامده است .\r\n","page_name":" 231 ","page_number":249},
  {"content":"\r\n\r\n( 1 ) ضمن گفتگو دربارهء اصحاب اهواء مىگفته است سوگند به كسى كه جان من در دست اوست اگر خانه‌ام انباشته از خوكان و بوزينگان شود و آنان در خانه‌ام همسايه من باشند براى من دوست داشتنىتر است كه مردى از آنان همسايه‌ام باشد .\r\nگويد عارم بن فضل از حماد بن زيد از عمرو از گفتهء خود ابو جوزاء ما را خبر داد كه مىگفته است * هرگز چيزى را نفرين نكردم و چيز نفرين شده نخوردم و هرگز با كسى ستيز نكردم .\r\nگويد عارم بن فضل از سعيد بن زيد ، از عمرو بن مالك ما را خبر داد كه مىگفته است * ابو جوزاء هرگز چيزى را نفرين نكرد و هرگز خوراك نفرين شده نخورد و هرگز سخن مردى را تكذيب نكرد و هرگز بر دكان‌ها ننشست .\r\nگويد عارم بن فضل ، از حماد بن زيد ، از عمرو بن مالك از گفتهء خود ابو جوزاء ما را خبر داد كه مىگفته است * دوازده سال همسايه ميان خانهء ابن عباس بودم و هيچ آيه از قرآن باقى نماند مگر اينكه از او دربارهء آن پرسيدم ، گفته‌اند ابو جوزاء همراه عبد الرحمان بن محمد بن اشعث قيام كرد و در جنگهاى دير جماجم به سال هشتاد و سه كشته شد .\r\n\r\nعبد الله بن غالب\r\nگويد ، مسلم بن ابراهيم از قاسم بن فضل ما را خبر داد كه مىگفته است * عبد الله بن غالب را ديدم كه همراه چهل مرد كه كفن پوشيده و بر خود حنوط افشانده بودند و هر يك شمشيرى و سپرى همراه داشتند پيش ابن اشعث آمدند ، ابن اشعث در گوشه‌يى روى ميزى آهنين نشسته بود ، عبد الله بن غالب از منبر بالا رفت و به او گفت دست دراز كن و بگو با چه شرطى با تو بيعت كنيم ؟ ابن اشعث گفت بر مبناى كتاب خدا و سنت رسولش ، او دست بر دست ابن اشعث كشيد و سپس سپر را كنار انداخت و گفت به خدا سوگند كه امروز و در اين جنگ ميان خود و مردم شام سپر قرار نمىدهم ، گويد او چندان جنگ كرد تا كشته شد .\r\n\r\nعقبة بن عبد الغافر\r\nكنيه‌اش ابو نهار ازدى و از خاندان عوذ است .\r\n\r\n","description":"","footnote":"","page_name":" 232 ","page_number":250},
  {"content":"\r\n\r\n( 1 ) گويد عمرو بن عاصم كلابى ، از گفتهء سليمان بن مغيرة از ثابت ما را خبر داد كه مىگفته است * براى من هيچكس از مردم دوست داشتنىتر از عقبة بن عبد الغافر نبود كه او را در مسلخ خود ببينم ، و چون فتنه در گرفت پيش او رفتيم ، گفت من شما را نمىشناسم .\r\nگويد سليمان بن حرب از حماد بن زيد ، از معلّى بن زياد قردوسى ، از مرة بن دباب ما را خبر داد كه مىگفته است از كنار عقبة بن عبد الغافر كه به هنگام گريز مردم در خندق زخمى و آغشته به خاك و خون افتاده بود گذشتم ، او مرا صدا كرد و دو بار گفت آى ابو معذل ! به سوى او برگشتم ، گفت دنيا و آخرت از دست رفت ، و اين موضوع در جنگ ابن اشعث بود .\r\nگويد كسى ديگرى غير از سليمان بن حرب مىگفت عقبة بن عبد الغافر به سال هشتاد و سه در جنگ‌هاى ابن اشعث كشته شد .\r\n\r\nابو متوكل ناجى\r\nنامش على و نام پدرش داود است .\r\n\r\nابو صديق ناجى\r\nنامش بكر و نام پدرش عمرو است ، گويد ، دربارهء حديثهاى او سخن مىگفتند و آنها را ناشناخته مىدانستند .\r\n\r\nابو هنيده عدوى\r\nنامش براء و نام پدرش نوفل و محدثى شناخته شده و كم حديث بوده است .\r\n\r\nابو ايوب ازدى مراغى\r\nنامش يحيى و نام پدرش مالك و محدثى امين و مورد اعتماد بوده است .\r\n\r\n","description":"","footnote":"","page_name":" 233 ","page_number":251},
  {"content":"\r\n\r\n( 1 )\r\n\r\nابو حرب\r\nاو پسر ابو اسود دؤلى و محدثى مشهور و او را حديثهايى بوده است .\r\n\r\nابو ورد بن ثمامة\r\nبن حزن قشيرى محدثى مشهور و كم حديث بوده است .\r\n\r\nابو صالح بصرى\r\nنامش ميزان و كم حديث بوده است ، سليمان تيمى و خالد حذّاء و ابو خلدة از او روايت كرده‌اند .\r\n\r\nابو صالح\r\nاو همان است كه يحيى بن ابى كثير از او روايت كرده است و نام ابو صالح قيلويه بوده است .\r\n\r\nواقع بن سحبان\r\nقتاده از او روايت كرده است ، واقع محدثى كم حديث بوده است .\r\n\r\nحيان بن عمير قيسى\r\nكنيه‌اش ابو علاء و محدثى كم حديث بوده است .\r\n\r\n","description":"","footnote":"","page_name":" 234 ","page_number":252},
  {"content":"\r\n\r\n( 1 )\r\n\r\nابو زنباع\r\nنامش صدقه و نام پدرش صالح بوده است .\r\n\r\nكنانة بن نعيم عدوى\r\nمحدثى شناخته شده و ان شاء الله مورد اعتماد بوده است .\r\n\r\nطلق بن حبيب عنزى\r\nاز مردم بصره است كه به مكه كوچ كرده است ، او از مرجئة بوده و ان شاء الله مورد اعتماد بوده است ، طلق از ابن عباس و جابر بن عبد الله روايت كرده است .\r\nگويد عارم بن فضل از حماد بن زيد ، از ايوب ، از يوسف بن حارث ما را خبر داد كه مىگفته است * طلق بن حبيب و حميد بن عبد الرحمان را ديدم كه حميد بن عبد الرحمان حميرى به طلق مىگفت مىبينم كه موهايت سپيد شده است ، طلق پاسخ داد آرى خداوند آن را بر من فرخنده دارد .\r\nگويد محمد بن ربيعه كلابى از گفتهء عبد الله بن حبيب بن ابى ثابت ما را خبر داد كه مىگفته است * طلق بن حبيب موهاى تابيده سر مادر خويش را باز و جستجو مىكرد - شپش و تخم آن را از موهاى او مىزدود .\r\nگويد اسماعيل بن ابراهيم اسدى از ايوب ما را خبر داد كه مىگفته است * سعيد بن جبير به من مىگفت با طلق بن حبيب همنشينى مكن .\r\nگويد عارم بن فضل ، از حماد بن زيد ، از ايوب ما را خبر داد كه مىگفته است * سعيد بن جبير مرا ديد كه كنار طلق نشسته بودم ، گفت باز مىبينم كه با او همنشينى مىكنى ، با طلق همنشينى مكن ، گويد طلق به ارجاء عقيده داشت .\r\n\r\n","description":"","footnote":"","page_name":" 235 ","page_number":253},
  {"content":"\r\n\r\n( 1 )\r\n\r\nعبد الرحمان بن جوشن غطفانى\r\nاو پدر عيينه است .\r\nگويد محمد بن عبد الله انصارى از گفتهء عيينه پسر عبد الرحمان بن جوشن از گفتهء پدرش ما را خبر داد كه مىگفته است * من در اين مسجد يعنى مسجد بصره محضر هيجده تن از اصحاب حضرت ختمى مرتبت را درك كرده‌ام .\r\n\r\nطلحة بن عبيد الله بن كريز خزاعى\r\nمحدثى كم حديث بوده است .\r\n\r\nطبقهء سوّم\r\n\r\nقتادة بن دعامة سدوسى\r\nكنيه‌اش ابو خطاب و محدثى امين و مورد اعتماد و سخن او در حديث حجت بوده است ، او گرايشى اندك به قدريه داشت - كمى به قدر اعتقاد داشت .\r\nگويد عمرو بن عاصم كلابى از ابو هلال ما را خبر داد كه مىگفته است * از قتاده شنيدم مىگفت حفظ كردن در كودكى همچون نقش بر سنگ است . « 1 »\r\nعبد الصمد بن عبد الوارث مىگويد ، ابو هلال ما را خبر داد و گفت * دربارهء مسئله‌يى از قتاده پرسيدم ، گفت نمىدانم ، گفتم انديشه و عقيدهء خود را بگو ، گفت چهل سال است كه به عقيده و انديشهء خود چيزى نگفته‌ام ، من - يعنى عبد الصمد به او گفتم قتاده در آن هنگام\r\n\r\n\r\n","description":"","footnote":"\r\n( 1 ) در ديوانهاى منسوب به حضرت أمير المؤمنين على عليه السلام اين مطلب به ايشان نسبت داده شده است و براى نمونه مىتوان به ص 43 ديوان با ترجمه محمد جواد نجفى ، تهران ، اديبيه ، بدون تاريخ مراجعه كرد .\r\n","page_name":" 236 ","page_number":254},
  {"content":"\r\n\r\n( 1 ) چند ساله بود ؟ گفت پنجاه ساله .\r\nابو داود طيالسى از گفتهء شعبه ما را خبر داد كه مىگفته است من حديثهاى قتاده را مىشناختم كه كدام را خود شنيده است و كدام را نشنيده است ، هر گاه مىگفت انس بن مالك يا حسن بصرى يا سعيد يا مطرف براى ما حديث كرد معلوم بود كه خود شنيده است و دربارهء حديثهايى كه خود نشنيده بود چنين مىگفت كه سعيد بن جبير گفته است و ابو قلابه گفته است .\r\nعبد الرزاق از گفتهء معمر نقل مىكند كه قتاده مىگفته است دوازده سال با حسن بصرى همنشينى كردم و سه سال نماز صبح را با او گزاردم آرى همچو منى بايد از كسى چون حسن بصرى فرا گيرد .\r\nمعمر گويد ، قتاده مىگفت هر گاه حديثى را در مجلسى تكرار و بازگو كنى پرتو آن را از ميان مىبرى و من حديث را براى كسى كه از او شنيده‌ام بازگو نمىكنم .\r\nمعمر گويد ، قتاده به سعيد بن ابى عروبه گفت * اى ابو نضر قرآن را به دست بگير ، و سپس شروع به خواندن سورهء بقره از حفظ كرد و يك حرف هم اشتباه نكرد ، و گفت اى ابو نضر آيا درست خواندم ، گفت آرى . قتاده گفت همانا كه تو صحيفه جابر بن عبد الله را بهتر از آن كه من سورهء بقره را از حفظ دارم ، از حفظ دارى ، گويد ، صحيفهء جابر را بر او خوانده بودند و پيوسته بر او خوانده مىشد .\r\nمعمر مىگويد ، به زهرى گفته شد قتاده به عقيدهء تو داناتر است يا مكحول ؟ گفت قتاده در مقايسه با مكحول چيز اندكى بود .\r\nمعمر مىگويد ، در نوجوانى با قتاده همنشينى مىكرديم و از سند حديثى كه نقل مىكرد مىپرسيديم ، مشايخى كه بر گرد او بودند به ما مىگفتند خاموش باشيد كه قتاده خود سند است و ما را از آن كار باز مىداشتند .\r\nموسى بن اسماعيل از گفتهء ابو هلال ما را خبر داد كه مىگفته است * به قتاده گفتند اى ابو خطاب آيا مىتوانيم آنچه را مىشنويم بنويسم ؟ گفت هيچ كس تو را از نوشتن باز نمىدارد كه خداى آگاه و مهربان تو را خبر داده است كه گفتارش نوشته و مكتوب است و اين آيه را تلاوت كرد « گفت دانش آن نزد پروردگارم در كتاب است ، پروردگار من نه\r\n\r\n","description":"","footnote":"","page_name":" 237 ","page_number":255},
  {"content":"\r\n\r\n( 1 ) گمراه مىشود و نه فراموش مىكند » . « 1 »\r\nگويد عمرو بن عاصم كلابى از گفتهء سلام بن مسكين از عمران بن عبد الله ما را خبر داد كه مىگفته است * هنگامى كه قتاده پيش سعيد بن مسيب آمد شروع به سؤال كردن از سعيد كرد و چند روز پياپى فراوان مىپرسيد ، سعيد به او گفت آيا همهء اين پرسش‌ها را كه از من مىپرسى پاسخش را حفظ مىكنى ؟ گفت آرى و شروع به توضيح دادن كردن و گفت در اين باره پرسيدم چنين گفتى و در آن باره پرسيدم چنان گفتى و حال آنكه حسن بصرى در اين موارد چنين و چنان گفت و احاديث بسيارى را بازگو كرد ، گويد سعيد بن مسيب گفت گمان نمىكردم كه خداوند كسى مانند تو آفريده باشد .\r\nسلام بن مسكين در پى اين سخن خود افزود كه چون اين موضوع را براى سعيد بن ابى عروبه گفتم ، معلوم شد كه خودش آن را نقل مىكند ، سلام همچنين مىگفت آن مسئله‌ها كه از سعيد بن مسيب مىپرسيد مسئله‌هايى بود كه پيش از آن از حسن بصرى و ديگران پرسيده بود .\r\nعبد الرزاق از گفتهء معمر از قتاده ما را خبر داد كه مىگفته است * هشت روز پيش سعيد بن مسيب مانده است و سعيد به روز هشتم به او گفته است ، اى كور - اى كور دل - پى كار خود برو كه مرا مدهوش كردى - همه زلال چشمه مرا بيرون كشيدى .\r\nعفان بن مسلم ما را خبر داد كه قتاده نخست گفتار خود را با گفتار سعيد بن مسيب قياس مىكرد و سپس موضوع را از گفتهء سعيد بن مسيب روايت مىكرد و البته كمتر اين كار را مىكرد .\r\nعفان بن مسلم از گفتهء همّام ما را خبر داد كه مىگفته است * اعراب الفاظ حديث را درست رعايت كنيد كه قتاده هيچ اشتباهى در اين باره نداشت و مىگفت هر گاه در حديث من اشتباه و نادرستى در اعراب كلمات مىبينيد آن را اصلاح كنيد .\r\nعفان بن مسلم از حماد بن سلمه ما را خبر داد كه مىگفته است * پيش قتاده مىرفتيم و او معمولا بدون ذكر سند مىگفت از رسول خدا ( ص ) به ما اين چنين خبر رسيده است و از گفتهء عمر و على به ما اين چنين رسيده است ، ولى هنگامى كه حماد بن ابى سليمان به بصره آمد و مىگفت ابراهيم و فلان و به همان براى ما حديث كردند ، و اين موضوع به اطلاع قتاده\r\n\r\n\r\n","description":"","footnote":"\r\n( 1 ) آيهء 52 ، سورهء بيستم - طه .\r\n","page_name":" 238 ","page_number":256},
  {"content":"\r\n\r\n( 1 ) رسيد ، او هم مىگفت از مطرف و سعيد بن مسيب پرسيدم و انس بن مالك ما را حديث كرد و خبرها را با اسناد نقل مىكرد .\r\nمسلم بن ابراهيم ، از قرة بن خالد ما را خبر داد كه مىگفته است * انگشترى قتاده را در دست چپ او ديدم .\r\nمحمد بن عمر واقدى از گفتهء اسماعيل بن عليه ما را خبر داد كه مىگفته است * قتاده به سال يكصد و هيجده در گذشته است ، و واقدى از گفتهء سعيد بن بشير ما را خبر داد كه قتاده به سال يكصد و هفده در گذشته است .\r\nمحمد بن سعد مىگويد ، موسى بن اسماعيل هم همينگونه مىگفت .\r\n\r\nحميد بن هلال عدوى\r\nكنيه‌اش ابو نصر و محدثى مورد اعتماد بوده است .\r\nموسى بن اسماعيل ما را خبر داد و گفت از ابو هلال شنيدم مىگفت * خودم از قتاده شنيدم كه مىگفت در بصره كسى داناتر از حميد بن هلال نبود و در اين گفتهء خود محمد بن سيرين و حسن بصرى را هم استثناء نكرد و سپس افزود جز اينكه دور بودن او از بصره به او زيان زد و منظورش اين بود كه حميد بيشتر در منطقه دولاب اهواز به سر مىبرد .\r\nعمرو بن عاصم از گفتهء سليمان بن مغيره ما را خبر داد كه مىگفته است * حميد بن هلال را ديدم كه جامه‌هاى يمنى و طيلسان مىپوشيد و عمامه بر سر مىبست ، گفته‌اند حميد بن هلال به روزگار اميرى خالد بن عبد الله بر عراق در گذشته است . « 1 »\r\n\r\nثابت بن اسلم بنانى\r\nكنيه‌اش ابو محمد و از نژادگان خاندان بنانة است و پيوند تبار ايشان به قريش مىرسد . « 2 »\r\nگويد عفان بن مسلم از حماد بن زيد ما را خبر داد كه مىگفته است * از پدرم ضمن\r\n\r\n\r\n","description":"","footnote":"\r\n( 1 ) خالد بن عبد الله قسرى از سال يكصد و پنج تا سال يكصد و بيست حاكم عراق بوده است ، به زركلى ، الاعلام ، ج 2 ، ص 338 مراجعه فرماييد .\r\n( 2 ) براى آگهى بيشتر دربارهء بنانة بن ابن حزم ، جمهرة انساب العرب ، ص 292 مراجعه شود .\r\n","page_name":" 239 ","page_number":257},
  {"content":"\r\n\r\n( 1 ) آنكه حديث نقل مىكرد شنيدم كه مىگفت انس مىگفته است * پدرم نگفت كه خود حضور داشتم - همانا هر چيز را كليدى است و ثابت از كليدهاى خير و نيكى است .\r\nعفان بن مسلم ، از حماد بن سلمة ما را خبر داد كه مىگفته است * حميد مرا گفت كه ما در حالى كه ثابت همراهمان بود پيش انس مىرفتيم ، از كنار هر مسجدى كه مىگذشتيم ثابت وارد مسجد مىشد و دو ركعت نماز مىگزارد ، گويد چون پيش انس مىرفتيم مىپرسيد ثابت كجاست ؟ ثابت جنبندهء كوچكى است كه دوستش مىدارم .\r\nعفان بن مسلم ، از حماد بن سلمه ، از خود ثابت بنانى ما را خبر داد كه مىگفته است * پيش انس بن مالك رفتيم ، گفت به خدا سوگند شما در نظر من دوست داشتنىتر از شمار خودتان از پسرانم هستيد ، مگر آن پسرانى كه بر همين شيوهء شما - در كسب دانش - باشند .\r\nعمرو بن عاصم ، از سليمان بن مغيرة ما را خبر داد كه مىگفته است * ثابت بنانى مىگفت اگر مرتكب گناه بزرگى شوم و در پيشگاه خدا آمرزش خواهى كنم تا از آن گناه خود را بيرون بكشم براى من خوشتر از آن است كه گناه صغيره‌يى انجام دهم و بدون آمرزش خواهى از پيشگاه خداوند از آن خود را بيرون بكشم .\r\nعمرو بن عاصم ، از سليمان بن مغيره ما را خبر داد كه مىگفته است * شنيدم ثابت مىگفت عابد هر خصلت پسنديده‌يى هم كه داشته باشد عابد شمرده نمىشود مگر اينكه دو خصلت پاى بندى به نماز و روزه را دارا باشد ، گويد ثابت سوگند مىخورد و مىگفت به خدا سوگند كه تار و پود عبادت نماز و روزه است .\r\nعمرو بن عاصم از سليمان بن مغيره ما را خبر داد كه مىگفته است * از ثابت شنيدم مىگفت به خدا سوگند كه عبادت و بندگى راستين از پشتواره‌هاى سنگين بر دوش كشيدن سخت‌تر است .\r\nعفان بن مسلم از حماد بن سلمه ما را خبر داد كه مىگفته است * ثابت و حميد در شب قدر - شبى كه اميد مىرفت شب قدر باشد - غسل مىكردند و خود را خوشبو مىساختند و دوست مىداشتند مسجد را هم با گلاب افشانى معطر سازند .\r\nعفان بن مسلم از حماد بن سلمه ما را خبر داد كه مىگفته است * ثابت بنانى در نماز شب و در دل شب در حالى كه مويه مىكرد خطاب به خود اين آيه را مكرر مىخواند « آيا به\r\n\r\n","description":"","footnote":"","page_name":" 240 ","page_number":258},
  {"content":"\r\n\r\n( 1 ) آن كس كه تو را نخست از خاك و سپس از نطفه آفريد كافر شدى » ؟ « 1 » عفان بن مسلم ، از حماد بن سلمه ، از ثابت ما را خبر داد كه مىگفته است * گفته مىشود هيچ كس از مرگ فراوان ياد نمىكند مگر اينكه نتيجهء آن در چگونگى كردارش ديده مىشود .\r\nعارم بن فضل از حماد بن زيد ما را خبر داد كه مىگفته است * شنيدم ثابت مىگفت اگر آنچه نسبت به حسن بصرى انجام داديد نسبت به من انجام ندهيد براى شما حديثهاى زيبا و شادى بخش نقل خواهم كرد ، گويد مردم مانع از خواب نيمروزى و استراحت حسن بصرى مىشدند .\r\nعمرو بن عاصم از سليمان بن مغيرة ما را خبر داد كه مىگفته است * ثابت بنانى را مىديدم كه جامه‌هاى يمنى و طيلسان و عمامه مىپوشيد .\r\nعفان بن مسلم از حماد بن سلمه از ثابت ما را خبر داد كه مىگفته است * اگر من براى كسى بر گور او نماز گزارده‌ام نسبت به من اين كار را انجام بده .\r\nعارم بن فضل از حماد بن زيد ، از حميد ما را خبر داد كه مىگفته است * ثابت بنانى مرا گفت كه جنازه‌ام را غسل بده ولى پوست مرا نكنى - كنايه از نرم و آهسته غسل دادن است - گويد ثابت در حديث مورد اعتماد و امين بوده است و به روزگار حكومت خالد بن عبد الله قسرى بر عراق در گذشته است .\r\n\r\nبشر بن حرب\r\nكنيه‌اش ابو عمرو و از شاخه ندب قبيله ازد بوده است .\r\nيحيى بن عباد و عارم بن فضل هر دو از حماد بن زيد ، از خود بشر بن حرب ما را خبر دادند كه مىگفته است * به ابن عمر گفتم آيا مىتوانم بر مهرى انگشترى خويش چيزى از قرآن بنويسم ، گفت هرگز كه اين كار براى تو شايسته نيست ، گويد ، بر نگين انگشتر خود فقط بشر بن حرب نوشتم .\r\nگفته‌اند ، بشر بن حرب از رافع بن خديج و ابو سعيد خدرى و سمره هم روايت كرده\r\n\r\n\r\n","description":"","footnote":"\r\n( 1 ) بخشى از آيهء 37 ، سورهء هجدهم - كهف .\r\n","page_name":" 241 ","page_number":259},
  {"content":"\r\n\r\n( 1 ) است ، بشر در حديث ضعيف بوده و به روزگار حكومت يوسف بن عمر بر عراق در گذشته است .\r\n\r\nاياس بن معاوية بن قرّة\r\nبن اياس بن هلال بن رئاب بن عبيد بن سواءة بن سارية بن ذبيان بن ثعلبة بن سليم بن اوس بن مزينة ، كنيه‌اش ابو وائلة و محدثى مورد اعتماد و قاضى بصره و او را حديثهايى بوده است ، اياس از مردان خردمند و زيرك بوده است .\r\nگويد عفان بن مسلم از گفتهء حماد بن سلمة ، از حميد ما را خبر داد كه مىگفته است * هنگامى كه از اياس خواسته شد كه قضاوت را عهده‌دار شود حسن بصرى پيش او آمد و اياس گريست .\r\nعارم بن فضل از حماد بن زيد از ابن عون ما را خبر داد كه مىگفته است * از اياس پيش محمد بن سيرين نام بردند گفت او مردى بسيار فهميده است .\r\nقبيصة بن عقبه ، از سفيان ، از خالد حذاء ما را خبر داد كه مىگفته است * از معاوية بن قره دربارهء پسرش اياس پرسيدند كه پسرت چگونه پسرى است ؟ گفت چه نيكو پسرى كه كار دنياى مرا كفايت مىكند و مرا براى كار آخرتم آسوده مىدارد .\r\nسليمان بن حرب ، از ابو هلال ، از داود بن ابى هند ما را خبر داد كه مىگفته است * اياس بن معاويه مىگفت هر كس عيب خود را نشناسد احمق است ، گفتند اى ابو وائله عيب تو چيست ؟ گفت پرگويى .\r\nعبد الله بن محمد بن ابى اسود ما را خبر داد ، و عمر بن على مقدمى از سفيان بن حسين ما را حديث كرد كه مىگفته است * هنگامى كه اياس بن معاويه به واسط آمد مردم مىگفتند اين مرد بصرى آمد ، اين مرد بصرى آمد ، گويد ابن شبرمه با مسائلى كه آماده كرده بود آمد و مقابل اياس نشست و گفت آيا اجازه مىدهى از تو بپرسم ؟ اياس گفت تا اجازه نگرفتى نسبت به تو شك و ترديدى نداشتم ، اينك اگر پرسشهاى تو گوينده را به رنج و همنشين را به ناراحتى گرفتار نمىسازد بپرس ، گويد شبرمه از هفتاد و چند مسئله از او پرسيد و در آن روز جز دربارهء سه يا چهار مسئله اختلافى پيدا نكردند و اياس او را به پذيرش عقيده و سخن خودش واداشت ، اياس به ابن شبرمه گفت آيا قرآن خوانده‌اى ؟ پاسخ داد\r\n\r\n","description":"","footnote":"","page_name":" 242 ","page_number":260},
  {"content":"\r\n\r\n( 1 ) آرى از آغاز تا انجام همه را خوانده‌ام ، اياس پرسيد آيا اين آيه را خوانده‌ام كه مىفرمايد « امروز براى شما آيين شما را به كمال رساندم و نعمت خود را بر شما تمام كردم » ؟ گفت آرى آيات پيش از آن و پس از آن را هم خوانده‌ام ، اياس گفت ، آيا مىپندارى كه با اين گفتار خداوند متعال چيزى باقى مىماند كه خاندان شبرمه در آن دقت و بررسى كنند ؟ شبرمه گفت نه ، اياس به او گفت زهد و پارسايى را شاخه‌هايى است ، گويد اياس از نماز و روزه و حج و جهاد سخن گفت و افزود بهترين چيزى كه به آن دست يا بى همين حالت دقت كردن در انديشه و راى است .\r\nعلى بن محمد قرشى ما را خبر داد كه * يوسف بن عمر والى عراق اياس بن معاويه را به چنگ آورد و بر او تازيانه زد .\r\n\r\nازرق بن قيس حارثى\r\nاز خاندان حارث بن كعب است و ان شاء الله مورد اعتماد بوده است .\r\n\r\nعاصم جحدرى\r\nاز خاندان قيس بن ثعلبه است .\r\nعارم بن فضل از حماد بن زيد از خالد حذاء ما را خبر داد كه مىگفته است * اياس بن قره در دعوايى كه ميان مردى و طرف او بود ، گواهى عاصم جحدرى را به جاى گواهى دو تن پذيرفت ، آن مرد اعتراض كرد و گفت گواهى يك مرد را عليه من به جاى گواهى دو مرد مىپذيرى ؟ اياس گفت آرى كه او عاصم است عاصم عاصم .\r\n\r\nابو جمرة ضبعى\r\nنامش نصر و نام پدرش عمران و محدثى مورد اعتماد بوده است او به روزگار حكمرانى يوسف بن عمر بر عراق در گذشته است .\r\n\r\n","description":"","footnote":"","page_name":" 243 ","page_number":261},
  {"content":"\r\n\r\n( 1 )\r\n\r\nابو منهال\r\nنامش سيار و نام پدرش سلامه و از خاندان قيس بن ثعلبه و مورد اعتماد بوده است .\r\n\r\nابو قموص\r\nنامش زيد و پسر على و مردى كم حديث بوده است .\r\n\r\nابو هزهار عجلى\r\nنامش نصر و نام پدرش زياد و نام پدر بزرگش عباد و محدثى كم حديث بوده است .\r\n\r\nابو حاجب\r\nنامش سواده و پسر عاصم بوده است .\r\n\r\nابو مرايه عجلى\r\nنامش عبد الله و نام پدرش عمرو و محدثى كم حديث بوده است .\r\n\r\nابو وازع راسبى\r\nنامش جابر و نام پدرش عمرو و محدثى كم حديث بوده است .\r\n\r\n","description":"","footnote":"","page_name":" 244 ","page_number":262},
  {"content":"\r\n\r\n( 1 )\r\n\r\nابو ماوية\r\nنامش حريث و پسر مالك بوده است و يكى از مورخان گفته است كه نامش مالك و نام پدرش حريث بوده و از قبيله اسيد است .\r\n\r\nابو عاليه برّاء\r\nنامش زياد و نام پدرش فيروز و محدثى كم حديث بوده است .\r\n\r\nابو بزرى\r\nنامش يزيد و نام پدرش عطارد و محدثى كم حديث بوده است .\r\n\r\nابو بشامة\r\nنامش منقر بوده است .\r\n\r\nابو خليل\r\nنامش صالح و پسر ابو مريم و محدثى مورد اعتماد بوده است .\r\n\r\nابو هنيدة مازنى\r\nنامش حريث و نام پدرش مالك و محدثى كم حديث بوده است .\r\n\r\n","description":"","footnote":"","page_name":" 245 ","page_number":263},
  {"content":"\r\n\r\n( 1 )\r\n\r\nابو غالب راسبى\r\nدوست و شاگرد ابو امامة باهلى بوده است ، نامش سعيد و نام پدرش خزوّر بوده است و از كسى شنيدم كه مىگفت نامش نافع بوده است ، او محدثى ضعيف و حديثهايش ناشناخته بوده است .\r\n\r\nابو نوفل بن مسلم بن عمرو\r\nبن ابى عقرب كنانىّ از خاندان عريج بن بكر بوده است ، نام ابو نوفل معاويه بوده است ، و ان شاء اللّه مورد اعتماد بوده است .\r\nعفان بن مسلم از گفتهء اسود بن شيبان ما را خبر داد كه مىگفته است * از ابو نوفل بن ابى عقرب شنيدم كه مىگفت پدرم از حضرت ختمى مرتبت دربارهء شمار روزهايى كه در هر ماه روزه بگيرد پرسيده بود و آخرين دستورى كه فرموده بود اين بوده كه از هر ماه سه روز روزه بگير .\r\n\r\nابو عمران جونى\r\nنامش عبد الملك و نام پدرش حبيب و محدثى مورد اعتماد و او را حديثهايى بوده است .\r\n\r\nابو تيّاح ضبعى\r\nنامش يزيد و پسر حميد است ، محدثى مورد اعتماد بوده و او را حديثهايى است .\r\n\r\nابو مهزّم\r\nنامش يزيد و پسر سفيان است ، حماد بن سلمه از او روايت كرده است ولى شعبه او را ضعيف مىشمرده است ، مسلم بن ابراهيم مىگفت از شعبه شنيدم كه مىگفت * ابو مهزم را ديدم كه\r\n\r\n","description":"","footnote":"","page_name":" 246 ","page_number":264},
  {"content":"\r\n\r\n( 1 ) در مسجد ثابت بنانى دراز كشيده است و هر كس يك فلوس به او مىداد هفتاد حديث براى او نقل مىكرد .\r\n\r\nابو ريحانة\r\nنامش عبد الله و پسر مطر است ، او از ابن عمر روايت كرده و او را حديثهايى است .\r\n\r\nمحمد بن زياد « 1 »\r\n\r\nثمامة بن عبد الله\r\nبن انس بن مالك ، مادرش كبشة دختر فلان شيبانى است ، ثمامة محدثى كم حديث بوده است .\r\n\r\nبرادرش مثنى بن عبد الله\r\nبن انس بن مالك ، مادر او هم كبشة بوده است ، مثنى را به پدر بزرگ مادرى پدرش نسبت داده و به او مثنى بن حارثهء شيبانى مىگفته‌اند .\r\n\r\nعبد الله بن مسلم بن يسار\r\nاز آزاد كردگان و وابستگان طلحة بن عبيد الله تيمى است .\r\n\r\nعبد الله بن محمد بن سيرين\r\nبكّار بن محمد ما را خبر داد و گفت عبد الله پسر محمد بن سيرين در مكه به ماه رجب سال يكصد و چهل در شصت و شش سالگى در گذشته است .\r\n\r\n\r\n","description":"","footnote":"\r\n( 1 ) در متن هيچ توضيحى داده نشده است .\r\n","page_name":" 247 ","page_number":265},
  {"content":"\r\n\r\n( 1 )\r\n\r\nزيد بن حوارى\r\nعمّى كنيه‌اش ابو حوارى و در حديث ضعيف بوده است .\r\n\r\nبديل بن ميسرة عقيلى\r\nمحدثى مورد اعتماد و او را احاديثى بوده است .\r\n\r\nغيلان بن حرير عتكى\r\nمحدثى مورد اعتماد و او را حديثهايى بوده است .\r\n\r\nعمرو بن سعيد\r\nاز آزاد كردگان و وابستگان قبيلهء ثقيف بوده است ، يونس بن عبيد از او روايت كرده است .\r\n\r\nعبد الله بن حارث بن محمد\r\nبرادر زن - يا شوهر خواهر - محمد بن سيرين و كم حديث بوده است ، سليمان بن حرب مىگويد او پسر عموى سيرين بوده است .\r\n\r\nتوبه عنبرى\r\nكنيه‌اش ابو مورع بوده است .\r\nاسحاق بن ابراهيم بن مورّع بن توبه عنبرى براى ما نقل كرد كه توبة پسر كيسان بن ابى اسد و از مردم سجستان بوده است و زادگاهش يمامه بوده و همانجا رشد و نمو كرده و سپس\r\n\r\n","description":"","footnote":"","page_name":" 248 ","page_number":266},
  {"content":"\r\n\r\n( 1 ) به بصره كوچ كرده است ، او از آزاد كردگان و وابستهء ايوب بن ازهر عدوى از تيرهء عدى بن جندب و از خاندان عنبر بن عمرو بن تميم بوده است ، مادر توبة ظبيه دختر يزيد بن عقيل بن ضبّه از نژادگان خاندان نمير بن عامر بوده است ، توبه پيش سليمان بن عبد الملك آمد ، سليمان نياز او را پرسيد و براى او مقررى دو تن را برقرار ساخت و به او اجازه داد در بصره حمامى بسازد و در صحرا چاهى حفر كند و اين كار را هيچ كس بدون اجازهء خليفه انجام نمىداد ، توبه در محلهء سكونت بنى عنبر كنار خانهء خود حمامى ساخت و در ناحيه خرنق در صحرا كه در سه منزلى بصره است چاهى حفر كرد ، توبه هنگامى كه عمر بن عبد العزيز خليفه بود پيش او آمد .\r\nاسحاق بن ابراهيم مورع از گفتهء جنّاب بن عبد الاكبر عنبرى از گفتهء خود توبه عنبرى نقل مىكرد كه مىگفته است * هنگامى كه به حضور عمر بن عبد العزيز رفته است دختركان كوچك او را در حالى كه شلوارك پوشيده بودند ديده است كه برگرد پدر بازى مىكنند .\r\nاسحاق بن ابراهيم مىگويد ، توبه پيش هشام بن عبد الملك رفت ، هشام او را به عنوان ناظر بر كارهاى اسد بن عبد الله به خراسان گسيل داشت ، سپس او را به عراق برگرداند يوسف بن عمر او را به حكمرانى شاپور گماشت و اندكى بعد او را به حكمرانى اهواز منصوب كرد ، هنگامى كه يوسف بن عمر از حكومت عراق بر كنار شد توبه همچنان حاكم او بر اهواز بود .\r\nگويد گروهى از خاندان عنبر با اصرار از توبه خواستند كه مدعى شود نسب او به ايشان مىرسد نپذيرفت ، دايىهاى او هم كه از خاندان نمير بودند همين اصرار را كردند و همچنان نپذيرفت ، توبه ساكن صحرا بود و در منطقهء ضبع كه با شهر بصره دو روز راه فاصله داشت در گذشت و همانجا به خاكش سپردند . او به هنگام مرگ هفتاد و چهار ساله بود .\r\n\r\nمحمد بن واسع بن جابر\r\nبن اخنس بن عابد بن خارجة بن زياد بن شمس از فرزندزادگان عمرو بن نصر بن ازد است ، فرزندزادگان زياد بن شمس در بصره چهار محله را در اختيار داشته‌اند ، محله‌يى در منطقهء باطنه كه كنار بنانة قرار داشته است و بعدها گروهى از خاندان شعيراء بر آن چيره شده‌اند و ايشان شعرباف و بدون اصل و نسب بوده‌اند و موىريسى مىكرده‌اند ، منطقهء دوم كنار بنى غبر و منطقهء سوم كنار هداد و منطقهء چهارم در خريبه قرار داشته است و همهء اينها را\r\n\r\n","description":"","footnote":"","page_name":" 249 ","page_number":267},
  {"content":"\r\n\r\n( 1 ) مرحوم بن احمد بن عبد الرحمان بن عبد الرحمان بن محمد بن واسع براى ما نقل كرد .\r\nكنيه محمد بن واسع ابو عبد الله بوده و او ده سال پس از حسن بصرى يعنى به سال يكصد و بيست هجرى در گذشته است .\r\nعبيد الله بن محمد بن حفص تيمى از گفتهء سلام بن ابى مطيع ما را خبر داد كه مىگفته است * روزى مردى حديثى را براى ايوب - يعنى سختيانى - نقل كرد ، ايوب از او پرسيد اين را چه كسى براى تو نقل كرده است ؟ گفت محمد بن واسع ، ايوب گفت به ! سپس پرسيد محمد بن واسع از چه كسى نقل كرد ؟ گفت از فلان كس ، ايوب گفت آن را روايت مكن .\r\nعبيد الله بن محمد قرشى تيمى از گفتهء سعيد بن عامر ما را خبر داد كه مىگفته است * ميان پسر محمد بن واسع و مردى مسئله‌يى پيش آمد ، آن مرد شكايت او را پيش محمد آورد ، محمد پسر را خواست و او را گفت تو كيستى ؟ به خدا سوگند مادرت را فقط به سيصد درم خريدم و پدرت چنان است كه خداوند مانند او را ميان مسلمانان افزون نفرمايد ، سعيد بن عامر در پى اين حديث مىگفت نه چنين است كه خداوند امثال او را ميان مسلمانان فزون فرمايد و ما هم همين سخن را مىگوييم .\r\nگويد عبيد الله بن محمد قرشى تيمى از گفتهء هارون بن جراح كه نوهء دخترى هارون بن رئاب است و هم سعيد بن عامر و جز او كه گفتار بعضى از ايشان بر گفتار ديگرى فزونى داشت ما را خبر دادند كه * چون بيمارى محمد بن واسع و حال او سنگين شد شاگردانش پيش او رفتند ، پس از آن هارون بن رئاب آمد ، آنان گفتند ابو الحسن هارون بن رئاب آمد براى او جاى نشستن فراهم آوريد ، چنان كردند و هارون گوشه‌يى نشست ، محمد بن واسع بىهوش بود و آن قوم او را ستايش مىكردند ، محمد به هوش آمد و بخشى از گفتار آنان را شنيد اين آيه را تلاوت كرد « تبهكاران به سيماى خود شناخته مىشوند و موهاى پيشانى و قدم‌ها گرفته شود » « 1 » و اگر پيشانى و پاى من گرفته شود و در آتش افكنده شوم به خدا سوگند كه آنچه مىگوييد براى من كارى نمىسازد ، اى برادران به خود خدا سوگند مرا از كنار شما به سوى آتش - دوزخ - مىبرند مگر آنكه خداوند عفو فرمايد .\r\n\r\n\r\n","description":"","footnote":"\r\n( 1 ) آيهء 40 ، سورهء پنجاه و پنجم - الرحمن .\r\n","page_name":" 250 ","page_number":268},
  {"content":"\r\n\r\n( 1 )\r\n\r\nاسحق بن سويد عدوى\r\nان شاء الله مورد اعتماد بوده است ، او به سال يكصد و سى و يك و آغاز خلافت ابو العباس سفاح در طاعون فراگير در گذشته است . « 1 »\r\n\r\nفرقد بن يعقوب سبخى « 2 »\r\nكنيه‌اش ابو يعقوب و محدثى ضعيف بوده كه حديثهاى او ناشناخته است .\r\nسليمان بن حرب از حماد بن زيد نقل مىكند كه مىگفته است از ايوب دربارهء فرقد پرسيدم گفت او اهل حديث نيست ، گويند فرقد در طاعون بصره كه به سال يكصد و سى و يك بوده در گذشته است .\r\n\r\nمالك بن دينار\r\nكنيه‌اش ابو يحيى و برده آزاد كرده و وابسته بانويى از خاندان سامة بن لؤىّ بوده است ، او محدثى مورد اعتماد و كم حديث بوده و قرآن مىنوشته است و اندكى پيش از طاعون در گذشته است و طاعون به سال يكصد و سى و يك بوده است .\r\n\r\nكثير بن شنطير مازنى\r\nان شاء الله مورد اعتماد بوده و از عطاء روايت كرده است .\r\n\r\n\r\n","description":"","footnote":"\r\n( 1 ) آغاز خلافت سفاح سال يكصد و سى و دو بوده است و بايد با تسامح پذيرفت .\r\n( 2 ) سبخ به معنى شوره‌زار است و نام يكى از مناطق حومه بصره بوده است ؛ لطفا به منتهى الارب مراجعه شود . كه از همين محدث هم نام برده است .\r\n","page_name":" 251 ","page_number":269},
  {"content":"\r\n\r\n( 1 )\r\n\r\nو اصل\r\nآزاد كرده و وابستهء ابو عيينة بن مهلب است و او را حديثهايى است .\r\n\r\nهارون بن رئاب\r\nكنيه‌اش ابو الحسن و از خاندان اسيد بن عمرو بن تميم و محدثى مورد اعتماد و كم حديث بوده است .\r\nسفيان بن عيينه مىگفت هارون بن رئاب براى ما حديث كرد ، و هارون از كسانى بود كه زهد و پارسايى را پوشيده مىداشت .\r\n\r\nكلثوم بن جبر\r\nمحدثى شناخته و او را حديثهايى بوده است ، از سعيد بن جبير و مسلم بن يسار روايت كرده است ، موسى بن اسماعيل از ربيعة بن كلثوم ما را خبر داد كه مىگفته است * كنيهء پدرش ابو محمد بوده است .\r\n\r\nعبد الله بن مطّرف\r\nبن عبد الله بن شخير بن عوف بن كعب بن وقدان بن حريش بن كعب بن ربيعة بن عامر بن صعصعة .\r\nعفان بن مسلم و مسلم بن ابراهيم از بكير بن ابى سميط از گفتهء قتاده ما را خبر داد كه مىگفته است * كنيهء عبد الله بن مطرف بن عبد الله بن شخّير ابو جزء بوده است .\r\nعفان بن مسلم از جعفر بن سليمان ما را خبر داد كه مىگفته است * از ثابت بنانى شنيدم كه مىگفت * هنگامى كه عبد الله بن مطرّف در گذشت پدرش مطرف با جامه‌هاى نو و پسنديده و موى روغن زده و آراسته ميان قوم خود آمد ، آنان خشمگين شدند و گفتند اى\r\n\r\n","description":"","footnote":"","page_name":" 252 ","page_number":270},
  {"content":"\r\n\r\n( 1 ) ابو عبد الله ! عبد الله مرده است و تو روغن زده و با اين جامه‌ها ظاهر مىشوى ؟ مطرف گفت مىخواهيد درمانده و بىتاب باشم و حال آنكه خداوند براى اين مصيبت سه وعده پسنديده مرا داده است كه هر كدام آن براى من از تمام دنيا خوشتر است ، خداوند فرموده است « كسانى كه چون سوگى به ايشان مىرسد بگويند ما از خداييم و به سوى خدا باز گرديدگانيم ، آنانند كه از پروردگارشان برايشان درود و رحمت است و ايشان هدايت يافتگانند » « 1 » ، آيا پس از اين مژده براى اين سوگ بىتابى و درماندگى كنم .\r\nثابت مىگفته است مطرف مىگفت اگر در رستخيز و آن جهان چيزى به اندازهء سبوى آبى به من عنايت شود خوش مىدارم كه همان اندازه از دنياى من گرفته شود .\r\n\r\nيحيى بن سلم بكّاء\r\nان شاء الله مورد اعتماد بوده است .\r\n\r\nعطاء بن ابى ميمونة\r\nاو قدرى مذهب بوده و پس از طاعون بصره در همان شهر در گذشته است و طاعون بصره به سال يكصد و سى و يك بوده است .\r\n\r\nيزيد رشك ضبعى\r\nمحدثى مورد اعتماد بوده است .\r\n\r\nيزيد بن ابان رقاشى\r\nمحدثى ضعيف و قدرى مذهب بوده است .\r\n\r\n\r\n","description":"","footnote":"\r\n( 1 ) آيات 156 و 157 ، سورهء دوّم - بقره .\r\n","page_name":" 253 ","page_number":271},
  {"content":"\r\n\r\n( 1 )\r\n\r\nعبد العزيز بن صهيب\r\nبه او عبد العزيز بن عبد مىگفتند آزاد كرده و وابسته انس بن مالك و محدثى مورد اعتماد بوده است .\r\n\r\nابو هارون عبدى\r\nنامش عمارة و پسر جوين و در حديث ضعيف بوده و گاهى از ابو سعيد خدرى روايت كرده است .\r\n\r\nموسى بن سالم\r\nكنيه‌اش ابو جهضم و از وابستگان و آزاد كردگان بنى هاشم بوده است ، او احاديثى از عبد الله بن عبيد الله بن عباس روايت كرده است و عبد الله بن عبيد الله از عموى خود عبد الله بن عباس روايت مىكرده است .\r\n\r\nابو رجاء\r\nنامش سلمان و برده آزاد كره و وابسته ابو قلابه بوده است .\r\n\r\n","description":"","footnote":"","page_name":" 254 ","page_number":272},
  {"content":"\r\n\r\n( 1 )\r\n\r\nطبقهء چهارم\r\n\r\nايوب بن ابى تميمة سختيانى « 1 »\r\nكنيه‌اش ابو بكر و از آزاد كردگان و وابستگان قبيله عنزة بوده است ، نام ابو تميمه كيسان بوده است ، ايوب محدثى مورد اعتماد و جامع و استوار و عادل و پارسا و پردانش و حجت بوده است .\r\nعارم بن فضل از گفتهء حماد بن زيد ما را خبر داد كه مىگفته است * ايوب يك سال پيش از طاعون جارف « 2 » زاده شده است ، كس ديگرى غير از عارم مىگفت كه طاعون جارف به سال هشتاد و هفت بوده است .\r\nعفان بن مسلم و عارم بن فضل هر دو از حماد بن زيد از گفتهء ميمون پدر عبد الله بن ميمون ما را خبر دادند كه مىگفته است * پيش حسن بصرى بوديم ، ايوب هم آن جا بود ، و دربارهء چيزى از حسن پرسيد و سپس برخاست ، حسن بصرى هم برخاست و از پى او رفت و چون ايوب به جايى رسيد كه صداى حسن بصرى را نمىشنيد ، حسن بصرى گفت اين سرور جوانان است .\r\nعارم بن فضل ما را خبر داد و گفت حمّاد بن زياد از ابو خشينة براى ما نقل كرد كه مىگفته است * روزى محمد بن سيرين حديثى نقل كرد ، پرسيدند كه اين را از چه كسى نقل مىكنى ؟ گفت ايوب سختيانى آن را براى من حديث كرد و بر شما باد به فرا گرفتن از او .\r\nعارم بن فضل از حماد بن زيد از خود ايوب ما را خبر داد كه مىگفته است * هنگامى كه محمد بن سيرين شروع به خواندن وصيت خود كرد من خواستم برخيزم و فاصله بگيرم ، گفت بر جاى باش كه از تو چيزى پوشيده نيست .\r\nعارم بن فضل از حماد بن زيد ما را خبر داد كه مىگفته است * هيچ كس را نديدم كه بيشتر از ايوب و يونس به هنگام پاسخ بگويد نمىدانم ، و ابن عون در اين باره چيز شگفت انگيزى بود .\r\n\r\n\r\n","description":"","footnote":"\r\n( 1 ) سختيان به معنى پوست دباغى شده بز و نام شهرى است كه ايوب منسوب به آن است . به منتهى الارب مراجعه فرماييد .\r\n( 2 ) چون اين طاعون مردم را ريشه كن و درو كرده است به جارف مشهور است . به لسان العرب مراجعه فرماييد .\r\n","page_name":" 255 ","page_number":273},
  {"content":"\r\n\r\n( 1 ) سليمان بن حرب از حماد بن زيد ما را خبر داد كه مىگفته است * هر گاه كسى از ايوب دربارهء چيزى مىپرسيد پس از آنكه پاسخش را مىداد از او مىخواست آن را بازگو كند ، اگر همانگونه كه گفته بود آن را بازگو مىكرد در موارد ديگر هم پاسخ مىداد و اگر مطلب را درهم مىآميخت پاسخ نمىداد .\r\nاسماعيل بن عبد الله بن زرارة جرمى از گفتهء ضمرة ، از ابن شوذب ما را خبر داد كه مىگفته است ، هر گاه از ايوب سختيانى چيزى را مىپرسيدند كه پاسخ درستى براى آن نداشت مىگفت از اهل علم بپرس .\r\nعارم بن فضل از حماد بن زيد ما را خبر داد كه مىگفته است * ايوب مىگفت چه كسى از اين گرفتارى به سلامت مىماند كه چون حديثى براى مردم نقل كند و ببيند ميان ايشان موقعيتى به دست مىآورد بر خود نبالد و بر دلش غرور و شيفتگى نيفتد .\r\nعارم بن فضل از حماد بن زيد ما را خبر داد كه مىگفته است * از ايوب دربارهء چيزى پرسيدند گفت در اين باره خبرى به من نرسيده است ، پرسنده گفت رأى خود را بگو ، گفت انديشه به آن نرسيده است .\r\nعارم بن فضل از حماد بن زيد ما را خبر داد كه مىگفته است * بر ايوب و ابن عون جز دربارهء حديث بيمى ندارم ، عارم مىگويد اين موضوع را براى يحيى بن سعيد گفتم ، گفت من هم بر سفيان ثورى جز دربارهء حديث بيمى ندارم .\r\nعارم بن فضل از حماد بن زيد ما را خبر داد كه مىگفته است * فقيهان برجسته ما ايوب و ابن عون و يونس هستند ، عارم مىگويد اين موضوع را به ابن داود گفتم ، او گفت سفيان ثورى مىگفت فقيهان برجستهء ما ابن ابى ليلى و ابن شبرمه‌اند .\r\nسليمان بن حرب از حماد بن زيد ما را خبر داد كه مىگفته است * در برابر قرائت و خواندن قرآن جرعهء آبى به ايوب نمىآشاماندى مگر اينكه او را بشناسى ، موهاى سرش پرپشت بود و فقط سالى يك بار آن را مىتراشيد ، گويد گاهى موى سر او چنان بلند مىشد كه آن را مىبافت و چنان مىشد كه گويى فرق باز مىكرد . « 1 »\r\nعفان بن مسلم از حماد بن سلمه ما را خبر داد كه مىگفته است * ايوب موى سر خود را از اين سال تا سال بعد كوتاه نمىكرد .\r\n\r\n\r\n","description":"","footnote":"\r\n( 1 ) پيوند ميان دو بخش اين روايت بر بنده روشن نشد ، از راهنمايى سپاسگزار خواهم بود .\r\n","page_name":" 256 ","page_number":274},
  {"content":"\r\n\r\n( 1 ) موسى بن اسماعيل از حمّاد بن زيد ما را خبر داد كه مىگفته است * ايوب مىگفت گروهى مىخواهند و دوست مىدارند كه برترى يابند و خداوند چيزى جز فرو كاستن آنان را نمىخواهد و ديگران مىخواهند فروتن باشند و خداوند چيزى جز برافراشتن آنان را نمىخواهد .\r\nهمو مىگفته است گاهى ايوب مرا از راهى دور تر مىبرد و به او مىگفتم آن راه ديگر نزديك‌تر است ، مىگفت من از اين مجالس - مردمى كه در راه نشسته‌اند - پرهيز مىكنم و هر گاه ايوب سلام مىداد آنان به گونه‌يى پاسخ مىدادند كه فراتر از هر پاسخى بود كه به ديگران مىدادند و ايوب مىگفت پروردگارا تو مىدانى كه من چنين چيزى را نمىخواهم و اين گفتهء خود را تكرار مىكرد ، گويد در آن روزگار پارسايان دامن پيراهن خود را فروهشته نمىداشتند و آن را تا حدود ساق پا بالا مىداشتند ولى ايوب دامن پيراهن خود را بر زمين مىكشيد .\r\nگويد عبد الرزاق از معبد نقل مىكرد كه مىگفته است * بر تن ايوب پيراهنى ديدم كه دامنش بر زمين كشيده مىشد در آن باره با ايوب سخن گفتم ، پاسخ داد كه اى ابو عروة در روزگاران گذشته شهرت و نامورى در دامن كشيدن بود و امروز نامورى در بالا نگه داشتن است .\r\nعارم بن فضل از حماد بن زيد ما را خبر داد و گفت مىگفته است * ايوب كه در تشييع جنازه‌يى بود با من كه به بازار مىرفتم برخورد كرد ، من براى همراهى با او برگشتم ، گفت به بازار خودت برو .\r\nعمرو بن عاصم از ربيع بن مسلم ما را خبر داد كه مىگفته است * همراه ايوب سختيانى مسافرت كرديم - حج گزارديم - چون به ناحيه ابطح رسيديم مردى تنومند و به ظاهر خشن كه جامه پنبه‌يى كلفت بر تن داشت از پى مردم بصره راه افتاد و مىپرسيد آيا از ايوب بن ابى تميمه خبر داريد ؟ من به ايوب گفتم اين مرد در جستجوى تو است ، ايوب همين كه او را ديد خود را شتابان به او رساند و يك ديگر را در آغوش كشيدند و گردن به گردن سائيدند ، من پرسيدم كه اين مرد كيست ؟ گفتند سالم پسر عبد الله بن عمر است .\r\nعمرو بن عاصم از گفتهء سليمان بن مغيره ما را خبر داد كه مىگفته است * پيش حميد بن هلال بوديم ايوب سختيانى و يونس بن عبيد هم آن جا بودند ، حميد برخاست كه پيش خانوادهء خود برود ايوب و يونس هم از پى او برخاستند ، من متوجه شدم كه حميد از اين\r\n\r\n","description":"","footnote":"","page_name":" 257 ","page_number":275},
  {"content":"\r\n\r\n( 1 ) احترام ايشان ناراحت شد ، حميد روى به من كرد و گفت چنين گمان مىكنم كه اگر براى حسن بصرى و ابن سيرين حادثه‌يى پيش آيد ايوب و يونس را به جانشينى خود خواهند گماشت ، گويد گفتم ما هم همين اميد را داريم ، گفت مگر نديدى كه آن دو از پى من حركت و از من پيروى كردند ، و معلوم شد آن كار را به راستى خوش نمىدارد .\r\nعارم بن فضل از حماد بن زيد ما را خبر داد كه مىگفته است * هيچ كس را نديده‌ام كه بيشتر از ايوب و ابن عون براى اهل قبله اميد رستگارى داشته باشد .\r\nعارم از حماد بن زيد ما را خبر داد كه مىگفته است * هيچ كس را نديده‌ام كه بيشتر از ايوب به هنگام ديدار با مردان - محدثان و شاگردان - گشاده رو و متبسم باشد ، البته در اين راستا هارون بن رئاب چيز شگفتى بود .\r\nعارم بن فضل از حماد بن زيد ، از خود ايوب ما را خبر داد كه مىگفته است * من موضوع تقدير ( اعتقاد به قدر ) را از دين نمىدانم .\r\nعارم بن فضل از حماد بن زيد ما را خبر داد كه مىگفته است * ايوب مىگفت اگر آدمى زهد خود را پوشيده بدارد براى او بهتر از آن است كه آن را آشكار سازد .\r\nعارم بن فضل از حماد بن زيد ما را خبر داد كه مىگفته است * همراه ايوب راه مىرفتم مرا از راه‌هاى كم آمد و شد مىبرد و شگفت مىكردم كه چگونه راه‌هاى گريز از مردم را مىشناسد كه نگويند اين ايوب است .\r\nعفان بن مسلم از بشر بن مفضل ، از ابن عوف ما را خبر داد كه مىگفته است * هنگامى كه محمد بن سيرين در گذشت گفتيم پس از او چه كسى براى ما خواهد بود ؟ و خود پاسخ داديم كه ايوب براى ما خواهد بود .\r\nحجاج از شعبه ما را خبر داد كه مىگفته است * ايوب مىگفت اينك نام من اين سو و آن سو بر زبان آورده مىشود و دوست ندارم كه چنين باشد ، شعبه مىگويد بسيار اتفاق مىافتاد كه همراه او براى كارهايش بيرون مىرفتم و چون مىخواستم همراه او راه بروم اجازه نمىداد و خود از گوشه و كنارهايى مىرفت كه شناخته نشود .\r\nعارم بن فضل از حماد بن زيد ما را خبر داد كه * ايوب مىگفته است هيچ كس بر روى زمين براى من محبوب‌تر از پسرم بكر نيست و با اين حال اگر او را به خاك بسپرم براى من خوشتر از اين است كه هشام يا يكى ديگر از خليفگان پيش من آيند .\r\nعارم بن فضل از حماد بن زيد از گفتهء يكى از همسايگان ايوب ما را خبر داد كه\r\n\r\n","description":"","footnote":"","page_name":" 258 ","page_number":276},
  {"content":"\r\n\r\n( 1 ) مىگفته است * روز عيد فطر پيش از آنكه همسايگان چاشت بخورند كاسه‌هاى خوراكى ايوب بر در خانه‌ها برده مىشد .\r\nعارم بن فضل از حماد بن زيد ما را خبر داد كه مىگفته است * هنگامى كه ايوب آهنگ حج داشت به من گفت براى من يك رداى پنبه‌يى از نوع ارزان يا نوع مويى آن خريدارى كن كه در آن براى ناقهء خود علوفه بريزم ، گويد چنان كردم و چون باز آمد همان پارچه را ديدم كه زير پيراهن خود پوشيده است ، ايوب فهميد كه من متوجه شدم ، گفت اگر پوشيده مىماند براى من خوشتر از آن بود كه آن را بپوشم .\r\nسليمان بن حرب از حماد بن زيد ما را خبر داد كه مىگفته است * ايوب جامه‌يى سرخ داشت كه هر گاه براى حج احرام مىبست آن را مىپوشيد و آن جامه را براى كفن خود آماده ساخته بود و شب‌هاى بيست و سوم و بيست و چهارم ماه رمضان آن را مىپوشيد ، در يكى از آن شب‌ها همسر ايوب گفت كه امشب با جامه رنگ شده با زعفران بيرون رفت ، حماد مىگفته است بار و بنه ايوب در مكه دزديده شده بود و آن جامه سرخ هم كه ميان بار و بنه‌اش بود دزديده شد .\r\nسليمان بن حرب از حماد بن زيد ما را خبر داد كه مىگفته است * گاهى مردى كنار ايوب مىنشست و چنان مىنمود كه گويى ايوب او را نمىشناسد ، ولى اگر آن مرد مريض مىشد يا كسى از او مىمرد ايوب پيش از همه حاضر مىشد به گونه‌يى كه آن مرد مىپنداشت از گرامىترين مردم در نظر ايوب است .\r\nسليمان بن حرب از حماد بن زيد ما را خبر داد كه مىگفته است * يعلى بن حكيم كه از آزاد كردگان و وابستگان قبيلهء ثقيف بود در شام در گذشت و خانه‌اش اين جا و ميان اين محله و قبيله بود ، كسى جز مادرش باقى نمانده بود ، ايوب پيش مادر يعلى رفت و سه روز آن جا بود و كنار خانهء او مىنشست و ما آن جا پيش او مىرفتيم ، مادر يعلى همواره به خانهء ايوب مىرفت و گاهى شب را هم همانجا مىماند تا آنكه ايوب در گذشت .\r\nعفان بن مسلم از حماد بن زيد ما را خبر داد كه مىگفته است * از ايوب مىپرسيديم دربارهء اين مسئله و آن مسئله از محمد بن سيرين چه شنيده‌اى ؟ مىگفت چنين و چنان ، مىگفتيم بيشتر توضيح بده و متن آن را بگو ، مىگفت مگر اين گفته مرا نپذيرفتيد ؟ مىگفتيم همين كافى است ؟ مىگفت آرى .\r\nگويد يحيى بن سعيد از گفتهء شعبه نقل مىكرد كه مىگفته است * از ايوب دربارهء\r\n\r\n","description":"","footnote":"","page_name":" 259 ","page_number":277},
  {"content":"\r\n\r\n( 1 ) قرائت حديث پرسيدم ، گفت پسنديده است .\r\nابو محمد يمامى ما را خبر داد و گفت از عبد الرزاق شنيدم كه از گفتهء معمر نقل مىكرد كه ايوب مىگفته است ، بر من گران مىآيد كه حديثى از احاديث محمد بن سيرين را بشنوم كه از خود او نشنيده باشم ، معمر مىگفته است و همانا بر من گران مىآيد كه حديثى از احاديث ايوب را بشنوم كه از خود او نشنيده باشم .\r\nاسماعيل بن ابراهيم مىگويد ، ايوب براى ما گفت كه * ابو قلابه وصيت كرده بود كتابهايش را به من بدهند و آنها را از شام براى من آوردند و من ده و چند درم كرايه آن را پرداختم .\r\nعارم بن فضل از گفتهء حماد بن زيد ما را خبر داد كه مىگفته است * ايوب هنگامى كه لنگ مىبست نافش پديدار بود .\r\nعارم از گفتهء حماد بن زيد ما را خبر داد كه مىگفته است * ايوب گاهى موهاى سر و ريش خود را با رنگ سرخ خضاب مىبست .\r\nعارم از گفتهء حماد بن زيد ما را خبر داد كه مىگفته است * من خود بندهاى پيراهنى را كه ايوب در آن كفن شد گره زدم .\r\nگويد كس ديگرى غير از عارم ما را خبر داد كه همگان اتفاق دارند كه ايوب در طاعون بصره به سال يكصد و سى و يك در شصت و سه سالگى در گذشته است .\r\n\r\nحميد بن ابى حميد طويل « 1 »\r\nآزاد كرده و وابستهء طلحة الطلحات خزاعى « 2 » .\r\nكنيه‌اش ابو عبيدة و نام پدرش طرخان بوده است ، حميد محدثى مورد اعتماد و پر حديث بوده است جز اينكه گاهى با حذف اسناد از انس بن مالك روايت مىكند .\r\nگويد از گفتهء حماد بن سلمه به نقل از خود حميد مرا خبر دادند كه مىگفته است * كتابهاى حسن بصرى را گرفته و براى خود رونويسى كرده و سپس برگردانده است ، حميد\r\n\r\n\r\n","description":"","footnote":"\r\n( 1 ) خوانندگان گرامى توجه دارند كه هر گاه كلمهء حميد همراه با عبد نباشد به صورت مصغّر است .\r\n( 2 ) طلحة بن عبد الله بن خلف خزاعى از نامورتر بخشندگان و اشراف بصره و از سرسپردگان امويان كه مورد احترام ايشان بوده و حدود سال 65 هجرى در گذشته است . به الاعلام ، ج 3 ، ص 331 مراجعه شود .\r\n","page_name":" 260 ","page_number":278},
  {"content":"\r\n\r\n( 1 ) به سال يكصد و چهل و دو در گذشته است .\r\n\r\nعلى بن زيد بن جدعان\r\nاز فرزندزادگان عبد الله بن جدعان قرشى است كه از خاندان تيم بوده‌اند ، على بن زيد به هنگام زاده شدن كور بوده است ، او محدثى پر حديث و در او ضعف و سستى بوده است و به گفته‌اش استناد نمىشود .\r\n\r\nابو عبد الله شقرى\r\nنامش سلمه و پسر تمّام و محدثى مورد اعتماد بوده است .\r\n\r\nعبد الكريم\r\nكنيه‌اش ابو اميّة و پسر ابو مخارق بوده است .\r\n\r\nسليمان بن طرخان تيمى\r\nكنيه‌اش ابو معتمر بوده است .\r\nگويد از يزيد بن هارون شنيدم كه مىگفت او از قبيلهء تيم نبوده بلكه از قبيلهء مرّة است و چون خانه‌اش در محله تيم بوده به تيمى معروف شده است .\r\nگويد سليمان محدثى مورد اعتماد و پر حديث بوده است و از عابدان بسيار كوشا بوده آن چنان كه تمام شب را نماز مىگزارده است و نماز بامداد را با همان وضويى كه براى نماز عشاء مىگرفته مىگزارده است ، او و پسرش معتمر شبها در مساجد مىگشته‌اند و تا سپيده دم در اين مسجد و آن مسجد نماز مىخوانده‌اند ، سليمان به على بن ابى طالب عليه السلام گرايش داشته است .\r\nسليمان مىگفته است * فلان كس و ديگرى صحيفه جابر را براى خود گرفتند به من\r\n\r\n","description":"","footnote":"","page_name":" 261 ","page_number":279},
  {"content":"\r\n\r\n( 1 ) هم گفتند آن را بگير من گفتم نه ، سليمان در بصره به سال يكصد و چهل و سه در گذشته است .\r\n\r\nشعيب بن حبحاب\r\nكنيه‌اش ابو صالح و وابستهء خاندان زافر است كه شاخه‌يى از قبيلهء معاول بوده‌اند و معاول خود از شاخه‌هاى قبيله ازد بوده است ، اين موضوع را مردى از فرزندزادگان شعيب براى من گفت ، او محدثى مورد اعتماد و او را حديثهايى بوده است .\r\n\r\nابو بشر\r\nنامش جعفر و پسر ابو وحشيّه بوده است و نام ابو وحشيه اياس بوده است ، ابو بشر محدثى مورد اعتماد و پر حديث بوده است ، يحيى بن سعيد مىگفت شعبه حديث ابو بشر را ضعيف مىشمرد ، گويد ابو بشر از حبيب بن سالم هيچ حديثى نشنيده است ، ابو بشر به سال يكصد و بيست و پنج در گذشته است .\r\n\r\nربيعة بن ابى حلال عتكى\r\nمحدثى كه حديث بوده است .\r\n\r\nيحيى بن عتيق\r\nمحدثى مورد اعتماد و او را حديثهايى بوده است .\r\n\r\nيحيى بن ابى اسحاق حضرمى\r\nمورد اعتماد بوده و او را حديثهايى است او از آگاهان به قرآن و دانا به علوم عربى و نحو\r\n\r\n","description":"","footnote":"","page_name":" 262 ","page_number":280},
  {"content":"\r\n\r\n( 1 ) بوده است .\r\n\r\nابان بن ابى عياش شنّى\r\nاز قبيلهء عبد القيس بوده و حديث‌هاى او متروك و رها شده است .\r\nگويد عارم بن فضل و يحيى بن عباد هر دو از گفتهء حماد بن زيد ما را خبر دادند كه مىگفته است * سلم علوى ما را گفت كه خودم ابان را پيش انس ديدم كه مىنوشت ، عارم مىگويد پيش سرّاج و يحيى بن عباد مىگويد در گوشه پنهانى .\r\n\r\nمطر بن طهمان ورّاق\r\nاو از مردم خراسان و در او ضعفى در حديث بوده است .\r\nحجاج مىگويد ، از شعبه شنيدم كه مىگفت مطر وراق مىگفت اينان نيكو حديث كرده‌اند و گفت ابو تياح از ابو قدّاك براى ما حديث كرد و همين جا اشتباه كرد كه منظورش ابو وداك بود .\r\n\r\nابو عشراء دارمى\r\nنامش اسامه و نام پدرش مالك بن قهطم بوده است ، برخى هم گفته‌اند نامش عطارد و پسر برز بوده است ، او عربى صحرانشين بوده كه در حضر كه جايى در راه بصره است ساكن بوده است ، او ناشناخته است و او را حديثى است و حماد بن سلمه از او روايت كرده است .\r\n\r\nيزيد بن حازم ازدى\r\nاز شاخه جهضم است و كنيه‌اش ابو بكر و ان شاء الله مورد اعتماد بوده است .\r\nوهب بن جرير بن حازم ما را خبر داد كه يزيد بن حازم در پايان سال يكصد و چهل و هفت و آغاز سال يكصد و چهل و هشت در گذشته است .\r\n\r\n","description":"","footnote":"","page_name":" 263 ","page_number":281},
  {"content":"\r\n\r\n( 1 )\r\n\r\nداود بن ابى هند\r\nكنيه‌اش ابو بكر و نام پدرش دينار بوده و از عمرو بن عاصم شنيدم مىگفت داود از آزاد كردگان و وابستگان خاندان اعلم از قشيرىها بوده است .\r\nگويد على بن عبد الله از گفتهء سفيان ما را خبر داد كه مىگفته است * از داود بن ابى هند شنيدم مىگفت من هم گرفتار طاعون شدم و بىهوش شدم در آن حال گويى دو تن پيش من آمدند يكى از ايشان بيخ زبان و ديگرى گودى كف پايم را بررسى كردند ، يكى از ديگرى پرسيد چه چيزى يافتى ؟ گفت تسبيح و تكبير و اندكى گام برداشتن به سوى مسجدها و اندكى از قرائت قرآن ، داود مىگفت در آن هنگام چيزى از قرآن نياموخته بودم ، و هر گاه پى كار و نيازى مىرفتم مىگفتم خدا را فراياد آورم و ذكر بگويم تا نيازم بر آورده شود ، و چون از طاعون بهبودى يافتم به قرآن رو آوردم و آن را فرا گرفتم .\r\nعفان بن مسلم از حماد بن سلمه ما را خبر داد كه مىگفته است * پيش داود بن ابى هند به خانه‌اش رفتم فرش‌ها و پرده‌ها و جامه‌ها يمنى سرخ رنگ ديدم ، « گويد يزيد بن هارون مىگفته است داود و سعيد بن ابى عروبة هم آن جا آمدند و من از هر دو حديث شنيدم » . « 1 »\r\nداود به سال يكصد و سى و نه در گذشته است ، او از مردم سرخس بود و همانجا زاده شده بود ، او محدثى مورد اعتماد و پر حديث بوده است .\r\n\r\nعلى بن حكم بنانى\r\nاو از نژادگان خاندان بنانة و كنيه‌اش ابو حكم بوده است ، محدثى مورد اعتماد بوده و او را حديثهايى است و به سال يكصد و سى و يك در گذشته است .\r\n\r\n\r\n","description":"","footnote":"\r\n( 1 ) اين جمله با موضوع ارتباطى ندارد و روشن به نظر نمىرسد .\r\n","page_name":" 264 ","page_number":282},
  {"content":"\r\n\r\n( 1 )\r\n\r\nعاصم بن سليمان احول\r\nكنيه‌اش ابو عبد الرحمان و از آزاد كردگان و وابستگان بنى تميم بوده است ، به روزگار خلافت منصور قاضى مداين و سپس مأمور مراقبت در اوزان و مكيال كوفه بوده است ، محدثى مورد اعتماد و پر حديث بوده و به سال يكصد و چهل و يك يا يكصد و چهل و دو در گذشته است .\r\n\r\nحفص بن سليمان\r\nكنيه‌اش ابو الحسن و از بردگان آزاد كرده و وابستهء بنى منقر و داناترين مردم بصره به گفته‌هاى حسن بصرى بوده است .\r\nيحيى بن سعيد مىگويد ، شعبه مىگفت حفص بن سليمان كتابى را از من گرفت و آن را بر نگرداند و او كتاب‌هاى مردم را مىگرفت و از آن رونويسى مىكرد ، او اندكى پيش از طاعون بصره درگذشته و طاعون به سال يكصد و سى و يك بوده است .\r\n\r\nابو نعامة عدوى\r\nنامش عمرو و نام پدرش عيسى و در حديث ضعيف بوده و روح بن عبادة از او روايت كرده است .\r\n\r\nسعيد بن يزيد\r\nكنيه‌اش ابو مسلمه و محدثى مورد اعتماد بوده است ، شعبه و حماد بن زيد و اسماعيل بن عليّة از او روايت كرده‌اند .\r\n\r\n","description":"","footnote":"","page_name":" 265 ","page_number":283},
  {"content":"\r\n\r\n( 1 )\r\n\r\nسعيد بن ابى صدقه\r\nكنيه‌اش ابو قره و ان شاء الله مورد اعتماد بوده است .\r\n\r\nعمارة بن ابى حفصة\r\nكنيه‌اش ابو روح و محدثى مورد اعتماد بوده است ، شعبه و اسماعيل بن عليّة از او روايت كرده‌اند .\r\n\r\nعثمان بتّى\r\nاو پسر سليمان بن جرموز است ، محدثى مورد اعتماد و او را حديثهايى است و فقيه و صاحب راى بوده است .\r\nمحمد بن عبد الله انصارى ما را خبر داد و گفت كه عثمان بتّى از مردم كوفه بوده كه به بصره كوچ كرده است و همانجا ساكن شده است ، كنيه‌اش ابو عمرو و آزاد كرده و وابستهء بنى زهره بوده است و چون گليم و طيلسان خز مىفروخته به بتّى معروف شده است .\r\n\r\nمنصور بن عبد الرحمان عذرى غدّانى\r\nاسماعيل بن عليه از او روايت كرده است .\r\n\r\nعسل بن سفيان تميمى\r\nضعفى در او بوده و شعبه گاهى از او روايت كرده است .\r\n\r\n","description":"","footnote":"","page_name":" 266 ","page_number":284},
  {"content":"\r\n\r\n( 1 )\r\n\r\nابو رجاء ازدى\r\nنامش محمد و نام پدرش سيف و محدثى مورد اعتماد بوده و از حسن بصرى روايت مىكرده است ، حماد بن زيد و يزيد بن زريع و اسماعيل بن عليه از او روايت كرده‌اند .\r\n\r\nعوف بن ابى جميله اعرابى\r\nكنيه‌اش ابو سهل و آزاد كرده و وابستهء قبيله طيئ و محدثى مورد اعتماد و پر حديث بوده است ، يكى از راويان كه كار عوف را مهم مىدانست مىگفت او از حسن بصرى چيزهايى نقل مىكرد كه هيچ كس نقل نكرده است ، عوف شيعه بود .\r\nمحمد بن عبد الله انصارى ما را خبر داد و گفت * از عوف بن ابى جميله پرسيدم اى ابو سهل به چه جهت مىگويى حسن بصرى براى من حديث كرد ؟ گفت به من خبر رسيده است كه دوستان و ياران تو مىگويند حسن بصرى گفته است كه رسول خدا ( ص ) چنين فرمود ، با ناراحتى پرسيد چه كسى اين سخن را مىگويد ؟ به خدا سوگند من حساب اشعث را به حساب حسن بصرى نمىگذارم ، گفتم عمرو بن عبيد چنين مىگويد ، گفت عمرو بن عبيد دروغ مىگويد ، من روايات خود را از حسن بصرى پيش از فتنه ابن اشعث شنيده‌ام . محمد بن عبد الله انصارى مىگفت عوف از همه همگنان خود سالخورده‌تر بود و به سال يكصد و چهل و شش در گذشت .\r\n\r\nزياد اعلم\r\nآزاد كرده و وابستهء بانويى از قبيلهء باهله بوده است و ان شاء الله مورد اعتماد است .\r\n\r\nخليف بن عقبة\r\nبن ربيعة بن شيبان بن عبيد بن عمرو بن مخلب بن عوف بن ثعلبة بن ذبيان بن ربيع بن حارث و\r\n\r\n","description":"","footnote":"","page_name":" 267 ","page_number":285},
  {"content":"\r\n\r\n( 1 ) اين حارث همان مقاعس بن عمرو بن كعب بن ثعلب بن زيد منات بن تميم است .\r\nكنيهء خليف ابو بكر است و اين كنيه را استادش محمد بن سيرين به او داده است ، او موهاى سپيد خود را اندكى رنگ مىكرد ، خليف پيش از كشته شدن ابراهيم بن عبد الله بن حسن در بصره به سن شصت و يك سالگى در گذشته است .\r\n\r\nابو ذبيان\r\nنامش خليفة و نام پدرش كعب است .\r\n\r\nابو دلان\r\nنامش حيان و نام پدرش يزيد و محدثى كم حديث بوده است .\r\n\r\nابو ايوب\r\nنامش عبد الله و پسر ابو سليمان و از آزاد كردگان و وابستگان عثمان بن عفان بوده است ، حماد بن سلمه و اسحاق بن عثمان از او روايت كرده‌اند .\r\n\r\nخالد بن مهران حذّاء « 1 »\r\nكنيه‌اش ابو مبارك و آزاد كرده و وابستهء خاندان عبد الله بن عامر بن كريز از قبيلهء قريش است ، او موزه گر و كفش دوز نبوده ولى چون با آن گروه نشست و برخاست داشته است به اين لقب نامور شده است .\r\nگويد فهد بن حيان قيسى مىگويد * خالد هيچ‌گاه كفش دوزى نكرده و چون مىگفته است چنين گام برداريد به آن لقب نامور شده است ، گويد خالد محدثى مورد اعتماد و\r\n\r\n\r\n","description":"","footnote":"\r\n( 1 ) صيغهء بيان شغل به معنى موزه‌گر و كفشدوز است .\r\n","page_name":" 268 ","page_number":286},
  {"content":"\r\n\r\n( 1 ) پر حديث و با هيبت بوده است و هيچ كس را ياراى گستاخى بر او نبوده است و مىگفته است من هرگز حديثى را ننوشته‌ام مگر احاديث بلند را و آنها را هم همين كه حفظ مىكردم از ميان مىبردم .\r\nخالد بن مهران به سرپرستى خزانه عوارض بصره و جهاز خانه شتران گماشته شد و به سال يكصد و چهل و يك به روزگار خلافت ابو جعفر منصور در گذشت .\r\n\r\nيونس بن عبيد\r\nكنيه‌اش ابو عبد الله و آزاد كرده و وابستهء قبيلهء عبد القيس و محدثى مورد اعتماد و پر حديث بوده است ، يونس مىگفته است هرگز چيزى ننوشتم .\r\nعارم بن فضل از حماد بن زيد ما را خبر داد كه مىگفته است * يونس هر گاه حديثى را نقل مىكرد سه بار استغفار مىكرد - كه مبادا تحريفى در آن حديث شده باشد .\r\nفهد بن حيان و جز او ما را خبر دادند كه يونس به سال يكصد و سى و نه در گذشته است .\r\nمحمد بن عبد الله انصارى ما را خبر داد و گفت * خودم سليمان و عبد الله پسران على بن عبد الله بن عباس و جعفر و محمد پسران سليمان بن على را ديدم كه تابوت يونس را بر دوش مىبردند و عبد الله بن على مىگفت به خدا سوگند اين شرف و برترى است .\r\n\r\nسلمة بن علقمه\r\nكنيه‌اش ابو بشر و از قبيلهء تميم و محدثى مورد اعتماد بوده است .\r\n\r\nسوّار بن عبد الله\r\nبن قدامة بن عنزة بن نقب بن عمرو بن حارث بن خلف بن حارث بن مجفر بن كعب بن عنبر بن عمرو بن تميم . محدثى كم حديث بوده و براى ابو جعفر منصور سرپرستى قضاوت بصره را بر عهده گرفت .\r\n\r\n","description":"","footnote":"","page_name":" 269 ","page_number":287},
  {"content":"\r\n\r\n( 1 ) گويد به كار بن محمد ما را خبر داد و گفت سوار بن عبد الله را ديدم كه چون مىخواست حكم صادر كند سرش را بلند مىكرد و به آسمان مىنگريست و ديدگانش به اشك مىنشست و سپس حكم مىكرد .\r\n\r\nابو مروان غنوى\r\nنامش ابراهيم و پسر علاء و محدثى مورد اعتماد بوده است .\r\n\r\nسعيد بن اياس جريرى\r\nكنيه‌اش ابو مسعود و محدثى مورد اعتماد بوده است جز اينكه در آخر عمر مطالب را درهم مىآميخته است .\r\nيحيى بن سعيد قطّان از گفتهء كهمس نقل مىكرد كه مىگفته است * به هنگام طاعون مطالب نادرست و در هم آميخته از جريرى مىشنيديم .\r\nيزيد بن هارون ما را خبر داد و مىگفت * به سال يكصد و چهل و دو كه نخستين سال ورود من به بصره بود از جريرى حديث شنيدم و چيز نادرستى از او نشنيدم و همان هنگام به ما گفته بودند كه او مطالب را به يك ديگر مىآميزد و پس از ما اسحاق ازرق از او حديث شنيده است .\r\nيزيد مىگويد من از شعبه به سال يكصد و چهل حديث شنيدم و پس از آن هم از او مىشنيدم ، گفته‌اند جريرى به سال يكصد و چهل و چهار در گذشته است .\r\n\r\nعبد الله بن عون بن ارطبان\r\nكنيه‌اش ابو عون و آزاد كرده و وابسته عبد الله بن درّة بن سرّاق مزنى و بزرگتر از سليمان تميمى و از هواداران عثمان بوده است ، او محدثى مورد اعتماد و پرهيزگار و پر حديث بوده است .\r\nبكّار بن محمد ما را خبر داد و گفت از عبد الله بن عون شنيدم مىگفت انس بن مالك\r\n\r\n","description":"","footnote":"","page_name":" 270 ","page_number":288},
  {"content":"\r\n\r\n( 1 ) را ديدم كه لگام مركب او را به دست گرفته‌اند ، بر سر او آنچه بر سر من رسيده نرسيده است ، مرا رها كرده‌اند و نمىتوانم براى انجام كارى از خانه بيرون روم - شكايت از بسيارى مراجعه كنندگان .\r\nعارم بن فضل از گفتهء حماد بن زيد ما را خبر داد كه مىگفته است * ابن عون سه سال پيش از طاعون جارف زاده شده است .\r\nمحمد بن عبد الله انصارى ما را خبر داد كه * هر گاه ابن عون از كنار قدريان مىگذشت بر آنان سلام نمىداد .\r\nبكّار بن محمد ما را خبر داد كه ابن عون در كوفه دانش بسيارى - حديث فراوانى شنيده بود و آن را بر محمد بن سيرين عرضه كرد ، احاديثى را كه محمد گفته بود بسيار خوب است نقل مىكرد و از نقل بقيه آن تا هنگامى كه در گذشت خوددارى كرد ، و هر گاه مىخواست حديثى نقل كند از بيم آنكه مبادا چيزى بر آن بيفزايد يا بكاهد چندان خشوع مىكرد كه بر او رحمت مىآوردى .\r\nگويد عفان بن مسلم از اسماعيل بن عليّه ما را خبر داد كه مىگفته است * شنيدم ابن عون مىگفت از دانش مشايخ به خدا پناه مىبرم .\r\nگويد ابو قطن مىگفت از ابن عون شنيدم كه مىگفت * دوست مىدارم كه از گرفتارىهاى علم سرو تن بيرون برم - اگر نفعى نمىبرم زيانى نكنم .\r\nبه كار بن محمد ما را خبر داد و گفت ابن عون مرا گفت اى برادر زاده راه را هم بر من بسته‌اند و نمىتوانم براى انجام كارى از خانه بيرون روم ، يعنى ميان راه هم حديث از او مىپرسيده‌اند .\r\nبه كار مىگويد ، ابن عون را يارانى بود كه چون بر در خانه‌اش مىرفتند به طور خصوصى ايشان را مىپذيرفت ولى براى گروه‌ها و به صورت اجتماع اجازه نمىداد .\r\nبه كار بن محمد ما را خبر داد و گفت * هنگامى كه ياران ابن عون پيش او مىآمدند سلام مىدادند و چنان بىحركت و خاموش مىماندند كه گويى بر سرشان مرغ نشسته است ، آنان را خشوع و خضوعى بود كه در كس ديگرى ديده نمىشد ، پاسخى كه ابن عون به ايشان مىداد همين بود كه بر شما درود و رحمت خدا باد ، ابن عون به هيچ يك از اصحاب حديث و جز ايشان اجازه نمىداد كه از پى او راه افتند ، خود ابن عون روزى از پى محمد بن سيرين راه افتاد ، محمد پرسيد كارى دارى ؟ گفت نه ، گفت برگرد .\r\n\r\n","description":"","footnote":"","page_name":" 271 ","page_number":289},
  {"content":"\r\n\r\n( 1 ) به كار بن محمد ما را خبر داد و گفت من نديدم كه ابن عون با هيچ كس شوخى و با كسى ستيز كند و يا شعرى بخواند و همواره به خود سرگرم بود .\r\nگويد به كار بن محمد ما را خبر داد و گفت ابن عون چون نماز بامداد را مىگزارد بر جاى خود رو به قبله مىنشست و به ذكر گفتن مىپرداخت و چون آفتاب مىدميد نخست دو ركعت نماز مستحبى مىگزارد و سپس به ياران و شاگردان خود توجه مىكرد .\r\nبه كار مىگويد * هرگز نديدم و نشنيدم كه ابن عون به كسى چه برده و چه كنيز دشنام دهد يا به گوسپند و مرغ و چيزى دشنام دهد و هيچ كس را نديدم كه بيش از او زبان خويش را نگهدارد .\r\nبه كار بن محمد مىگويد ، هرگز نشنيدم كه ابن عون دربارهء بلال بن ابى برده سخنى بگويد « 1 » ، و مرا خبر رسيده است كه گروهى به او گفته‌اند اى ابو عون بلال چنين و چنان كرده است و ابن عون پاسخ داده است كه گاه آدمى مظلوم است ولى چندان سخن مىگويد كه ظالم مىشود خاموش باشيد گمان نمىكنم هيچ يك از شما از من به بلال سخت‌گيرتر باشد ، گويد بلال بن ابى برده ابن عون را تازيانه زده بود كه چرا زن عربى را به همسرى گرفته است .\r\nبه كار بن محمد ما را خبر داد و گفت * روزگار درازى با ابن عون همنشينى داشتم تا هنگامى كه در گذشت و پدرم را وصى خود قرار داد ، تا هنگامى كه مرگ ميان من و او جدايى افكند نشنيدم كه هيچ سوگندى بر زبان آورد نه در مورد حق و درست و نه در مورد نادرست .\r\nهمو مىگويد ، ابن عون در طول سال روزى روزه مىگرفت و روزى روزه مىگشود و تا هنگامى كه در گذشت بر اين حال بود و هيچ‌گاه در دست او درم و دينارى نديدم و هرگز نديدم چيزى را وزن كند و هر گاه براى نماز وضو مىگرفت . هيچ كس او را در آن كار يارى نمىداد و پس از وضو گرفتن با دستمال يا پارچه‌يى به چهرهء خود مىكشيد ، او براى شركت در نماز جمعه چندان زود نمىرفت كه شناخته شود و چندان دير هم نمىرفت در همه كارها\r\n\r\n\r\n","description":"","footnote":"\r\n( 1 ) بلال نوهء ابو موسى اشعرى است كه امير و قاضى بصره و مورد توجه مروانيان بوده است ، او قاضى بدنامى بوده و سرانجام به فرمان يوسف بن عمر ثقفى زندانى شده و حدود سال يكصد و بيست و شش هجرى در زندان درگذشته است . براى آگهى بيشتر به زركلى ، الاعلام ، ج 2 ، ص 49 مراجعه فرماييد ؛ آنچه در خور دقت است تازيانه خوردن بردهء آزاد شده مسلمان به جرم ازدواج با زن عرب است كه به راستى نشانى از بى انصافى حكومت مروانى است هر چند كه سابقهء اين اعمال به دورهء خلافت عمر بن خطاب مىرسد .\r\n","page_name":" 272 ","page_number":290},
  {"content":"\r\n\r\n( 1 ) ميانه روى را خوشتر مىداشت و همراه مردم بودن را دوست مىداشت ، روزهاى جمعه و عيد فطر و قربان غسل مىكرد و به روز جمعه و هر دو عيد بوى خوش به كار مىبرد و آن را سنت مىدانست ، در ديگر روزها هم خوشبو و خوش لباس بود او به روز جمعه و هر دو عيد پاكيزه‌ترين جامه خود را مىپوشيد ، گاهى پياده و گاه سواره به نماز جمعه مىرفت و پس از پايان نماز جمعه در مسجد نمىماند ، در ماه رمضان فقط نمازهاى واجب را به جماعت مىگزارد و سپس در خانهء خود خلوت مىكرد ، چون در خانه‌اش خلوت مىكرد خاموش بود و فقط به گفتن الحمد لله ربنا بسنده مىكرد ، و من هرگز نديدم به حمام - گرمابه‌هاى عمومى - برود ، كارگزارى مسيحى داشت كه اجارهء حجره‌هاى خانه او را مىگرفت ، در خانه‌يى كه خودش هم همانجا ساكن بود و هم در خانه‌يى كه در بازار داشت مسيحيان و مسلمانان با هم زندگى مىكردند او كه در طبقهء بالاى خانهء خود مىنشست مىگفت مستأجران طبقهء پايين مسيحى هستند و مسلمانان در طبقهء زير ساكن نيستند ، ابن عون در مسجدى كه ميان خانه‌اش بود با ما نماز مغرب و عشا را به جماعت مىگزارد و او معمولا همهء نمازهاى خود را در همان مسجد همراه دوستانش كه حضور داشتند و فرزندانش و ساكنان آن خانه به صورت جماعت مىگزارد وابسته‌يى به نام زيد داشت كه اذان و اقامه مىگفت جملات اذان را دو بار و جملات اقامه را يك بار مىگفت ، گاهى ابن عون بر ما امامت مىكرد و گاه يكى از پسران خود را مقدم مىداشت ، چيزى را نمىخواست مگر اينكه پيش او مىآوردند هر گاه متوجه مىشد كه در خوراك او سير به كار برده‌اند آن را نمىچشيد . معمول چنين بود كه پيش از غذا خوردن خدمتكار مىآمد و دستهايش را مىشست و سپس براى او دستار مىآورد و دستهاى خود را با آن خشك مىكرد .\r\nبه كار بن محمد مىگويد يكى از كنيزكان آزاد شده و وابسته به ما كه نامش عينا بود مىگفت * هنگامى كه بردهء عبد الله بن محمد بوده است عهده‌دار خدمتكارى ابن عون بوده است ، گويد دختر عبد الله بن محمد همسر ابن عون بوده و مادرش همسر عبد الرحمان پسر او بوده است ، كنيزك مىگفت روزى براى ابن عون ديگ غذايى پختم و چون پيش او بردم بوى سير از آن استشمام كرد ، پرسيد در اين خوراك سير به كار برده‌اى ؟ گفتم آرى ، گفت خدايت بركت دهاد ، آن را از پيش من بردار ، كنيزك مىگفت از شرمسارى گويى آتش گرفتم و به خانهء سيرين گريختم .\r\n\r\n","description":"","footnote":"","page_name":" 273 ","page_number":291},
  {"content":"\r\n\r\n( 1 ) به كار بن محمد ما را خبر داد و گفت پيش عبد الله بن عون بودم سخن از قدر به ميان آمد ، ابن عون به من گفت اى برادر زاده ! من سال‌ها پيش از اين موضوع زاده شده‌ام و بسيارى از مردم را ديده‌ام كسى دربارهء قضا و قدر جز دو تن سخن نمىگفتند و آن دو معبد جهنى و سنهويه شوهرام موسى بودند و چيز بدى است .\r\nبه كار بن محمد ما را خبر داد و گفت * معتزله براى ابن عون پيش ابراهيم بن عبد الله بن حسن سخن‌چينى كردند و گفتند اين جا مردى به نام عبد الله بن عون است كه مردم را از يارى دادن به تو باز مىدارد ، ابراهيم بن ابن عون پيام فرستاد كه تو را با من چه كار است ؟ ابن عون از بصره بيرون رفت و در ناحيه قريظيّه « 1 » ساكن شد و همانجا بود تا سرانجام ابراهيم به آنجا كشيد كه كشيد .\r\nبه كار مىگفت * هنگامى كه ابراهيم بن عبد الله بن حسن قيام كرد ابن عون دستور داد درهاى خانه‌اش را كه در كوچه مربد بود بستند و اجازه نمىداد هيچ كس درى را بگشايد يا به پشت بام رود و بنگرد .\r\nبه كار بن محمد ما را خبر داد و گفت * هر گاه ابن عون به كسى چيزى مىداد پوشيده مىداد و هر كارى براى هر كس مىكرد پوشيده مىداشت و خوش نمىداشت كه كسى از آن آگاه شود .\r\nمحمد بن عبد الله انصارى ما را خبر داد و گفت * ابن عون براى ما نقل كرد كه خواب ديدم همراه محمد بن سيرين در بوستانى هستم ، محمد شروع به راه رفتن كرد و سنگ‌ها را اين سو و آن سو مىپاشيد من هم از پى او راه مىرفتم و همان كار را انجام مىدادم ، پيش محمد بن سيرين رفتم و موضوع را به او گفتم چنين احساس كردم كه خواب را مىداند - او هم همان خواب را ديده است ، در پاسخ گفت ما شاء الله تعبير آن چنين است كه مردى از پى مردى ديگر مىرود و از او خير و دانش مىآموزد ، او مىپنداشت كه من فروتنى مىكنم .\r\nبه كار بن محمد گويد * در حجره‌يى همراه ابن عون بودم پرسيدم آيا ابو محمد عبيدة اين اطراف نيست ؟ گفت نه نه پيش چه كسى اين سخن را مىگويى ، من مىخواستم ابن عون دربارهء كتابى سخنى براى من بگويد ، نپذيرفت .\r\n\r\n\r\n","description":"","footnote":"\r\n( 1 ) در معجم البلدان و تقويم البلدان نيامده است . شايد به سبب روييدن گياه قرظ كه مادهء رنگى بوده است نام گذارى شده است .\r\n","page_name":" 274 ","page_number":292},
  {"content":"\r\n\r\n( 1 ) محمد بن عبد الله انصارى ما را خبر داد و گفت * از عثمان بتّى شنيدم مىگفت گواهى دادن شخص براى پدرش روا نيست و پذيرفته نمىشود مگر كسى مانند ابن عون باشد ، انصارى مىگويد من آن را پذيرفتم ولى يك بار پيش سوّار بن عبد الله گواهى به سود پدرم و به زيان خود دادم آن را پذيرفت .\r\nمحمد بن عبد الله انصارى ما را خبر داد و گفت * ابن عون براى ما نقل كرد كه در اميرى سلم بن قتيبة « 1 » پيش او رفته است و گفته است السلام عليكم - بدون آنكه به امارت به او سلام دهد - سلم خنديده و گفته است همين گونه سلام دادن را به پاس ابن عون از او مىپذيريم .\r\nمحمد بن عبد الله انصارى ما را خبر داد و گفت * يك بار كه هشام بن حسان حديثى نقل كرد مردى از او پرسيد اين را چه كسى براى تو نقل كرده است ؟ گفت كسى كه به خدا سوگند چشم‌هاى من ديگر چنويى را نديده است يعنى عبد الله بن عون و در اين مورد حسن بصرى و محمد بن سيرين را هم استثناء نمىكنم .\r\nانصارى مىگويد يك بار هشام بن حسان از مكه برگشت و در حالى كه ما پيش ابن عون بوديم آن جا آمد و گفت به خدا سوگند هنوز پيش خانواده‌ام و پيش هيچ كس نرفته‌ام و به حضور تو آمده‌ام .\r\nمحمد بن عبد الله انصارى از گفتهء ابن عون ما را خبر داد كه مىگفته است * در خواب ديدم كه گويى در مسجد نشسته‌ام ناگاه ريگى جهيد و به گوشم رفت من سرم را كج كردم و سنگ‌ريزه بيرون آمد ، دربارهء اين خواب از ابن سيرين پرسيدم ، گفت داستان مردى است كه سخنى ناخوش شنيده ولى در دلش جا نگرفته است . « 2 »\r\nبكّار بن محمد ما را خبر داد و گفت ابن عون از دست دادن كراهت داشت و به هيچ كس دست نمىداد ، سفيان ثورى هم بسيار كم اتفاق مىافتاد كه دست بدهد و مىگفت السلام عليكم .\r\n\r\n\r\n","description":"","footnote":"\r\n( 1 ) از اميران خوشنام بصره كه هم به روزگار مروان بن محمد و هم روزگار ابو جعفر منصور دوانيقى حاكم آن شهر بوده و به سال يكصد و چهل و نه درگذشته است . به ابن تغرى بردى ، النجوم الزاهره ، ج 2 ، ص 11 ، چاپ دار الكتب مراجعه شود .\r\n( 2 ) ملاحظه مىفرماييد كه ابن سيرين در تعبير خواب از ذوق و سرعت انتقال برخوردار بوده است .\r\n","page_name":" 275 ","page_number":293},
  {"content":"\r\n\r\n( 1 ) به كار ما را خبر داد كه مسجد ابن عون كه در خانه‌اش بود محراب نداشت . « 1 »\r\nيحيى بن خليف بن عقبه ما را خبر داد و گفت * ابن عون و محمد بن سيرين با هم راه مىرفتند باران گرفت ابن سيرين از زير درختان خرما حركت مىكرد و ابن عون زير باران به راه خود ادامه مىداد ، ابن سيرين به او گفت چه چيزى تو را از حركت كردن زير درخت خرما منع كرد ؟ گفت نمىدانم آيا صاحب آن راضى است يا نه .\r\nهمين يحيى بن خليف ما را خبر داد كه * هر گاه ابن عون در دعا كوشش و اصرار مىكرد مىگفت يا احد يا احد .\r\nبه كار بن محمد ما را خبر داد و گفت * يكى از ياران صميمى ابن عون براى من نقل كرد كه ابن عون ماده شترى داشت كه سوار بر آن به حج و جهاد مىرفت و سخت شيفتهء آن بود ، به يكى از بردگان خود دستور داد با آن از چاه آب بكشد ، آن برده ناقه را در حالى باز آورد كه چنان بر چهره‌اش تازيانه زده بود كه يك چشم ناقه از چشم خانه بيرون آمده بود ، راوى مىگويد ما با خود گفتيم اگر خشمى از ابن عون سر بزند امروز خواهد بود ، چيزى نگذشت كه ابن عون پيش ما آمد و چون به ناقه نگريست فقط گفت سبحان الله ! نمىشد به جاى ديگرى غير از چهرهء ناقه تازيانه زد ؟ سپس خطاب به آن برده گفت خدايت بركت دهاد از پيش من برو ، همگان گواه باشيد كه او آزاد است .\r\nبكّار ما را خبر داد و گفت * ابن عون هر گاه به جهاد مىرفت از عراق تا شام را سوار بر ناقهء خود مىپيمود و چون به شام مىرسيد سوار بر اسب مىشد . گويد ابن عون با يكى از سپاهيان روم مبارزه كرد و او را كشت .\r\nبه كار بن محمد ما را خبر داد و گفت ابن عون جزواتى از قرآن داشت كه شامل يك هفتم قرآن بود و هر شب يكى را مىخواند و اگر در شب آن را تمام نكرده بود در روز تمام مىكرد .\r\nعبد الله بن مسلمة بن قعنب ، از گفتهء حماد بن زيد ، از گفتهء ابن عون ما را خبر داد كه مىگفته است * سه چيز است كه آنها را براى خود و يارانم دوست مىدارم و نام برد كه نخست قرائت قرآن و دوم كاربستن سنت و سوم اين كه آدمى جز از كار خير و براى آن در ديگر امور به خويشتن پردازد و از كار مردم به خود سرگرم باشد .\r\n\r\n\r\n","description":"","footnote":"\r\n( 1 ) يعنى در جاى مشخصى از آن مسجد نماز نمىگزارده است و به همين سبب محراب در آن نساخته است .\r\n","page_name":" 276 ","page_number":294},
  {"content":"\r\n\r\n( 1 ) عبد الله بن مسلمه مىگفت از ياران ابن عون شنيدم كه مىگفتند * ابن عون مركوب پدرم مسلمه را بدون اينكه از او اجازه بگيرد سوار شده است ، يعنى به سبب اعتمادى كه به رضايت او داشته چنين كارى مىكرده است .\r\nعفان بن مسلم ، از گفتهء خالد بن حارث ما را خبر داد كه ابن عون همواره مىگفته است * سليم و از هر كجايند - شايد افراد قبيله‌هاى سليم و از هر كجايند - گويد آنان چيزهايى را كه ابن عون مىخواست از بازار براى او مىخريدند .\r\nاز هر بن بلج از سفيان بن عيينه ما را خبر داد كه مىگفته است * به ابن عون گفتم چنين مىبينمت كه درم‌ها را دوست مىدارى ، گفت آرى به كار من مىآيد و مرا سودبخش است .\r\nبه كار بن محمد ما را خبر داد كه * انگشترى ابن عون سيمين بود و نگين آن هم نقره بود و بر آن « خاتم سليمان » نوشته بود .\r\nبه كار بن محمد ما را خبر داد و گفت * شب كلاهى بر سر ابن عون ديدم كه بلنداى آن حدود يك وجب و جنس آن از پارچه‌هاى يمنى راه راه بود و ديدم كه برد مىپوشيد و گاه ازار و رداء بر تن مىكرد و به بازار مىرفت ، گاهى هم دو جامه رنگ كرده كه با گل سرخ رنگ كرده بودند مىپوشيد .\r\nبه كار بن محمد مىگويد * ابن عون موهاى سبيل و پشت لب خود را نمىتراشيد و در حد متوسط كوتاه مىكرد ، موهاى سرش تا نيمهء گوشش مىرسيد و چنان بود كه اگر او را مىديدى مىگفتى از طبقه‌يى نيست كه با مردم معاشرت داشته باشد .\r\nعارم بن فضل از حماد بن زيد ما را خبر داد كه مىگفته است * ابن عون هر گاه ازار مىپوشيد - لنگ مىبست - نافش هويدا بود .\r\nمعاذ بن معاذ عنبرى ما را خبر داد و گفت شب كلاه لطيفى كه از پشم ظريف بافته شده و بسيار خوب بود بر سر ابن عون ديدم ، يكى از دوستان ما پرسيد اين شب كلاه چيست ؟\r\nگفت اين از ابن عمر بوده كه به انس بن سيرين رسيده و او آن را مىپوشيده است ، آن را ضمن ميراث انس در معرض فروش گذاشتند و من خريدم .\r\nبه كار بن محمد ما را خبر داد كه كفش ابن عون فقط يك بند داشت و چرمى نبود ، از كنار عباهاى او سيم‌هاى ظريف گذرانده بودند ، و بلندى لباسش تا پشت پايش بود .\r\nابو قطن عمرو بن هيثم ما را خبر داد و گفت يكى از دندان‌هاى ابن عون روكش طلا داشت .\r\n\r\n","description":"","footnote":"","page_name":" 277 ","page_number":295},
  {"content":"\r\n\r\n( 1 ) بكّار بن محمد ما را خبر داد و گفت * ابن عون همواره آرزو داشت كه حضرت ختمى مرتبت را در خواب ببيند و اندكى پيش از مرگ خود آن حضرت را در خواب ديد و چنان شاد شد كه خواست از پلكان حجرهء خويش خود را به مسجدى كه ميان خانه‌اش بود برساند سقوط كرد و پايش شكست و تا هنگامى كه مرد به فكر معالجهء آن هم نيفتاد . او در بردى كفن شد كه آن را به دويست درم خريده بود ، با پسرانش در آن باره گفتگو كرديم گفتند آن را بدون اين برد در حساب مىآوريم ، عمه من كه همسر ابن عون بود ، گفت باقى مانده را از حساب ميراث من كم كنيد .\r\nبه كار بن محمد مىگويد * من هنگام مرگ ابن عون حضور داشتم او رو به قبله بود و تا هنگامى كه نفسش در گلو پيچيد و جانش به لب رسيد همچنان خدا را ياد مىكرد . عمه‌ام ام محمد دختر عبد الله بن محمد بن سيرين به من گفت كنار بستر او سورهء يس بخوان و من آن سوره را خواندم ، و هيچ كس را نديده‌ام كه به هنگام مرگ هوشيارتر از ابن عون باشد او هيچ حركتى نداشت جز اينكه گاهى با دست خود ملافه را از روى سينه و شكم خود كنار مىزد ، او نزديك سپيده دم درگذشت و نتوانستيم در آن هنگام بر او نماز بگزاريم ، پيكرش را كنار محراب گذاشتيم و خواب بر ما چيره شد .\r\nبكّار بن محمد ما را خبر داد كه * ابن عون هنگام مرگ ده و چند هزار درم وام داشت و وصيت كرد كه پس از پرداخت وام او يك پنجم اموالش به وسيلهء پدرم ميان خويشاوندان نزديك او چه نيازمند باشند و چه توانگر تقسيم شود .\r\nگويد * ابن عون در بيمارى خود از شير شكيباتر بود و تا هنگام مرگ نديدم كه از بيمارى خود شكايت كند و هيچ دينار و درمى بر جاى نگذاشت . خانه‌يى در محلهء عطارها و همان خانه‌يى را كه در كوچهء مربد خود در آن مىنشست بر جاى گذارد .\r\nگويد * ابن عون كه خدايش رحمت كناد به ماه رجب سال يكصد و پنجاه و يك به روزگار خلافت ابو جعفر منصور دوانيقى درگذشت و جميل بن محفوظ ازدى فرمانده شرطه عقبة بن سلم « 1 » بر پيكرش نماز گزارد .\r\n\r\n\r\n","description":"","footnote":"\r\n( 1 ) عقبة از سال 150 تا نيمهء دوم سال 151 از سوى منصور حاكم بصره بوده است . به زامباور ، معجم الاسرات ، ص 63 ، مراجعه شود .\r\n","page_name":" 278 ","page_number":296},
  {"content":"\r\n\r\n( 1 )\r\n\r\nعمران بن مسلم قصير\r\nاو را حديثهايى است .\r\n\r\nعبد المؤمن بن ابى شراعة\r\nاو محدثى كم حديث بوده و با ابن عمر ديدار داشته و از او روايت كرده است .\r\n\r\nغالب بن مهران\r\nتمّار محدثى مورد اعتماد بوده است ، شعبه و اسماعيل بن عليّه از او روايت كرده‌اند .\r\n\r\nعبد العزيز بن قدير\r\nخانه‌اش در محلهء عبد القيس و به خواست خداوند مورد اعتماد است ، سفيان و عبد الله بن مبارك از او روايت كرده‌اند .\r\n\r\nبرادرش ، عبد الملك بن قدير\r\nاز او هم گاهى روايت شده است .\r\n\r\nحجاج اسود\r\nالقسامل « 1 » از قبيله ازد است و او را حديثهايى بوده است .\r\n\r\n\r\n","description":"","footnote":"\r\n( 1 ) قسامل نام يكى از شاخه‌هاى قبيله ازد است . به منتهى الارب مراجعه فرماييد .\r\n","page_name":" 279 ","page_number":297},
  {"content":"\r\n\r\n( 1 )\r\n\r\nحجاج بن ابى عثمان صوّاف\r\nكنيه‌اش ابو صلت و ان شاء اللّه محدثى مورد اعتماد بوده است .\r\n\r\nعبّاد بن منصور ناجى\r\nاو در بصره قاضى و محدثى ضعيف بوده و او را حديثهاى ناشناخته‌يى است .\r\n\r\nحوشب بن مسلم\r\nاو طيلسان فروش و ان شاء الله مورد اعتماد بوده و هشام بن حسان از او روايت كرده است .\r\n\r\nحاتم بن ابى صغيرة\r\nكنيه‌اش ابو يونس قشيرى و ان شاء الله مورد اعتماد بوده است .\r\n\r\nحسين بن ذكوان معلم\r\nمورد اعتماد بوده است .\r\n\r\nكهمس بن حسن قيسى\r\nمورد اعتماد بوده است .\r\n\r\nحسين شهيد\r\nاز آزاد كردگان و وابستگان قبيله مزينه و ان شاء الله مورد اعتماد بوده است .\r\n\r\n","description":"","footnote":"","page_name":" 280 ","page_number":298},
  {"content":"\r\n\r\n( 1 )\r\n\r\nعمران بن حدير سدوسى\r\nمحدثى مورد اعتماد و پرحديث بوده است .\r\n\r\nابو المعلى عطار\r\nنامش يحيى و نام پدرش ميمون و محدثى مورد اعتماد و پرحديث بوده است .\r\n\r\nغالب بن خطّاف راسبى\r\nمحدثى مورد اعتماد بوده است .\r\nعبد الاعلى بن سليمان عبدى زرّاد - زره ساز - ما را خبر داد كه كنيه غالب قطان - پنبه فروش - ابو سلمه و كور بوده است . او در محلهء عبد القيس مىنشست و شنيده‌ام كه نامش غالب و نام پدرش خطاف بوده است .\r\n\r\nهشام بن حسان قردوسى\r\nاز قبيله ازد و فاصله سنى ميان او و قتاده هفت سال است .\r\nگويد عارم بن فضل از حماد بن زيد ، از سعيد بن ابى قره ما را خبر داد كه مىگفته است * محمد بن سيرين مىگفته است هشام از خانوادهء ماست .\r\nگويد يحيى بن سعيد قطان مىگفت * هشام به سال يكصد و چهل و هفت در گذشته است . او محدثى پر حديث و ان شاء اللّه مورد اعتماد بوده است ، و مكّى بن ابراهيم مىگفت هشام به روز اول ماه صفر سال يكصد و چهل و هشت درگذشته است .\r\n\r\nعيينة بن عبد الرحمن بن جوشن غطفانى\r\nان شاء الله محدثى مورد اعتماد بوده است .\r\n\r\n","description":"","footnote":"","page_name":" 281 ","page_number":299},
  {"content":"\r\n\r\n( 1 ) وكيع بن جراح ما را خبر داد و گفت به سال يكصد و چهل و هشت عيينه را در بصره ديدم و بر من حديث املاء كرد .\r\n\r\nعمر بن عامر *\r\n\r\nصالح بن ابى الاخضر\r\nگويد محمد بن عبد الله انصارى ما را خبر داد و گفت از صالح پرسيدم آيا اين حديثهايى را كه روايت مىكنى خودت از زهرى شنيده‌اى ؟ گفت برخى را خودش براى من حديث كرده است و برخى را بر او خوانده‌ام و نمىدانم كدام را شنيده و كدام را خوانده‌ام .\r\n\r\nجراد بن مجالد\r\nشعبه از او روايت كرده است .\r\n\r\nابو حمزه\r\nاو همان كسى است كه شعبه از او روايت كرده و همسايه‌اش بوده است ، نام ابو حمزه عبد الرحمان و نام پدرش عبد الله بوده است .\r\n\r\nعمرو بن عبيد بن باب\r\nكنيه‌اش ابو عثمان و از بردگان آزاد كرده بنى تميم بوده است .\r\nاو مردى معتزلى و پيرو راى و انديشه بوده و در حديث ارزشى ندارد « 1 » با آنكه از حسن بصرى و جز او فراوان حديث نقل كرده است ، او به سال يكصد و چهل و چهار در مرّان كه به فاصله چند شب راه تا مكه در راه بصره قرار دارد درگذشته است .\r\n\r\n\r\n","description":"","footnote":"\r\n( 1 ) چگونگى مقابله اهل راى و اهل حديث را ملاحظه مىكنيد .\r\n","page_name":" 282 ","page_number":300},
  {"content":"\r\n\r\n( 1 )\r\n\r\nطبقهء پنجم\r\n\r\nسيعد بن ابى عروبة\r\nكنيه او ابو نصر و نام پدرش مهران و محدثى مورد اعتماد و پر حديث بوده ولى در پايان عمر گرفتار اختلاط گرديده است .\r\nگويد از عبد الوهاب بن عطاء شنيدم كه مىگفت * به سال يكصد و سى و شش با سعيد بن ابى عروبه همنشين بودم و او به سال يكصد و پنجاه و هفت درگذشت ، ديگرى جز او گويد كه سعيد به سال يكصد و پنجاه و شش به روزگار خلافت منصور درگذشته است .\r\nگويد قريش بن انس مىگفت * سعيد بن ابى عروبه براى من سوگند خورد كه هرگز از گفته‌هاى قتاده چيزى ننوشته است ، جز اينكه ابو معشر از او خواسته است كه تفسير قتاده را براى او بنويسد ، و قتاده گفته است مىخواهى از گفته‌هاى من چيزى بنويسى ؟ و من همواره در صدد كسب اجازه از او بودم .\r\nعفان بن مسلم از گفتهء همّام ما را خبر داد كه مىگفته است * سعيد بن ابى عروبه پيش من آمد و تفسير آيات قرآنى را كه با آنها هر ده آيه مشخص مىشود از تفسير قتاده را از من خواست . گفتم من براى تو يك نسخه مىنويسم و به تو مىدهم ، گفت فقط كتاب خودت را مىخواهم ، من نپذيرفتم و با اينكه پيش من آمد و شد مىكرد كتاب خود را به او عاريه ندادم .\r\nعفان ما را خبر داد كه * سعيد بن ابى عروبه چيزهاى بسيارى را كه خود نشنيده بود از گفتهء قتاده نقل مىكرد و در آن باره اين جمله را هم نمىگفت كه براى ما حديث كردند .\r\nگويد روح بن عباده مىگفت سعيد بن ابى عروبه از حافظترين مردم بود و هر گاه حديث مىكرد به خود مىباليد و مثلى را مىگفت كه مفهوم آن چنين است كه خواه و ناخواه بايد همين را بپذيرى « 1 » ، روح در پى اين سخن خود مىگفت برخى از محدثان مىگفتند كه سعيد اين سخن را از گمراهى خود مىگفته است .\r\n\r\n\r\n","description":"","footnote":"\r\n( 1 ) به مثل شماره 1394 مجمع الامثال ميدانى مراجعه شود .\r\n","page_name":" 283 ","page_number":301},
  {"content":"\r\n\r\n( 1 )\r\n\r\nاسماء بن عبيد\r\nاو را در محلهء بنى ضبيعه سكونت داشت و ان شاء الله مورد اعتماد بوده است .\r\nمىگويد از سعيد بن عامر كه نوهء دخترى اسماء بود شنيدم مىگفت * اسماء بن عبيد به سال يكصد و چهل و يك درگذشته است .\r\n\r\nاسماعيل بن مسلم مكّى\r\nكنيه‌اش ابو اسحاق است .\r\nمحمد بن عبد الله انصارى ما را خبر داد كه اسماعيل بن مسلم از مردم بصره بود و چند سالى ساكن مكه شد و چون به بصره برگشت به مكى معروف شد و مردم او را مكّى مىگفتند ، او صاحب فتوى و حافظ حديث و در آن اهل نظر بود و هم در علوم ديگر ، توجه مردم بيشتر به او و به عثمان بتّى بود ، محمد بن عبد الله انصارى مىگفت محل درس گفتن و نشستن اسماعيل و يونس بن عبيد يك جا بود ، من مىرفتم و پيش آن دو مىنشستم و به سبب خردمندى اسماعيل كه از لحاظ مردم به فتوى دادن هم مشهور شده بود گفته‌هاى او را مىنوشتم و يونس را رها مىكردم .\r\n\r\nابو الأشهب\r\nنامش جعفر و نام پدرش حيان عطاردى بوده و ان شاء الله مورد اعتماد بوده است ، او به سال يكصد و شصت و پنج به روزگار خلافت مهدى در بصره درگذشته است .\r\n\r\nابو خلدة\r\nنامش خالد و نام پدرش دينار و محدثى مورد اعتماد بوده است . او سالخورده بوده و بسيارى از مشايخ - اصحاب و تابعان - را ديده است .\r\n\r\n","description":"","footnote":"","page_name":" 284 ","page_number":302},
  {"content":"\r\n\r\n( 1 )\r\n\r\nعلى بن على رفاعى\r\nفضل بن دكين و عفان بن مسلم هر دو گفتند كه على بن على رفاعى را - از لحاظ قامت و شمايل - شبيه حضرت ختمى مرتبت مىدانسته‌اند .\r\n\r\nابو حرّة\r\nنامش و اصل و نام پدرش عبد الرحمان است محدثى ضعيف بوده و گاهى از او حديث روايت شده است .\r\n\r\nبرادرش سعيد بن عبد الرحمان\r\nاز او هم گاهى حديث نقل شده است .\r\n\r\nقرّة بن خالد سدوسى\r\nكنيه‌اش ابو خالد و مورد اعتماد بوده است .\r\n\r\nصخر بن جويريه\r\nگويد از عمرو بن عاصم شنيدم كه مىگفت كنيهء صخر ابو نافع و وابسته و آزاد كردهء بنى تميم و محدثى استوار و مورد اعتماد بوده است .\r\nعفان بن مسلم ما را خبر داد كه مىگفته است * صخر در حديث استوارتر و آشناتر از جويريه بوده است .\r\n\r\n","description":"","footnote":"","page_name":" 285 ","page_number":303},
  {"content":"\r\n\r\n( 1 )\r\n\r\nربيعة بن كلثوم بن حبر\r\nپير مردى بوده كه حديثهايى داشته است .\r\n\r\nاشعث بن عبد الملك حمرانى\r\nكنيه‌اش ابو هانى بوده است .\r\nمحمد بن عبد الله انصارى از گفتهء ابو حره ما را خبر داد كه مىگفته است * حسن بصرى هر گاه اشعث را مىديد مىگفت اى ابو هانى بيا و آنچه دارى بياور .\r\nمحمد بن عبد الله انصارى از گفتهء شعبه ما را خبر داد كه مىگفته است * يونس مسائل فقهى خود را از حسن بصرى گرفته است نه بدانگونه كه گفته مىشود كه از اشعث فرا گرفته است ، البته فراوانى دانش اشعث بدين سبب است كه خواهرش همسر حفص بن سليمان آزاد كرده و وابستهء بنى منقر بوده است و اشعث به كتابهاى حفص كه از همگان به گفته‌هاى حسن بصرى داناتر بوده و دسترسى داشته و به آنها مىنگريسته است .\r\nمحمد بن عبد الله انصارى از گفتهء اشعث ما را خبر داد كه مىگفته است * در جايى كه جمع مىشديم نشسته بوديم معمولا بتّى و سوّار و داود و عوف و من و گروهى ديگر حاضر بوديم ، ميان عوف و داود بگو و مگويى دربارهء قدر درگرفت ، عوف معتقد به قدر بود آن دو برجستند و با يك ديگر گلاويز شدند ، اشعث مىگويد من برخاستم داود را گرفتم ، سوار هم برخاست عوف را گرفت و آن دو را از يك ديگر جدا كرديم .\r\nاشعث به سال يكصد و چهل و شش و پيش از عوف درگذشته است .\r\n\r\nمبارك بن فضالة\r\nبن ابى اميه او به طريق نوشتن پيمان آزادى وابسته عمر بن خطاب بود ، مبارك به سال يكصد و شصت و پنج به روزگار حكومت مهدى عباسى درگذشت ، او به نسبت ضعيف بوده است با اين حال عفان بن مسلم او را بلند مرتبه و موثق مىدانسته و از او حديث نقل كرده است .\r\n\r\n","description":"","footnote":"","page_name":" 286 ","page_number":304},
  {"content":"\r\n\r\n( 1 )\r\n\r\nبرادرش عبد الرحمان بن فضالة\r\nكنيه‌اش ابو اميه بوده و از او هم گاهى حديث روايت شده است .\r\n\r\nربيع بن صبيح\r\nكنيه‌اش ابو حفص و آزاد كرده و وابسته خاندان سعد بن زيد منات بن تميم است ، او براى جهاد از راه دريا به هند رفته و در دريا درگذشته و در يكى از جزيره‌هاى دريا به خاك سپرده شده است و اين به سال يكصد و شصت و روزگار خلافت مهدى بوده است ، اين موضوع را پيرمردى از مردم بصره كه با او همسفر بوده است براى من نقل كرد .\r\nربيع در حديث ضعيف بوده است و با اين حال ثورى گاهى از او حديث نقل كرده است ولى عفان او را رها كرده و حديثى از او نياورده است .\r\n\r\nسرىّ بن يحيى\r\nبن اياس بن حرملة بن اياس شيبانى ، كنيه‌اش ابو هيثم و پدر بزرگش حرملة ابن اياس همان كسى است كه حديث زير را از ابو قتاده نقل كرده است .\r\nعباس بن فضل ازرق از همام بن يحيى ، از قتاده از صالح بن ابى خليل ، از حرملة بن اياس از گفتهء ابو قتاده ما را خبر داد كه مىگفته است * پيامبر ( ص ) فرموده‌اند روزه روز عرفه معادل دو سال روزه است و روزهء عاشورا معادل يك سال روزه است .\r\n\r\nيزيد بن ابراهيم تسترى\r\nمحدثى مورد اعتماد و استوار بوده است ، عفان او را بلند مرتبه مىشمرده است ، او در محله باهله و كنار گورستان بنى سهم زندگى مىكرده است .\r\n\r\n","description":"","footnote":"","page_name":" 287 ","page_number":305},
  {"content":"\r\n\r\n( 1 )\r\n\r\nجرير بن حازم\r\nبن زيد جهضمى كنيه‌اش ابو نضر و از قبيلهء ازد و محدثى مورد اعتماد بوده است جز اينكه در پايان عمر گرفتار اختلاط شده است .\r\nپسرش وهب ما را خبر داد و گفت * پدرم به سال هشتاد و پنج به روزگار خلافت عبد الملك بن مروان زاده شده است ، وهب و سليمان بن حرب هر دو گفتند كه جرير به سال يكصد و هفتاد درگذشته است .\r\n\r\nابو هلال راسبى\r\nنامش محمد و نام پدرش سليم بوده و به نسبت ضعيف بوده است .\r\nموسى بن اسماعيل ما را خبر داد و گفت * ابو هلال كور بود و تا هنگامى كه اشخاص حاضر نسب خود را نمىگفتند - خود را معرفى نمىكردند - حديثى نقل نمىكرد .\r\nگفته‌اند ابو هلال به سال يكصد و شصت و پنج به روزگار خلافت مهدى درگذشته است .\r\n\r\nهشام بن ابى هشام\r\nكنيه‌اش ابو مقدام و نام پدرش زياد و از آزاد كردگان و وابستگان عثمان بن عفان بوده است .\r\nهشام در حديث ضعيف بوده است .\r\n\r\nعقبة بن ابى الصهباء *\r\n\r\nابو عقيل دورقى\r\nنامش بشير و نام پدرش عقبه بوده است .\r\n\r\n","description":"","footnote":"","page_name":" 288 ","page_number":306},
  {"content":"\r\n\r\n( 1 )\r\n\r\nحسن بن دينار\r\nدر حديث ضعيف بوده و چيزى شمرده نمىشود . گاهى محمد بن اسحاق و معافى بن عمران و جز آن دو از او روايت كرده‌اند .\r\nگويد موسى بن اسماعيل مىگفت * حسن بن دينار كتابى را از من عاريه خواست ندادمش ، او گفت اين كه مىگويم از حديثى است كه بيش از اين است كه هر كس به آنچه پيش اوست بخل ورزد گرفتار سرزنش و گناه مىشود ، و ما از سوى كس ديگرى به آن رسيديم .\r\n\r\nصلت بن دينار\r\nمحدثى ضعيف و بىارزش است .\r\n\r\nهشام بن ابى عبد الله دستوائى\r\nنام ابو عبد الله سنبر است وابسته و آزاد كردهء خاندان سدوس و محدثى بسيار استوار و مورد اعتماد و سخن او در حديث حجت بوده است جز اينكه متهم به قدرى بودن بوده است .\r\nعبيد الله بن محمد بن حفص تيمى ما را خبر داد و گفت * هشام دستوائى هر گاه در خانه‌اش چراغ خاموش مىشد در بستر خويش بىتاب مىشد و از اين پهلو به آن پهلو مىچرخيد ، همسرش چراغ مىآورد و از سبب بىتابى او مىپرسيد ، هشام مىگفت هنگامى كه چراغ نيست تاريكى گور را به ياد مىآورم .\r\nعبد الصمد بن عبد الوارث مىگويد هشام به سال يكصد و پنجاه و دو در گذشته است ، زيد بن حباب مىگفت من به سال يكصد و پنجاه و سه پيش هشام رفتم و او پس از آن درگذشت .\r\n\r\n","description":"","footnote":"","page_name":" 289 ","page_number":307},
  {"content":"\r\n\r\n( 1 )\r\n\r\nسليمان بن مغيره قيسى\r\nكنيه‌اش ابو سعيد و محدثى مورد اعتماد و استوار بوده است .\r\nموسى بن اسماعيل ما را خبر داد و گفت از وهيب شنيدم كه مىگفت ايوب همواره به ما مىگفت از سليمان بن مغيره دانش فرا گيريد و ما پيش او مىرفتيم كه در گوشه‌يى نشسته بود و پدرش در گوشهء ديگر .\r\nموسى بن اسماعيل ما را گفت كه سليمان بن مغيرة برايم نقل كرد كه ايوب مىگفته است هيچ كس احاديث حميد بن هلال را بهتر از سليمان بن مغيره حفظ ندارد .\r\n\r\nمهدى بن ميمون ازدى\r\nاز آزاد كردگان و وابستگان معاول است « 1 » و كنيهء ابو يحيى داشته است .\r\nعبيد الله بن محمد قرشى ما را گفت كه * ميمون پدر مهدى از مردم كردستان و آزادكرده و وابستهء يزيد بن مهلب بوده است . مهدى بن ميمون محدثى مورد اعتماد بوده و به روزگار خلافت مهدى درگذشته است .\r\n\r\nشعبة بن حجّاج بن ورد\r\nاز قبيلهء ازد و از وابستگان خاندان اشاقر است كه او را آزاد كرده‌اند ، كنيه‌اش ابو بسطام و محدثى مورد اعتماد و امين و استوار و صاحب حديث و حجت است . « 2 » شعبه از ثورى ده سال بزرگتر بوده است .\r\nمنهال بن عمرو قشيرى مرا خبر داد و گفت * شنيدم شعبه مىگفت به خدا سوگند در خواندن و سرودن شعر سالم‌تر از كاركردن در حديث خواهم بود ، ابو قطن عمرو بن هيثم\r\n\r\n\r\n","description":"","footnote":"\r\n( 1 ) معاول : نام يكى از شاخه‌هاى بزرگ قبيله ازد است . به منتهى الارب مراجعه فرماييد .\r\n( 2 ) مقام ادب و آگهى از شعر شعبى هم بسيار مورد توجه بوده است . براى آگهى بيشتر به حافظ ابو نعيم ، حلية الاولياء ، ج 7 ، صص 144 - 209 مراجعه فرماييد .\r\n","page_name":" 290 ","page_number":308},
  {"content":"\r\n\r\n( 1 ) مىگفت شعبه مىگفته است از هيچ چيز به اندازهء حديث بيم آن را ندارم كه سرانجام به دوزخم افكند و از اين باره اندوهگينم .\r\nعفان بن مسلم از گفتهء شعبه ما را خبر داد كه مىگفته است * مادرم به من گفت اين جا بانويى است كه از عايشه حديث مىكند برو از او حديث بشنو . گويد رفتم و شنيدم و سپس به مادرم گفتم از آن زن حديث شنيدم ، گفت خداوند از تو بازپرسى نفرمايد . گفته‌اند شعبه در بصره در آغاز سال يكصد و شصت در هفتاد و پنج سالگى درگذشته است .\r\n\r\nجويرية بن اسماء بن عبيد\r\nعفان بن مسلم ما را خبر داد و گفت جويرية بن اسماء دانشى بسيار داشت ولى خوددارى مىكرد و چيزى به ما املاء نمىكرد ، قضا را كسى پيش او آمد و دربارهء قرآن خواندن در حالى كه آدمى طاهر نباشد پرسيد ، گفت پيش من در اين باره حديثى نيست ، من براى او در آن باره حديثى از ابن عباس و حديثى از ابو هريره و ديگران خواندم ، گفت تو را اين جا نبينم - ظاهرا يعنى نيازى ندارى كه بيايى - و شروع به حديث گفتن و املاء كردن براى من كرد و پس از آنكه بر من املاء كرد رفتن پيش او را رها كردم .\r\n\r\nصالح مرّى\r\nعبد الرحمان بن مهدى مىگويد * پيش سفيان ثورى از صالح مرّى نام مىبردم و همواره مىگفت ، داستانها و افسانه‌ها ! گويا او را خوش نمىداشت ، سفيان ثورى هر گاه كارى داشت صبح زود از خانه بيرون مىآمد . يك روز كه بيرون آمد من هم همراهش بودم . راهى را انتخاب كردم كه از كنار مسجد صالح بود ، همين كه به مسجد رسيديم به سفيان گفتم اجازه مىدهى به اين مسجد برويم و نماز بگزاريم ، به مسجد رفتيم و نماز گزارديم آن روز روزى بود كه صالح مىنشست و براى مردم سخن مىگفت ، همين كه نماز تمام شد مردم به گونه‌يى ازدحام كردند كه نتوانستيم از جا برخيزيم و همانجا مانديم ، صالح شروع به سخنرانى كرد .\r\nديدم سفيان سخت گريه مىكند ، وقتى تمام شد و برخاست به سفيان گفتم اى ابو عبد الله ! مرد را چگونه ديدى ؟ گفت افسانه سرا و گنهكار نيست كه بيم و اندرز دهنده اين قوم است .\r\n\r\n","description":"","footnote":"","page_name":" 291 ","page_number":309},
  {"content":"\r\n\r\n( 1 )\r\n\r\nهمام بن يحيى\r\nكنيه‌اش ابو عبد الله و آزاد كرده و وابستهء خاندان عوذ از قبيلهء ازد بوده است ، همام محدثى مورد اعتماد بوده و گاهى در حديث اشتباه مىكرده است .\r\n\r\nسلام بن سليمان\r\nكنيه‌اش ابو منذر و وابسته و آزاد كردهء مزينه بوده است .\r\n\r\nحمّاد بن سلمة\r\nكنيه‌اش ابو سلمه و كنيه پدرش ابو صخرة و آزاد كرده و وابستهء بنى تميم و خواهر زاده حميد طويل بوده است .\r\nگويد موسى بن اسماعيل ما را گفت * كه از حماد بن زيد شنيدم مىگفت در اين روزگار تنها كسى كه با نيت صادق براى تعليم گرفتن پيش او مىرويم فقط حماد بن سلمه است ، و ما امروز مىگوييم تنها كسى كه چنان است حماد بن زيد است ، گفته‌اند حماد بن سلمه محدثى مورد اعتماد و پرحديث بوده است و گاهى حديث ناشناخته‌يى نقل مىكرده است .\r\nابو عبد الله تميمى از گفتهء ابو خالد رازى ، از گفتهء خود حماد بن سلمه ما را خبر داد كه مىگفته است * پسر بچه‌يى بودم ، اياس بن معاويه دستم را گرفت و گفت تو نخواهى مرد مگر آنكه براى مردم قصه و اندرز خواهى گفت ، من اين موضوع را به دايى تو حميد طويل هم گفتم ، و دايى من نمرد تا آنكه داستان و اندرز مىگفت ، ابو خالد كه راوى اين روايت است مىگويد از حماد بن سلمه پرسيدم تو هم قصه گفته‌اى ؟ گفت آرى .\r\n\r\nقاسم بن فضل حدّانى\r\nكنيه‌اش ابو مغيره بوده است .\r\n\r\n","description":"","footnote":"","page_name":" 292 ","page_number":310},
  {"content":"\r\n\r\n( 1 ) موسى بن اسماعيل ما را خبر داد كه * قاسم بن فضل از مردم عشيره حدان نبوده و چون در محلهء آنان ساكن بوده است به حدانى معروف شده است ، او از خاندانى لحىّ از شاخه‌هاى قبيله ازد و محدثى مورد اعتماد بوده است .\r\n\r\nسلّام بن مسكين\r\nكنيه‌اش ابو روح و از نژادگان يمن و محدثى مورد اعتماد بوده است و پيش از حماد بن سلمه درگذشته است .\r\n\r\nسليمان اسود ناجى\r\nاو در محله بنى ناجيه منزل داشت و نمىدانم از نژادگان ايشان يا از موالى آنان بوده است و نزد او حديثهايى بوده است .\r\n\r\nعمارة بن زادان صيدلانى\r\nحميد بن عبد الرحمان رؤاسى ما را گفت كه كنيه عمارة ابو سلمة بوده است .\r\n\r\nعبد العزيز بن مسلم\r\nبه سال يكصد و شصت و هفت و روزگار خلافت مهدى درگذشته است .\r\n\r\nبحر بن كنيز سقّاء باهلى\r\nكنيه‌اش ابو الفضل و محدثى ضعيف بوده و به سال يكصد و شصت به روزگار خلافت مهدى درگذشته است .\r\n\r\n","description":"","footnote":"","page_name":" 293 ","page_number":311},
  {"content":"\r\n\r\n( 1 )\r\n\r\nابان بن يزيد عطار\r\nعفان مىگويد كنيه ابان ابو يزيد بوده است .\r\n\r\nحزم بن ابى حزم قطعى\r\nبه سال يكصد و هفتاد و پنج درگذشته است .\r\n\r\nحسام بن مصكّ بن شيطان\r\nاز قبيلهء ازد و محدثى ناتوان بوده است .\r\n\r\nابو العوّام قطّان\r\nنامش عمران و نام پدرش داور بوده است .\r\n\r\nحسين بن ابى جعفر جفرى\r\nاو از خاندان عوذ قبيله ازد است ، به سال يكصد و شصت درگذشته است .\r\n\r\nسلمة بن علقمة\r\nاو پيشنماز مسجد داود بن ابى هند بوده است .\r\n\r\n","description":"","footnote":"","page_name":" 294 ","page_number":312},
  {"content":"\r\n\r\n( 1 )\r\n\r\nمعاوية بن عبد الكريم ضالّ\r\nاو بدين سبب كه در راه مكه راه خود را گم كرده بوده به اين لقب « گم كرده ره » معروف شده است .\r\n\r\nعثمان بن مقسم برسمى\r\nارزشى ندارد و احاديث او متروك و رها شده است ، او به روزگار خلافت مهدى درگذشته است .\r\n\r\nابو جرىّ نصر بن طريف\r\nارزشى ندارد و احاديث او متروك است .\r\n\r\nابو عبيدة ناجى\r\nوابسته و آزاد كرده كابس بن ربيعه ناجى و نخست ساكن محله بنى ناجيه و سپس ساكن ناحيهء بنى عقيل بوده است .\r\n\r\nعبيد الله بن حسن بن حصين\r\nبن مالك بن خشخاش بن جناب بن حارث بن خلف بن حارث بن مجفر بن كعب بن عنبر بن عمرو بن تميم ، پس از سوار بن عبد الله سرپرستى قضاوت بصره را عهده‌دار شده است ، مردى پسنديده سيرت و خردمند و محدثى مورد اعتماد بوده است .\r\n\r\n","description":"","footnote":"","page_name":" 295 ","page_number":313},
  {"content":"\r\n\r\n( 1 )\r\n\r\nطبقهء ششم\r\n\r\nحمّاد بن زيد بن درهم\r\nكنيه‌اش ابو اسماعيل و از طرفداران عثمان و محدثى مورد اعتماد و استوار و حجت و پرحديث بوده است .\r\nسليمان بن حرب ما را خبر داد كه * چون حازم پدر جرير بن حازم درگذشت ، زيد پدر حماد برده زر خريد او بود ، سپس يزيد و جرير پسران حازم او را آزاد كردند .\r\nخالد بن خداش ما را خبر داد كه حماد بن زيد به سال نود و هشت زاده شده است .\r\nعارم بن فضل از گفتهء خود حماد بن زيد ما را خبر داد كه مىگفته است * مادرم چنين مىپنداشت كه من به روزگار خلافت عمر بن عبد العزيز زاده شده‌ام و عمه‌ام مىپنداشت كه در پايان خلافت سليمان بن عبد الملك ديده به جهان گشوده‌ام .\r\nعبيد الله بن عمر از گفتهء حماد بن زيد ما را خبر داد كه مىگفته است * حماد بن ابى سليمان به بصره آمد ، ايوب پيش او نرفت ما هم نرفتيم و هر گاه ايوب به ديدن كسى نمىرفت ما هم نمىرفتيم ، گويد سپس ليث بن ابى سليم به بصره آمد ايوب به ديدارش رفت ما هم رفتيم ، كسى هم مىگفت هنگامى كه ايوب درگذشت حماد بن زيد سى و چهار ساله بود .\r\nعفان بن مسلم از حماد بن زيد ما را خبر داد كه مىگفته است * پيش عمرو بن دينار بوديم ، ايوب و ابو عمرو بن علاء پيش او آمدند و احاديث كتابى را از او پرسيدند و چون به حديثى مىرسيدند كه از پيش آن را شنيده بودند رها مىكردند و من مىگفتم براى من چنين و چنان حديث شده است و احاديثى را كه آنان رها مىكردند از من پرسيده مىشد .\r\nعفان بن مسلم ما را خبر داد و گفت * حماد بن زيد شب كلاه بلند سپيد و لطيفى مىپوشيد .\r\nعارم بن فضل ما را خبر داد كه * حماد بن زيد به روز جمعه دهم ماه رمضان سال يكصد و هفتاد و نه در هشتاد و يك سالگى درگذشت و اسحاق بن سليمان بن على هاشمى كه در آن هنگام از طرف هارون حاكم بصره بود بر او نماز گزارد .\r\n\r\n","description":"","footnote":"","page_name":" 296 ","page_number":314},
  {"content":"\r\n\r\n( 1 )\r\n\r\nبرادرش سعيد بن زيد بن درهم\r\nمحدثى مورد اعتماد بوده و گاهى از او روايت شده و پيش از برادرش حماد بن زيد درگذشته است .\r\n\r\nوهيب بن خالد\r\nبن عجلان ، عفان مىگويد او آزاد كرده و وابسته قبيله باهله بوده است و كنيهء او ابو بكر و كنيهء پدرش ابو غبطه بوده است ، وهيب زندانى و در زندان كور شده است او محدثى مورد اعتماد و پر حديث و حجت و حافظتر از ابو عوانه بوده است . او احاديث را از حفظ املاء مىكرده است ، و هيب در پنجاه و هشت سالگى درگذشته است .\r\n\r\nابو عوانة\r\nنامش وضّاح و آزاد كرده و وابستهء يزيد بن عطاء و محدثى صدوق و مورد اعتماد بوده است .\r\nمسلم بن ابراهيم از گفتهء مهدى بن ميمون ما را خبر داد كه مىگفته است * به روزگار حكومت خالد بن عبد الله ابو عوانه را ديدم ، نوجوانى بود كه قرآن را با آهنگ مىخواند .\r\nابو وليد هشام طيالسى از گفتهء ابو عوانه ما را خبر داد كه مىگفته است * روز عرفه‌يى حسن بصرى را ديدم كه از ايوان مسجد بيرون آمد و در صحن مسجد نشست و مردم هم گرد او نشستند .\r\nعفان بن مسلم از گفتهء يزيد بن زريع ما را خبر داد كه مىگفته است * هر گاه جريرى حديث نقل مىكرد مىگفت چه كسى به پاس من به اين مرد واسطى يعنى ابو عوانه احسان مىكند ، يزيد مىگويد بهترين خرماها به او هديه مىشد .\r\nموسى بن اسماعيل از ابو عوانه ما را خبر داد كه مىگفته است * به همسر اعمش خرى هديه كرده بودم ، و هر گاه به خانهء اعمش مىرفتم خودم دست اعمش را مىگرفتم و او را پيش خود مىبردم .\r\n\r\n","description":"","footnote":"","page_name":" 297 ","page_number":315},
  {"content":"\r\n\r\n( 1 ) موسى بن اسماعيل از ابو عوانه ما را خبر داد كه مىگفته است * به اعمش گفتم من با تو كار و نيازى دارم ، گفت خواسته‌ات چيست ؟ گفتم مىگويم به شرطى كه اگر آن را برآورده نكردى بر من خشم نگيرى ، گفت دل من در اختيار من نيست كه بر تو خشم بگيرم يا نگيريم اگر خشم من براى تو زيان دارد چه فرقى مىكند آشكار باشد يا پوشيده ، گفتم تقاضايم اين است كه براى من حديث املا كنى ، گفت نمىكنم .\r\nعفان بن مسلم ما را خبر داد و گفت ابو عوانه احاديث را حفظ مىكرد و بر ما املاء مىكرد و گاهى حديثى بلند را براى ما از كتاب بيرون مىآورد و آن را مىخواند و املاء مىكرد .\r\nموسى بن اسماعيل از ابو عبيده حداد ما را خبر داد كه مىگفته است * ابو عوانه به من گفت مردم دربارهء من چه مىگويند ؟ گفتم مىگويند هر حديثى را كه از روى كتاب بخوانى حديث محفوظ و درستى است و هر حديثى را كه از كتاب نخوانى محفوظ نيست ، گفت مردم رهايم نمىكنند .\r\nعفان بن مسلم ما را خبر داد كه ابو عوانه شب كلاه مىپوشيده است .\r\nيحيى بن حماد ما را خبر داد كه * ابو عوانه به سال يكصد و هفتاد و شش به روزگار هارون درگذشت و حكمران بصره جعفر بن سليمان بود ، گويد ابو عوانه از مردم واسط بود و سپس به بصره كوچ كرد و تا هنگام مرگ ساكن آن جا بود .\r\n\r\nجعفر بن سليمان ضبعى\r\nكنيه‌اش ابو سليمان و آزاد كرده و وابستهء خاندان حريش بوده است ، او محدثى مورد اعتماد و متمايل به تشيع و در او اندكى ضعف بوده و در رجب سال يكصد و هفتاد و هشت درگذشته است ، اين موضوع را عبيد الله بن محمد قرشى و جز او نقل كرده‌اند .\r\n\r\nنوح بن قيس طاحى\r\nاو در بازارچه طاحيه منزل داشته است .\r\n\r\n","description":"","footnote":"","page_name":" 298 ","page_number":316},
  {"content":"\r\n\r\n( 1 )\r\n\r\nعبد الواحد بن زياد\r\nكنيه‌اش ابو بشر و معروف به ثقفى و آزاد كرده و وابسته قبيله عبد القيس بوده است ، او محدثى پر حديث و مورد اعتماد بوده و به سال يكصد و هفتاد و هفت به روزگار خلافت هارون درگذشته است .\r\n\r\nعبد الوارث بن سعيد\r\nكنيه‌اش ابو عبيده و آزاد كرده وابسته خاندان عنبر قبيله بنى تميم بوده است . او مورد اعتماد و حجت بوده و به روزگار حكومت هارون به روز اول محرم سال يكصد و هشتاد درگذشته است .\r\n\r\nيزيد بن زريع\r\nكنيه‌اش ابو معاويه و محدثى مورد اعتماد و حجت و پر حديث و طرفدار عثمان بوده است .\r\nاو در بصره به ماه شوال سال يكصد و هشتاد و دو درگذشته است .\r\n\r\nعبد الوهاب بن عبد المجيد ثقفى\r\nكنيه‌اش ابو محمد و مورد اعتماد و به نسبت ضعيف بوده و به سال يكصد و هشت زاده شده است .\r\nعفان بن مسلم از وهيب ما را خبر داد كه مىگفته است * هنگامى كه عبد المجيد درگذشت ايوب به ما گفت ملازم محضر اين جوان يعنى عبد الوهاب باشيد ، گفته‌اند عبد الوهاب به سال يكصد و نود و چهار به روزگار خلافت امين در بصره درگذشته است .\r\n\r\n","description":"","footnote":"","page_name":" 299 ","page_number":317},
  {"content":"\r\n\r\n( 1 )\r\n\r\nبشر بن مفضل\r\nكنيه‌اش ابو اسماعيل و آزاد كرده و وابستهء خاندان رقاش و طرفدار عثمان و مورد اعتماد و پر حديث بوده است ، او به سال يكصد و هشتاد و شش درگذشته است .\r\n\r\nعبد الاعلى بن عبد الاعلى قرشى\r\nاز خاندان سامة بن لوى و كنيه‌اش ابو همام و در حديث توانا نبوده است و به سال يكصد و هشتاد و نه درگذشته است .\r\n\r\nعباد بن عباد بن حبيب\r\nبن مهلب بن ابى صفرة عتكى از خاندان ازد و كنيه‌اش ابو معاويه و معروف به دانش طب و خوش سيما بوده است ، او در حديث قوى نبوده و به سال يكصد و هشتاد و يك و روزگار خلافت هارون درگذشته است .\r\n\r\nمعتمر بن سليمان تيمى\r\nكنيه‌اش ابو محمد و مورد اعتماد بوده است .\r\nاحمد بن ابراهيم بن كثير عبدى ، از عباس بن وليد بن نصر بصرى ، از عبد الملك بن قريب اصمعى ما را خبر داد كه مىگفته است * خود معتمر بن سليمان مرا گرفت كه متولد سال يكصد و شش است ، گفته‌اند معتمر به سال يكصد و هشتاد و هفت به روزگار خلافت هارون در بصره درگذشته است .\r\n\r\nسفيان بن حبيب *\r\n\r\n","description":"","footnote":"","page_name":" 300 ","page_number":318},
  {"content":"\r\n\r\n( 1 )\r\n\r\nسليم بن احضر\r\nمحدثى مورد اعتماد و از همگان به عبد الله بن عون پيوسته‌تر بوده است .\r\nعفان بن مسلم از خالد بن حارث ما را خبر داد كه مىگفته است * ابن عون همواره مىگفته است سليم سليم ، از هر از هر ، گويد * ايشان ما يحتاج او را از بازار مىخريدند .\r\n\r\nعمر بن على مقدّمى\r\nكنيه‌اش ابو حفص و محدثى مورد اعتماد بوده است ولى غالبا اسناد را حذف مىكرده و از راوى نخست روايت مىكرده و مىگفته است * شنيدم و براى ما حديث كرد و سپس اندكى خاموش مىماند و سپس مىگفت ، هشام بن عروه ، اعمش ، عفان بن مسلم و سليمان بن حرب و جز آن دو از او روايت كرده‌اند .\r\nعفان بن مسلم ما را گفت * كه عمر بن على مرد صالحى بود تنها چيزى كه بر او خرده مىگرفتند همين بود كه اسناد حديث را نمىآورد - تدليس مىكند - و در هيچ مورد ديگر بر او خرده نمىگرفتند ، من حديثى را از او بدون آنكه سلسله سندش را بياورد و بگويد چه كسى حديث كرده است نمىپذيرفتم .\r\n\r\nخالد بن حارث هجيمى\r\nكنيه‌اش ابو عثمان و محدثى مورد اعتماد بوده است و به سال يكصد و هشتاد و شش به روزگار خلافت هارون در بصره درگذشته است .\r\n\r\nعرعرة بن برند\r\nبن نعمان بن علجة بن افقع بن كزمان بن حارث بن حارثة بن مالك بن سعد بن عبيدة بن حارث بن سامة بن لؤى بن غالب بن فهر بن مالك .\r\n\r\n","description":"","footnote":"","page_name":" 301 ","page_number":319},
  {"content":"\r\n\r\n( 1 ) كنيهء عرعره ابو محمد بوده و به ماه جمادى الآخرة يا رجب سال يكصد و نود و دو به روزگار خلافت هارون و در هشتاد و دو سالگى درگذشته است .\r\n\r\nحكم بن سنان\r\nدر حديث ضعيف بوده و سال يكصد و نود به روزگار خلافت هارون درگذشته است .\r\n\r\nمحمد بن ابى عدى\r\nكنيه‌اش ابو عمرو و نام پدرش ابراهيم و از آزاد كردگان و وابستگان بنى سليم و محدثى مورد اعتماد بوده است ، او به سال يكصد و نود و چهار به روزگار خلافت امين درگذشته است .\r\n\r\nيوسف بن خالد\r\nبن عمير سمتى كنيه‌اش ابو خالد و آزاد كرده و وابستهء سهل بن صخر ليثى از خاندان كنانه بوده است ، سهل بن صخر از زمرهء اصحاب حضرت ختمى مرتبت است و ما در بخش نخست اين كتاب ضمن اصحاب پيامبر ( ص ) نامش را آورده‌ايم ، او كسى است كه عمير را از بردگى آزاد كرده است . يوسف بن خالد بن عمير به سال يكصد و بيست در حكمرانى يوسف بن عمر ثقفى بر بصره زاده شده است و نام حكمران را بر او نهاده‌اند ، يوسف به جستجوى دانش برآمد با خالد حذّاء و يونس و ابن عون ديدار كرد و با هشام و كسانى كه در اين طبقه بودند و با اعمش و اسماعيل بن ابى خالد و عبد الملك بن سليمان و جز ايشان از كوفيان ملاقات كرد و نيز موسى بن عقبه و محمد بن عجلان و افراد ديگرى نظير ايشان ديدار كرد و كسب علم نمود او صاحب بينش در فتوى و رأى و كتابها و شرائط درستى و نادرستى حديث شد و چون اهل راى بود مردم از پذيرفتن حديثهاى او پرهيز مىكردند و او در حديث ضعيف بود و چون داراى ريش بزرگ و خوش سيما بود او را سمتى مىگفتند ، خانه‌يى كه يوسف بن خالد در آن سكونت داشت همان خانهء سهل بن صخر ليثى در بصره بود ، يوسف در بصره به ماه رجب سال يكصد و هشتاد و نه در شصت و نه سالگى درگذشت .\r\n\r\n","description":"","footnote":"","page_name":" 302 ","page_number":320},
  {"content":"\r\n\r\n( 1 )\r\n\r\nيحيى بن سعيد قطّان\r\nكنيه‌اش ابو سعيد و محدثى مورد اعتماد و بلند مرتبه و امين و حجت بوده است ، يحيى مىگفته است در كوفه در تشييع جنازه اعمش شركت كردم و سفيان در تشييع جنازه اعمش از قول اعمش از ابراهيم از عمر حديثى دربارهء تخم شتر مرغ براى من نقل كرد كه از احاديث قديمى او نبود ، گويد ، يحيى بن سعيد قطان در بصره به روزگار خلافت مأمون به ماه صفر يكصد و نود و هشت درگذشته است .\r\n\r\nمعاذ بن معاذ\r\nبن نصر بن حسان بن حر بن مالك بن خشخاش بن جناب بن حارث بن خلف بن حارث بن مجفر بن كعب بن عنبر بن عمرو بن تميم ، كنيه‌اش ابو مثنى و محدثى مورد اعتماد بوده است ، او به سال يكصد و نوزده به روزگار خلافت هشام بن عبد الملك زاده شد و براى امير مؤمنان هارون سرپرستى قضاى بصره را عهده‌دار شد و سپس از آن كار بر كنار شد ، معاذ در بصره به ماه ربيع الآخر سال يكصد و نود و شش به روزگار خلافت امين در هفتاد و هفت سالگى درگذشت و محمد بن عبّاد بن عباد مهلبى كه در آن هنگام حاكم بصره و پيشنماز آن شهر بود بر پيكرش نماز گزارد .\r\n\r\nصفوان بن عيسى زهرى\r\nكنيه‌اش ابو محمد و محدثى مورد اعتماد و پسنديده بوده است و در بصره به ماه جمادى « 1 » سال دويست به روزگار خلافت مأمون درگذشته است .\r\n\r\n\r\n","description":"","footnote":"\r\n( 1 ) در اين جا و روايت بعدى در همهء چاپ‌هاى طبقات همينگونه است و اول و دوم براى جمادى نيامده است .\r\n","page_name":" 303 ","page_number":321},
  {"content":"\r\n\r\n( 1 )\r\n\r\nحماد بن مسعدة\r\nكنيه‌اش ابو سعيد و ان شاء الله مورد اعتماد بوده است و در بصره به ماه جمادى سال دويست و دو به روزگار خلافت مأمون درگذشته است .\r\n\r\nازهر بن سعد سمّان\r\nكنيه‌اش ابو بكر و آزاد كرده و وابسته قبيلهء باهله و محدثى مورد اعتماد بوده است ، عبد الله بن عون او را وصى خود قرار داده است ، از هر در نود و چهار سالگى درگذشته است .\r\n\r\nمحمد بن سواء بن عنبر\r\nاز سعيد بن ابى عروبه روايت كرده است .\r\n\r\nمحمد بن عبد الله بن مثنى\r\nبن عبد الله بن انس بن مالك انصارى كنيه‌اش ابو عبد الله و محدثى صدوق بوده است .\r\nمحمد بن عبد الله انصارى ما را گفت كه پدرم به من مىگفت پسرم ! به ماه شوال سال يكصد و هيجده و روزگار خلافت هشام بن عبد الملك زاده شده‌اى .\r\nمحمد بن عبد الله انصارى پس از معاذ بن معاذ عهده‌دار قضاء بصره شد و سپس به بغداد رفت و در سال‌هاى پايانى خلافت هارون پس از عوفى عهده‌دار قضاء منطقه لشكرگاه مهدى شد ، هنگامى كه امين به خلافت رسيد او را از منصب قضاوت بر كنار كرد و به جاى او عون بن عبد الله مسعودى را گماشت ، محمد بن عبد الله پس از اسماعيل بن عليّه از سوى امين به سرپرستى مظالم گماشته شد و سپس براى بار دوم از سوى امين به سرپرستى قضاء بصره منصوب شد ، مأمون او را بر كنار ساخت و به جاى او يحيى بن اكثم را گماشت .\r\nمحمد بن عبد الله انصارى پس از آن مقيم بصره بود و به نقل حديث سرگرم بود و\r\n\r\n","description":"","footnote":"","page_name":" 304 ","page_number":322},
  {"content":"\r\n\r\n( 1 ) سرانجام در همان شهر به ماه رجب دويست و پانزده درگذشت .\r\n\r\nعبد الله بن داود همدانى\r\nاو از نژادگان قبيله همدان است ، او از كوفه به بصره كوچ كرد و در منطقه خريبه در حومه بصره ساكن شد ، محدثى پارسا و مورد اعتماد بوده است و به ماه شوال سال دويست و سيزده به روزگار خلافت مأمون درگذشته است .\r\n\r\nابو عاصم نبيل\r\nنامش ضحاك و نام پدرش مخلد و از خاندان شيبان و محدثى مورد اعتماد و فقيه بوده است ، او در بصره شب پنجشنبه چهارده شب گذشته از ذى حجه سال دويست و دوازده به روزگار خلافت مأمون درگذشته است .\r\n\r\nعبد الله بن بكر بن حبيب سهمى\r\nكنيه‌اش ابو وهب و از قبيلهء باهله و محدثى بسيار راستگو و مورد اعتماد بوده است ، او به ماه محرم سال دويست و هشت در بغداد درگذشته است .\r\n\r\nمحمد بن بكر بن عثمان برسانى\r\nاز قبيله ازد و كنيه‌اش ابو عبد الله و مورد اعتماد بوده است ، او به ماه ذى حجه سال دويست و سه به روزگار خلافت مأمون در بصره درگذشته است .\r\n\r\nغندر\r\nنامش محمد و نام پدرش جعفر و كنيه‌اش ابو عبد الله و از آزاد كردگان و وابستگان قبيله\r\n\r\n","description":"","footnote":"","page_name":" 305 ","page_number":323},
  {"content":"\r\n\r\n( 1 ) هذيل و ان شاء اللّه مورد اعتماد بوده است ، او در بصره به سال يكصد و نود و چهار به روزگار حكومت امين درگذشته است .\r\n\r\nسعيد بن عامر عجيفى\r\nكنيه‌اش ابو محمد و ساكن محلهء بنى ضبيعة و محدثى مورد اعتماد و پسنديده سيرت بوده است ، عفان مىگويد احاديثى دربارهء زهد از او مىنوشتم ، او در بصره به ماه شوال سال دويست و هشت درگذشته است .\r\n\r\nروح بن عبادة قيسى\r\nاز نژادگان عشيره قيس بن ثعلبه و كنيه‌اش ابو محمد و ان شاء اللّه مورد اعتماد بوده است .\r\n\r\nعثمان بن عمر بن فارس\r\nمورد اعتماد بوده است .\r\n\r\nبه كار بن محمد\r\nبن عبد اللّه بن محمد بن سيرين .\r\nخود به كار بن محمد ما را خبر داد و گفت * من به سال يكصد و سى در ماه رجب زاده شده‌ام ، و پدرم برايم نقل كرد كه پدر بزرگش محمد بن سيرين نام و كنيهء خود را به او داده است ، و مىگفتند در آن هنگام شش ساله بوده است - يعنى پس از رسيدن به شش سالگى پدر بزرگش نام و كنيه خود را بر او نهاده است .\r\n\r\n","description":"","footnote":"","page_name":" 306 ","page_number":324},
  {"content":"\r\n\r\n( 1 )\r\n\r\nعبّاد بن صهيب كليبى\r\nكنيه‌اش ابو بكر بوده است . او به جستجوى دانش برآمده و از مردم حديث شنيده است ، و از افراد قديمى و سالخورده بوده است ولى چون معتقد به قدريه و از داعيان ايشان بوده است احاديث او رها شده است .\r\nعباد بن صهيب در بصره به ماه شوال سال دويست و دوازده به روزگار خلافت مأمون درگذشته است . طاهر بن على بن سليمان بن على هاشمى كه در آن هنگام حكمران بصره بوده بر پيكرش نماز گزارده است .\r\n\r\nطبقهء هفتم\r\n\r\nعبد الرحمن بن مهدى\r\nكنيه‌اش ابو سعيد و محدثى مورد اعتماد و پرحديث بوده است . او به سال يكصد و سى و پنج زاده شده و در بصره به ماه جمادى الآخرة سال يكصد و نود و هشت در شصت و سه سالگى درگذشته است .\r\n\r\nوهب بن جرير بن حازم جهضمى\r\nاو از قبيلهء ازد و كنيه‌اش ابو العباس و محدثى ثقه بوده است ، هر چند كه عفان دربارهء او خرده مىگرفته است ، وهب به هنگام بازگشت از سفر حج در منجشانيّة كه در شش ميلى بصره است درگذشته است ، پيكرش به بصره آورده شده و آن جا به خاك سپرده شده است .\r\n\r\n","description":"","footnote":"","page_name":" 307 ","page_number":325},
  {"content":"\r\n\r\n( 1 )\r\n\r\nابو داود طيالسى\r\nنامش سليمان و نام پدرش داود و محدثى مورد اعتماد و پر حديث بوده است هر چند گاهى اشتباه مىكرده است ، او در بصره به سال دويست و سه در حالى كه نود و دو سالگى او تمام نشده بود درگذشته است . يحيى بن عبد اللّه بن عمر بن حسن بن سهل كه در آن هنگام حكمران بصره بوده بر پيكرش نماز گزارده است .\r\n\r\nبهز بن اسد\r\nكنيه‌اش ابو اسود و از نژادگان قبيلهء بلعم و محدثى مورد اعتماد و حجت و پرحديث بوده است .\r\n\r\nعفّان بن مسلم صفّار\r\nكنيه‌اش ابو عثمان و آزاد كرده و وابستهء عزرة بن ثابت انصارى بوده است . محدثى استوار و مورد اعتماد و حجت و پرحديث بوده است .\r\nمن - ابن سعد - به روز پنجشنبه هيجدهم جمادى الثانية سال دويست و ده از عفان شنيدم كه مىگفت من هفتاد و شش ساله‌ام ، يعنى به سال يكصد و سى و چهار زاده شده است ، او در بغداد به سال دويست و بيست درگذشته است و عاصم بن على بن عاصم بر او نمازگزارده است .\r\n\r\nحبّان بن هلال باهلى\r\nكنيه‌اش ابو حبيب و محدثى استوار و مورد اعتماد و حجت بوده است . « 1 » او در پايان عمر از نقل حديث خوددارى مىكرده و در ماه رمضان به سال دويست و شانزده درگذشته است .\r\n\r\n\r\n","description":"","footnote":"\r\n( 1 ) در اصطلاح اهل حديث حجت كسى است كه به سيصد هزار حديث از لحاظ متن و صحت اسناد آن احاطه داشته باشد .\r\nلطفا به تهانوى ، كشاف اصطلاحات الفنون ، ص 284 مراجعه فرماييد .\r\n","page_name":" 308 ","page_number":326},
  {"content":"\r\n\r\n( 1 )\r\n\r\nريحان بن سعيد\r\nبن مثنى بن ليث بن صفدان بن كزمان بن حارث بن حارثة بن مالك بن سعد بن عبيدة بن حارث بن سامة بن لوىّ ، كنيه‌اش ابو عصمت بوده است و در بصره به روزگار خلافت مأمون به سال دويست و سه يا دويست و چهار درگذشته است .\r\n\r\nأبو بكر حنفى\r\nنامش عبد الكبير و نام پدرش عبد المجيد و محدثى مورد اعتماد بوده است و به سال دويست و چهار در خلافت مأمون درگذشته است .\r\n\r\nبرادرش عبيد اللّه بن عبد المجيد\r\nاز او هم گاهى روايت شده و ان شاء اللّه مورد اعتماد بوده است .\r\n\r\nابو عامر عقدى\r\nنامش عبد الملك و نام پدرش عمرو و آزاد كرده و وابسته خاندان قيس بن ثعلبه و مورد اعتماد بوده است ، او در بصره به سال دويست و بيست و چهار درگذشته است . « 1 »\r\n\r\nعبد الصمد بن عبد الوارث\r\nبن سعيد تنورى ، كنيه‌اش ابو سهل و ان شاء اللّه مورد اعتماد بوده است . . . « 2 » در كتاب ابن معروف بدين گونه است او به سال دويست و بيست و چهار درگذشته است .\r\n\r\n\r\n","description":"","footnote":"\r\n( 1 ) اين مورد و دو مورد بعد نشان آن است كه محمد بن سعد تا سال دويست و بيست و چهار زنده بوده است و سخن كسانى كه مرگ او را به سال دويست و بيست و دو دانسته‌اند درست نيست .\r\n( 2 ) افتادگى در متن كتاب است .\r\n","page_name":" 309 ","page_number":327},
  {"content":"\r\n\r\n( 1 )\r\n\r\nسليمان بن حرب واشحى\r\nاز نژادگان قبيلهء ازد و كنيه‌اش ابو ايوب بوده است ، او محدثى مورد اعتماد و پرحديث بوده است ، مدتى سرپرست قضاء مكه شده و سپس او را بر كنار ساخته‌اند و به بصره بازگشته است و همواره در همان شهر بوده و در هشتاد و چهار سالگى چهار شب باقى مانده از ربيع الاخر سال دويست و بيست و چهار درگذشته است .\r\n\r\nبشر بن عمر زهرانى\r\nكنيه‌اش ابو محمد و محدثى مورد اعتماد و راوى مالك بن انس بوده است ، او به ماه شعبان سال دويست و نه در بصره درگذشته است و يحيى بن اكثم كه در آن هنگام قاضى بصره بوده بر او نماز گزارده است .\r\n\r\nابو وليد طيالسى\r\nنامش هشام و نام پدرش عبد الملك و محدثى حجت و مورد اعتماد و استوار بوده است . او در بصره به روز نخست ماه ربيع الاول سال دويست و بيست و هفت در نود و چهار سالگى درگذشته است .\r\n\r\nحجّاج بن منهال انماطى\r\nكنيه‌اش ابو محمد و محدثى مورد اعتماد و پر حديث بوده است ، او در بصره به روز شنبه پنج شب باقى مانده از شوال سال دويست و هفده درگذشته است .\r\n\r\nابراهيم بن ابى سويد\r\nگزيده‌هاى احاديث حماد بن سلمه پيش او بوده است ، او در بصره به سال دويست و بيست و\r\n\r\n","description":"","footnote":"","page_name":" 310 ","page_number":328},
  {"content":"\r\n\r\n( 1 ) چهار درگذشته است .\r\n\r\nاميّة بن خالد قيسى\r\nاو همان اميّه اسود است .\r\n\r\nهدبة بن خالد قيسى\r\nكنيه‌اش ابو خالد و برادر امية بن خالد اسود است .\r\n\r\nعبيد اللّه بن محمد بن حفص تيمى\r\nاز خاندان قريش و معروف به ابن عائشه و كنيه‌اش ابو عبد الرحمان بوده است ، او هم گزيده‌هاى احاديث حماد بن سلمه را شنيده بوده است ، او در بصره به ماه رمضان سال دويست و بيست و هشت درگذشته است .\r\n\r\nسهل بن بكّار *\r\n\r\nاسحاق بن عمر بن سليط\r\nاز حماد بن سلمه روايت كرده است .\r\n\r\nعبد اللّه بن بسلمه بن قعنب حارثى\r\nكنيه‌اش ابو عبد الرحمان و محدثى فاضل و پارسا بوده است ، او كتابهاى مالك بن انس را از گفتهء خود مالك و نيز از عبد العزيز دراوردى و ديگر مشايخ مدينه روايت كرده است .\r\n\r\n","description":"","footnote":"","page_name":" 311 ","page_number":329},
  {"content":"\r\n\r\n( 1 )\r\n\r\nمسلم بن قتيبة\r\nكنيه‌اش ابو قتيبه و پدر قتيبة بن مسلم است او از شعبه و جز او روايت كرده است .\r\n\r\nروح بن اسلم\r\nآزاد كرده و وابستهء قبيله باهله و كنيه‌اش ابو حاتم بوده و از حماد بن سلمة و شعبه روايت كرده است .\r\n\r\nمحمد بن سنان عوفى\r\nاز همام بن يحيى روايت كرده است .\r\n\r\nعبد اللّه بن سنان عوفى *\r\n\r\nحرمّى بن عمارة بن ابى حفصة *\r\n\r\nحرمى بن حفص\r\nدر محله قبيله قسامل منزل داشته و از شعبه و حماد بن سلمه روايت كرده است .\r\n\r\nابراهيم بن حبيب بن شهيد *\r\n\r\nابراهيم بن يحيى بن حميد طويل\r\n*\r\n\r\n","description":"","footnote":"","page_name":" 312 ","page_number":330},
  {"content":"\r\n\r\n( 1 )\r\n\r\nعبد اللّه بن يونس بن عبيد\r\nمقدار كمى حديث پيش او بوده است .\r\n\r\nداود بن شبيب\r\nاز حماد بن سلمه روايت كرده است .\r\n\r\nعلى بن عثمان\r\nبن عبد الحميد بن لاحق ، او پسر عموى بشر بن مفضل بوده است و در بصره در منزل خودش كه در محلهء بنى عنبر بود به سال دويست و بيست و هفت در گذشت .\r\n\r\nعبد الرحمن بن مبارك\r\nپدر بكر بن عبد الرحمن طفاوى است و در محله بنى عبس منزل داشته است .\r\n\r\nمسلم بن ابراهيم\r\nكنيه‌اش ابو عمرو و از آزاد كردگان و وابستگان قبيله ازد و معروف به شحّام و محدثى مورد اعتماد و پر حديث بوده است ، او در بصره به ماه صفر سال دويست و بيست و دو درگذشته است .\r\n\r\nابو حذيفة موسى بن مسعود نهدى\r\nمحدثى پر حديث و ان شاء اللّه مورد اعتماد بوده است ، او روايات را از عكرمة بن عمار و\r\n\r\n","description":"","footnote":"","page_name":" 313 ","page_number":331},
  {"content":"\r\n\r\n( 1 ) زهير بن محمد و سفيان ثورى به صورت نيكو و پسنديده نقل مىكرده است ، مىگويند سفيان ثورى هنگامى كه به بصره آمده است با مادر ابو حذيفه ازدواج كرده است ، ابو حذيفه در بصره به سال دويست و بيست درگذشته است .\r\n\r\nيعقوب بن اسحاق حضرمى مقرى\r\nكنيه‌اش ابو محمد است ، او در نظر محدثان چندان استوار نيست و مىگويند او از مشايخى حديث مىكند كه آنان را در دوران كودكى و پيش از آنكه به حد فهم برسد ملاقات كرده است .\r\n\r\nبرادرش احمد بن اسحاق حضرمى\r\nكنيه‌اش ابو اسحاق و محدثى مورد اعتماد بوده است ، او از برادرش بزرگتر بوده و در بصره به ماه رمضان سال دويست و يازده درگذشته است .\r\n\r\nعمرو بن مرزوق باهلى\r\nمحدثى مورد اعتماد بوده و از شعبه فراوان حديث نقل كرده است ، او در ماه صفر سال دويست و بيست و چهار درگذشته است .\r\n\r\nمحمد بن عرعرة بن برند\r\nكنيه‌اش ابو عمر بوده است ، پاره‌يى از احاديث شعبه و جز او را مىدانسته است ، او به ماه شوال سال دويست و سيزده در هفتاد و شش سالگى درگذشته است .\r\n\r\nعارم بن فضل سدوسى\r\nكنيه‌اش ابو نعمان و نامش محمد و عارم لقب او بوده است ، او در بصره به ماه ربيع الاول سال دويست و بيست و چهار درگذشته است .\r\n\r\n","description":"","footnote":"","page_name":" 314 ","page_number":332},
  {"content":"\r\n\r\n( 1 )\r\n\r\nحجاج بن نصير فساطيطى\r\nمحدثى ضعيف بوده است .\r\n\r\nعمرو بن عاصم كلابى\r\nكنيه‌اش ابو عثمان و محدثى مورد اعتماد بوده است .\r\n\r\nمحمد بن كثير عبدى\r\nاو برادر سليمان بن كثير است .\r\n\r\nابو عمر حوضى\r\nنامش حفص و نام پدرش عمر بوده است . او در بصره به روز چهارشنبه دو روز باقى مانده از جمادى الآخره سال دويست و بيست و پنج درگذشته است .\r\n\r\nموسى بن اسماعيل تبوذكى\r\nكنيه‌اش ابو سلمه و محدثى مورد اعتماد و پر حديث بوده است ، او در بصره به شب سه شنبه سيزدهم رجب سال دويست و بيست و سه در گذشت و روز سه شنبه به خاك سپرده شد .\r\n\r\nمحمد بن عبد اللّه رقاشى\r\n*\r\n\r\n","description":"","footnote":"","page_name":" 315 ","page_number":333},
  {"content":"\r\n\r\n( 1 )\r\n\r\nمعلى بن اسد عمّى\r\nبرادر بهز بن اسد و كنيه‌اش ابو هيثم و معلم بوده است ، او در بصره به ماه رمضان سال دويست و هيجده درگذشته است .\r\n\r\nيحيى بن حمّاد بن ابى زياد\r\nكنيه‌اش ابو محمد و محدثى مورد اعتماد و پر حديث بوده است ، او از ابو عوانه و گاهى از پدر خود حماد بن ابى زياد روايت كرده است .\r\nپدرش از حسن بصرى و ابن سيرين و عطاء خراسانى روايت كرده است كه عبد الاعلى بن حماد نرسى از ايشان دربارهء استفاده از ظرفهاى بلور سؤال كرده است . « 1 »\r\n\r\nعياش بن وليد ترّسى *\r\n\r\nعبد اللّه بن سوّار\r\nبن عبد اللّه القاضى ، او در بصره به سال دويست و بيست و هشت درگذشته است . « 2 »\r\n\r\nطبقهء هشتم\r\n\r\nمسدد بن مسرهد\r\nبن مسربل بن شريك اسدى ، كنيه‌اش ابو الحسن است و در بصره به ماه رمضان سال\r\n\r\n\r\n","description":"","footnote":"\r\n( 1 ) معنى اين روايت براى اين بنده روشن نشد با توجه به گفتهء ابن منظور در لسان العرب به تقريب ترجمه شد . راهنمايى اهل فضل مايهء سپاس است .\r\n( 2 ) قرينه‌يى ديگر بر اينكه محمد بن سعد تا اين سال زنده بوده است .\r\n","page_name":" 316 ","page_number":334},
  {"content":"\r\n\r\n( 1 ) دويست و بيست و هشت درگذشته است .\r\n\r\nعبد اللّه بن عبد الوهاب جحنى\r\nاز حماد بن زيد و جز او روايت كرده است .\r\n\r\nسليمان بن داود\r\nاو پدر ربيع بن سليمان زهرانى است ، در پايان سال دويست و سى و چهار در بصره درگذشته است . « 1 »\r\n\r\nعبد اللّه بن محمد\r\nبن اسماء بن عبيد ، از عموى خود جويرية بن اسماء روايت كرده است .\r\n\r\nمحمد بن ابى بكر\r\nبن على بن عطاء بن مقدم وابسته و آزاد كرده ثقيف است و در بصره به سال دويست و سى و چهار درگذشته است .\r\n\r\nبرادرش : عبد اللّه بن ابى بكر بن على بن عطاء\r\n*\r\n\r\n\r\n","description":"","footnote":"\r\n( 1 ) با توجه به اين موضوع كه تاريخ مرگ محمد بن سعد بن منيع مؤلف طبقات در هيچ يك از منابع و مآخذ ديرتر از دويست و سى هجرى ثبت نشده است و تقريبا از نظر همگان همان سال پذيرفته شده است ، بايد اين بخشهاى طبقات كه در گذشتگان پس از آن سال را در بر دارد وسيلهء شاگردان و راويان محمد بن سعد همچون ابن ابى الدنيا و حسين بن فهم و امثال ايشان تنظيم شده باشد .\r\n","page_name":" 317 ","page_number":335},
  {"content":"\r\n\r\n( 1 )\r\n\r\nابن معمر منقرى\r\nنامش عبد اللّه و نام پدرش عمرو است و فراوان از عبد الوارث تنّورى روايت كرده است .\r\n\r\nابو ظفر\r\nنامش عبد السلام و نام پدرش مطّهر و نام جدش حسام و از مصكّ است . « 1 »\r\n\r\nعلى بن عبد اللّه\r\nبن جعفر بن نجيح مدنى ، كنيه‌اش ابو الحسن است ، او در لشكرگاه امير مؤمنان در سامرا به روز دوشنبه دو روز باقى مانده از ذى قعده سال دويست و سى و چهار درگذشته است .\r\n\r\nابراهيم بن بشار رمادى\r\nكنيه‌اش ابو اسحاق و شاگرد و همنشين ابن عيينة بوده است و در بصره درگذشته است .\r\n\r\nابراهيم بن محمد بن عرعرة بن برند\r\nاو به ماه رمضان سال دويست و سى و يك در بغداد درگذشته است ، او را كه در محلهء لشكرگاه خليفه در سامراء بيمار شده بود به بغداد منتقل كردند و در آن شهر درگذشت .\r\n\r\n\r\n","description":"","footnote":"\r\n( 1 ) اين كلمه را نه در كتابهاى انساب پيدا كردم و نه در كتابهاى جغرافيا و در همهء چاپهاى طبقات هم همينگونه ضبط شده است .\r\n","page_name":" 318 ","page_number":336},
  {"content":"\r\n\r\n( 1 )\r\n\r\nعلى بن برّى\r\nاز گفته‌هاى او احاديثى را نوشته‌اند و به سال دويست و سى و چهار در بصره درگذشته است .\r\n\r\nسليمان بن شاذكونى « 1 »\r\nحافظ حديث بوده « 2 » و به سال دويست و سى و چهار در بصره درگذشته است .\r\nپايان طبقات محدثان بصره\r\n\r\n\r\n","description":"","footnote":"\r\n( 1 ) ظاهرا همان شادگان يا شادگان است كه نام شهرى در خوزستان بوده است ، بعدها به فلاحيه تغيير يافت و به سال 1314 خورشيدى به شادكان مبدل شد . به معجم البلدان ياقوت حموى و بخش اعلام فرهنگ فارسى دكتر محمد معين مراجعه فرماييد .\r\n( 2 ) در اصطلاح محدثان به كسى حافظ گفته مىشود كه به صد هزار حديث از لحاظ متن و اسناد احاطه داشته باشد ، لطفا به محدث قمى ، الكنى و الالقاب ، ج 2 ، ص 148 مراجعه فرماييد .\r\n","page_name":" 319 ","page_number":337},
  {"content":"\r\n\r\n( 1 )\r\n\r\nنام محدثان و فقيهانى كه در واسط « 1 » بوده‌اند\r\n\r\nابو هاشم رمّانى\r\nنامش يحيى و نام پدرش دينار و مورد اعتماد بوده است .\r\n\r\nيعلى بن عطاء\r\nآزاد كرده و وابستهء عبد اللّه پسر عمرو عاص و محدثى مورد اعتماد و از مردم طائف بوده است ، او در سالهاى پايانى سلطنت امويان به واسط آمده و مقيم آن شهر شده است ، شعبة بن حجاج و ابو عوانه و هشيم و ياران ايشان از او حديث شنيده‌اند .\r\n\r\nابو عقيل\r\nنامش هاشم و نام پدرش سلّال يا سلام بوده است ، او همان كسى است كه شعبه از او روايت كرده است ، ابو عقيل از مردم شام بوده و به واسط آمده و عهده‌دار قضاوت شده و ان شاء اللّه مورد اعتماد بوده است .\r\n\r\nابو خالد دالايى\r\nنامش يزيد و نام پدرش عبد الرحمان و احاديث او ناشناخته بوده است .\r\n\r\n\r\n","description":"","footnote":"\r\n( 1 ) واسط : شهرى كه بر دو سوى دجله در فاصله پنجاه فرسنگى كوفه و بصره و اهواز و بغداد به دست حجاج بن يوسف ساخته شده و به همين سبب به واسط معروف شده است . به ترجمهء تقويم البلدان ابو الفداء ، به قلم عبد المحمد آيتى ، ص 349 ، مراجعه فرماييد .\r\n","page_name":" 320 ","page_number":338},
  {"content":"\r\n\r\n( 1 )\r\n\r\nقاسم بن ايوب\r\nمحدثى مورد اعتماد و كم حديث بوده است .\r\n\r\nابو بلج\r\nنامش يحيى و پدرش معروف به ابو سليم و فزارى و ان شاء اللّه مورد اعتماد بوده است ، شعبه و هشيم و ابو عوانه از او روايت كرده‌اند ، يزيد بن هارون مىگويد ، من ابو بلج را كه همسايه ما بود ديده بودم ، او احساس نيازى نسبت به زنان نداشت ، چند كبوتر در خانه داشت و با همانها انس بسته بود ، او بسيار خداى را ياد مىكرد و مىگفت چون رستخيز برپاى شود به سبب ياد كردن ما از خداوند متعال به بهشت وارد خواهيم شد .\r\n\r\nمنصور بن زاذان\r\nشاگرد و همنشين حسن بصرى است و هموست كه هشيم و يارانش از او روايت كرده‌اند .\r\nمحدثى استوار و مورد اعتماد بوده كه قرآن را بسيار تند مىخوانده است و مىخواسته است كه آرام بخواند ولى نمىتوانسته است ، او معمولا قرآن را به هنگام چاشت ختم مىكرده است و اين موضوع از سجده‌هايى كه در رسيدن به آيات سجده دار انجام مىداده فهميده مىشده است .\r\nمنصور بن زاذان از واسط كوچ كرده و در منطقهء مبارك كه در نه فرسنگى واسط است ساكن شده است ، يزيد بن هارون گويد ، كه منصور سالى كه و با و طاعون شايع شد يعنى سال يكصد و سى و يك درگذشته است .\r\n\r\nعوّام بن حوشب\r\nبن يزيد بن رؤيم ، محدثى مورد اعتماد بوده است .\r\n\r\n","description":"","footnote":"","page_name":" 321 ","page_number":339},
  {"content":"\r\n\r\n( 1 ) يزيد بن هارون مىگويد ، كنيه عوّام ابو عبسى و مقيد به امر به معروف و نهى از منكر بوده و به سال يكصد و چهل و هشت درگذشته است .\r\n\r\nسفيان بن حسين سلمى\r\nاز آزاد كردگان و وابستگان قبيلهء سليم بوده است .\r\nيزيد بن هارون مىگويد كنيه‌اش ابو الحسن بوده است و كس ديگر گفته است كنيه‌اش ابو محمد بوده است ، او با آنكه محدثى مورد اعتماد بوده در نقل احاديث خود فراوان اشتباه مىكرده است ، او مؤدب ( آموزگار ادبيات ) و همراه مهدى خليفهء عباسى بوده و به روزگار خلافت مهدى در رى درگذشته است .\r\n\r\nابو العلاء قصّاب\r\nنامش ايوب و فرزند ابى مسكين و محدثى مورد اعتماد بوده است ، از يزيد بن هارون شنيدم كه مىگفت ابو العلاء به سال يكصد و چهل درگذشته است .\r\n\r\nيزيد بن عطاء بزّاز\r\nوابسته و آزاد كرده نياكان ابو عوانه و مردى ضعيف در حديث بوده است .\r\n\r\nاصبغ بن زيد ورّاق\r\nوابسته و آزاد كردهء قبيلهء جهينه است ، او قرآن مىنوشت و در حديث سست و ناتوان بوده و كنيهء ابو عبد اللّه داشته است ، او به سال يكصد و پنجاه و نه به روزگار خلافت مهدى درگذشته است .\r\n\r\n","description":"","footnote":"","page_name":" 322 ","page_number":340},
  {"content":"\r\n\r\n( 1 )\r\n\r\nخلف بن خليفة\r\nكنيه‌اش ابو احمد و آزاد كرده و وابستهء قبيلهء اشجع و از مردم واسط بوده كه به بغداد منتقل شده است ، او محدثى مورد اعتماد بوده است ولى پيش از مرگ گرفتار سكته و فلج شده و چنان ناتوان گرديده كه رنگ بدنش تغيير كرده و گرفتار اختلاط حواس گرديده است ، او در بغداد به نود سالگى يا حدود آن و پيش از هشيم به سال يكصد و هشتاد و يك درگذشته است .\r\n\r\nهشيم بن بشير\r\nكنيه‌اش ابو معاويه و آزاد كرده و وابستهء بنى سليم و محدثى مورد اعتماد و استوار و پر حديث بوده است ولى سلسله اسناد را فراوان حذف مىكرده است ، بدين سبب احاديثى كه به صورت نقل از ديگران و مسند آورده پذيرفته و حجت است و آنچه كه نگفته است چه كسى ما را خبر داده است ارزشى ندارد .\r\nسعيد پسر هشيم ما را خبر داد و گفت * پدرم در آغاز سال يكصد و پنج زاده شد و به ماه شعبان سال يكصد و هشتاد و سه در هفتاد و نه سالگى به روزگار خلافت هارون در گذشت و در گورستان خيزران به خاك سپرده شد .\r\n\r\nخالد بن عبد اللّه طحّان\r\nآزاد كرده و وابستهء قبيلهء مزينه و مورد اعتماد بوده و به سال يكصد و هشتاد و دو در واسط درگذشته است .\r\n\r\nعلى بن عاصم بن صهيب\r\nكنيه‌اش ابو حسن و آزاد كرده و وابستهء بنى تميم بوده است . او به سال يكصد و نه زاده شده و به ماه جمادى الاولى سال دويست و يك در نود و دو سال و چند ماهگى در واسط درگذشته است .\r\n\r\n","description":"","footnote":"","page_name":" 323 ","page_number":341},
  {"content":"\r\n\r\n( 1 )\r\n\r\nعبد الحكيم بن منصور\r\nآزاد كرده و وابستهء خزاعه و در حديث ضعيف بوده است .\r\n\r\nمحمد بن يزيد كلاعى\r\nكنيه‌اش ابو سعيد و مورد اعتماد بوده است او در واسط به سال يكصد و هشتاد و هشت و به روزگار خلافت هارون درگذشته است .\r\n\r\nابو سفيان حميرى حذّاء\r\nپيرمردى ضعيف بوده و حديثهاى اندكى داشته است . به روز چهار شنبه هفت شب باقى مانده از شعبان سال دويست و دو در واسط درگذشته است .\r\n\r\nقرة بن عيسى\r\nاو گاهى از اعمش روايت كرده است .\r\n\r\nيزيد بن هارون\r\nكنيه‌اش ابو خالد و آزاد كرده و وابستهء بنى سليم و محدثى مورد اعتماد و پر حديث بوده است .\r\nاو به سال يكصد و هيجده زاده شده است ، خودش مىگفته است * هنگامى كه حصين زنده و مقيم شهرك مبارك بود و احاديث را بر او مىخواندند كه گرفتار فراموشى شده بود من به طلب حديث بر آمدم ، گاهى هم جريرى از من آغاز مىكرد و براى من حديث مىگفت - يا از من مىپرسيد - احاديث او را گاهى ناشناخته مىدانستند ، يزيد بن\r\n\r\n","description":"","footnote":"","page_name":" 324 ","page_number":342},
  {"content":"\r\n\r\n( 1 ) هارون به ماه شوال سال يكصد و نود و نه مىگفت من هشتاد و يك يا هشتاد و دو ساله‌ام ، او در هشتاد و هفت يا هشتاد و هشت سالگى و چند ماه به روزگار خلافت مأمون در گذشت .\r\n\r\nاسحاق بن يوسف ازرق\r\nكنيه‌اش ابو محمد و محدثى مورد اعتماد بوده و گاهى گرفتار اختلاط حواس مىشده است ، او به سال يكصد و نود و پنج در خلافت امين در واسط درگذشته است .\r\n\r\nمحمد بن حسن\r\nاز مردم شام و مورد اعتماد و عهده دار منصب قضاوت در واسط بوده است .\r\n\r\nفضل بن عنبسة\r\nخزاز ، كنيه‌اش ابو حسن و محدثى مورد اعتماد و شناخته شده بوده است ، او از يزيد بن ابراهيم تسترى و حماد بن سلمه و جز آن دو روايت كرده است .\r\n\r\nصلة بن سليمان\r\nمحدثى نامور بوده است .\r\n\r\nسرور بن مغيره « 1 »\r\nبن زاذان ، برادرزادهء منصور بن زاذان است ، او تفسير قرآن را از گفتهء عباد بن منصور از حسن بصرى روايت مىكرده است ، او محدثى نامور بوده است .\r\n\r\n\r\n","description":"","footnote":"\r\n( 1 ) ملاحظه مىكنيد كه نام سرور براى مردان به كار مىرفته است .\r\n","page_name":" 325 ","page_number":343},
  {"content":"\r\n\r\n( 1 )\r\n\r\nرحمت بن مصعب *\r\n\r\nبشر بن مبشر *\r\n\r\nعاصم بن على بن عاصم\r\nاو از شعبه و سليمان بن مغيرة و ليث بن سعد و مسعودى و جز ايشان روايت كرده است ، با آنكه ثقه بوده است ولى نامور به حديث نيست و در حديثهايى كه نقل كرده فراوان گرفتار اشتباه شده است ، او به روز دوشنبه نيمه ماه رجب سال دويست و بيست و يك به روزگار حكومت معتصم در شهر واسط درگذشته است ، مطلب بن فهم بن ابى قاسم خراسانى كه در آن هنگام حكمران واسط بوده است بر او نماز گزارده است .\r\n\r\nعمرو بن عون بن اوس\r\nكنيه‌اش ابو عثمان بوده و به سال دويست و بيست و پنج به روزگار خلافت ابو اسحاق بن هارون - معتصم - در واسط درگذشته است .\r\n\r\nاين اشخاص از اصحاب حضرت ختمى مرتبت در مدائن بوده‌اند\r\n\r\nحذيفة بن اليمان كه خداوند از او خشنود باد\r\nاو پسر حسيل بن جابر بن ربيعة بن عمرو بن جروه است كه همين جروه به اليمان معروف است و پسر حارث بن قطيعة بن عبس بوده است .\r\nمادر حذيفة رباب دختر كعب بن عدى بن كعب بن عبد الاشهل بوده است .\r\n\r\n","description":"","footnote":"","page_name":" 326 ","page_number":344},
  {"content":"\r\n\r\n( 1 ) وكيع بن جراح و عبد اللّه بن نمير هر دو از اعمش از ابو وائل ضمن حديثى كه روايت مىكرده است ما را خبر دادند كه كنيهء حذيفه ابو عبد اللّه بوده است .\r\nمحمد بن عمر واقدى گويد ، حذيفه در جنگ بدر شركت نكرده است و در جنگ احد خودش و پدرش و برادرش صفوان بن اليمان شركت كردند و در همان جنگ احد پدرش كشته شد ، حذيفة در جنگ خندق و جنگهاى پس از آن همراه حضرت ختمى مرتبت بوده است ، عمر بن خطاب از او خواست حكمرانى مدائن را بپذيرد .\r\nوكيع بن جراح و فضل بن دكين هر دو از مالك بن مغول از طلحة ما را خبر دادند كه حذيفه در حالى به مدائن آمد كه بر روى خرى دو خوىگير - گليم نازك - انداخته و سوار بر آن بود و پاهايش آويخته ، استخوانى كه بر آن اندكى گوشت بود و گرده نانى در دست داشت و سرگرم خوردن بود .\r\nمحمد بن عمر واقدى مىگويد * حذيفة بن اليمان پس از كشته شدن عثمان بن عفان ، در مدائن درگذشت و هنگامى كه خبر مرگ عثمان به حذيفه رسيد همچنان حاكم مدائن بود ، حذيفه به سال سى و ششم چند ماه پس از كشته شدن عثمان در گذشت ، او را در مدائن فرزندزادگانى است . « 1 »\r\n\r\nسلمان فارسى\r\nابو معاويه ضرير از گفتهء اعمش از ابو ظبيان از جرير بن عبد اللّه ، و اعمش از ابو سفيان از گفتهء مشايخ ما را خبر دادند كه * كنيهء سلمان ابو عبد اللّه بوده است .\r\nاسماعيل بن ابراهيم ، از عوف ، از ابو عثمان نهدى ما را خبر داد كه مىگفته است * سلمان فارسى از من پرسيد مىدانى رام هرمز كجاست ؟ گفتم آرى ، گفت من از مردم آن جايم .\r\nمحمد بن عبد اللّه اسدى ، از سفين از ابو علاء عبيد ، از عامر بن وائله ، از سلمان ما را خبر داد كه مىگفته است * من از مردم جى هستم .\r\nيوسف بن بهلول از عبد اللّه بن ادريس ، از محمد بن اسحاق از عاصم بن عمر بن\r\n\r\n\r\n","description":"","footnote":"\r\n( 1 ) شرح حال حذيفه و سلمان در جلد دوم و پنجم هم آمده است ، دربارهء تاريخ مرگ ابو حذيفه اقوال ديگرى هم گفته شده است ، آن بزرگوار رازدار حضرت ختمى مرتبت دربارهء منافقان بوده است و به همين لقب ميان اصحاب مشهور بوده است . به ابن عبد البر ، الاستيعاب ، ص 277 كه در حاشيهء الاصابه چاپ شده است مراجعه فرماييد .\r\n","page_name":" 327 ","page_number":345},
  {"content":"\r\n\r\n( 1 ) قتادة ، از محمود بن لبيد از گفتهء ابن عباس ما را خبر داد كه مىگفته است * سلمان فارسى مرا گفت كه من مردى از دهكده‌يى به نام جى از توابع اصفهان بودم ، پدرم دهقان و سالار سرزمين خود بود من به جستجوى آيين حق از پيش پدر بيرون آمدم ، گروهى از قبيلهء كلب مرا به اسيرى گرفتند و به مردى يهودى فروختند و آن مرد مرا به يهودى ديگرى از يهوديان بنى قريظه فروخت و او مرا همراه خود به مدينه آورد و چون رسول خدا به مدينه هجرت فرمود من به سبب بردگى از محضر آن حضرت باز ماندم و شركت در جنگ بدر و احد را از دست دادم ، آنگاه رسول خدا به من فرمود براى آزادى خود پيمان بنويس ، و چون پيمان نوشتم رسول خدا قطعه زرى به اندازهء تخم مرغ به من ارزانى فرمود و من تعهد مالى خود را پرداخت كردم و در جنگ خندق و ديگر جنگها به صورت مسلمانى آزاد شركت كردم .\r\nاسماعيل بن ابراهيم از يونس از گفتهء حسن بصرى ما را خبر داد كه مىگفته است ، پيامبر فرموده است سلمان پيشگام سرزمين فارس - ايران - است .\r\nمحمد بن اسماعيل ابى فديك از قول كثير بن عبد اللّه مزنى از پدرش از نياى خود ما را خبر داد كه * به روز جنگ خندق مهاجران و انصار دربارهء اين موضوع كه سلمان از كدام گروه است بگو و مگو كردند ، حضرت ختمى مرتبت فرمود : « سلمان از خاندان ماست » .\r\nمسلم بن ابراهيم ، از سلّام بن مسكين از ثابت قطبه ما را خبر داد كه مىگفته است * سلمان امير مداين بوده است .\r\nمحمد بن عمر واقدى مىگويد * سلمان فارسى به روزگار خلافت عثمان بن عفان در مدائن درگذشته است .\r\n\r\nمحدثان و فقيهانى كه در مدائن بوده‌اند\r\n\r\nابو جعفر مدائنى\r\nنامش عبد اللّه و پسر مسعود بن محمد بن جعفر بن ابى طالب و محدثى شهره و كم حديث بوده است .\r\n\r\n","description":"","footnote":"","page_name":" 328 ","page_number":346},
  {"content":"\r\n\r\n( 1 )\r\n\r\nعاصم احول\r\nنام پدرش سليمان و كنيه خودش ابو عبد الرحمان و آزاد كرده و وابستهء بنى تميم بوده است ، عاصم محدثى مورد اعتماد و از مردم بصره بوده كه كارگزارى بر شهرستان‌ها را پذيرا بوده است و مدتى در كوفه سرپرست نظارت بر پيمانه‌هاى وزن بوده است ، به روزگار خلافت ابو جعفر منصور قاضى مداين بوده و به سال يكصد و چهل و يك يا يكصد و چهل و دو درگذشته است .\r\n\r\nهلال بن خبّاب\r\nاصل او از مردم بصره است كه به مداين كوچ كرده و در پايان سال يكصد و چهل و چهار در همان شهر درگذشته است .\r\n\r\nهذيل بن بلال فزارى\r\nدر حديث ضعيف بوده است .\r\n\r\nنعيم بن حكيم\r\nدر حديث چندان ارزشى نداشته است .\r\n\r\nنصر بن حاجب قرشى\r\nاز خاندان حارث بن لؤىّ و كنيه‌اش ابو يحيى و زاده و بزرگ شده در خراسان بوده است ، او به مدائن كوچ كرده و ساكن آنجا شده است و همان جا به سال يكصد و چهل و پنج در پنجاه و چند سالگى درگذشته است .\r\n\r\n","description":"","footnote":"","page_name":" 329 ","page_number":347},
  {"content":"\r\n\r\n( 1 )\r\n\r\nشبابة بن سوّار فزارىّ\r\nآزاد كرده و وابسته قبيله فزاره و كنيه‌اش ابو عمرو و محدثى مورد اعتماد و پسنديده كردار در حديث بوده است و معتقد به مرجئه بوده است .\r\n\r\nشعيب بن حرب\r\nكنيه‌اش ابو صالح و از مردم بغداد و از زادگان در خراسان بوده است ، او به مدائن كوچ كرده و ساكن آن جا شد و گوشهء عزلت برگزيد ، محدثى مورد اعتماد و فاضل بوده است . سپس از مدائن به مكه كوچ كرد و در آن شهر ساكن شد و سرانجام در مكه در گذشت .\r\n\r\nعلى بن حفص « 1 »\r\n\r\nفقيهان و محدثانى كه در بغداد سكونت گزيده‌اند و به آن شهر آمده‌اند و همان جا درگذشته‌اند « 2 »\r\n\r\nاسماعيل بن سالم اسدى\r\nهموست كه هشيم و شاگردان و يارانش از او روايت كرده‌اند و محدثى مورد اعتماد و استوار بوده است ، او از مردم كوفه بوده است و پيش از آنكه بغداد ساخته شود و مردم در آن جا ساكن شوند به آن منطقه كوچ كرده و ساكن شده است ، در آن هنگام هشام بن عبد الملك و ديگر خليفگان اموى پانصد سوار در آن جا مىداشته‌اند كه همواره آماده\r\n\r\n\r\n","description":"","footnote":"\r\n( 1 ) هيچ توضيحى در متن نيامده است .\r\n( 2 ) خوانندگان گرامى توجه دارند كه تمام اصحاب حضرت ختمى مرتبت پيش از احداث بغداد درگذشته بودند .\r\n","page_name":" 330 ","page_number":348},
  {"content":"\r\n\r\n( 1 ) بودند و به خوارج حمله مىكردند و شبيخون مىزدند و جلو حمله‌هاى خوارج را مىگرفتند و اين پيش از آن بود كه كار امويان سستى پذيرد .\r\n\r\nهشام بن عروة\r\nبن زبير بن عوّام بن خويلد بن اسد ، كنيه‌اش ابو منذر و مادرش كنيزى بوده است ، هشام محدثى حجت و استوار و مورد اعتماد و پر حديث بوده است ، او از عبد اللّه بن زبير - عموى خود - حديث شنيده است ، هشام در كوفه به دربار ابو جعفر منصور پيوست و همراه او به بغداد رفت و در همان شهر به سال يكصد و چهل و شش در گذشت و در گورستان خيزران به خاك سپرده شد .\r\n\r\nمحمد بن اسحاق بن يسار\r\nآزاد كرده و وابستهء قيس بن مخرمة بن مطلب بن عبد مناف بن قصى بوده و كنيهء ابو عبد اللّه داشته است ، پدر بزرگش يسار از اسيران جنگى عين التمر بوده است .\r\nمحمد بن اسحاق محدثى مورد اعتماد بوده است و مردم از او روايت كرده‌اند و از جمله ثورى و شعبه و سفيان بن عيينة و يزيد بن زريع و ابراهيم بن سعد و اسماعيل بن عليّة و يزيد بن هارون و يعلى و محمد پسران عبيد و عبد اللّه بن نمير و جز ايشان از او روايت نقل كرده‌اند ، برخى از مردم هم دربارهء او اعتراض كرده‌اند و خرده گرفته‌اند ، محمد بن اسحاق از دير باز از مدينه بيرون آمده و به كوفه و جزيره و رى رفته و سپس در بغداد اقامت گزيده و همان جا به سال يكصد و پنجاه و يك درگذشته است و در گورستان خيزران به خاك سپرده شده است .\r\n\r\nابو حنيفة\r\nنامش نعمان و نام پدرش ثابت و آزاد كرده و وابستهء خاندان تيم اللّه بن ثعلبه و در حديث\r\n\r\n","description":"","footnote":"","page_name":" 331 ","page_number":349},
  {"content":"\r\n\r\n( 1 ) ضعيف بوده است و صاحب راى بوده و به بغداد آمده است « 1 » و همان جا به ماه رجب يا شعبان سال يكصد و پنجاه در هفتاد سالگى درگذشته و در گورستان خيزران به خاك سپرده شده است .\r\n\r\nابو معاوية نحوى\r\nنامش شيبان و نام پدرش عبد الرحمان و آزاد كرده و وابستهء بنى تميم بوده است . او عهده‌دار تربيت و آموزگار فرزندان داود بن على و ديگران و در حديث مورد اعتماد بوده است و در بغداد به روزگار خلافت مهدى به سال يكصد و شصت و چهار درگذشته و در گورستان قريش كه كنار دروازه تبن « 2 » قرار دارد به خاك سپرده شده است .\r\n\r\nابراهيم بن سعد\r\nبن ابراهيم بن عبد الرحمان بن عوف زهرى ، كنيه‌اش ابو اسحاق و محدثى مورد اعتماد و پر حديث بوده هر چند كه گاهى در حديث گرفتار اشتباه مىشده است ، او همراه همسر و فرزندانش به بغداد آمده و سرپرستى بيت المال را براى امير مؤمنان هارون بر عهده گرفته است و در بغداد به سال يكصد و هشتاد و سه درگذشته است و در گورستان دروازه تبن به خاك سپرده شده است .\r\n\r\nعبد العزيز بن عبد اللّه\r\nبن ابى سلمه ماجشون ، كنيه‌اش ابو عبد اللّه و آزاد كرده و وابستهء خاندان هدير است كه از قبيلهء تيم بوده‌اند ، محدثى مورد اعتماد و پر حديث بوده است ، مردم عراق بيشتر از مردم مدينه از او روايت كرده‌اند ، او به بغداد آمده و مقيم شده است و به سال يكصد و شصت و چهار به\r\n\r\n\r\n","description":"","footnote":"\r\n( 1 ) اين اظهار نظر در خور توجه است و نشانى ديگر از رويارويى و ستيز اهل حديث و اهل عقل و راى است .\r\n( 2 ) دروازه تبن - كاه فروشان - به محلهء بزرگى از بغداد گفته مىشده كه گورستان قريش از جمله مرقد مطهر حضرات موسى بن جعفر و محمد بن على جواد عليهما السلام هم همان جاست . به معجم البلدان ياقوت ، ج 2 ، ص 14 مراجعه شود .\r\n","page_name":" 332 ","page_number":350},
  {"content":"\r\n\r\n( 1 ) روزگار خلافت مهدى در همان شهر درگذشته است ، مهدى عباسى در تشييع جنازهء او شركت كرده و بر پيكرش نماز گزارده و او را در گورستان قريش به خاك سپرده است .\r\n\r\nعبد الملك بن محمد بن\r\nابى بكر بن محمد بن عمرو بن حزم بن زيد بن لوذان بن عمرو بن عبيد بن عوف بن مالك بن نجّار ، مادرش امة الوهاب دختر عبد اللّه بن عبد اللّه بن حنظلة بن ابى عامر است يعنى حنظله غسيل الملائكة ، او به بغداد آمده و مقيم شده است و هارون از او خواسته است قضاوت منطقهء لشكرگاه مهدى را عهده‌دار شود ، عبد الملك در بغداد در گذشت و هارون بر او نماز گزارد و در گورستان عباسيه دختر مهدى به خاك سپرده شد .\r\nكنيهء عبد الملك ابو طاهر و محدثى كم حديث بوده است .\r\n\r\nمحمد بن عبد اللّه بن علاثة كلابى\r\nكنيه‌اش ابو يسير و از مردم حرّان و ان شاء اللّه مورد اعتماد بوده است . او به بغداد آمد و مهدى عباسى او را به قضاوت ناحيهء عسكر مهدى گماشت ، سپس عافية بن يزيد اودى را هم همراه او به قضاوت گماشت .\r\nعلى بن جعد مرا خبر داد و گفت * هر دو را ديدم كه هر يك در گوشه‌يى از مسجد جامع محلهء رصافه « 1 » بغداد قضاوت مىكرد . عافيه بيشتر از محمد بن عبد اللّه پيش مهدى عباسى مىرفت .\r\n\r\nزياد بن عبد اللّه بن علاثه كلابى\r\nاو معاون برادر خود محمد بن عبد اللّه در قضاوت به روزگار مهدى بود .\r\n\r\n\r\n","description":"","footnote":"\r\n( 1 ) بخش خاورى بغداد و نام ديگر محلهء عسكر مهدى است . به ياقوت حموى ، معجم البلدان ، ج 4 ، ص 254 چاپ مصر 1906 ميلادى مراجعه شود .\r\n","page_name":" 333 ","page_number":351},
  {"content":"\r\n\r\n( 1 )\r\n\r\nاسماعيل بن عمر\r\nكنيه‌اش ابو منذر بوده و از سفيان ثورى و مالك بن انس روايت مىكرده است .\r\n\r\nعبيد بن ابى قرّة « 1 »\r\n\r\nمحمد بن سابق\r\nكنيه‌اش ابو جعفر و آزاد كرده و وابستهء بنى تميم و از مردم كوفه بوده است . او به بغداد آمده و در محلهء قطيعة ربيع ساكن شده و به بازرگانى پرداخته است و در بغداد درگذشته است .\r\n\r\nسعيد بن عبد الرحمان بن جهبل جمحىّ\r\nاو عهده‌دار قضاوت بخش عسكر مهدى بغداد بوده و همان جا درگذشته است .\r\n\r\nعبد الرحمان بن ابى زناد\r\nكنيه‌اش ابو محمد بوده و نخست براى انجام كارى به بغداد آمده و محدثان بغداد از او حديث شنيده‌اند و چون از پدر خويش روايت مىكرده او را ضعيف مىشمرده‌اند ، او به روزگار خلافت هارون به سال يكصد و هفتاد و چهار در بغداد درگذشته و در گورستان دروازه كاه فروشان به خاك سپرده شده است .\r\n\r\nپسرش ، محمد بن عبد الرحمان بن ابى زناد\r\nكنيه‌اش ابو عبد اللّه بوده و عموم مشايخ پدرش را ملاقات كرده است ، او محدثى مورد\r\n\r\n\r\n","description":"","footnote":"\r\n( 1 ) در همهء نسخه‌ها فقط نام او آمده و هيچ توضيحى داده نشده است .\r\n","page_name":" 334 ","page_number":352},
  {"content":"\r\n\r\n( 1 ) اعتماد بوده و دانش فراوانى داشته است ولى پيش از آنكه مردم از او حديث بشنوند بيست و يك روز پس از مرگ پدرش به سال يكصد و هفتاد و چهار در پنجاه و چهار سالگى در بغداد در گذشت و در گورستان خيزران به خاك سپرده شد .\r\n\r\nهشيم بن بشير واسطى\r\nكنيه‌اش ابو معاويه است ، او ساكن بغداد شد و در همان شهر به روز سه‌شنبه‌يى از ماه شعبان سال يكصد و هشتاد و سه به روزگار خلافت هارون در گذشت ، محدثى مورد اعتماد بوده است ولى اسناد حديث را نمىآورده است .\r\n\r\nاسماعيل بن ابراهيم بن مقسم\r\nاو آزاد كرده و وابستهء عبد الرحمان بن قطبه اسدى از قبيلهء اسد خزيمه و از مردم كوفه بوده است . مقسم پدر بزرگ اسماعيل از اسيران قيقانيه « 1 » است ، جايى ميان خراسان و زابلستان .\r\nابراهيم بن مقسم بازرگان و از مردم كوفه بود او براى بازرگانى به بصره مىآمد و چيزى مىخريد و باز مىگشت ، يك بار كه در بصره بيشتر ماند با عليّة دختر حسان كه از آزاد كردگان و وابستگان بنى شيبان بود ازدواج كرد ، عليّه بانويى خردمند و نامور به فضل بود و در محله عوقه بصره خانه‌يى داشت كه به نام او معروف بود ، صالح مرى و كسان ديگرى از روى شناسان و فقيهان بصره به حضورش مىرفتند . او پيش آنان مىآمد و با آنان دربارهء حديث و مسائل فقهى گفتگو مىكرد ، عليه براى ابراهيم به سال يكصد و ده اسماعيل را بزاد ، اسماعيل به مادر خود عليّه منسوب شد و در بصره اقامت كرد ، عليّه پس از اسماعيل پسر ديگرى به نام ربعى براى ابراهيم بزاد .\r\nكنيهء اسماعيل ابو بشر و محدثى استوار و مورد اعتماد و حجت بوده است ، او سرپرستى اوقاف و صدقات بصره را بر عهده گرفت و در سالهاى پايانى خلافت هارون سرپرست مظالم بغداد شد خود و فرزندانش مقيم بغداد شدند و اسماعيل در بغداد\r\n\r\n\r\n","description":"","footnote":"\r\n( 1 ) قيقان : از سرزمين سند و به جانب خراسان است ، ياقوت در معجم البلدان ، ج 7 ، ص 198 چاپ 1906 ميلادى مصر دربارهء آن و فتوحات مسلمانان در آن سرزمين توضيح داده است .\r\n","page_name":" 335 ","page_number":353},
  {"content":"\r\n\r\n( 1 ) خانه‌هايى خريد و در همان شهر به روز سه‌شنبه سيزدهم ذى قعده سال يكصد و نود و سه در گذشت ، پسرش ابراهيم بن اسماعيل بر پيكرش نماز گزارد و روز چهار شنبه در گورستان عبد اللّه بن مالك به خاك سپرده شد ، روزى كه اسماعيل درگذشته وكيع بن جراح در بغداد بود .\r\n\r\nاسماعيل بن زكرياء بن مرّة\r\nاز آزاد كردگان و وابستگان خاندان سواءة بن حارث بن ثعلبه بن دودان بن اسد بن خزيمه بوده و كنيه ابو زياد داشته و بازرگان گندم و چيزهاى ديگر بوده است ، او از اهل كوفه بوده كه در بخش حميد بن قحطبه بغداد ساكن شده است ، و در همان شهر در آغاز سال يكصد و هفتاد و سه در هفتاد و پنج سالگى درگذشته است .\r\n\r\nعنبسة بن عبد الواحد قرشى *\r\n\r\nابو سعيد مودب\r\nنامش محمد و پسر مسلم بن ابى وضّاح و از نژادگان قبيله قضاعه است ، اصل او از منطقه جزيره بوده است ، هنگامى كه منصور سرپرستى ناحيه جزيره را عهده‌دار شد ابو سعيد را ملازم پسر خود مهدى كه در آن هنگام ده سال داشت قرار داد و ابو سعيد همراه او به بغداد آمد ، منصور سپس سفيان بن حسين را حاجب و ملازم مهدى قرار داد و مهدى ابو سعيد را حاجب و ملازم پسر خود على قرار داد و ابو سعيد همواره با او بود و به روزگار خلافت هادى در بغداد در گذشت و در گورستان خيزران به خاك سپرده شد ، خانه ابو سعيد در محله رصافة بغداد بود .\r\nابو سعيد از سالم افطس و خصيف و عبد الكريم جزرى و على بن بذيمه و ابراهيم بن ابى حرّه و هشام بن عروة و يحيى بن سعيد و محمد بن عمرو بن علقمه و اعمش و اسماعيل بن ابى خالد و مسعر و اجلح كندى و سليمان تيمى و جز ايشان روايت كرده و محدثى مورد اعتماد بوده است .\r\n\r\n","description":"","footnote":"","page_name":" 336 ","page_number":354},
  {"content":"\r\n\r\n( 1 )\r\n\r\nابو اسماعيل مؤدب\r\nنامش ابراهيم و نام پدرش سليمان بوده است .\r\n\r\nعبّاد بن عبّاد بن حبيب\r\nبن مهلب بن ابى صفرة عتكى ، كنيه‌اش ابو معاويه و محدثى مورد اعتماد بوده و گاهى اشتباه مىكرده است ، او از ابو حمزه و و از و اصل وابستهء ابو عيينه روايت كرده است ، عباد از مردم بصره بوده است كه به بغداد كوچ كرده و آنجا ساكن شده و همانجا درگذشته است .\r\n\r\nفرج بن فضالة\r\nكنيه‌اش ابو فضاله و از مردم شهر حمص شام بوده است كه به بغداد آمده و عهده‌دار بيت المال در آغاز خلافت هارون شده است ، او در هسته اصلى بغداد كه به شهر ابو جعفر منصور معروف بوده سكونت داشته است و به سال يكصد و هفتاد و شش همانجا درگذشته است ، فرج در حديث ضعيف بوده و گاهى از او روايت شده است .\r\n\r\nاسماعيل بن جعفر\r\nبن ابى كثير مدنى او محدثى مورد اعتماد و فراهم آورنده پانصد حديثى است كه مردم از او شنيده‌اند ، اسماعيل از مردم مدينه بوده و به بغداد آمده و تا هنگام مرگ همانجا مقيم بوده است .\r\n\r\nعبيد اللّه بن عبيد الرحمان اشجعى\r\nكنيه‌اش ابو عبد الرحمان بوده است ، او كتابهاى ثورى را مطابق با واقع روايت كرده است و\r\n\r\n","description":"","footnote":"","page_name":" 337 ","page_number":355},
  {"content":"\r\n\r\n( 1 ) كتاب جامع از او روايت شده است ، او از مردم كوفه بوده كه به بغداد آمده و تا هنگام مرگ همان جا مقيم بوده است .\r\n\r\nعمار بن محمد\r\nكنيه‌اش ابو يقظان و خواهر زاده سفيان بن سعيد ثورى و محدثى مورد اعتماد بوده است . او از عطاء بن سائب و كسان ديگرى از كوفيان روايت كرده است ، او از مردم كوفه بوده و به بغداد آمده است و تا هنگام مرگ در همان شهر بوده است .\r\n\r\nطلحة بن يحيى الانصارى\r\nاو در بخش انصار بغداد ساكن بوده است ، از يونس بن يزيد ايلى روايت كرده است و عباد بن موسى از او احاديث بسيار شنيده است .\r\n\r\nمروان بن شجاع\r\nاو را به سبب آنكه راوى خصيف بوده است خصيفى مىگفته‌اند ، او از مردم شهر حران جزيره بوده و به بغداد آمده است و مربى و آموزگار فرزندان امير مؤمنان موسى - هادى - شده است و تا هنگام مرگ در بغداد ساكن بوده است .\r\n\r\nعبيدة بن حميد تيمى\r\nكنيه‌اش ابو عبد الرحمان و محدثى مورد اعتماد و پسنديده سيرت و نكو حديث و اهل كوفه بوده است ، او داناى به علوم عربى و نحو و قرائت بوده و به روزگار خلافت امير مؤمنان هارون به بغداد آمده است ، هارون او را از پيوستگان درگاه مأمون قرار داد و او همراه مأمون بود و سرانجام در بغداد در گذشت .\r\n\r\n","description":"","footnote":"","page_name":" 338 ","page_number":356},
  {"content":"\r\n\r\n( 1 )\r\n\r\nابو حفص ابّار\r\nنامش عمر و پسر عبد الرحمان اسدى و محدثى مورد اعتماد بوده است ، او از منصور بن معتمر و جز او روايت كرده است ، او از مردم كوفه بوده كه به بغداد آمده و تا هنگام مرگ همان جا مقيم بوده است .\r\n\r\nابو عبيدة حدّاد\r\nنامش عبد الواحد بوده است .\r\n\r\nمروان بن معاوية\r\nبن حارث بن اسماء بن خارجة بن حصن بن حذيفة بن بدر فزارى ، كنيه‌اش ابو عبد اللّه و از مردم كوفه بوده است ، او نخست به مرز كوچ كرد و مدتى همانجا ماند و سپس به بغداد آمد و همان جا ساكن شد و بغدادىها از او حديث شنيدند ، او محدثى مورد اعتماد بوده است ، سپس به مكه رفت و مقيم آن جا شد و همان جا در دههء اول ذى حجه سال يكصد و نود و سه به روز هفتم در گذشت و به هنگام مرگ هشتاد و يك ساله بود .\r\n\r\nعبّاد بن عوّام\r\nكنيه‌اش ابو سهل و از مردم واسط و شيعه بود هارون او را گرفت و روزگارى زندانى كرد سپس رهايش ساخت ، عباد در بغداد ماند و محدثى ثقه بود و در محله كرخ كنار رود بزازها منزل داشت . بغدادىها از او حديث شنيدند و به سال يكصد و هشتاد و پنج به روزگار خلافت هارون در گذشت .\r\n\r\n","description":"","footnote":"","page_name":" 339 ","page_number":357},
  {"content":"\r\n\r\n( 1 )\r\n\r\nعلى بن ثابت\r\nكنيه‌اش ابو الحسن و آزاد كرده و وابستهء عباس بن محمد هاشمى و از مردم جزيره بود او به بغداد آمد و همان جا تا هنگام مرگ اقامت داشت ، محدثى مورد اعتماد و صدوق بوده است .\r\n\r\nابو يوسف قاضى\r\nنامش يعقوب و پسر ابراهيم بن حبيب بن سعد بن بجير بن معاوية بن قحافة بن نفيل بن سدوس بن عبد مناف بن ابى اسامة بن سمحة بن سعد بن عبد اللّه بن قرادة بن ثعلبة بن معاوية بن زيد بن غوث بن بجيله بوده است ، مادر سعد بن بجير بانويى به نام حبته دختر مالك از عشيره عمرو بن عوف از قبيلهء انصار بوده است و سعد منسوب به مادرش بوده و او را سعد پسر حبته مىگفته‌اند كه هم پيمانان عمرو بن عوف بوده‌اند .\r\nابو يوسف حديثهاى بسيارى از ابو خصيف و مغيرة و حصين و مطرف و هشام بن عروة و اعمش و ديگر محدثان كوفه فرا گرفته و شهره به حفظ حديث شده است ، او پيش هر محدثى كه مىرفت پنجاه تا شصت حديث را چنان حفظ مىكرد كه چون بر مىخاست همه را براى مردم از حفظ املاء مىكرد ، سپس به ابو حنيفه نعمان بن ثابت پيوست و فقه آموخت و راى بر او چيره شد و حديث را رها كرد .\r\nمهدى عباسى او را از پيوستگان پسرش موسى هادى كه ولى عهد بود قرار داد و ابو يوسف قضاوت موسى را عهده‌دار و همراه او در گرگان بود و چون خبر خلافت موسى هادى به او رسيد ابو يوسف كه همراهش بود با هادى به بغداد آمد ، هادى قضاوت بغداد را به او واگذاشت ، ابو يوسف و فرزندانش همچنان در بغداد بودند ، ابو يوسف به روز پنجم ربيع الآخر سال يكصد و هشتاد و دو به روزگار خلافت هارون در گذشت . « 1 »\r\n\r\n\r\n","description":"","footnote":"\r\n( 1 ) ابو يوسف بسيارى از احكام را به ميل و خواسته دولتمردان به ويژه هارون صادر مىكرده است ، لطفا براى آگهى بيشتر به دانشنامه ايران و اسلام ، صص 1135 و 1137 مراجعه شود .\r\n","page_name":" 340 ","page_number":358},
  {"content":"\r\n\r\n( 1 )\r\n\r\nحسين بن حسن بن عطيّه\r\nبن سعد بن جنادة عوفى ، از مردم كوفه و كنيه‌اش ابو عبد اللّه بوده است ، او بسيار حديث شنيده و با اين همه در حديث ضعيف بود ، او را به بغداد آوردند و به روزگار خلافت هارون نخست او را به سرپرستى قضاوت بخش خاورى پس از حفص بن غياث گماشتند و سپس از بخش خاورى منتقل شد و سرپرستى قضاى بخش عسكر مهدى را عهده‌دار شد و سپس از كار بر كنار شد و همچنان در بغداد بود تا در سال دويست و يك يا دويست و دو در گذشت .\r\n\r\nاسد بن عمرو بجلى\r\nكنيه‌اش ابو منذر و از نژادگان قبيله بجيله و حديث بسيارى پيش او و ان شاء اللّه مورد اعتماد بوده است ، او با ابو حنيفه همنشينى داشته و فقه آموخته است ، او كه از مردم كوفه بوده است به بغداد آمده و پس از عوفى عهده‌دار قضاوت بخش خاورى شده است .\r\n\r\nعافية بن يزيد اودى\r\nاو هم از شاگردان و اصحاب ابو حنيفه بوده است و براى مهدى عباسى سرپرستى قضاى منطقه عسكر مهدى بغداد را عهده‌دار شده است .\r\n\r\nعصمة بن محمد انصارى\r\nپيشنماز مسجد بزرگ انصار در بغداد بوده است ، او از سهل بن ابى افلح و يحيى بن سعيد و عبيد اللّه بن عمر روايت مىكرده و در نظر محدثان در حديث ضعيف بوده است .\r\n\r\n","description":"","footnote":"","page_name":" 341 ","page_number":359},
  {"content":"\r\n\r\n( 1 )\r\n\r\nمسيب بن شريك\r\nكنيه‌اش ابو سعيد و از خاندان شقره تميم بوده و در خراسان زاده شده بود ، او در كوفه پرورش يافت ، از اعمش و اسماعيل بن ابى خالد و عبد الملك بن ابى سليمان و جز ايشان حديث شنيد و در حديث ضعيف بود و به سخن او احتجاج نمىشد ، او به بغداد آمد و ساكن آن شهر شد و سرپرستى بيت المال را براى هارون عهده‌دار شد ، خانه‌اش در بخش اصلى بغداد يعنى جايى كه منصور ساخته است قرار داشت ، و او را در آن شهر اعقابى هستند ، او در بغداد به سال يكصد و هشتاد و شش در گذشت .\r\n\r\nابو البخترى قاضى\r\nنامش وهب و پسر وهب بن وهب بن كثير بن عبد اللّه بن زمعة بن اسود بن مطلب بن اسد بن عبد العزّى بن قصىّ و از مردم مدينه بوده است ، سپس از مدينه بيرون آمده و ساكن شام شده است . پس از آن به بغداد آمده است ، خليفه هارون او را به سرپرستى قضاى بخش عسكر مهدى بغداد گماشت و پس از چندى او را از آن كار بر كنار ساخت و پس از بركنارى به كار بن عبد اللّه زبيرى از حكومت مدينه ، هارون ابو البخترى را به امامت جماعت و فرماندهى نظامى و سرپرستى قضاى مدينه گماشت ، ابو البخترى پير مردى محترم و از رجال نامور قريش بود ولى در حديث ارزشى نداشت و چون حديثهاى ناشناخته‌يى روايت كرد حديث او را رها كردند ، سپس از مدينه هم بر كنار شد و به بغداد برگشت و همان جا مقيم بود تا در سال دويست درگذشت . « 1 »\r\n\r\nحجاج بن محمد اعور\r\nكنيه‌اش ابو محمد و آزاد كرده و وابستهء سليمان بن مجالد بوده است و سليمان خود آزاد\r\n\r\n\r\n","description":"","footnote":"\r\n( 1 ) ابو البخترى آخرين حاكم مدينه از سوى هارون بوده است به زامباور ، معجم الانساب و الاسرات مراجعه شود .\r\n","page_name":" 342 ","page_number":360},
  {"content":"\r\n\r\n( 1 ) كرده و وابستهء ابو جعفر منصور بوده است ، حجاج بن محمد از مردم بغداد و مقيم آن شهر بوده است و سپس همراه زن و فرزندان خود به مصيّصة « 1 » كوچ كرد و دو سال در آن شهر اقامت كرد ، آنگاه براى انجام كارى به بغداد آمد و همان جا ماند و در ماه ربيع الاول سال دويست و شش در آن شهر درگذشت و ان شاء اللّه محدثى مورد اعتماد و راستگو بوده است ، هر چند در پايان عمر و پس از بازگشت به بغداد حواس او دگرگون شده بود .\r\n\r\nعبد الوهاب بن عطاء عجلى خفّاف\r\nكنيه‌اش ابو نصر و از مردم بصره بود ، او پيوسته به حضور سعيد بن ابى عروبه و مشهور به شاگردى او بود و كتابهاى او را نوشت ، او همچنين از يونس بن عبيد و خالد حذّاء و حميد طويل و عوف اعرابى و ابن عون و داود بن ابى هند و عمران بن حدير و ديگران هم روايت كرده است . او محدثى پر حديث و شناخته شده و ان شاء اللّه صدوق بوده است . عبد الوهاب سپس به بغداد آمد و آن را وطن خويش قرار داد و در بازار كرخ به كاسبى پرداخت و همواره همانجا بود تا در گذشت .\r\n\r\nابو بدر\r\nنامش شجاع و نام پدرش وليد بن قيس سكونى است ، او از اعمش و هشام بن عروة و خصيف و ديگران روايت كرده است ، ابو بدر سالخورده شد و از نود سال هم تجاوز كرد ، مردى پارسا و پر نماز بود و به ماه رمضان سال دويست و چهار به روزگار خلافت مأمون در گذشت .\r\n\r\nپسرش ، ابو همّام\r\nنامش وليد و پسر شجاع بن وليد است ، از بقيه و اسماعيل بن عياش و وليد بن مسلم و جز ايشان روايت كرده است .\r\n\r\n\r\n","description":"","footnote":"\r\n( 1 ) از شهرهاى آباد شام كه به فرمان ابو جعفر منصور ساخته شده است . به ترجمهء تقويم البلدان ، ص 273 مراجعه شود .\r\n","page_name":" 343 ","page_number":361},
  {"content":"\r\n\r\n( 1 )\r\n\r\nعبد اللّه بن بكر سهمى\r\nسهم شاخه‌يى از قبيله باهله است ، عبد اللّه از مردم بصره و محدثى مورد اعتماد و راستگو بوده است او به بغداد آمده و در خانهء سعيد بن مسلم منزل كرده است و بغدادىها از او حديث شنيده‌اند ، عبد اللّه بن بكر همچنان در بغداد بوده و شب سه شنبه سيزده شب باقى مانده از محرم سال دويست و هشت در خلافت مأمون درگذشته است .\r\n\r\nكثير بن هشام\r\nكنيه‌اش ابو سهل و شاگرد و پيوسته به محضر جعفر بن برقان بوده است ، او در دروازهء كرخ و كنار بازار منزل داشته است و بازرگانانى را به رقه و جزيره و شام روانه مىكرده است .\r\nمحدثى مورد اعتماد و صدوق بوده است ، او پيش حسن بن سهل كه در فم الصلح « 1 » بود رفت و همان جا به ماه شعبان سال دويست و هفت در گذشت .\r\n\r\nبكر بن طويل *\r\n\r\nمحمد بن عمر بن واقد اسلمى - واقدى -\r\nوابسته و آزاد كردهء عبد اللّه بن بريده اسلمى بوده است و كنيهء ابو عبد اللّه داشته است ، او از مردم مدينه بوده و به سبب وام دار شدن به سال يكصد و هشتاد به بغداد آمده و در آن شهر منزل ساخته است ، او سفرى به رقه و شام كرد و باز به بغداد برگشت و همان جا بود تا هنگامى كه مأمون از خراسان به بغداد آمد و واقدى را به سرپرستى قضاى منطقه عسكر مهدى گماشت ، واقدى همچنان بر آن شغل بود تا آنكه در بغداد به شب سه شنبه يازدهم ذى حجه سال دويست و هفت در هفتاد و هشت سالگى در گذشت و روز سه شنبه در\r\n\r\n\r\n","description":"","footnote":"\r\n( 1 ) شهرى بر كنارهء دجله نزديك واسط بوده است . به ترجمهء تقويم البلدان ، ص 347 مراجعه فرماييد .\r\n","page_name":" 344 ","page_number":362},
  {"content":"\r\n\r\n( 1 ) گورستان خيزران به خاك سپرده شد ، گفته شده است واقدى به سال يكصد و سى در پايان خلافت مروان بن محمد زاده شده است .\r\nمحمد بن عمر واقدى ، از محمد بن عجلان و ربيعه و ضحاك بن عثمان و معمر و ابن جريج و ثور بن يزيد و معاوية بن صالح و وليد بن كثير و عبد الحميد بن جعفر و اسامة بن زيد و مخرمة بن بكير و افلح بن سعيد و افلح بن حميد و يحيى بن عبد اللّه بن ابى قتاده و ابن ابى ذئب رواياتى نقل كرده است ، او به تاريخ جنگهاى اسلامى و اختلاف مردم و احاديث ايشان دانا بوده است . « 1 »\r\n\r\nهاشم بن قاسم كنانى\r\nكنيه‌اش ابو نضر و از نژادگان قبيلهء ليث و از مردم خراسان - يعنى زاده شده در خراسان - بوده كه در بغداد ساكن شده است ، محدثى مورد اعتماد بوده است از سليمان بن مغيرة و شعبه و مسعودى و ابن ابى ذئب و حريز بن عثمان و زهير بن معاويه و محمد بن طلحة بن مصرّف و ابو جعفر رازى و شريك و جز ايشان روايت كرده است ، او در بغداد به روز نخست ذى قعده سال دويست و هفت در خلافت مأمون در گذشت و در گورستان عبد اللّه بن مالك به خاك سپرده شد .\r\n\r\nقراد ابو نوح\r\nوابسته و آزاد كردهء عبد اللّه بن مالك و محدثى مورد اعتماد بوده است او از شعبه و حجاج روايات بسيارى نقل كرده است .\r\n\r\nابو قطن\r\nنامش عمرو و پسر هيثم بن قطن بن كعب قطّعى است .\r\n\r\n\r\n","description":"","footnote":"\r\n( 1 ) ملاحظه مىفرماييد كه با همه پيوستگى ابن سعد به واقدى كه او را كاتب واقدى مىگفته‌اند هيچگونه اشاره‌يى به بهره‌يابى خود از استادش ندارد ، آيا اينها به قلم خود ابن سعد است ؟ يا راويان طبقات نوشته‌اند ؟\r\n","page_name":" 345 ","page_number":363},
  {"content":"\r\n\r\n( 1 )\r\n\r\nشاذان\r\nنامش اسود و پسر عامر و از مردم شام و احاديث او پسنديده بوده است ، او به بغداد آمده و همواره همان جا بوده است تا به سال دويست و هشت در آن شهر درگذشته است .\r\n\r\nعفّان بن مسلم بن عبد اللّه\r\nآزاد كرده و وابستهء عزرة بن ثابت انصارى و كنيه‌اش ابو عثمان و محدثى مورد اعتماد و پر حديث و نوشته‌هاى او درست و از مردم بصره بوده است .\r\nعفان از بصره به بغداد آمد و همواره در همان شهر بود تا آنكه به سال دويست و بيست درگذشت و عاصم بن على بن عاصم بر او نماز گزارد ، عفان به رنج و محنت افتاد و دربارهء قرآن از او پرسيدند و او از اينكه بگويد قرآن مخلوق است خوددارى كرد .\r\n\r\nمحمد بن حسن\r\nكنيه‌اش ابو عبد اللّه و وابسته آزاد كردهء بنى شيبان و اصل او از مردم جزيره بوده است ، پدرش از لشكريان شام بوده كه به واسط آمده است و محمد به سال يكصد و سى و دو در واسط زاده شده و در كوفه پرورش يافته است ، او به فرا گرفتن حديث پرداخت و حديث بسيارى از مسعر و مالك بن مغول و عمر بن ذر و سفيان ثورى و اوزاعى و ابن جريج و محلّ ضبّى و بكر بن ماعز و ابو حرّة و عيسى خياط و ديگران شنيد ، او با ابو حنيفه همنشينى كرد و از او حديث شنيد و به موضوع رأى نگريست و رأى بر او چيره و او مشهور به راى و قياس شد و در آن ورزيده گرديد و به بغداد آمد و ساكن شد و مردم پيش او آمد و شد كردند و از او حديث و مبانى عمل كردن به راى را فرا مىگرفتند ، هنگامى كه امير مؤمنان هارون در رقه بود محمد بن حسن شيبانى به آن جا رفت ، هارون او را به سرپرستى قضاى رقّه « 1 » گماشت .\r\n\r\n\r\n","description":"","footnote":"\r\n( 1 ) اين شهر كه به بيضاء هم معروف است بر كرانهء شمال شرقى رود فرات قرار داشته و بزرگتر شهر ناحيه ديار بكر بوده است .\r\nبه ابو الفداء ، ترجمه تقويم البلدان ، ص 308 مراجعه شود .\r\n","page_name":" 346 ","page_number":364},
  {"content":"\r\n\r\n( 1 ) سپس او را از آن كار بر كنار ساخت . او به بغداد آمد در سفر نخست هارون به رى به فرمان هارون همراه او به رى رفت و به سال يكصد و هشتاد و نه در پنجاه و هشت سالگى در رى در گذشت .\r\n\r\nيوسف بن يعقوب\r\nبن ابراهيم قاضى ، او حديث شنيد و مبانى راى را از گفته‌هاى پدر خود ابو يوسف روايت مىكرد ، به هنگامى كه پدرش زنده بود يوسف سرپرستى قضاى بخش باخترى بغداد را عهده‌دار شد و به فرمان هارون امام جمعه بخش كهن بغداد - شهر ابو جعفر منصور - شد و با مردم نماز جمعه مىگزارد ، و همچنان قاضى آن بخش هم بود تا در ماه رجب سال يكصد و نود و دو درگذشت .\r\n\r\nابو كامل مظفّر بن مدرك\r\nاو از آزادشدگان خراسانى و محدثى مورد اعتماد بوده و از حمّاد بن سلمه و جز او روايت كرده است .\r\n\r\nيونس بن محمد مودّب\r\nكنيه‌اش ابو محمد و محدثى صدوق و مورد اعتماد بوده است ، او به روز شنبه هفتم صفر سال دويست و هشت در بغداد درگذشته است .\r\n\r\nحسن بن موسى اشيب\r\nكنيه‌اش ابو على و از آزادشدگان خراسان بوده است ، او از سوى هارون عهده‌دار قضاوت حمص و موصل شده و به روزگار خلافت مأمون به بغداد آمده و آن جا مىزيسته است تا آنكه مأمون او را به سرپرستى قضاى طبرستان گماشته است ، حسن بن موسى آهنگ\r\n\r\n","description":"","footnote":"","page_name":" 347 ","page_number":365},
  {"content":"\r\n\r\n( 1 ) طبرستان كرده و ميان راه در شهر رى به ماه ربيع « 1 » سال دويست و نه درگذشته است ، او محدثى صدوق و مورد اعتماد بوده است ، از شعبه و حماد بن سلمه ورقاء بن عمر و زهير بن معاويه و ابن لهيعه و ابو هلال و جرير بن حازم و جز ايشان روايت كرده است .\r\n\r\nحسين بن محمد\r\nبن بهرام مروزى ، كنيه‌اش ابو احمد و مورد اعتماد بوده است او از شعبه و جرير بن حازم به هنگامى كه در گرگان بوده و به روزگار سليمان بن راشد حديث شنيده است و از ابن ابى ذئب و شيبان بن عبد الرحمان تفسير و علوم ديگر را روايت كرده است و مغازى را از ابو معشر روايت مىكرده است ، حسن بن محمد در پايان خلافت مأمون در بغداد درگذشته است .\r\n\r\nحجير بن مثنّى\r\nاصل او از مردم يمامه و كنيه‌اش ابو عمرو و مرواريد و گوهر فروش بوده است . او به بغداد آمد و در آن شهر منزل ساخت و به بازار روى آورد ، محدثى مورد اعتماد بود و احاديث بسيار از ليث بن سعد و عبد العزيز بن عبد اللّه ماجشون روايت كرده و در بغداد درگذشته است .\r\n\r\nعلى بن جعد\r\nآزاد كرده و وابستهء ام سلمه مخزومى همسر ابو العباس سفاح بوده است .\r\nعبد الرحمان بن اسحاق قاضى مرا خبر داد و گفت على بن جعد سند آزادى خود را از بردگى ام سلمه پيش من آورد كه در آن گواهى پدر بزرگم ابراهيم بن سلمه و مرد ديگرى كه پيش ام سلمه آمد و شد داشته است نوشته بود . على بن جعد خود گفته است كه به سال يكصد و سى و شش در پايان خلافت سفاح زاده شده‌ام ، على بن جعد از شعبه و زهير بن معاويه و\r\n\r\n\r\n","description":"","footnote":"\r\n( 1 ) در چاپ‌هاى طبقات همينگونه است و اول يا دوم براى ربيع ثبت نشده است ، سيوطى در تذكرة الحفّاظ ذيل شمارهء 340 ، ص 156 ربيع الاول ثبت كرده است ، به چاپ على محمد عمر ، مصر 1393 ق مراجعه فرماييد .\r\n","page_name":" 348 ","page_number":366},
  {"content":"\r\n\r\n( 1 ) صخر بن جويريه و ليث بن سعد و حماد بن سلمه و سفيان ثورى و ابو جعفر رازى و جز ايشان روايت كرده است . او به سال دويست و سى به روز بيست و پنجم رجب در گذشت و در گورستان دروازهء حرب به خاك سپرده شد . او به هنگام مرگ نود و شش سال و چند ماه داشته است . « 1 »\r\n\r\nهوذة بن خليفة بن عبد اللّه\r\nبن ابى بكرة ، كنيه‌اش ابو اشهب و مادرش زهرة دختر عبد الرحمان بن يزيد بن ابى بكره بوده است و ( مادر مادرش هوله دختر عبد الرحمان بن يزيد بن ابى بكره بوده است ) . « 2 »\r\nهوذة بن خليفه به سال يكصد و بيست و پنج زاده شد ، او به كسب حديث پرداخت و از يونس و هشام و عوف و ابن عون و ابن جريج و سليمان تيمى و جز ايشان حديث نوشت .\r\nكتابها و نوشته‌هاى او از ميان رفته است و فقط كتاب عوف و چيزى اندك از آثار ابن عون و ابن جريج و اشعث و تيمى باقى ماند ، هوذه در بغداد به شب سه شنبه دهم شوال سال دويست و شانزده به روزگار خلافت مأمون در گذشت و بيرون دروازه خراسان به خاك سپرده شد و پسرش بر او نماز گزارد ، هوذه مردى كشيده قامت و گندم‌گون بود و ريش خود را با حنا خضاب مىبست .\r\n\r\nيحيى بن سعيد\r\nبن ابان بن سعيد بن عاص بن سعيد بن عاص بن امية بن عبد شمس ، كنيه‌اش ابو ايوب و از مردم كوفه بود كه به بغداد آمد و ساكن آن شهر شد ، محدثى مورد اعتماد و پر حديث بوده است و از هشام بن عروة و يحيى بن سعيد انصارى و اعمش و اسماعيل بن ابى خالد و عبد الملك بن ابى سليمان و جز ايشان روايت كرده است ، او مغازى و تاريخ جنگها را از محمد بن\r\n\r\n\r\n","description":"","footnote":"\r\n( 1 ) با توجه به اين موضوع كه مرگ محمد بن سعد به روز يكشنبه چهارم جمادى الثانية سال دويست و سى يعنى پنجاه و يك روز پيش از مرگ على بن جعد بوده است لابد اين تاريخ‌ها از سوى شاگردان ابن سعد در طبقات ثبت شده است .\r\n( 2 ) آنچه ميان پرانتز است نمىتواند درست باشد زيرا چنين نشان مىدهد كه زهره و هوله هر دو دختران يك شخص هستند ، احتمالا اشتباه نويسندگان نسخه‌هاست .\r\n","page_name":" 349 ","page_number":367},
  {"content":"\r\n\r\n( 1 ) اسحاق روايت كرده است ، او در بخش عسكر مهدى بغداد كنار آبشار آسياى عبد الملك منزل داشته است و به سال يكصد و نود و چهار به روزگار خلافت امين درگذشته است و به هنگام مرگ به هشتاد سالگى رسيده بود .\r\n\r\nابو زكرياء سيلحينى\r\n« 1 » نامش يحيى و نام پدرش اسحاق و از قبيلهء بجيله است و گفته‌اند از نژادگان ايشان بوده است ، او محدثى مورد اعتماد است كه از يحيى بن ايوب و ابن لهيعه و جز آن دو روايت كرده است ، او حافظ احاديث خود بوده و مردم از گفته او نوشته‌اند ، او در بغداد در محلهء دار الرقيق ساكن بوده و همانجا به سال دويست و ده و روزگار خلافت مأمون درگذشته است .\r\n\r\nسعيد بن سليمان واسطى\r\nكنيه‌اش ابو عثمان و معروف به سعدويه و محدثى مورد اعتماد و پرحديث بوده است ، از سليمان بن مغيره و مبارك بن فضاله و ليث بن سعد و ابو معشر و جز ايشان روايت كرده است ، او ساكن بغداد شده و در آن شهر به بازرگانى پرداخته است ، خانه‌اش در محله كرخ نزديك دروازه كاغذ فروشان بوده است ، سعيد در بغداد به شامگاه سه شنبه چهارم ذى حجه سال دويست و بيست و پنج درگذشته است . برادرزاده‌اش على بن حنين بازرگان بر او نماز گزارده است .\r\n\r\nابو نصر تمّار\r\nنامش عبد الملك و نام پدرش عبد العزيز و از آزادشدگان خراسان و از مردم شهر نسا بوده است ، گفته‌اند او شش ماه پس از كشته شدن ابو مسلم داعى بزرگ زاده شده است ، او در\r\n\r\n\r\n","description":"","footnote":"\r\n( 1 ) شهركى نزديك حله و گفته‌اند ميان كوفه و قادسيه است . به معجم البلدان ، ج 5 ، ص 199 چاپ مصر ، 1906 ميلادى مراجعه فرماييد .\r\n","page_name":" 350 ","page_number":368},
  {"content":"\r\n\r\n( 1 ) بغداد نخست در كنار باروى ابو عباس طوسى مىزيسته و سپس به دروازه نسّابيه منتقل شده است . و همان جا به خريد و فروش خرما و چيزهاى ديگر پرداخته است ، محدثى مورد اعتماد و دانشمند و پارسا و نكوكار بوده است ، ابو نصر از حماد بن سلمه و سعيد بن عبد العزيز تنوخى و كوثر بن حكيم و جز ايشان روايت كرده است و به روز سه شنبه اول محرم سال دويست و بيست و هشت در بغداد درگذشته و كنار دروازه حرب به خاك سپرده شده است ، ابو نصر كور شده و به هنگام مرگ نود و يك سال از عمرش گذشته بوده است .\r\n\r\nشريح بن نعمان\r\nكنيه‌اش ابو حسين و مرواريد فروش و محدثى مورد اعتماد بوده است ، او از حماد بن سلمه و فليح بن سليمان و ابو عوانة روايت كرده است ، خانه او در بخش عسكر مهدى بغداد كنار جوى قاضى بوده است ، شريح بن نعمان به روز عيد قربان سال دويست و هفده به روزگار خلافت مأمون درگذشته است .\r\n\r\nيحيى بن غيلان\r\nبن عبد اللّه بن اسماء بن حارثه از قبيلهء خزاعه و محدثى ثقه بوده است ، او ساكن بغداد شده بود و براى انجام كارى به بصره برگشت و همان جا به سال دويست و ده درگذشت ، يحيى بن غيلان از محدثان بصره روايت كرده است .\r\n\r\nمعاوية بن عمرو ازدى\r\nكنيه‌اش ابو عمرو بوده است او كتابهاى زائدة بن قدامه و مصنفات او را از وى روايت كرده است و كتاب آداب و سيرهء سرزمين‌هاى جنگى ابو اسحاق فزارى را هم از او روايت كرده است ، او ساكن بغداد شد و مردم بغداد از او حديث شنيدند و در بغداد به سال دويست و چهارده يا دويست و پانزده درگذشته است كه هنگام خلافت مأمون بوده است .\r\n\r\n","description":"","footnote":"","page_name":" 351 ","page_number":369},
  {"content":"\r\n\r\n( 1 )\r\n\r\nمعلّى بن منصور رازى\r\nكنيه‌اش ابو يعلى بوده و به بغداد آمده و به كسب حديث پرداخته است ، محدثى صدوق و آگاه به حديث و رأى و فقه بوده است ، برخى از محدثان از او روايت كرده‌اند و برخى ديگر به سبب اعتقاد او به رأى از او روايت نكرده‌اند ، او در محلهء ربيع كرخ ساكن بوده است و به سال دويست و يازده درگذشته است .\r\n\r\nمحمد بن صباح بزّاز\r\nمشهور به دولابى و كنيه‌اش ابو جعفر و ساكن دروازه كرخ بغداد بوده و در پايان محرم سال دويست و بيست و هفت درگذشته است .\r\n\r\nبشر بن حارث\r\nخدايش از او خشنود باد ، كنيه‌اش ابو نصر و از مردم مرو و آزادشدگان خراسان بوده است ، او در بغداد ساكن شد و به كسب حديث پرداخت ، از حماد بن زيد و شريك و عبد اللّه بن مبارك و هشيم و جز ايشان فراوان حديث شنيد ، سپس از مردم كناره گرفت و به طاعت و عبادت روى آورد و براى كسى حديث نقل نكرد ، او در بغداد به روز چهارشنبه سيزدهم ماه ربيع الاول سال دويست و بيست و هفت درگذشت . گروه بسيارى از مردم بغداد و جز آن در تشييع جنازه‌اش شركت كردند ، او به هنگام مرگ هفتاد و شش سال داشت و در گورستان دروازه حرب به خاك سپرده شد .\r\n\r\nهيثم بن خارجة\r\nكنيه‌اش ابو احمد و از مردم مرورود و آزادشدگان خراسان بوده است ، او ساكن بغداد شد و به شام مىرفت و از محدثان شام و ليث بن سعد حديث مىنوشت ، سرانجام به بغداد برگشت و همواره همانجا بود تا آنكه به روز دوشنبه هشت شب باقى مانده از ذى حجة سال دويست\r\n\r\n","description":"","footnote":"","page_name":" 352 ","page_number":370},
  {"content":"\r\n\r\n( 1 ) و بيست و هفت درگذشت .\r\n\r\nاسحاق بن عيسى طبّاع *\r\n\r\nسعد بن ابراهيم بن سعد\r\nبن ابراهيم بن عبد الرحمان بن عوف زهرى ، كنيه‌اش ابو اسحاق بوده و به روزگار خلافت هارون سرپرست قضاى واسط بوده است ، سپس به روزگار خلافت مأمون و هنگامى كه مأمون هنوز در خراسان بود سرپرست قضاى بخش عسكر مهدى بغداد شد ، او كتابهاى پدرش را روايت مىكرد و از برخى محدثان بغداد حديث شنيد سپس از قضاوت در بغداد بر كنار شد ، او به حسن بن سهل كه در منطقه فم الصلح بود پيوست و حسن او را به سرپرستى قضاى لشكر خود گماشت ، سعد بن ابراهيم به سال دويست و يك در شصت و سه سالگى در منطقهء مبارك درگذشت .\r\n\r\nبرادرش ، يعقوب بن ابراهيم\r\nبن سعد بن ابراهيم بن عبد الرحمان بن عوف زهرى ، كنيه‌اش ابو يوسف و محدثى مورد اعتماد و امين بود ، او اخبار مغازى و احاديث ديگرى را از پدرش روايت مىكرد و بغدادىها از او حديث مىشنيدند ، او از لحاظ فضل و پارسايى و حديث بر برادرش مقدم بود ، او در بغداد مىزيست سپس به حسن بن سهل كه در فم الصلح بود پيوست و همواره با او بود و همان جا به ماه شوال سال دويست و هشت درگذشت او از برادرش سعد چهار سال كوچكتر بود .\r\n\r\nسليمان بن داود\r\nبن على بن عبد اللّه بن عباس بن عبد المطلب بن هاشم بن عبد مناف بن قصىّ ، كنيه‌اش ابو ايوب و محدثى مورد اعتماد بوده است ، از ابراهيم بن سعد و عبد الرحمان بن ابى الزناد و جز آن دو حديث شنيده است و بغدادىها از او روايت كرده و احاديثى را نوشته‌اند ، سليمان بن\r\n\r\n","description":"","footnote":"","page_name":" 353 ","page_number":371},
  {"content":"\r\n\r\n( 1 ) داود در بغداد به سال دويست و نوزده درگذشته است .\r\n\r\nقرّان بن تمّام اسدى\r\nكنيه‌اش ابو تمام و از مردم كوفه بوده كه به بغداد آمده و ساكن شده است ، او سرگرم خريد و فروش چهارپايان و مردى ضعيف در حديث بوده است ، گاهى از او حديث شنيده شده است .\r\n\r\nعمر بن حفص\r\nكنيه‌اش ابو حفص عبدى بوده است ، از ثابت بنانى و يزيد رقاشى و ابان بن ابى عياش و ام شبيب عبديه و مالك بن انس و جز ايشان روايت كرده است ، در نظر محدثان ضعيف بوده است ، در آغاز احاديثى را از گفته‌هاى او مىنوشته‌اند و سپس حديثهاى او را رها كرده‌اند ، او در آغاز خلافت مأمون در بغداد به سال يكصد و نود و هشت درگذشته است .\r\n\r\nمصعب بن عبد اللّه\r\nبن مصعب بن ثابت بن عبد اللّه بن زبير بن عوّام ، كنيه‌اش ابو عبد اللّه و ساكن بغداد بود ، او موطأ را از خود مالك بن انس روايت مىكرد و نيز از دراوردى و ابراهيم بن سعد و عبد العزيز بن حازم و از پدر خود و ديگران روايت مىكرد . « 1 » هر گاه از او دربارهء قديم يا حادث بودن قرآن مىپرسيدند پاسخ نمىداد و مىگفت در اين مسئله متوقفم و كسانى را هم كه متوقف نمىشدند نمىپسنديد و بر آنان خرده مىگرفت ، او در بغداد به ماه شوال سال دويست و سى و شش درگذشته است . « 2 »\r\n\r\n\r\n","description":"","footnote":"\r\n( 1 ) پدر مصعب به سبب سوگند دروغى كه انجام داد درگذشت ، داستان به تفصيل در شرح نهج البلاغهء ابن ابى الحديد كه از مقاتل الطالبين آورده است ، ذيل كلمهء قصار 250 ، جلوهء تاريخ در شرح نهج البلاغه ج 8 ، ص 44 ، آورده شده است .\r\n( 2 ) مصعب از مؤلفان نامدار در نسب شناسى است . نسب قريش او مكرر چاپ شده است . به زركلى ، الاعلام ، ج 8 ، ص 150 مراجعه فرماييد .\r\n","page_name":" 354 ","page_number":372},
  {"content":"\r\n\r\n( 1 )\r\n\r\nنصر بن زيد بن مجدّر\r\nكنيه‌اش ابو الحسن و محدثى مورد اعتماد و صاحب حديث بود ، او از جرير بن حازم و ابو هلال و وهيب و جز ايشان حديث شنيد و نسبتا در جوانى و مدت‌ها پيش از آنكه براى مردم حديث نقل كند - به پايه محدثان برسد - درگذشت . اصل او از مردم سجستان و آزاد كرده و وابستهء جعفر اكبر پسر ابو جعفر منصور دوانيقى بود .\r\n\r\nعنبسه بن سعيد\r\nبن ابان بن سعيد بن عاص كنيه‌اش ابو خالد و محدثى مورد اعتماد و صاحب حديث بود ، او به بغداد آمد و مقيم آن شهر شد و بغداديان از او حديث شنيدند .\r\n\r\nمنصور بن سلمة\r\nكنيه‌اش ابو سلمه و محدثى مورد اعتماد بوده و از تنى چند حديث شنيده است ، او در آغاز از نقل حديث خوددارى مىكرد و سپس چندى به نقل حديث پرداخت ، او - براى شركت در جهاد - به مرز رفت و همان جا به روزگار خلافت مأمون به سال دويست و ده در مصيّصة درگذشت .\r\n\r\nنصر بن باب خراسانى\r\nكنيه‌اش ابو سهل بود از داود بن ابى هند و عوف اعرابى و حجّاج بن ارطاة و جز ايشان حديث شنيد ، او به بغداد آمد و آن جا منزل ساخت ، بغداديان از او حديث شنيدند و روايت كردند و چون شروع به نقل حديث از ابراهيم صائغ كرد حديث او را رها كردند ، او در بخش عسكر مهدى بغداد درگذشت .\r\n\r\n","description":"","footnote":"","page_name":" 355 ","page_number":373},
  {"content":"\r\n\r\n( 1 )\r\n\r\nموسى بن داود ضبّى\r\nكنيه‌اش ابو عبد اللّه و محدثى مورد اعتماد و صاحب حديث بود ، از سفيان ثورى و زهير و جز آن دو حديث شنيده بود ، او نخست ساكن بغداد بود و سپس سرپرست قضاى طرسوس « 1 » و رهسپار آن شهر شد و تا هنگام مرگ قاضى آن شهر بود و همان جا درگذشت .\r\n\r\nابراهيم بن عباس\r\nكنيه‌اش ابو اسحاق و معروف بن سامرّى است - ظاهرا نسبت به سامراء است - او از ابو اويس و شريك و جز آن دو روايت كرده است در پايان عمر گرفتار اختلاط حواس شد و بستگانش او را در خانه‌اش نگه مىداشتند تا درگذشت .\r\n\r\nحكم بن موسى بزّاز\r\nكنيه‌اش ابو صالح و محدثى مورد اعتماد و پرحديث و از مردم نساى خراسان بوده است او از محدثان شام به ويژه از يحيى بن حمزه و فضل بن زياد و جز آن دو روايت مىكرده و مردى پسنديده خصلت و استوار در حديث بوده است او در بغداد به ماه شوال سال دويست و سى و دو درگذشت .\r\n\r\nهشام بن سعيد بزّاز\r\nكنيه‌اش ابو احمد و روايت كنندهء روايات حماد بن زيد و ابن لهيعه و خود محدثى مورد اعتماد بوده است و پيش از آن كه به حدى برسد كه مردم از او حديث بشنوند درگذشته است .\r\n\r\n\r\n","description":"","footnote":"\r\n( 1 ) شهر بزرگى بر كرانهء درياى مديترانه در شام و از شهرهاى مرزى سرزمين‌هاى اسلامى و روم بوده است . به ترجمهء تقويم البلدان ، ص 269 مراجعه فرماييد .\r\n","page_name":" 356 ","page_number":374},
  {"content":"\r\n\r\n( 1 )\r\n\r\nمحمد بن حجاج مصفّر\r\nكنيه‌اش ابو جعفر بوده و از شعبه و ابن ابى ذئب و جز آن دو حديث شنيده است ، او در نظر محدثان در حديث ضعيف بوده است .\r\n\r\nسعد بن عبد الحميد\r\nبن جعفر بن حكم بن ابى حكم از هم پيمانان انصار و كنيه‌اش ابو معاذ بوده است ، گفته مىشود كه از مالك بن انس و جز او روايت شنيده است .\r\n\r\nخالد بن خداش\r\nبن عجلان كنيه‌اش ابو هيثم و آزاد كرده و وابسته خاندان مهلب بن ابى صفرة و محدثى مورد اعتماد بوده است از حماد بن زيد و ابو عوانه و جز آن دو حديث شنيده و به سال دويست و بيست و سه يا دويست و بيست و چهار درگذشته است .\r\n\r\nمنصور بن بشير\r\nاو همان ابن ابى مزاحم است كنيه‌اش ابو نصر و آزاد كرده و وابسته قبيله ازد و از اسيران ترك بوده است ، او را دفتر و كتابى بوده كه خود آن را رها كرده است ولى مردم از آن نوشته‌اند ، محدثى مورد اعتماد و صاحب سنت بوده است او در هشتاد سالگى يا بيشتر از آن به ماه ذى قعده سال دويست و سى و پنج درگذشته است و مرگش در بغداد فرا رسيده است .\r\n\r\nمحمد بن بكّار\r\nكنيه‌اش ابو عبد اللّه بوده است ، او از ابو معشر و محمد بن طلحه و قيس بن ربيع و عنبسة بن\r\n\r\n","description":"","footnote":"","page_name":" 357 ","page_number":375},
  {"content":"\r\n\r\n( 1 ) عبد الواحد و جز ايشان روايت كرده است و در بغداد به ماه ربيع الآخر سال دويست و سى و هشت درگذشته است .\r\n\r\nمحمد بن جعفر وركانى\r\nكنيه‌اش ابو عمران بوده است . از ابراهيم بن سعد و ابو معشر و شريك و معافى بن عمران و ابن ابى الزناد و ابو عقيل شاگرد بهيّه و جز ايشان روايت كرده است و به ماه رمضان سال دويست و بيست و هشت در بغداد درگذشته است .\r\n\r\nيحيى بن يوسف رقّى\r\nكنيه‌اش ابو زكرياء بوده و از عبيد اللّه بن عمرو رقّى « 1 » و جز او روايت كرده است و به روزگار خلافت واثق در بغداد درگذشته است . « 2 »\r\n\r\nخلف بن هشام بزاز\r\nكنيه‌اش ابو محمد بوده از شريك و ابو عوانه و حماد بن زيد و جز ايشان حديث شنيده است ، او در قرآن و شناختن لهجه‌هاى واژه‌هاى قرآنى صاحب نظر بوده است او بر سليم شاگرد حمزه - كه از قاريان نامور بوده است - قرآن خوانده و فرا گرفته است و به روز شنبه هفتم جمادى الآخره سال دويست و بيست و نه در بغداد درگذشته و در گورستان كناسه به خاك سپرده شده است .\r\n\r\nحسين بن ابراهيم بن حرّ\r\nبن زعلان كنيه‌اش ابو على و ملقب به اشكاب بوده است ، او از مردم نساء خراسان است ،\r\n\r\n\r\n","description":"","footnote":"\r\n( 1 ) منسوب به رقه كه شهرى بر كرانه فرات بوده است .\r\n( 2 ) واثق از سال دويست و بيست و هفت تا دويست و سى و دو خليفه بوده است .\r\n","page_name":" 358 ","page_number":376},
  {"content":"\r\n\r\n( 1 ) پدرش از جمله كسانى بوده كه همراه اسيد بن عبد الرحمان كه به طرفدارى بنى عباس در نسا قيام كرد بوده است ، اسيد به سبب همين قيام به سرورى و حكمرانى اصفهان رسيد ، ابراهيم بن حرّ در اصفهان همراه اسيد بود ، حسين به سال يكصد و چهل و پنج در اصفهان زاده شد ، او در بغداد پرورش يافت و به فراگيرى حديث برآمد ، او محمد بن راشد و شريك بن عبد اللّه و فليح و حماد بن زيد و محدثان ديگرى را ديد و با قاضى ابو يوسف ديدار داشت و ملازم او شد و به مبانى راى بصير شد ، و سپس از همراهى و همكارى با آنان خوددارى كرد نه عهده‌دار قضا شد و نه شغل ديگرى پذيرفت ، او همچنان در بغداد زندگى مىكرد و براى فرا گرفتن حديث و فقه به حضورش مىرفتند ، او در هفتاد و يك سالگى در بغداد به سال دويست و شانزده به روزگار خلافت مأمون درگذشت .\r\n\r\nثابت بن وليد\r\nبن عبد اللّه بن جميع .\r\n\r\nغسّان بن مفضّل غلابى\r\nكنيه‌اش ابو معاويه بوده است .\r\n\r\nداود بن عمرو\r\nبن زهير بن عمرو بن جميل بن اعرج بن ربيعة بن مسعود بن منقذ بن كوز بن كعب بن بجالة بن دهل بن مالك بن بكر بن سعد بن ضبّة بن ادّ بن طابخه بن الياس بن مضر « 1 » ، كنيه‌اش ابو سليمان بوده و در بغداد به ماه ربيع الاول سال دويست و بيست و هشت درگذشته است .\r\n\r\n\r\n","description":"","footnote":"\r\n( 1 ) نقل نسب اين اشخاص تا اين اندازه ، نشانى از اهميت آن در قرن سوم است ؟ و گر نه چه ضرورتى داشته است ؟\r\n","page_name":" 359 ","page_number":377},
  {"content":"\r\n\r\n( 1 )\r\n\r\nداود بن رشيد\r\nاو در بخش كهن بغداد يعنى شهر ابو جعفر منصور ساكن بود ، از آزادشدگان خراسانى و از مردم خوارزم بوده و از وليد بن مسلم و بقية بن وليد و اسماعيل بن عباس و محدثان ديگر شام روايت كرده است مردم بغداد احاديثى را از او نوشته‌اند ، محدثى مورد اعتماد و پرحديث بوده است .\r\n\r\nفضيل بن عبد الوهاب قناد\r\nاو برادر محمد بن عبد الوهاب است كه هارون بن اسحاق همدانى از او روايت كرده است .\r\n\r\nعبد الجبار بن عاصم\r\nكنيه‌اش ابو طالب و از آزادشدگان خراسانى است كه در ناحيهء جزيره مىزيسته‌اند ، او از عبيد اللّه بن عمرو و اسماعيل بن عياش و ابو المليح و بقيه و جز ايشان حديث نوشته است و به ماه ربيع الآخر سال دويست و سى و سه در ناحيهء عسكر مهدى بغداد درگذشته است .\r\n\r\nعبيد اللّه بن عمر\r\nبن ميسرة قواريرى كنيه‌اش ابو سعيد و از مردم بصره بوده كه به بغداد آمده و ساكن آن شهر شده است ، او از حماد بن زيد و يزيد بن زريع و عبد الرحمان بن مهدى و جز ايشان روايت كرده است ، محدثى مورد اعتماد و پر حديث بوده است ، او در بغداد به روز سيزدهم ذى حجه كه ايام تشريق است به سال دويست و سى و پنج درگذشت و گروهى بسيار در تشييع جنازه‌اش حاضر شدند و در بخش عسكر مهدى بغداد بيرون هر سه دروازه به خاك سپرده شد و به هنگام مرگ هشتاد و چهار ساله بوده است .\r\n\r\n","description":"","footnote":"","page_name":" 360 ","page_number":378},
  {"content":"\r\n\r\n( 1 )\r\n\r\nمحمد بن ابى حفص معيطى\r\nاز آزاد كردگان و وابستگان خاندان معيط و كنيه‌اش ابو عبد اللّه و نام پدرش عمر بوده است ، محمد محدثى مورد اعتماد و صاحب حديث بوده است ، او از بقيه و عبد اللّه بن مبارك و ابو احوص و شريك و هشيم و جز ايشان روايت كرده و از مردم بغداد بوده است ، به روز جمعه چهارم شعبان سال دويست و بيست و دو در نماز جمعه شركت كرد و چون به خانه برگشت و شب شنبه به بستر خود رفت نيمه شب گرفتار سكته و فلج شد شب شنبه و روز شنبه تا هنگام عصر زنده بود و درگذشت ، به روز يكشنبه ششم شعبان در گورستان خيزران به خاك سپرده شد و روزگار خلافت معتصم بود ، گروه بسيارى در تشييع جنازه‌اش شركت كردند و بيرون سه دروازه بر او نماز گزارده شد .\r\n\r\nعيسى بن هشام نخّاس\r\nاحاديث بسيارى شنيده و صاحب حديث بوده است ولى پيش از آنكه براى مردم حديث كند درگذشته است .\r\n\r\nسلم بن قادم\r\nكنيه‌اش ابو ليث بوده و از بقية و محمد بن حرب و جز آن دو روايت كرده است ، به ماه ذى قعده سال دويست و بيست و هشت در بغداد درگذشته است .\r\n\r\nنعيم بن هيصم\r\nاز خراسانيان و كنيه‌اش ابو محمد بوده و از حماد بن زيد و جز او روايت كرده است ، به ماه شوال سال دويست و بيست و هشت در بغداد درگذشته است .\r\n\r\n","description":"","footnote":"","page_name":" 361 ","page_number":379},
  {"content":"\r\n\r\n( 1 )\r\n\r\nيحيى بن عثمان\r\nكنيه‌اش ابو زكريا و از آزادشدگان خراسانى و ساكن دروازه ابو جهم بغداد بوده است ، او از محدثان شام رشيد بن سعد ، هقل بن زياد ، بقيه ، اسماعيل بن عياش و جز ايشان روايت كرده است و به ماه ربيع الاول سال دويست و سى و هشت درگذشته است .\r\n\r\nابراهيم بن زياد سبلان\r\nكنيه‌اش ابو اسحاق بوده و در بغداد درگذشته است و به روز چهارشنبه ششم ذى حجه سال دويست و بيست و هشت به خاك سپرده شده است .\r\n\r\nبشار بن موسى خفّاف\r\nكنيه‌اش ابو عثمان بوده و در بغداد به ماه رمضان سال دويست و بيست و هشت درگذشته و بعد از نماز عصر روز جمعه به خاك سپرده شده است .\r\n\r\nابو احوص\r\nنامش محمد و پسر حيان بغىّ است ، محدثى مورد اعتماد بوده و حديث بسيار شنيده و به ماه ذى حجه سال دويست و بيست و نه درگذشته است .\r\n\r\nشجاع بن مخلّد\r\nكنيه‌اش ابو الفضل و از آزادشدگان خراسانى و از جستجوگران حديث بوده است ، او تمام كتابهاى هشيم را روايت كرده و از اسماعيل بن عليّه و جز آن دو نيز روايت كرده است ، محدثى مورد اعتماد و استوار بوده و در بغداد به روز دهم ماه صفر سال دويست و سى و\r\n\r\n","description":"","footnote":"","page_name":" 362 ","page_number":380},
  {"content":"\r\n\r\n( 1 ) پنج درگذشته است ، مردم بسيارى در تشييع جنازه‌اش حاضر شدند و در گورستان دروازه كاه فروشان به خاك سپرده شد .\r\n\r\nمهدى بن حفص\r\nكنيه‌اش ابو احمد و ساكن دروازه كوفه بغداد بوده است .\r\n\r\nعبّاد بن موسى ختّلى\r\nكنيه‌اش ابو محمد بوده و از ابراهيم بن سعد و طلحة بن يحيى زرقى و اسماعيل بن جعفر روايت كرده است ، او به طرسوس رفته و همان جا در آغاز سال دويست و سى درگذشته است .\r\n\r\nاحمد بن محمد بن ايّوب\r\nكنيه‌اش ابو جعفر و نسخه‌نويس بوده و براى فضل بن يحيى بن جعفر بن برمك كتاب مىنوشته - و صحافى مىكرده - است ، گفته شده است كه او همراه فضل بن يحيى از ابراهيم بن سعد مغازى را شنيده است و نيز گفته‌اند كه حديثهايى را كه ابو بكر بن عياش براى فضل بن يحيى نقل مىكرده او هم شنيده است ، احمد بن محمد در بغداد به شب سه شنبه چهار شب باقى مانده از ماه ذى حجه سال دويست و بيست و هشت درگذشته است .\r\n\r\nسهل بن نصر\r\nدر محله مطبخيه بغداد ساكن بوده است .\r\n\r\nاسحاق بن ابراهيم بن كامجار\r\nكنيه‌اش ابو يعقوب و پسر ابو اسرائيل از آزادشدگان خراسانى و از مردم مرو و مردى\r\n\r\n","description":"","footnote":"","page_name":" 363 ","page_number":381},
  {"content":"\r\n\r\n( 1 ) كوته فكر و ناپايدار بوده است ، چند بار دربارهء قرآن - كه حادث است يا قديم - تغيير عقيده داد ، او از ابراهيم بن سعد و حماد بن زيد و عبد الرحمان بن ابى زناد و جعفر بن سليمان و سليمان بن اخضر روايت كرده و احاديث بسيارى شنيده است ، او پيش محمد بن جابر كه در يمامه بود رفت و كتابهاى او را نوشت و از يمامه دو سه روز پس از مرگ ابو عوانه به بصره رسيد و نتوانست با ابو عوانه ملاقات داشته باشد .\r\n\r\nيحيى بن معين\r\nكنيه‌اش ابو زكرياء بوده است ، او از نويسندگان حديث بسيار نقل مىكرد و شهره به اين كار شد و خوش مىداشت كه حديث نقل نكند ، و هنگامى كه عازم حج بود در مدينه درگذشت .\r\n\r\nزهير بن حرب بن اشتال\r\nاز مردم نساء خراسان بوده است . بعدها كلمه اشتال به صورت شداد معرب شده است ، كنيه‌اش ابو خيثمه و آزاد كرده و وابسته خاندان حريش بن كعب بن عامر بن صعصعه عامرى بوده است ، او از جرير بن عبد الحميد و هشيم و سفيان بن عيينة و ابن عليّه و عبد اللّه بن وهب و وليد بن مسلم و ديگران از كوفىها و بصرىها و حجازى روايت كرده است ، او مسند تصنيف كرد و بر آن حاشيه هم نوشت ، زهير محدثى مورد اعتماد و استوار بود و در بغداد به ماه شعبان سال دويست و سى و چهار درگذشت و مردمى بسيار در تشييع جنازه‌اش شركت كردند .\r\n\r\nخلف بن سالم مخرّمى\r\nكنيه‌اش ابو محمد و از آزاد كردگان و وابستگان خاندان مهلب بود او كه محدثى پر حديث بود مسندى كه حاوى احاديثى از رسول خدا ( ص ) بود فراهم آورد ، مردم از خلف بن سالم رواياتى را نوشتند ، او در بغداد به ماه رمضان سال دويست و سى و يك درگذشت .\r\n\r\n","description":"","footnote":"","page_name":" 364 ","page_number":382},
  {"content":"\r\n\r\n( 1 )\r\n\r\nاحمد بن محمد بن حنبل\r\nكنيه‌اش كه خدا از او خشنود باد ابو عبد اللّه بود ، او محدثى استوار و مورد اعتماد و راست‌گفتار و پر حديث بود ، او در موضوع قديم يا مخلوق بودن قرآن به زحمت افتاد و به فرمان معتصم او را تازيانه زدند كه بگويد قرآن مخلوق است و خوددارى كرد و نگفت ، پيش از آن هم او را زندانى كرده بودند و او بر اعتقاد خود پايدار ماند و به ايشان پاسخى نداد ، سپس او را فراخواندند تا پيش متوكل ببرند ، پس از آن اموالى به او ارزانى داشتند و او از پذيرش آن خوددارى كرد . احمد بن محمد بن حنبل پيش از ظهر جمعه درگذشت مردمى بسيار از اهل بغداد و جز ايشان در تشييع جنازه‌اش حاضر شدند و پس از نماز عصر او را به خاك سپردند . « 1 »\r\n\r\nهارون بن معروف\r\nكنيه‌اش ابو على بود و در بغداد به ماه رمضان سال دويست و سى و يك درگذشت .\r\n\r\nقاسم بن سلام\r\nكنيه‌اش ابو عبيد و از آزادشدگان خراسانى و معلم ادب و به نحو قواعد عربى آشنا بود ، او به كسب حديث و فقه پرداخت و به روزگار حكمرانى ثابت بن نصر بن مالك در شهر طرسوس ، ابو عبيد سرپرست قضاى آن شهر بود ، پس از آن هم همواره با ثابت و فرزندان او بود و به بغداد آمد كتابى دربارهء واژگان دشوار حديث و كتابهاى ديگرى تأليف كرد و مردم از او حديث شنيدند ، ابو عبيد حج گزارد و در مكه به سال دويست و بيست و چهار درگذشت .\r\n\r\n\r\n","description":"","footnote":"\r\n( 1 ) با توجه به اين موضوع كه تاريخ مرگ احمد بن حنبل به سال 241 بوده است ، ترديدى باقى نمىماند كه اين بخشهاى طبقات را شاگردان و راويان ابن سعد نوشته يا تكميل كرده‌اند .\r\n","page_name":" 365 ","page_number":383},
  {"content":"\r\n\r\n( 1 )\r\n\r\nبشر بن وليد كندى\r\nاو كتابها و امالى ابو يوسف قاضى را از خود ابو يوسف روايت مىكرد ، از شريك و حماد بن زيد و مالك بن انس و صالح مرّى و جز ايشان و نيز از محمد بن طلحه روايت مىكرد ، او سرپرستى قضاى هر دو بخش غربى و شرقى بغداد را داشت و در بغداد براى مردم حديث نقل مىكرد و فتوى مىداد . مردى دربارهء او سخن‌چينى كرد و گفت معتقد به مخلوق بودن قرآن نيست . معتصم فرمان داد كه او را در خانه‌اش زندانى كنند ، او در خانهء خود زندانى شد و بر در خانه پاسبان گماردند و از فتوى دادن باز داشته شد ، چون جعفر پسر معتصم خليفه شد دستور آزادى او را داد و منع فتوى دادن و حديث كردن براى مردم از او برداشته شد ، او سالخورده شد و دربارهء توقف - در موضوع قديم يا حادث بودن قرآن - سخن گفت ، محدثان و اصحاب حديث از آمد و شد پيش او خوددارى و او را رها كردند .\r\n\r\nسهل بن محمد\r\nكنيه‌اش ابو السرى و وابسته و آزاد كرده عباس بن عبد اللّه بن مالك و محدثى مورد اعتماد بود .\r\n\r\nمحمد بن سليم\r\nكنيه‌اش ابو عبد اللّه عبدى بود ، او حديث بسيارى شنيده بود و به روزگار خلافت مأمون سرپرستى قضاى بادرايا و باكسايا « 1 » را عهده‌دار بود ، من محدثان را ديدم كه از حديث او و روايت كردن از او خوددارى و پرهيز مىكردند .\r\n\r\n\r\n","description":"","footnote":"\r\n( 1 ) نام دو دهستان از ناحيهء نهروان است . به معجم البلدان ياقوت ، ج 2 ، ص 28 ، چاپ مصر مراجعه فرماييد .\r\n","page_name":" 366 ","page_number":384},
  {"content":"\r\n\r\n( 1 )\r\n\r\nبشر بن آدم\r\nاو حديث بسيارى شنيده بود و من محدثان را ديدم كه از نقل كردن و نوشتن احاديث او پرهيز مىكردند .\r\n\r\nعبد الرحمان بن يونس\r\nكنيه‌اش ابو مسلم و از بردگان آزاد كرده و وابسته ابو جعفر منصور دوانيقى بود ، خودش ما را خبر داد كه به سال يكصد و شصت و چهار زاده شده است ، عبد الرحمان در كسب حديث كوشا بود و سفر كرد و حديث بسيار شنيد و براى سفيان بن عيينه و يزيد بن هارون و جز آن دو حديث مىنوشت ، او به هنگام طلوع آفتاب چهارشنبه دهم رجب سال دويست و بيست و چهار به صورت ناگهانى در مسجد اسد بن مرزبان درگذشت .\r\n\r\nيحيى بن ايوب\r\nكنيه‌اش ابو زكريا و وابسته و آزاد كردهء ابو القاسم محرر بوده است .\r\n\r\nابو القاسم\r\nشوهر دختر ابو مسلم - يعنى عبد الرحمان بن يونس كه به شمارهء 2638 معرفى شده است - و نياى پدرى حسين بن فهم بوده است ، در ناحيه عسكر مهدى بغداد مىنشست محدثى مورد اعتماد و بسيار پارسا بود و به سنت اعتقاد داشت و بر كسانى كه به گفته‌هاى جهم و خلاف سنت اعتقاد داشتند خرده مىگرفت ، او به روز يكشنبه دوازدهم ربيع الاول سال دويست و بيست و چهار درگذشت .\r\n\r\n","description":"","footnote":"","page_name":" 367 ","page_number":385},
  {"content":"\r\n\r\n( 1 )\r\n\r\nابراهيم بن حاتم\r\nبن عبد اللّه هروى ، كنيه ابو اسحاق داشت .\r\n\r\nعبد اللّه بن عون خراز\r\nكنيه ابو محمد داشت و به روزگار خلافت امير مؤمنان واثق در بغداد درگذشت .\r\n\r\nشريح بن يونس مروروذى\r\nكنيه ابو حارث داشت و شوهر دختر - داماد - قريش مستملى بود ، شريح كتابهايى را تصنيف كرده و فراهم ساخته بود و از آنها حديث مىكرد و محدثى مورد اعتماد بود ، او به روز سه شنبه هفت روز باقى مانده از ربيع الاول سال دويست و سى و پنج درگذشت .\r\n\r\nاحمد بن داود\r\nكنيه و لقبش ابو سعيد حداد واسطى بود ، او در بغداد ساكن شد و محدثى مورد اعتماد بود ولى پيش از آن كه از او چيزى بنويسند و به حدى برسد كه براى مردم حديث نقل كند درگذشت .\r\n\r\nاسماعيل بن ابراهيم\r\nبن بسّام ترجمانى ، كنيه‌اش ابو ابراهيم و از آزادشدگان خراسانى و محل سكونت او در بغداد به جانب صحراى ابو السرى بود ، او از هشيم و عطّاف بن خالد و عبد العزيز ماجشون و خلف بن خليفه و صالح مرّى و جز ايشان و گاهى هم از شريك روايت مىكرد . او محدثى پاى بند به سنت و صاحب فضيلت و اهل خير بود و در بغداد به روز پنجم محرم سال دويست و سى و شش درگذشت و مردم بسيارى در تشييع او شركت كردند .\r\n\r\n","description":"","footnote":"","page_name":" 368 ","page_number":386},
  {"content":"\r\n\r\n( 1 )\r\n\r\nعمرو الناقد بن محمد بن بكير\r\nكنيه‌اش ابو عثمان و محدثى مورد اعتماد و استوار و صاحب حديث بود ، او از حافظان به نام و فقيه بود و بغداديان كتابهاى فراوانى از گفته‌هاى او نوشته‌اند ، و به روز پنجشنبه چهارم ذى حجه سال دويست و دو در بغداد در گذشت .\r\n\r\nمحمد بن عبّاد مكّى\r\nشاگرد و پيوسته به سفيان بن عيينة بود و به سال دويست و سى و چهار در لشكرگاه خليفه در سامراء درگذشت .\r\n\r\nحاجب بن وليد اعور معلّم\r\nكنيه‌اش ابو احمد بود به ماه رمضان سال دويست و بيست و هشت در بغداد در گذشت .\r\n\r\nابو معمر\r\nنامش اسماعيل و پسر ابراهيم بن معمر هروى و از نژادگان قبيلهء هذيل و محدثى پاى بند به سنت و اهل خير و فضيلت و مورد اعتماد و استوار بود ، به ماه جمادى الاولى سال دويست و سى و شش در بغداد درگذشت و مردم بسيارى در تشييع پيكرش حاضر شدند .\r\n\r\nمحمد بن حاتم بن ميمون مروزى\r\nكنيه‌اش ابو عبد الله بود ، كتابى در تفسير فراهم آورد كه مردم در بغداد از آن مىنوشتند ، او در كوى ربيع محله كرخ ساكن بود و به روز پنجشنبه چهار روز باقى مانده از ذى حجه سال دويست و سى و پنج در بغداد درگذشت .\r\n\r\n","description":"","footnote":"","page_name":" 369 ","page_number":387},
  {"content":"\r\n\r\n( 1 )\r\n\r\nاحمد بن حاتم طويل *\r\n\r\nابراهيم بن محمد\r\nبن عرعرة بن برند از خاندان سامة بن لوى بود و كنيهء ابو اسحاق داشت ، او به ماه رمضان سال دويست و سى و يك پس از بازگشت از لشكرگاه سامراى خليفه به بغداد درگذشت .\r\n\r\nاحمد بن محمد صفّار\r\nكنيه‌اش ابو حفص بود .\r\n\r\nعبد الرحمان بن صالح ازدى\r\nكنيه‌اش ابو محمد و از مردم كوفه بود كه به بغداد آمد و از شريك و ابن ابى زائدة و ابو بكر بن عياش و ملازم بن عمرو و جز ايشان روايت مىكرد ، او به روز دوشنبه سىام ماه ذى حجّه سال دويست و سى و پنج در بغداد درگذشت .\r\n\r\nاحمد بن ابراهيم\r\nكنيه‌اش ابو على و معروف به موصلى بود ، از حماد بن زيد و شريك و ابو عوامه و جز ايشان روايت مىكرد ، به ماه ربيع الاول سال دويست و سى و شش در بغداد درگذشت .\r\n\r\nابراهيم بن ابى ليث\r\nكنيه‌اش ابو اسحاق و شاگرد و پيوسته به اشجعى بود ، به بغداد آمد و در بخش عسكر مهدى ساكن شد پاى بند به سنت بود و در حديث او را ضعيف مىدانستند .\r\n\r\n","description":"","footnote":"","page_name":" 370 ","page_number":388},
  {"content":"\r\n\r\n( 1 )\r\n\r\nيعقوب بن ابراهيم بن كثير عبدى\r\nكنيه‌اش ابو يوسف و او همان ابن دورقى است .\r\n\r\nبرادرش احمد بن ابراهيم بن كثير\r\nكنيه‌اش ابو عبد الله بود .\r\n\r\nعبد المنعم بن ادريس\r\nبن سنان كنيه‌اش ابو عبد الله و نوهء دخترى وهب بن منبه بود . « 1 » او نوشته‌هاى نياى خود وهب بن منبه را كه مشتمل بر احاديث و قصص پيامبران و عابدان و قصه‌هاى بنى اسرائيلى بود از گفتهء پدر خود از وهب روايت مىكرد ، گفته مىشد عبد المنعم معمر بن راشد را در يمن ديده و از او حديث شنيده است ، عبد المنعم كتابها و آثار حكمت آميز وهب را مىخواند و نزديك صد سالگى رسيد و به بغداد به ماه رمضان سال دويست و بيست و هشت درگذشت .\r\n\r\nمحمد بن مصعب\r\nكنيه‌اش ابو جعفر و از قاريان قرآن بود او حديث هم شنيده بود و با مردم مجالست داشت و ان شاء الله ثقه بوده است ، به ماه ذى قعده سال دويست و بيست و هشت در بغداد درگذشت .\r\n\r\nمحرز بن عون\r\nبن ابى عون ، كنيه‌اش ابو الفضل بود ، خودش مىگفت پدرم مرا خبر داد كه به سال يكصد و\r\n\r\n\r\n","description":"","footnote":"\r\n( 1 ) افرادى كه دربارهء وهب بن منبه و وجودش ترديد مىكنند بايد اين روايت را در نظر بگيرند كه محمد بن سعد از گفتهء نوهء دخترى و داماد وهب سخن مىگويد .\r\n","page_name":" 371 ","page_number":389},
  {"content":"\r\n\r\n( 1 ) چهل و چهار زاده شده‌ام ، و آن همان سالى است كه منصور دوانيقى همراه مردم حج گزارده است . محرز در هشتاد و هشت سالگى به سال دويست و سى و يك در بغداد درگذشت ، محدثى مورد اعتماد و استوار بود ، او حديث نقل مىكرد و مردم از گفته‌هاى او كتاب بزرگى نوشتند .\r\n\r\nوليد بن صالح نحّاس\r\nكنيه‌اش ابو محمد بود و از عبيد الله بن عمرو و ابو معشر و بقيه بن وليد و حماد بن سلمه و عيسى بن يونس روايت مىكرد .\r\n\r\nعباس بن غالب ورّاق\r\nاو كتاب مصنف وكيع و جز آن را روايت مىكرد و به ماه صفر سال دويست و سى و سه در بغداد درگذشت .\r\n\r\nرباح بن جرّاح\r\nكنيه‌اش ابو وليد و از مردم موصل بود كه به بغداد آمد ، او از معافى بن عمران و عفيف بن سالم روايت مىكرد .\r\n\r\nوليد بن شجاع بن وليد\r\nكنيه‌اش ابو همام سكونى بود از بقيه بن وليد و محدثان ديگر شامى و عراقى حديث مىكرد .\r\n\r\nنوح بن يزيد مودب\r\nكنيه‌اش ابو محمد و شاگرد و پيوسته به ابراهيم بن سعد و محدثى مورد اعتماد و كم تراوش بود .\r\n\r\n","description":"","footnote":"","page_name":" 372 ","page_number":390},
  {"content":"\r\n\r\n( 1 )\r\n\r\nعبد العزيز بن بحر مودب\r\nاز اسماعيل بن جعفر و جز او روايت كرده است .\r\n\r\nكامل بن طلحه جحدرى\r\nاز مردم بصره و كنيه‌اش ابو يحيى بود ، او به سال دويست و سى و دو در بصره درگذشت .\r\n\r\nيوسف بن موسى قطّان\r\nاو از مردم كوفه بود نخست به شهر رى رفت و آن جا به بازرگانى پرداخت و از جرير بن عبد الحميد و جز او حديث شنيد ، سپس به بغداد آمد و در محله دار القطن منزل كرد .\r\n\r\nمردويه صائغ\r\n« 1 » نامش عبد الصمد و نام پدرش يزيد و لقب او مردويه و كنيه‌اش ابو عبد الله بود ، از فضيل بن عياش و ابن عيينة و جز آن دو روايت كرده است ، مردويه پارسا و پاى بند به سنت و محدثى مورد اعتماد بود و مردم احاديثى را از او نوشتند ، مردويه به روز آخر ماه ذى حجه سال دويست و سى و پنج درگذشت .\r\n\r\nيحيى بن اسماعيل واسطى\r\nكنيه‌اش ابو زكرياء بود .\r\n\r\n\r\n","description":"","footnote":"\r\n( 1 ) صائغ به معنى « زرگر » است .\r\n","page_name":" 373 ","page_number":391},
  {"content":"\r\n\r\n( 1 )\r\n\r\nابو عمرو مقرئ\r\nاو همان حفص بن عمر بن عبد العزيز بن صهبان ازدى است ، او عالم به تفسير و علوم قرآن بود كه مردم پيش او قرآن مىخواندند ، او از شريك و محدثان ديگرى از مردم عراق و مدينه و شام حديث نوشته بود .\r\n\r\nمحمد بن سعد\r\nشاگرد و پيوسته به واقدى و از وابستگان و آزاد كردگان حسين بن عبد الله بن عبيد الله بن عباس بن عبد المطلب هاشمى بود ، او به روز يكشنبه چهارم جمادى الآخره سال دويست و سى در بغداد و به شصت و دو سالگى درگذشت و در گورستان دروازهء شام به خاك سپرده شد .\r\nاو همين كتاب طبقات را تأليف و مطالب آن را استخراج و تصنيف كرد و از او فراوان روايت شده است ، محدثى بسيار دانا و پر حديث و روايت بود و كتابهاى فراوان در حديث و فقه و شرح مشكلات حديث تأليف كرده است . « 1 »\r\n\r\nپايان محدثان بغداد\r\n\r\n\r\n","description":"","footnote":"\r\n( 1 ) ملاحظه كرديد كه بخش بيشتر اين مبحث - محدثان بغداد - ظاهرا پس از مرگ محمد بن سعد و به احتمال زياد به وسيله ابن حيويه شاگرد و راوى آثار محمد بن سعد تكميل شده است و همين شرح حال مختصر ابن سعد هم نشانى روشن از اين موضوع است .\r\n","page_name":" 374 ","page_number":392},
  {"content":"\r\n\r\n( 1 )\r\n\r\nنام كسانى از ياران رسول خدا ( ص ) كه در خراسان بوده‌اند و در جنگها و گشودن سرزمين‌هاى آن بوده و همان جا درگذشته‌اند\r\n\r\nبريدة بن حصيب\r\nبن عبد الله بن حارث بن اعرج بن سعد بن رزاح بن عدى بن سهم بن مازن بن حارث بن سلامان بن اسلم بن افصى . « 1 »\r\nكنيه بريده ابو عبد الله بود ، او هنگامى كه پيامبر در حال هجرت از مكه به مدينه از سرزمين او مىگذشت مسلمان شد و پيامبر ( ص ) آيات نخست سورهء مريم را براى او خواند و آن را به او آموخت ، بريده پس از جنگ احد به مدينه هجرت كرد و به حضور پيامبر رسيد و بقيه سوره مريم را فرا گرفت و تا هنگامى كه رسول خدا زنده بود همچنان ساكن مدينه بود و در جنگهاى آن حضرت شركت كرد . و پس از رحلت پيامبر به هنگامى كه ناحيه بصره گشوده شد و به صورت شهر در آمد به آن سرزمين كوچ كرد و براى خود خانه ساخت . سپس از بصره براى شركت در جهاد به خراسان رفت و به روزگار حكومت يزيد بن معاويه در مرو درگذشته . فرزندان و فرزندزادگان او در مرو ماندند و گروهى از ايشان به بغداد آمدند و ساكن شدند و همان جا در گذشتند .\r\nابو نضر هاشم بن قاسم ، از شعبه ، از محمد بن ابى يعقوب ضبّى ما را خبر داد كه مىگفته است * كسى كه خود شنيده بود براى من حديث كرد كه بريده در آن سوى رودخانه بلخ « 2 » مىگفته است * هيچ عيش و كار ارزنده‌يى جز اسب تاختن - براى جنگ و جهاد - نيست .\r\n\r\nابو برزة اسلمى « 3 »\r\nمحمد بن عمر واقدى و يكى از فرزندان ابو برزة نام او را عبد الله و نام پدرش را نضلة\r\n\r\n\r\n","description":"","footnote":"\r\n( 1 ) شرح حال بريده با تفصيل بيشتر در ترجمهء جلد چهارم طبقات - همين چاپ - صص 219 تا 221 آمده است .\r\n( 2 ) يعنى رود جيحون كه چون از كنار بلخ مىگذرد . در كتابها به نام رود بلخ هم آمده است .\r\n( 3 ) شرح حال ابو برزه با تفصيل بيشتر در ترجمهء طبقات ، ج 4 ، ص 270 تا 272 آمده است .\r\n","page_name":" 375 ","page_number":393},
  {"content":"\r\n\r\n( 1 ) گفته‌اند . كسى ديگر از دانشمندان نام او را نضلة و نام پدرش را عبد الله مىداند . و برخى ديگر گفته‌اند نامش نضله و پسر عبيد بن حارث بن جنّاد بن ربيعة بن دعبل بن انس بن خزيمة بن مالك بن سلامان بن اسلم بن افصى بوده است .\r\nابو برزة از دير باز اسلام آورده و در فتح مكه همراه رسول خدا بوده و هموست كه عبد العزّى بن خطل را « 1 » - كه مهدور الدم بوده است - در حالى كه خود را به پرده‌هاى كعبه چسبانده بود كشته است .\r\nابو برزه تا هنگام رحلت رسول خدا ( ص ) همراه ايشان در جنگها شركت كرد و هنگامى كه مسلمانان به بصره رفتند و آن جا ساكن شدند او هم به بصره كوچ كرد و براى خود خانه ساخت و اعقاب و بازماندگانش در بصره‌اند ، ابو برزه سپس براى جهاد به خراسان رفت و همان جا درگذشت .\r\n\r\nحكم بن عمرو\r\nبن مجدّع بن جذيم بن حارث بن نعيلة بن مليك بن ضمرة بن بكر بن عبد مناة بن كنانة ، نعيله برادر غفار بن مليك است و به همين سبب به او غفارى مىگفته‌اند . حكم تا هنگام رحلت رسول خدا ( ص ) از اصحاب ايشان بود و سپس به بصره كوچ كرد و در آن شهر ساكن شد ، زياد بن ابيه او را به اميرى خراسان گماشت و او به خراسان رفت و همچنان والى آن سرزمين بود تا آنكه به سال پنجاهم هجرت به روزگار حكومت معاوية بن ابى سفيان در خراسان درگذشت .\r\n\r\nعبد الرحمان بن سمرة\r\nبن حبيب بن عبد شمس بن عبد مناف بن قصى ، مادرش اروى دختر ابو فرعة بوده است و نام ابو فرعة حارثه و پسر كعب بن مطرف بن ضريس و از خاندان فراس بن غنم است ، عبد الرحمان به بصره كوچ كرد و ساكن شد او چند حديث هم از پيامبر ( ص ) روايت كرده\r\n\r\n\r\n","description":"","footnote":"\r\n( 1 ) از اين شخص به صورت عبد الله بن خطل هم ياد شده است ، به ترجمه مغازى ، ص 657 مراجعه فرماييد .\r\n","page_name":" 376 ","page_number":394},
  {"content":"\r\n\r\n( 1 ) است . نامش عبد الكعبه بوده كه كه چون مسلمان شد رسول خدا او را عبد الرحمان نام نهاد و به او فرمود اى عبد الرحمان ! در پى امارت مباش ، عبد الله بن عامر او را به كارگزارى سجستان گماشت و او در خراسان به جهاد پرداخت و سرزمين‌هايى را گشود و سپس به بصره بازگشت و به سال پنجاه هجرى همان جا درگذشت و زياد بن ابيه بر پيكرش نماز گزارد .\r\n\r\nقثم بن عباس\r\nبن عبد المطلب بن هاشم بن عبد مناف ، مادرش ام الفضل يعنى لبابه كبرى است كه دختر حارث هلالى است ، قثم شبيه به رسول خدا ( ص ) بود ، او به هنگامى كه سعيد بن عثمان والى خراسان بود در خراسان به جهاد پرداخت ، سعيد به او گفت براى خودت هزار سهم از غنايم را منظور كن ، قثم نپذيرفت و گفت نخست خمس غنايم را بيرون كن و سپس حقوق و سهم جنگجويان را بپرداز پس از آن هر چه مىخواهى به من بده ، قثم مردى پارسا و فاضل بود و در سمرقند درگذشت .\r\n\r\nعبد الرحمان بن يعمر دئلى\r\nبكير بن عطاء به نقل او از حضرت ختمى مرتبت روايت مىكند كه فرموده است « كمال و تمام حج وقوف در عرفات است و هر كس پيش از صبح عرفات را درك كند حج را درك كرده است » .\r\n\r\nپس از اين گروه ، اين فقيهان و محدثان در خراسان مىزيسته‌اند\r\n\r\nيحيى بن يعمر ليثى\r\nاز خاندان كنانة و از مردم بصره و آگاه به دانش نحو و داناى به علوم عربى و قرآن بوده\r\n\r\n","description":"","footnote":"","page_name":" 377 ","page_number":395},
  {"content":"\r\n\r\n( 1 ) است ، او سپس به خراسان رفته و ساكن مرو شده و در آن شهر قضاوت را بر عهده گرفته است ، او با سوگندى كه همراه گواه انجام مىپذيرفته داورى و حكم صادر مىكرده است و محدثى مورد اعتماد بوده است .\r\nشبابة بن سوّار از گفته ابو طبيب موسى بن يسار ما را خبر داد كه مىگفته است * خودم يحيى بن يعمر را بر مسند قضاى مرو ديدم . گاهى او را مىديدم كه در بازار مرو به قضاوت مىپرداخت يا ميان راه چنان مىكرد و گاهى دو تن كه با يك ديگر اختلاف داشتند پيش او كه سوار بر خرد بود مىآمدند او همچنان سوار بر خر درنگ مىكرد تا ميان ايشان داورى كند .\r\n\r\nابو مجلز لاحق بن حميد سدوسى\r\nمحدثى مورد اعتماد و او را احاديثى بوده است . او به مرو آمد و براى خود خانه ساخت و همان جا ساكن شد و سرپرستى بيت المال را بر عهده گرفت . يك چشم او كور بود و به روزگار خلافت عمر بن عبد العزيز درگذشت .\r\n\r\nيزيد بن ابى سعيد نحوى\r\nاز مردم مرو و او را حديثهايى بود .\r\n\r\nمحمد نخعى\r\nكنيه‌اش ابو يوسف و ان شاء الله اعتماد بوده است ، او از سعيد بن جبير روايت مىكرده و سرپرست قضاى مرو بوده است .\r\n\r\nضحّاك بن مزاحم\r\nكنيه‌اش ابو القاسم و از مردم بلخ بوده است .\r\n\r\n","description":"","footnote":"","page_name":" 378 ","page_number":396},
  {"content":"\r\n\r\n( 1 )\r\n\r\nعطاء خراسانى\r\nمحدثى مورد اعتماد بوده و به شام آمده است ، محدثان شام و مالك بن انس و جز او از عطاء روايت كرده‌اند .\r\n\r\nابو منيب\r\nنامش عيسى و نام پدرش عبيد و او را حديثهايى بوده است و گاهى از عكرمه روايت مىكرده است .\r\n\r\nابو جرير\r\nنامش عبد الرحمان و نام پدرش حسين و قاضى سجستان بوده است .\r\n\r\nربيع بن انس\r\nعمار بن نصر خراسانى ما را خبر داد كه ربيع بن انس از نژادگان قبيله بكر بن وائل و از مردم بصره بوده است . او عبد الله بن عمر و جابر بن عبد الله انصارى و انس بن مالك را ديده بوده است ، ربيع از ستم حجاج بن يوسف گريخته و به مرو رفته و ساكن دهكده‌يى به نام برز « 1 » شده است و سپس از آن جا به دهكده ديگرى به نام سذور « 2 » كوچ كرده و تا هنگام مرگ همان جا بوده است ، هنگامى كه دعوت براى عباسيان در خراسان آشكار شده است ، مروانيان همچنان به جستجوى ربيع بوده‌اند و او پنهان شده است . عبد الله بن مبارك در همان حال كه ربيع پوشيده زندگى مىكرده است پيش او رفته و چهل حديث از او شنيده است ، عبد الله بن مبارك مىگفته است در قبال آن حديثها اين چيزها كه نام مىبرده است مرا شاد نمىكند ،\r\n\r\n\r\n","description":"","footnote":"\r\n( 1 ) ياقوت در معجم البلدان نوشته است اين دهكده در پنج فرسنگى مرو بوده است .\r\n( 2 ) ياقوت اين دهكده را از ناحيهء قومس - سمنان تا شاهرود - دانسته و گفته است از پناهگاههاى خوارج بوده است .\r\n","page_name":" 379 ","page_number":397},
  {"content":"\r\n\r\n( 1 ) ربيع بن انس به روزگار حكومت ابو جعفر منصور درگذشته است .\r\n\r\nابراهيم بن ميمون صائغ - زرگر -\r\nاو و محمد بن ثابت عبدى دو دوست ابو مسلم در خراسان بوده‌اند كه با او همنشينى مىكرده‌اند و سخنان او را مىشنيده‌اند . هنگامى كه دعوت عباسيان را در خراسان آشكار و بر آن كار قيام كرد كسى را به صورت ناآشنا پيش آن دو فرستاد تا دربارهء ابو مسلم و غافلگير كردن و كشتن او از آنان نظر بخواهد ، محمد بن ثابت عبدى گفت هرگز با غافلگير كردن و كشتن ابو مسلم موافق نيستم كه به هر حال ايمان غافلگير ساختن را در بند كشيده است ، ابراهيم صائغ گفت من عقيده دارم غافلگيرانه بر او حمله و كشته شود .\r\nابو مسلم محمد بن ثابت را به سرپرستى قضاى مرو گماشت و كسى را مأمور كرد و گسيل داشت و ابراهيم كشته شد ، و روايت شده است كه ابراهيم صائغ پيش ابو مسلم آمد و او را پند و اندرز داد ، ابو مسلم گفت راى و انديشه‌ات را شناختيم به خانهء خود برگرد ، ابراهيم به خانهء خود برگشت و بر خود حنوط پاشيد و كفن پوشيد و پيش ابو مسلم كه در حضور گروهى از مردم بود برگشت و او را اندرز داد و به تندى سخن گفت ، ابو مسلم فرمان داد او را كشتند و پيكرش را در چاهى افكندند .\r\n\r\nمحمد بن ثابت عبدى\r\nاصل او از مردم بصره بود و از ابو المتوكل روايت مىكرد و عهده‌دار قضاء مرو شد ، عبد الله بن مبارك و جز او از او روايت كرده‌اند .\r\n\r\nيعقوب بن قعقاع\r\nاز مردم مرو و در همان شهر قاضى بود ، او از عطاء بن ابى رباح روايت مىكرد و ثورى و عبد الله بن مبارك از او روايت مىكردند .\r\n\r\n","description":"","footnote":"","page_name":" 380 ","page_number":398},
  {"content":"\r\n\r\n( 1 )\r\n\r\nمنصور بن ابى سريرة\r\nعبد الله بن مبارك از او روايت كرده است .\r\n\r\nحسين بن واقد\r\nاز عبد الله بن بريدة روايت كرده و حديث او پسنديده بوده است .\r\n\r\nخارجة بن مصعب سرخسى\r\nمردم از احاديث او پرهيز مىكردند و نقل كردن آن را رها كردند .\r\n\r\nنوح بن ابى مريم\r\nكنيه‌اش ابو عصمت بود .\r\n\r\nابو حمزه سكّرى\r\nاز مردم سالخورده مرو بود .\r\n\r\nحفص بن عبد الرحمان بلخى\r\nكنيه‌اش ابو عمرو و ساكن نيشابور بود .\r\n\r\n","description":"","footnote":"","page_name":" 381 ","page_number":399},
  {"content":"\r\n\r\n( 1 )\r\n\r\nعبيد الله سجزى\r\nاز مردم سجستان بود و براى سفيان ثورى و جز او روايت كرده است و براى بازرگانى به نيشابور آمد و شد داشت .\r\n\r\nنهشل بن سعيد بن وردان\r\nاز ضحاك بن مزاحم روايت كرده است .\r\n\r\nفضل بن موسى سينانى\r\nسينان دهكده‌يى از دهكده‌هاى مرو از بخش سقاذم است . فضل محدثى ثقه بوده است .\r\nوكيع بن جراح و جز او از او روايت كرده‌اند .\r\n\r\nعبد الله بن مبارك\r\nكنيه‌اش ابو عبد الرحمان بوده و به سال يكصد و هيجده زاده شده است ، او به كسب دانش پرداخت و روايات بسيارى را روايت و كتابهاى بسيارى در رشته‌هاى گوناگون علمى تأليف كرده است و اشعارى در زهد و تشويق بر جهاد سروده است كه گروهى آنها را از او فرا گرفته‌اند و گروهى ديگر آنها را از گفته‌هاى ايشان نوشته‌اند ، عبد الله بن مبارك به عراق و حجاز و شام و مصر و يمن سفر كرد و دانش بسيارى شنيد و آموخت ، او محدثى مورد اعتماد و امين و پر حديث و امام و حجت بود ، او به سال يكصد و هشتاد و يك در شصت و سه سالگى به هنگام بازگشت از جنگ در شهر هيت درگذشت .\r\n\r\nنضر بن محمد مروزى\r\nاو از پيشروان دانش و فقه و فضل و عقل در نظر محدثان بوده و دوست عبد الله بن\r\n\r\n","description":"","footnote":"","page_name":" 382 ","page_number":400},
  {"content":"\r\n\r\n( 1 ) مبارك و از ياران ابو حنيفه بوده است .\r\n\r\nمكّى بن ابراهيم بلخى\r\nكنيه‌اش ابو سكن بوده و به سال دويست و پانزده در بلخ درگذشته است . محدثى مورد اعتماد بوده است و به هنگام رفتن به حج به بغداد آمد و چون حج گزارد باز هم به بغداد برگشت و به هنگام رفتن و باز آمدن براى مردم حديث نقل كرد و مردم از گفتهء او نوشتند و او در حديث استوار بود .\r\n\r\nنضر بن شميل مروزى\r\nاو از مردم بصره و از قبيله بنى مازن و صاحب حديث و از راويان شعر و دانا به قواعد نحو و تاريخ جنگها بوده است ، او در خراسان به سال دويست و سه به روزگار خلافت مأمون و پيش از آن كه مأمون از خراسان بيرون آيد درگذشته است . « 1 »\r\n\r\nمقاتل بن سليمان بلخى\r\nفراهم آورنده تفسيرى بر قرآن بوده و از ضحاك بن مزاحم و عطاء روايت كرده است ، اصحاب حديث از نقل حديثهاى او خوددارى مىكنند و آن را ناشناخته مىدانند .\r\n\r\nابو مطيع بلخى\r\nنامش حكم و نام پدرش عبد الله و سرپرست قضاى بلخ بوده است ، او پيرو مرجئة بوده است و عبد الرحمان بن حرمله و جز او را ديده است ، ابو مطيع كور بوده و از نظر محدثان در حديث سست و ناتوان است .\r\n\r\n\r\n","description":"","footnote":"\r\n( 1 ) قفطى در كتاب انباه الرواة شرح حال نضر و گفتگوهاى او را با مأمون آورده است ، به ج 3 ، صص 350 - 348 ، چاپ 1374 ق مصر مراجعه فرماييد .\r\n","page_name":" 383 ","page_number":401},
  {"content":"\r\n\r\n( 1 )\r\n\r\nعمرو بن هارون بلخى\r\nاز ابن جريج و جز او روايت كرده است ، مردم از گفته‌هاى او كتاب بزرگى نوشتند و سپس حديث او را رها كردند .\r\n\r\nسلم بن سالم بلخى\r\nكنيه‌اش ابو محمد و پيرو آيين مرجئه و در حديث ضعيف بوده است ، سلم همچون شمشيرى برنده امر به معروف و نهى از منكر مىكرد و در خراسان رياست داشت ، هارون الرشيد كسى را فرستاد تا سلم را پيش او برد و او را به زندان انداخت و تا هنگامى كه هارون درگذشت سلم در زندان رقه زندانى بود و چون امين به حكومت رسيد او را از زندان رقه بيرون آورد . او به بغداد آمد اندكى در بغداد ماند و سپس به خراسان رفت و آن جا درگذشت .\r\n\r\nمقاتل بن حيّان\r\nاو مشهور بن ابو معان بلخى است و گاهى از او روايت شده است .\r\n\r\nخلف بن ايّوب\r\nكنيه‌اش ابو سعيد و از مردم بلخ بوده و از او روايت شده است .\r\n\r\nشدّاد بن حكيم\r\nكنيه‌اش ابو عثمان بلخى است و گاهى از او روايت شده است .\r\n\r\n","description":"","footnote":"","page_name":" 384 ","page_number":402},
  {"content":"\r\n\r\n( 1 )\r\n\r\nابو نميله مروزى\r\nنامش يحيى و نام پدرش واضح و از آزاد كردگان و وابستگان انصار بوده است ، او محمد بن اسحاق را ديده و از او روايت كرده است ، ابو نميله محدثى مورد اعتماد بوده و از او روايت شده است .\r\n\r\nحسن بن سوّار\r\nكنيه‌اش ابو علاء مرورودى و محدثى مورد اعتماد بوده است ، او به هنگامى كه آهنگ حج گزاردن داشت به بغداد آمد و مردم از او روايت كردند و احاديث او را نوشتند ، حسن بن سوّار به خراسان برگشت و آن جا در آخر خلافت مأمون درگذشت .\r\n\r\nعبد الصمد بن حسّان مرورودى\r\nاو كه محدثى مورد اعتماد بود در مرورود و هرات و نيشابور قضاوت مىكرد و به روزگار خلافت مأمون درگذشت .\r\n\r\nعلى بن حسن بن شقيق\r\nاز ياران و شاگردان عبد الله بن مبارك بود ، او حسين بن واقد را ديد و از او روايت كرد ، على بن حسن از مردم مرو بود و در همان شهر درگذشت .\r\n\r\nعبد العزيز بن ابى رزمة مروزى\r\nاز حماد بن سلمه و حماد بن زيد و جز آن دو روايت كرده و محدثى مورد اعتماد بوده است .\r\n\r\n","description":"","footnote":"","page_name":" 385 ","page_number":403},
  {"content":"\r\n\r\n( 1 )\r\n\r\nنصر بن باب\r\nكنيه‌اش ابو سهل و از مردم مرو بود ، او از داود بن ابى هند و عوف اعرابى و حجاج و جز ايشان روايت شنيد و سپس به بغداد آمد . محدثان بغداد از او حديث شنيدند و از گفته‌هاى او نقل مىشد و چون او احاديثى را از ابراهيم صائغ نقل كرد او را متهم ساختند و احاديث او را رها كردند .\r\n\r\nعلى بن اسحاق داركانى\r\nداركان دهكده‌يى در مرو است كه حاجيان چون از مرو بيرون مىآمدند آن جا منزل مىكردند ، على بن اسحاق محدثى مورد اعتماد و از شاگردان عبد الله بن مبارك و معروف به همنشينى با او بود ، او به بغداد آمد و محدثان از او حديث شنيدند .\r\n\r\nحسين بن وليد\r\nكنيه‌اش ابو عبد الله و از آزاد كردگان و وابستگان قريش بود .\r\n\r\nسهل بن مزاحم\r\nاز مردم مرو و كنيه‌اش ابو بشر و فقيهى پارسا و فتوا دهنده بود .\r\n\r\nبرادرش محمد بن مزاحم\r\nكنيه‌اش ابو وهب و محدثى فاضل و آگاه بود و از عبد الله بن مبارك روايت مىكرد ، او به سال دويست و يازده درگذشت .\r\n\r\n","description":"","footnote":"","page_name":" 386 ","page_number":404},
  {"content":"\r\n\r\n( 1 )\r\n\r\nعتّاب بن زياد مروزى\r\nاز ياران و شاگردان عبد الله بن مبارك و محدثى مورد اعتماد بود .\r\n\r\nابراهيم بن رسيم\r\nاز مردم مرو بوده است .\r\n\r\nسفيان بن عبد الملك\r\nاز مردم مرو بود ، عبد الله بن مبارك به او اعتماد داشت و كتابهاى خود را براى او ارائه مىداد - نامه‌هاى خود را خطاب به او مىنوشت .\r\n\r\nسلمة بن سليمان\r\nاز مردم مرو و از ياران و شاگردان معروف عبد الله بن مبارك بود .\r\n\r\nعياذ بن عثمان\r\nنام اصلى او عبد الله و نوهء دخترى عبد العزيز بن ابى رواد بود ، او با شعبه ملاقات كرد ، و كتابهاى عبد الله بن مبارك پيش او بود .\r\n\r\nمحمد بن فضل\r\nاز مردم مرو بود و حديث او رها شده است .\r\n\r\n","description":"","footnote":"","page_name":" 387 ","page_number":405},
  {"content":"\r\n\r\n( 1 )\r\n\r\nعمارة بن مغيرة\r\nاز مردم سرخس بود .\r\n\r\nبرادرش قاسم بن مغيرة\r\nاز مردم سرخس بود .\r\n\r\nابو سعيد صاغانى\r\nنامش محمد و نام پدرش ميسّر و محدثى مورد اعتماد و كور بود .\r\n\r\nعصام بن يوسف\r\nاز مردم بلخ است .\r\n\r\nابو اسحاق زيات\r\nنامش ابراهيم و نام پدرش سليمان و از مردم بلخ و پيرو مرجئه بود .\r\n\r\nقتيبة بن سعيد\r\nكنيه‌اش ابو رجاء بلخى است ، او از ليث بن سعد و ابن لهيعه روايت كرده است .\r\n\r\n","description":"","footnote":"","page_name":" 388 ","page_number":406},
  {"content":"\r\n\r\n( 1 )\r\n\r\nابو معاذ نحوى\r\nاز مردم مرو بود و از عبد الله بن مبارك روايت كرده است .\r\n\r\nيعمر بن بشر\r\nكنيه‌اش ابو عمرو و از شاگردان عبد الله بن مبارك است .\r\n\r\nاين فقيهان و محدثان در رى بوده‌اند\r\n\r\nابو جعفر رازى\r\nنامش عيسى و نام پدرش ماهان و از مردم دهكدهء برز بوده است ، اين دهكده همان است كه ربيع بن انس نخست در آن ساكن شده بود و ابو جعفر همان جا از ربيع بن انس حديث شنيد و سپس به رى كوچ كرد و همان جا درگذشت و بدين سبب به او رازى گفته شد ، ابو جعفر محدثى مورد اعتماد بود و براى انجام حج به بغداد و كوفه مىآمد و محدثان از او حديث مىشنيدند .\r\n\r\nيحيى بن ضريس\r\nدر رى قاضى بود و همان جا درگذشت .\r\n\r\nسعيد بن سنان شيبانى\r\nاو از مردم كوفه و از نژادگان شيبانيان بود و بعدها ساكن رى شد ، همه ساله حج مىگزارد و مردى بدخوى بود .\r\n\r\n","description":"","footnote":"","page_name":" 389 ","page_number":407},
  {"content":"\r\n\r\n( 1 )\r\n\r\nجرير بن عبد الحميد\r\nكنيه‌اش ابو عبد الله بود به سال يكصد و هفت در كوفه زاده شده و همان جا پرورش يافته بود ، او در كسب حديث بر آمد و احاديث بسيار شنيد و سپس ساكن رى شد و همان جا درگذشت ، محدثى مورد اعتماد و پردانش بود و طالبان علم به حضورش كوچ مىكردند .\r\n\r\nحكّام بن سلم رازى\r\nان شاء الله مورد اعتماد بوده است .\r\n\r\nسلمة ابرش بن فضل\r\nكنيه‌اش ابو عبد الله و محدثى مورد اعتماد و بسيار راستگو بود ، او شاگرد محمد بن اسحاق بود و تاريخ جنگها و روزگاران نخستين را از او روايت مىكرد ، سلمه در صد و ده سالگى در رى درگذشت ، او معلم بود و گفته مىشد از خاشع‌ترين مردم در نماز بوده است .\r\n\r\nاسحاق بن سليمان\r\nكنيه‌اش ابو يحيى و از آزاد كردگان و وابستگان قبيله عبد القيس بود ، محدثى مورد اعتماد و بافضيلت و پارسا بود ، او به كوفه كوچ كرد و چند سالى مقيم آن شهر بود و سپس به رى برگشت و به سال يكصد و سى و نه در رى درگذشت .\r\n\r\nاسحاق بن اسماعيل رازى\r\nاو ملقب به حيّويه بود و در رى درگذشت ، او حديث نقل مىكرد و از او روايت شده است .\r\n\r\n","description":"","footnote":"","page_name":" 390 ","page_number":408},
  {"content":"\r\n\r\n( 1 )\r\n\r\nدر همدان اين فقيهان بودند\r\n\r\nاصرم بن حوشب همدانى\r\nاو به بغداد آمد و مردم بغداد از او حديث نوشتند و سپس به همدان برگشت و آن جا درگذشت .\r\n\r\nدر قم از محدثان اين اشخاص بودند\r\n\r\nاشعث بن اسحاق *\r\n\r\nيعقوب بن عبد الله اشعرى *\r\n\r\nدر انبار اين محدثان بودند\r\n\r\nمحمد بن عبد الله حذّاء\r\nكنيه‌اش ابو جعفر و پيش او احاديثى وجود داشته و مورد اعتماد بوده است .\r\n\r\n","description":"","footnote":"","page_name":" 391 ","page_number":409},
  {"content":"\r\n\r\n( 1 )\r\n\r\nسويد بن سعيد\r\nكنيه‌اش ابو محمد انبارى بوده است و در منطقه حديثه يعنى حديثه نوره كه در چند فرسنگى انبار بوده است سكونت داشته است .\r\n\r\nاسحاق بن بهلول\r\nكنيه‌اش ابو يعقوب بوده است .\r\n\r\nنام كسانى از اصحاب حضرت ختمى مرتبت ( ص ) كه در شام ساكن شدند\r\n\r\nابو عبيدة بن جراح رضى الله عنه « 1 »\r\nنامش عامر و پسر عبد الله بن جراح بن هلال بن اهيب بن ضبّة بن حارث بن فهر است ، مادرش اميمة دختر غنم بن جابر بن عبد العزى بن عامر بن عميره است ، ابو عبيدة پيش از آن كه رسول خدا ( ص ) به خانهء ارقم بروند مسلمان شد و در هجرت دوم اصحاب به حبشه شركت داشت و به آن سرزمين هجرت كرد و سپس بازگشت و در جنگهاى بدر و احد و خندق و همهء جنگهاى ديگر همراه رسول خدا بود و پيامبر ( ص ) او را به سرپرستى سيصد تن از مهاجران و انصار برگماشت و به جنگ قبيله‌يى از جهينه كه در كرانه درياى سرخ ساكن بودند گسيل فرمود و اين جنگ به خبط مشهور است . « 2 »\r\nعفان بن مسلم از گفتهء شعبه و وهيب بن خالد ما را خبر داد كه آن دو مىگفته‌اند\r\n\r\n\r\n","description":"","footnote":"\r\n( 1 ) شرح حال مفصل‌ترى از ابو عبيده در ترجمه طبقات ، ج 3 ، صص 350 و 356 آمده است .\r\n( 2 ) براى آگهى بيشتر دربارهء اين جنگ به ترجمه مغازى واقدى به قلم اين بنده ، صص 590 و 592 مراجعه فرماييد .\r\n","page_name":" 392 ","page_number":410},
  {"content":"\r\n\r\n( 1 ) * خالد حذّاء از ابو قلابه از انس بن مالك از رسول خدا ( ص ) ما را خبر داد كه فرموده است همانا كه هر امتى را امينى است و امين اين امت ابو عبيدة بن جراح است .\r\nمحمد بن عمر واقدى مىگويد چون عمر بن خطاب به ولايت رسيد ابو عبيدة را به ولايت شام گماشت و او در حالى كه فرماندهء مردم بود در جنگ يرموك شركت كرد .\r\nواقدى از گفتهء ثور بن يزيد ، از خالد بن معدان ، از مالك بن يخامر ما را خبر داد كه او ضمن توصيف ابو عبيده مىگفته است مردى ضعيف و داراى چهرهء استخوانى و ريش كم‌پشت و قامت بلند و خميده پشت بود و دو دندان پيشين او افتاده بود .\r\nواقدى ، از گفتهء ابو بكر بن عبد الله بن ابى سبرة از گفتهء تنى چند از مردان قوم ابو عبيدة ما را خبر داد كه مىگفته‌اند ابو عبيدة بن جراح در چهل و يك سالگى در جنگ بدر شركت داشت و به سال هيجدهم هجرى و به روزگار خلافت عمر بن خطاب در طاعون عمواس به پنجاه و هشت سالگى درگذشت ، گورش در عمواس است كه در چهار ميلى رمله از سوى بيت المقدس است .\r\nابو عبيده موهاى ريش و سر خود را با حنا و كتم رنگ مىكرد و گاهى از عمر روايت مىكرده است .\r\n\r\nبلال بن رباح « 1 »\r\nآزاد كرده و وابستهء ابو بكر صديق و كنيه‌اش ابو عبد الله و از زاده‌شدگان در سراة است . نام مادرش حمامه است و بردهء يكى از خاندان جمح بوده است . اسماعيل بن ابراهيم اسدى از يونس از حسن بصرى ما را خبر داد كه مىگفته است * رسول خدا فرموده است بلال پيشگام‌تر مسلمانان حبشه است .\r\nعبد الله بن زبير حميدى از سفيان بن عيينه ، از اسماعيل بن ابى خالد ، از قيس بن ابى حازم ما را خبر داد كه مىگفته است * ابو بكر بلال را به پنج وقيه خريد .\r\nفضل بن دكين و عبد الملك بن عمرو عقدى و احمد بن عبد الله بن يونس هر سه از\r\n\r\n\r\n","description":"","footnote":"\r\n( 1 ) خوانندگان گرامى توجه بفرمايند كه شرح حال گروه بسيارى از اين يكصد و هفت نفر صحابى كه در شام بوده‌اند با تفصيل بيشتر در مجلدات سوم و چهارم ترجمهء طبقات آمده است و لازم نيست در پابرگها ارجاع دهم .\r\n","page_name":" 393 ","page_number":411},
  {"content":"\r\n\r\n( 1 ) گفتهء عبد العزيزى بن عبد الله بن ابى سلمة ، از محمد بن منكدر ، از جابر بن عبد الله انصارى ما را خبر داد كه عمر بن خطاب مىگفته است * ابو بكر سرور ماست و سرور ما را هم از بردگى آزاد كرد و منظورش بلال بود .\r\nمحمد بن عبيد طنافسى و فضل بن دكين هر دو از مسعودى از قاسم بن عبد الرحمان ما را خبر داد كه مىگفته است * نخستين كسى كه اذان گفت بلال بود .\r\nواقدى ما را خبر داد و گفت ابراهيم بن محمد بن عمار از گفتهء پدرش از پدر بزرگش ما را خبر داد كه مىگفته است * روزهاى عيد - فطر و قربان - و هنگامى كه رسول خدا براى نماز باران بيرون مىآمدند بلال چوبدستى كوتاه آن حضرت را حمل مىكرد ، واقدى مىگويد بلال در جنگهاى بدر و احد و همه جنگهاى ديگر همراه رسول خدا بود و چون آن حضرت رحلت فرمود بلال پيش ابو بكر رفت و از او براى رفتن به شام و شركت در جهاد در راه خدا اجازه خواست ، ابو بكر گفت تو را به خدا سوگند مىدهم و تو را به حق و حرمت خودم قسم مىدهم كه از اين سخن در گذر كه من سالخورده و ناتوان شده‌ام و مرگم فرا رسيده است ، بلال همراه ابو بكر درنگ كرد و چون ابو بكر درگذشت بلال پيش عمر رفت و همان سخن را كه به ابو بكر گفته بود با او گفت و عمر او را اجازه داد بلال به شام رفت و تا هنگام مرگ خود همانجا بود .\r\nمحمد بن عبيد طنافسى از اسماعيل بن ابى خالد از قيس ما را خبر داد كه مىگفته است * هنگامى كه رسول خدا رحلت فرمود بلال به ابو بكر گفت اگر مرا براى خود خريده‌اى مرا پيش خود نگهدار و اگر براى خدا خريده‌اى مرا با كار كردن براى خدا واگذار .\r\nواقدى از موسى بن محمد بن ابراهيم بن حارث تيمى از پدرش ما را خبر داد كه مىگفته است * بلال به سال بيستم هجرت در دمشق درگذشت و در گورستان دمشق كنار دروازهء صغير به خاك سپرده شد و شصت و اند ساله بود و اين به روزگار خلافت عمر بود . « 1 »\r\nواقدى ما را خبر داد و گفت از شعيب بن طلحه كه از فرزندزادگان ابو بكر است شنيدم مىگفت * بلال هم سن ابو بكر بوده است .\r\n\r\n\r\n","description":"","footnote":"\r\n( 1 ) مزار جناب بلال هم اكنون در گورستان دمشق مشخص و پابرجاست .\r\n","page_name":" 394 ","page_number":412},
  {"content":"\r\n\r\n( 1 ) واقدى مىگويد اگر اين چنين باشد ابو بكر به سال سيزدهم هجرت در شصت و سه سالگى درگذشته است و فاصله ميان اين تاريخ و مرگ بلال هفت سال است - يعنى بلال به هفتاد سالگى درگذشته است - و به هر حال شعيب بن طلحه به تاريخ تولد بلال آگاه‌تر است كه مىگويد هم سن ابو بكر بوده است و خدا داناتر است .\r\nواقدى ما را گفت سعيد بن عبد العزيز از گفتهء مكحول از گفتهء كسى كه بلال را ديده بود او را چنين وصف كرد كه مردى به شدت سيه‌چرده و كشيده قامت و نزار و خميده پشت و داراى گونه‌هاى استخوانى بود ، موهاى انبوهى داشت كه بسيار سپيد شده بود و رنگ آن را با خضاب تغيير نمىداد .\r\n\r\nعبادة بن صامت\r\nبن قيس بن اصرم بن فهر بن ثعلبة بن غنم بن عوف بن عمرو بن عوف بن خزرج از تيره قواقله است « 1 » ، كنيه‌اش ابو وليد و مادرش قرة العين « 2 » دختر عبادة بن نضلة بن مالك بن عجلان بن زيد بن غنم بن سالم بن عمرو بن عوف بن خزرج است .\r\nعبادة همراه هفتاد تن انصار بود كه در بيعت عقبه حضور داشتند و يكى از نقيبان دوازده‌گانه است ، او در جنگهاى بدر و احد و خندق و همه جنگهاى ديگر پيامبر همراه آن حضرت بود و هنگامى كه مسلمانان براى جنگ به شام عزيمت كردند او هم به شام رفت و همواره آن جا بود تا همان جا درگذشت .\r\nواقدى از گفتهء ابو حرزه يعقوب بن مجاهد ، از عبادة بن وليد بن عبادة از گفتهء پدرش ما را خبر داد كه مىگفته است * عبادة بن صامت مردى كشيده قامت و تنومند و زيبا بوده است ، او به سال سى و چهار در خلافت عثمان بن عفان و به هفتاد و دو سالگى در رمله كه از سرزمينهاى شام است درگذشت و او را اعقابى است ، محمد بن سعد مىگويد از كسى هم شنيدم مىگفت كه عبادة بن صامت چندان زنده بوده كه به روزگار حكومت معاوية بن ابى سفيان در شام درگذشته است .\r\n\r\n\r\n","description":"","footnote":"\r\n( 1 ) تيره‌يى از قبيلهء بزرگ خزرج مركب از خاندانهاى غنم و سالم ، به ترجمه طبقات ، ج 4 ، ص 459 مراجعه شود .\r\n( 2 ) نمونه‌يى از سابقه اين نام براى خانمها در دورهء جاهلى است .\r\n","page_name":" 395 ","page_number":413},
  {"content":"\r\n\r\n( 1 )\r\n\r\nمعاذ بن جبل\r\nبن عمرو بن اوس بن عائذ بن عدى بن كعب بن عمرو بن ادىّ بن سعد اخى سلمة بن سعد بن على بن اسد بن شاردة بن يزيد بن جشم بن خزرج ، كنيه‌اش ابو عبد الرحمان و مادرش هند دختر سهل از قبيله جهينه بوده است ، عبد الله بن جد بن قيس كه از شركت كنندگان در جنگ بدر است برادر مادرى اوست ، معاذ بن جبل همراه هفتاد تن انصارى بود كه در بيعت عقبه شركت كردند .\r\nمعاذ در بيست يا بيست و يك سالگى در جنگ بدر شركت كرد و در جنگهاى احد و خندق و همهء جنگهاى ديگر همراه رسول خدا بود ، پيامبر ( ص ) معاذ را به عنوان معلم و كارگزار به يمن گسيل فرمود و هنگامى كه رسول خدا رحلت فرمود معاذ در يمن بود و چون ابو بكر خليفه شد معاذ به فرماندهى منطقه جند يمن اشتغال داشت « 1 » ، سپس به مكه آمد و عمر هم در آن سال حج گزارد و معاذ پيش عمر رفت .\r\nمحمد بن عبد الله اسدى از گفتهء سفيان ثورى ، و عفان بن مسلم از وهيب بن خالد و همگى از خالد حذّاء از ابو قلابة از انس بن مالك ما را خبر دادند كه مىگفته است * پيامبر ( ص ) فرموده است « داناترين امت من به حلال و حرام معاذ بن جبل است » . « 2 »\r\nمحمد بن عمر واقدى مىگويد * معاذ بن جبل پس از آن براى شركت در جهاد در راه خدا به شام رفت .\r\nعبيد الله بن موسى ، از موسى بن عبيدة ، از ايوب بن خالد ، از عبد الله بن رافع ما را خبر داد كه مىگفته است * هنگامى كه ابو عبيدة بن جراح در منطقه عمواس گرفتار طاعون شد معاذ بن جبل را به جانشينى خود گماشت و چون موضوع طاعون شدت پيدا كرد و همه گير شد مردم به معاذ گفتند دعا كن و خدا را فراخوان كه اين پليدى و گرفتارى را از ما بر طرف\r\n\r\n\r\n","description":"","footnote":"\r\n( 1 ) با آنكه در متن روى كلمه جند ضمه نهاده‌اند ولى ظاهرا جند صحيح است به فتح جيم و نون و سكون دال كه نام منطقه‌يى از يمن است .\r\n( 2 ) ابن عبد البر در كتاب استيعاب مىگويد معاذ و ثعلبة بن غنمه و عبد الله بن انيس مأمور شكستن بتهاى بنى سلمه شدند .\r\nرسول خدا فرمود داناترين اين سه نفر به حرام و حلال معاذ است . به حاشيهء الاصابة ، ج 3 ، ص 357 مراجعه شود .\r\n","page_name":" 396 ","page_number":414},
  {"content":"\r\n\r\n( 1 ) فرمايد ، معاذ گفت اين پليدى و گرفتارى نيست بلكه خواسته و دعاى پيامبر شماست و صالحان پيش از شما درگذشته‌اند وانگهى اين شهادتى است كه خداوند هر كس از شما را بخواهد به آن مخصوص مىفرمايد ، سپس عرضه داشت پروردگارا ! بهره خاندان معاذ را از اين رحمت به حد كافى و وافى ارزانى دار ، هر دو پسرش گرفتار طاعون شدند ، از ايشان پرسيد چگونه‌ايد ؟ گفتند پدر جان « حق از خداى تو است بايد كه از شك كنندگان مباشيد » « 1 » گفت مرا هم به خواست خدا از شكيبايان خواهيد يافت « 2 » ، سپس دو همسرش گرفتار طاعون شدند و مردند ، خودش از انگشت ابهام گرفتار شد شروع به مكيدن انگشت خود كرد و مىگفت پروردگارا اين كوچك است و اندك بر آن بركت بده كه تو بر چيزهاى اندك بركت مىدهى و تا هنگامى كه مرد همينگونه مىگفت . « 3 »\r\nعبيد الله بن موسى ، از اعمش ، از شهر بن حوشب ، از حارث بن عميره زبيدى ما را خبر داد كه مىگفته است * بر بالين معاذ بن جبل كه در حال مرگ بود نشسته بودم گاه بيهوش مىشد و گاه به هوش مىآمد ، و هر گاه به هوش مىآمد مىگفت خفه‌ام ساز خفه و سوگند به عزت تو كه تو را دوست مىدارم .\r\nكثير بن هشام ، از جعفر بن برقان ، از حبيب بن ابى مرزوق ، از عطاء بن ابى رباح ، از ابو مسلم خولانى ما را خبر داد كه مىگفته است * وارد مسجد شهر حمص شدم و ديدم حدود سى تن كامل مرد از ياران پيامبر را ديدم كه نشسته‌اند و ميان ايشان جوانى سيه چشم كه داراى دندانهاى درخشان بود نشسته بود او خاموش بود و سخن نمىگفت و هر گاه آن گروه در چيزى شك مىكردند به او روى مىآوردند و از او مىپرسيدند ، از يكى از همنشينان خود پرسيدم اين كيست ؟ گفت معاذ بن جبل است .\r\nواقدى ، از ايوب بن نعمان از پدرش ، از قول خويشاوندانش ، و اسحاق بن خارجة بن عبد الله بن كعب بن مالك ، از پدرش ، از پدر بزرگش ما را خبر دادند كه * معاذ بن جبل مردى بلند بالا و سپيد چهره و خوش دندان و داراى چشمانى درشت و ابروان پيوسته و موهاى پيچيده و كوتاه بود ، او در بيست و يا بيست و يك سالگى در جنگ بدر حضور داشت\r\n\r\n\r\n","description":"","footnote":"\r\n( 1 ) آيهء 142 ، سورهء دوّم - بقره .\r\n( 2 ) مقتبس از آيهء 102 ، سورهء سى و هفتم - الصافات .\r\n( 3 ) براى آگهى بيشتر از طاعون در متون كهن بن ابن سينا ، قانون ج 3 ، ص 121 و اخوينى ، هداية المتعلمين ، ص 617 مراجعه فرماييد كه نوشته‌اند منجر به بيهوشى و خفگى مىشود .\r\n","page_name":" 397 ","page_number":415},
  {"content":"\r\n\r\n( 1 ) و پس از شركت در جنگ تبوك در بيست و هشت سالگى به يمن رفت و در طاعون عمواس كه نام ناحيه‌يى در اردن است به سال هيجدهم هجرت و روزگار خلافت عمر بن خطاب در سى و هشت سالگى درگذشت و نسلى از او باقى نمانده است .\r\nابن مسلم ، از حماد بن سلمه ، از على بن زيد ، از سعيد بن مسيب ما را خبر داد كه مىگفته است * عيسى عليه السلام در سى و سه سالگى به آسمان برده شد و معاذ بن جبل هم در سى و سه سالگى درگذشت ! « 1 » على بن متوكل ، از ضمره ، از عطاء ، از پدرش ما را خبر داد كه مىگفته است * آرامگاه معاذ در ناحيه قصير خالد - كوشك خالد - در حومهء دمشق است .\r\n\r\nسعد بن عبادة\r\nبن دليم بن حارثة بن ابى حزيمة بن ثعلبة بن طريف بن خزرج بن ساعده از انصار است ، كنيه‌اش ابو ثابت و مادرش عمرة دختر مسعود بن قيس بن عمرو بن زيد مناة بن عدى بن عمرو بن مالك بن نجّار بوده است ، سعد بن عبادة پسر خاله مسعود بن زيد اشهلى است كه از شركت كنندگان در جنگ بدر بوده است .\r\nسعد بن عبادة بن روزگار جاهلى خط مىنوشته و شناگر و تير انداز پسنديده و ورزيده‌يى بوده است و به كسى كه اين فنون را نيكو مىدانسته است كامل مىگفتند ، سعد بن عبادة همراه هفتاد تن انصار بود كه در بيعت عقبه شركت كردند ، او يكى از نقيبان دوازده‌گانه انصار و بزرگمردى بخشنده بود .\r\nسعد بن عباده با آنكه آماده براى شركت در جنگ بدر بود و بر در خانهء انصار مىرفت و آنان را به شركت در جنگ و بيرون رفتن همراه رسول خدا تشويق مىكرد به سبب مارگزيدگى نتوانست در جنگ بدر حاضر شود ، و حضرت ختمى مرتبت مىفرمود هر چند سعد نتوانست در جنگ بدر شركت كند ولى در شركت در آن جنگ حريص بود ، سعد پس از آن در جنگهاى احد و خندق و همهء جنگهاى ديگر در التزام ركاب پيامبر ( ص ) بود . پس از رحلت رسول خدا انصار در سقيفه بنى ساعده جمع شدند و سعد بن عباده هم همراه ايشان\r\n\r\n\r\n","description":"","footnote":"\r\n( 1 ) كسى كه در جنگ بدر بيست يا بيست و يك ساله بوده در شانزده سال بعد سى و شش يا سى و هفت ساله بوده است و اين روايت درست نيست .\r\n","page_name":" 398 ","page_number":416},
  {"content":"\r\n\r\n( 1 ) بود و آنان براى بيعت با سعد بن عباده رايزنى كردند و چون اين خبر به ابو بكر و عمر رسيد همراه گروهى از مهاجران به راه افتادند و پيش انصار آمدند و پس از آنكه ميان ايشان گفتگوهايى صورت گرفت عمر به ابو بكر گفت دست بگشاى و خود با ابو بكر بيعت كرد و مهاجران و انصار هم با ابو بكر بيعت كردند و سعد بن عبادة از بيعت با ابو بكر خوددارى كرد و ابو بكر هم متعرض او نشد . « 1 »\r\nهنگامى كه ابو بكر درگذشت و عمر به ولايت رسيد سعد بن عباده با او هم بيعت نكرد ، عمر روزى او را در راهى از راههاى مدينه ديد و با لحنى گله‌مند و تحقير آميز او را صدا زد ، سعد هم همانگونه پاسخ داد ، عمر گفت تو همانى كه آن كار را كردى ؟ سعد گفت آرى من همانم و اينك خداوند اين كار را به تو رسانده است و آن دوست تو كه عهده‌دار آن بود - ابو بكر - در نظر ما از تو بهتر و دوست داشتنىتر بود و به خدا سوگند كه من از همسايگى تو ناخوش شده‌ام ، عمر گفت هر كس همسايگى كسى را خوش نداشته باشد از آن جا كوچ مىكند . سعد گفت آرى كه از اين همسايگى ناخشنودم و به همسايگى كسى مىروم كه همسايگى و پناه او از پناه تو بهتر و خوشتر است ، و پس از آن اندكى در مدينه درنگ كرد و سپس به شام هجرت كرد و اين در آغاز خلافت عمر بود .\r\nواقدى از گفتهء يحيى بن عبد العزيز بن سعيد بن سعد بن عبادة بن نقل از پدرش ما را خبر داد كه * سعد بن عبادة دو سال و نيم پس از حكومت عمر در منطقهء حوران شام درگذشته است .\r\nواقدى مىگويد گويا به سال پانزدهم درگذشته است ، عبد العزيز مىگويد در مدينه از مرگ او بدين گونه آگاه شدند كه در نيمروزى بسيار گرم تنى چند از پسر بچه‌هاى مدينه كنار چاه منبه يا چاه سكن سرگرم بازى - آب تنى - بودند شنيدند گوينده‌يى مىگويد .\r\n« همانا سرور خزرج سعد بن عباده را كشتيم و دو تير به او زديم كه بر دلش نشست و خطا نكرديم » « 2 » كودكان ترسيدند ، مردم آن روز را به خاطر سپردند و بعد متوجه شدند همان\r\n\r\n\r\n","description":"","footnote":"\r\n( 1 ) لطفا براى آگهى بيشتر در مورد سقيفه به طبقات ، ج 4 ، ص 521 و كتاب السقيفه ابو بكر جوهرى دانشمند نيمه اول قرن چهارم ، چاپ 1401 ق تهران و به ترجمهء نهاية الارب نويرى ، ج 4 ، صص 30 و 36 و شرح خطبهء 26 در شرح نهج البلاغهء ابن ابى الحديد و جلوهء تاريخ در شرح نهج البلاغه ، ج 1 ، صص 193 - 203 مراجعه فرماييد .\r\n( 2 ) قد قتلنا سيد الخزرج سعد بن عباده * رميناه بسهمين فلبم نخط فواده براى آگهى نسبى از اين توطئه و غافلگير كردن و كشتن سعد بن عباده به شرح خطبهء 183 در شرح نهج البلاغه ابن ابى الحديد و جلوه تاريخ در شرح نهج البلاغه ، ج 5 ، ص 35 به قلم اين بنده ، تهران ، نشر نى ، 1372 ش مراجعه فرماييد .\r\n","page_name":" 399 ","page_number":417},
  {"content":"\r\n\r\n( 1 ) روزى بوده كه سعد در گذشته است . سعد بن عباده كنار سوراخى نشسته و ادرار كرده و سپس وضو ساخته و هماندم در گذشته است و پيكرش را پيدا كردند كه پوستش سبز رنگ شده بود .\r\nيزيد بن هارون از سعيد بن ابى عروبة ما را خبر داد كه مىگفته است شنيدم محمد بن سيرين مىگفت كه سعد بن عباده در حالى كه ايستاده بود ادرار كرد و چون پيش ياران خود آمد گفت در خود احساس رخوت و سستى مىكنم و همان دم درگذشت و شنيدند جنيان همان بيت را مىخوانند !\r\n\r\nابو درداء\r\nنامش عويمر و پسر زيد بن قيس بن عايشه « 1 » بن امية بن مالك بن عامر بن عدى بن كعب بن خزرج بن حارث بن خزرج است ، مادرش محبّة دختر واقد بن عمرو بن اطنابة بن عامر بن زيد مناة بن مالك بن ثعلبة بن كعب است .\r\nابو درداء آخرين كس از خانوادهء خويش است كه مسلمان شده است ، و چنين بود كه عبد الله بن رواحه كه در دورهء جاهلى و نيز در اسلام برادرخواندهء او بود به خانهء ابو درداء آمد و تبرى برداشت و شروع به كوبيدن و زدن بت ابو درداء كرد و اين بيت را مىخواند .\r\n« از نام همهء شيطانها بيزارى بجوى كه هر چه همراه خدا عبادت شود ياوه است » « 2 » هنگامى كه ابو درداء به خانه برگشت همسرش او را از كار عبد الله بن رواحه آگاه ساخت ، او ساعتى با خود انديشه كرد و سپس گفت اگر اين بت خيرى مىداشت مىتوانست از خود دفاع كند ، و در حالى كه عبد الله بن رواحه همراهش بود به راه افتاد و به حضور حضرت ختمى مرتبت رفت و مسلمان شد .\r\nابو معاويه ضرير ، از اعمش ، از خيثمه ، از ابو درداء ما را خبر داد كه مىگفته است * پيش از مبعوث شدن رسول خدا در مدينه بازرگان بودم و چون آن حضرت برانگيخته شد بازرگانى و عبادت را با يك دگر سنجيدم و ديدم با يك دگر جمع نمىشود عبادت را گرفتم و بازرگانى را رها كردم .\r\n\r\n\r\n","description":"","footnote":"\r\n( 1 ) ملاحظه مىفرماييد كه عايشه نامى است كه بر مردان هم نهاده مىشده است .\r\n( 2 ) تبرّأ من اسماء الشياطين كلها * الا كلّ ما يدعى مع الله باطل\r\n","page_name":" 400 ","page_number":418},
  {"content":"\r\n\r\n( 1 ) واقدى مىگويد ، پاره‌يى از سيره‌نويسان مىگويند * ابو درداء در جنگ احد شركت داشته و در آن روز در همان حال كه مسلمانان از هر سو روى به گريز نهاده بودند پيامبر ( ص ) به او نگريستند و فرمودند « اين عويمر چه نيكو سوار سبك خيزى است » ابو درداء از ياران بلند مرتبه و خوش نيت رسول خدا بوده و با ايشان در جنگهاى بسيارى شركت كرده و از آن حضرت حديث بسيارى نقل كرده است .\r\nواقدى از معاوية بن صالح ، از ربيعة بن يزيد از ابو درداء ما را خبر داد كه * هر گاه حديثى از رسول خدا نقل مىكرد مىگفت اگر الفاظ حديث اين چنين نبوده شبيه و مانند همين بوده است .\r\nواقدى گويد ، ابو درداء به شام رفت و تا هنگام مرگ خويش همانجا ساكن بود .\r\nعفان بن مسلم ، از حماد بن زيد ، از يحيى بن سعيد ما را خبر داد كه مىگفته است * هنگامى كه ابو درداء به قضاوت گماشته شد مردم به او شاد باش مىگفتند ، او گفت براى قضاوت به من شادباش مىگوييد و حال آنكه من بر سر پرتگاهى قرار گرفته‌ام كه ژرفاى آن بيشتر از اين جا تا شهر عدن ابين « 1 » است ، و اگر مردم بدانند در قضاوت چه گرفتارى نهفته است به سبب كراهت از آن آن را دست به دست مىدهند - از خود دفع مىكنند - و اگر بدانند در اذان گفتن چه پاداشى نهفته است از شوق و حرص نسبت به آن آن را از دست يك ديگر مىربايند .\r\nابو معاويه ضرير از اعمش ، از عمرو بن مرّه ، از سالم بن ابى جعد ، از ام درداء ، از ابو درداء ما را خبر داد كه مىگفته است * يك ساعت انديشيدن بهتر از يك شب بر پا بودن و نماز گزاردن است .\r\nوهب بن جرير و ابو وليد هشام هر دو از گفتهء شعبه از عمرو بن مره ما را خبر دادند كه مىگفته است * شنيدم يكى از مشايخ از گفتهء ابو درداء نقل مىكرد كه مىگفته است فقر و تنگدستى را براى اظهار فروتنى به پروردگار خويش و مرگ را براى شوق ديدار خداى خويش و بيمارى را براى اينكه گناهانم را بپوشاند دوست مىدارم .\r\nابو معاويه ضرير ، از اعمش ، از غيلان بن بشير ، از يعلى بن وليد ما را خبر داد كه مىگفته است * به ابو درداء گفتند براى كسى كه او را دوست مىدارى چه چيز را دوست مىدارى و\r\n\r\n\r\n","description":"","footnote":"\r\n( 1 ) عدن نام شهر و ابين نام شخصى است كه عدن منسوب و مضاف به اوست ، لطفا به ابن اثير ، النهاية ، ج 3 ، ص 192 مراجعه شود .\r\n","page_name":" 401 ","page_number":419},
  {"content":"\r\n\r\n( 1 ) آرزو مىكنى ؟ گفت مرگ را ! گفتند اگر نمرد ؟ گفت اينكه مال و اولاد او اندك باشد .\r\nعفان بن مسلم و سليمان بن حرب هر دو از ابو هلال ، از معاوية بن قره ما را خبر دادند كه مىگفته است ابو درداء بيمار شد يارانش پيش او رفتند و پرسيدند چه دردى دارى و از چه چيز نالانى ؟ گفت از گناهانم ، پرسيدند چه ميل دارى ؟ گفت در آرزوى بهشتم ، گفتند آيا براى خود طبيبى خوانده‌اى ؟ گفت طبيب من مرا بسترى فرموده است .\r\nمعن بن عيسى ، از ابو معشر ، از محمد بن كعب قرظى ما را خبر داد كه مىگفته است * چون ابو درداء محتضر شد حبيب بن مسلمه پيش او آمد و پرسيد كه اى ابو درداء خود را چگونه مىيابى ؟ گفت خود را سنگين احساس مىكنم ، حبيب گفت آن را نشان مرگ مىبينم ، ابو درداء گفت همينگونه است ، حبيب گفت خدايت پاداش خير دهاد .\r\nواقدى ما را خبر داد كه ابو درداء به سال سى و دو و روزگار حكومت عثمان بن عفان درگذشت و فرزندان و فرزندزادگانش در شام باقى مانده‌اند .\r\nمحمد بن سعد مىگويد كس ديگرى غير از واقدى از ثور بن يزيد ، از خالد بن معدان مرا خبر داد كه * ابو درداء به سال سى و يك در شام درگذشته است .\r\n\r\nشرحبيل بن حسنة\r\nحسنه نام مادر اوست كه از قبيله عدى است ، پدر شرحبيل عبد الله پسر مطاع بن عمرو از قبيلهء كنده و هم پيمان خاندان زهره بوده است . كنيهء شرحبيل ابو عبد الله است او كه از دير باز در مكه مسلمان شد از مهاجران هجرت دوم حبشه و از ياران بلند مرتبه رسول خداست و همراه آن حضرت در جنگهايى شركت كرده است ، او يكى از فرماندهانى است كه ابو بكر براى آنان فرمان فرماندهى بر لشكرهاى شام را صادر كرده است ، شرحبيل بن حسنه به سال هيجدهم هجرى در طاعون عمواس شام در شصت و هفت سالگى به روزگار حكومت عمر بن خطاب در گذشته است .\r\n\r\nخالد بن وليد\r\nبن مغيرة بن عبد الله بن عمير بن مخزوم ، كنيه‌اش ابو سليمان و مادرش عصماء كه همان لبابه\r\n\r\n","description":"","footnote":"","page_name":" 402 ","page_number":420},
  {"content":"\r\n\r\n( 1 ) صغرى است بوده كه دختر حارث بن حرب بن بجير بن هزم بن رؤيبة بن عبد الله بن هلال بن عامر بن صعصعه است ، اين بانو خواهر ام الفضل دختر حارث است كه همسر عباس بن عبد المطلب و مادر پسران اوست . « 1 »\r\nخالد از سوار كاران دلير قريش و از سخت گيران ايشان نسبت به اسلام و مسلمانان است كه همراه مشركان در جنگهاى بدر و احد و خندق شركت كرد و از آن جا كه خداوند نسبت به او اراده خير فرمود محبت اسلام را در دلش افكند .\r\nهنگامى كه پيامبر ( ص ) در قضاى عمره حديبيه وارد مكه شد ، خالد بن وليد خود را پنهان ساخت ، رسول خدا از برادر خالد دربارهء او پرسيد و فرمود خالد كجاست ؟ برادرش مىگويد گفتم خداوند او را به حضور شما خواهد آورد ، رسول خدا فرمود بر كسى مثل خالد اهميت اسلام پوشيده نمىماند و اگر او نيرو و كوشش خود را به مسلمانان و زيان مشركان به كار گيرد بدون ترديد براى بهتر است و ما هم او را بر غير او مقدم مىداريم ، چون اين سخن به خالد رسيد رغبت او را نسبت به اسلام افزون ساخت و براى خروج از مكه او را به نشاط آورد و تصميم گرفت به پيامبر ( ص ) بپيوندند .\r\nخالد مىگويد در جستجوى هم سفرى بر آمدم ، عثمان بن طلحة را ديدم و تصميم خود را به او گفتم و او با شتاب پذيرفت و هر دو با هم بيرون آمديم ، چون به منطقهء هدّة « 2 » رسيديم ناگاه عمرو عاص را ديديم گفت خوشامد بر شما باد ، گفتيم و بر تو خوشامد باد ، پرسيد مسير شما كجاست ؟ او را آگاه كرديم ، او هم ما را آگاه ساخت كه آهنگ رفتن به حضور پيامبر ( ص ) را دارد ، همگى با هم همراه شديم و به روز نخست ماه صفر سال هشتم به مدينه رسيديم ، من همين كه با رسول خدا روياروى شدم بر ايشان با افزودن عنوان پيامبرى سلام دادم و ايشان با چهره‌يى گشاده پاسخ داد ، من اسلام آوردم و شهادت حق گفتم ، پيامبر فرمود ، من در تو خردى مىديدم و اميدوار بودم كه تو را جز به خير نرساند ، من با آن حضرت بيعت كردم و گفتم لطفا براى من دربارهء همهء كارهايى كه در جلوگيرى از پيشرفت آيين الهى انجام داده‌ام آمرزش خواهى فرماى ، پاسخ داد كه اسلام گذشته را مىپوشاند ، گفتم اى رسول خدا ! با اين وجود براى من استغفار فرماى ، عرضه داشت بار خدايا همهء كارهاى خالد را كه در جلوگيرى از آيين و راه تو انجام داده است بيامرز . خالد مىگويد ،\r\n\r\n\r\n","description":"","footnote":"\r\n( 1 ) يعنى خالد پسر خالهء ابن عباس و خواهرزادهء ميمونه همسر حضرت ختمى مرتبت است .\r\n( 2 ) هدّة : نام جايى ميان مكه و طائف است ، به نقل از معجم البلدان ، ج 8 ، ص 450 ، چاپ مصر ، 1906 ميلادى .\r\n","page_name":" 403 ","page_number":421},
  {"content":"\r\n\r\n( 1 ) نخست من جلو رفتم ، سپس عمرو عاص و عثمان بن طلحه جلو آمدند و مسلمان شدند و با پيامبر ( ص ) بيعت كردند . و به خدا سوگند از آن هنگام كه مسلمان شدم پيامبر ( ص ) در چگونگى كردار و پاداشى كه لطف مىفرمود ميان من و هيچ يك از يارانش تفاوتى نمىگذاشت . « 1 »\r\nعبد الملك بن عمر و ابو عامر عقدى هر دو از اسود بن شيبان ، از خالد بن سمير ، از عبد الله بن رباح انصارى ، از ابو قتاده انصارى سوار كار دلير رسول خدا براى ما نقل كردند كه مىگفته است خود از پيامبر ( ص ) شنيده است هنگامى كه نام فرماندهان لشكر موته را برده و خبر شهادت آنان را يكى پس از ديگرى داده - يعنى جعفر و زيد و عبد الله بن رواحه - و براى آنان آمرزش خواهى فرموده است . افزوده است كه خالد بن وليد رايت را گرفت و آن حضرت انگشت خود را برافراشت و عرضه داشت پروردگارا او شمشيرى از شمشيرهاى تو است به دست او انتقام بگير و يارى فرماى ، و از آن روز خالد به شمشير خدا - سيف الله - ملقب شد .\r\nيعلى و محمد پسران عبيد و عبد الله بن نمير همگى از اسماعيل بن ابى خالد ، از قيس بن ابى حازم ما را خبر دادند كه مىگفته است * رسول خدا فرمود « همانا خالد شمشيرى از شمشيرهاى خداوند است كه آن را بر كافران آخته و فرود آورده است » .\r\nيعلى و محمد در حديث خود افزوده‌اند كه پيامبر فرموده است * خالد را ميازاريد كه او شمشيرى از شمشيرهاى خداست .\r\nوكيع بن جرّاح و عبد الله بن نمير و محمد بن عبيد طنافسى همگى از اسماعيل بن ابى خالد ، از قيس بن ابى حازم ما را خبر دادند كه مىگفته است * در حيره از خالد بن وليد شنيدم مىگفت به روز جنگ موته نه شمشير در دست من شكسته شد و از كار افتاد و شمشير پهن يمنى من در دستم پايدار ماند .\r\nمحمد بن عمر واقدى مىگويد به روز فتح مكه پيامبر ( ص ) به خالد فرمان داد از\r\n\r\n\r\n","description":"","footnote":"\r\n( 1 ) بر خلاف ادعاى اين مرد ، حضرت ختمى مرتبت در موضوع بنى جذيمه و سفاكى و بىرحمى خالد دستهاى خود را بر آسمان افراشت و عرضه داشت خدايا من از آنچه خالد كرده است به سوى تو بى زارى مىجويم ؛ لطفا به ص 881 متن عربى و ص 673 ترجمهء مغازى واقدى ، و سيرة ابن هشام ، ج 4 ، ص 72 و تاريخ طبرى ، ج 3 ، ص 67 چاپ محمد ابو الفضل ابراهيم مراجعه شود .\r\n","page_name":" 404 ","page_number":422},
  {"content":"\r\n\r\n( 1 ) ناحيهء ليط « 1 » وارد مكه شود او از همان جا به مكه درآمد با گروهى از قريش و همدستان آنان برخورد كرد كه صفوان بن اميه و عكرمة بن ابى جهل و سهيل بن عمرو با ايشان بودند و از ورود خالد جلوگيرى كردند و سلاح بركشيدند و به سويش تير اندازى كردند ، خالد به ياران خود فرمان جنگ داد و با آنان جنگ كرد و بيست و چهار تن از آنان را كشت .\r\nپيامبر ( ص ) پس از گشودن مكه خالد بن وليد را به سوى بتخانه عزّى گسيل داشت و آن را ويران كرد و به حضور رسول خدا كه هنوز در مكه بود برگشت ، پيامبر ( ص ) او را به سوى بنى جذيمه كه از تيره‌هاى كنانه بودند و در منطقهء غميصاء كه به فاصلهء يك شب راه در بخش پايين مكه قرار داشت روانه فرمود كه آن جا رفت و برايشان افتاد ، و چون پس از رحلت پيامبر ( ص ) پاره‌يى از اعراب از دين برگشتند ابو بكر خالد را فرستاد كه وضع آنان را بررسى كند و ايشان را به اسلام فرا خواند ولى خالد با ايشان در افتاد .\r\nابو معاويه ضرير از هشام بن عروة از پدرش ما را خبر داد كه مىگفته است * ميان بنى سليم ارتداد بود ابو بكر خالد را گسيل داشت ، او مردانى از ايشان را در انبارهاى خرما جمع كرد و آنان را به آتش كشيد و سوزاند ! ؟ « 2 » عمر پيش ابو بكر آمد و گفت اين مرد را كه مردم را با عذاب ويژه الهى - آتش - عذاب كرده است از فرماندهى بر كنار كن . ابو بكر گفت نه به خدا سوگند شمشيرى را كه خداوند آن را بر كافران كشيده است در نيام قرار نمىدهم و به خالد دستور داد از همان جا به جنگ مسيلمه برود .\r\nمحمد بن عمر واقدى ، از شيبان بن عبد الرحمان از جابر ، از عامر ، از براء بن عازب ، و طلحة بن محمد بن سعيد از پدرش از سعيد بن مسيب ما را خبر دادند و گفتند * پس از اينكه خالد از جنگ يمامه آسوده شد ابو بكر براى او نوشت كه آهنگ عراق كند ، خالد از يمامه بيرون آمد و خود را به حيره رساند و در ناحيهء خفّان فرود آمد ، مرزبان حيره اميرى از گماشتگان خسرو پرويز بود كه او را پس از مرگ نعمان بن منذر بر آن كار گماشته بود ، افراد خاندانهاى قبيصة و ثعلبة و عبد المسيح بن حيان بن بقيله با او ديدار كردند و در مورد حيره با او صلح كردند و پرداخت صد هزار درم را به عنوان جزيه پذيرفتند كه خالد از آن جا آهنگ ناحيه سواد كند خالد چنان كرد و با آنان صلح كرد و منشورى براى آنان نوشت و اين\r\n\r\n\r\n","description":"","footnote":"\r\n( 1 ) ليط : از مناطق پايين مكه است . به معجم ما استعجم ، ص 469 مراجعه شود .\r\n( 2 ) به راستى جاى تأسف است كه اين خودكامگان با اين كردارها كه به نام اسلام تمام مىشد چه زيانها زده‌اند و چه بهانه‌ها كه به دست دشمن داده‌اند .\r\n","page_name":" 405 ","page_number":423},
  {"content":"\r\n\r\n( 1 ) نخستين جزيه در اسلام بود . « 1 »\r\nخالد از آن جا آهنگ عين التمر كرد و مردم را به اسلام فرا خواند نپذيرفتند ، با آنان جنگى سخت كرد و خداوند او را بر ايشان پيروزى داد ، كشت و اسير گرفت و اسيران را پيش ابو بكر گسيل داشت ، خالد از آنجا آهنگ الّيس كرد كه دهكده‌يى در پايين فرات است با آنان صلح كرد و كسى كه امضاى صلحنامه را بر عهده داشت هانى بن جابر طايى بود كه با دويست هزار درم صلح كرد .\r\nخالد از آن جا حركت كرد و كنار دهكده بانقيا كه بر كرانهء فرات بود مستقر شد ، آنان نخست يك شب تا بامداد با او جنگ كردند و سپس تقاضاى صلح كردند ، با آنان صلح كرد و براى ايشان منشورى نوشت ، او با صلوبا پسر بصيهرا كه در كرانه فرات منزل داشت نيز صلح كرد به شرط آنكه صلوبا هزار درم جزيه بپردازد ، پس از آن ابو بكر براى خالد نوشت به شام برود و ضمن نامه براى او نوشت كه من تو را همچنان بر سپهسالارى سپاهت مستقر داشته‌ام و فرمانى براى تو نوشته‌ام كه آن را مىخوانى و به آن عمل خواهى كرد ، اينك به شام برو تا نامه‌ام به تو برسد .\r\nخالد گفت اين كار عمر بن خطاب است كه بر من حسد ورزيده و نخواسته است گشودن عراق به دست من صورت گيرد . خالد مثنى بن حارثه شيبانى را به جانشينى خود گماشت و همراه راهنمايان به راه افتاد و چون به دومة الجندل رسيد نامه و فرمان ابو بكر همراه شريك بن عبده عجلانى به دست او رسيد ، خالد به روزگار خلافت ابو بكر يكى از اميران مناطق شام بود و آن جا مناطق بسيارى را گشود و عهده‌دار صلح با مردم دمشق بود و براى آنان صلحنامه‌يى نوشت كه همان را تصويب كردند ، هنگامى كه ابو بكر درگذشت و عمر به ولايت رسيد خالد را از امارت بر كنار كرد و ابو عبيدة بن جراح را به اميرى گماشت و خالد در سپاه ابو عبيدة و همراه او بود و جنگ مىكرد و تا هنگامى كه مرد در راه خدا تحمل رنج و زحمت و اقدام كرد و سرانجام به سال بيست و يكم در شهر حمص درگذشت و عمر بن خطاب را وصى خود قرار داد و در دهكده‌يى در يك ميلى حمص به خاك سپرده شد .\r\nمحمد بن عمر واقدى مىگويد * دربارهء آن دهكده پرسيدم گفتند نشان آن هم از\r\n\r\n\r\n","description":"","footnote":"\r\n( 1 ) نمىدانم محمد بن سعد از موضوع عهدنامه با مسيحيان نجران و قبول پرداخت جزيه نقدى و جنسى آگاه نبوده يا تجاهل كرده است . براى آگهى بيشتر در آن باره به ترجمهء الوثائق ، ص 138 مراجعه شود .\r\n","page_name":" 406 ","page_number":424},
  {"content":"\r\n\r\n( 1 ) ميان رفته است .\r\nعبد الله بن زبير حميدى از سفيان بن عيينه ، از اسماعيل بن ابى خالد ما را خبر داد كه مىگفته است * قيس بن ابى حازم مىگفته است چون خالد بن وليد درگذشت عمر گفت خدا ابو سليمان را رحمت كند كه دربارهء او گمانهايى برديم كه آن چنان نبود .\r\nمسلم بن ابراهيم از جويرية بن اسماء ، از نافع ما را خبر داد كه * چون خالد بن وليد درگذشت چيزى جز اسب و سلاح و غلام خود بر جاى نگذاشت ، اين خبر به اطلاع عمر بن خطاب رسيد گفت خداوند ابو سليمان را رحمت فرمايد كه غير از آنچه گمان مىكرديم بود .\r\n\r\nعياض بن غنم\r\nبن زهير بن ابى شداد بن ربيعة بن هلال بن اهيب بن ضبّة بن حارث بن فهر ، او پيش از صلح حديبيه مسلمان شد و در حديبيه همراه رسول خدا بود ، عياض مردى شايسته و بخشنده بود و همراه ابو عبيدة بن جراح در شام بود و چون مرگ ابو عبيدة فرا رسيد عياض بن غنم را بر آنچه كه در ولايت او بود گماشت ، عمر پرسيد ابو عبيدة چه كسى را به جانشينى خود گمارده است ؟ گفتند عياض بن غنم را ، عمر او را مستقر كرد و برايش نوشت من تو را بر آنچه كه ابو عبيده ولايت داشت ولايت دادم بر هر حقى كه خداوند بر تو واجب فرموده است عمل كن .\r\nابو يمان حمصى ، از صفوان بن عمرو از گفتهء چند تن از مشايخ ما را خبر داد كه مىگفته‌اند * هنگامى كه عمر بن خطاب عياض بن غنم را به فرماندهى لشكر حمص گماشت براى او روزانه يك دينار و يك گوسپند و يك مد آرد مقرر داشت .\r\nمحمد بن عمر واقدى مىگويد * عياض همچنان از سوى عمر بن خطاب والى حمص بود و به سال بيستم و روزگار خلافت عمر در شصت سالگى درگذشت ، هنگامى كه عياض در گذشت نه مالى داشت و نه به هيچ كس وامى .\r\n\r\nسعيد بن عامر\r\nبن جذيم بن سلامان بن ربيعة بن سعد بن جمح بن عمرو بن هصيص ، پيش از جنگ خيبر\r\n\r\n","description":"","footnote":"","page_name":" 407 ","page_number":425},
  {"content":"\r\n\r\n( 1 ) اسلام آورد و به مدينه هجرت كرد و همراه حضرت ختمى مرتبت در جنگ خيبر و ديگر جنگهايى كه پس از آن بود شركت كرد ، براى او در مدينه خانه‌يى سراغ نداريم ، پس از مرگ عياض بن غنم عمر بن خطاب او را به ولايت حمص و شهرهاى اطراف آن كه در اختيار عياض بود گماشت .\r\nسعيد بن عامر گاهگاهى ميان ياران خود گرفتار غش مىشد ، اين موضوع را به عمر گفتند ، عمر از او در آن باره از او پرسيد ، سعيد گفت من از كسانى بودم كه هنگام اعدام خبيب كه خداى او را رحمت فرمايد حضور داشتم و نفرين‌هاى او را شنيدم و خدا گواه است كه در هر مجلسى ياد او بر انديشه‌ام بگذرد غش مىكنم ، گويد اين سخن مايهء افزونى احترام سعيد پيش عمر شد . « 1 »\r\nمحمد بن سعد مىگويد ، از گفتهء ابو يمان حمصى از جرير بن عثمان از حبيب بن عبيد ، از سعيد بن عامر بن جذيم مرا خبر دادند كه او در حالى كه امير حمص بود به هنگام فتح حمص بر اسب خود پريده بود و كسى به او گفته بود اى نژاده و الا تبار چه نيكو بر اسب پريدى ، سعيد كه از خاندان قريش بوده گفته است اين كيست كه مرا به غير نامى كه پدرم بر من نهاده است مىخواند و نام مىبرد ، غافل است كه فرشتگان او را نفرين خواهند كرد .\r\nواقدى مىگويد سعيد بن عامر به سال بيستم به روزگار خلافت عمر درگذشته است .\r\n\r\nفضل بن عباس\r\nبن عبد المطلب بن هاشم بن عبد مناف بن قصىّ ، كنيه‌اش ابو محمد و بزرگترين پسران عباس بوده است ، او در فتح مكه و جنگ حنين همراه رسول خدا بود و در جنگ حنين كه مسلمانان گريختند و پشت به جنگ كردند او پايدارى كرد . در حجة الوداع هم همراه پيامبر بود و رسول خدا او را پشت سر خويش بر ناقه خود سوار فرمود ، فضل در مراسم غسل و خاك سپارى حضرت ختمى مرتبت شركت داشت و سپس به شام رفت و در طاعون عمواس كه از بخشهاى اردن است به سال هيجدهم هجرت و روزگار خلافت عمر بن خطاب درگذشت .\r\n\r\n\r\n","description":"","footnote":"\r\n( 1 ) براى آگهى بيشتر دربارهء خبيب كه از اصحاب شايستهء رسول خداست و چگونگى اعدام او به ترجمهء مغازى واقدى ، صص 261 و 265 ، چاپ مركز نشر دانشگاهى مراجعه فرماييد .\r\n","page_name":" 408 ","page_number":426},
  {"content":"\r\n\r\n( 1 )\r\n\r\nابو مالك اشعرى\r\nاو مسلمان شد و با پيامبر همنشينى داشت و همراه ايشان جنگ كرد و از آن حضرت روايت كرده است .\r\nسليمان بن عبد الرحمان دمشقى ، از وليد بن مسلم ، از يحيى بن عبد العزيز ازدى ، از عبد الله بن نعيم ازدى ، از ضحاك بن عبد الرحمان بن عزرب از ابو موسى اشعرى ما را خبر داد كه مىگفته است * پيامبر ( ص ) براى ابو مالك اشعرى رايت فرماندهى سوارانى را كه به تعقيب قبيله هوازن مىرفتند بست و او را فرمان داد آنان را به هر كجا مىگريزند تعقيب كند .\r\n\r\nعوف بن مالك اشجعى\r\nپيش از جنگ حنين مسلمان شد و در جنگ حنين شركت كرد و رايت قبيلهء اشجع به روز فتح مكه همراه او بود ، او به هنگام خلافت ابو بكر به شام كوچ كرد و در شهر حمص ساكن شد و تا آغاز حكومت عبد الملك بن مروان زنده بود و به سال هفتاد و سه درگذشت .\r\nكنيه‌اش ابو عمرو بوده است .\r\n\r\nثوبان برده آزاد كرده رسول خدا ( ص )\r\nاز مردم سرات و كنيه‌اش ابو عبد الله بوده است ، گويند اصل او از قبيلهء حمير بوده و اسير جنگى شده است و پيامبر او را خريده و آزاد فرموده است ، ثوبان تا هنگام رحلت حضرت ختمى مرتبت در خدمت ايشان بوده و پس از آن به شام رفته و در حمص ساكن شده است ، يكى از خانه‌هاى وقفى حمص در اختيار او بوده است . « 1 » ثوبان در همان شهر به سال پنجاه و چهار به هنگام حكومت معاويه درگذشته است .\r\n\r\n\r\n","description":"","footnote":"\r\n( 1 ) ابن اثير در اسد الغابة ، ج 1 ، ص 249 مىنويسد ، ثوبان در رمله و حمص و مصر براى خود خانه ساخته و در فتح مصر حضور داشته است ، و سپس چند روايت از ثوبان آورده است .\r\n","page_name":" 409 ","page_number":427},
  {"content":"\r\n\r\n( 1 )\r\n\r\nسهل بن حنظليّة\r\nپدرش عمرو بن عدى بن زيد بن جشم بن حارثه است و مادرش از خاندان تميم قبيلهء حنظله است و سهل را به مادرش نسبت داده‌اند و به او ابن حنظليه گفته‌اند ، در جنگ احد و خندق و ديگر جنگهاى رسول خدا همراه ايشان بوده است ، سپس به شام رفته و ساكن دمشق شده و در همان شهر درگذشته است .\r\n\r\nشدّاد بن اوس\r\nبن ثابت بن منذر بن حرام بن عمرو بن زيد مناة بن عامر بن عمرو بن مالك بن نجّار برادرزادهء حسان بن ثابت شاعر است ، او به فلسطين كوچ كرد و آن جا ساكن شد و به سال پنجاه و هشت در سالهاى پايانى حكومت معاوية بن ابى سفيان در نود و پنج سالگى همان جا درگذشت ، او را در فلسطين بازماندگان و فرزندزادگانى است كه در بيت المقدس‌اند ، او را عبادت و كوشش در آن راه بوده و گاه از كعب الاحبار روايت كرده است .\r\n\r\nفضالة بن عبيد\r\nبن نافذ بن قيس بن صهيبة بن اصرم بن جحجبا بن كلفة بن عوف بن عمرو بن عوف از انصار است . در جنگ احد و خندق و همهء جنگهاى ديگر رسول خدا همراه بوده است و سپس به شام كوچ كرد و ساكن دمشق شد و آنجا خانه ساخت و به روزگار معاوية بن ابى سفيان قاضى دمشق بود و به روزگار معاويه در همان شهر درگذشت و او را اعقابى است .\r\n\r\nابو ابىّ\r\nنامش عبد الله و پسر عمرو بن قيس بن زيد بن سواد بن مالك بن غنم بن مالك بن نجّار از شاخه خزرج انصار است ، او پسر همسر عبادة بن صامت بوده است ، پدرش و برادرش قيس\r\n\r\n","description":"","footnote":"","page_name":" 410 ","page_number":428},
  {"content":"\r\n\r\n( 1 ) در جنگ بدر شركت كردند ، ابو ابىّ در بدر شركت نكرده است ، مادر او ام حرام دختر ملحان است كه خاله انس بن مالك بوده است ، ابو ابىّ به شام رفت و ساكن بيت المقدس شد و اعقاب او در آن شهر باقىاند و او گاهى از رسول خدا ( ص ) روايت كرده است .\r\nقبيصة بن عقبه از سفيان از منصور ، از هلال بن يساف ، از ابو مثنى حمصى از ابو ابى كه پسر همسر عبادة بن صامت است ما را خبر داد كه مىگفته است * در محضر رسول خدا نشسته بوديم ، فرمود به زودى اميرانى خواهند آمد كه چيزهايى آنان را چنان سرگرم مىدارد كه نماز را در وقت خود نمىگزارند و آن را به تأخير مىاندازند ، هان ! كه شما نماز را در اول وقت بگذاريد ، مردى پرسيد كه اى رسول خدا ! سپس با آنان نماز بگزاريم ؟ فرمود آرى .\r\n\r\nعبد الرحمان بن شبل\r\nبن عمرو بن زيد بن نجدة ، از خاندان عمرو بن عوف انصار است ، او ساكن شام شده است و از حضرت ختمى مرتبت روايت مىكند كه از شتابان سجده كردن و سر برداشتن از سجده - كه مانند نك زدن كلاغ بر زمين باشد - و از بر زمين نهادن ساعدها در سجده نهى فرموده است .\r\n\r\nعمير بن سعد\r\nبن عبيد بن نعمان بن قيس بن عمرو بن زيد بن اميه از خاندان عمرو بن عوف است . پدرش سعد كه همان سعد قارئ است در جنگ بدر شركت كرده است ، عمير بن سعد افتخار مصاحبت با پيامبر ( ص ) داشته و از ايشان روايت كرده است . عمر بن خطاب پس از سعيد بن عامر بن حذيم او را والى حمص كرد .\r\n\r\nعمرو بن عبسة\r\nبن خالد بن حذيفة بن عمرو بن خلف بن مازن بن مالك بن ثعلبة بن بهثة بن سليم بن منصور بن عكرمة بن خصفة بن قيس بن عيلان بن مضر ، كنيه‌اش ابو نجيح است .\r\nمعن بن عيسى از معاوية بن صالح از ابو يحيى سليم بن عامر و ضمرة و ابو طلحه ما را\r\n\r\n","description":"","footnote":"","page_name":" 411 ","page_number":429},
  {"content":"\r\n\r\n( 1 ) خبر دادند كه ايشان شنيده‌اند از قول عمرو بن عبسه نقل مىكرده كه مىگفته است * به حضور رسول خدا كه در بازار عكاظ بود رسيدم و گفتم اى رسول خدا ! در اين آيين چه كسانى با تو همراهند ؟ فرمود با من فقط دو مرد هستند ابو بكر و بلال ! « 1 » من همان هنگام اسلام آوردم و خود را چهارمين مسلمان مىدانم ، آنگاه گفتم اى رسول خدا آيا همراه شما بمانم يا پيش قوم خود بروم . فرمود پيش قوم خود برو شايد با كسانى كه آن جا مىبينى برگردى و اسلام را زنده سازى ! گويد سپس پيش از فتح مكه به حضور پيامبر رسيدم سلام دادم و گفتم اى رسول خدا ! من عمرو بن عبسة سلمى هستم و دوست دارم از چيزهايى كه شما مىدانى و من نمىدانم و براى تو زيانى ندارد و براى من سودمند است بپرسم .\r\nواقدى مىگويد عمرو بن عبسة پس از آن كه در مكه مسلمان شد به سرزمين قوم خود يعنى بنى سليم برگشت و او در منطقه صفنة و حاذه كه از زمينهاى بنى سليم است ساكن بود ، او پس از جنگهاى بدر و خندق و حنين و صلح حديبيه در مدينه به حضور پيامبر آمد و با آن حضرت مصاحبت داشت و از ايشان روايت شنيد و نقل كرد و پس از رحلت رسول خدا به شام رفت و تا هنگام مرگ ساكن آنجا بود .\r\n\r\nحارث بن هشام\r\nبن مغيرة بن عبد الله بن عمر بن مخزوم ، روز فتح مكه مسلمان شد و همراه رسول خدا در جنگ حنين حاضر شد و پيامبر از غنايم حنين صد شتر به او عنايت كرد « 2 » و او همچنان پس از مسلمان شدن در مكه ماند . پس از رحلت رسول خدا و رسيدن نامهء ابو بكر به مكه كه مسلمانان را به شركت در جنگ روم فرا خوانده بود حارث بن هشام و عكرمة بن ابى جهل و سهيل بن عمرو همگى با هم به مدينه و پيش ابو بكر آمدند ، ابو بكر در خانه‌هاى آنان از ايشان ديدار كرد و خوشامد گفت و از حضورشان شاد شد ، آنان همراه مسلمانان براى جهاد به روم رفتند ، حارث بن هشام در جنگهاى فحل و اجنادين شركت كرد و به سال هيجدهم و روزگار خلافت عمر در طاعون عمواس درگذشت .\r\n\r\n\r\n","description":"","footnote":"\r\n( 1 ) اين سخن اين عرب باديه‌نشين با هيچ يك از منابع موثق سازگار نيست كه بر فرض آنكه ابو بكر از مسلمانان نخستين باشد دربارهء بلال چنين ادعايى نشده است .\r\n( 2 ) حارث از مؤلفة قلوبهم است ، به سيرت رسول الله ، قاضى ابرقوهى ، ص 937 ، مراجعه شود .\r\n","page_name":" 412 ","page_number":430},
  {"content":"\r\n\r\n( 1 )\r\n\r\nعكرمة بن ابى جهل\r\nنام ابو جهل عمرو بن هشام بن مغيرة بن عبد الله بن عمرو بن مخزوم است ، عكرمة روز فتح مكه مسلمان شد ، پيامبر ( ص ) به سال حجة الوداع او را به سرپرستى صدقات و زكات هوازن گماشت ، هنگامى كه رسول خدا رحلت فرمود عكرمه در منطقه تباله والى بر قبيله هوازن بود ، او به هنگام خلافت ابو بكر صديق براى شركت در جهاد به شام رفت و در جنگ اجنادين شهيد شد و او را نسلى نيست .\r\n\r\nسهيل بن عمرو\r\nبن شمس بن عبد ود بن نصر بن مالك بن حسل بن عامر بن لوى ، كنيه‌اش ابو يزيد است ، او در حالى كه مشرك بود همراه رسول خدا به جنگ حنين رفت و به هنگام بازگشت آن حضرت از حنين در منطقه جعرّانه مسلمان شد و پيامبر در آن هنگام صد شتر از غنائم حنين به او بخشيد .\r\nواقدى ، از عبد الحميد بن جعفر ، از پدرش ، از زياد بن مينا ، از ابو سعيد بن ابى فضاله انصارى كه اندكى افتخار مصاحبت پيامبر ( ص ) را داشته است ما را خبر داد كه مىگفته است * به هنگامى كه ابو بكر ما را به جهاد شام روانه كرد با سهيل بن عمرو همسفر و همنشين بودم ، شنيدم كه مىگفت خودم از رسول خدا شنيدم مىفرمود توقف هر يك از شما به اندازهء يك ساعت در جنگ در راه خدا برتر از اعمال همهء زندگانى اوست كه كنار خانواده انجام دهد ، سهيل افزود من هرگز به مكه بر نخواهم گشت و همچنان آماده و كمربسته جهاد خواهم بود ، او همچنان در شام ماند تا آنكه به سال هيجدهم در طاعون عمواس به روزگار حكومت عمر درگذشت .\r\n\r\nابو جندل\r\nپسر سهيل بن عمرو است ، او از دير باز در مكه مسلمان شد ، پدرش او را به زنجير بست و\r\n\r\n","description":"","footnote":"","page_name":" 413 ","page_number":431},
  {"content":"\r\n\r\n( 1 ) زندانى كرد و او را از هجرت باز داشت .\r\nابو جندل پس از صلح حديبيه از مكه گريخت و خود را به ابو بصير كه در منطقه ساحلى عيص - كناره درياى سرخ - بود رساند و تا هنگام مرگ ابو بصير همان جا بود « 1 » ، سپس ابو جندل و ديگر همراهان ابو بصير به مدينه و حضور رسول خدا آمدند ، ابو جندل از آن پس همواره در جنگها همراه پيامبر ( ص ) بود و پس از رحلت آن حضرت همراه نخستين گروه از مسلمانان براى جهاد به شام رفت و آن جا هم پيوسته در راه خدا به جنگ و جهاد پرداخت و سرانجام به سال هيجدهم و روزگار خلافت عمر در طاعون عمواس شام درگذشت ، ابو جندل فرزندى باقى نگذاشت .\r\n\r\nيزيد بن ابى سفيان\r\nبن حرب بن امية بن عبد شمس بن عبد مناف بن قصىّ ، مادرش زينب دختر نوفل بن حلف بن قوّاله از خاندان كنانه است ، يزيد به روز فتح مكه اسلام آورد و همراه رسول خدا در جنگ حنين شركت كرد و پيامبر ( ص ) از غنيمت‌هاى حنين صد شتر و چهل وقيه - زر يا سيم - به او عطا فرمود ، از يزيد بن ابى سفيان همواره به نيكى ياد شده است ، ابو بكر هنگامى كه اميران سپاه را به شام گسيل مىداشت براى او رايتى بست و گفت هر گاه همگى با دشمن روياروى شديد يزيد فرمانده همگان خواهد بود و اگر پراكنده شديد هر كسى فرمانده ياران خود خواهد بود .\r\nابو بكر او را پياده بدرقه كرد و گفت من اين گامهاى خود را در راه خدا حساب مىكنم ، ابو بكر شروع به سفارش كردن به يزيد بن ابى سفيان كرد ، هنگامى كه ابو بكر درگذشت يزيد از سوى او والى شام بود ، عمر بن خطاب هم يزيد را به ولايت دمشق گماشت و همچنان والى شام بود و سرانجام به سال هيجدهم در طاعون عمواس درگذشت و او را نسلى نيست .\r\n\r\nمعاوية بن ابى سفيان\r\nبن حرب بن امية بن عبد شمس بن عبد مناف بن قصى ، مادرش هند دختر عتبة بن ربيعة بن\r\n\r\n\r\n","description":"","footnote":"\r\n( 1 ) براى آگهى بيشتر در مورد ابو بصير به ترجمهء نهاية الارب نويرى ، ج 2 ، ص 219 به قلم اين بنده مراجعه شود كه به تفصيل از دلائل النبوة بيهقى آورده است .\r\n","page_name":" 414 ","page_number":432},
  {"content":"\r\n\r\n( 1 ) عبد شمس بن عبد مناف بن قصى و كنيه‌اش ابو عبد الرحمان بوده است ، نسل او باقىاند ، گفته مىشده است كه او به سال صلح حديبيه مسلمان شده و اسلام خود را از پدرش پوشيده مىداشته است .\r\nمعاويه مىگويد ، و چون به هنگام فتح مكه رسول خدا وارد مكه شد اسلام خود را آشكار ساختم و آن حضرت را ديدار كردم به من خوشامد گفت .\r\nمعاويه برخى از نامه‌هاى آن حضرت را مىنوشته و در جنگهاى حنين و طائف همراه ايشان بوده است ، پيامبر ( ص ) از غنايم حنين صد شتر و چهل وقيه - سيم يا زر - عطا فرمود و بلال براى او وزن كرد ، معاويه حديثهايى از پيامبر روايت كرده است ، عمر بن خطاب پس از مرگ يزيد بن ابى سفيان معاويه را به ولايت دمشق گماشت كه در اختيار برادرش يزيد بود و او تا هنگام كشته شدن عمر همچنان والى دمشق بود ، سپس عثمان بن عفان نخست او را بر همان ولايت دمشق گماشت و سپس حكومت بر همه شام را در اختيار او گذاشت و تا هنگام كشته شدن عثمان همانگونه بود . حكمرانى معاويه به عنوان امير شام بيست سال طول كشيد و سپس به عنوان خلافت با او بيعت شد و پس از على بن ابى طالب عليه السلام « 1 » بر خلافت او اجماع شد و بيست سال هم خليفه بود تا آنكه در شب پنجشنبه نيمه ماه رجب سال شصتم هجرى در هفتاد و هشت سالگى درگذشت . « 2 »\r\n\r\nابو هاشم بن عتبة\r\nبن ربيعة بن عبد شمس بن عبد مناف بن قصى ، به روز فتح مكه اسلام آورد و به شام هجرت كرد و ساكن دمشق شد و همان جا درگذشت .\r\n\r\nعبد الله بن سعدى\r\nنام سعدى عمرو و نام پدرش وقدان بن عبد شمس بن عبد ود بن نصر بن مالك بن حسل بن\r\n\r\n\r\n","description":"","footnote":"\r\n( 1 ) در هر دو چاپ جمله عليه السلام ثبت است .\r\n( 2 ) بسيارى از مورخان مرگ معاويه را در شب اول رجب نوشته‌اند . به تاريخ طبرى ، ج 5 ، ص 325 و تاريخ يعقوبى ، ج 2 ، ص 238 مراجعه فرماييد .\r\n","page_name":" 415 ","page_number":433},
  {"content":"\r\n\r\n( 1 ) عامر بن لوى ، روز فتح مكه مسلمانان شد و با حضرت ختمى مرتبت مصاحبت و از ايشان روايت كرد ، سپس به شام رفت و ساكن دمشق شد و همان جا درگذشت .\r\n\r\nضرار بن خطّاب\r\nبن مرداس بن كبير بن عمرو بن حبيب بن عمرو بن شيبان بن محارب بن فهر ، او سوار كارى دلير و شاعر بود . « 1 » روز فتح مكه مسلمان شد و اسلامش پسنديده گرديد و با رسول خدا ( ص ) افتخار مصاحبت يافت و سپس براى جهاد به شام رفت و همان جا درگذشت .\r\n\r\nوائلة بن اسقع\r\nبن عبد العزى بن عبد ياليل « 2 » بن ناشب بن عنزة بن سعد بن ليث بن بكر از خاندان كنانة و كنيه‌اش ابو قرضافه و ساكن اطراف مدينه بوده است ، سپس محبت اسلام در دلش افتاد و هنگامى كه پيامبر ( ص ) آمادهء رفتن به جنگ تبوك مىشد به حضور ايشان آمد و همراه آن حضرت به تبوك رفت ، وائله از بينوايان اهل صفه بوده و مىگفته است همراه بيست تن از اصحاب پيامبر از اهل صفه بوديم كه من از همه‌شان كوچكتر بودم ، او حديثهايى را از پيامبر شنيده و پس از رحلت ايشان به شام كوچ كرده است .\r\nمحمد بن عمر واقدى ، از معاوية بن صالح ، از ابو زاهريه ما را خبر داد كه مىگفته است * وائله بن اسقع در شام به سال هشتاد و پنج در نود و هشت سالگى درگذشته است .\r\nگويد ابو مغيره حمصى از اسماعيل بن عياش از ابن خالد ما را خبر داد كه مىگفته است * وائلهء بن اسقع به سال هشتاد و سه در يكصد و پنج سالگى در محل سكونت خود كه بيت المقدس بوده درگذشته است ، او چون در جنگها شركت مىكرد از شهرهاى دمشق و حمص هم مىگذشت .\r\nگويد عبد الله بن صالح ، از معاوية بن صالح ، از علاء بن حارث ، از مكحول ما را خبر\r\n\r\n\r\n","description":"","footnote":"\r\n( 1 ) شش بيت از سروده‌هاى او در ابن حجر ، الاصابة ، ج 2 ، ص 209 آمده است .\r\n( 2 ) ياليل نام بتى از بتهاى اعراب است . به كتاب اصنام كلبى ، ص 162 ، ترجمهء استاد سيد محمد رضا جلالى نائينى ، تهران ، نشر نو ، 1364 ، مراجعه شود .\r\n","page_name":" 416 ","page_number":434},
  {"content":"\r\n\r\n( 1 ) داد كه مىگفته است * من و ابو از هر پيش وائله رفتيم و گفتيم اى ابو اسقع حديثى را كه از رسول خدا شنيده باشى براى ما بگو .\r\nگويد وليد بن مسلم مىگفت ابو مصعب آزاد كرده و وابستهء خاندان بنى يزيد مىگفت كه * خودم وائله را ديدم خوراك چاشت و شامگاهى خود را كنار خانه‌اش مىخورد و مردم را به غذا خوردن فرا مىخواند .\r\n\r\nتميم دارى\r\nتميم بن اوس بن خارجة بن سود بن جذيمة بن دارع بن عدى بن دار بن هانى بن حبيب بن نمارة بن لخم بن كعب . همراه برادرش نعيم بن اوس به حضور پيامبر آمدند و مسلمان شدند و رسول خدا مناطق حبرى و بيت عينون را در شام در اختيار آنان قرار داد . رسول خدا در شام هيچ تيول ديگرى در اختيار كسى نگذاشت . تميم در مصاحبت رسول خدا باقى ماند و همراه ايشان در جنگ شركت و از ايشان روايت كرد و مدتها در مدينه بود پس از كشته شدن عثمان بن عفان به شام رفت ، كنيهء تميم ابو رقيه بوده است . « 1 »\r\n\r\nبسر بن ابى ارطاة\r\nنام اصلى ابو ارطاة عمير و پسر عويمر بن عمران بن جليس بن سيار بن نزار بن معيص بن عامر بن لوىّ است .\r\nواقدى مىگويد ، رسول خدا ( ص ) رحلت فرمود و بسر در آن هنگام خردسال بود و هيچ يك از محدثان مدينه نگفته‌اند كه بسر چيزى از پيامبر شنيده باشد . بسر سپس به شام كوچ كرد . در روايت كسان ديگر غير از واقدى چنين آمده است كه بسر محضر رسول خدا را درك و حديثهايى را از ايشان روايت كرده است .\r\nاو از هواداران عثمان و همنشينان معاويه بوده و تا روزگار خلافت عبد الملك بن مروان زنده بوده است . « 2 »\r\n\r\n\r\n","description":"","footnote":"\r\n( 1 ) براى آگهى بيشتر در مورد اين فرمان كه بيت عينون در اختيار دارىها گذاشته شده به وثائق ، ص 104 مراجعه شود .\r\n( 2 ) از سرداران بسيار ستمگر است كه نمونه‌هاى خون‌ريزىهاى او مايهء ننگ امويان است . سرانجام ديوانه شد و در ديوانگى مرد . براى آگهى از منابع شرح حال اين دژخيم به زركلى ، الاعلام ، ج 2 ، ص 23 مراجعه شود .\r\n","page_name":" 417 ","page_number":435},
  {"content":"\r\n\r\n( 1 )\r\n\r\nحبيب بن مسلمة فهرى\r\nاو پسر مالك اكبر بن وهب بن ثعلبة بن وائلة بن عمرو بن شيبان بن محارب بن فهر است .\r\nاحمد بن محمد بن وليد ازرقى مكى از داود بن عبد الرحمان ، از ابن جريج از ابن ابى مليكه از گفتهء خود حبيب بن مسلمه ما را خبر داد كه مىگفته است * در مدينه به حضور پيامبر ( ص ) رفته است . پدرش خود را به او رسانده و گفته است اى رسول خدا ! اين پسر دست و پاى - همه چيز - من است . پيامبر ( ص ) به حبيب فرموده‌اند با پدر خود برگرد و همراه او باش كه ممكن است به زودى بميرد ، گويد پدرش در همان سال مرد .\r\nواقدى مىگويد آنچه در روايت مشايخ ما آمده اين است كه هنگام رحلت حضرت ختمى مرتبت حبيب بن مسلمه دوازده ساله بوده و در هيچ جنگى همراه ايشان نبوده است ، و در روايت ديگران چنين است كه همراه رسول خدا گاهى در جنگ شركت و احاديثى از ايشان حفظ و روايت كرده است .\r\nحبيب بن مسلمه به شام كوچ كرده و همواره با معاوية بن ابى سفيان بوده و در جنگ صفين و ديگر جنگهاى او همراهش بوده است . معاويه او را به جنگ با روميان مىفرستاده و او را ميان ايشان فتوحات و در افتادن‌هايى بوده است ، معاويه سپس او را به عنوان حاكم ارمنستان فرستاده است و او به سال چهل و دو در حالى كه به پنجاه سالگى نرسيده بود درگذشت .\r\n\r\nضحاك بن قيس بن خالد اكبر\r\nبن وهب بن ثعلبة بن وائلة بن عمرو بن شيبان بن محارب بن فهر . واقدى مىگويد در روايت ما چنين آمده است كه به هنگام رحلت رسول خدا ضحاك بن قيس پسر بچه‌يى بوده كه به حد بلوغ نرسيده بوده است ، و در روايت كس ديگرى غير از واقدى چنين آمده است كه ضحاك محضر پيامبر ( ص ) را درك كرده و از ايشان حديث شنيده است . « 1 »\r\n\r\n\r\n","description":"","footnote":"\r\n( 1 ) از سرداران سفاك معاويه كه مكرر به سرزمين‌هاى منطقه حكومت حضرت أمير المؤمنين على عليه السلام يورش آورد و خونها ريخت و بر سر كاروانهاى حجاج حمله برد . براى آگاهى بيشتر به شرح خطبهء 29 نهج البلاغه در شرح ابن ابى الحديد و الغارات ثقفى ، صص 322 و 326 چاپ مرحوم محدث ارموى مراجعه شود .\r\n","page_name":" 418 ","page_number":436},
  {"content":"\r\n\r\n( 1 ) عفان بن مسلم از حماد بن سلمه از على بن زيد از حسن بصرى ما را خبر داد كه مىگفته است * پس از اينكه يزيد بن معاويه مرد ، ضحاك بن قيس براى قيس بن هيثم چنين نوشت . « 1 »\r\n« سلام بر تو ، و بعد من خود از پيامبر ( ص ) شنيدم مىفرمود « همانا در آخر زمان فتنه‌هايى همچون دود پديد خواهد آمد كه در آن دل آدمى همانگونه كه تن او مىميرد خواهد مرد . آدمى شب را در حالى كه مؤمن است به روز مىآورد و همان روز را در حالى كه كافر شده است به شب مىرساند . يا شبانگاه كافر است و بامداد مسلمان ، گروهى آيين و بهره‌هاى آن جهانى خويش را به كالايى اندك از اين جهان مىفروشند » اينك يزيد بن معاويه درگذشت و شما برادران و مهرورزان نسبت به ماييد ، بر ما پيشى مگيريد تا خودمان براى خويش خليفه‌يى برگزينيم . « 2 »\r\nمحمد بن عمر واقدى مىگويد * و چون معاوية بن يزيد بن معاويه درگذشت و مردم در شام گرفتار اختلاف شدند ، ضحاك بن قيس مردم را به بيعت كردن با عبد الله بن زبير فرا خواند ، عبد الله بن زبير هم منشور حكومت شام را براى او فرستاد ، و چون با مروان بن حكم به حكومت بيعت شد با سپاه خود آهنگ جنگ با ضحاك كرد آنان در مرغزار راهط روياروى شدند و جنگ كردند و ضحاك بن قيس همان جا كشته شد و اين اتفاق به نيمهء ذى حجه سال شصت و چهارم بود .\r\n\r\nقباث بن اشيم\r\nبن عامر بن ملوّح بن يعمر كه همان شدّاخ است و او پسر عوف بن كعب بن عامر بن ليث بن بكر بن عبد مناة بن كنانه است . قباث در جنگ بدر همراه مشركان مكه و از نام‌برداران آنان بود ، بعد مسلمان شد و همراه رسول خدا در بعضى از جنگها بود . به روز جنگ يرموك\r\n\r\n\r\n","description":"","footnote":"\r\n( 1 ) از سخنوران و دليران و اعيان بصره و طرفدار امويان بوده است . به زركلى ، الاعلام ، ج 6 ، ص 62 مراجعه شود .\r\n( 2 ) ملاحظه مىكنيد كه هر كس مىخواست است از اين گونه احاديث به سود خود استفاده كند .\r\n","page_name":" 419 ","page_number":437},
  {"content":"\r\n\r\n( 1 ) فرماندهى بخش كنارى سپاه ابو عبيدة بن جراح را بر عهده داشت و سپس ساكن شام شد و از او روايت شده است .\r\nسليمان بن عبد الرحمان دمشقى ، از محمد بن شعيب از ابو خالد رحبى كه همان ثور بن يزيد است از ابن سيف كلاعى ، از عبد الرحمان بن زياد ، از قباث بن اشيم ليثى ما را خبر داد كه مىگفته است * پيامبر ( ص ) فرموده است نماز دو تن كه يكى از ايشان بر ديگرى امامت كند نزد حق تعالى پاكيزه‌تر از نماز هشت تن است كه به صورت فرادى گزارده شود و نماز چهار تن كه يكى بر ديگران امامت كند نزد حق تعالى پاكيزه‌تر از صد نماز فرادى است .\r\nابن شعيب مىگويد از ابو خالد پرسيدم مقصود از كلمهء تترى كه در اين حديث آمده است چيست ؟ گفت يعنى پراكنده - فرادى .\r\n\r\nابو امامة باهلى\r\nنامش صدىّ و پسر عجلان است و از سليمان روايت كرده است .\r\nكثير بن هشام ، از جعفر بن برقان ، از ميمون بن مهران از ابو امامه ما را خبر داد كه مىگفته است * در جنگ صفين حاضر بودم هيچ مجروحى را نمىكشتند و هيچ فرارى را تعقيب نمىكردند و جامه و سلاح هيچ كشته‌يى را بر نمىداشتند . « 1 »\r\nفضل بن دكين ، از حماد بن سلمه ، از ابو غالب ما را خبر داد كه مىگفته است * ابو امامه را ديدم كه ريش خود را با رنگ زرد خضاب مىكرد .\r\nگويد از گفتهء ابو يمان حمصى از جرير بن عثمان از حبيب بن عبيد مرا خبر دادند كه * ابو امامه حديث را به گونه‌يى نقل مىكرد كه گويى كسى بر او القاء و براى او بازگو مىكند .\r\n* و از گفتهء عبد الله بن صالح ، از معاوية بن صالح از حسن بن جابر مرا خبر دادند كه * از ابو امامة باهلى دربارهء نوشتن و ثبت كردن علم پرسيده است ، پاسخ داده است عيبى ندارد يا در آن عيبى نمىدانم .\r\nابو الوليد مسلم مىگويد ، عثمان بن ابى عاتكه از سليمان بن حبيب ما را خبر داد كه مىگفته است * ابو امامه باهلى مىگفته است اين مجالس نقل حديث از ابزارهاى تبليغ فرمان\r\n\r\n\r\n","description":"","footnote":"\r\n( 1 ) ابو امامه همراه ابو درداء براى وساطت به صفين آمده و بدون شركت در جنگ به شام برگشته‌اند . به نصر بن مزاحم وقعة صفين ، ص 190 ، چاپ عبد السلام محمد هارون مراجعه فرماييد .\r\n","page_name":" 420 ","page_number":438},
  {"content":"\r\n\r\n( 1 ) خدا براى شماست و حضرت ختمى مرتبت آنچه را كه براى آن مبعوث شده بود به ما ابلاغ فرموده است ، شما هم بهترين چيزى را كه از ما مىشنويد به ديگران ابلاغ كنيد ، گفته‌اند ابو امامه به روزگار حكومت عبد الملك بن مروان بن سال هشتاد و شش در شصت و يك سالگى درگذشته است .\r\n\r\nعرباض بن ساريه سلمى\r\nكنيه‌اش ابو نجيح بوده است .\r\nمحمد بن عمر واقدى مىگويد * عرباض به سال هفتاد و پنج در آغاز حكومت عبد الملك بن مروان در شام درگذشت .\r\n\r\nعمرو بن مرّه جهنى\r\nبه روزگار پيامبر ( ص ) پيرمردى بوده است .\r\n\r\nعتبة بن ندّر سلمى\r\nساكن دمشق بوده و به سال هشتاد و چهار درگذشته است .\r\n\r\nعتبة بن عبد سلمى\r\nساكن شام بوده است .\r\nهيثم بن عدى مىگويد ، او به سال نود و يك يا نود و دو درگذشته است ، محمد بن عمر واقدى مىگويد * به سال هشتاد و هفت و در نود و چهار سالگى درگذشته است .\r\n\r\n","description":"","footnote":"","page_name":" 421 ","page_number":439},
  {"content":"\r\n\r\n( 1 )\r\n\r\nعبد الله بن بسر مازنى\r\nاو پسر مازن بن منصور برادر سليم بن منصور و كنيه‌اش ابو صفوان بوده است .\r\nمحمد بن سعد مىگويد ، از ابو يمان حمصى ، از اسماعيل بن عياش ، از جرير بن عثمان و صفوان بن عمرو مرا خبر دادند كه آن دو مىگفته‌اند عبد الله بن بسر را كه از اصحاب پيامبر ( ص ) بوده است ديده‌اند كه موهاى سر و ريش خود را با رنگ زرد خضاب مىبسته است و سر برهنه بوده است .\r\nابو يمان مىگويد * جرير بن عثمان مرا گفت خود ديدم جامه‌هاى عبد الله بن بسر برچيده و تا حدود ساق پايش بود و رداى او بالاى پيراهن بود و هر گاه ميان راه از كنار سنگى مىگذشت از آن فاصله مىگرفت .\r\nگويد صفوان بن عمرو مرا خبر داد و گفت * بر پيشانى عبد الله بن بسر نشان سجده ديدم .\r\nواقدى مىگويد * عبد الله بن بسر به سال هشتاد و هشت به سن نود و چهار سالگى درگذشت و او آخرين كس از اصحاب رسول خداست كه در شام درگذشته است .\r\n\r\nعبد الله بن حوالة\r\nكنيه‌اش ابو حواله بوده است . هيثم بن عدى مىگويد او از قبيلهء ازد بوده است .\r\nواقدى مىگويد * از تيرهء معيص بن عامر بن لوى و كنيه‌اش ابو محمد و ساكن اردن بوده است و در سالهاى پايانى حكومت معاوية بن ابى سفيان به هفتاد و دو سالگى و به سال پنجاه و هشت درگذشته است .\r\nيزيد بن هارون از گفتهء كهمس بن حسن از عبد الله بن شقيق از مردى از قبيلهء عنزه به نام زائده يا مزيده بن حواله ما را خبر داد كه مىگفته است * در سفرى همراه رسول خدا ( ص ) بوديم و حديثى را كه تمام آن در مورد عثمان بود از حضرت ختمى مرتبت نقل مىكرد . « 1 »\r\n\r\n\r\n","description":"","footnote":"\r\n( 1 ) ظاهرا در اين سلسله سند نام خود عبد الله بن حواله از متن همهء چاپها افتاده است و گر نه ارتباط موضوع سست خواهد بود ، و براى اين بنده چندان روشن نيست .\r\n","page_name":" 422 ","page_number":440},
  {"content":"\r\n\r\n( 1 )\r\n\r\nكعب بن مرة بهزى\r\nبهز يكى از شاخه‌هاى سليم است . كعب در اردن سكونت داشته و او همان كسى است كه از پيامبر ( ص ) حديثى مانند همان حديث عبد الله بن حواله دربارهء عثمان نقل مىكند . كعب به سال پنجاه و هفت درگذشته است .\r\n\r\nكعب بن عاصم اشعرى *\r\n\r\nكعب بن عياض\r\nافتخار مصاحبت پيامبر را داشته است و عبد الله بن صالح ، از معاوية بن صالح ، از عبد الرحمان بن جبير از پدرش ، از كعب بن عياض حديثى را از او نقل مىكند كه مىگفته است از پيامبر ( ص ) شنيدم مىفرمود « براى هر امت آزمون و بلايى است و همانا آزمون و فتنه امت من مال است » . « 1 »\r\n\r\nمقدام بن معدى كرب كندى\r\nكنيه‌اش ابو يحيى بوده و به سال هشتاد و هفت و به نود و يك سالگى و روزگار حكومت عبد الملك بن مروان در شام درگذشته است .\r\n\r\nعبد الله بن قرط ازدى ثمالى\r\n*\r\n\r\n\r\n","description":"","footnote":"\r\n( 1 ) سيوطى هم اين حديث را به شمارهء 2407 در جامع الصغير ، ج 1 ، ص 368 آورده است و در پابرگ آن را از سنن ترمذى و مستدرك حاكم نيشابورى هم از گفتهء همين كعب بن عياض استخراج كرده‌اند .\r\n","page_name":" 423 ","page_number":441},
  {"content":"\r\n\r\n( 1 )\r\n\r\nحكم بن عمير ثمالى\r\nاز قبيلهء ازد و ساكن شهر حمص بوده است .\r\nعمار بن نصر از بقية بن وليد ، از عيسى بن ابراهيم ، از موسى بن حبيب ما را خبر داد كه مىگفته است * از حكم بن عمير ثمالى كه از اصحاب پيامبر بود شنيدم مىگفت رسول خدا فرموده‌اند هر دو تن و آنچه پيش از آن باشد جماعت است - يعنى در نمازگزاردن .\r\n\r\nعبد الله بن عائذ ثمالى\r\nبا رسول خدا ( ص ) مصاحبت داشت و ساكن شام شد ، ابو يمان حمصى از صفوان بن عمرو ، از ابو سفيان محمد بن زياد الهانى نقل مىكرد كه مىگفته است * هنگامى كه عبد الله بن عائذ ثمالى محتضر شده است ، خصيف بن حارث به او گفته است چه خوب است اگر بتوانى پس از مرگ به خواب ما بيايى و ما را خبر دهى كه پس از مرگ چه ديدى و چه بر سرتان آمد ، گويد پس از چندى او را در خواب ديد و گفت آيا ما را خبر مىدهى ؟ عبد الله بن عائذ گفت سرانجام رهايى يافتيم و نزديك بود كه نجات پيدا نكنيم . آرى پس از گرفتاريهايى كه موها را سپيد مىكند رهايى يافتيم و پروردگار خود را بهترين پروردگار ديديم ، گناهان را مىآمرزد و از خطاها مىگذرد فقط از گناه احراض گذشت نمىكند . گويد از عبد الله بن عائذ پرسيدم احراض چيست ؟ گفت كسانى كه مردم با انگشتان خود به ايشان اشاره مىكنند . « 1 »\r\n\r\nابو ثعلبه خشنى\r\nمنسوب به قبيلهء خشين است كه از شاخه‌هاى قبيلهء قضاعه است ، آن چنان كه ياران او به ما خبر داده‌اند نامش جرهم و نام پدرش ناش بوده است ، و از گفتهء ابو مسهر دمشقى ما را خبر\r\n\r\n\r\n","description":"","footnote":"\r\n( 1 ) ابن اثير در النهاية ، ج 1 ، ص 368 ، احراض را به معنى كسانى كه شهره به گناه شده‌اند و در گناه چنان زياده‌روى كرده‌اند كه مردم آنان را به يك ديگر با انگشت نشان مىدهند و نيز به معنى كسانى كه مذهب آنان فاسد است معنى كرده است .\r\n","page_name":" 424 ","page_number":442},
  {"content":"\r\n\r\n( 1 ) دادند كه مىگفته است * نام ابو ثعلبه جرثومة و نام پدرش عبد الكريم بوده است .\r\nعفان بن مسلم ، از وهيب ، از نعمان بن راشد ، از زهرى ، از عطاء بن يزيد ليثى از خود ابو ثعلبه خشنى ما را خبر داد كه مىگفته است * پيامبر ( ص ) در انگشت ابو ثعلبه انگشترى زرين ديده است و با تركه‌يى كه در دست داشته شروع به كوبيدن بر انگشت او فرموده است .\r\nگويد رسول خدا لحظه‌يى از او روى برگرداند و ابو ثعلبة انگشترى را بيرون آورد و به گوشه‌يى پرت كرد . پيامبر ( ص ) نگريست و انگشترى را در دست او نديد ، فرمود « چنان مىبينم كه تو را به درد و زحمت و غرامت انداختم » .\r\nمحمد بن عمر واقدى مىگويد ، عبد الرحمان بن صالح از محجن بن وهيب ما را خبر داد كه مىگفته است * ابو ثعلبة خشنى هنگامى به حضور پيامبر آمد كه آن حضرت براى رفتن به خيبر آماده مىشد ، ابو ثعلبه همراه ايشان در جنگ خيبر شركت كرد ، پس از آن نمايندگان خشين كه هفت تن بودند به حضور پيامبر آمدند و در خانهء ابو ثعلبه منزل كردند .\r\nمحمد بن عمر واقدى مىگويد * ابو ثعلبه خشنى در شام به سال هفتاد و پنج كه آغاز حكومت عبد الملك بن مروان بود درگذشت .\r\n\r\nابو كبشة انمارى\r\nهيثم بن عدى مىگويد او همراه رسول خدا در جنگ تبوك شركت كرده است .\r\n\r\nعبد الرحمان بن قتادة سلمى\r\nاو با پيامبر ( ص ) مصاحبت و از ايشان روايت كرد و ساكن شام شد .\r\nمعن بن عيسى ، از معاوية بن صالح ، از راشد بن سعد ، از خود عبد الرحمان بن قتاده سلمى كه از اصحاب رسول خداست ما را خبر داد كه مىگفته است * شنيدم پيامبر ( ص ) مىفرمود خداوند تبارك و تعالى آدم را آفريد و مردم را از صلب او پديد آورد و فرمود اين گروه در بهشتند و مرا مهم نيست و اين گروه در دوزخند و مرا مهم نيست . مردى گفت اى رسول خدا پس براى چه و به چه منظور كار كنيم فرمود براى تغيير يا تحكيم سرنوشت .\r\n\r\n","description":"","footnote":"","page_name":" 425 ","page_number":443},
  {"content":"\r\n\r\n( 1 )\r\n\r\nنعيم بن هبّار غطفانى\r\nنام او و نام پدرش را براى ما معن بن عيسى از معاوية بن صالح ، از ابو الزاهريه ، از كثير بن مرّه همينگونه نقل كرده است ، وليد بن مسلم هم همينگونه ضبط كرده است ولى ديگران نام پدرش را به صورت حمار آورده‌اند .\r\nنعيم اندكى افتخار مصاحبت با پيامبر ( ص ) را داشته و از ايشان روايت كرده است و سپس به شام كوچيده و ساكن دمشق شده است .\r\n\r\nعبد الرحمان بن ابى عميرة مزنى\r\nاو از اصحاب رسول خدا بوده كه در شام ساكن شده است . و هموست كه دربارهء معاويه روايتى را كه از او نقل شده روايت كرده است و آن چنين است كه وليد بن مسلم مىگفته است يكى از مشايخ حديث دمشق ! از گفتهء يونس بن ميسرة بن جليس ما را حديث كرد كه مىگفته است * از عبد الرحمان بن ابى عميرة مزنى شنيدم كه مىگفت از پيامبر شنيدم مىفرمود در بيت المقدس بيعت هدايت صورت خواهد گرفت . « 1 »\r\nگويد ابو مسهر ، از سعيد بن عبد العزيز از ربيعة بن يزيد از عبد الرحمان بن ابى عميرة كه از اصحاب رسول خدا ( ص ) بود روايت مىكرد كه آن حضرت دربارهء معاويه دعا كرده و فرموده است خدايا او را هدايت كننده و هدايت شده قرار بده . او را هدايت و مردم را به او هدايت فرماى . « 2 »\r\n\r\n\r\n","description":"","footnote":"\r\n( 1 ) بر فرض صحت اين حديث و حال آنكه همان راوى اول ناشناخته است ، از كجا فهميده است كه مصداق اين بيعت به بيعت با معاويه برمىگردد ! !\r\n( 2 ) چه خوب است كه خوانندگان در همين جلد طبقات به شرح حال عاصم بن عاصم ليثى مراجعه فرمايند تا ملاحظه فرمايند كه حضرت ختمى مرتبت دربارهء معاويه و پدرش چنان خشمگين شده‌اند كه حاضران به خدا پناه برده‌اند .\r\n","page_name":" 426 ","page_number":444},
  {"content":"\r\n\r\n( 1 )\r\n\r\nابو سيّاره متعى\r\nهم پيمان بنى بجاله بوده است .\r\nعثمان بن عمر ، از سعيد بن عبد العزيز ، از سليمان بن موسى ، از ابو سياره متعى ما را خبر داد كه مىگفته است * به پيامبر گفتم مرا نخلستانى است ، فرمود زكاتش را بپرداز ، گفتم كوهستان آن جا را مخصوص من قرار بده ، و آن حضرت آن را در اختيار من گذاشت . « 1 »\r\n\r\nوحشى بن حرب حبشى\r\nاو قاتل حمزة بن عبد المطلب رضى الله عنه است ، پس از جنگ احد مسلمان شد و گاهى با رسول خدا مصاحبت داشت و از آن حضرت حديثهايى شنيده است . او در كشتن مسيلمه كذاب هم شركت داشته و خود مىگفته است بهترين مردم - حمزه - و بدترين مردم - مسيلمه - را كشتم ، او به شام كوچ كرد و ساكن حمص شد و اعقاب او تا امروز - قرن سوم - در حمص باقىاند .\r\nوليد بن مسلم از گفتهء يكى از نوادگان او كه نام او هم وحشى و نام پدرش حرب بوده است چند حديث را از گفتهء پدر بزرگش از حضرت ختمى مرتبت نقل كرده است .\r\nوليد بن مسلم مىگويد همين نوادهء او از گفتهء پدر بزرگش وحشى مرا خبر داد كه مىگفته است * هنگامى كه ابو بكر براى خالد بن وليد رايت فرماندهى جنگ با از دين برگشتگان را بست به من گفت اى وحشى ! همراه خالد برو و در راه خدا جنگ كن همان‌گونه كه براى جلوگيرى از راه خدا جنگ مىكردى . وحشى مىگويد همراه خالد رفتم و با بنى حنيفه روياروى شديم و آنان دو يا سه بار مسلمانان را عقب راندند و سپس خداوند بر مسلمانان رحمت آورد و توبهء ايشان را پذيرفت و در قبال فرود آمدن شمشيرها بر سرشان ايستادگى كردند و من شراره‌هاى آتش را از برخورد شمشيرها ديدم و آوايى چون بانگ جرس شنيدم و چندان شمشير زدم كه دستهء شمشير در دستم به خون آغشته شد و خداوند\r\n\r\n\r\n","description":"","footnote":"\r\n( 1 ) شرح حال اين مرد در اسد الغابه ، ج 5 ، ص 224 گوياتر آمده است و آن جا گفته شده كه زنبور دار است يعنى به جاى نخل ، نحل درست است و پس از اين كلمه افزوده است كه عسل به دست مىآورم .\r\n","page_name":" 427 ","page_number":445},
  {"content":"\r\n\r\n( 1 ) متعال يارى خود را فرو فرستاد و بنى حنيفه شكست خوردند و خداوند آنان را به هزيمت راند و مسيلمه را كشت . وحشى مىگفته است ابو بكر مىگفت از پيامبر ( ص ) شنيدم مىفرمود « خالد شمشيرى از شمشيرهاى خداوند است كه او را بر مشركان آخته است » .\r\nمحمد بن مصعب قرقسانى از ابو بكر بن ابى مريم از راشد بن سعد ما را خبر داد كه مىگفته است * نخستين كس كه جامه‌هاى نرم - ظاهرا يعنى ابريشمى - در حمص پوشيد و براى باده نوشى تازيانه خورد وحشى بود .\r\n\r\nعثمان بن عثمان ثقفى\r\nاز اصحاب رسول خدا ( ص ) است .\r\nاز گفتهء ابو يمان حمصى ، از جرير بن عثمان ، از ابن ابى عوف ، از عثمان بن عثمان ثقفى صحابى رسول خدا مرا خبر دادند كه مىگفته است * آن حضرت مىفرمود خداوند از بندهء خود توبهء او را يك سال پيش از مرگ او مىپذيرد و همانا كه خداوند از بندهء خود توبه‌اش را يك ماه پيش از مرگ او مىپذيرد ، و همانا كه خداوند توبهء بنده خود را به اندازهء فواق ماده شترى پيش از مرگ او مىپذيرد ، گفته شد فواق چيست ؟ فرمود فاصله ميان دو بار دوشيدن ماده شتر .\r\n\r\nمسلم بن حارث\r\nاز اصحاب پيامبر بود و سپس ساكن شام شد .\r\nوليد بن مسلم مىگويد ، عبد الرحمان بن حسان كنانى ، از حارث بن مسلم بن حارث تميمى ، از پدرش ما را خبر داد كه مىگفته است * پيامبر ( ص ) ما را به جنگى روانه فرمود ، چون نزديك دژ رسيديم و هياهوى مردمش را شنيديم من اسب خود را برانگيختم و با تاخت و تاز خود را پيش ايشان رساندم و گفتم لا إله الا الله بگوييد تا در امان قرار گيريد ، آنان چنان كردند . ياران ما به من گفتند ما را از غنيمتى كه در دسترس ما قرار داشت محروم ساختى ، چون به حضور پيامبر ( ص ) برگشتيم و از موضوع آگاه شد آنچه را انجام داده بودم تحسين فرمود و به من گفت به شمار هر انسانى از آن گروه كه مسلمان شده‌اند براى تو چنين\r\n\r\n","description":"","footnote":"","page_name":" 428 ","page_number":446},
  {"content":"\r\n\r\n( 1 ) و چنان پاداشى خواهد بود و سپس فرمود براى تو نامه‌يى مىنويسم و سفارش تو را به پيشوايان مسلمانان كه پس از من باشند خواهم نمود . گويد آن حضرت براى من نامه‌يى نوشت و آن را مهر فرمود . پس از رحلت رسول خدا آن نامه را پيش ابو بكر بردم مهر آن را شكست و گشود و چيزى به من داد و سپس آن را مهر كرد . و چون ابو بكر درگذشت پيش عمر بن خطاب بردم مهر آن را گشود و چيزى به من داد و آن را مهر كرد . و چون عثمان به حكومت رسيد نامه را پيش او بردم مهر از آن برگرفت و آن را خواند و چيزى به من داد . « 1 »\r\nگويد هنگامى كه عمر بن عبد العزيز به حكومت رسيد به حارث پسر مسلم خبر داد كه پيش او آيد ، حارث پيش او آمد عمر بن عبد العزيز چيزى به او داد و گفت مىتوانستم بدون اينكه تو را بخواهم چيزى براى تو بفرستم ، ولى مىخواستم كه خودت اين سخن و گفتهء پدرت را از قول حضرت ختمى مرتبت براى من بگويى ، و من آن را براى او نقل كردم .\r\n\r\nمالك بن هبيرة سلمى\r\nعبد الله بن نمير ، از محمد بن اسحاق ، از يزيد بن ابى حبيب ، از مرثد بن عبد الله يزنى ، از مالك بن هبيرة سلمى كه اندكى افتخار مصاحبت با رسول خدا را داشته است ما را خبر داد كه پيامبر فرموده‌اند * « هر گاه سه صف براى نماز گزاردن بر مرده‌يى برپا شود بهشت بر او واجب مىشود » .\r\n\r\nعبد الله بن معاويه غاضرى\r\nاز گفتهء عوف ، از اسحاق بن زبريق شامى مرا خبر دادند كه مىگفته است * عبد الله بن سالم زبيرى از يحيى بن جابر از عبد الرحمان بن جبير بن نفير از گفتهء پدرش مرا خبر داد كه * عبد الله بن معاويه غاضرى از قول حضرت ختمى مرتبت براى او حديث كرده كه فرموده است « سه چيز است كه هر كس آن سه را انجام دهد مزهء ايمان را چشيده است ، پرستش خداى يگانه ، گواهى دادن بر اين كه خدايى جز او نيست و پرداخت زكات مال در كمال رضايت و خوش دلى » .\r\n\r\n\r\n","description":"","footnote":"\r\n( 1 ) به اين نامه در ابن اثير ، اسد الغابه ، ج 4 ، ص 360 ، و ابن حجر ، الاصابة ، ذيل شمارهء 2077 اشاره شده است ، ولى متن نامه نقل نشده است .\r\n","page_name":" 429 ","page_number":447},
  {"content":"\r\n\r\n( 1 )\r\n\r\nعمرو بكالى\r\nيزيد بن هارون از جريرى ، از ابو تميمه هجيمى ما را خبر داد كه مىگفته است * به شام رفتم به مردى كه انگشتهايش بريده شده بود يا به روايت حماد بن سلمه دستهايش بريده بود برخوردم كه مردم گرد او فراهم آمده بودند و او براى ايشان حديث مىگفت ، پرسيدم اين كيست ؟ گفتند فقيه‌تر مردى از اصحاب رسول خدا ( ص ) است كه روى زمين باقى مانده است . اين عمرو بكالى است . گفتم انگشتهايش چه شده است ؟ گفتند در جنگ يرموك از دست داده است .\r\n\r\nسنان بن غرفة\r\nاز اصحاب رسول خدا ( ص ) است كه در شام ساكن شده است و از پيامبر ( ص ) روايت كرده كه فرموده است هر گاه زنى همراه مردان - لابد در مأموريتهاى جنگى - بميرد يا مردى همراه زنان بميرد آنان را غسل نمىدهند بلكه تيمم مىدهند . « 1 »\r\n\r\nابو هند دارى\r\nعبد الله بن يزيد كه پدر عبد الرحمان قارى است از گفته حيوة بن شريح ، از ابو صخر حميد بن زياد ، از مكحول ، ما را خبر داد كه مىگفته است * از ابو هند دارى شنيدم كه مىگفت خود شنيدم كه پيامبر ( ص ) مىفرمود هر كس به قصد رياكارى و به گوش دگران رساندن كارى انجام دهد به روز رستخيز با خداى همانگونه ديدار خواهد داشت .\r\nاين حديث را ابن لهيعه هم از ابو صخر از مكحول شنيده و روايت كرده و افزوده است كه ابو هند دارى برادر تميم دارى است .\r\n\r\n\r\n","description":"","footnote":"\r\n( 1 ) مكرر گفته‌ام كه اين گونه احاديث بدون بررسى كامل از سوى اهل نظر نمىتواند ملاك عمل قرار گيرد .\r\n","page_name":" 430 ","page_number":448},
  {"content":"\r\n\r\n( 1 )\r\n\r\nمعاويه هذلى\r\nاز ابو يمان حمصى از گفتهء جرير بن عثمان از سليم بن عامر ، از معاويه هذلى صحابى رسول خدا ( ص ) مرا خبر دادند كه مىگفته است * منافق نماز مىگزارد و خداوند او را تكذيب مىكند و زكات مىپردازد و خدايش تكذيب مىكند و در جنگ شركت مىكند و خدايش تكذيب مىكند و در جنگ كشته مىشود و خدايش او را از اهل آتش قرار مىدهد .\r\n\r\nنهيك بن صريم سكونى\r\nيحيى بن عبد الحميد حمانى ، از محمد بن ابان قرشى ، از يزيد بن يزيد بن جابر ، از بشر بن عبيد الله از ابو ادريس خولانى از نهيك بن صريم سكونى ما را خبر داد كه مىگفته است * پيامبر فرمودند « بقيه و بازماندگان شما كنار رود اردن با دجال جنگ خواهند كرد شما بر جانب خاورى و دجاليان بر كرانهء باخترى خواهيد بود و نمىدانم اردن كجاست » .\r\n\r\nسفيان بن اسيد حضرمى\r\nاز گفتهء بقية بن وليد ، از ابو شريح حضرمى كه همان صبارة بن مالك است مرا خبر دادند كه از پدرش شنيده از قول عبد الرحمان بن جبير از پدرش از سفيان بن اسيد حضرمى نقل مىكرد كه مىگفته است * از پيامبر ( ص ) شنيده كه مىفرموده است « خيانت بزرگى است كه براى برادر دينى خود حديثى نقل كنى كه او براى تو و به پاس تو آن را تصديق كند و تو او را تكذيب كنى » .\r\n\r\nابو بجير\r\nاو هم صحابى است ، ابن بقيه مىگويد ، سعيد بن سنان ، از ابو الزاهريه ، از جبير بن نفير از ابو بجير كه از اصحاب پيامبر ( ص ) بوده است براى ما نقل كرد كه مىگفته است * پيامبر ( ص )\r\n\r\n","description":"","footnote":"","page_name":" 431 ","page_number":449},
  {"content":"\r\n\r\n( 1 ) روزى سخت گرسنه بود ، سنگى بر شكم خويش نهاد و فرمود بسا كسا كه در اين جهان سير و نازپرورده - و پوشيده با جامه‌هاى نرم و لطيف - است و به رستخيز گرسنه و برهنه خواهد بود ، چه بسا كسى به پندار خويش خود را گرامى مىسازد و به حقيقت نفس خويشتن را خوار مىسازد ، و چه بسا كسى نفس خود را خوار و زبون مىسازد و به حقيقت آن را گرامى مىدارد ، چه بسا كسانى كه از اموالى كه خداوند به رسول خدا ارزانى داشته است بهره‌مند و در آن فرو شده‌اند ولى در پيشگاه خداوند آنان را بهره و ارزشى نيست .\r\nهمانا كردار بهشتى هر چند دشوار است ولى سود و بهرهء آن رو به فزونى است و همانا كردار براى آخرت راهى آميخته با سختى و دشوارى است . همانا چه بسا كه شهوت يك ساعت اندوهى دراز را در پى داشته باشد .\r\n\r\nنياى ابو اسود سلمى\r\nاز گفتهء بقية بن وليد مرا خبر دادند كه مىگفته است * عثمان بن زفر جهنى از ابو اسود سلمى از پدرش از پدر بزرگش براى من حديث كرد كه مىگفته است من هفتمين هفت نفرى بودم كه همراه حضرت ختمى مرتبت به روز عيد قربان حضور داشتيم . پيامبر ما را فرمان داد كه هر يك درمى نهاديم و گوسپندى به هفت درم خريديم و گفتيم اى رسول خدا به خدا سوگند كه گران خريديم ، پيامبر فرمود ، همانا بهترين قربانىها گران‌تر و فربه‌تر آن است . و سپس دستور داد كه يك مرد يك دست گوسپند و يك مرد دست ديگر گوسپند و يك مرد يك پاى آن و مردى ديگر پاى ديگر گوسپند را گرفتند و دو مرد ديگر هر كدام يك شاخ گوسپند را در دست گرفت و مرد هفتم گلوى گوسپند را بريد و همگى تكبير گفتيم .\r\n\r\nثوبان بن يمرد\r\nصحابى و معروف به ذو الاصابع و از مردم يمن است . او از جمله نيروهاى امدادى است كه در بيت المقدس شام سكونت گزيد .\r\nوليد بن مسلم مىگويد ، عثمان بن عطاء ، از پدرش از ابو عمران از ذو الاصابع ما را خبر داد كه مىگفته است * به پيامبر عرض كردم اى رسول خدا اگر به زنده ماندن پس از\r\n\r\n","description":"","footnote":"","page_name":" 432 ","page_number":450},
  {"content":"\r\n\r\n( 1 ) رحلت شما گرفتار آمدم براى سكونت به كجايم فرمان مىدهى ؟ فرمود ساكن بيت المقدس باش شايد خداوند تو را فرزندانى ارزانى دارد كه آن مسجد را آباد بدارند . بامدادان و شبانگاه در آن آمد و شد كنند .\r\n\r\nمازن بن خيثمة\r\nاز گفتهء اسماعيل بن عياش از صفوان بن عمرو ، از عمرو بن قيس بن ثور بن مازن بن خيثمه مرا خبر دادند كه مىگفته است * مازن بن خيثمه و هنبل پدر بزرگ زمل را معاذ بن جبل روزى كه ميان قبيله‌هاى سكون و سكاسك فرود آمده به جنگ ايشان فرستاده است و آن دو چندان جنگ كرده‌اند كه مردم مسلمان شده‌اند ، معاذ آنان را به حضور رسول خدا ( ص ) فرستاده است و آن حضرت ميان قبايل سكون و سكاسك عقد برادرى بسته است .\r\n\r\nابو حنش انصارى\r\nاو همان كسى است كه پيامبر ( ص ) به او فرموده‌اند به فكر اميرى مباش .\r\n\r\nابو ريحانه انصارى\r\nاو هم صحابى است . از گفتهء ابو يمان حمصى ، از جرير بن عثمان ، از سعيد بن مرشد ما را خبر داد كه عبد الرحمان بن حوشب از ثوبان بن شهر حديث مىكرد كه مىگفته است * كريب بن ابرهه همراه عبد الملك بن مروان در ناحيه دير مرّان روى بامى نشسته بود ، سخنى از كبر و غرور به ميان آمد ، كريب گفت از ابو ريحانه شنيدم كه مىگفت از رسول خدا شنيدم فرمود « چيزى از كبر وارد بهشت نمىشود » در اين ميان كسى گفت اى رسول خدا من دوست مىدارم دستگيرهء تازيانه بند كفشم زيبا باشد و خود را با آن مىآرايم . پيامبر ( ص ) فرمودند « آن كار از كبر نيست ، خداوند جميل است و زيبايى را دوست مىدارد ، كبر اين است كه حق را به تمسخر گيرند و با چشم خود مردم را خوار و كوچك سازند » .\r\n\r\n","description":"","footnote":"","page_name":" 433 ","page_number":451},
  {"content":"\r\n\r\n( 1 )\r\n\r\nذو مخمر\r\nبرادرزادهء نجاشى است . در برخى از احاديث نام او را ذو مخبر نوشته‌اند و همان ذو مخمر صحيح است و در بيشتر روايات هم همينگونه است ، او از مردم يمن است و اندكى افتخار مصاحبت با رسول خدا را داشته است . ذو مخمر بعدها ساكن شام شده و مردم از او روايت كرده‌اند .\r\nروح بن عبادة و محمد بن مصعب از گفتهء اوزاعى ، از حسان بن عطيّه ، از خالد بن معدان ، و محمد بن مصعب با اسناد ديگرى از جبير بن نفير از ذو مخمر براى ما نقل كردند كه مىگفته است شنيدم پيامبر مىفرمود به زودى روميان با شما صلح مىكنند صلحى كه همراه زينهارى است .\r\n\r\nابو خيرة صباحى\r\nاو هم افتخار مصاحبت با پيامبر ( ص ) داشته است و محمد بن حمران از او روايتى نقل كرده است . او مىگويد داود بن مساور از معقل بن همام ، از ابو خيرة صباحى براى من حديث كرد كه مىگفته است * به حضور رسول خدا رفتيم و چون خواستيم برگرديم چوب اراكى به ما داد و فرمود با اين مسواك كنيد .\r\n\r\nعبد الله صنابحى\r\nسويد بن سعيد ، از حفص بن ميسرة ، از زيد بن اسلم ، از عطاء بن يسار ما را خبر داد كه مىگفته است * از عبد الله صنابحى شنيدم مىگفت از رسول خدا شنيدم مىفرمود « خورشيد از شاخ شيطان سر مىزند و چون طلوع مىكند قرين شاخ شيطان است و چون برمىآيد از آن فاصله مىگيرد و به هنگام و لحظه زوال با آن قرين مىشود و چون به سمت باختر مىرود از آن جدا مىشود ! در اين ساعات سه‌گانه نماز مگزاريد » .\r\n\r\n","description":"","footnote":"","page_name":" 434 ","page_number":452},
  {"content":"\r\n\r\n( 1 )\r\n\r\nقيس جذامى\r\nزيد بن يحيى بن عبيد الله دمشقى ، از ابن ثوبان ، از پدرش ، از مكحول ، از كثير بن مرّة ، از قيس جذامى كه اندكى افتخار مصاحبت داشته است ما را خبر داد كه مىگفته است * رسول خدا ( ص ) فرمود ، همين كه نخستين قطرهء خون شهيد ريخته مىشود شش نعمت به او ارزانى مىشود ، از همهء خطاهاى او چشم پوشى مىشود ، جايگاه خويش را در بهشت مىبيند ، حور العين به همسرى او داده مىشود ، از فزع اكبر امان مىيابد ، از عذاب گور زينهارى مىيابد ، جامهء ايمان زيور بخش او مىشود .\r\n\r\nبسر بن جحّاش قرشى\r\nيزيد بن هارون از جرير بن عثمان ، از عبد الرحمان بن ميسره ، از جبير بن نفير ، از بسر بن جحاش ما را خبر داد كه مىگفته است * رسول خدا ( ص ) روزى بر كف دست خود آب دهان انداخت و انگشت بر آن نهاد و گفت خداوند متعال مىفرمايد « اى آدمى زاده ! كجا مىتوانى مرا عاجز و ناتوان سازى كه تو را از چنين چيزى - نطفه - آفريدم و چون تو را راست قامت و معتدل قرار دادم ميان دو جامه خراميدى و آرامگاه تو دل زمين خواهد بود ، مال گرد آوردى و از بخشيدن آن خوددارى كردى و چون جانت به گلو رسيد - و در اين هنگام پيامبر اشاره به گلوى خود كرد - مىگويى اينك صدقه مىدهم ، حال چه هنگام صدقه دادن است .\r\nيزيد بن هارون مىگفت هر چند برخى از محدثان گفته‌اند از ابن جحاش ولى همان بسر بن جحاش است .\r\n\r\nسلمة بن نفيل حضرمى\r\nبرخى از محدثان نسبت او را سكونى گفته‌اند .\r\nسليمان بن عبد الرحمان دمشقى از وليد بن مسلم ، از محمد بن مهاجر انصارى ، از وليد بن عبد الرحمان جرشى از جبير بن نفير ، از سلمة بن نفيل حضرمى ما را خبر داد كه\r\n\r\n","description":"","footnote":"","page_name":" 435 ","page_number":453},
  {"content":"\r\n\r\n( 1 ) مىگفته است * خداوند براى پيامبر ( ص ) فتحى پيش آورد ، من به حضور ايشان رفتم و چندان نزديك شدم كه جامه‌ام به جامهء ايشان مىخورد . گفتم اى رسول خدا ! اسبها را يله و رها كرده‌اند و سلاح را گوشه‌يى نهاده‌اند و مىگويند جنگ به پايان رسيده و بار بر زمين نهاده است ، پيامبر فرمودند ياوه مىگويند ، هم اكنون گاه جنگ فرا رسيده است ، هم اكنون ، خداوند همواره دلهاى كسانى را كه با شما جنگ مىكنند به بيم مىاندازد و شما را پيروزى بر ايشان مىدهد و تا هنگام فرا رسيدن فرمان خدا - رستخيز - آنان همينگونه‌اند و جايگاه اسلام و خانهء آن شام است .\r\nگويد اشعث بن شعبه هم ، از ارطاة بن منذر ، از ضمرة بن حبيب ، از خالد بن اسد بن حبيب از سلمة بن نفيل حديث ديگرى نقل مىكند كه مىگفته است * از پيامبر ( ص ) پرسيدم آيا تاكنون از آسمان براى تو غذا آمده است ؟ فرمود آرى ، پرسيدم آيا چيزى از آن باقى نمىماند ؟ فرمود چرا . پرسيدم با آن چه مىشود ؟ فرمود به آسمان برده مىشود .\r\n\r\nيزيد بن اسد\r\nبن كرز بن عامر بن عبد الله بن عبد شمس بن غمغمة بن جرير بن شق كاهن بن صعب بن يشكر بن رهم بن افرك بن نذير بن قسر بن عبقر بن انمار كه همان بجيلة است ، او به حضور پيامبر آمده و از آن حضرت يك روايت نقل كرده كه چنين است .\r\nعثمان بن محمد بن ابى شيبه ، از هشيم ، از ابو حكم يسار ما را خبر داد كه مىگفته است * از خالد قسرى شنيدم كه مىگفت پدرم از پدر بزرگم براى من حديث كرد كه مىگفته است پيامبر ( ص ) به من فرمود « اى يزيد بن اسد ! براى مردم همان چيزى را دوست بدار كه براى خود دوست مىدارى » .\r\nواقدى و جز او گفته‌اند يزيد بن اسد نه در كوفه ساكن شده و نه از كسانى بوده كه به روزگار عمر بن خطاب در كوفه براى خود زمينى را مشخص كرده‌اند ، او ساكن شام شده است . خالد بن عبد الله بن يزيد قسرى از فرزندزادگان اوست كه براى وليد بن عبد الملك ولايت مكه را و براى هشام بن عبد الملك ولايت عراق را عهده‌دار بوده و براى خود در كوفه زمينهايى را مشخص كرده است و در آن شهر براى خود خانه ساخته است و بسيارى از اعقاب او در آن شهر باقى مانده‌اند .\r\n\r\n","description":"","footnote":"","page_name":" 436 ","page_number":454},
  {"content":"\r\n\r\n( 1 )\r\n\r\nغطيف بن حارث كندى\r\nمعن بن عيسى ، از معاوية بن صالح ، از يونس بن سيف از غطيف بن حارث كندى ما را خبر داد كه مىگفته است * بسيار چيز را كه فراموش كرده‌ام ولى اين را فراموش نكرده‌ام كه رسول خدا ( ص ) را ديدم كه نماز مىگزارد و دست راستش روى دست چپش قرار داشت . « 1 »\r\nمالك بن اسماعيل ، از عبد السلام بن حرب ، از اسحاق بن عبد الله بن ابى فروة ، از مكحول ، از عائذ الله بن ابى ادريس از غطيف كه همان ابو غطيف و صحابى رسول خداست ما را خبر داد كه مىگفته است * حضرت ختمى مرتبت فرموده است هر كس بدعت و حادثه‌يى در اسلام پديد آورد زبانش را ببريد .\r\n\r\nبشير بن عقربه جهنى\r\nكنيه‌اش ابو يمان بوده است .\r\nسعيد بن منصور ما را خبر داد و گفت حجر بن حارث غسّانى كه از مردم رمله است از عبد الله بن عوف كنانى كه كارگزار عمر بن عبد العزيز بر رملة بوده است ما را خبر داد كه مىگفته است * روزى كه عمرو بن سعيد بن عاص را « 2 » كشته‌اند حضور داشته و خود شنيده است كه عبد الملك بن مروان بن بشير بن عقربه جهنى گفته است امروز به سخنرانى تو نيازمندم برخيز و سخن بگو ! بشير در پاسخ گفته است من خود شنيدم رسول خدا مىفرمود « هر كس به سخنرانى قيام كند و هدفى جز رياكارى و به گوش ديگران رساندن - آوازه - نداشته باشد خداوند به روز رستخيز او را در جايگاه رياكاران و آوازه خواهان برپاى مىدارد » .\r\n\r\n\r\n","description":"","footnote":"\r\n( 1 ) موضوع تكتف يعنى دست بر دست نهادن در نماز در مذهب شيعه پذيرفته نيست و در مذاهب ديگر هم مورد اختلاف است و بايد به كتابهاى فقهى مفصل به ويژه كتابهاى خلاف مراجعه كرد .\r\n( 2 ) براى آگهى بيشتر در مورد كشتن اين مرد و اينكه عبد الملك به دست خويش او را سر بريده است به تاريخ طبرى ، ج 6 ، ص 140 چاپ محمد ابو الفضل ابراهيم و ترجمهء نهاية الارب ، ج 6 ، ص 82 به قلم اين بنده مراجعه فرماييد .\r\n","page_name":" 437 ","page_number":455},
  {"content":"\r\n\r\n( 1 )\r\n\r\nجلاح\r\nمحمد بن سعد مىگويد گمان مىكنم نام پدرش اشد باشد .\r\nسليمان بن عبد الرحمان دمشقى ، از وليد بن مسلم ، از محمد بن عبد الله نصرى ، از مسلمة بن عبد الله جهنى ، از خالد بن جلاح از پدرش ما را خبر داد كه مىگفته است * در بازار كار مىكرديم ، پيامبر ( ص ) آمد و مردى را آوردند و سنگسار شد - حد رجم بر او جارى شد - در اين هنگام مرد ديگرى آمد و از ما خواست كه او را به جايگاه آن مرد سنگسار شده راهنمايى كنيم - لابد مقصود آرامگاه اوست - ما او را راهنمايى نكرديم بلكه او را پيش پيامبر ( ص ) برديم و گفتيم اين مرد آمده و از جايگاه آن خبيثى كه امروز او را سنگسار فرمودى مىپرسد ، پيامبر فرمودند « خبيث مگوييد به خدا سوگند كه او در پيشگاه خداوند پاكيزه‌تر و خوشبوتر از مشگ است » . « 1 »\r\n\r\nعطيّة بن عمرو سعدى\r\nاز قبيله بنى سعد است ، وليد بن مسلم مىگويد ابن جابر ، از عروة بن محمد بن عطيه سعدى ، از پدرش از پدر بزرگش عطيه ما را حديث كرد كه مىگفته است همراه تنى چند از قبيلهء بنى سعد بن ليث به حضور رسول خدا رفتيم ، آن حضرت به من فرمود « هر چه را خداوند به تو عطا مىفرمايد بگير - به همان بسنده كن - و از مردم چيزى مخواه كه دست بالا بخشنده و دست زير بخشش‌پذير است و اموال خدا مورد درخواست و بخشش است » و پيامبر ( ص ) با لهجه و لغت خود ما با من سخن فرمود . « 2 »\r\n\r\n\r\n","description":"","footnote":"\r\n( 1 ) لابد منظور اين است كه تسليم شدن و پذيرش اجراى حكم و حدّ شرعى مايهء آمرزش است .\r\n( 2 ) رسول خدا به جاى استفاده از واژهء عطا از واژهء « نطا » استفاده فرموده است كه لهجه و واژهء يمنى است ، با توجه به توضيح ابن اثير در النهايه ذيل كلمهء « نطا » ترجمه شد .\r\n","page_name":" 438 ","page_number":456},
  {"content":"\r\n\r\n( 1 )\r\n\r\nعتبة بن عمرو سلمى\r\nوليد بن مسلم ، از صفوان بن عمرو سكسكى ، از ابو مثنى املوكى ، از خود عتبة بن عمرو سلمى نقل مىكند كه مىگفته است * شنيدم پيامبر ( ص ) مىفرمود « بهشت را هشت در و دوزخ را هفت در است » . « 1 »\r\n\r\nنؤاس بن سمعان كلابى *\r\n\r\nعصمت\r\nصحابى رسول خدا ( ص ) است . از گفتهء ابو يمان حمصى ، از جرير بن عثمان ، از ابو وليد از هر هوزنى ، از عصمت صحابى « 2 » رسول خدا ( ص ) مرا خبر دادند كه او در نماز خود - يعنى در قنوت - از فتنه مغرب زمين به خدا پناه مىبرده است .\r\n\r\nغرفة بن حارث كندى\r\nعبد الرحمان بن مهدى مىگويد ، ابن مبارك از حرملة بن عمران از عبد الله بن حارث ازدى مرا خبر داد كه مىگفته است * از غرفة بن حارث كندى شنيدم مىگفت در حجة الوداع در حضور رسول خدا بودم ، شتران تنومند قربانى را آوردند ، پيامبر فرمودند ابو الحسن را فراخوانيد ، على عليه السلام را فرا خواندند ، پيامبر به او فرمود پايين زوبين را در دست بگير و پيامبر ( ص ) خود بالاى زوبين را گرفتند و هر دو با يك ديگر شتران را نحر كردند و چون تمام شد رسول خدا ( ص ) بر استر خود سوار شد و على را كه خدايش از او خشنود باد پشت سر خويش سوار كرد . « 3 »\r\n\r\n\r\n","description":"","footnote":"\r\n( 1 ) در آيهء 43 ، سورهء پانزدهم - حجر ، هم شمار درهاى دوزخ آمده است كه مىفرمايد « لها سبعة ابواب » .\r\n( 2 ) خوانندگان گرامى توجه دارند كه نام عصمت بر مردان و زنان نهاده مىشده است و مىشود .\r\n( 3 ) شمار شتران قربانى رسول خدا ( ص ) را شصت و شش يا صد نوشته‌اند . به بحار الانوار ، ج 21 ، ص 389 مراجعه شود .\r\n","page_name":" 439 ","page_number":457},
  {"content":"\r\n\r\n( 1 )\r\n\r\nشرحبيل بن اوس\r\nاز ابو يمان حمصى ، از جرير بن عثمان ، از ابو الحسن ، از شرحبيل بن اوس كه از اصحاب رسول خدا بوده است مرا خبر دادند كه مىگفته است * پيامبر ( ص ) سه بار فرمود هر كس باده نوشيد او را تازيانه زنيد ، و اگر بر آن كار برگشت او را بكشيد .\r\n\r\nحابس بن سعد طايى\r\nاز گفتهء ابو يمان حمصى ، از جرير بن عثمان ، از عبد الله بن عابر مرا خبر دادند كه مىگفته است * حابس بن سعد كه اندكى محضر پيامبر ( ص ) را درك كرده بود سحرگاه و پيش از دميدن صبح وارد مسجد شد و ديد گروهى از مردم در صدر مسجد نماز مىگزارند ، گفت ايشان ريا كاران و خود نمايانند ، شما را به كعبه پروردگار سوگند كه ايشان را بترسانيد و از آن جا دور سازيد كه هر كس آنان را بترساند از خدا و پيامبرش فرمان بردارى كرده است ، مردان هر يك پشت سر آنان مىرفت و يكى از ايشان را از صف جلو مسجد به عقب مىراند .\r\nگويد و گفته مىشود هنگام سحر فرشتگان در صف جلو مسجد نماز مىگزارند . « 1 »\r\n\r\nجبلة بن ازرق\r\nصحابى پيامبر ( ص ) است ، عبد الله بن صالح ، از معاوية بن صالح از راشد بن سعد از جبلة بن ازرق كه از ياران حضرت ختمى مرتبت است نقل مىكند كه مىگفته است * پيامبر ( ص ) كنار ديوارى پر سنگ نماز گزارد ، نماز ظهر يا نماز عصر بود هنگامى كه دو ركعت را گزارده بود كژدمى بيرون آمد و ايشان را گزيد ، مردم بر آن حضرت تعويذ آويختند ، چون بهبود يافت فرمود خدايم شفا داد و ارتباطى به تعويذ شما ندارد .\r\n\r\n\r\n","description":"","footnote":"\r\n( 1 ) لابد تشكيل صفوف پيش از اذان صبح و نماز گزاردن پيش از حلول وقت به نظر حابس شگفت‌انگيز آمده است ؟\r\n","page_name":" 440 ","page_number":458},
  {"content":"\r\n\r\n( 1 )\r\n\r\nابن مسعده\r\nاز فرماندهان سپاههاست ، عبد الرزاق بن همام مىگويد ، ابن جريج از عثمان بن ابى سليمان ، از ابن مسعدة كه از فرماندهان سپاههاست ما را خبر داد كه مىگفته است * شنيدم پيامبر مىفرمود « من سالخورده و سنگين وزن شده‌ام در انجام ركوع و سجود بر من پيشى مگيريد و هر كس به ركوع من نرسيد در قيام متصل به ركوع من آن را انجام دهد » .\r\n\r\nعمارة بن زعكرة\r\nوليد بن مسلم مىگويد ، عفير بن معدان مرا خبر داد كه از ابو دوس يحصبى شنيده است كه از ابن عائذ يحصبى ، از عمارة بن زعكرة نقل كرده كه مىگفته است * شنيدم رسول خدا مىفرمود « خداوند متعال مىفرمايد همانا بندهء خوب من كه سراپا بندهء من باشد كسى است كه همواره و به گاه رويارويى با هماورد هم مرا ياد كند » « 1 »\r\n\r\nابو سلمى\r\nچوپان رسول خدا ( ص ) بوده است .\r\nسليمان بن عبد الرحمان دمشقى از گفتهء وليد بن مسلم از عبد الرحمان بن يزيد بن جابر ، از عبد الله بن علاء زبر ، از ابو سلام اسود ما را خبر داد كه مىگفته است * از ابو سلمى چوپان پيامبر چنين شنيدم ، ابن جابر در حديث خود افزوده است كه ابو سلمى را در مسجد كوفه ديدم و چنين شنيدم كه مىگفت پيامبر مىفرمود « به‌به به پنج چيز كه چه اندازه در ترازوى عمل سنگين و پرارزش است ، سبحان اللّه ، و الحمد لله ، و لا إله الا الله ، و الله اكبر « 2 » ، و\r\n\r\n\r\n","description":"","footnote":"\r\n( 1 ) شمار احاديث قدسى در طبقات چندان فراوان نيست و گاهى مانند اين حديث ديده مىشود .\r\n( 2 ) خوانندگان گرامى توجه دارند كه همين تسبيحات اربعه را در هفت ركعت از نماز مىخوانيم و چه خوب است با توجه و خلوص بيشتر گزارده آيد ، اين حديث را سيوطى هم در جامع الصغير ، به شمارهء 3129 نقل كرده و در پابرگ منابع آن كه سنن نسايى و مسند احمد و مستدرك حاكم نيشابورى است ذكر شده است .\r\n","page_name":" 441 ","page_number":459},
  {"content":"\r\n\r\n( 1 ) پنجمى مرگ فرزند شايسته و صالح كه از شخص مسلمانى بميرد و او آن را در راه خدا حساب كند » .\r\n\r\nعريب\r\nاز گفتهء محمد بن شعيب بن شاپور ، از سعيد بن سنان ، از يزيد بن عبد الله بن عريب از پدرش از پدر بزرگش عريب مرا خبر دادند كه مىگفته است * دربارهء اين بخش از آيهء ششم سورهء انفال كه خداوند مىفرمايد « و كسان ديگرى جز ايشان كه شما آنان را نمىشناسيد و خداوند مىشناسدشان » از حضرت ختمى مرتبت پرسيدند كه منظور چه كسانى هستند ، فرمود يعنى جن و جنيان . « 1 »\r\nو با همين سلسله سند نقل شده است كه رسول خدا فرموده است ، جنيان كسى را كه در خانه‌اش اسب گزينه‌يى داشته باشد آزار نمىدهند و تباه نمىسازند . « 2 »\r\nو باز با همين سلسله سند نقل شده است كه از حضرت ختمى مرتبت دربارهء آيهء دويست و هفتاد و چهارم سورهء بقره كه مىفرمايد « كسانى كه اموال خود را نهان و آشكار مىبخشند براى آنان پاداششان در پيشگاه خدايشان خواهد بود و بيمى بر ايشان نيست و نه اندوهگين مىشوند » پرسيدند فرمود « اسب داران و سواركاران‌اند » . و با همين سلسله سند آمده است كه پيامبر فرموده است « به يال و كاكل اسب تا روز رستخيز خير بسته است و دارندگان اسب در آن باره يارى داده مىشوند » . « 3 »\r\nو با همين اسناد آمده است كه پيامبر فرموده است « كسى كه بر اسب هزينه مىكند چون كسى است كه دستش براى صدقه دادن گشاده باشد و آن را نبندد ، ادرار و پشكل اسب به روز رستخيز چون مشك ناب خوشبوست » . « 4 »\r\n\r\n\r\n","description":"","footnote":"\r\n( 1 ) طبرى هم در تفسير اين آيه همينگونه گفته است ؛ به ترجمه تفسير طبرى ، ص 589 به اهتمام حبيب يغمايى ، 1342 ش مراجعه شود .\r\n( 2 ) به شمارهء 3652 جامع الصغير سيوطى و نيز در مسند ابو يعلى و معجم طبرانى آمده و مصححان جامع الصغير افزوده‌اند كه حديث ضعيفى است .\r\n( 3 ) به جامع الصغير سيوطى ، شمارهء 4159 و 4160 هم آمده است و در پابرگ افزوده‌اند كه از عريب نقل شده و حديث صحيحى است .\r\n( 4 ) به جامع الصغير سيوطى ، شمارهء 4159 و 4160 هم آمده است و در پابرگ افزوده‌اند كه از عريب نقل شده و حديث صحيحى است .\r\n","page_name":" 442 ","page_number":460},
  {"content":"\r\n\r\n( 1 )\r\n\r\nابو رهم بن قيس اشعرى\r\nاو از افراد اشعرىهاست كه همراه ابو موسى اشعرى به حضور رسول خدا كه در آن هنگام در خيبر بوده است رسيده‌اند ايشان پنجاه و چهار تن بودند كه شش تن آنان از برادران قبيله عك بوده‌اند ، آنان مسلمان شده‌اند و به افتخار مصاحبت رسول خدا رسيده‌اند ، ابو رهم پس از رحلت رسول خدا به شام كوچ كرده و آنجا ساكن شده است .\r\n\r\nسهم بن عمرو اشعرى\r\nاو هم همراه كسانى بوده كه با ابو موسى اشعرى به حضور رسول خدا ( ص ) كه در خيبر بوده است رسيده‌اند ، سهم بن عمرو مسلمان شد و با پيامبر ( ص ) مصاحبت كرد و پس از آن به شام رفت و ساكن آن سرزمين شد .\r\n\r\nعمرو بن مالك عكّى\r\nدايىهاى او از اشعرىهايند ، او نيز همراه ابو موسى اشعرى به حضور پيامبر آمد و مسلمان و از اصحاب شد . او پدر مالك بن عمرو است . مطهر بن حى عكّى مىگفته است كه * عمرو بن مالك دايى مادر او بوده است .\r\n\r\nرفاعة بن زيد جذامى\r\nاو به عنوان نمايندگى به حضور پيامبر ( ص ) آمد و مسلمان شد ، رسول خدا او را پاداش داد . « 1 »\r\nرفاعه روزگارى در مدينه ماند و قرآن فرا گرفت و سپس از پيامبر استدعا كرد كه نامه‌يى همراه او براى قومش صادر و ايشان را به اسلام فرا خواند ، قوم او شتابان پذيرفتند ، در همان\r\n\r\n\r\n","description":"","footnote":"\r\n( 1 ) اندازهء اين پاداش معمولا دوازده وقيه و نيم نقره بوده است .\r\n","page_name":" 443 ","page_number":461},
  {"content":"\r\n\r\n( 1 ) هنگام رسول خدا ( ص ) زيد بن حارثه را براى سريه‌يى به آن ناحيه گسيل فرموده بود زيد بر ايشان حمله كرده گروهى را كشته بود و گروهى را به اسيرى گرفته بود .\r\nرفاعه در حالى كه ابو يزيد بن عمرو ، و ابو اسماء بن عمرو ، و سويد بن زيد و ثعلبة بن عدى كه از قوم او بودند و برادرش بردع بن زيد او را همراهى مىكردند به حضور پيامبر باز آمد ، نامه را به ايشان ارائه داد و آن حضرت را به آنچه زيد بن حارثه كرده بود خبر داد ، پيامبر فرمود كشتگان را چه كنم ؟ ابو يزيد گفت ، اى رسول خدا شما زندگان را رها فرماييد و كسانى را كه كشته شده‌اند زير پا مىنهيم - از خون‌بهاى آنان چشم پوشى مىكنيم - پيامبر فرمود ، ابو يزيد راست مىگويد ، حضرت ختمى مرتبت على عليه السلام را پيش زيد فرستاد و او اسيران را آزاد كرد و اموالى را كه از آنان گرفته شده بود به آنان برگرداند .\r\n\r\nفروة بن عمرو جذامى\r\nواقدى از گفتهء ابو بكر ، از زامل بن عمرو ما را خبر داد كه مىگفته است * فروة بن عمرو جذامى كارگزار قيصر بر شهر عمان ناحيه بلقاء بوده است ، رسول خدا ( ص ) براى هرقل و براى حارث بن ابى شمّر نامه نوشته بود و براى او ننوشته بود ، فروه مسلمان شد و براى حضرت ختمى مرتبت نامه نوشت « 1 » و مسلمان شدن خود را به اطلاع رساند و از پيش خود فرستاده‌يى از قوم خويش به نام مسعود بن سعد برگزيد و او را به حضور پيامبر فرستاد ، او استرى به نام فضّه - سيمتن - و خرى كه يعفور نام داشت و اسبى به نام ظرب - تناور و بلند بالا - و چند جامه كتان و قبايى ديبا كه تارهاى زرين داشت به عنوان هديه فرستاده بود كه رسول خدا نامه و هديه‌هاى او را پذيرا شدند و پاسخ نامه‌اش را براى او نوشتند و به مسعود كه فرستادهء او بود دوازده وقيه و نيم پاداش دادند ، و چون خبر اسلام فروة بن عمرو به قيصر رسيد ، او را احضار كرد و به زندان انداخت و در زندان درگذشت و چون مرد پيكرش را بر دار كشيدند . « 2 »\r\n\r\n\r\n","description":"","footnote":"\r\n( 1 ) براى آگهى از متن هر دو نامه به ترجمهء وثائق ، ص 99 ، به قلم اين بنده مراجعه فرماييد .\r\n( 2 ) نويرى در نهاية الارب ، ج 18 ، ص 28 متن عربى و ترجمه به قلم اين بنده ، ج 3 ، ص 35 و ابن هشام در سيره ، ج 4 ، ص 238 ضمن آوردن پاره‌يى از سروده‌هاى فروه چگونگى اعدام و بر دار كشيدن پيكرش را آورده‌اند و صحيح‌تر به نظر مىرسد .\r\n","page_name":" 444 ","page_number":462},
  {"content":"\r\n\r\n( 1 )\r\n\r\nعبد الله بن سفيان ازدى « 1 »\r\n\r\nابو عنبة خولانى\r\nاز ابو يمان حمصى ، از اسماعيل بن عياش ، از محمد بن زياد ، از خود ابو عنبه خولانى مرا خبر دادند كه مىگفته است * موهاى سبيل و ريش خود يا موهاى سر خويش را فرو هشته و بلند نگهداشتم تا كنار بتى كه داشتيم كوتاه كنم - بتراشم - و خداوند آن كار را چندان به تأخير انداخت كه آن را در اسلام تراشيدم .\r\n\r\nابو سفيان مدلوك\r\nسليمان بن عبد الرحمان دمشقى از گفتهء مطر بن علاء فزارى دمشقى ما را خبر داد كه مىگفته است * عمه‌ام كه نامش امة يا امية و دختر ابو الشعثاء بوده و قطبه كنيزك ما هر دو گفتند كه از ابو سفيان مدلوك شنيديم مىگفت همراه وابستگان خود به حضور پيامبر ( ص ) رفتيم من هم همراه آنان مسلمان شدم ، رسول خدا ( ص ) مرا فرا خواند و بر جلو سرم دست كشيد و براى من به خير و بركت دعا فرمود ، عمه‌ام و كنيزك ما مىگفتند موهاى جلو سر ابو سفيان كه پيامبر بر آن دست كشيده بودند سياه باقى مانده بود و ديگر موهاى او سپيد شده بود .\r\n\r\nهانى همدانى\r\nسليمان بن عبد الرحمان دمشقى ، از خالد بن يزيد بن عبد الرحمان بن ابى مالك همدانى از\r\n\r\n\r\n","description":"","footnote":"\r\n( 1 ) احتمال مىرود كه در اين گونه موارد افتادگى باشد ، ابن اثير در اسد الغابة ، ج 3 ، ص 175 نوشته است كه عبد الله بن سفيان ساكن حمص شده و از اصحاب رسول خدا بوده است .\r\n","page_name":" 445 ","page_number":463},
  {"content":"\r\n\r\n( 1 ) پدرش از گفتهء پدر بزرگش هانى ما را خبر دادند كه مىگفته است * از يمن به حضور پيامبر ( ص ) آمده و مسلمان شده است و آن حضرت دست بر سرش كشيده و براى او دعا فرموده‌اند و او را در خانه يزيد بن ابى سفيان مسكن داده‌اند ، و هنگامى كه ابو بكر يزيد بن ابى سفيان را به شام روانه كرد هانى همراه او به شام رفت .\r\n\r\nابو مريم غسانى\r\nاو پدر بزرگ ابو بكر بن عبد الله بن ابى مريم است كه وليد بن مسلم و جز او از او روايت كرده‌اند .\r\nاز بقية بن وليد از ابو بكر بن عبد الله بن ابى مريم ما را خبر دادند كه مىگفته است * پدرم از پدرش براى من نقل كرد كه مىگفته است در محضر پيامبر گلوله بزرگ سنگى را پرتاب كرده است و پيامبر را خوش آمده است و براى او دعا فرموده است .\r\n\r\nابو مريم\r\nمردى از قبيله اسد است كه از اصحاب پيامبر بوده است . هشام بن عمار مىگويد ، صدقة بن خالد قرشى از يزيد بن ابى مريم ، از قاسم بن ابى مخيمرة ، از قول مردى از قبيله اسد كه فلسطينى و كنيه‌اش ابو مريم بوده است براى من حديث كرد كه پيش معاويه بن ابى سفيان رفته است ، معاويه پرسيده است چه نعمتى - چه حديثى - براى ما دارى ؟ ابو مريم گفت حديثى كه آن را از رسول خدا شنيده‌ام كه مىفرمود « هر كه را خداوند بر چيزى از مسلمانان ولايت و حكومت دهد و او خود را از برآوردن نياز و درد و درماندگى آنان كنار بكشد و رو پنهان كند روز رستخيز خداوند از برآوردن نياز و گرفتارى و درماندگى او رو پنهان مىكند » .\r\n\r\nعبد الرحمان بن عائش حضرمى\r\nاو همان كسى است كه روايت مىكند شنيده است پيامبر فرموده‌اند « خداى خود را در بهترين صورت ديدم » . « 1 »\r\n\r\n\r\n","description":"","footnote":"\r\n( 1 ) توجه داريد كه اين گونه روايات را متكلمان گوناگون تأويل كرده‌اند .\r\n","page_name":" 446 ","page_number":464},
  {"content":"\r\n\r\n( 1 )\r\n\r\nابو رهم بيماعى *\r\n\r\nربيعة بن عمرو جرشى\r\nدر پاره‌يى از احاديث آمده است كه ربيعه از اصحاب پيامبر ( ص ) بوده و از ايشان روايت كرده است ، گويد محدثى مورد اعتماد بوده و به ماه ذى حجه سال شصت و چهار در مرغزار راهط كشته شده است .\r\n\r\nعبد الله بن سيدان سلمى\r\nگفته‌اند كه او گاهگاهى پيامبر ( ص ) را مىديده است او روايت مىكند كه پشت سر ابو بكر و عمر نماز جمعه گزارده و خطبه و نماز پيش از نصف النهار بوده و با عثمان نماز گزارده و خطبه و نمازش پيش از زوال بوده است . « 1 »\r\n\r\nخالد بن حواترى\r\nاو از حبشه و از اصحاب حضرت ختمى مرتبت بوده است .\r\n\r\nعمير بن جابر\r\nبن غاضرة بن اشرس كندى ، او را اندك مصاحبتى بوده است و موهاى خود را با حنا خضاب مىبسته است .\r\n\r\nحشرج\r\n\r\n\r\n","description":"","footnote":"\r\n( 1 ) معنى اين روايت براى اين بنده روشن نيست .\r\n","page_name":" 447 ","page_number":465},
  {"content":"\r\n\r\n( 1 ) پيامبر ( ص ) او را به هنگام كودكى در آغوش گرفته - بر دامن خود نهاده - و بر سرش دست كشيده و براى او دعا فرموده‌اند .\r\n\r\nيكصد و هفت تن مرد\r\n\r\nطبقه نخست از مردم شام ، پس از اصحاب رسول خدا صلى الله عليه و آله و سلّم\r\n\r\nجنادة بن ابى اميه ازدى\r\nاو ابو بكر و عمر و معاذ را ديده و از ايشان حديث حفظ كرده است ، او محدثى مورد اعتماد و اهل جهاد بوده است .\r\nمحمد بن عمر واقدى مىگويد جنادة به سال هشتاد در خلافت عبد الملك بن مروان درگذشته است .\r\n\r\nابو عفيف\r\nخودش مىگويد ابو بكر را در حالى كه با مردم بيعت مىكرد ديدم - در آن حال پيش او آمدم .\r\n\r\nجبير بن نفير حضرمى\r\nكنيه‌اش ابو عبد الرحمان و از مردم دوره جاهلى است . به روزگار خلافت ابو بكر صديق مسلمان شد ، او در احاديثى كه روايت كرده مورد اعتماد است ، او به سال هشتاد در خلافت عبد الملك بن مروان درگذشته و از عمرو معاذ و ابو درداء و ابو ثعلبه رضى الله عنهم روايت كرده است .\r\n\r\n","description":"","footnote":"","page_name":" 448 ","page_number":466},
  {"content":"\r\n\r\n( 1 ) از گفتهء ابو يمان از جرير بن عثمان از سليم بن عامر مرا خبر دادند كه مىگفته است * از آغاز اسلام از آن استقبال كردم و همواره ميان مردم نكوكار و تبهكار مىبينم .\r\nمحمد بن سعد مىگويد ، از عبد الله بن صالح ، از معاوية بن صالح مرا خبر دادند كه * ابو الزاهريه و ابن جبير مىگفته‌اند هرگز نديديم كه جبير در انجمن قوم خود بنشيند .\r\n\r\nسفيان بن وهب\r\nخولانى ، عمر بن خطاب را ديده است .\r\n\r\nذو الكلاع\r\nنامش سميفع و نام پدرش حوشب است .\r\n\r\nيزيد بن عميرة زبيدى\r\nبرخى از اهل نظر او را از قبيلهء كلب دانسته‌اند ، او شاگرد و پيوسته به معاذ بوده و گاه ابو بكر و عمر را مىديده و ان شاء اللّه مورد اعتماد بوده است .\r\n\r\nعبد الرحمان بن غنم بن سعد اشعرى\r\nان شاء اللّه مورد اعتماد بوده است ، عمر بن خطاب او را براى آموختن فقه به مردم شام به آنجا گسيل داشت ، او معاذ بن جبل را ديده و از او روايت كرده است .\r\n\r\nپدرش : غنم بن سعد\r\nاز كسانى است كه از اشعرىها همراه ابو موسى به حضور پيامبر ( ص ) رسيدند ، غنم با پيامبر مصاحبت داشت و پس از ايشان در يكى از جنگها كشته شد .\r\n\r\n","description":"","footnote":"","page_name":" 449 ","page_number":467},
  {"content":"\r\n\r\n( 1 )\r\n\r\nمالك بن يخامر ألهانى\r\n« 1 » كه گفته‌اند به سكسكى هم معروف بوده است ، از ياران و شاگردان معاذ و ان شاء اللّه مورد اعتماد بوده است به روزگار حكومت عبد الملك بن مروان درگذشته است .\r\n\r\nأوسط بن عمرو بجلى\r\nاو پدر اسماعيل بن اوسط است ، ابو بكر را ديده و از او روايت كرده و محدثى كم حديث بوده است .\r\n\r\nابو عذبة حضرمى\r\nگويد من يكى از چهار تن حاجيان شام بودم كه پيش عمر بن خطاب رفتم و سپس حديثى از او دربارهء مردم عراق نقل مىكند كه به آنها كه پيش عمر آمده‌اند در حضور همين شاميان چه گفته است - و آن حديث چنين است .\r\nابو يمان از جرير بن عثمان ، از عبد الرحمان بن ميسرة ، از ابو عذبه حضرمى نقل مىكند كه مىگفته است * من چهارمين كس از چهار نفر شاميانى بودم كه به حج آمده بوديم و پيش عمر بن خطاب رفتيم ، همان هنگام كه ما پيش او بوديم خبر آمد كه مردم عراق به حاكم و امام خود سنگ‌ريزه زده‌اند ، عمر اين امام را به عوض امامى ديگر فرستاده بود كه بر او هم سنگ‌ريزه زده بودند ، عمر خشمگين براى نماز بيرون آمد و در نماز خود از ناراحتى سهو كرد . سپس روى به مردم كرد و پرسيد چه كسى از شاميان اينجا حضور دارند ؟ من و يارانم برخاستيم . عمر گفت اى مردم شام براى سركوب مردم عراق مجهّز شويد كه ميان ايشان شيطان تخم نهاده و جوجه برآورده است ، سپس گفت خدايا آنان كار را بر من مشتبه و دشوار ساختند ، من هم با آنان همانگونه رفتار مىكنم . خدايا زودتر آن غلام\r\n\r\n\r\n","description":"","footnote":"\r\n( 1 ) الهان : هم نام منطقه و هم نام قبيله‌يى است ، به منتهى الارب مراجعه فرماييد .\r\n","page_name":" 450 ","page_number":468},
  {"content":"\r\n\r\n( 1 ) ثقفى - حجاج بن يوسف - را بر ايشان بگمار ، همان كسى كه ميان ايشان به احكام دوره جاهلى حكم خواهد كرد از نيكوكارشان چيزى را نخواهد پذيرفت و از گنهكارشان گذشت نخواهد كرد . « 1 »\r\n\r\nعمير بن اسود\r\nاو از ابو درداء دربارهء خوراك اهل كتاب پرسيده است و از معاذ بن جبل هم روايت كرده و كم حديث و مورد اعتماد بوده است .\r\n\r\nابو بحريه كندى\r\nنامش عبد اللّه و نام پدرش قيس بوده است و خودش مىگفته است براى درك محضر معاذ بن جبل به شام آمدم .\r\n\r\nعمرو بن اسود سكونى\r\nاو از عمر بن خطاب و معاذ بن جبل روايت كرده و او را حديثهايى است .\r\n\r\nعاصم بن حميد سكونى\r\nشاگرد و همنشين معاذ بن جبل بوده است و از معاذ به نقل از حضرت ختمى مرتبت روايتى دربارهء تأخير نماز عشاء نقل كرده است .\r\n\r\nغضيف بن حارث كندى\r\n\r\n\r\n","description":"","footnote":"\r\n( 1 ) اين روايت نبايد درست باشد زيرا در منابع تا آنجا كه اين بنده اطلاع دارد داستان ريگ زدن كوفيان و عراقيان به پيشوايان حكومتى از روزگار عثمان ثبت شده است .\r\n","page_name":" 451 ","page_number":469},
  {"content":"\r\n\r\n( 1 ) محدثى مورد وثوق بوده است .\r\nابو يمان حمصى از صفوان بن عمرو نقل مىكرد كه مىگفته است * چون بيمارى غضيف سخت و محتضر شد گروهى از مشايخ - محدثان سالخورده - از ناحيه جند به عيادتش آمدند . غضيف گفت كسى ميان شما نيست كه سورهء يس را بخواند ؟ صالح بن شريح سكونى كه حاضر بود شروع به خواندن يس كرد ، چهل آيه از آن را بيشتر نخوانده بود كه غضيف درگذشت ، مشايخ مىگفتند هر گاه سوره يس كنار محتضر - ميت - خوانده شود خداوند به بركت آن سوره كار را بر او سبك و آسان مىفرمايد .\r\nابو يمان از صفوان بن عمرو ، از سليم بن عامر كلاعى نقل مىكند كه مىگفته است * هر گاه خالد بن يزيد در محل حكومت خود نبوده يا بيمار بوده است به ابو اسماء غضيف بن حارث كه پدر اسماء ثمالى است فرمان مىداده است با مردم نماز بگزارد ، لشكريان و مردم جند هم وقتى مىشنيدند كه او نماز مىخواند به نماز مىآمدند و آن نماز چنان بود كه به سبب بلندى صداى غضيف موعظه و اندرش را مردم دورترين جاى مسجد مىشنيدند و مىگفتند اين نماز گنگ نيست ، غضيف مىگفت اى مردم مىدانيد گروگان شما چيست و در گرو چه چيزى هستيد ؟ همانا كه اين گروگان سيم و زر نيست ، اگر سيم و زر هم مىبود خوش مىداشتيد كه گردنهايتان بسته زنجير خوشىهاى زر و سيم نباشد و حق تعالى مىفرمايد « هر كس گروگان چيزى است كه به دست آرد » « 1 » شما همگان مردمى آماده براى سفريد - سفر مرگ - هر كس مركوبش فرا رسد كوچ مىكند و بدانيد كه در اين سفر بازگشت به سوى خداوند است .\r\nگويد غضيف به روزگار حكومت مروان درگذشت .\r\n\r\nابو عبد اللّه صنابحى « 2 »\r\nشاگرد و همنشين عبادة بن صامت است .\r\nعمر بن سعيد از سعيد بن عبد العزيز ، از يزيد بن بهرام نقل مىكرد كه مىگفته است\r\n\r\n\r\n","description":"","footnote":"\r\n( 1 ) آيهء چهلم از سورهء مدثر ، ميبدى در كشف الاسرار چه نيكو ترجمه كرده است « هر تنى به كرد خويش گروگان است » .\r\n( 2 ) صنابح : نام يكى از شاخه‌هاى قبيله بزرگ مراد است . به ابن حزم ، جمهرة انساب العرب ، ص 477 ، چاپ عبد السلام محمد هارون مراجعه شود .\r\n","page_name":" 452 ","page_number":470},
  {"content":"\r\n\r\n( 1 ) * صنابحى به او گفته است ، اى يزيد بن بهرام اگر در خانه‌ام سه روز ماندى ، مرا به خاك مسپار تا آنكه گور دست نخورده‌يى براى من پيدا كنى ، و پيش از من كسى را در آن به خاك نسپرده باشد ، به اصطلاح زمين بكر باشد .\r\n\r\nمعدان بن ابى طلحة يعمرى\r\nاو از عمر بن خطاب روايت كرده و مورد اعتماد بوده است .\r\n\r\nعمرو بن حارث عنسى\r\nاو از عمر بن خطاب پرسيد كسانى از ما كه حج مىگزارند از كجا محرم شوند ؟ عمر گفت از ذو الحليفة . « 1 »\r\n\r\nحارث بن معاويه كندى\r\nاو پيش عمر بن خطاب رفت و رواياتى از او شنيد ، عمر هم دربارهء شام و مردمش از او پرسيد و او عمر را آگاه مىكرد ، او از عمر روايت هم كرده است .\r\n\r\nيزيد بن اسود جرشى\r\nاز ابو يمان مرا خبر دادند كه از گفتهء صفوان بن عمرو از سليم بن عامر خبائرى نقل مىكرده كه مىگفته است * به هنگام بيرون آمدن معاويه بن ابى سفيان خشك سالى شد و آسمان از بارش ايستاد دمشقيان دعاى باران انجام دادند . گويد چون معاويه بر منبر نشست ، پرسيد يزيد بن اسود جرشى كجاست ؟ مردم او را ندا دادند و او در حالى كه آرام گام برمىداشت جلو آمد ، معاويه او را فرمان داد تا از منبر بالا رود و كنار پاهاى او بنشيند ، معاويه سپس\r\n\r\n\r\n","description":"","footnote":"\r\n( 1 ) دهكده‌يى در شش ميلى مدينه كه همان مسجد شجره است و ميقات مردم مدينه و مردم شام است . به معجم البلدان ، ج 3 ، ص 329 ، چاپ مصر مراجعه شود .\r\n","page_name":" 453 ","page_number":471},
  {"content":"\r\n\r\n( 1 ) چنين گفت ، پروردگارا امروز بهترين و فاضل‌ترين خود را در پيشگاه تو شفيع مىآوريم .\r\nپروردگارا ما يزيد بن اسود جرشى را شفيع قرار مىدهيم ، سپس افزود كه اى يزيد دستهاى خود را به پيشگاه پروردگار بلند كن ، يزيد دستهاى خود را برافراشت و مردم هم چنان كردند . به زودى از سوى باختر ابرى برخاست و باد وزيدن گرفت و چندان آب فرو ريخت كه نزديك بود از فراوانى باران مردم به خانه‌هاى خود نرسند ! ! « 1 »\r\n\r\nشرحبيل بن سمط\r\nيزيد بن هارون ، از جرير بن عثمان ، از عبد الرحمان بن ابى عوف جرشى ، از عبد اللّه بن يحيى هوزنى ما را خبر داد كه مىگفته است * همراه حبيب بن مسلمه فهرى در تشييع جنازه شرحبيل شركت كردم ، او كسى بود كه به روزگار حكومت عثمان بن عفان زمينهاى حمص را براى بار دوم يا آخرين بار تقسيم نموده بود ، گويد حبيب بن مسلمه فهرى جلو آمد و او چنان بلند بالا بود كه گويى سوار بر اسب است و به ما گفت بر جنازه اين برادرتان نماز بگزاريد و با جديت او را دعا كنيد - براى او آمرزش بخواهيد - و از جمله دعاهاى شما اين جملات باشد كه خدايا اين روح پاك بر آيين حنيف و مسلمان را بيامرز و او را از آنانى قرار بده كه توبه كرده و از راه تو پيروى نموده‌اند و او را از عذاب آتش و دوزخ محفوظ بدارد « 2 » ، سپس گفت از خداوند طلب يارى و پيروزى بر دشمن بخواهيد .\r\n\r\nابو سلام اسود\r\nاو از حمص به دمشق كوچ كرد و مىگفت در دمشق بركت دو برابر مىشود .\r\n\r\nكعب الاحبار بن ماتع\r\n\r\n\r\n","description":"","footnote":"\r\n( 1 ) ابن اثير مىگويد برخى گفته‌اند يزيد صحابى بوده است ولى ثابت نشده است ، ياقوت در معجم البلدان ذيل كلمهء جرش نوشته است : ضحاك بن قيس در جنگ مرج راهط او را به دعاى باران واداشت و يزيد همراه او در آن جنگ كشته شد .\r\n( 2 ) برگرفته از بخشى از آيه هفتم ، سورهء چهلم - مؤمن است .\r\n","page_name":" 454 ","page_number":472},
  {"content":"\r\n\r\n( 1 ) كنيه‌اش ابو اسحاق و از خاندان ذى رعين قبيله حمير و بر آيين يهود بود اسلام آورد و به مدينه آمد سپس به شام رفت و در حمص ساكن شد و در آن شهر به سال سى و دو به روزگار خلافت عثمان بن عفان درگذشت .\r\nيزيد بن هارون و عفان بن مسلم هر دو از گفتهء حماد بن سلمه ، از على بن زيد ، از سعيد بن مسيب ما را خبر دادند كه مىگفته است * عباس بن عبد المطلب به كعب گفت چه چيز تو را از اسلام آوردن به روزگار پيامبر ( ص ) و ابو بكر مانع آمد كه اينك به روزگار عمر مسلمان شدى ؟ پاسخ داد كه پدرم بخشهايى از تورات را براى من نوشت و به من داد و گفت به آنچه در اين است عمل كن ، پدرم ديگر كتابهاى خويش را مهر كرد و مرا به حق پدر بر فرزند سوگند داد كه آن مهر را نشكنم و آنها را نگشايم ، در اين روزگار كه ديدم اسلام روز به روز آشكارتر مىشود و در آن عيبى نديدم با خود گفتم شايد پدرت پاره‌يى از علوم و حقايق را از تو پوشيده و نهان داشته باشد چه خوب است آنها را بخوانم مهر را شكستم و صفت محمد ( ص ) و امت او را در آن كتابها ديدم و اينك مسلمان شدم ، كعب الاحبار با عباس دوست شد .\r\nخليل بن عمر عبدى از گفتهء پدرش به نقل از قتاده ما را خبر داد كه مىگفته است * كعب در حكومت عمر اسلام آورده است .\r\nگويد ابو درداء از كعب الاحبار سخن به ميان آورد و گفت پيش اين پسر زن حميرى دانش بسيارى است .\r\n\r\nيزيد بن شجرة رهاوى\r\nاو و همراهانش به سال پنجاه و هشت و روزگار حكومت معاوية بن ابى سفيان در دريا - يكى از جنگهاى دريايى - كشته شدند .\r\n\r\nحارث بن عبد ازدى سلوكى\r\nشاگرد معاذ بوده و او را حديثهايى است .\r\n\r\n","description":"","footnote":"","page_name":" 455 ","page_number":473},
  {"content":"\r\n\r\n( 1 )\r\n\r\nطبقه دوّم از تابعان در شام\r\n\r\nعبد اللّه بن محيريز\r\nمحمد بن عمر واقدى ما را گفت كه شنيدم عبد اللّه بن جعفر مىگفت ، عبد اللّه بن محيريز قبيصة بن ذؤيب را ديد و به او گفت اى ابو اسحاق ! مرزها را به حال خود رها كرده‌ايد و سپاهها را به جنگ در منطقه حرم و مصعب بن زبير گسيل داشته‌ايد ، قبيصه گفت زبانت را نگهدار كه چنين نشده است ، همان هنگام عبد الملك بن مروان او را احضار كرد ، او را با چشم و روى بسته پيش عبد الملك آوردند و مقابل عبد الملك برپا داشتند . عبد الملك گفت اين چه سخنى است كه گفته‌اى كه از آن ميان فرات و عريش مصر - رود نيل - به لرزه در آمده است ؟ سپس نسبت به بعد اللّه بن محيريز نرم شد و گفت خاموش باش ، زيرا اين سخن گفتن براى كسى كه خلافت را براى قريش مىداند و بردبارى و خرد را در آنان مىبيند شايسته نيست ، گويد عبد اللّه در آن روز جان سالم به در برد .\r\n\r\nقبيصة بن ذؤيب بن حلحلة\r\nكنيه‌اش ابو اسحاق و از خاندان قمير خزاعه و محدثى ثقه بوده است ، زهرى از او روايت كرده است . قبيصه مهردار عبد الملك بن مروان بوده و هموست كه زهرى را پيش عبد الملك بن مروان برد و براى او مقررى و پاداش تعيين كرد و زهرى از ياران قبيصه بود ، قبيصه در شام به سال هشتاد و شش يا هشتاد و هفت در پايان حكومت عبد الملك بن مروان درگذشت .\r\n\r\nكثير بن مرّة حضرمى\r\nكنيه‌اش ابو شجرة و محدثى ثقه بوده است .\r\n\r\n","description":"","footnote":"","page_name":" 456 ","page_number":474},
  {"content":"\r\n\r\n( 1 ) عبد اللّه بن صالح از گفتهء ليث بن سعد از يزيد بن ابى حبيب نقل مىكرد كه كثير بن مره در حمص همراه سپاهى بود كه سپاه مقدّم نام داشت و آنجا محضر هفتاد تن از اصحاب رسول خدا ( ص ) را كه در جنگ بدر شركت كرده بودند درك كرده بود .\r\nعبد العزيز بن مروان براى كثير بن مره نوشت احاديثى را كه از اصحاب حضرت ختمى مرتبت شنيده است براى او بنويسد و بفرستد به جز احاديث ابو هريره را كه پيش ما موجود است .\r\n\r\nابو مسلم خولانى\r\nنامش عبد اللّه و نام پدرش ثوب و محدثى ثقه است كه به روزگار حكومت يزيد بن معاويه درگذشته است .\r\nمسلم بن ابراهيم از هشام دستوايى از قتاده ما را خبر داد كه مىگفته است * كعب الاحبار ابو مسلم خولانى را ديد و از او پرسيد اى ابو مسلم ! اهل كجايى ؟ گفت اهل عراقم ، پرسيد از كجاى عراق ؟ گفت از مردم بصره‌ام .\r\n\r\nابو ادريس خولانى\r\nنامش عائذ اللّه و نام پدرش عبد اللّه است . يحيى بن معين ما را خبر داد كه ابو ادريس خولانى در سال جنگ حنين متولد شده است ، پرسيدم چه كسى اين موضوع را به شما خبر داده است ؟ گفت از گفتهء شاميان آشكار است ، ابو ادريس محدثى ثقه بوده است و گاه از زهرى روايت كرده است .\r\n\r\nيعلى بن شداد بن اوس بن ثابت انصارى\r\nاو از اعقاب برادر حسان بن ثابت شاعر است ، يعلى ان شاء اللّه مورد اعتماد بوده است و گاهى از او روايت شده است .\r\n\r\n","description":"","footnote":"","page_name":" 457 ","page_number":475},
  {"content":"\r\n\r\n( 1 )\r\n\r\nعبد الرحمان بن عمرو سلمى\r\nبه سال يكصد و ده و روزگار حكومت هشام بن عبد الملك درگذشته است .\r\n\r\nشهر بن حوشب اشعرى\r\nمحمد عمر واقدى ما را خبر داد كه * شهر بن حوشب به سال يكصد و دوازده درگذشته است . او در حديث ضعيف بوده است .\r\nابو عبد اللّه شامى ما را خبر داد و گفت * از عبد الحميد بن بهرام پرسيدم شهر بن حوشب چه سالى درگذشته است ؟ گفت سال نود و هشت .\r\n\r\nعبد اللّه بن عامر يحصبى\r\nمحدثى كم حديث بوده و به سال يكصد و دوازده درگذشته است .\r\n\r\nقاسم بن عبد الرحمان\r\nكنيه‌اش ابو عبد الرحمان و آزاد كرده و وابسته جويريه دختر ابو سفيان بن حرب بوده است و گفته شده كه آزاد كرده و وابسته معاوية بن ابو سفيان بوده است ، او را حديث بسيارى است .\r\nدر يكى از احاديث شامىها آمده است كه او محضر چهل تن از شركت كنندگان در جنگ بدر را درك كرده است ، او به سال يكصد و دوازده و دورهء حكومت هشام بن عبد الملك در گذشته است .\r\nهشام بن عمار ، از صدقة بن خالد ، از ابن جابر نقل مىكند كه مىگفته است * ابو عبد الرحمان قاسم را ديدم كه موهاى سپيدش را خضاب نمىبست و رنگ آن را تغيير نمىداد .\r\n\r\n","description":"","footnote":"","page_name":" 458 ","page_number":476},
  {"content":"\r\n\r\n( 1 )\r\n\r\nمسلم بن مشكم\r\nنويسنده ابو درداء بوده و از ابو درداء و معاوية روايت كرده است و عبد اللّه بن علاء بن زيد از او روايت كرده است .\r\n\r\nمسلم بن قرظة اشجعى\r\nاو از عموى خود عوف بن مالك اشجعى روايت كرده است .\r\n\r\nسعيد بن هانى خولانى\r\nكنيه‌اش ابو عثمان و ان شاء اللّه ثقه بوده است ، او به سال يكصد و بيست و هفت درگذشته است .\r\n\r\nابو الزاهرية حضرمى\r\nبرخى نسبت او را حميرى گفته‌اند . نامش حدير و نام پدرش كريب و محدثى پر حديث و ان شاء اللّه مورد اعتماد بوده است . به سال يكصد و بيست و نه هنگام حكومت مروان بن محمد مرده است .\r\n\r\nعبد اللّه بن مخمر\r\nابو يمان از جرير بن عثمان ، از ابن ابى عوف از عبد اللّه بن مخمر نقل مىكرد كه بر روى منبر بوده و ديده است كه مردم جامه‌هاى رنگارنگ و نو پوشيده‌اند چنين گفته است * چه آراستگى و چه زيبايى ! آن هم پس از تنگدستى و افسردگى و به دست نياوردن بردها و پوستها و دستارهاى كم ارزش ، اينك شما رخشان و آراسته شده‌ايد و مردم خاك آلود و\r\n\r\n","description":"","footnote":"","page_name":" 459 ","page_number":477},
  {"content":"\r\n\r\n( 1 ) ژوليده‌اند . مردم بايد پرداخت كنند و شما بگيريد ! و مردم با زحمت كره دام‌ها را پرورش دهند و شما سوار شويد و آنان بريسند و ببافند و شما بپوشيد و آنان بكارند و بدروند و شما بخوريد !\r\n\r\nحجاج بن عبد ثمالى\r\nدر دوره حكومت عبد الملك بن مروان درگذشته است .\r\n\r\nكلثوم بن هانى كندى\r\nاز رديح بن سعيد بن عبد العزيز به نقل از ابو زرعه شيبانى روايت شده است كه به كلثوم بن هانى گفته شد اى ابو سهل براى ما حديث نقل كن و چون او را مىخواستند بر آن كار بگمارند - به مسند نقل حديث بنشانند - از به خود شيفتگى ترسيد و گفت در اين دل من هيچ خيرى نيست ، چه بسيار احاديثى كه شنيده مىشود و سپس فراموش مىگردد .\r\nابو زرعه شيبانى مىگويد اگر مىخواست بر آن كار توانا بود و انجام مىداد .\r\nضمرة بن ربيعه از ابو زرعه شيبانى نقل مىكند كه كلثوم بن هانى مىگفته است * هر گاه يكى از دوستان و برادران تو به كار حكومتى گماشته شد به او بگو عليك السلام - كنايه از اينكه با او بدرود كن و برايش سلامت آرزو كن .\r\n\r\nحكيم بن عمير\r\nاو پدر احوص بن حكيم شامى و محدثى نامور و كم حديث بوده است .\r\nابو يمان از صفوان بن عمرو نقل مىكند كه مىگفته است * بر پيشانى حكيم نشان سجده مىديدم .\r\n\r\nنوف بكالى\r\nموسى بن اسماعيل ، از جعفر بن سليمان ، از ابو عمران از نوف بكالى ما را خبر داد ، و نوف پسر همسر كعب الاحبار بود .\r\n\r\n","description":"","footnote":"","page_name":" 460 ","page_number":478},
  {"content":"\r\n\r\n( 1 )\r\n\r\nتبيع\r\nاو هم پسر زن كعب بوده و كنيه ابو عبيد و به قولى ديگر ابو عامر داشته است . تبيع مرد عالمى بوده كتابهاى - مسيحيان و يهوديان - را خوانده و از كعب مطالب بسيارى شنيده بود .\r\n\r\nمسلم بن كبيس\r\nنام پدرش را به صورت مصغر يعنى كبيس هم نوشته‌اند ، كنيه‌اش ابو حسنه بوده است . از عمرو بن صفوان كه از روايت كنندگان از اوست نقل شده است كه مسلم براى مردم با كمال ميل و بدون اينكه مزد و پاداشى شرط كند قرآن مىنوشت . پس از تمام شدن اگر چيزى به او مىدادند مىگرفت و گر نه از هيچ كس مزدى درخواست نمىكرد .\r\n\r\nطبقهء سوم\r\n\r\nمكحول دمشقى\r\nوليد بن مسلم از گفتهء عبد اللّه بن علاء ما را خبر داد كه مىگفته است * از مكحول شنيدم مىگفت ، من برده عمرو بن سعيد بن عاص بودم او مرا به مردى از قبيلهء هذيل در مصر بخشيد و آن شخص در مصر نعمت بر من ارزانى داشت و من هنگامى از مصر بيرون آمدم كه مىپنداشتم هيچ علمى در آن سرزمين نمانده است مگر اينكه آن را شنيده‌ام ! ! سپس به مدينه رفتم و از آن شهر بيرون نيامدم تا هنگامى كه گمان بردم در آن شهر دانشى نمانده است مگر اينكه آن را شنيده‌ام و سپس شعبى را ديدم و چنويى نديده‌ام . « 1 »\r\n\r\n\r\n","description":"","footnote":"\r\n( 1 ) دربارهء مكحول گوناگون سخن گفته‌اند و گروهى از جمله خود محمد بن سعد او را در حديث ضعيف شمرده‌اند . براى آگهى بيشتر به ذهبى ، ميزان الاعتدال ، شمارهء 8749 مراجعه فرماييد .\r\n","page_name":" 461 ","page_number":479},
  {"content":"\r\n\r\n( 1 ) وليد بن مسلم از گفتهء نمير بن عقبه عبسى ما را خبر داد كه مىگفته است * از مكحول شنيدم مىگفت ، شش ماه پيش شريح آمد و شد داشتم و دربارهء هيچ چيز از او نپرسيدم و فقط به گوش دادن مواردى كه قضاوت مىكرد و حكم مىداد بسنده كردم .\r\nوليد بن مسلم از سعيد و ابن جابر ما را خبر داد كه هر دو از مكحول شنيده‌اند كه مىگفته است * انس بن مالك را در مسجد دمشق ديدم گفتم اين مردى از اصحاب رسول خداست سزاوار نيست كه بر او سلام ندهم و چيزى از او نپرسم ، بر او سلام دادم و پرسيدم آيا پس از ديدن يا حمل كردن جنازه بايد وضو گرفت ؟ گفت هم اكنون در حال نماز گزاردنيم بعد هم به نماز گزاردن بر مىگرديم چرا بايد با ديدن جنازه وضو گرفت - در اين ميان ارزش و موضوع وضو چيست ؟\r\nعمر بن سعيد از سعيد بن عبد العزيز ما را خبر داد كه مىگفته است * بر انگشت مكحول انگشترى آهنى ديده كه روكش نقره داشته است به گونه‌يى كه چيزى از آهن ديده نمىشده است و نقش آن اين جمله بوده است كه پروردگارا مكحول را از آتش دور بدار .\r\nمعن بن عيسى از عبد اللّه بن راشد شامى ما را خبر داد كه مىگفته است * مكحول را ديدم كه انگشترى بر دست چپ داشت .\r\nفضل بن دكين ، از محمد بن راشد ما را خبر داد كه مىگفته است مكحول هنگامى كه نماز مىگزارده طيلسان خود را بسيار فرو مىهشته است .\r\nعمر بن سعيد ، از سعيد بن عبد العزيز ما را خبر داد كه * براى مكحول مقررى ساليانه معين شده بود آن را مىگرفت و در راه جهاد با دشمن خدا به كار مىبرد و با آن خود را تواناتر مىساخت .\r\nابو يمان بن سعيد بن عبد العزيز مىگفته است * مكحول به ديدار ابن هشام آمد و ابن هشام او را بر مركبهاى بريد سوار كرد .\r\nمحمد بن مصعب قرقسانى ما را خبر داد كه معقل بن عبد الاعلى قرشى كه از خاندان ابى معيط است مىگفته * شنيدم مكحول به مردى مىگفت اين آشوب و هيجان چه كرده است ؟\r\nكس ديگرى از اهل علم مىگويد ، مكحول از مردم كابل و گرفتار لكنت و قدرى مذهب و در حديث و روايت ضعيف بوده است .\r\nعمر بن سعيد ما را خبر داد كه * مكحول به سال يكصد و هيجده درگذشته است و\r\n\r\n","description":"","footnote":"","page_name":" 462 ","page_number":480},
  {"content":"\r\n\r\n( 1 ) كس ديگرى جز او گفت كه مكحول به سال يكصد و سيزده درگذشته است .\r\nحريش بن قاسم مىگفت خالد بن يزيد بن ابى مالك مىگفت * پدرم روز مرگ مكحول كه به سال يكصد و دوازده بود مرا پشت سر خود بر مركوبش سوار كرد .\r\n\r\nرجاء بن حيوة\r\nدر اردن ساكن بود و محدثى مورد اعتماد و عالم و فاضل و بسيار دانش شمرده مىشد .\r\nمحمد بن عبد اللّه انصارى ، از گفتهء ابن عون ما را خبر داد كه مىگفته است * رجاء بن حيوه حديث را حرف به حرف - بدون فزونى و كاستى - نقل مىكرد .\r\nسليمان پدر داود طيالسى از گفتهء شعبه ، از محمد بن عبد اللّه بن ابى يعقوب ما را خبر داد كه مىگفته است * مردى ضمن بيان حديثى مىگفت كنيه رجاء بن حيوه ابو نصر بوده است .\r\nسليمان بن حرب از جرير بن حازم ما را خبر داد كه مىگفته است * رجاء بن حيوه را ديدم كه موهاى سرش قرمز و موهاى ريشش سپيد بود . « 1 »\r\n\r\nخالد بن معدان كلاعى\r\nمحدثى ثقه بوده است .\r\nقبيصة بن عقبه از گفته سفيان از ثور ما را خبر داد كه خالد بن معدان مىگفته است * هيچ موجودى در دريا و خشكى نيست كه مرا از مرگ برهاند ، اگر مرگ نشانه‌يى مىبود كه به سوى آن بدوند و مسابقه دهند من نخستين كس بودم كه به سوى آن پيشى مىگرفتم مگر اينكه كسى با فزونى نيروى خود بر من پيشى گيرد .\r\nابو يمان از صفوان بن عمرو نقل مىكرد كه مىگفته است * بر پيشانى خالد بن معدان نشان سجده ديده است .\r\n\r\n\r\n","description":"","footnote":"\r\n( 1 ) آيا اين رجاء بن حيوة همان دولتمرد امويان است كه مهردار و دبير سليمان بن عبد الملك بوده است و در ترجمهء اخبار الطوال در ص 372 و تاريخ طبرى ، ج 6 ، صص 156 ، 181 ، 466 ، 550 چاپ محمد ابو الفضل ابراهيم ، بيروت از او و اهميت او سخن رفته است ؟ !\r\n","page_name":" 463 ","page_number":481},
  {"content":"\r\n\r\n( 1 ) اسماعيل بن عياش از صفوان بن عمرو ، از خالد بن معدان نقل مىكرد كه مىگفته است * ريش خود را با رنگ زرد خضاب مىبسته است .\r\nمحمد بن سعد مىگويد ، همگى گفته‌اند كه * خالد بن معدان به سال يكصد و سه و هنگام حكومت يزيد بن عبد الملك در گذشته است .\r\nيزيد بن هارون ما را خبر داد كه خالد بن معدان در حالى كه روزه داشت در گذشت .\r\n\r\nعبد الرحمان بن جبير بن نفير حضرمى\r\nگر چه مورد اعتماد بوده است ولى برخى از مردم احاديث او را ناشناخته مىشمرند ، او به سال يكصد و هيجده به هنگام حكومت هشام بن عبد الملك مرده است .\r\n\r\nراشد بن سعد حميرى\r\nاز مردم حمص و مورد اعتماد بوده و به سال يكصد و هشت به هنگام حكومت هشام بن عبد الملك در گذشته است .\r\n\r\nعبادة بن نسىّ كندى\r\nمورد اعتماد بوده و به سال يكصد و هيجده و روزگار حكومت هشام بن عبد الملك در گذشته است .\r\n\r\nسعيد بن مرثد\r\nاو از كسانى است كه در جنگ صفين حضور داشته و جرير بن عثمان از او روايت كرده است .\r\n\r\n","description":"","footnote":"","page_name":" 464 ","page_number":482},
  {"content":"\r\n\r\n( 1 )\r\n\r\nنمير بن اوس اشعرى\r\nاو در دمشق قاضى و محدثى كم حديث بوده و به سال يكصد و بيست و دو و هنگام حكومت هشام بن عبد الملك در گذشته است .\r\n\r\nسليمان بن حبيب محاربى\r\nمحدثى كم حديث بوده و به سال يكصد و بيست و شش در گذشته است .\r\n\r\nعبد الله بن ابى زكريا خزاعى\r\nمحدثى مورد اعتماد و از مردم دمشق و كم حديث و شركت كننده در جهاد بوده است ، به سال يكصد و هفده و روزگار حكومت هشام بن عبد الملك در گذشته است .\r\nگويد هشام بن عمار از صدقة بن خالد از ابن جابر نقل مىكند كه مىگفته است * عبد الله بن ابى زكريا را ديدم كه رنگ سپيد موهاى خود را تغيير نمىداد .\r\n\r\nعبد الرحمان بن ميسرة حضرمى\r\nگويد كه اسماعيل بن عياش از گفتهء جرير بن عثمان از گفتهء خود عبد الرحمان بن ميسرة نقل مىكرد كه مىگفته است * پيامبر ( ص ) را خواب ديدم و گفتم اى رسول خدا براى من دعا كنيد كه گنجايش فراگيرى حديث و فهم آن را داشته باشم ، آن حضرت براى من دعا فرمود هرگز چيزى را نمىشنوم مگر اينكه در حافظه‌ام باقى مىماند - و بر آن پاىبند مىزنم كه نگريزد .\r\n\r\nابو مخرمة سعدى\r\nگويد هشام بن عمّار از صدقة بن خالد از ابن جابر نقل مىكرد كه مىگفته است * ابو مخرمه\r\n\r\n","description":"","footnote":"","page_name":" 465 ","page_number":483},
  {"content":"\r\n\r\n( 1 ) را ديدم كه رنگ موهاى سپيدش را تغيير نمىداد .\r\n\r\nسليمان بن موسى اشدق\r\nكنيه‌اش ابو ايوب و محدثى مورد اعتماد بوده و ابن جريج او را ستوده است ، معتمر بن سليمان از گفته برد نقل مىكند كه مىگفته است * محدثان به هنگام حج پيش عطاء جمع مىشدند و سليمان بن موسى مسائل را براى ايشان مىپرسيد ، سليمان به سال يكصد و نوزده و روزگار حكومت هشام بن عبد الملك در گذشت .\r\n\r\nابو راشد حبرانى\r\nاز قبيله حمير است . اسماعيل بن عياش از صفوان بن عمرو نقل مىكند كه ابو راشد موهاى ريش خود را با رنگ زرد خضاب مىبسته است .\r\n\r\nعبد الله بن قيس لخمى\r\nبه سال يكصد و بيست و چهار در گذشته است .\r\n\r\nيحيى بن ابى عمرو شيبانى\r\nكنيه‌اش ابو زرعه بوده است .\r\n\r\nعلى بن ابى طلحة\r\nاو تفسير را از ابن عباس روايت كرده است و مطالب او را معاوية بن صالح از او روايت كرده است .\r\n\r\n","description":"","footnote":"","page_name":" 466 ","page_number":484},
  {"content":"\r\n\r\n( 1 )\r\n\r\nيحيى بن جابر طائى\r\nاو را حديثهايى است به سال يكصد و بيست و شش به روزگار حكومت وليد بن يزيد بن عبد الملك در گذشته است .\r\n\r\nابو مثنى ضمضم املوكى\r\nاسماعيل بن عياش از صفوان بن عمرو ، از خود ابو مثنى ضمضم املوكى نقل مىكند كه مىگفته است * موهاى ريش خود را با رنگ زرد خضاب مىبسته است . « 1 »\r\n\r\nيونس بن سيف\r\nمحدثى نامور بوده و او را حديثهايى است به سال يكصد و بيست در حكومت هشام بن عبد الملك در گذشته است .\r\n\r\nعبد الرحمان بن عريب حميرى\r\nاسماعيل بن عياش از صفوان بن عمرو از عبد الرحمان بن عريب حميرى نقل مىكند كه مىگفته است * ريش خود را زرد مىكرده است ! !\r\n\r\nعمرو بن قيس كندى\r\nحديث او پسنديده بوده است ، محمد بن عمر واقدى مىگويد كه عمرو بن قيس به سال يكصد و بيست و پنج به روزگار حكومت وليد بن يزيد بن عبد الملك در گذشته است .\r\n\r\n\r\n","description":"","footnote":"\r\n( 1 ) به راستى جاى اندوه است كه اين همه دربارهء رنگ مو در اين كتاب سخن گفته مىشود ، اين سرگشتگان وادى رنگ سخنى ديگر براى گفتن نداشته‌اند ؟ اميد است بتوانيم از وادى رنگ كه رنگارنگ است بيرون آييم .\r\n","page_name":" 467 ","page_number":485},
  {"content":"\r\n\r\n( 1 )\r\n\r\nابو طلحة\r\nاو را حديثهايى است . واقدى مىگويد او به سال يكصد و بيست و چهار در گذشته است .\r\n\r\nابو عنبسة\r\nاو را حديثهايى است . واقدى مىگويد او به سال يكصد و بيست و چهار در گذشته است .\r\n\r\nابو عتبة كندى\r\nمحدثى كم حديث بوده است . واقدى مىگويد به سال يكصد و هيجده و هنگام حكومت هشام بن عبد الملك بن مروان در گذشته است .\r\n\r\nيزيد بن سمىّ\r\nمحدثى مورد اعتماد بوده است . واقدى مىگويد به سال يكصد و بيست و پنج و هنگام حكومت هشام بن عبد الملك در گذشته است . « 1 »\r\n\r\nمهاصر بن حبيب\r\nمحدثى نامور است به سال يكصد و بيست و هشت به هنگام حكومت مروان بن محمد در گذشته است .\r\n\r\n\r\n","description":"","footnote":"\r\n( 1 ) خوانندگان گرامى توجه دارند كه هشام بن عبد الملك در ماه ربيع الثانى سال 125 در گذشته است . ظاهرا عبارت « فى آخر » از قلم افتاده است .\r\n","page_name":" 468 ","page_number":486},
  {"content":"\r\n\r\n( 1 )\r\n\r\nطبقه چهارم\r\n\r\nعروة بن رؤيم لخمى\r\nمحدثى پر حديث بوده است و به سال يكصد و سى و دو در گذشته است .\r\n\r\nعطيّة بن قيس\r\nمحدثى نامور و او را حديثهايى بوده است . هشام بن عمّار از صدقة بن خالد ، از ابن جابر نقل مىكند كه گفته است عطية بن قيس را ديدم كه رنگ سپيد موهاى خود را تغيير نمىداد .\r\n\r\nازهر بن سعيد حرازى\r\nاز قبيلهء حمير و كم حديث بوده و به سال يكصد و بيست و نه در حكومت مروان بن محمد در گذشته است .\r\n\r\nسعيد بن هانى\r\nبه سال يكصد و بيست و نه در حكومت مروان بن محمد در گذشته است .\r\n\r\nاسد بن وداعه طائى\r\nاز مردم حمص و از محدثان قديمى است كه از ابو درداء روايت كرده است . او چندان زنده ماند كه به سال يكصد و سى و هفت در آغاز حكومت ابو جعفر منصور در گذشت .\r\n\r\n","description":"","footnote":"","page_name":" 469 ","page_number":487},
  {"content":"\r\n\r\n( 1 )\r\n\r\nبلال بن سعد\r\nمحدثى ثقه و مورد اعتماد بوده است . هشام بن عمّار از گفتهء صدقة بن خالد از ابن جابر نقل مىكند كه مىگفته است * بلال بن سعد را ديدم كه موهاى سپيد خود را تغيير رنگ نمىداد .\r\n\r\nوليد بن ابى مالك همدانى\r\nكنيه‌اش ابو العباس بوده و او را حديثهايى است . محل درس و بحث او در كوفه بوده است و همان جا به سال يكصد و بيست و پنج يا بيست و شش به هنگام حكومت وليد بن يزيد بن عبد الملك در هفتاد و دو سالگى در گذشته است .\r\n\r\nبرادرش : يزيد بن ابى مالك همدانى\r\nاو را هم حديثهايى است به سال يكصد و سى در حكومت مروان بن محمد و سالهاى پايانى حكومت امويان در دمشق به هفتاد و دو سالگى در گذشته است .\r\n\r\nخالد بن عبد الله بن حسين\r\nهشام بن عمار از صدقة بن خالد ، از ابن جابر نقل مىكند كه مىگفته است خالد بن عبد الله را ديدم كه رنگ سپيد موهايش را تغيير نمىداد .\r\n\r\nنعمان بن منذر غسّانى\r\nاز مردم دمشق و پر حديث بوده است و به سال يكصد و سى و دو در آغاز حكومت بنى هاشم - عباسيان - در گذشته است .\r\n\r\n","description":"","footnote":"","page_name":" 470 ","page_number":488},
  {"content":"\r\n\r\n( 1 )\r\n\r\nعمرو بن مهاجر\r\nبرده آزاد كرده و وابسته اسماء دختر يزيد بن سكن انصارى بوده و سالار پاسداران عمر بن عبد العزيز بوده است .\r\nمحمد بن عمر واقدى ، از معاوية بن صالح ما را خبر داد كه مىگفته است * از مهاجر پدر عمرو شنيدم كه مىگفت از اسماء دختر يزيد بن سكن كه برده آزاد كرده و وابسته او بودم شنيدم مىگفت از حضرت ختمى مرتبت شنيدم كه مىفرمود « پسران - فرزندان خود را - با شير دادن در دوران بار دارى خود پوشيده به كشتن مدهيد ، سوگند به كسى كه جان من در دست اوست اگر آنان با سواران ايرانى روياروى شوند از پاى در مىآيند و تباه مىشوند » . « 1 »\r\nواقدى مىگويد * مقصود اين است كه به هنگامى كه زنان كودكان را شير مىدهند باردار نشوند يا با آنان هم بستر نشوند .\r\nعمرو بن مهاجر محدثى مورد اعتماد بوده و او را حديثهاى بسيارى است ، او در هفتاد و چهار سالگى به سال يكصد و سى و نه به هنگام حكومت ابو جعفر منصور در گذشته است .\r\n\r\nبجير بن سعد\r\nمحدثى مورد اعتماد بوده است .\r\n\r\nابو لقمان حضرمى\r\nمحدثى نامور بوده است . واقدى مىگويد * به سال يكصد و سى در پايان حكومت مروان بن محمد در گذشته است .\r\n\r\n\r\n","description":"","footnote":"\r\n( 1 ) ابن اثير هم در كتاب النهايه ، ج 2 ، ص 118 توضيح داده است كه منظور منع و كراهت هم بسترى مردان با زنان شيرده است .\r\n","page_name":" 471 ","page_number":489},
  {"content":"\r\n\r\n( 1 )\r\n\r\nعارم بن ابى جشيب\r\nكم حديث بوده است .\r\n\r\nعلاء بن حارث\r\nهر چند كم حديث بوده ولى قديمىتر و داناتر شاگرد مكحول بوده است . او تا هنگامى كه گرفتار حواس‌پرتى نشده بود فتوى مىداد و به سال يكصد و سى و شش در پايان حكومت ابو العباس سفاح در گذشت .\r\n\r\nيحيى بن حارث ذمارى\r\nمحدثى كم حديث ولى عالم به قرائت در روزگار خود بوده و پيش او قرآن خوانده مىشد ، او در هفتاد سالگى به سال يكصد و چهل و پنج به هنگام حكومت منصور در گذشته است .\r\n\r\nحسين بن جابر\r\nاز محدثان قديمى است كه از ابو امامة و عبد الله بن بسر مازنى حديث شنيده و چندان زنده مانده است كه معاويه بن صالح از او روايت كرده است .\r\n\r\nصقر بن نسير\r\nمحدثى نامور بوده است و به سال يكصد و سى و سه در گذشته است .\r\n\r\n","description":"","footnote":"","page_name":" 472 ","page_number":490},
  {"content":"\r\n\r\n( 1 )\r\n\r\nسليم بن عامر\r\nمحدثى مورد اعتماد و قديمى و نامور بوده است ، ابو يمان از جرير بن عثمان از سليم بن عامر نقل مىكرد كه مىگفته است * به بيت المقدس مىرفتم در دمشق به ديدار ام درداء رفتم دستور داد دينارى به من پرداخت شود و افشره به من آشامانيد ، گفته‌اند سليم بن عامر به سال يكصد و سى در حكومت مروان بن محمد در گذشته است .\r\n\r\nابو عبيد الله\r\nهشام بن عمار از صدقة بن خالد از ابن جابر نقل مىكرد كه ابو عبيد الله را ديدم رنگ سپيد موهايش را تغيير نمىداد .\r\n\r\nحاتم بن حريث حمصى\r\nمحدثى نامور بوده و به سال يكصد و سى و هشت در آغاز حكومت ابو جعفر منصور در گذشته است .\r\n\r\nضمرة بن حبيب\r\nان شاء الله مورد اعتماد بوده است .\r\n\r\nربيعة بن يزيد\r\nمورد اعتماد بوده است .\r\n\r\n","description":"","footnote":"","page_name":" 473 ","page_number":491},
  {"content":"\r\n\r\n( 1 )\r\n\r\nابو عبد ربّ\r\nهشام بن عمار از صدقة بن خالد از ابن جابر نقل مىكند كه مىگفته است * ابو عبد رب را ديدم كه موهاى سپيدش را تغيير نمىداد .\r\n\r\nابو بشر\r\nمؤذن مسجد دمشق بوده و به سال يكصد و سى در حكومت مروان بن محمد در گذشته است .\r\n\r\nطبقه پنجم\r\n\r\nمحمد بن وليد زبيدى\r\nان شاء الله مورد اعتماد بوده است . او داناترين مردم شام به فتوى و حديث بوده و زهرى را ملاقات كرده و از گفته‌هاى او نوشته است ، او در هفتاد سالگى به دورهء حكومت ابو جعفر منصور به سال يكصد و چهل و هشت در گذشته است .\r\n\r\nيحيى بن يحيى غسانى\r\nمقيم دمشق و داناى به فتوى و حديث و قضاوت بوده و او را حديثهايى است به سال يكصد و سى و پنج در پايان حكومت ابو العباس سفاح در گذشته است .\r\n\r\n","description":"","footnote":"","page_name":" 474 ","page_number":492},
  {"content":"\r\n\r\n( 1 )\r\n\r\nوصين بن عطاء\r\nكنيه‌اش ابو كنانة و از قبيلهء كنانة و در حديث ضعيف بوده است . او در دمشق به هنگام حكومت ابو جعفر منصور در دههء اول ذى حجه سال يكصد و چهل و نه در گذشته است .\r\n\r\nعبد الرحمان بن يزيد بن جابر ازدى\r\nاو از برادرش يزيد بن يزيد بزرگتر بوده است و به سال يكصد و پنجاه و چهار در حكومت ابو جعفر منصور و به هشتاد و چند سالگى در گذشته و محدثى ثقه بوده است .\r\n\r\nبرادرش : يزيد بن يزيد بن جابر ازدى\r\nان شاء الله مورد اعتماد بوده است . او از برادر خود عبد الرحمان بن يزيد كوچكتر بوده ولى پيش از او به سال يكصد و سى و چهار در گذشته و به شصت سالگى نرسيده است .\r\n\r\nيونس بن ميسرة بن حلبس\r\nمحدثى مورد اعتماد بوده است ، هنگامى كه در آغاز پيروزى عباسيان ، سيه جامگان وارد دمشق شدند به مسجدى كه يونس اقامه نماز مىكرده هجوم برده‌اند و هر كه را يافته‌اند كشته‌اند . يونس بن ميسرة بن حلبس و پدر بزرگ ابو مسهر عبد الاعلى بن مسهر غسانى دمشقى در آن روز كشته شدند و اين موضوع به سال يكصد و سى و دو و آغاز حكومت سفاح بوده است .\r\n\r\nثور بن يزيد كلاعى\r\nكنيه‌اش ابو خالد و از مردم حمص و در حديث مورد اعتماد بوده است . گفته مىشود كه او\r\n\r\n","description":"","footnote":"","page_name":" 475 ","page_number":493},
  {"content":"\r\n\r\n( 1 ) قدرى مذهب بوده و در بيت المقدس به سال يكصد و پنجاه و سه در شصت و چند سالگى به دورهء حكومت منصور در گذشته است .\r\nپدر بزرگ ثور بن يزيد در جنگ صفين همراه معاويه بود و كشته شد و هر گاه پيش ثور سخن از على عليه السلام به ميان مىآمد مىگفت مردى را كه پدر بزرگم را كشته است دوست نمىدارم .\r\n\r\nابو بكر بن عبد الله بن ابى مريم غسانى\r\nاو محدثى ضعيف و پر حديث بوده و روايات بسيارى از او روايت شده است .\r\nيزيد بن هارون ما را خبر داد كه ابو بكر بن عبد الله بن ابى مريم از عابدان سخت كوش بوده است . هنگامى كه محتضر شده روزه بوده است . چندان اصرار كردند تا سرانجام براى او سيبى را پوست كندند و با آن افطار كرد و روزه گشود . گويد به همسرش گفتند مگر جامه‌هاى او را بررسى نمىكنى - شپش‌ها را از آنها نمىگيرى ؟ - گفت چه هنگام اين كار را انجام دهم او كه شب و روز هيچگاه نماز را رها نمىكند ، و همواره به نماز گزاردن سرگرم است .\r\n\r\nصفوان بن عمرو سكسكى\r\nمحدثى مورد اعتماد و امين بوده است .\r\n\r\nسعيد بن عبد العزيز تنوخى\r\nان شاء الله مورد اعتماد بوده است .\r\nعمر بن سعيد ما را خبر داد كه كنيهء سعيد بن عبد العزيز ابو محمد بوده و در دمشق به هنگام حكومت مهدى عباسى و به سال يكصد و شصت و هفت در هفتاد و چند سالگى در گذشته است .\r\n\r\n","description":"","footnote":"","page_name":" 476 ","page_number":494},
  {"content":"\r\n\r\n( 1 )\r\n\r\nسعيد بن بشير ازدى\r\nكنيه‌اش ابو عبد الرحمان و از مردم بصره و قدرى مذهب بوده است و به شام كوچ كرده و ساكن دمشق شده است و به سال يكصد و هفتاد كه آغاز خلافت هارون بوده در دمشق در گذشته است .\r\n\r\nهشام بن غازى\r\nبن ربيعة بن عمرو جرشى ، كنيه‌اش ابو العباس و محدثى ثقه بوده است كه گاهى از او روايت كرده‌اند .\r\n\r\nعبد الله بن علاء بن زبر\r\nان شاء الله ثقه و مورد اعتماد بوده است .\r\n\r\nشعيب بن ابى حمزه\r\nنام ابو حمزه دينار بوده و از مردم حمص است .\r\n\r\nيحيى بن حمزه\r\nكنيه‌اش ابو عبد الرحمان و محدثى پر حديث و قاضى دمشق بوده و حديثهاى او پسنديده است ، به روزگار حكومت هارون به سال يكصد و هشتاد و سه در گذشته است .\r\n\r\nصدقة بن خالد سمين\r\nمورد اعتماد و ثقه بوده است .\r\n\r\n","description":"","footnote":"","page_name":" 477 ","page_number":495},
  {"content":"\r\n\r\n( 1 )\r\n\r\nسليمان بن سليم كندى *\r\n\r\nفرج بن فضاله حمصى\r\nكنيه‌اش ابو فضالة و محدثى ضعيف و سرپرست بيت المال بغداد بوده است ، او به هنگام حكومت هارون به سال يكصد و هفتاد و شش در بغداد در گذشته است .\r\n\r\nطبقه ششم\r\n\r\nبقّية بن وليد حمصى\r\nكنيه‌اش ابو يحمد و در روايات خود مورد وثوق بوده و از محدثان ثقه روايت مىكرده است ولى در روايت از غير اشخاص مورد وثوق ضعيف بوده است ، او به سال يكصد و نود و هفت در پايان حكومت امين در گذشته است .\r\n\r\nسويد بن عبد العزيز\r\nآزاد كرده و وابستهء بنى سليم و كنيه‌اش ابو محمد بوده و حديثهاى ناشناخته روايت مىكرده است . او به سال نود در پايان حكومت وليد بن عبد الملك زاده شده و به سال يكصد و شصت و هفت به روزگار حكومت مهدى در گذشته است .\r\nابو عبد الله شامى ما را خبر داد و گفت * سويد بن عبد العزيز سرپرستى قضاى بعلبك را عهده دار شد و نيازمند بود . داود بن ابى شيبان دمشقى او را ديد و با حالت سرزنش به او گفت پس از كسب علم و حديث اينك عهده‌دار قضاوت شدى ؟ سويد گفت آرى و تو را به خدا سوگند مىدهم كه آيا زير جبه‌ات پيراهن دارى ؟ داود گفت آرى . سويد جبّه خود را\r\n\r\n","description":"","footnote":"","page_name":" 478 ","page_number":496},
  {"content":"\r\n\r\n( 1 ) كنار زد و گفت ولى زير جبه من پيراهن نيست . سپس از داود پرسيد تو را به خدا سوگند مىدهم آيا اين طيلسان كه بر دوش دارى از خود تو است ؟ داود گفت آرى . سويد گفت و به خدا سوگند اين طيلسان كه بر تن من مىبينى از من نيست و عاريه است . آيا با اين وضع نبايد عهده‌دار قضا شوم ، به خدا سوگند اگر مرا به سرپرستى بيت المال كه بدتر از قضاوت است مىگماردند آن را بر عهده مىگرفتم .\r\n\r\nعبد الملك بن محمد برسمى\r\nاز قبيله حمير و همان ابو زرقاء است .\r\n\r\nمحمد بن حرب ابرش خولانى\r\nكنيه‌اش ابو عبد الله است و گاهى قاضى دمشق بوده است .\r\n\r\nوليد بن مسلم\r\nكنيه‌اش ابو عباس است . ابو عبد الله شامى ما را خبر داد و گفت * وليد بن مسلم از بردگان بود و در خمس غنيمتها قرار گرفت و بردهء خاندان مسلمة بن عبد الملك شد . و چون عباسيان به خلافت رسيدند و به شام آمدند بردگانى را كه در سهم خمس بودند و جز ايشان را به بردگى خويش گرفتند ، وليد بن مسلم و افراد خانواده‌اش در سهم صالح بن على قرار گرفتند ، صالح آنان را به پسر خود فضل بخشيد و فضل آنان را آزاد ساخت . وليد بن مسلم سوار شد و پيش خاندان مسلمة رفت و خود را از ايشان خريد .\r\nسعيد بن مسلمة بن عبد الملك مرا خبر داد و گفت * وليد بن مسلم پيش من آمد و اقرار به بردگى كرد و من او را آزاد ساختم . وليد بن مسلم برادرى به نام جبله داشت كه در شام داراى قدر و منزلت بود .\r\nوليد محدثى مورد اعتماد و پر حديث و بسيار عالم بود . او به سال يكصد و نود و چهار به روزگار حكومت امين حج گزارد و هنگام برگشت پيش از رسيدن به دمشق ميان راه در گذشت .\r\n\r\n","description":"","footnote":"","page_name":" 479 ","page_number":497},
  {"content":"\r\n\r\n( 1 )\r\n\r\nعمر بن عبد الواحد\r\nمحدثى مورد اعتماد بوده و گاهى از او روايت شده است .\r\n\r\nضمرة بن ربيعه\r\nكنيه‌اش ابو عبد الله و از موالى و محدثى مورد اعتماد و امين و آگاه بوده است . در شام هيچ كس فاضل‌تر از او نبوده است چه وليد و چه جز او . ضمرة در اول ماه رمضان سال دويست و دو به هنگام حكومت مأمون درگذشته است .\r\n\r\nمبشر بن اسماعيل حلبى\r\nكنيه‌اش ابو اسماعيل و وابستهء قبيلهء كلب و ساكن شهر حلب و محدثى مورد اعتماد و امين بوده است . او به هنگام حكومت مأمون و به سال دويست در حلب در گذشته است .\r\n\r\nشعيب بن اسحاق\r\nآزاد كرده و وابسته رمله دختر عثمان بن عفان و محدثى مورد اعتماد بوده است . به سال يكصد و هشتاد و نه و روزگار حكومت هارون در گذشته است .\r\n\r\nطبقه هفتم\r\n\r\nابو مغيره حمصى\r\nنامش عبد القدوس و پسر حجاج بوده است .\r\n\r\n","description":"","footnote":"","page_name":" 480 ","page_number":498},
  {"content":"\r\n\r\n( 1 )\r\n\r\nابو يمان حمصى\r\nنامش حكم و نام پدرش نافع بوده است ، او به ماه ذى حجه سال دويست و بيست و دو كه دورهء حكومت معتصم بود در حمص در گذشت .\r\n\r\nحسن بن واقع\r\nروايت كنندهء روايات ضمرة است . به سال دويست و بيست و دورهء حكومت معتصم در رمله در گذشته است . كسى كه از خود او پرسيده بود از كدام قبيله‌اى ؟ مرا خبر داد كه گفته است از قبيلهء ربيعه‌ام .\r\n\r\nابو مسهر\r\nنامش عبد الاعلى و نام پدرش مسهر و از قبيلهء غسان و مردم دمشق بوده است . او روايت كنندهء روايات سعيد بن عبد العزيز تنوخى و برخى ديگر از محدثان شام است . او را از دمشق پيش مأمون كه در رقه بود گسيل داشتند . مأمون دربارهء قديم يا حادث بودن قرآن از او پرسيد ، ابو مسهر گفت كلام خداوند است و از اينكه بگويد حادث و مخلوق است خوددارى كرد ، مأمون شمشير و نطع خواست كه گردنش زده شود ، ابو مسهر همين كه چنان ديد گفت قرآن مخلوق است . مأمون او را از كشته شدن معاف ساخت و به او گفت اگر پيش از شمشير خواستن اين سخن را گفته بودى از تو مىپذيرفتم و تو را به سرزمين خودت و پيش خانواده‌ات مىفرستادم ، ولى اينك مىروى و مىگويى من از بيم كشته شدن آن سخن را گفتم . مأمون گفت او را به بغداد بفرستيد و در زندان افكنيد تا همان جا بميرد . او را در ماه ربيع الآخر سال دويست و هيجده از رقه به بغداد گسيل داشتند و پيش از اسحاق بن ابراهيم زندانى شد . او اندك زمانى زندانى بود و به روز نخست ماه رجب همان سال در زندان در گذشت . چون جنازه‌اش را براى خاك سپارى بيرون آوردند گروه بسيارى از مردم بغداد در تشييع جنازه‌اش شركت كردند .\r\n\r\n","description":"","footnote":"","page_name":" 481 ","page_number":499},
  {"content":"\r\n\r\n( 1 )\r\n\r\nهشام بن عمّار\r\nاز مردم دمشق و راوى روايات وليد بن مسلم بوده است .\r\n\r\nعلى بن عياش حمصى\r\nكنيه‌اش ابو الحسن بوده و از جرير بن عثمان و شعيب بن ابى حمزه روايت كرده است .\r\n\r\nيحيى بن صالح وحاظى حمصى\r\nكنيه‌اش ابو زكريا بوده و از سعيد بن عبد العزيز و يحيى بن حمزه روايت كرده است .\r\n\r\nحجاج بن ابى منيع\r\nنام ابو منيع يوسف و پسر عبيد الله بن ابى زياد آزاد كرده و وابستهء عبدة دختر عبد الله بن يزيد بن معاوية بن ابى سفيان است . اين عبدة كه همسر هشام بن عبد الملك بوده است با عبيد الله بن ابى زياد خواهر شيرى هم بوده است . هنگامى كه زهرى در رصافه پيش هشام بن عبد الملك آمد و پيش از آن بيست سال و چند ماه كم ميان آنان زندگى مىكرد در نتيجه عبيد الله بن ابى زياد ملازم زهرى بود و دانش و كتابهاى او را شنيد و خواند و سپس پسرش يوسف از او شنيد و حجاج از پدر شنيد و بهره‌مند شد و اين در پايان حكومت ابو جعفر منصور بوده است . حجاج مىگفته است من نوشته‌ها و كتابها را پيش او مىبردم و او آنها را براى مردم مىخواند .\r\nحجاج مىگفته است * عبيد الله بن ابى زياد به سال يكصد و پنجاه و هشت يا پنجاه و نه در هشتاد و چند سالگى در گذشت و در آن هنگام موهاى سرش سياه و انبوه و موهاى ريش او سپيد و انبوه بود .\r\nكنيه حجاج ابو محمد بوده است و در ماه جمادى الاولى سال دويست و شانزده مىگفته است اينك هفتاد و شش ساله‌ام .\r\n\r\n","description":"","footnote":"","page_name":" 482 ","page_number":500},
  {"content":"\r\n\r\n( 1 )\r\n\r\nطبقه هشتم\r\n\r\nابو عمرو\r\nنامش خطاب و نام پدرش عثمان و او پسر سليم بن مهاجر فورى حمصى است . او پيشنماز مسجد محررين بوده است ، چون كنيه سليم بن مهاجر ابو فورة و از بردگان آزاد كرده و وابستگان قبيلهء طى بوده است ، ابو عمرو به فورى مشهور شده است ، او از اسماعيل بن عياش و محمد بن حميد روايت كرده است .\r\n\r\nيزيد بن عبد ربّه جرجسى حمصى\r\nكنيه‌اش ابو الفضل بوده و از بقيّة بن وليد حمصى و جز او روايت كرده است .\r\n\r\nابو عبد الملك عطّار\r\nنامش هشام و پسر اسماعيل خزاعى است . او از محمد بن شعيب بن شاپور و جز او روايت كرده است .\r\n\r\nبشر بن شعيب\r\nبن ابى حمزه از مردم حمص است . گاهى از حديثهاى او نوشته‌اند . ابن معروف را عقيده بر اين است كه بشر پيش از ابو يمان حمصى در گذشته است .\r\n\r\n","description":"","footnote":"","page_name":" 483 ","page_number":501},
  {"content":"\r\n\r\n( 1 )\r\n\r\nنام اصحاب حضرت ختمى مرتبت كه در جزيره « 1 » سكونت داشته‌اند\r\n\r\nعدىّ بن عميرة\r\nاو همان كسى است كه قيس بن ابى حازم از او روايت مىكند كه مىگفته است * از حضرت ختمى مرتبت شنيده است كه مىفرموده است « هر كس را بر كار گردآورى غنيمتها بگماريم اگر نخ و سوزنى را از ما پوشيده بدارد همان نخ و سوزن به روز رستخيز براى او غل و زنجير خواهد بود » .\r\nعدى بن عميرة از بيم على بن ابى طالب عليه السلام از كوفه گريخت و در جزيره ساكن شد و همان جا درگذشت . عدى بن عميره پدر عدى بن عدى جزرى است كه دوست و همنشين عمر بن عبد العزيز بوده است . « 2 »\r\n\r\nوابصة بن معبد اسدى\r\nاو روايت مىكند كه يك بار نماز خود را پشت صفهاى جماعت و به تنهايى گزارده است و رسول خدا او را فرمان داده است نماز خود را اعاده كند .\r\nعبد الرحمان بن صخر كه به روزگار أمير المؤمنين هارون الرشيد سرپرست قضاء شهر رقه بوده است از فرزندزادگان وابصة است .\r\n\r\nوليد بن عقبة\r\nبن ابى معيط بن ابى عمرو بن اميّة بن عبد شمس بن عبد مناف كنيه‌اش ابو وهب بوده است .\r\n\r\n\r\n","description":"","footnote":"\r\n( 1 ) به سرزمين‌هاى گسترده ميان رودهاى دجله و فرات جزيره مىگفته‌اند . ابو الفداء در تقويم البلدان در اين باره مفصل سخن گفته است . به صص 301 و 327 ترجمهء آن كتاب به قلم استاد عبد المحمد آيتى ، تهران ، بنياد فرهنگ ايران ، 1349 خورشيدى مراجعه فرماييد .\r\n( 2 ) ابن حجر در كتاب الاصابه مرگ عدى را به سال چهلم نوشته است .\r\n","page_name":" 484 ","page_number":502},
  {"content":"\r\n\r\n( 1 ) مادرش اروى دختر كريز بن ربيعة بن حبيب بن عبد شمس بن عبد مناف است . اروى مادر عثمان بن عفان هم بوده است كه خداوند از او خشنود باد و او را رحمت فرمايد . « 1 »\r\nوليد بن عقبه از پيوستن به على عليه السلام و پيوستن به معاويه كناره گرفت و ساكن جزيره و شهر رقه شد و همان جا درگذشت . امروز هم اعقاب و فرزندزادگان او در آن شهر باقى هستند - يعنى نيمهء اول قرن سوم هجرى .\r\n\r\nابو عذرة\r\nعمرو بن عاصم كلابى ، از حماد بن سلمه ، از عبد اللّه بن شداد ، از ابو عذره جزرى ما را خبر داد كه * او محضر حضرت ختمى مرتبت را درك كرده است . « 2 »\r\n\r\nپدر بزرگ محمد بن خالد سلمى\r\nعبد اللّه بن جعفر رقى ، از ابو مليح رقى ، از محمد بن خالد سلمى از پدرش ، از پدر بزرگش كه اندكى افتخار مصاحبت رسول خدا را داشته است ما را خبر داد كه مىگفته است * از پيامبر ( ص ) شنيدم كه مىفرمود « هر گاه خداوند براى بندهء خود منزلتى را مقرر فرمايد و آن بنده با اعمال خود به آن منزلت نرسد خداوند او را در بدن و مال و افراد خانواده‌اش گرفتار و آزمون مىفرمايد و به او صبر و شكيبايى در آن گرفتارى را ارزانى مىدارد تا در نتيجه صبر به منزلتى كه خداوند براى او مقدر داشته است برسد . »\r\n\r\n\r\n","description":"","footnote":"\r\n( 1 ) ملاحظه مىكنيد كه وليد برادر مادرى عثمان بن عفان است .\r\n( 2 ) ابن اثير در اسد الغابة ، ج 5 ، ص 253 روايتى را كه ابو عذره نقل مىكرده آورده است .\r\n","page_name":" 485 ","page_number":503},
  {"content":"\r\n\r\n( 1 )\r\n\r\nكسانى از فقيهان و محدثان كه از تابعان و جز ايشان پس از اين گروه در جزيره بوده‌اند\r\n\r\nميمون بن مهران\r\nكنيه‌اش ابو ايوب و محدثى مورد اعتماد و پرحديث بوده است .\r\nهيثم بن عدى از گفتهء عمرو پسر ميمون بن مهران ما را خبر داد كه مىگفته است * به پدرم گفتم از كدام قبيله‌اى ؟ گفت پدرم از بردگان خاندان نصر بن معاويه بود كه پيمان نامهء آزادى با آنان نوشته بود و تعهدهاى خود را انجام داد و آزاد شد و خودم بردهء زنى به نام ام نمير از تيرهء ازجد قبيله ثمالة بودم كه مرا آزاد كرد و من مقيم كوفه بودم و چون فتنه و جنگ جماجم « 1 » درگرفت از كوفه به جزيره كوچ كردم .\r\nهيثم بن عدى مىگويد آغاز جنگ جماجم به سال هشتادم هجرت و جنگ دجيل به آخر سال هشتاد و يك و پايان جنگ جماجم در آغاز سال هشتاد و دوم بوده است .\r\nعبد اللّه بن جعفر رقى از گفتهء ابو مليح ما را خبر داد كه مىگفته است * از ميمون بن مهران شنيدم مىگفت من به سال جماعت « 2 » يعنى سال چهلم هجرت زاده شده‌ام .\r\nگفته‌اند ميمون بن مهران از سوى عمر بن عبد العزيز سرپرست خراج جزيره و پسرش عمرو بن ميمون سرپرست ديوان بوده‌اند .\r\nگفته‌اند ميمون بزاز و سرپرست خراج بوده است و در دكان پارچه فروشى خود مىنشسته است . ميمون نامه‌يى به عمر بن عبد العزيز نوشت و تقاضا كرد او را از سرپرستى خراج معاف دارد ، عمر بن عبد العزيز براى او نوشت خراج درمى است كه به حق مىگيرى و آن را در حق هزينه مىكنى استعفاى تو از اين كار چه معنى دارد ؟ ميمون تا هنگامى كه عمر بن عبد العزيز زنده بود همچنان سرپرستى خراج را بر عهده داشت و چون عمر بن عبد العزيز\r\n\r\n\r\n","description":"","footnote":"\r\n( 1 ) اين فتنه و جنگ كه ميان ابن اشعث و حجاج بن يوسف بوده است حدود دو سال طول كشيده است . به ترجمه اخبار الطوال ، صص 360 و 365 به قلم اين بنده ، تهران ، نشر نى ، 1364 خورشيدى مراجعه فرماييد .\r\n( 2 ) سال چهلم هجرت از سوى امويان به سال جماعت نام نهاده شده است !\r\n","page_name":" 486 ","page_number":504},
  {"content":"\r\n\r\n( 1 ) درگذشت و يزيد بن عبد الملك به خلافت رسيد ميمون چند ماهى از سوى او سرپرستى خراج را عهده دار بود . پيش از آن هم از سوى محمد بن مروان سرپرست بيت المال شهر حران بود و اين موضوع پيش از خليفه شدن عمر بن عبد العزيز بوده است . غيلان قدرى « 1 » در اين باره نامه‌يى به ميمون نوشت و او را اندرز داد و از آن كار او را بر حذر داشت ، ميمون مىگفته است دوست مىداشتم چشمهايم از چشم خانه بيرون مىافتاد و هيچگاه عهده‌دار كارى حتى براى عمر بن عبد العزيز نمىشدم . مىبينيد كه گفته است حتى براى عمر بن عبد العزيز .\r\nگويد سليمان بن عبيد اللّه انصارى رقّى از گفتهء ابو المليح ما را خبر داد كه مىگفته است * ميمون بن مهران خضاب نمىبسته است .\r\nگويد واقدى از خالد بن حيان از عيسى بن كثير ما را خبر داد كه مىگفته است * ميمون بن مهران به سال يكصد و هفده به روزگار حكومت هشام بن عبد الملك درگذشته است و او در فقه و فتوى دادن براى مردم جزيره بر ديگران چيره بوده است .\r\nعبد اللّه بن جعفر رقى هم از گفتهء ابو المليح ما را خبر داد كه مىگفته است * ميمون بن مهران به سال يكصد و هفده درگذشته است .\r\n\r\nيزيد بن اصمّ\r\nنام اصم عبد عمرو و پسر عدس بن عبادة بن بكّاء بن عامر بن صعصعه بوده است . مادر يزيد برزة دختر حارث بن حزن بن بجير بن هزم بن رؤيبة بن عبد اللّه بن هلال بن عامر است ، برزه خواهر ميمونه همسر حضرت ختمى مرتبت و خواهر لبابه همسر عباس بن عبد المطلب و مادر پسران او و خواهر لبابة صغرى است كه اين لبابه همان عصماء است كه همسر وليد بن مغيرة و مادر خالد بن وليد است . « 2 »\r\n\r\n\r\n","description":"","footnote":"\r\n( 1 ) ابو مروان غيلان دمشقى درگذشته به دههء نخست سدهء دوم هجرى از نويسندگان بلند آوازه و از پيشگامان قدريه است كه به فرمان هشام بن عبد الملك بر دار آويخته شد . براى آگهى از منابع شرح حال او به زركلى ، الاعلام ، ج 5 ، ص 320 ، مراجعه فرماييد .\r\n( 2 ) يكى از ارزشهاى كتاب طبقات روشن ساختن پيوندهاى سببى و نسبى است كه ميان اشخاص بوده است . مىبينيد كه خالد و ابن عباس و يزيد پسر خالهء يك ديگرند .\r\n","page_name":" 487 ","page_number":505},
  {"content":"\r\n\r\n( 1 ) يزيد بن اصم محدثى مورد اعتماد و پرحديث بوده و از ابو هريره و ابن عباس و خاله خود ميمونه همسر حضرت ختمى مرتبت و جز ايشان روايت كرده و ساكن شهر رقه بوده است .\r\nمحمد بن عمر واقدى ، از ثورى ، از ابو فزارة ، از يزيد بن اصم ما را خبر داد كه مىگفته است * شبى در خانه خاله‌ام ميمونه ماندم ، براى من سحرى آوردند به افق نگريستم سپيده دم به نظرم آمد و ترسيدم كه صبح شده باشد به خاله‌ام گفتم ، گفت از كجا مىدانى ؟\r\nبشتاب و بياشام .\r\nمحمد بن عمر واقدى از سليمان بن عبد اللّه بن اصم ما را خبر داد كه مىگفته است * يزيد بن اصم به سال يكصد و سه و روزگار حكومت يزيد بن عبد الملك درگذشته است . « 1 »\r\n\r\nثابت بن حجّاج كلابى\r\nان شاء اللّه محدثى مورد اعتماد بوده است . جعفر بن برقان و جز او از ثابت روايت كرده‌اند .\r\n\r\nعدى بن عدى بن عميرة كندى\r\nان شاء اللّه محدث مورد اعتمادى بوده است .\r\nگويد كثير بن هشام از جعفر بن برقان ، از ميمون بن مهران ما را خبر داد كه مىگفته است * به روزگار عمر بن عبد العزيز ، عدى بن عدى سرپرست قضاى جزيره بوده است .\r\n\r\nعبد الرحمان بن سائب هلالى\r\nبرادر زاده ميمونه هلالى همسر حضرت پيامبر ( ص ) است ، و از همو روايت كرده و كم حديث بوده است .\r\n\r\n\r\n","description":"","footnote":"\r\n( 1 ) ميمونه كه نامش بره بوده و پيامبر ( ص ) نام او را به ميمونة تغيير داده‌اند در سال هفتم هجرت به همسرى آن حضرت درآمده است ، سال مرگ ميمونه مورد اختلاف است . براى آگهى بيشتر به عمر رضا كحاله ، اعلام النساء ، ج 5 ، ص 138 ، 1404 قمرى مراجعه فرماييد .\r\n","page_name":" 488 ","page_number":506},
  {"content":"\r\n\r\n( 1 )\r\n\r\nابو فزارة\r\nاهل رقه است و چندان ارزشى نداشته است .\r\n\r\nابراهيم بن ابى حرّة\r\nمحدثى كم حديث بوده است .\r\n\r\nزيد بن رفيع\r\nاز مردم نصيبين « 1 » بوده و او را حديثهايى است او به سال يكصد و سى سالهاى پايانى حكومت مروان بن محمد درگذشته است .\r\n\r\nسالم افطس بن عجلان\r\nبردهء آزاد كرده و وابستهء محمد بن مروان بن حكم بن ابى العاص و ساكن شهر حران و محدثى مورد اعتماد و پرحديث بوده است . عبد اللّه بن على او را به سال يكصد و سى و دو در آغاز وارد شدن سيه جامگان به شام كشته است .\r\n\r\nعبد اللّه بن مالك جزرى\r\nكنيه‌اش ابو سعيد و برده آزاد كرده و وابسته محمد بن مروان بن حكم از مردم استخر فارس بوده و سپس به حران كوچ كرده است ، او پسر عموى خصيف لحاء و خود محدثى مورد اعتماد و پر حديث بوده است .\r\n\r\n\r\n","description":"","footnote":"\r\n( 1 ) اين شهر مركز سكونت قبيلهء ربيعه بوده و از شهرهاى جزيره و در شمال سنجار قرار داشته است ، به تقويم البلدان مراجعه شود .\r\n","page_name":" 489 ","page_number":507},
  {"content":"\r\n\r\n( 1 )\r\n\r\nزيد بن ابى انيسة\r\nدر شهر رها مىزيسته و همان جا درگذشته است . او از آزاد كردگان و وابستگان قبيلهء غنى و محدثى مورد اعتماد و پر حديث و فقيه و از راويان علم و دانش بوده است .\r\nمحمد بن عمر واقدى مىگويد به سال يكصد و بيست و پنج درگذشته است ، محمد بن سعد مىگويد شنيدم مردى از مردم حران مىگفت كه زيد بن ابى انيسة به سال يكصد و نوزده درگذشته است .\r\n\r\nعلى بن نديمة\r\nكنيه‌اش ابو عبد اللّه و محدثى مورد اعتماد بوده است . ابو رباب حكم بن جناده سوايى ما را خبر داد كه * هنگام فتح مداين سعد بن ابى وقاص دو تن از بردگان و وابستگان خسروان ايران را به جابر بن سمرة سوايى بخشيد يكى از ايشان نديمه پدر على بن نديمه بود و ديگرى ابو زهير پدر بزرگ مطّلب بن زياد بن ابو زهير ، جابر بن سمرة هر دو را آزاد كرد .\r\nگويد على بن نديمه در حران به سال يكصد و سى و شش كه آغاز خلافت ابو جعفر منصور بود درگذشت .\r\n\r\nخصيف بن عبد الرحمان\r\nكنيه‌اش ابو عون و از مردم حران و بردهء آزاد كرده و وابستهء عثمان بن عفان يا معاوية بن ابى سفيان و محدثى مورد اعتماد بوده است . خصيف به سال يكصد و سى و هفت يعنى سالهاى نخستين خلافت منصور درگذشته است .\r\n\r\nبرادرش خصّاف بن عبد الرحمان\r\nاز او هم گاهى روايت شده است . او با برادرش خصيف توأم و همزاد بوده است .\r\n\r\n","description":"","footnote":"","page_name":" 490 ","page_number":508},
  {"content":"\r\n\r\n( 1 )\r\n\r\nعمرو بن ميمون بن مطران\r\nاو كه ساكن رقه بوده ان شاء اللّه محدثى مورد اعتماد بوده است . واقدى مىگويد به سال يكصد و چهل و پنج و روزگار خلافت منصور درگذشته است .\r\n\r\nجعفر بن برقان كلابى\r\nمحدثى مورد اعتماد و راستگوست ، او به روزگار خويش داراى روايت و فتوى و داناى به فقه و با اين همه در حديثهاى خود پراشتباه بوده است . جعفر بن برقان ساكن رقه بوده و همان جا به سال يكصد و پنجاه و چهار به روزگار حكومت منصور درگذشته است .\r\n\r\nنضر بن عربى عامرى\r\nدر حديث سست و ناتوان بوده و به روزگار حكومت مهدى عباسى درگذشته است .\r\n\r\nغالب بن عبيد اللّه جزرى عقيلى\r\nاو محدثى ضعيف بوده و ارزشى نداشته است . به روزگار حكومت منصور درگذشته است .\r\n\r\nعبد اللّه بن محرّر عامرى\r\nاو هم محدثى ضعيف بوده و ارزشى نداشته است و به روزگار خلافت ابو جعفر منصور درگذشته است .\r\n\r\n","description":"","footnote":"","page_name":" 491 ","page_number":509},
  {"content":"\r\n\r\n( 1 )\r\n\r\nموسى بن اعين\r\nكنيه‌اش ابو سعيد و از آزاد كردگان و وابستگان امويان و محدثى صدوق بوده است . او به سال يكصد و هفتاد و هفت به روزگار حكومت هارون در حران درگذشته است .\r\n\r\nسليمان بن عبد اللّه بن علاثة كلابى\r\nمحدثى كم حديث و ساكن حران و سرپرست قضاى آن شهر بوده است .\r\n\r\nمحمد بن عبد اللّه بن علاثه كلابى\r\nكنيه‌اش ابو يسر و ان شاء اللّه محدثى مورد اعتماد و سرپرست سازمان قضايى مهدى عباسى بوده است .\r\n\r\nزياد بن عبد اللّه بن علاثة كلابى\r\nاو معاون برادر خود در سازمان قضايى مهدى بوده است .\r\n\r\nبجير بن ابى انيسة\r\nاو كه از برادر خود زيد بن ابى انيسة جوان‌تر بوده در شهر رها سكونت داشته است . او محدثى ضعيف بوده و محدثان حديث او را نمىنوشته‌اند .\r\n\r\nابو المليح\r\nنامش حسن و نام پدرش عمر بوده است .\r\n\r\n","description":"","footnote":"","page_name":" 492 ","page_number":510},
  {"content":"\r\n\r\n( 1 ) گويد ، عبد اللّه بن جعفر رقى ما را خبر داد و گفت محل تولد ابو مليح شهر رقه و از بردگان آزاد كرده و وابستهء عمر بن هبيرة فزارى و روايت كنندهء روايات ميمون بن مهران بوده است .\r\nابو المليح در فاصلهء ميان نماز مغرب و عشاء كنار منبر مسجد در كمال خضوع نماز مىگزارد ، او به سال يكصد و هشتاد و يك به روزگار حكومت هارون در نود و پنج سالگى درگذشت .\r\nگويد سليمان بن عبيد اللّه انصارى رقّى ما را خبر داد و گفت ابو المليح را ديدم كه موهاى خود را با حنا خضاب مىبست .\r\n\r\nعبيد اللّه بن عمرو بن ابو الوليد اسدى\r\nكنيه‌اش ابو وهب و از آزاد كردگان و وابستگان قبيلهء اسد بوده است ، او محدثى مورد اعتماد و راستگو و پر حديث بوده و با اين همه گاهى در حديثهاى خود گرفتار اشتباه مىشده است ، او نسبت به رواياتى كه از عبد الكريم جزرى نقل مىكرده است از همگان گوى سبقت برده است . به روزگار او هيچ كس را ياراى ستيز و خرده گيرى نسبت به فتواهاى او نبوده است . او به سال يكصد و هشتاد و روزگار حكومت هارون در شهر رقه درگذشته است .\r\n\r\nابو عطوف\r\nنامش جراح و نام پدرش منهال و در حديث ضعيف بوده است .\r\n\r\nمروان بن شجاع\r\nكنيه‌اش ابو عمرو و آزاد كرده و وابستهء مروان بن محمد بن مروان بن حكم و از مردم حرّان و محدثى مورد اعتماد و راستگو و روايت كننده روايات خصيف بوده است و به همين سبب او را خصيفى مىگفته‌اند . او همراه أمير المؤمنين موسى - هادى - و فرزندان او به عنوان آموزگار ايشان به بغداد آمده است و در همان شهر به سال يكصد و هشتاد و چهار به روزگار خلافت هارون درگذشته است .\r\n\r\n","description":"","footnote":"","page_name":" 493 ","page_number":511},
  {"content":"\r\n\r\n( 1 )\r\n\r\nعتّاب بن بشير\r\nكنيه‌اش ابو الحسن و از وابستگان امويان و ساكن شهر حران بوده است . ان شاء اللّه مورد اعتماد و صدوق و روايت كننده روايات خصيف بوده است ولى در حديث چندان ارزشى نداشته است . او به سال يكصد و نود و روزگار خلافت هارون در حران درگذشته است .\r\n\r\nمحمد بن سلمة\r\nكنيه‌اش ابو عبد اللّه و ساكن شهر حرّان « 1 » و آزاد كرده و وابستهء قبيلهء باهله بوده است ، او صاحب فضل و روايت و فتوى و ان شاء اللّه مورد اعتماد و صدوق بوده و در پايان سال يكصد و نود و يك به روزگار حكومت هارون درگذشته است .\r\n\r\nابو قتاده حرّانى\r\nنامش عبد اللّه و نام پدرش واقد و آزاد كرده و وابستهء خاندان حمّان « 2 » و مردى اهل فضل و عبادت بوده است و در حديث ارزشى نداشته است .\r\n\r\nفيض بن اسحاق\r\nكنيه‌اش ابو يزيد و از مردم رقّة و صاحب حديث و اهل خير و جهاد بوده است ، او به سال دويست و شانزده و روزگار حكومت مأمون در رقّة درگذشته است .\r\n\r\n\r\n","description":"","footnote":"\r\n( 1 ) حرّان : از شهرهاى بسيار كهن منطقهء جزيره و مركز قبيلهء مضر و پايگاه آيين صابئى و به اعتقاد پاره‌يى از مورخان موطن حضرت ابراهيم خليل و از مراكز بزرگ علمى و بازرگانى بوده است براى آگهى بيشتر به مقالهء واير (  Weir  ) در دائرة المعارف اسلام مراجعه فرماييد .\r\n( 2 ) حمّان از پسران زيد مناة بن تميم است كه از شاخه‌هاى بزرگ قبيلهء تميم شمرده مىشوند ، به ابن حزم ، جمهرة انساب العرب ، ص 213 مراجعه شود .\r\n","page_name":" 494 ","page_number":512},
  {"content":"\r\n\r\n( 1 )\r\n\r\nمعمر بن سليمان رقّى نخعى\r\nاو به ماه شعبان سال يكصد و نود و يك در خلافت هارون درگذشته است .\r\n\r\nخالد بن حيّان\r\nكنيه‌اش ابو يزيد و حرفه‌اش خريد و فروش خزّ و محدثى مورد اعتماد و استوار بوده است .\r\nاو به ماه ذى قعدة سال يكصد و نود و يك به روزگار خلافت هارون درگذشته است . او به هنگام مرگ به هفتاد سالگى رسيده بود ولى آن سال را به آخر نرساند و هفتاد سال او تكميل نشده بود .\r\n\r\nعبد اللّه بن جعفر بن غيلان\r\nكنيه‌اش ابو عبد الرحمان و از آزاد كردگان و وابستگان خاندان ابو معيط و راوى ابو مليح و عبيد اللّه بن عمرو بوده است . چشم او ناتوان بوده و با حنا خضاب مىبسته است ، او در شهر رقه به روزگار خلافت معتصم نه شب از شعبان سال دويست و بيست هجرت باقى مانده درگذشته است .\r\n\r\nيحيى بن عبد اللّه بن ضحاك بن باب لت حرّانى\r\nكنيه‌اش ابو سعيد بوده است . باب لت كه از نياكان اوست از اميران بزرگ سرزمين طخارستان بوده است . يحيى بن عبد اللّه از ابو بكر بن ابو مريم و صفوان بن عمرو روايت كرده است .\r\n\r\nعبد اللّه بن محمد بن على بن نفيل حرانى\r\nكنيه‌اش ابو جعفر و ساكن موصل و شاگرد زهير بن معاويه بوده است .\r\n\r\n","description":"","footnote":"","page_name":" 495 ","page_number":513},
  {"content":"\r\n\r\n( 1 )\r\n\r\nمغيرة بن زياد *\r\n\r\nمعافى بن عمران بن محمد\r\nبن عمران بن نفيل بن جابر بن وهب بن عبيد اللّه بن لبيد بن جبلة بن غنم بن دوس بن محاسن بن سلمة بن فهم از قبيله ازد و محدثى مورد اعتماد و فاضل و اهل خير و نكوكارى و صاحب سنت بوده است .\r\nاحمد بن عبد اللّه بن يونس ما را خبر داد كه سفيان ثورى معافى بن عمران را ياقوته نام نهاده بوده است و مردم موصل به وجود معافى افتخار مىكرده‌اند .\r\n\r\nدر مرزها و كرانه‌هاى سرزمين اسلامى اين اشخاص بوده‌اند\r\n« 1 »\r\n\r\nابو عمرو اوزاعى\r\nنامش عبد الرحمان و نام پدرش عمرو و منسوب به اوزاع است كه شاخه‌يى از قبيلهء همدان است . او از نژادگان است و به سال هشتاد و هشت زاده شده و محدثى مورد اعتماد و امين و صدوق و اهل فضل و نيكوكارى و پرحديث و عالم و فقيه و حجت « 2 » بوده است . اوزاعى مقيم يمامه هم بوده و به همين سبب از يحيى بن ابى كثير و ديگر مشايخ يمامه حديث شنيده است . اوزاعى ساكن بيروت بوده و در همان شهر در هفتاد سالگى به سال يكصد و پنجاه و هفت در پايان خلافت منصور درگذشته است .\r\n\r\n\r\n","description":"","footnote":"\r\n( 1 ) منظور مرزهاى شمال غربى و كرانه‌هاى شرقى و شمال شرقى درياى مديترانه و انطاكيه است .\r\n( 2 ) پيش از اين هم گفته شد كه در اصطلاح محدثان حجت كسى است كه به سيصد هزار حديث احاطه داشته باشد . به تهانوى ، كشاف اصطلاحات الفنون ، ص 284 ، مراجعه فرماييد .\r\n","page_name":" 496 ","page_number":514},
  {"content":"\r\n\r\n( 1 )\r\n\r\nابو اسحاق فزارى\r\nنامش ابراهيم و پسر محمد حارث بن اسماء بن خارجة بن حصن بن حذيفة بن بدر است ، ابو اسحاق محدثى مورد اعتماد و فاضل و اهل سنت و جهاد و با اين حال پر اشتباه در حديث خود بوده است ، او در شهر مصيّصة « 1 » به سال يكصد و هشتاد و هشت و روزگار خلافت هارون درگذشته است .\r\n\r\nعيسى بن يونس بن ابو اسحاق سبيعى\r\nكنيه‌اش ابو عمرو و از مردم قبيلهء همدان و اهل كوفه بوده است و به مرز كوچ كرده و ساكن شهر حدث شده است . او محدثى استوار و مورد اعتماد است و در آغاز سال يكصد و نود و يك به روزگار خلافت هارون در حدث « 2 » درگذشته است .\r\n\r\nمخلّد بن حسين\r\nكنيه‌اش ابو محمد و از مردم بصره و پسر همسر هشام بن حسان و به همين سبب از راويان او بوده است . مخلد محدثى مورد اعتماد و فاضل بوده و از بصره كوچ كرده است و ساكن مصيصة شده است . او به سال يكصد و نود و يك به روزگار خلافت هارون در آن شهر درگذشته است .\r\n\r\nمحمد بن كثير\r\nكنيه‌اش ابو يوسف و از مردم صنعاى يمن بوده كه در شام پرورش يافته است . محمد بن كثير ساكن مصيّصه شده است . او از معمر و اوزاعى و جز آن دو روايت كرده است . مىگويند در\r\n\r\n\r\n","description":"","footnote":"\r\n( 1 ) شهرى بر كرانهء رود جيحان شام و ميان انطاكيه و روم و نزديك طرسوس است . به معجم البلدان مراجعه شود .\r\n( 2 ) از قلعه‌هاى استوار مرزى ميان ملطيه و سمياط ، به ياقوت ، معجم البلدان ، ج 3 ، ص 231 ، چاپ مصر مراجعه شود .\r\n","page_name":" 497 ","page_number":515},
  {"content":"\r\n\r\n( 1 ) پايان عمر گرفتار اختلاط حواس گرديده است . او در پايان سال دويست و شانزده به روزگار خلافت مأمون درگذشته است .\r\n\r\nحجاج بن محمد اعور\r\nكنيه‌اش ابو محمد و آزاد كرده و وابسته سليمان بن مجالد است كه خود سليمان آزاد كرده و وابستهء ابو جعفر منصور عباسى است ، حجاج از مردم بغداد است كه همراه همسر خود به مصيّصة كوچ كرده و سالهاى بسيار مقيم آن شهر بوده است . حجاج سپس به بغداد برگشته است و به سال دويست و شش به روزگار خلافت مأمون عباسى در بغداد درگذشته است .\r\nحجاج محدثى مورد اعتماد بوده و حديثهاى بسيارى از ابن جريج و جز او روايت كرده است . حافظهء او به هنگام برگشتن به بغداد دگرگون شده بود و بر همان حال درگذشت .\r\n\r\nمحمد بن يوسف فريابى\r\nكنيه‌اش ابو عبد اللّه و شاگرد سفيان ثورى كه خدايش رحمت كناد بوده است .\r\n\r\nحنينى مدنى\r\nنامش اسحاق و نام پدرش ابراهيم است .\r\n\r\nآدم بن ابى اياس\r\nكنيه‌اش ابو الحسن و از آزادشدگان مردم خراسان و از شهر مرورود بوده است ، او در بغداد به آموزش حديث پرداخت و از شعبه احاديث صحيح فراوانى شنيد و سپس از بغداد كوچ كرد و در عسقلان « 1 » ساكن شد و همان جا به ماه جمادى الآخره سال دويست و بيست هجرى به روزگار\r\n\r\n\r\n","description":"","footnote":"\r\n( 1 ) از شهرهاى ساحلى فلسطين كه به عروس شام مشهور بوده است . در جنگهاى صليبى بسيار آسيب ديد و دربارهء آن و خوبىهايش حديثهايى نقل كرده‌اند . به معجم البلدان ، ج 6 ، ص 174 مراجعه شود .\r\n","page_name":" 498 ","page_number":516},
  {"content":"\r\n\r\n( 1 ) خلافت معتصم در هشتاد و هشت سالگى درگذشت . او مردى كوته قامت و صحاف بود .\r\n\r\nهيثم بن جميل\r\nگويد ، از موسى بن داود شنيدم كه مىگفت هيثم بن جميل دو بار در راه كسب حديث همهء دارايى خود را از دست داد و مفلس شد . او كه از مردم بغداد بود از آن شهر كوچ كرد و ساكن انطاكيه شد و در همان شهر درگذشت و محدثى مورد اعتماد بود .\r\n\r\nعلى بن بكّار بصرى\r\nكنيه‌اش ابو الحسن و محدثى عالم و فقيه بوده است و به سال دويست و هشت به روزگار خلافت عبد اللّه بن هارون - مأمون - در مصيّصة درگذشته است .\r\n\r\nحارث بن عطيه بصرى\r\nكنيه‌اش ابو عبد اللّه و محدثى عالم بوده است و به سال يكصد و نود و نه به روزگار خلافت مأمون در مصيّصة درگذشته است .\r\n\r\nخلف بن تميم كوفى\r\nمحدثى عالم بوده است و به سال دويست و سيزده به روزگار خلافت مأمون در مصيصه درگذشته است .\r\n\r\nمحمد بن عيينة فزارى\r\nكنيه‌اش ابو عبد اللّه و محدثى عالم بوده است و به سال دويست و هفده به روزگار خلافت مأمون در مصيصة درگذشته است .\r\n\r\n","description":"","footnote":"","page_name":" 499 ","page_number":517},
  {"content":"\r\n\r\n( 1 )\r\n\r\nابو عثمان سعيد قارى صيّاد\r\nمحدثى عالم و فقيه و زاهد و از مردم خراسان بود كه در مرز ساكن شد و به سال دويست و بيست و يك به روزگار حكومت معتصم در مصيّصة درگذشت .\r\n\r\nابو موفّق\r\nفقيهى بود كه در كفربيّا « 1 » ساكن بوده و به سال دويست و بيست به روزگار خلافت معتصم در مصيّصة درگذشت .\r\n\r\nابو منذر\r\nعالمى فقيه و قاضى مصيّصة بود كه به سال دويست و بيست و دو در همان شهر به روزگار خلافت ابو اسحاق معتصم پسر هارون درگذشت .\r\n\r\nمنصور بن هارون\r\nكنيه‌اش ابو الحسن و فقيهى عالم بود و به سال دويست و بيست و دو به هنگام خلافت معتصم در مصيصه درگذشت .\r\n\r\nابو زكرياء طحّان\r\nمحدثى عالم بود كه به سال دويست و بيست و پنج به هنگام خلافت معتصم در مصيصه درگذشت .\r\n\r\n\r\n","description":"","footnote":"\r\n( 1 ) شهرى رو به روى مصيصه بر كرانهء رود جيحان شام و از شهرهاى بزرگ آن منطقه بوده است . به نقل از معجم البلدان .\r\n","page_name":" 500 ","page_number":518},
  {"content":"\r\n\r\n( 1 )\r\n\r\nنام كسانى از اصحاب حضرت ختمى مرتبت ( ص ) كه در مصر ساكن شده‌اند\r\n\r\nعمرو بن عاص\r\nبن وائل بن هاشم بن سعيد بن سهم ، كنيه‌اش ابو عبد الله بود ، او در حبشه در حضور نجاشى مسلمان شد و سپس در آغاز ماه صفر سال هشتم هجرت به عنوان مهاجر در مدينه به حضور پيامبر ( ص ) آمد و از اصحاب آن حضرت شد . « 1 » رسول خدا او را به فرماندهى جنگ ذات السلاسل گماشت و در فتح مكه او را به بتخانهء سواع كه بت قبيلهء هذيل بود گسيل فرمود و عمرو عاص آن را ويران كرد . سپس او را پيش جيفر و عبد پسران جلندا كه سران قبيله ازد عمان بودند روانه فرمود تا ايشان را به مسلمانى فرا خواند ، هنگامى كه رسول خدا رحلت فرمود عمرو عاص در عمان بود او از آنجا به مدينه آمد و ابو بكر صديق او را به عنوان يكى از فرماندهان سپاه به شام روانه كرد . عمرو عاص عهده‌دار پاره‌يى از فتحهاى شام بود و در جنگ يرموك شركت كرد .\r\nعمر بن خطاب نخست او را به حكومت فلسطين و نواحى آن گماشت . سپس براى او نوشت كه به مصر برود . عمرو عاص همراه مسلمانان كه سه هزار و پانصد تن بودند سوى مصر رفت و آن را گشود و عمر او را به حكومت مصر گماشت و تا مرگ خود او را تغيير نداد ، پس از مرگ عمر عثمان بن عفان چند سالى او را همچنان بر حكومت مصر باقى گذاشت و سپس او را بر كنار كرد و عبد الله بن سعد بن ابى سرح را بر حكومت مصر گماشت .\r\nعمرو عاص به مدينه آمد و همان جا بود و چون مردم بر عثمان شورش كردند ، عمرو عاص از مدينه به شام رفت و در مزرعه خود به نام سبع كه در فلسطين بود مقيم شد ، پس از كشته شدن عثمان ، عمرو عاص پيش معاويه رفت و همراه او به خون خواهى عثمان پرداخت و همراه او در جنگ صفين شركت كرد ، سپس معاويه او را به حكومت مصر\r\n\r\n\r\n","description":"","footnote":"\r\n( 1 ) دربارهء چگونگى مسلمان شدن عمرو عاص گفته‌هاى ديگرى كه درست‌تر است گفته شده است . مراجعه كنيد به شرح حال خالد بن وليد در همين جلد طبقات ، و محمد بن سعد به روايت استاد خود واقدى نظر داشته است .\r\n","page_name":" 501 ","page_number":519},
  {"content":"\r\n\r\n( 1 ) گماشت ، عمرو بن مصر رفت و همچنان حاكم مصر بود و براى خود خانه‌يى ساخت و همچنان ساكن مصر بود و سرانجام به روز عيد فطر سال چهل و سه هنگام حكومت معاويه درگذشت و در مقطّم كه گورستان مردم مصر و بر دامنهء كوه است به خاك سپرده شد .\r\nچون مرگش فرا رسيد گفت مرا بنشانيد او را نشاندند و چنين وصيت كرد ، همين كه ديديد مردم شتابان مرا بشوييد و در سه پارچه كفنم كنيد و كمرم را استوار ببنديد كه با من مخاصمه و ستيز مىشود ، گورم را با لحد حفر كنيد و شتابان مرا در گور بگذاريد و بر من خاك بريزيد . سپس گفت پروردگارا عمرو عاص را به كارهايى فرمان دادى كه انجام نداد و از كارهايى بازداشتى كه آنها را انجام داد آنگاه سه بار گفت پروردگارى جز تو نيست و دو دست خود را به حالتى كه در غل جامعه باشد قرار داد و تا هنگام مرگ همان‌گونه بود . « 1 »\r\nعبد الله بن صالح بصرى از حرملة بن عمران از ابو فراس بردهء آزاد كرده و وابستهء عبد الله پسر عمرو عاص ما را خبر داد كه مىگفته است * عمرو عاص شب عيد فطر مرد .\r\nعبد الله پسرش صبح زود جنازه‌اش را بيرون آورد و آن را كنار گورستان نهاد و چون همهء خيابان‌ها انباشته از مردم شد نخست بر پيكر عمرو عاص نماز گزارد و او را به خاك سپرد و سپس همراه مردم نماز عيد گزارد . ابو فراس مىگفته است گمان مىكنم هيچ كس از نمازگزاران عيد فطر باقى نماند مگر اينكه بر عمرو عاص هم نماز گزارد .\r\n\r\nعبد الله بن عمرو بن عاص\r\nبن وائل بن هاشم بن سعيد بن سهم .\r\nواقدى مىگويد عبد الله پيش از پدر خود مسلمان شد و به افتخار مصاحبت با پيامبر ( ص ) رسيد و مردى فاضل و نكوكار بود .\r\nابو بكر بن عبد الله بن ابى اويس از سليمان بن بلال ، از صفوان بن سليم ، از گفتهء خود عبد الله بن عمرو ما را خبر داد كه مىگفته است * از پيامبر ( ص ) اجازه گرفتم تا آنچه را از ايشان مىشنوم بنويسم . اجازه فرمود و من نوشتم ، عبد الله آن نوشته‌ها را صادقه نام نهاده بود .\r\n\r\n\r\n","description":"","footnote":"\r\n( 1 ) فرعون هم به هنگام مرگ چنين مىگفت كه به خداى بنى اسرائيل ايمان آوردم و به او گفته شد ، اينك ! و حال آنكه عاصى و تبهكار بودى . لطفا به آيات 89 و 91 ، سورهء دهم - يونس مراجعه شود .\r\n","page_name":" 502 ","page_number":520},
  {"content":"\r\n\r\n( 1 ) معن بن عيسى ، از اسحاق بن يحيى از مجاهد ما را خبر داد كه مىگفته است * صحيفه‌يى پيش عبد الله بن عمرو ديدم پرسيدم چيست ؟ گفت صادقه است . آنچه از رسول خدا ( ص ) بدون واسطه شنيده‌ام در آن نوشته است .\r\nواقدى ، از گفتهء ابن ابى ذيب ، از عمر بن عبد الله بن سويفع ما را خبر داد كه مىگفته است * كسى كه خود ديده بود مرا خبر داد كه ريش و موهاى سر عبد الله بن عمرو را سپيد ديده است .\r\nعفان بن مسلم و يحيى بن عبّاد هر دو از گفتهء حماد بن سلمة ما را خبر دادند كه مىگفته است * على بن زيد از عريان بن هيثم مرا خبر داد كه مىگفته است همراه پدرم پيش يزيد بن معاويه رفتيم ، مردى بلند بالا و سرخ و سپيد كه شكمى بزرگ داشت آمد و سلام داد و نشست . پدرم پرسيد اين كيست ؟ گفتند عبد الله پسر عمرو عاص است .\r\nعفان بن مسلم ، از حماد بن سلمه ، از على بن زيد ، از عبد الرحمان بن ابى بكرة ما را خبر داد كه ضمن توصيف عبد الله بن عمرو مىگفته است مردى سرخ روى و كشيده قامت و شكم بزرگ بوده است .\r\nعمرو بن عاصم كلابى از همام بن يحيى از قتاده ، از حسن بصرى از شريك بن خليفه ما را خبر داد كه مىگفته است * عبد الله بن عمرو را ديدم كه خط سريانى را مىخواند .\r\nعمرو بن عاصم كلابى ، از حوشب ، از مسلم آزاد كرده و وابستهء بنى مخزوم ما را خبر داد كه مىگفته است * عبد الله بن عمرو پس از آنكه كور شده بود خودش طواف مىكرد .\r\nگويد عبد الله بن عمرو همراه پدر خود از كار عثمان كناره گرفت و هنگامى كه پدرش پيش معاويه رفت او هم با او رفت و همراه پدر در جنگ صفين شركت كرد و پس از آن پشيمان شده بود و مىگفت مرا با شركت در جنگ صفين و جنگ با مسلمانان چه كار بود ، او سپس همراه پدر خود به مصر رفت و چون مرگ عمرو فرا رسيد او را به حكومت مصر گماشت ، معاويه نخست او را برقرار داشت و سپس او را بر كنار كرد .\r\nعبد الله بن عمرو و حج و عمره مىگزارد و به شام مىآمد و به مصر بر مىگشت و براى خود در مصر خانه ساخته بود و همواره در مصر بود تا همان جا مرد و در خانهء خود به خاك سپرده شد و اين به سال هفتاد و هفت و هنگام خلافت عبد الملك بن مروان بود . اين روايتى است كه ابو يمان حمصى از گفتهء صفوان بن عمرو از گفتهء پير مردان دربارهء مرگ عبد الله بن عمرو آورده است .\r\n\r\n","description":"","footnote":"","page_name":" 503 ","page_number":521},
  {"content":"\r\n\r\n( 1 ) محمد بن عمر واقدى مىگويد ، عبد الله بن عمرو به سال شصت و پنج در نود و دو سالگى در شام در گذشته است . « 1 »\r\nعبد الله بن عمرو بن عاص از ابو بكر و عمر روايت كرده است .\r\n\r\nخارجة بن حذافة\r\nبن غانم بن عامر بن عبد الله بن عبيد بن عويج بن عدى بن كعب .\r\nاز دير باز مسلمان شده و با حضرت ختمى مرتبت مصاحبت كرده است . سپس از مدينه به مصر رفته و آن جا ساكن شده است . او در مصر از سوى عمرو عاص به قضاوت گماشته شده است . در سپيده دمى كه آن مرد خارجى به قصد كشتن عمرو عاص به مسجد آمده بود عمرو از خانه بيرون نيامد و به خارجه فرمان داد با مردم نماز گزارد ، مرد خارجى پيش رفت و بر خارجه كه مىپنداشت عمرو عاص است شمشير زد و او را كشت . خارجى را گرفتند و پيش عمرو بردند و گفتند به خدا سوگند كه عمرو را نكشتى بلكه به خارجه ضربت زدى ، گفت من عمرو را اراده كرده بودم و خداوند خارجه را اراده فرموده است ، و اين سخن او ضرب المثل شد .\r\nمحمد بن سعد مىگويد عبد الله بن صالح از ليث بن سعد ، از يزيد بن ابى حبيب نقل مىكرد كه مىگفته است عمر بن خطاب براى عمرو عاص نوشت براى همهء كسانى كه در بيعت شجرة شركت داشته و بيعت كرده‌اند دويست درم مقررى قرار بده و براى خودت به حساب حكومت خود و براى خارجة بن حذافه به پاس شرف دليرى او و براى عثمان بن قيس سهمى به پاس شرف ميهمان دوستى و ميزبانى او همين مبلغ را مقرر بدارد .\r\n\r\nعبد الله بن سعد\r\nبن ابى سرح بن حارث بن حبيب بن جذيمة بن مالك بن حسل بن عامر بن لوى ، اگر چه از\r\n\r\n\r\n","description":"","footnote":"\r\n( 1 ) دربارهء محل و سال مرگ عبد الله بن عمرو بن عاص گوناگون سخن گفته‌اند كه ابن اثير در اسد الغابه ، ج 3 ، ص 235 آورده است . ميزان عمر او هم مورد اختلاف است . لطفا به همان كتاب مراجعه فرماييد .\r\n","page_name":" 504 ","page_number":522},
  {"content":"\r\n\r\n( 1 ) دير باز مسلمان شده بود و براى رسول خدا ( ص ) وحى را مىنوشت به فتنه و بدبختى در افتاد و در حالى كه از دين برگشت از مدينه بيرون آمد و به مكه رفت ، پيامبر ( ص ) به روز فتح مكه او را مهدور الدم اعلام فرمود . ولى عثمان بن عفان كه برادر شيرى او بود به حضور پيامبر آمد و براى او امان خواست و آن حضرت او را امان دادند ، عثمان گفت اى رسول خدا بيعت او را نمىپذيريد ؟ پيامبر ( ص ) در آن روز بيعت او را بر اسلام پذيرفت و فرمود اسلام كارهاى پيش از اسلام آوردن را مىپوشاند - ناديده مىگيرد .\r\nعثمان بن عفان پس از بر كنار كردن عمرو عاص از حكومت مصر عبد الله بن سعد بن ابى سرح را به حكومت مصر گماشت ، او ساكن مصر شد و آنجا خانه ساخت و تا هنگامى كه عثمان كشته شد همچنان حاكم مصر بود . « 1 »\r\n\r\nمحمية بن جزء\r\nبن عبد يغوث بن عويج بن عمرو بن زيد بن مذحج ، او هم پيمان خاندان سهم بود ، محميه از دير باز در مكه مسلمان شد و در هجرت دوم ياران رسول خدا ( ص ) به حبشه به آن جا هجرت كرد ، نخستين جنگى كه در آن شركت كرد جنگ مريسيع بود كه همان جنگ بلمصطلق است ، در آن جنگ رسول خدا ( ص ) او را به سرپرستى خمس اموال و سهام مسلمانان از غنيمتها گماشت . پس از آن هم او را بر همان كار مستقر فرمود . محميه پس از آن به مصر كوچ كرد و ساكن آن سرزمين شد .\r\n\r\nعبد الله بن حارث بن جزء زبيدى\r\nاو افتخار مصاحبت رسول خدا را داشت و سپس ساكن مصر شد و محدثان مصرى از او روايت كرده‌اند .\r\nعبد الله بن صالح ، از ابن لهيعه ، از عبيد الله بن ابى جعفر نقل مىكند كه مىگفته است\r\n\r\n\r\n","description":"","footnote":"\r\n( 1 ) براى آگهى بيشتر دربارهء اين مرد كه مايهء درماندگى عثمان شد و چگونگى رفتار حضرت ختمى مرتبت كه بدين سادگى كه ابن سعد نوشته است نيست به ترجمه مغازى واقدى ، ص 654 به ترجمهء نهاية الارب ، ج 5 ، ص 61 و 77 ، به قلم اين بنده مراجعه فرماييد .\r\n","page_name":" 505 ","page_number":523},
  {"content":"\r\n\r\n( 1 ) * بر سر عبد الله بن حارث عمامه حرقانيه ديدم ، عبد الله بن صالح مىگويد از ابن لهيعه دربارهء حرقانيه پرسيدم . گفت : يعنى عمامهء سياه .\r\n\r\nعقبة بن عامر بن عبس جهنى\r\nكنيه‌اش ابو عمرو و در زمره اصحاب پيامبر ( ص ) بوده است . پس از رحلت رسول خدا كه ابو بكر مردم را براى رفتن به شام فرا خواند ، عقبه هم به شام رفت و در جنگها و فتح شام و مصر حضور داشت و در جنگ صفين همراه معاويه بود . او سپس به مصر كوچ كرد و آن جا خانه ساخت و در پايان خلافت معاوية بن ابى سفيان همان جا مرد و در مقطّم كه گورستان مردم مصر است به خاك سپرده شد .\r\nوليد طيالسى ، از گفتهء ليث بن سعد به نقل از ابو عشانه ما را خبر داد كه مىگفته است * عقبة بن عامر را ديدم كه موهاى خود را سياه مىكرد و مىگفت بر فرض كه رنگ تارهاى موها را تغيير دهم ، بن آنها از رنگ‌پذيرى خوددارى مىكند .\r\n\r\nنبيه بن صواب مهرى\r\nهيثم بن عدى ، از عبد الرحمان بن زياد بن انعم از يزيد بن ابى حبيب از گفتهء كسى كه خود شنيده بود ما را خبر داد كه مىگفته است * نبيه بن صواب مهرى كه از اصحاب حضرت ختمى مرتبت بود مىگفت مردى از قبيلهء حمير به حضور پيامبر ( ص ) آمد و مسلمان شد و درگذشت . پيامبر فرمود براى او وارث مسلمانى پيدا كنيد گشتند و نيافتند ، پيامبر فرمود ميراث او را به كسى كه ميان قبيلهء قضاعة نسبش روشن‌تر است بپردازيد . عبد الله بن انيس نژاده‌تر شخص در قضاعة بود ، او از خاندان برك بن وبرة برادر كلب بن وبرة و هم پيمان خاندان سلمة انصار بود .\r\n\r\nعلقمة بن رمثة بلوى\r\nاز قبيلهء قضاعه است .\r\n\r\n","description":"","footnote":"","page_name":" 506 ","page_number":524},
  {"content":"\r\n\r\n( 1 ) عبد الله بن صالح از ليث بن سعد ، از يزيد بن ابى حبيب ، از سويد بن قيس تجبيبى از زهير بن قيس بلوى ، از علقمه بن رمثه بلوى ما را خبر داد كه مىگفته است * رسول خدا ( ص ) عمرو عاص را به بحرين گسيل فرمود ، پس از آن پيامبر ( ص ) به جنگى رفت و ما هم همراهش بوديم . پيامبر ( ص ) لحظه‌يى چرت زد و چون بيدار شد فرمود « خداى عمرو را رحمت فرمايد » ما نام همه كسانى را كه عمرو بودند به نظر آورديم ، پيامبر دوباره چرت زد و چون بيدار شد فرمود « خداى عمرو را رحمت فرمايد » . پيامبر ( ص ) براى بار سوم چرت زد و چون بيدار شد همانگونه فرمود ، پرسيديم اى رسول خدا كدام عمرو را در نظر داريد ؟\r\nفرمود عمرو عاص را ، گفتند او را چه كارى پيش آمده است ؟ فرمود اين موضوع را به ياد آوردم كه هر گاه مردم را براى پرداخت زكات فرا مىخوانم يا براى جمع آورى زكات گسيل مىدارم ، عمرو عاص اموال فراوانى مىآورد و چون از او مىپرسم اين از كجا براى تو فراهم شده است ؟ مىگويد از سوى پروردگار ، و عمرو راست مىگويد كه او را در پيشگاه خداوند خير بسيارى است .\r\nابو بكر - كنيهء يكى از نقل كنندگان - مىگويد زهير بن قيس در دنبالهء اين سخن مىافزود كه علقمه مىگفته است چون فتنه در گرفت با خود گفتم بايد از كسى پيروى كنم كه رسول خدا ( ص ) درباره‌اش چنان فرموده‌اند ! و از عمرو عاص جدا نشدم ! « 1 »\r\n\r\nابو زمعة بلوى\r\nاز گفتهء حسان بن غالب مصرى ، از ابن لهيعه ، از عبد العزيز بن عبد الملك بن مليل مرا خبر دادند كه مىگفته است * چون مرگ ابو زمعه بلوى كه از اصحاب پيامبر ( ص ) بود در منطقهء افريقيه فرا رسيد به ياران خود گفت چون مرا به خاك سپرديد گورم را هموار و بدون برجستگى و نشان قرار دهيد .\r\n\r\n\r\n","description":"","footnote":"\r\n( 1 ) گويا اين مرد دربارهء امير المؤمنين على عليه السلام اين حديث را نشنيده است كه رسول خدا فرموده‌اند « على همواره همراه حق و حق همواره همراه على است » كه آن را ترمذى و حاكم و خطيب و هيثمى و متقى و گروهى ديگر از محدثان بزرگ آورده‌اند .\r\n","page_name":" 507 ","page_number":525},
  {"content":"\r\n\r\n( 1 )\r\n\r\nابو خراش سلمى\r\nعبد الله بن يزيد مقرى ، از گفتهء حيوة بن شريح ، از ابو عثمان وليد بن ابى وليد از عمران يعنى ابن ابى انس ، از ابو خراش سلمى نقل مىكرد كه از پيامبر ( ص ) شنيده كه فرموده است هر كس يك سال از برادر خود دورى گزيند چنان است كه خون او را ريخته باشد .\r\n\r\nابو بصرة غفارى\r\nبا پيامبر ( ص ) مصاحبت داشته و سپس به مصر ساكن شده است . او همان جا در گذشته است و در گورستان مقطم كه گورستان مسلمانان مصر است به خاك سپرده شد .\r\n\r\nپسرش بصرة بن ابى بصرة\r\nاو هم با پيامبر ( ص ) مصاحبت و از ايشان روايت كرده است .\r\n\r\nنوه‌اش : جميل بن بصرة\r\nبن ابو بصره غفارى او همراه پدر و پدر بزرگ خود با حضرت ختمى مرتبت مصاحبت داشته و از ايشان روايت كرده است .\r\n\r\nابو بردة\r\nبا رسول خدا مصاحبت داشته و سپس ساكن مصر شده است .\r\nاز گفتهء سعيد بن ابى مريم از نافع بن يزيد مرا خبر دادند كه مىگفته است * ابو صخر از عبد الله بن معتّب يا مغيث بن ابى بردة از پدرش از پدر بزرگش براى من حديث كرد كه مىگفته است * از رسول خدا شنيدم مىفرمود ، به زودى از ميان كاهنان مردى پديد خواهد\r\n\r\n","description":"","footnote":"","page_name":" 508 ","page_number":526},
  {"content":"\r\n\r\n( 1 ) آمد كه قرآن را چنان تدريس كند كه پس از او هيچ كس نتواند بدان گونه انجام دهد .\r\nنافع ضمن نقل اين روايت مىافزود كه ربيعه مىگفته است منظور محمد بن كعب قرظى است و كاهنان به دو گروه قريظه و نضير گفته مىشده است .\r\n\r\nعبد الله بن سعد\r\nمردى از اصحاب حضرت ختمى مرتبت است كه در مصر ساكن شده است ، عبد الرحمان بن مهدى ، از معاوية بن صالح ، از علاء بن حارث از حرام بن معاويه از عمويش عبد الله بن سعد نقل مىكرد كه مىگفته است * از حضرت ختمى مرتبت دربارهء غذا خوردن و همكاسه شدن با زنى كه در عادت ماهيانه است پرسيدم ، فرمود با او همكاسه بشو و غذا بخور .\r\nعبد الله بن سعد مىگفته است * از پيامبر ( ص ) دربارهء نماز گزاردن در خانه و مسجد پرسيدم ، فرمود مىبينى كه خانهء من به مسجد بسيار نزديك است و اگر در خانه‌ام نماز بگزارم خوشتر مىدارم كه در مسجد نماز بگزارم مگر نمازهاى فريضه و واجب كه در مسجد مىگزارم .\r\n\r\nخرشة بن حارث\r\nوليد بن مسلم از ابن لهيعه ، از يزيد بن ابى حبيب ، از خرشة بن حارث كه از اصحاب رسول خدا ( ص ) بوده است نقل مىكرد كه مىگفته است * پيامبر فرمودند « هر گاه دانستيد كسى را اعدام مىكنند در مراسم حاضر نشويد شايد مظلوم كشته شود و خشم خداوند فرود آيد و شما را هم فراگيرد » .\r\n\r\nجنادة ازدى\r\nعبد الله بن نمير ، از محمد بن اسحاق ، از يزيد بن ابى حبيب ، از مرثد بن عبد الله بزنى ، از حذيفة ازدى ، از گفتهء خود جنادة ازدى ما را خبر داد كه مىگفته است * همراه هفت تن از بانوان قبيلهء ازد روز جمعه‌يى به حضور رسول خدا رسيديم و روزه داشتيم . پيامبر ( ص ) ما را به خوردن غذايى كه برابر ايشان بود دعوت فرمود ، گفتيم روزه‌ايم ، فرمود آيا ديروز هم\r\n\r\n","description":"","footnote":"","page_name":" 509 ","page_number":527},
  {"content":"\r\n\r\n( 1 ) روزه داشتيد ؟ گفتيم نه ، پرسيد آيا فردا روزه مىگيريد ؟ گفتيم نه . فرمود در اين صورت روزه بگشاييد و ما روزه گشوديم . سپس رسول خدا براى گزاردن نماز جمعه بيرون آمد و چون بر منبر نشست ظرف آبى خواست و در حالى كه مردم نگاه مىكردند آب آشاميد تا به مردم بفهماند كه روز جمعه روزه نمىگيرد .\r\n\r\nسعيد بن يزيد ازدى *\r\n\r\nابو سعد خير انمارى\r\nاز گفتهء اسحاق بن زريق مرا خبر دادند كه مىگفته است * عمرو بن حارث زبيدى ، از ابو عمرو عبد الله بن عامر جهنى از قيس بن حارث عامرى براى او نقل كرده است كه ابو سعيد خير در شهر قرطسا « 1 » براى ايشان نقل كرده كه پيامبر ( ص ) فرموده است : هفتاد هزار تن از امت من وارد بهشت مىشوند كه همراه هر هزار تن هفتاد هزار تن ديگر خواهند بود كه شامل همهء مهاجران - يا ساكنان مدينه - و طايفه‌يى از اعراب ما خواهد بود .\r\n\r\nمعاذ بن انس جهنى\r\nبا رسول خدا مصاحبت داشته و از ايشان احاديثى روايت كرده و سپس ساكن مصر شده است . او پدر سهل بن معاذى است كه زبّان بن فائد و كسان ديگرى جز او از شاميان و مصريان از او روايت كرده‌اند .\r\n\r\nابو يقظان\r\nاز اصحاب رسول خداست . حسن بن موسى از ابن لهيعه ، از ابو عشانه نقل مىكند كه از ابو يقظان شنيده كه مىگفته است * بر شما مژده باد كه سوگند به خدا شما با آنكه رسول خدا را نديده‌ايد\r\n\r\n\r\n","description":"","footnote":"\r\n( 1 ) نام بخش آبادى از مصر قديمى است . به معجم البلدان ، ج 7 ، ص 55 مراجعه شود .\r\n","page_name":" 510 ","page_number":528},
  {"content":"\r\n\r\n( 1 ) مهر و دوستى شما نسبت به آن حضرت بيشتر از عموم كسانى است كه ايشان را ديده‌اند .\r\n\r\nمعاوية بن حديج\r\nبا پيامبر ( ص ) مصاحبتى داشته و از آن حضرت روايت كرده است . با عمر بن خطاب هم ديدار داشته و حديثى دربارهء چگونگى مسح از او نقل كرده است . معاوية بن حديج از طرفداران عثمان بوده است . « 1 »\r\nعفان بن مسلم از حماد بن سلمه ما را خبر داد و گفت ثابت از صالح بن حجير كه نام پسرش هم حجير است از معاوية بن حديج كه اندكى افتخار مصاحبت داشته است ما را خبر داد كه مىگفته است * هر كس مرده‌يى را غسل دهد و كفن كند و او را تشييع كند و به خاك سپارد بر مىگردد در حالى كه گناهانش آمرزيده شده است .\r\n\r\nزياد بن حارث صدائى\r\nاو همان كسى است كه در يكى از سفرهاى پيامبر ( ص ) همراه ايشان بوده و كنار آن حضرت حركت مىكرده است و ركابدار بوده است . چون سحرگاه شد پيامبر ( ص ) فرمودند اى برادر صدايى اذان بگو ، او اذان گفت ، پس از او بلال آمد كه اقامه بگويد ، رسول خدا فرمودند آن برادر صدايى اذان گفت و هر كس اذان بگويد همو اقامه مىگويد ، زياد بن حارث اقامه گفت و رسول خدا ( ص ) جلو رفت و با مردم نماز گزارد .\r\nزياد بن حارث سپس ساكن مصر شد و مصريان از او روايت كرده‌اند .\r\n\r\nمسلمة بن مخلّد\r\nبن صامت بن نيار بن لوذان بن عبد ودّ بن زيد بن ثعلبة بن خزرج بن ساعده از انصار مدينه و كنيه‌اش ابو معمر بوده است .\r\n\r\n\r\n","description":"","footnote":"\r\n( 1 ) براى آگهى از خون‌ريزى و سنگدلى اين مرد و ستم او نسبت به محمد بن ابى بكر به محمد ابو الفضل ابراهيم ، تاريخ طبرى ، ج 5 ، ص 104 مراجعه فرماييد .\r\n","page_name":" 511 ","page_number":529},
  {"content":"\r\n\r\n( 1 ) معن بن عيسى از موسى بن على بن رباح از پدرش از گفتهء خود مسلمة بن مخلد روايت مىكند كه مىگفته است در چهار سالگى مسلمان شدم ! و هنگامى كه رسول خدا ( ص ) رحلت فرمود چهارده ساله بودم .\r\nواقدى مىگويد مسلمة بن مخلد از رسول خدا روايت كرده است ، سپس به مصر كوچ كرده و ساكن آن سرزمين شده است ، او همراه مردم خربتا « 1 » بوده است و ايشان استوارترين و آماده‌ترين و پرساز و برگ‌ترين مردم مغرب بوده‌اند . مسلمة ميان ايشان نامور به خردمندى و شرف بوده است . مسلمه سپس به مدينه برگشت و به روزگار خلافت معاوية بن ابى سفيان در آن شهر در گذشت .\r\n\r\nسرّق\r\nاحمد بن محمد بن وليد ازرقى مكى ، از هشام بن خالد ، از زيد بن اسلم ، از عبد الرحمان بن بيلمانى ما را خبر داد كه مىگفته است * در مصر بودم ، مردى به من گفت آيا تو را به مردى از ياران رسول خدا ( ص ) راهنمايى كنم ؟ گفتم آرى ، او به مردى اشاره كرد . من پيش او رفتم و گفتم خدايت رحمت كناد تو كيستى ؟ گفت من سرّق « 2 » - دزد ورزيده - ام ، من با شگفتى گفتم آيا براى تو كه مردى از اصحاب رسول خدايى شايسته است كه چنين نامى داشته باشى ؟ گفت چون رسول خدا اين نام را بر من نهاده است هرگز آن را رها نمىكنم . گفتم براى چه آن حضرت اين نام را بر تو نهاده‌اند ؟ گفت مردى باديه‌نشين دو شتر خود را براى فروش به مدينه آورد من آن دو را از او خريدم و گفتم حركت كن برويم بهاى آن را بپردازم ، من وارد خانه شدم و از درى كه پشت خانه بود بيرون رفتم و بابهاى آن دو شتر يكى از نيازهاى خود را بر آوردم و در خانهء خود پنهان شدم و چندان بيرون نيامدم كه پنداشتم مرد صحرانشين از مدينه بيرون رفته است . قضا را چون از خانه بيرون آمدم آن مرد همچنان در مدينه بود مرا گرفت و به حضور پيامبر برد و موضوع را به اطلاع ايشان رساند . پيامبر ( ص ) از من پرسيدند چه چيزى تو را بر اين كار واداشت ؟ گفتم با بهاى آن دو نياز خود را بر آوردم .\r\n\r\n\r\n","description":"","footnote":"\r\n( 1 ) خربتا : كه به صورت خربنا هم ضبط شده است نزديك بندر اسكندريه بوده است . ياقوت مىنويسد اينك ويران شده و شناخته نمىشود . به معجم البلدان ، ج 3 ، ص 414 مراجعه شود .\r\n( 2 ) صفى پورى در منتهى الارب مىگويد نام اصلى او حباب بوده است ، ابن اثير هم در اسد الغابه اين داستان را آورده است .\r\n","page_name":" 512 ","page_number":530},
  {"content":"\r\n\r\n( 1 ) فرمود هم اينك به او بپرداز . گفتم چيزى ندارم . فرمود تو سرّق هستى . سپس به اعرابى گفت او را با خود ببر و به بردگى به فروش تا به حق خود برسى ، سرق مىگويد مردم در پى من و اعرابى راه افتادند . اعرابى به ايشان نگريست و گفت چه مىخواهيد ؟ گفتند تو مىخواهى چه كار كنى ؟ ما مىخواهيم تاوان او را بپردازيم و او را آزاد كنيم . اعرابى گفت به خدا سوگند هيچ يك از شما به لطف خداوند از خود من نيازمندتر نيستيد و روى به من كرد و گفت برو كه تو را آزاد كردم .\r\nيزيد بن هارون و يحيى بن حماد از جويرية بن اسماء از عبد الله بن يزيد كه آزاد كرده و وابستهء منبعث بود از گفتهء يكى از مردم مصر از سرّق ما را خبر دادند كه مىگفته است * پيامبر ( ص ) در قبال گواهى دادن يك گواه و سوگند كسى كه طلب كار بود داورى مىفرمود . اين سخن يزيد بن هارون است ولى يحيى بن حماد كه راوى ديگر اين روايت است مىگفت آن حضرت در قبال سوگند و گواه داورى مىفرمود .\r\n\r\nسندر\r\nبردهء آزاد كرده و وابستهء حضرت ختمى مرتبت ، پاره‌يى از محدثان هم گفته‌اند اين شخص پسر سندر است .\r\nمحمد بن عمر واقدى از اسامة بن زيد ليثى ، از عمرو بن شعيب ، از پدرش ، از پدر بزرگش ما را خبر داد كه مىگفته است * ابو روح زنباع جذامى برده‌يى به نام سندر داشت ، ابو روح سندر را در حال بوسيدن يكى از كنيزان خود ديد گوش و بينى او را بريد و او را اخته كرد ، سندر به حضور پيامبر ( ص ) آمد ، آن حضرت به ابو روح پيام داد و چون آمد او را اندرز داد و فرمود هر برده‌يى را كه مثله كنند يا با آتش شكنجه دهند آزاد و وابستهء خدا و رسولش خواهد شد . سندر گفت اى رسول خدا دربارهء من به واليان سفارش فرماى ، حضرت ختمى مرتبت فرمود من دربارهء تو به همهء مسلمانان سفارش مىكنم ، هنگامى كه رسول خدا رحلت فرمود سندر پيش ابو بكر آمد و گفت سفارش پيامبر را در بارهء من نگهدار . ابو بكر براى او مقررى تعيين كرد و چون ابو بكر مرد و عمر به ولايت رسيد سندر به او گفت سفارش پيامبر ( ص ) را دربارهء من پاس دار . عمر گفت خودت انتخاب كن اگر مىخواهى همان مقررى را كه ابو بكر براى تو مقرر داشته است مقرر مىدارم و اگر\r\n\r\n","description":"","footnote":"","page_name":" 513 ","page_number":531},
  {"content":"\r\n\r\n( 1 ) مىخواهى براى تو به واليان ديگر شهرها بنويسم ، سندر گفت براى من به والى مصر بنويس كه سرزمين سبز و خرم و جايگاه كشاورزى است . عمر دربارهء او به عمرو عاص چنين نوشت : و سپس سندر آهنگ سرزمين تو دارد . سفارش رسول خدا را دربارهء او پاس دار .\r\nعمرو عاص زمينى را براى مدت زندگانى سندر در اختيار او گذاشت . سندر همهء زندگى خود را همان جا سپرى كرد و چون درگذشت آن زمين به حساب اموال خدا و در بيت المال منظور شد . آن زمين را بعدها اصبغ پسر عبد العزيز در اختيار گرفت و بر روى زمين هيچ مزرعه‌يى بهتر از آن براى خاندان اصبغ وجود نداشت .\r\nمحمد بن عمر واقدى مىگويد كشتزار و نخلستان اصبغ امروز هم - دههء اول سدهء سوم - در مصر معروف است و در آنجا به بوستان منية مىگويند .\r\nكامل بن طلحه از ابن لهيعه ، از عمرو بن شعيب از پدرش ، از پدر بزرگش ما را خبر داد كه مىگفته است * زنباع جذامى برده‌يى به نام سندر داشت او را در حالى كه كنيزش را مىبوسيد ديد بينى او را بريد و او را اخته كرد . سندر به حضور پيامبر ( ص ) آمد ، آن حضرت زنباع را فراخواند و به او فرمود بر بردگان چيزهايى را كه توان و ياراى آن را ندارند تحميل مكنيد و از آنچه خود مىخوريد به آنان بخورانيد و آنچه خود مىپوشيد به ايشان بپوشانيد اگر از آنان راضى هستيد آنان را با خوبى نگهداريد و هر گاه ناخوش داشتيد آنها را بفروشيد و آفريدگان خدا را آزار و شكنجه مدهيد . وانگهى هر برده را كه مثله كنند يا او را با آتش شكنجه دهند آزاد است و وابسته خدا و رسول خداست . سندر بدين گونه آزاد شد و گفت اى رسول خدا ! دربارهء من سفارش فرماى . آن حضرت فرمود من همهء مسلمانان را دربارهء تو سفارش مىكنم . هنگامى كه رسول خدا رحلت فرمود سندر پيش ابو بكر آمد و گفت سفارش رسول خدا را دربارهء من پاس دار . ابو بكر براى او مقررى تعيين كرد و چون ابو بكر درگذشت سندر پيش عمر بن خطاب آمد و گفت سفارش رسول خدا را دربارهء من پاس دار ، عمر گفت آرى اگر دوست مىدارى پيش من بمانى همان چيزى را كه ابو بكر براى تو مقرر داشت مقرر مىدارم و گرنه جاى ديگرى را كه دوست مىدارى انتخاب كن تا براى تو نامه بنويسم . سندر گفت مصر را دوست مىدارم كه سرزمين سبز و خرم و جايگاه كشاورزى است ، عمر دربارهء او به عمرو عاص نوشت كه سفارش رسول خدا ( ص ) را دربارهء سندر پاس دار . هنگامى كه سندر پيش عمرو عاص رفت ، عمرو خانه و زمين بزرگى از اموال بيت المال را در اختيار او گذاشت و سندر آن جا زندگى مىكرد و چون درگذشت آن زمين و خانه گرفته شد .\r\n\r\n","description":"","footnote":"","page_name":" 514 ","page_number":532},
  {"content":"\r\n\r\n( 1 ) عمرو بن شعيب مىگويد ، سپس آن مزرعه در اختيار اصبغ بن عبد العزيز گذاشته شد و امروز هم آن مزرعه از گزيده‌ترين اموال ايشان است .\r\nكامل بن طلحه ، از ابن لهيعه ، از يزيد بن ابى حبيب ، از ربيعة بن لقيط تجيبى از عبد الله بن سندر از پدرش ما را خبر داد كه مىگفته است * برده زنباع بن سلامه بوده است ، زنباع بر او خشم گرفته و بينى او را بريده و او را اخته كرده است . سندر به حضور رسول خدا آمده است و آن حضرت با زنباع درشتى فرموده و او را از زنباع گرفته و افزوده است هر كس بردهء خود را مثله كند آن برده آزاد خواهد بود . سندر گفته است اى رسول خدا دربارهء من سفارش فرماى و رسول خدا فرموده است من سفارش تو را به همهء مسلمانان مىكنم .\r\nيزيد بن ابى حبيب راوى اين روايت مىگويد سندر در آن هنگام كافر بوده است .\r\nعبد الله بن صالح مصرى ، از حرملة بن عمران از گفتهء كسى كه براى ايشان نقل كرده بوده است ، از پسر سندر آزاد كرده و وابستهء رسول خدا ( ص ) نقل مىكند كه مىگفته است * روزى عمرو عاص در حالى كه ابن سندر و گروهى ديگر همراهش بودند حركت كرد . ابن سندر و چند تن ديگر جلوتر از عمرو عاص حركت مىكردند و گرد و خاك برانگيخته بودند .\r\nعمرو عاص گوشهء عمامهء خود را بر بينى خود نهاد و گفت از غبار بپرهيزيد كه از هر چيزى زودتر وارد دهان و بينى مىشود و ديرتر بيرون مىرود و چون بر ريه بنشيند مبدل به قرحه مىشود . يكى از همراهان به آن گروه گفت كنار برويد همگان كنار رفتند جز ابن سندر كسى به او گفت تو چرا كنار نمىروى ؟ عمرو عاص گفت او را رها كنيد كه غبار شخص اخته زيانى نمىرساند . ابن سندر اين سخن را شنيد و خشمگين شد و گفت اى عمرو عاص به خدا سوگند اگر مؤمن بودى مرا آزار نمىدادى . عمرو گفت خدايت بيامرزد ، سپاس و ستايش خدا را كه من از مؤمنانم . ابن سندر گفت خود به خوبى مىدانى كه من از محضر رسول خدا خواستم درباره‌ام سفارش فرمايد و فرمود همهء مؤمنان را دربارهء تو سفارش مىكنم .\r\n\r\nابو فاطمه ازدى\r\nمحمد بن اسماعيل بن ابى فديك ، از حماد بن ابى حميد زرقى ، از ابو عقيل كه آزاد كرده و وابستهء زرقىهاست ، از عبد الله بن اياس بن ابى فاطمه از پدرش ، از پدر بزرگش ابو فاطمه ما را خبر داد كه مىگفته است * گروهى در محضر رسول خدا نشسته بوديم ، فرمود چه كسى\r\n\r\n","description":"","footnote":"","page_name":" 515 ","page_number":533},
  {"content":"\r\n\r\n( 1 ) دوست مىدارد كه همواره تن درست باشد و بيمار نشود ؟ گفتيم ما چنين مىخواهيم ، فرمود خاموش ! و نشان ناراحتى در چهرهء آن حضرت ديديم ، سپس فرمود آيا دوست مىداريد كه همچون خر چموش باشيد ؟ گفتيم نه ، سپس فرمود آيا دوست مىداريد كه گرفتار باشيد و گرفتارى مايهء كفارهء شما باشد ؟ گفتيم آرى . حضرت ختمى مرتبت فرمود به خدا سوگند كه خداوند مؤمن را گرفتار مىفرمايد و مىآزمايد و اين را فقط براى گرامى داشت او انجام مىدهد و مؤمن را در پيشگاه خدا منزلتى است كه با عمل خود به آن منزلت نمىرسد مگر آنكه چندان گرفتار شود كه بدان وسيله به آن منزلت برسد .\r\nعبد الله بن يزيد پدر عبد الرحمان مقرى ، از ابن لهيعه از حارث بن يزيد حضرمى از كثير اعرج ، از ابو فاطمه كه از اصحاب رسول خدا بوده است ما را خبر داد كه مىگفته است * حضرت به من فرمودند پس از من فراوان سجده كن كه هر كس براى خدا يك سجده كند حق تعالى او را در بهشت يك درجه بالا مىبرد و در اثر آن سجده يك خطاى او را مىبخشد .\r\n\r\nابو جمعة\r\nاز اصحاب رسول خداست كه نخست در شام مىزيست و سپس به مصر كوچ كرد و آنجا ساكن شد و حديثهايى از رسول خدا نقل كرده است .\r\nمحمد بن مصعب قرقسانى ، از اوزاعى ، از اسيد بن عبد الرحمان ، از خالد بن دريك ، از عبد الله بن محيريز ما را خبر داد كه مىگفته است * به مردى از اصحاب رسول خدا ( ص ) كه گمان مىكنم كنيه‌اش ابو جمعه بود گفتم براى ما حديثى را كه از پيامبر شنيده باشى نقل كن ، گفت حديث پسنديده‌يى براى تو مىگويم . همراه رسول خدا ( ص ) چاشت مىخورديم ، ابو عبيدة بن جراح هم با ما بود ، از رسول خدا پرسيديم آيا كسى بهتر از ما هست ؟ كه ما همراه شما مسلمان شديم و همراه شما هجرت كرديم . فرمود آرى گروهى از امت من كه پس از من مىآيند و به من ايمان مىآورند .\r\n\r\n","description":"","footnote":"","page_name":" 516 ","page_number":534},
  {"content":"\r\n\r\n( 1 )\r\n\r\nابو سعاد\r\nاز اصحاب پيامبر ( ص ) است كه ساكن مصر شده است . « 1 »\r\n\r\nعبد الرحمان بن عديس بلوى\r\nاز اصحاب رسول خداست و از ايشان حديث شنيده است . او از كسانى است كه براى محاصرهء عثمان به مدينه رفت و تا كشته شدن عثمان همان جا بود و از سران آنان شمرده مىشود .\r\n\r\nابو الشموس بلوى\r\nاز اصحاب رسول خداست كه ساكن مصر شده است .\r\n\r\nطبقهء نخست از محدثان مردم مصر كه پس از اصحاب حضرت ختمى مرتبت آن جا بوده‌اند\r\n\r\nعبد الرحمان بن عسيلة صنابحى\r\nكنيه‌اش ابو عبد الله و از مردم حمير و محدثى ثقه و كم حديث بوده است . او از ابو بكر و عمر و بلال حديث كرده است .\r\nعبد الله بن نمير ، از محمد بن اسحاق ، از يزيد بن ابى حبيب ، از مرثد بن عبد الله يزنى ،\r\n\r\n\r\n","description":"","footnote":"\r\n( 1 ) كنيه سه تن از اصحاب رسول خدا ( ص ) ابو سعاد است كه دو تن از ايشان از جهينه‌اند و ديگرى به حمصى مشهور است . به ابن حجر عسقلانى ، الاصابة ، ج 4 ، ص 85 مراجعه فرماييد .\r\n","page_name":" 517 ","page_number":535},
  {"content":"\r\n\r\n( 1 ) از خود عبد الرحمان بن عسيلة صنابحى « 1 » ما را خبر داد كه مىگفته است * فقط پنج شب پيش از آن كه به حضور رسول خدا برسم اين سعادت از دست من بيرون شد . در جحفه بودم كه آن حضرت رحلت فرمود و من به حضور اصحاب آن حضرت كه بسيار بودند رسيدم و از بلال دربارهء شب قدر پرسيدم گفت شب بيست و سوم است و آن شب مخواب و ميارام .\r\n\r\nابو تميم جيشانى\r\nمحدثى ثقه بوده و از عمر و على كه خداوند از ايشان خشنود باد روايت كرده است . او در روزگاران بسيار گذشته يعنى به سال هفتاد و هفت يا هفتاد و هشت به روزگار حكومت عبد الملك بن مروان درگذشته است .\r\n\r\nعبد الله بن زرير غافقى\r\nمحدثى ثقه بوده و او را حديثهايى است از عمرو و على روايت كرده و همراه على عليه السلام در جنگ صفين شركت كرده است و به سال هشتاد و يك به روزگار حكومت عبد الملك بن مروان درگذشته است .\r\n\r\nبرادر وهب جيشانى\r\nجيشان شاخه‌يى از قبيلهء قضاعةست . نام پدر وهب ديلم و او پسر هوشع بوده است . او محدثى ثقه و كم حديث بوده است .\r\n\r\nعبد الرحمان بن شماسة\r\nحديث او پسنديده بوده است .\r\n\r\n\r\n","description":"","footnote":"\r\n( 1 ) نام شاخه‌يى از قبيلهء يحابر است . به ابن حزم اندلسى ، جمهرة انساب العرب ، ص 406 مراجعه فرماييد .\r\n","page_name":" 518 ","page_number":536},
  {"content":"\r\n\r\n( 1 )\r\n\r\nطبقهء دوّم\r\n\r\nابو الخير\r\nنامش مرثد و پسر عبد الله يزنى و از قبيلهء حمير است . محدثى مورد اعتماد و فاضل و عابد بوده است . به سال نود و روزگار وليد بن عبد الملك درگذشته است .\r\n\r\nابو عبد الرحمان حبلى\r\nنامش عبد الله و نام پدرش يزيد و از قبيلهء حمير بوده است . او ثقه بوده و گاهى از عبد الله پسر عمرو عاص روايت كرده است .\r\n\r\nابو قيس\r\nآزاد كرده و وابستهء عمرو عاص و ان شاء الله مورد اعتماد بوده است ، گاهى از عمرو عاص روايت كرده است .\r\n\r\nوردان\r\nآزاد كرده و وابستهء عمرو عاص بوده است . كنيه‌اش ابو عبيد الله است از او هم گاهى روايت شده است . بازار وردان مصر به نام او نامگذارى شده است .\r\n\r\nقنبر\r\nآزاد كرده و وابستهء عمرو عاص است . گاهى از او روايت شده است .\r\n\r\n","description":"","footnote":"","page_name":" 519 ","page_number":537},
  {"content":"\r\n\r\n( 1 )\r\n\r\nعلى بن رباح لخمى\r\nمصريان نام پدرش را با تشديد و عراقيان بدون تشديد نقل مىكنند . محدثى ثقه بوده و از عمرو عاص و جز او روايت كرده است .\r\n\r\nابو عشانة معافرى\r\n« 1 » نامش حى و نام پدرش يؤمن است . او را چند حديثى است . گاهى از او روايت شده است . او به سال يكصد و هيجده روزگار هشام بن عبد الملك درگذشته است .\r\n\r\nابو قبيل معافرى\r\nنامش حى و نام پدرش هانى است ، او مىگفته است كشته شدن عثمان را به خاطر دارم ، او را هم چند حديثى است و گاهى از او روايت شده است و چندان زنده مانده كه به سال يكصد و بيست و هفت به روزگار مروان بن محمد درگذشته است .\r\n\r\nعبد الله بن هبيرة سبائى\r\nاو را چند حديثى است و به روزگار حكومت يزيد بن عبد الملك درگذشته است . « 2 »\r\n\r\nشفىّ بن ماتع اصبحى\r\nاز قبيلهء حمير است و او را چند حديثى است و به روزگار حكومت هشام بن عبد الملك درگذشته است .\r\n\r\n\r\n","description":"","footnote":"\r\n( 1 ) از قبيله‌هاى ساكن يمن كه گروهى از ايشان به مصر و گروهى به اندلس كوچ كرده‌اند . جمهرة انساب العرب ، ص 418 .\r\n( 2 ) يزيد بن عبد الملك از سال 101 تا سال 105 هجرى حكومت كرده است . به زركلى ، الاعلام مراجعه فرماييد .\r\n","page_name":" 520 ","page_number":538},
  {"content":"\r\n\r\n( 1 )\r\n\r\nشييم بن بيتان\r\nاو را چند حديثى است .\r\n\r\nمشرح بن هاعان\r\nكنيه‌اش ابو مصعب و او را چند حديثى است .\r\n\r\nابو الهيثم\r\nنامش سليمان و نام پدرش عمرو و نام نياى او عبد عتوارى « 1 » است . او دوست و شاگرد ابو سعيد خدرى بوده است .\r\n\r\nطبقه سوّم\r\n\r\nيزيد بن ابى حبيب\r\nكنيه‌اش ابو رجاء و آزاد كرده و وابستهء خاندان عامر بن لوى قريش است ، محدثى ثقه و پر حديث بوده و به سال يكصد و بيست و هشت به روزگار حكومت مروان بن محمد درگذشته است .\r\n\r\n\r\n","description":"","footnote":"\r\n( 1 ) از شاخه‌هاى قبيله كنانه است . به ابن حزم ، جمهرة انساب العرب ، ص 465 مراجعه فرماييد .\r\n","page_name":" 521 ","page_number":539},
  {"content":"\r\n\r\n( 1 )\r\n\r\nجعفر بن ربيعة\r\nبن عبد الله بن شرحبيل بن حسنة ازدى هم پيمان خاندان زهرة بن كلاب است . شرحبيل بن حسنة يكى از فرماندهان سپاهيان اعزامى ابو بكر به شام بوده است .\r\nجعفر به مصر به سال يكصد و سى و دو درگذشته و محدثى ثقه بوده است .\r\n\r\nعبيد الله بن ابى جعفر\r\nآزاد كرده و وابستهء امويان است . محدثى مورد اعتماد و به روزگار خود بازمانده دانشمندان بوده است . او به سال يكصد و سى و پنج يا يكصد و سى و شش درگذشته است .\r\n\r\nبكر بن سوادة جذامى\r\nان شاء الله مورد اعتماد بوده است و به روزگار حكومت هشام بن عبد الملك درگذشته است .\r\n\r\nعبد الله بن رافع غافقى\r\nاز قبيلهء حمير و او را چند حديثى بوده است و به روزگار حكومت هشام بن عبد الملك درگذشته است .\r\n\r\nوليد بن ابى عبدة\r\nآزاد كرده و وابستهء عمرو عاص است و او را چند حديثى بوده است .\r\n\r\n","description":"","footnote":"","page_name":" 522 ","page_number":540},
  {"content":"\r\n\r\n( 1 )\r\n\r\nسعيد بن ابى هلال\r\nان شاء الله ثقه بوده است .\r\n\r\nزهرة بن معبد\r\nكنيه‌اش ابو عقيل بوده است .\r\n\r\nطبقه چهارم\r\n\r\nعمرو بن حارث بن يعقوب\r\nآزاد كرده و وابستهء انصار و ان شاء الله ثقه بوده است . او به سال يكصد و چهل و هفت يا يكصد و چهل و هشت به روزگار حكومت ابو جعفر منصور دوانيقى درگذشته است .\r\n\r\nحيوة بن شريح\r\nكنيه‌اش ابو يزيد و ملقب به تجبيبى و از قبيلهء كنده و محدثى ثقه بوده است . و به روزگار خلافت ابو جعفر منصور درگذشته است .\r\n\r\nموسى بن علىّ « 1 » بن رباح لخمى\r\nان شاء الله ثقه بوده است .\r\n\r\n\r\n","description":"","footnote":"\r\n( 1 ) توجه داريد كه اين كلمه تصغير كلمهء على است .\r\n","page_name":" 523 ","page_number":541},
  {"content":"\r\n\r\n( 1 ) مكّى بن ابراهيم مىگويد ، به سال يكصد و شصت و چهار به مصر رفتم به من گفته شد موسى بن علىّ در اسكندريه درگذشته است .\r\nمحمد بن عمر واقدى مىگويد موسى بن على به سال يكصد و شصت و سه و روزگار حكومت مهدى عباسى درگذشته است .\r\n\r\nسعيد بن ابى ايوب\r\nمحدثى ثقه و استوار بوده است ، نام ابو ايوب مقلاص است .\r\n\r\nعبد الرحمان بن شريح\r\nحديثهاى او ناشناخته بوده است و به سال يكصد و شصت و هفت و روزگار خلافت مهدى درگذشته است .\r\n\r\nعياش بن عباس قتبانى *\r\n\r\nيحيى بن ايوب غافقى\r\nحديثهاى او ناشناخته بوده است .\r\n\r\nطبقه پنجم\r\n\r\nعبد الله بن عقبة بن لهيعة حضرمى\r\nاز نژادگان و كنيه‌اش ابو عبد الرحمان و محدثى ضعيف بوده و حديث بسيارى در سينه داشته\r\n\r\n","description":"","footnote":"","page_name":" 524 ","page_number":542},
  {"content":"\r\n\r\n( 1 ) است . كسانى كه در آغاز كار او از او حديث شنيده‌اند شنيده‌هاشان بهتر و خود او هم در روايت خويش نكوتر از پايان عمر خويش است . با اين حال مردم مصر مىگويند كه او هيچ‌گاه گرفتار اختلال و درآميختگى نشده است و آغاز و پايان كارش پسنديده و يكسان بوده است ولى گاهى چيزهايى را كه از گفته‌ها و احاديث او نبوده است بر او مىخوانده‌اند و او سكوت مىكرده است . و چون در اين باره به او گفته شد پاسخ داد كه گناه من چيست ، مردم كتاب و نوشته‌يى را مىآورند و مىخوانند و برمىخيزند و اگر از من بپرسند بدون ترديد به آنان خبر مىدهم كه از حديث من نيست .\r\nگويد عبد الله بن عقبة بن لهيعه - ابن لهيعه - به روز يكشنبه نيمهء ماه ربيع الاول سال يكصد و هفتاد و چهار و به روزگار خلافت هارون درگذشت .\r\n\r\nليث بن سعد\r\nكنيه‌اش ابو حارث و آزاد كرده و وابستهء قبيلهء قيس بوده است . او به سال نود و سه يا نود و چهار در حكومت وليد بن عبد الملك زاده شد . محدثى ثقه و پر حديث آن هم احاديث صحيح بوده است و به روزگار خود در مصر مستقلا فتوى مىداده است ، او از مردان مهتر و خردمند و بخشنده بوده و همواره ميهماندار بوده است .\r\nليث بن سعد بن روز جمعه چهارده شب باقى مانده از شعبان سال يكصد و شصت و پنج به روزگار خلافت مهدى عباسى درگذشته است .\r\n\r\nمفضّل بن فضالة قينى\r\nاو قاضى مردم مصر بود و حديث او ناشناخته بود .\r\n\r\nرشدين بن سعد قينى\r\nاو همان رشدين بن ابى رشدين است . محدثى ضعيف بوده است و به سال يكصد و هشتاد و هشت در خلافت هارون درگذشته است .\r\n\r\n","description":"","footnote":"","page_name":" 525 ","page_number":543},
  {"content":"\r\n\r\n( 1 )\r\n\r\nغوث بن سليمان حضرمى\r\nبه روزگار خلافت مهدى درگذشته است .\r\n\r\nبكر بن مضر *\r\n\r\nنافع بن يزيد *\r\n\r\nطبقه ششم\r\n\r\nعبد الله بن وهب\r\nآزاد كرده و وابستهء قريش بوده است . او مردى بسيار عالم بوده است و در احاديثى كه آنها را با لفظ « حدثنا » نقل مىكرده مورد اعتماد بوده است ، و احاديثى را از راوى نخستين بدون اينكه او را ديده باشد با حذف سلسله اسناد نقل مىكرده است .\r\n\r\nعبد الله بن صالح جهنى\r\nكنيه‌اش ابو صالح و دبير ليث بن سعد و روايت كنندهء احاديث او بوده است ، او به روز عاشوراى ماه محرم سال دويست و بيست و سه به روزگار خلافت معتصم درگذشته است .\r\n\r\nسعيد بن عفير *\r\n\r\nسعيد بن ابى مريم *\r\n\r\n","description":"","footnote":"","page_name":" 526 ","page_number":544},
  {"content":"\r\n\r\n( 1 )\r\n\r\nيحيى بن بكير *\r\n\r\nعبد الله بن عبد الحكم *\r\n\r\nعمرو بن خالد\r\nشاگرد زهير بن معاويه بوده است .\r\n\r\nنعيم بن حمّاد\r\nاو خراسانى و از مردم مرو بوده است ، او به جستجوى فراگيرى حديث روزگارى دراز در عراق و حجاز به سر برد و فراوان فرا گرفت و سپس به مصر كوچ كرد و همان جا ساكن شد تا آنكه به روزگار خلافت معتصم او را از مصر به درگاه خليفه بردند و از او دربارهء قرآن - قديم يا حادث بودن آن - پرسيدند او از پاسخ دادن بدان گونه كه ايشان مىخواستند خوددارى كرد . بدين سبب در سامرا زندانى شد و همچنان در زندان ماند و سرانجام به سال دويست و بيست و هشت در زندان سامراء درگذشت .\r\n\r\nپايان طبقات محدثان مصر\r\n\r\n","description":"","footnote":"","page_name":" 527 ","page_number":545},
  {"content":"\r\n\r\n( 1 )\r\n\r\nكسانى كه در ايله « 1 » بوده‌اند\r\n\r\nطلحة بن عبد الملك ايلى\r\nمحدثى ثقه بوده است مالك بن انس و جز او از وى روايت كرده‌اند .\r\n\r\nعقيل بن خالد\r\nشاگرد و مصاحب زهرى و محدثى ثقه بوده است .\r\n\r\nابو صخر ايلى\r\nنامش يزيد و پدرش ابو سميه بوده است . حديث ابو صخر پسنديده است .\r\nمحمد بن عمر واقدى ما را خبر داد كه * ابو صخر مردى عابد بوده است و همه شب تا بامداد نماز مىگزارده و مىگريسته است . در خانهء او زنى يهودى هم ساكن بوده كه بر او رحمت مىآورده و به سبب گريهء او مىگريسته است . ابو صخر شبى ضمن دعاهاى خود چنين گفته است ، پروردگارا ! اين زن با آنكه يهودى است و آيين او مخالف آيين من است از رحمت بر من مىگريد ، بديهى است كه تو سزاوارترى كه بر من رحمت آورى .\r\nگويد ابو صخر ايلى همه ساله همراه محمد بن منكدر و صفوان بن سليم و يزيد بن خصيفه و سليمان بن سحيم و ابو حازم به مكه مىآمدند و به ديدار عمر بن ذر مىرفتند او براى ايشان داستان‌هاى عبرت آموز مىگفت و كار آخرت را به آنان تذكر مىداد و در همه روزها و شبهاى موسم كارشان بدين گونه بود تا موسم سپرى مىشد ، آن گروه پس از آن تا موسم بعد با يك ديگر ديدار نداشتند .\r\n\r\n\r\n","description":"","footnote":"\r\n( 1 ) نام بندرى در شمال شرقى خليج عقبه كه از دير باز تا قرون وسطى به لحاظ بازرگانى و نظامى بسيار ارزشمند بوده است .\r\nبراى آگهى بيشتر به مقالهء مفصل بار تولد (  dlohtrab . W  ) در دائرة المعارف اسلام مراجعه فرماييد .\r\n","page_name":" 528 ","page_number":546},
  {"content":"\r\n\r\n( 1 )\r\n\r\nرزيق بن حكم\r\nمحدثى ثقه بوده است .\r\n\r\nحسين بن رستم *\r\n\r\nيونس بن يزيد ايلى\r\nمردى شيرين سخن و داراى حديثهاى دلپذير بسيار بوده است و گفته‌اش حجت نيست و گاه حديثهاى ناشناخته مىآورده است .\r\n\r\nعبد الجبار بن عمر ايلى\r\nكنيه‌اش ابو صباح و محدثى ثقه بوده است . او از يزيد بن ابى سميه از ابن عمر از رسول خدا ( ص ) حديثى روايت مىكند كه دربارهء كشيده شدن دامن پيراهن بر زمين همان چيزى را فرموده است كه دربارهء ازار فرموده است .\r\n\r\nعبد الله بن مبارك و ابو عبد الرحمان مقرى و جز آن دو * در افريقيه اين محدث بوده است\r\n\r\nخالد بن ابى عمران\r\nاو از مردم تونس افريقيه است كه ان شاء الله ثقه بوده است و تدليس نمىكرده است .\r\n\r\n","description":"","footnote":"","page_name":" 529 ","page_number":547},
  {"content":"\r\n\r\n( 1 )\r\n\r\nدر اندلس اين محدث بوده است\r\n\r\nمعاوية بن صالح حضرمى\r\nاو قاضى مردم اندلس و محدثى ثقه و پر حديث بوده است . او در همهء عمر فقط يك بار حج گزارد و چون از مدينه عبور كرد گروهى از محدثان عراقى با او ديدار كردند . در اين سفر حج عبد الرحمان بن مهدى و زيد بن حباب عكلى و محمد بن عمر واقدى و حماد بن خالد خياط و معن بن عيسى با او ديدار كردند .\r\nپايان جزء نهم از كتاب طبقات كه پايان جزو بيست و دوم از نسخهء ابن حيويه است .\r\nو سپاس خداوند پروردگار جهانيان را و درود و سلام فراوان خدا بر سرور ما محمد نبى و آل اطهار او باد ، و ان شاء الله در جزء دهم طبقات زنان خواهد آمد .\r\nپايان جلد هفتم از چاپ زاخاو و احسان عباس و محمد عبد القادر عطا\r\n\r\n\r\n","description":"","footnote":"","page_name":" 530 ","page_number":548}
  ]