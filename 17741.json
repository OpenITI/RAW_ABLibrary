[
  {"content":"\r\n\r\nبسم الله الرحمن الرحيم\r\nيادبود\r\nهمايش بين المللى ابن سينا\r\nهمدان 3 - 1 شهريور 1383\r\nدانشگاه بوعلى سينا\r\n\r\n","description":"","footnote":"","page_name":" پيشگفتار و مقدمه 1 ","page_number":1},
  {"content":"\r\n\r\nتقديم به دانشمند و محقق نامى تركيه\r\nپروفسور فؤاد سزگين با اعتراف به خدمات ارزندهء ايشان\r\nدر مطالعات تاريخ علوم اسلامى و نسخه هاى خطى عربى\r\n\r\n","description":"","footnote":"","page_name":" پيشگفتار و مقدمه 2 ","page_number":2},
  {"content":"\r\n\r\nقانون ابن سينا ، شارحان ومترجمان آن\r\nتأليف\r\nحكيم سيد ظل الرحمن\r\nترجمهء\r\nسيدعبدالقادر هاشمى\r\nانجمن آثار ومفاخر فرهنگى\r\n1383\r\n\r\n","description":"","footnote":"","page_name":" پيشگفتار و مقدمه 3 ","page_number":3},
  {"content":"\r\n\r\nسلسله انتشارات انجمن آثار و مفاخر فرهنگى\r\nشماره 312\r\nظل الرحمن ، 1938 - م . rahman . zillur\r\nقانون ابن سينا ، شارحان و مترجمان آن / تاليف ظل الرحمن ؛ ترجمه عبدالقادر هاشمى . - تهران : انجمن آثار و مفاخر فرهنگى ، 1383 .\r\nچهل و چهار ، 203 ص . - ( انجمن آثار و مفاخر فرهنگى ؛ 312 )\r\nisbn 964 - 787 - 62 - 6\r\nفهرستنويسى براساس اطلاعات فيپا .\r\nعنوان اصلى لاتينى شده : qanun - i ibn - i\r\nsina a aur us ke sh arb in va matarajim in .\r\nكتابنامه .\r\n1 . ابن سينا . حسين بن عبدالله . 370 - 628 ق .\r\nقانون در طب - - نقد و تفسير . 2 . پزشكى عربى . الف . ابن سينا ، حسين بن عبدالله ، 370 - 428 ق . قانون در طب . شرح . ب . هاشمى ، عبدالقادر ، مترجم ، ج . انجمن آثار و مفاخر فرهنگى .\r\n204226 ق 18 الف / 3 / 128 r\r\n610\r\nكتابخانه ملى ايران\r\n18841 - 83 م\r\nانجمن آثار ومفاخر فرهنگى\r\nقانون ابن سينا ، شارحان ومترجمان آن\r\nتأليف : حكيم سي ظل الرحمن\r\nترجمهء\r\nسيد عبدالقادر هاشمى\r\nويراستار : دكتر توفيق ه‍ . سبحانى\r\nناظر فنى چاپ : محمد رئوف مرادى\r\nچاپ اول : 1383 شمارگان 1500 نسخه\r\nچاپ : مؤسسهء چاپ و انتشارات دانشگاه تهران\r\nحق چاپ براى انجمن آثار و مفاخر فرهنگى محفوظ است\r\nدفتر مركزى : تهران - خيابان ولى عصر - پل امير بهادر - خيابان سرگرد بشيرى ( بوعلى ) - شماره 100\r\nتلفن : 3 - 5374531 ، دورنويس : 5374530\r\nدفترفروش : خيابان انقلاب بين خيابان ابوريحان و خيابان دانشگاه - ساختمان فروردين - شمارهء 1304 ، طبقه چهارم - شماره 14 ؛ تلفن : 6409101\r\nشابك : 6 - 62 - 7874 - 964\r\nisbn : 964 - 7874 - 62 - 6\r\nقيمت : 2300 تومان\r\n\r\n","description":"","footnote":"","page_name":" پيشگفتار و مقدمه 4 ","page_number":4},
  {"content":"\r\n\r\n\r\nفهرست مطالب\r\nپيشگفتار از مهدى محقق : ابن سينا پانزده\r\nمقدّمه : سيّد ظلّ الرحمن چهل و سه\r\nدربارهء مؤلّف چهل و هفت\r\nالقانون فى الطّبّ 1\r\nعربى :\r\nابن سينا : حواشى قانون 17\r\nابو عبيد جوزجانى : تفسير مشكلات قانون 18\r\nشرف الدّين ايلاقى : الفصول الايلاقيه و معالجات ايلاقى 19\r\nعلى بن رضوان : شرح كلّيّات قانون 21\r\nابو العلاء زهر بن زهر : مقالة فى الرّد على الادوية المفردة 22\r\nامين الدولة ابن تلميذ : حاشيهء قانون 24\r\nابن البذوخ : حاشيهء قانون 26\r\nهبة اللّه ابن جميع مصرى : شرح جمل القانون و التصريح بالمكنون فى تنقيح القانون 26\r\nابو الخير الأركيذياقون : كتاب الاقتضاب و المختصر انتخاب الاقتضاب 28\r\nفخر الدّين رازى : شرح كلّيّات قانون 28\r\nكمال الدّين حمصى : تعليقات على كلّيّات قانون 30\r\nقطب الدّين مصرى : شرح كلّيّات قانون و شرح ايلاقى 31\r\nفخر الدّين ساعاتى : حواشى قانون 33\r\nعبد اللطيف بغدادى : كتاب تعقّب حواشى ابن جميع على القانون و كتاب الردّ على ابن الخطيب فى شرح بعض كلّيّات قانون 34\r\n\r\n","description":"","footnote":"","page_name":" پيشگفتار و مقدمه 5 ","page_number":5},
  {"content":"\r\n\r\nسديد الدّين ابن رقيقه : لطف المسائل و تحف للسائل 36\r\nكمال الدّين موصلى : مفردات الفاظ القانون 38\r\nرفيع الدّين جيلى : اختصار كلّيّات قانون 39\r\nافضل الدّين عبد الملك خونجى : شرح مقالة نبض 40\r\nنجم الدّين منفاخ : كتاب المهملات فى كتاب الكلّيّات 42\r\nنجم الدّين احمد بن ابو بكر نخجوانى : حلّ شكوك القانون 43\r\nاكمل الدّين نخجوانى : شرح قانون 43\r\nشرف الدّين بن رحبى : حاشيهء قانون 43\r\nنجم الدّين لبودى : اختصار كلّيّات قانون 45\r\nنصير الدّين طوسى : حاشيهء كلّيّات 46\r\nابن اندراس : الادوية المفردة من القانون ( منظوم ) 47\r\nيعقوب بن غنائم معروف به موفّق سامرى : حلّ شكوك ابن منفاخ على الكلّيّات 48\r\nابن القف : شرح كلّيّات و حاشيهء معالجات ( جلد سوم قانون ) 49\r\nابن العبرى : شرح قانون 50\r\nعلاء الدّين قرشى : شرح قانون و موجز القانون 51\r\nابن السويدى : شرح موجز القانون 55\r\nسعد الدّين فارسى : شرح كلّيّات 57\r\nقطب الدّين شيرازى : شرح كلّيّات 57\r\nابو المجد بيضاوى : شرح موجز القانون 60\r\nفخر الدّين خجندى : التلويح الى اسرار التنقيح 61\r\nضياء الدّين شجائى : حاشيهء قانون 62\r\nمحمود حمصى معروف به تاج الرازى : امالى العراقية 62\r\nفخر الدّين اسفراينى : قال اقول 63\r\nسديد الدّين محمّد سمنانى : قال اقول 63\r\nنداء بن عمران : منافع الناس 63\r\n\r\n","description":"","footnote":"","page_name":" پيشگفتار و مقدمه 6 ","page_number":6},
  {"content":"\r\n\r\nابو الثناء مظفّر تبريزى : البسيط الواقى 64\r\nمحمّد بن محمّد طبيب : مغنى الطبيب 64\r\nابو سعيد بن ابو السرود اسرائيلى : خلاصة القانون 64\r\nمحمود بن عمر چغمينى : قانونچه 65\r\nفاضل بغدادى 66\r\nمدين بن عبد الرحمن قصونى 66\r\nمؤلّف نامعلوم 66\r\nمؤلّف نامعلوم 66\r\nسديد الدّين كازرونى : شرح كلّيّات و شرح مفردات قانون و المغنى فى شرح الموجز 66\r\nعلى بن عبد اللّه زين العرب مصرى : شرح كلّيّات قانون 69\r\nمحمّد بن محمود آملى : شرح كلّيّات و شرح تشريح و شرح ايلاقى 69\r\nشهاب الدّين لاهيجى : شرح موجز 71\r\nجمال الدّين آقسرائى : حلّ الموجز 71\r\nابن العتائقى : شرح ايلاقى و التصريح فى شرح التلويح 73\r\nمحمّد بن عبد اللّه آقسرائى : شرح قانون 73\r\nحسن بن ولى شفايى : شرح قانونچه 74\r\nفضل اللّه تبريزى : شرح موجز 74\r\nملّا يحيى فتاحى نيشابورى : شرح قانونچه 74\r\nمحمّد الصّفير : شرح موجز 75\r\nحسين بن محمّد استرآبادى : شرح قانونچه 75\r\nعلى بن كمال الدّين استرآبادى : شرح قانون 76\r\nسعد اللّه : شرح قانون 76\r\nعزّ الدّين و جمال الدّين : شرح قانون 76\r\nبرهان الدّين نفيس : نفيسى 76\r\nمحمود بن احمد امشاطى : المنجز 79\r\n\r\n","description":"","footnote":"","page_name":" پيشگفتار و مقدمه 7 ","page_number":7},
  {"content":"\r\n\r\nغياث الدّين نيشابورى : شرح موجز 80\r\nغياث الدّين بن محمّد سبزوارى : شرح موجز 80\r\nمحمّد بن محمّد : شرح قانونچه 81\r\nابو عبد اللّه فضل بن ابو نصر : شرح موجز 82\r\nعبد الباسط بن خليل حنفى : شرح قانونچه 83\r\nابن مبارك قزوينى : شرح موجز 83\r\nلطف اللّه مصرى : التشريح فى شرح التلويح و ترويح الارواح 85\r\nعبد الفتّاح حسينى لاهورى : فتّاحى 85\r\n[ مؤلف نامعلوم 
  ] : زبدة الجامع و القانون فى الادوية المفردة 86\r\n[ مؤلف نامعلوم 
  ] : كتاب المجموع 86\r\n[ مؤلف نامعلوم 
  ] : شرح مفردات قانون 87\r\nغرس الدّين بن ابراهيم حلبى : حاشيهء نفيسى 87\r\nعماد الدّين محمود شيرازى : شرح تشريح القانون و شرح قانونچه 89\r\nداود انطاكى : مختصر القانون و شرح قانون ( منظوم ) 91\r\nحكيم على گيلانى : شرح قانون 93\r\nعلاء الدّين / سيّد بهلولى خان : التحفة العلويه 96\r\nمؤلّف نامعلوم : شرح موجز 97\r\nسيّد محمّد هاشم تهرانى : حاشيهء نفيسى 97\r\nشيخ محمّد مؤمن جزايرى : شرح قانونچه 99\r\nعبد الفتّاح قزوينى : شرح قانونچه 100\r\nقوام محمّد حسينى : المفرح فى علم الطب 100\r\nافضل الدّين عمر بلخى : شرح الادوية المفردة 100\r\nشيخ كليم اللّه جهان‌آبادى : شرح ايلاقى 101\r\nحكيم محمّد هاشم علوى خان : شرح موجز القانون 101\r\nحكيم اعاجب : حاشيهء نفيسى 103\r\n\r\n","description":"","footnote":"","page_name":" پيشگفتار و مقدمه 8 ","page_number":8},
  {"content":"\r\n\r\nحكيم اسحاق خان : غاية المفهوم ، موارد الحكم و جوامع الكلم 103\r\nكليم اللّه : شرح موارد الحكم 105\r\nحكيم جلال الدّين امروهوى : شرح موجز 106\r\nحبيب اللّه السركانى : شرح موجز 107\r\nعلى قادرى : حاشيهء موجز 107\r\nحكيم شريف خان : حاشيهء نفيسى ، شرح موجز ، حاشيه قانون ، ترجمهء كلّيّات قانون و ترجمه حمّيات قانون 107\r\nكريم اللّه : حاشيهء نفيسى 109\r\nسلطان محمّد : حاشيهء آقسرائى 109\r\nميرزا محمّد كامل : حل التشكيكات نفيسى 110\r\nحكيم ارشد شفايى خان : الفوائد الشفائيه ( شرح موجز ) 110\r\nحكيم ميرزا على شريف : تعليقات على حمّيات قانون ( اسرار العلاج ) 112\r\nحكيم رضى الدّين امروهوى : اوراق الرّضى ( حاشيهء نفيسى ) 113\r\nحكيم ميرزا على حكيم الملوك : رساله فى حلّ بعض مباحث القانون 116\r\nبدر الدّين سهسوانى : تعليقات على قانون الشيخ 117\r\nحكيم صادق على خان : شرح تشريح اعضاء مركّبه و شرح معالجات قانونچه 118\r\nحكيم غلام محمّد خان : شرح موجز 120\r\nحكيم كوچك : حاشيهء سديدى 121\r\nحكيم عبد المجيد : شرح قانونچه 122\r\nحكيم محمّد حسين على : حاشيهء سديدى 122\r\nحكيم اسد على سهسوانى : حاشيهء نفيسى 122\r\nمير غلام ضامن : حلّ نفيسى 123\r\nمولانا حكيم عبد الحليم فرنگى محلّى : حلّ نفيسى 123\r\nحكيم انور على : حمّيات قانون و انوار الحواشى 124\r\nمحمّد تقى شيرازى : شرح لغز قانون و الكلّيّات المنظومة فى الطّب 126\r\n\r\n","description":"","footnote":"","page_name":" پيشگفتار و مقدمه 9 ","page_number":9},
  {"content":"\r\n\r\nحكيم ميرزا مظفر حسين خان : الدّرّ النفيس 126\r\nحكيم مولوى على حسين خان : حاشيهء شرح كلّيّات آملى و گيلانى 127\r\nحكيم بنده حسن : حاشيهء آقسرائى 129\r\nحكيم سيّد حيدر حسين : حاشيهء كلّيّات قانون و حاشيهء نفيسى و حاشيهء سديدى و حاشيهء آقسرائى 130\r\nمولانا عبد الحى فرنگى محلّى : حاشيهء موجز و تكملهء حاشيهء نفيسى 131\r\nحكيم معزّ الدّين خان : كشف المكنون عن معالجات القانون 133\r\nعلى شرف الدّين مرعشى : حاشيهء قانون 136\r\nحكيم ميرزا محمّد مهدى : حاشيهء كلّيّات قانون و موضح القانون 136\r\nمولانا عبد العزيز فرنگى محلّى : حاشيهء موجز 138\r\nعلى بن داود پنجابى : شرح قانونچه 139\r\nحكيم سيّد جعفر حسين : شرح حمّيات قانون 139\r\nحكيم سيّد محمّد حسين : حاشيهء موجز 139\r\nحكيم سيّد عابد حسين : حاشيهء نفيسى ( معالجات ) 140\r\nحكيم محمّد يوسف : حاشيه و شرح موجز 140\r\nحكيم پير عبد الرزّاق : حاشيهء موجز 140\r\nحكيم عبد المجيد اوجانوانى : حاشيهء موجز 141\r\nحكيم عبد الوهّاب : حاشيهء موجز 142\r\nعبد الحسين رازى : حاشيهء قانون و تعاليق على شرح ابن نفيس 142\r\nفارسى :\r\nمحمود بن محمّد خوارزمى : قانونچه 142\r\nعبد اللّه بن حاج محمّد : وافيه 143\r\nحكيم ابو الفتح گيلانى : فتّاحى 143\r\nحكيم مظفّر بن محمّد حسينى شفايى : كلّيّات شفايى 145\r\nحكيم فتح اللّه گيلانى : ترجمهء كلّيّات قانون 146\r\n\r\n","description":"","footnote":"","page_name":" پيشگفتار و مقدمه 10 ","page_number":10},
  {"content":"\r\n\r\nميرزا روشن‌ضمير : مقتدى الشروح 147\r\nشيخ احمد قنوجى : تحفة الاطبّاء 148\r\nحكيم ميرزا هادى شيرازى : شرح قانونچه 148\r\nحكيم اكبر ارزانى : مفرح القلوب ( شرح قانونچه ) 149\r\nشاه اهل اللّه : ترجمه و شرح موجز 151\r\nحكيم غلام امام : خلاصة الشروح ( شرح موجز ) 152\r\nحكيم شريف خان : حاشيهء حمّيات قانون 152\r\nحكيم نصير الدّين : ترجمهء حمّيات قانون 153\r\nحكيم سيّد محمّد مشرّف : تفريح الجنان فى علم الابدان 153\r\nحكيم خداياور خان : رسالهء قسم نظرى و عملى طبّ 154\r\nحكيم محمّد فضل الدّين : ترجمهء موجز 154\r\nسيّد عبد الفتّاح : نافع الخلق 154\r\nحكيم نظام الدّين : عجزى ( شرح موجز ) 155\r\nمؤلّف نامعلوم : ترجمهء قانونچه 155\r\nحكيم محمّد محسن فاروقى : شرح محسنى 155\r\nحكيم سيّد تهوّر على : ترجمهء حمّيات قانون 156\r\nحكيم احمد الدّين لاهورى : حلّ قانونچه و كاشف الرموز 158\r\nدكتر محمود نجم‌آبادى : تشريح قانون 159\r\nسيّد حسين موسوى : ترجمهء قانون 160\r\nعبد الرحمن شرفكندى ( هه‌ژار ) : ترجمهء قانون 161\r\nتركى :\r\nمصلح الدّين سرورى : ترجمهء موجز 161\r\nاحمد بن كمال : ترجمهء موجز 161\r\nمصطفى ابن احمد : تخبيز المطحون ( ترجمهء كلّيّات قانون ) 162\r\nدكتر عقيل مختار قزوينى : ترجمهء كلّيّات قانون 162\r\n\r\n","description":"","footnote":"","page_name":" پيشگفتار و مقدمه 11 ","page_number":11},
  {"content":"\r\n\r\nدكتر سهيل انور : ترجمهء قانون ( جلد پنجم ) 162\r\nاردو :\r\nحكيم نور كريم دريابادى : اكسير القلوب 162\r\nحكيم غلام حسنين كنتورى : ترجمهء قانون و ترجمهء قانونچه 163\r\nحكيم سيّد مظاهر احمد : ترجمهء كلّيّات قانون 166\r\nحكيم جعفر على بيمار : شرح قانون ( جلد اوّل ) 166\r\nحكيم محمّد ايّوب اسرائيلى : ترجمهء آقسرائى 166\r\nحكيم ميرزا مهدى : ترجمهء موجز القانون 169\r\nحكيم عابد حسين : ترجمهء نفيسى و ترجمهء سديدى 169\r\nحكيم محمّد حسن حاذق ميرتى : ترجمهء آقسرائى 169\r\nحكيم محمّد امين الدّين : ترجمهء نفيسى 171\r\nحكيم عبد الغنى رمضانپورى : ترجمهء قانونچه 173\r\nحكيم تاج محمّد خان : شرح قانونچه 174\r\nحكيم محمّد كبير الدّين : ترجمهء كلّيّات قانون و ترجمهء حمّيات قانون و ترجمهء كلّيّات نفيسى و ترجمهء قانونچه 174\r\nحكيم خواجه رضوان احمد : ترجمهء كلّيّات قانون و ترجمهء حمّيات قانون و ترجمهء موجز القانون و ترجمهء كلّيّات نفيسى 176\r\nحكيم احسان على قادرى : ترجمه و شرح كلّيّات قانون 178\r\nشفاء الملك حكيم محمّد حسن قرشى : مختصر الكلّيّات فى شرح الموجز و ترجمه و شرح آقسرائى 178\r\nحكيم محمّد يحيى خان شفا : تفهيم الكلّيّات 180\r\nحكيم سيّد ظلّ الرحمن : علم الامراض ( ترجمهء علم الاحوال و الاسباب و العلامات ) 182\r\nپنجابى :\r\nحكيم محمّد الدّين : ترجمهء قانونچه 182\r\n\r\n","description":"","footnote":"","page_name":" پيشگفتار و مقدمه 12 ","page_number":12},
  {"content":"\r\n\r\nلاتينى :\r\nجرارد آف كريمونا : ترجمهء قانون 182\r\nآن دريا آلپاگو 184\r\nيعقوب تينوس 184\r\nپروتينوس 184\r\nميگوئل جرونيموليدسما 184\r\nتاراگونا 185\r\nآنتونيوس 185\r\nپترو واتيريو 185\r\nآلمانى :\r\nكورت اسپرنگل 186\r\nجوزف و . سونتيمر 186\r\nژ . كوئيوا : ترجمهء قسمتى از قانون 187\r\nپال اسپنسكى : ترجمهء قسمتى از قانون 187\r\nالياس ميشائيلوسكى : ترجمهء قسمتى از قانون 187\r\nبرنيكو : ترجمهء قسمتى از قانون 187\r\nجى . هيرشبرگ و جى . ليپرت : ترجمهء بخش امراض چشم 187\r\nفرانسوى :\r\nپى . دى . كونينگ : ترجمهء بخش تشريح قانون 187\r\nدكتر سوبيران : تلخيص و ترجمهء كلّيّات قانون 188\r\nعبرى :\r\nنتان : ترجمهء كلّيّات قانون 188\r\nمؤلّف نامعلوم : ترجمهء موجز القانون 188\r\nروسى :\r\nوراچنبوئى نائوكى : ترجمهء قانون 188\r\n\r\n","description":"","footnote":"","page_name":" پيشگفتار و مقدمه 13 ","page_number":13},
  {"content":"\r\n\r\nانگليسى :\r\nحكيم عبد الحميد : ترجمهء قانون 188\r\nدكتر او . سى . گرونر : ترجمهء كلّيّات قانون 189\r\nدكتر مظهر حسين شاه : ترجمهء كلّيّات قانون 194\r\nازبكى :\r\nبى . اچ . ترنابسكى : ترجمهء قانون 194\r\nچاپ‌ها 195\r\nمنابع 198\r\n\r\n","description":"","footnote":"","page_name":" پيشگفتار و مقدمه 14 ","page_number":14},
  {"content":"\r\n\r\n\r\n[ مقدمه ها 
  ]\r\n\r\nپيشگفتار مهدى محقق\r\nابن سينا به نام آنكه گنج جسم و جان ساخت\r\nيا من لا يرجى الشّفاء إلّا من جوده و لا يطلب النّجاة إلّا من فيض وجوده ، فى كتابه إشارات إلى حقائق الملك و الملكوت و فى خطابه تنبيهات على كيفيّة الوصول إلى قدس الجبروت .\r\nابو على حسين بن عبد اللّه بن سينا كه در اروپا به اويسنّا  Avicenna  مشهور است در سال 370 ه / 980 م متولّد شد و در 428 ه / 1037 م رخت از اين جهان بربست .\r\nحاصل زندگى نسبة كوتاه اين نابغهء دوران ، تربيت شاگردان دانشمند و مبرّز و تأليف كتابهاى علمى و مفيد بود . شاگردان او همچون بهمنيار بن مرزبان و ابو عبيد جوزجانى و ابو عبد اللّه معصومى و ابو الحسن على نسائى و ابن زيله و مانند اينها هريك به سهم خود انديشه‌ها و افكار استاد را ، به شرق و غرب عالم اسلامى ، گسترش دادند . آثار ارجمند شيخ بسيار زود از دروازه‌هاى حوزه‌هاى علمى كشورهاى اسلامى بيرون رفت و تا قلب اروپا مراكز علمى و معاهد فلسفى را منوّر و درخشان ساخت .\r\n\r\n","description":"","footnote":"","page_name":" پيشگفتار و مقدمه 15 ","page_number":15},
  {"content":"\r\n\r\nپيش از ابن سينا ، حنين بن اسحق با ترجمهء متجاوز از صد اثر از جالينوس دانشمند فرغامسى ، آن پزشك نامدار را به عنوان سيّد الطّبّ به عالم اسلام معرّفى كرد و همچنين ابو نصر فارابى با نقل و تحليل آثار ارسطو ، آن فيلسوف عهد باستان را به عنوان حكيم على الاطلاق بر جهان علمى اسلام عرضه داشت ، ولى ظهور ابن سينا و احاطهء او به طبّ و فلسفه و گسترش و نوآورىهاى او در هر دو فن ، ارسطو و جالينوسى تازه‌نفس را وارد ميدان علم و تمدّن اسلامى كرد و الحق كه او نمونه‌اى كامل از طبيب فاضل و فيلسوف كاملى بود كه جالينوس توصيف آن را در رسالهء : فى أنّ ألطّبيب الفاضل يجب أن يكون فيلسوفا بيان داشته بود ، چنان كه اثر انديشهء ابن سينا در همه پزشكان و فيلسوفان پس از او در جهان اسلام نمودار و نمايان است .\r\nدر اين مقدّمهء كوتاه مجال آن نيست كه به شرح احوال و برشمردن آثار اين حكيم بزرگ بپردازيم . چه آنكه صدها كتاب و مقاله به زبانهاى مختلف در شرح احوال و افكار او نوشته شده و براى آگاهى از آثار فراوان او در زمينه‌هاى مختلف علوم اسلامى كافى است كه خوانندگان به دو كتاب : مؤلّفات ابن سينا از جورج قنواتى ( قاهره 1950 م . ) و فهرست نسخه‌هاى مصنّفات ابن سينا از دكتر يحيى مهدوى ( تهران 1333 ه ش . ) مراجعه بفرمايند و مناسب حال و مقام در اين گفتار ، آن است كه كلماتى چند دربارهء دو اثر مهمّ او يعنى شفا و قانون آورده شود .\r\nابن سينا كتابهاى متعدّدى در فلسفه از جمله كتاب النّجاة ، و الإشارات و التّنبيهات ، و عيون الحكمة ، و دانشنامه علائى به رشتهء تحرير درآورده ، ولى از همه مهمتر و مبسوطتر كتاب شفاى اوست كه در واقع نخستين دائرة المعارف علوم و فلسفه در عالم اسلام به شمار مىآيد ، چنان كه مهمترين و مفصّل‌ترين كتابهاى پزشكى او ، كتاب قانون است كه ظهور آن كتابهاى پيشين را متروك و منسوخ كرد « 1 » .\r\nبرخى از دانشمندان بر تسميهء اين دو كتاب خرده گرفته كه شفا مناسب با پزشكى است و قانون با فلسفه تناسب دارد و برخى ديگر در توجيه اين نام‌گذارى گفته‌اند كه ابن سينا با\r\n\r\n\r\n","description":"","footnote":"\r\n( 1 ) . تاريخ الحكماء ، ص 321 .\r\n","page_name":" پيشگفتار و مقدمه 16 ","page_number":16},
  {"content":"\r\n\r\nاين عمل خواسته بفهماند كه اهمّيّت طبّ نفوس نزد او كمتر از طبّ اجساد نيست و نيز فلسفهء او متأثّر از طبّ و طبّ او متأثّر از فلسفه بوده است « 1 » و اين تعبير پيشينيان كه فلسفه طبّ روح و طبّ فلسفهء بدن است ، ناظر به همين حقيقت مىباشد « 2 » .\r\nابن سينا در كتاب شفا از هيچ بحث و مطلبى در فلسفه و علوم فروگذارى نكرده و آن را به گونه‌اى تدوين كرده كه خوانندگان آن از كتابهاى ديگر بىنياز باشند ، چنان كه خود مىگويد :\r\n« و قد قضيت الحاجة فى ذلك فيما صنّفته من كتاب الشّفاء العظيم المشتمل على جميع علوم الاوائل حتّى الموسيقى بالشّرح و التّفصيل » « 3 » و در جايى ديگر گويد : « و من أراد الحقّ على طريق فيه ترضّ ما إلى الشّركاء و بسط كثير ، و تلويح بمالو فطن له استغنى عن الكتاب الآخر ، فعليه بهذا الكتاب » « 4 » .\r\nنظر به اهمّيّت اين كتاب بوده است كه او خود در زمان حياتش با وجود مشاغل ادارى و گرفتاريهاى دنيوى به تدريس آن مىپرداخته است . چنان كه بيهقى مىگويد :\r\n« طالبان علم هر شب در خانهء استاد جمع مىشدند . ابو عبيد پاره‌اى از كتاب شفاء ، و معصومى پاره‌اى از قانون ، و ابن زيله پاره‌اى از اشارات ، و بهمنيار پاره‌اى از حاصل و محصول را بر او قرائت مىكردند » . « 5 »\r\nدربارهء كيفيّت تدوين شفا بهترين مأخذ همان سرگذشت ابن سينا است كه به وسيلهء شاگردش ابو عبيد جوزجانى تدوين و تكميل شده و ارباب تراجم احوال حكما ، همچون قفطى و ابن ابى اصيبعه و بيهقى و شهرزورى از آن استفاده و در كتابهاى خود نقل كرده‌اند . اين ابو عبيد كه از نزديك‌ترين شاگردان و ملازمان استاد بوده ، كيفيّت پيوستن به استاد و ملازمت او را كه حاوى بسيارى از نكات مهم در روش علمى ابن سينا و\r\n\r\n\r\n","description":"","footnote":"\r\n( 1 ) . مقدّمهء كتاب الشفاء ، ص 2 .\r\n( 2 ) . مطالعاتى دربارهء طبّ اسكندرانى در دورهء متأخّر ، ص 418 .\r\n( 3 ) . المباحثات ، ابن سينا در كتاب ارسطو عند العرب ، عبد الرحمن بدوى ، ص 121 .\r\n( 4 ) . كتاب الشفاء ، المنطق ، المدخل ، ص 10 .\r\n( 5 ) . تاريخ حكماء الاسلام ، ص 62 .\r\n","page_name":" پيشگفتار و مقدمه 17 ","page_number":17},
  {"content":"\r\n\r\nچگونگى تدوين آثار اوست ، به تفصيل شرح داده كه در نسخه‌هاى كتاب شفا پيش از مقدّمهء ابن سينا نقل شده است و چون سخنان ابو عبيد از اهمّيّت فراوانى برخوردار است ، مناسب دانسته شد كه ترجمهء فارسى آن در اين گفتار آورده شود :\r\n« دوستى و رغبت من در علوم حكمى و اقتباس از معارف حقيقى مرا به ترك خانه و ديار و مهاجرت به بلاد اقامتگاه شيخ الرّئيس - خداوند روزگار او را پايدار بداراد - فرا خواند ؛ زيرا اخبارى كه از او به من رسيد و سخنانى كه از او بر من عرضه شد ، موجب گرديد كه از ميان كسانى كه مذكور به اين صناعت و منسوب به اين علم‌اند ؛ فقط به او روى آورم . از اخبارى كه از او به من رسيده بود اينكه او در عنفوان جوانى كه هنوز دو دهه از عمر او نگذشته بود ، ماهر در اين علوم شده و كتابهاى بسيارى تأليف كرده است ؛ جز آنكه او به آثارش كم‌توجّه و به ضبط نسخه‌هاى آنها بىاعتنا بوده است . ازين‌روى رغبت من راست آمد كه قصد او كنم و به ملازمتش بپيوندم و از او خواهش و التماس كنم كه بر تأليف اهتمام ورزد و من به ضبط تأليفات او همّت گمارم .\r\nسپس من به سوى او شتافتم هنگامى كه در گرگان اقامت داشت و سنّ او قريب به سى و دو سال بود و در آن هنگام او گرفتار خدمت سلطان و تصرّف در اعمال او شده بود و اين امر همهء اوقات او را اشغال مىكرد و فقط در فرصت‌هاى كم بود كه در آن قسمتى از منطق و طبيعيّات را بر من املاء كرد و هرگاه از او مىخواستم كه كتابهاى بزرگ و شروح را تأليف كند ، مرا به متون و شروحى كه در ديار خود تأليف كرده بود ، حواله مىداد و شنيده بودم كه آن تأليفات متفرّق و متشتّت گشته و مالكان نسخه‌هاى آنها بر خواهندگان بسيار بخل مىورزند . امّا او عادت نداشت كه براى خود نسخه‌اى نگه دارد . همچنانكه از عادتش نبود كه كتاب را از روى دستور ( - پيش‌نويس ) بنويسد و يا از سواد به بياض درآورد ، بلكه نسخه‌اى را مىنوشت و يا املاء مىكرد و آن را به خواهندگان آنها مىبخشيد و با وجود اين خود گرفتار محنت‌هاى پىدرپى شده و كتابهايش در معرض دستبرد حوادث قرار گرفته بود .\r\nمن چند سالى با او ماندم و از گرگان به رى و از رى به همدان نقل مكان كرديم و او به وزارت ملك شمس الدّوله مشغول گرديد و اين اشتغال او مايهء اندوه و تباهى روزگار ما\r\n\r\n","description":"","footnote":"","page_name":" پيشگفتار و مقدمه 18 ","page_number":18},
  {"content":"\r\n\r\nشد و اميد ما از به دست آوردن تأليفات ناياب او سست گرديد و از او خواستيم كه آنها را دوباره بنويسد و او در پاسخ گفت : « وقت من به اشتغال به الفاظ و شرح آنها نمىرسد و نشاطى هم براى آن ندارم . اگر مىخواهيد با آنچه كه براى من ميسّر است كتابى جامع بر ترتيبى كه مرا پيش آيد ، براى شما تأليف مىكنم » . ما بدان رضايت داديم و خواستيم كه از طبيعيّات آغاز كند و او چنين كرد و نزديك بيست ورقه نوشت . سپس مشاغل سلطانى سبب انقطاع اين كار گرديد .\r\nروزگار ضربات خود را وارد ساخت و آن سلطنت منقطع گرديد و او مصمّم شد كه در قلمرو آن دولت نماند و به آن خدمت برنگردد و انديشه‌اش بر اين استوار گشت كه راه احتياط و سبيل مطلوب او اينست كه پنهان بماند و فرصتى طلبد تا از آن ديار دور گردد و من اين خلوت و فراغت او را مغتنم شمرده و او را وادار به تمام كردن كتاب شفا كردم و او خود با جدّى وافر به تصنيف آن روى آورد و طبيعيّات و الهيّات را - به‌جز كتاب الحيوان و كتاب النّبات - در مدّت بيست روز به پايان رساند بدون اينكه به كتابى حاضر مراجعه كند و فقط بر طبع خود اعتماد كرده بود . او از منطق آغاز كرد و خطبه و آنچه را كه به آن مربوط بود ، نوشت .\r\nسپس اعيان آن دولت بر پنهانى او خشم گرفتند و عزلت و جدائى او را ناخوش داشتند و گمان بردند كه آهنگ مكيدت دارد و يا ميل بر دشمنى را در سر مىپروراند .\r\nبرخى از خادمان خالص او كوشيدند او را در مهلكه‌اى بيفكنند تا از اموال او بر متاع دنيا دست يابند و جماعتى از شاگردان او - كه سابقهء احسان او به آنان اگر به ياد مىآوردند بايد مانع از آزردن او مىشد - بدخواهان را بر محلّ اختفاى او آگاه ساختند و سپس او گرفتار شد و به قلعهء فردجان محبوس گرديد و به مدّت چهار ماه در آنجا ماند تا آنكه اسباب آن ناحيه بر فيصله امر تقرّر يافت و منازعان آنجا را رها كردند و او آزاد گشت و در بازگشت به وزارت نامزد شد و او اعتذار جست و مهلت خواست ، سپس او را معذور داشتند . او در آنجا به منطق مشغول گشت و كتابهائى در اختيار او قرار گرفت و پابه‌پاى آن كتب و بر روشى كه قوم در آنها اتّخاذ كرده بودند آن را عرضه داشت و بر روشى سخن گفت كه اقوال آنان را مورد انكار قرار دهد ، از اين روى منطق به طول انجاميد و\r\n\r\n","description":"","footnote":"","page_name":" پيشگفتار و مقدمه 19 ","page_number":19},
  {"content":"\r\n\r\nدر اصفهان پايان يافت .\r\nو امّا رياضيّات را بر روش اختصار در زمان گذشته نوشته بود و سپس آن را به كتاب شفا افزود و كتاب الحيوان و النّبات را نيز تأليف كرد و از اين كتاب‌ها فارغ گشت و در بيشتر كتاب الحيوان از كتاب ارسطو طاليس فيلسوف پيروى كرد و اضافاتى را بر آن افزود و در اين هنگام سنّ او به چهل رسيده بود » « 1 » .\r\nابن سينا خود در آغاز منطق شفا مقدّمه‌اى دارد كه در آن ترتيب تأليف كتاب و روشى را كه در آن به كار برده با مقايسه با روشى كه در كتابهاى ديگر خود منظور نموده بيان مىدارد و چون اين مقدّمه خود داراى فوائد علمى است و نيز مكمّل مقدّمهء ابو عبيد است ؛ ترجمهء فارسى آن نيز در اين گفتار ياد مىگردد :\r\n« غرض ما در اين كتاب ، كه اميدواريم روزگار مهلت ختم آن و توفيق خداوند نظم آن را براى ما ميسّر گرداند ، اينست كه نتيجهء اصولى را كه در علوم فلسفى منسوب به قدما مورد تحقيق قرار داده‌ايم در آن بياوريم . همان اصول كه بر نظر مرتّب و محقّق پايه نهاده شده و با نيروى فهم بر ادراك حق استنباط گرديده و در رسيدن به آن زمانى دراز كوشش شده است ، تا آنكه پايان آن بر جمله‌اى استوار گرديده كه اكثر آراء بر آن متّفق و پرده‌هاى اهواء از آنها مهجور است .\r\nدر تدوين اين كتاب نهايت كوشش خود را به كار بردم كه بيشتر مباحث اين صناعت را در آن بگنجانم ، و در هرجائى به موارد شبهه اشاره كنم و آنها را به اندازهء توانايى خود با آشكار نمودن حقيقت حلّ نمايم و همراه با اصول ، فروع را يادآور شوم ؛ مگر آنچه را كه اطمينان داريم كه تبصير و تصوير آن بر مستبصران منكشف و متحقّق است ، و يا آنچه را كه از ياد من رفته و براى فكر من آشكار نگرديده است .\r\nدر اختصار الفاظ و دورى از تكرار نهايت جدّ و جهد را به كار بستم ؛ مگر آنچه كه از روى خطا و سهو واقع شده است و در نقض مكتب‌هائى كه بطلان عقائدشان آشكار است و يا تقرير و تعريف اصول و قوانين ما را از اشتغال به آن مذاهب بىنياز مىكند ، از\r\n\r\n\r\n","description":"","footnote":"\r\n( 1 ) . مقدّمه ابو عبيد جوزجانى ، المدخل از منطق شفا ، صص 1 - 4 .\r\n","page_name":" پيشگفتار و مقدمه 20 ","page_number":20},
  {"content":"\r\n\r\nتطويل و بسيارگويى اجتناب كردم و در كتابهاى پيشينيان مطلب مهمّى يافت نمىشود كه من آن را در اين كتاب ياد نكرده باشم و اگر در جائى كه عادت اثبات مطلبى در آنجا بايد باشد آن مطلب ياد نگرديده در جائى ديگر كه من آن را مناسب‌تر دانسته‌ام يافت مىشود و آنچه را هم كه فكر من آن را دريافته و نظر من آن را بدست آورده ، خاصّه در علم طبيعت و ما بعد طبيعت و منطق ، به كتاب افزودم . عادت بر اين جارى شده است كه دانشمندان مطالبى را كه ارتباط با منطق ندارد ، بلكه جزء صناعت حكمت يعنى فلسفهء اولى است ، همراه با مبادى منطق ذكر كنند و من از اين عمل خوددارى جستم و زمان را بدان تباه نساختم و ذكر آن مطالب را براى جاى خود به تأخير انداختم .\r\nسپس انديشيدم كه كتابى ديگر پس از اين كتاب تأليف كنم و آن را كتاب اللّواحق بنامم كه آن به آخر عمرم پايان پذيرد و به اندازه‌اى كه هر سال تمام مىشود مورّخ گردد و آن كتاب همچون شرحى براى اين كتاب و تفريعى براى اصول آن و بسطى براى معانى موجز آن خواهد بود .\r\nغير از اين دو كتاب ، مرا كتابى ديگر است كه من در آن فلسفه را بنا بر آنچه كه در طبع است و رأى صريح آن را ايجاب مىكند آوردم و در آن جانب شريكان اين صناعت رعايت نشده و از مخالفت با آنان پرهيز نگرديده ، آن‌گونه كه در غير آن كتاب پرهيز شده است و اين كتاب همان كتاب است كه من آن را فى الفلسفة المشرقيّة موسوم ساخته‌ام .\r\nامّا اين كتاب ( - الشّفاء ) مطالب آن بيشتر بسط داده شده و جانب شريكان مشّائى بيشتر رعايت گرديده است و آنكه طالب حقّى است كه در آن شائبه‌اى نباشد ، بدان كتاب ( - فى الفلسفة المشرقيّة ) روى آورد و آنكه طالب حقّى است كه در آن رضايت‌مندى شريكان و بسط فراوان در آن باشد و نيز روشنگر چيزى باشد كه اگر فهميده گردد از كتاب ديگر بىنياز مىشود ، بايد به اين كتاب ( - كتاب الشّفاء ) بپردازد .\r\nدر افتتاح اين كتاب از منطق آغاز كردم و كوشيدم كه در آن ترتيب كتابهاى صاحب منطق ( - ارسطو ) را رعايت كنم و اسرار و لطائفى در آن وارد ساختم كه در كتابهاى موجود يافت نمىشد ، پس از آن به علم طبيعى پرداختم و در اين صناعت نتوانستم در\r\n\r\n","description":"","footnote":"","page_name":" پيشگفتار و مقدمه 21 ","page_number":21},
  {"content":"\r\n\r\nبيشتر اشياء به محاذات و پيروى تصانيف و تذاكير پيشوا ( - ارسطو ) گام بردارم ، سپس به علم هندسه روى آوردم و كتاب اسطقسّات اقليدس را با لطافتى خاص مختصر كردم و شبهه‌هاى آن را گشودم و بر همين اكتفا كردم ، و همزمان با آن به همان كيفيّت كتاب مجسطى در هيئت را مختصر كردم كه با وجود اختصار بيان و تفهيمى را در بر داشت و بعد از فراغت از آن اضافاتى را كه دانشجو واجب است براى تكميل آن صناعت بداند و در آن احكام رصديّه را با قوانين طبيعى مطابقت دهد به آن افزودم ، پس از آن كتاب المدخل فى الحساب را به اختصار آوردم و سپس صناعت رياضيّون را با علم موسيقى بر وجهى كه براى خود آشكار بود با بحثى طويل و نظرى دقيق به پايان رساندم و پس از آن كتاب را با علمى كه به ما بعد الطّبيعه منسوب است با اقسام و وجوه آن ختم و در آن به گونهء اجمال در علم اخلاق و سياسات اشاره كردم تا اينكه در آن كتابى مفرد كه جامع باشد ، تأليف كنم .\r\nو اين كتاب با وجود خردى حجم داراى علم بسيار است و از متامّل و متدبّر آن تقريبا چيزى از اين صناعت فوت نمىگردد و داراى زياداتى است كه عادة در كتابهاى ديگر يافت نمىشود . » « 1 »\r\nاز كتاب اللّواحق كه ابن سينا در مقدّمهء خود ياد كرده اثرى در دست نيست ، او در جاهاى ديگر نيز اشاره به اين كتاب كرده است ؛ از جمله در پايان موسيقى شفا مىگويد :\r\n« و لنقتصر على هذا المبلغ من علم الموسيقىّ و ستجد فى كتاب اللّواحق تفريعات و زيادات كثيرة ان شاء اللّه تعالى » « 2 » و در آغاز كتابى كه با نام منطق المشرقيّين چاپ شده ، پس از ذكر كتاب شفا چنين گويد : « و سنعطيهم فى اللّواحق ما يصلح لهم زيادة على ما أخذوه و على كلّ حال فالاستعانة باللّه وحده » « 3 » .\r\nاز كتاب الفلسفة المشرقيّة او هم فقط قسمتى كه دربارهء منطق است به نام منطق المشرقيّين به دست ما رسيده و برخى از دانشمندان معتقدند كه مراد ابن سينا از مشرقيّين\r\n\r\n\r\n","description":"","footnote":"\r\n( 1 ) . المدخل از منطق شفا ، ص 11 .\r\n( 2 ) . جوامع علم الموسيقى ، ص 152 .\r\n( 3 ) . منطق المشرقيين ، ص 4 .\r\n","page_name":" پيشگفتار و مقدمه 22 ","page_number":22},
  {"content":"\r\n\r\nعلماى مشّائى بغداد هستند در برابر مغربيّين كه به شارحان ارسطوئى همچون اسكندر افروديسى « 1 » و ثامسطيوس « 2 » و يحيى النّحوى « 3 » اطلاق مىشود « 4 » و ابن سينا در كتاب الانصاف خود ميان اين دو گروه يعنى مشرقيّين و مغربيّين به انصاف و حكميّت برخاسته و صد و بيست و هشت هزار مسأله را در آن كتاب ذكر كرده است . « 5 »\r\nافكار فلسفى ابن سينا در شفا به وسيلهء شاگردان و شاگردان شاگردان او بسيار سريع منتشر شد . بهمنيار بن مرزبان شاگرد ابن سينا در تدوين كتاب التحصيل « 6 » تحت تأثير مستقيم استاد خود بود و شاگرد برجستهء بهمنيار ، ابو العباس لوكرى ، كتاب بيان الحقّ بضمان الصّدق « 7 » را تأليف كرد و به وسيلهء او فلسفهء مشّائى كه مبتنى بر عقايد و آراء\r\n\r\n\r\n","description":"","footnote":"\r\n( 1 ) .  Alexander of Aphrodisias . \r\n( 2 ) .  Thernistius . \r\n( 3 ) .  John Philoponos . \r\n( 4 ) . مقدّمهء عبد الرحمن بدوى بر ارسطو عند العرب ، ص 24 .\r\n( 5 ) . المباحثات ، ص 375 . براى آگاهى بيشتر از كلمهء « مشرقيّه » ، رجوع شود به مقالهء نالينو  C . Nallino  كه به وسيلهء عبد الرّحمن بدوى ترجمه و تحت عنوان : « محاولة المسلمين ايجاد فلسفة المشرقيّة » در كتاب « التراث اليونانى فى الحضارة الاسلاميّة » ( قاهره ، 1946 م ) ص 293 - 245 چاپ شده است و همچنين تحقيق مفيد و ممتّع دكتر يحيى مهدوى كه در فهرست خود ذيل الحكمة المشرقيّة ص 78 - 80 آورده‌اند .\r\n( 6 ) . اين كتاب به وسيلهء مرحوم مرتضى مطهّرى تصحيح و در سال 1349 ه ش . به وسيلهء دانشكدهء الهيّات و معارف اسلامى دانشگاه تهران ، چاپ شد و ترجمهء فارسى آن تحت عنوان « جام جهان‌نماى » به وسيلهء استاد عبد اللّه نورانى تصحيح و در سال 1361 ه ش . به وسيلهء مؤسّسهء مطالعات اسلامى دانشگاه مك‌گيل شعبهء تهران به چاپ رسيد .\r\n( 7 ) . از كتاب بيان الحق لوكرى نسخه‌اى كامل به شمارهء 108 در كتابخانهء مركزى دانشگاه موجود است و قسمت مدخل از منطق آن به اهتمام دكتر ابراهيم ديباجى تصحيح و با مقدّمه‌اى مبسوط و مفيد به وسيلهء انتشارات اميركبير در سال 1364 ه ش . چاپ شده است و بخش علم الهى به اهتمام همين مصحّح در سال 1373 به وسيلهء مؤسّسهء بين المللى انديشه و تمدّن اسلامى مالزى چاپ شده است .\r\n","page_name":" پيشگفتار و مقدمه 23 ","page_number":23},
  {"content":"\r\n\r\nفارابى و ابن سينا بود در خراسان منتشر شد « 1 » .\r\nبا وجود اينكه غزّالى كتاب تهافت الفلاسفه را در ردّ بر عقايد و افكار فيلسوفان مشّائى نوشت و لبهء تيز تيغ آن متوجّه دو شخصيّت بزرگ فلسفى ، فارابى و ابن سينا بود ، كمتر فيلسوف و متكلّمى را در حوزهء علوم و تمدّن اسلامى مىتوان يافت كه تحت تأثير ابن سينا قرار نگرفته باشد ، از شهرستانى و فخر رازى و نصير الدّين طوسى گرفته تا نسفى و ايجى و تفتازانى . در آثار همهء اينها ردّ پاى ابن سينا و فلسفهء سينوى به نحو آشكار مشاهده مىشود . شهرت شفاى ابن سينا بسيار زود از دامنهء حوزه‌هاى علمى شرق تجاوز كرد و در مدارس مغرب‌زمين گسترش يافت . هنوز يك قرن از وفات ابن سينا نگذشته بود كه ترجمه‌هاى پاره‌اى از شفاى او آغاز شد و به سرعت در عاصمه‌هاى بزرگ اروپايى راه يافت و اين نفوذ چنان بود كه در اوائل قرن سيزدهم ، مكتب « سينوى لاتينى » در برابر « ابن رشد لاتينى » كاملا چهرهء خود را نمايان ساخت و بزرگانى همچون روجر بيكن « 2 » و البرت كبير « 3 » به آثار علمى ابن سينا توجّه خاصّى مبذول داشتند و بزرگانى ديگر همچون گيوم دورونى « 4 » و توماس اكويناس « 5 » از ترس نفوذ او در صدد معارضه و ردّ و نقض او برآمدند و اين نشان‌دهندهء اثر عميق ابن سينا در حركت فكرى گستردهء دانشمندان دين و فلسفه در زمانى است كه فلسفهء مدرسه‌اى ( - اسكولاستيك ) در اوج ترقّى و تعالى خود بوده است .\r\nمسائلى كه ابن سينا در الهيّات شفا دربارهء ذات و صفات واجب الوجود و كيفيت صدور عالم از او و رابطهء خالق با مخلوق و همچنين نحوهء توفيق ميان عقل و نقل بيان\r\n\r\n\r\n","description":"","footnote":"\r\n( 1 ) . نزهة الارواح ، ج 2 ، ص 50 .\r\n( 2 ) .  Rojcr Bacon . \r\n( 3 ) .  Albert le grand . \r\n( 4 ) .  Guillaume d'Auvergne . \r\n( 5 ) .  Saint Thomas d'Aquin . \r\n","page_name":" پيشگفتار و مقدمه 24 ","page_number":24},
  {"content":"\r\n\r\nداشته از مهمترين موضوعاتى بوده است كه استادان دانشكدهء الهيّات پاريس را مدّتها به خود مشغول داشته است « 1 » . علىرغم توجّه شديد اروپائيان به آثار فلسفى ابن سينا و بحث و فحص در مطالب آن ، در عالم اسلام خاصّه در حوزه‌هاى علمى اهل تسنّن موج شديدى بر عليه او برخاست ، تا به جايى كه سنّت فلسفى او را شومى روزگار محسوب داشتند « 2 » و شفاى او را شقا « 3 » و خوانندگان آن را بيمار خواندند « 4 » و كذب ابن سينا را حتّى\r\n\r\n\r\n","description":"","footnote":"\r\n( 1 ) . مقدّمهء كتاب الشفاء ، المنطق ، المدخل ، صص 31 - 35 . كتاب الشفاء در لاتينى به اشتباه  Libcr sufficientiae  خوانده شده . براى آگاهى بيشتر رجوع شود به مقالهء دالورنى  M . T . d'Alverny  تحت عنوان : يادداشتهائى دربارهء ترجمه‌هاى آثار ابن سينا در قرون وسطى در مجلّهء اسناد تاريخ انديشه و ادب قرون وسطى  [ AHD 
  ]  به نقل از كتاب ارسطو و اسلام تأليف پيترز  F . E . Peters  ( دانشگاه نيويورك ، 1948 م . ) ، ص 105 و همچنين مقالهء آقاى دكتر يحيى مهدوى تحت عنوان : « از هزاره‌اى به هزارهء ديگر » كه در مجلّهء آينده سال هشتم شمارهء 5 ، 1361 ه ش . ص 302 - 386 چاپ شده است .\r\n( 2 ) . ابيات زير ناظر به همين معنى است :\r\n قد ظهرت فى عصرنا فرقة * ظهورها شوم على العصر\r\nلا تقتدى فى الدّين الا بما * سنّ ابن سينا و ابو نصر \r\nالمقرى ، ج 1 ، ص 716 ، به نقل از التراث اليونانية ، ص 153\r\n( 3 ) . شهاب الدّين ابو حفص محمّد بن عمر سهروردى متوفّى 633 به ترغيب الناصر الدّين اللّه خليفهء عبّاسى ، در پى آن شد تا شفاى ابن سينا را شقا بنمايد . ترجمهء رشف النّصائح الايمانية فى كشف الفضائح اليونانية ، ص 82 .\r\n( 4 ) . ابيات زير ناظر به اين معنى است :\r\n قطعنا الاخوة من معشر * بهم مرض من كتاب الشفاء\r\nو ماتوا على دين رسطالس * و متنا على مذهب المصطفى \r\nصون المنطق و الكلام عن المنطق و الكلام ، ص 5 .\r\n","page_name":" پيشگفتار و مقدمه 25 ","page_number":25},
  {"content":"\r\n\r\nدر دم واپسين ياد كردند « 1 » و كتاب شفا را در ملأ عام سوزاندند « 2 » و وقاحت را تا جايى رساندند كه ابن سينا را از جمله مخانيث دهريّه خواندند « 3 » و اين در حالى است كه در حوزه‌هاى علمى تشيّع از او با جلالت و بزرگى ياد مىكردند . ميرداماد استرآبادى او را رئيس فلاسفة الإسلام « 4 » و رئيس المشّائيّة من فلاسفة الاسلام « 5 » مىخواند و به شريك بودن با او در رياست افتخار مىكند « 6 » و صدر الدّين شيرازى او را شيخ الفلاسفة مىخواند « 7 » و از شفاى او و تحصيل شاگرد او ، بهمنيار بن مرزبان ، به عنوان كتب اهل فن استناد مىجويد . « 8 »\r\nمهمترين بخش كتاب الشّفا بخش الهيّات است . در كتب فلسفهء اسلامى از الهيّات تعبير به علم ما بعد الطبيعة و فلسفهء اولى و علم الهى شده است . وجه تسميه به الهيّات آن است كه ثمره و نتيجهء اين علم شناخت خداوند و فرشتگان اوست و ما بعد الطّبيعه از آن جهت است كه در معرفت ، پس از شناخت طبيعيّات محسوسه قرار مىگيرد و هرچند كه در وجود قبل از طبيعت است و اين علم فلسفهء اولى است ، براى آنكه معرفت مبادى اوليّه و صفات عامّه و كليّه‌اى كه وسايل شناخت آن مبادى هستند از اين علم به دست مىآيد . « 9 » علم الهى نيز تعبير ديگرى از الهيّات است . در هرحال به هر اسمى كه خوانده\r\n\r\n\r\n","description":"","footnote":"\r\n( 1 ) . ابن نجاء الاربلى آخرين سخنى كه هنگام مرگ گفت اين بود : « صدق اللّه العظيم و كذب ابن سينا »\r\nبغية الوعاة ، ص 226 .\r\n( 2 ) . الكامل فى التاريخ ، ذيل حوادث سال 555 .\r\n( 3 ) . رشف النصائح الايمانية فى كشف الفضائح اليونانية ، ص 25 .\r\n( 4 ) . قبسات ، ص 487 .\r\n( 5 ) . السبع الشداد ، ص 8 .\r\n( 6 ) . ميرداماد با تعبيرات : الشريك الرياسى ، الشريك الرئيس و الشريك فى الرياسة از او ياد كرده است .\r\nقبسات ، ص 487 .\r\n( 7 ) . مفاتيح الغيب ، ص 507 .\r\n( 8 ) . الاسفار العقليّة ، ج 2 ، ص 337 .\r\n( 9 ) . المعتبر ، ج 3 ، ص 3 .\r\n","page_name":" پيشگفتار و مقدمه 26 ","page_number":26},
  {"content":"\r\n\r\nشود اين قسم از شريف‌ترين اجزاء فلسفه به شمار مىآيد و فيلسوفان اسلامى از يعقوب بن اسحق كندى گرفته تا صدر الدين شيرازى و بالاخره حاج ملا هادى سبزوارى دربارهء فضيلت و شرافت اين علم سخن گفته‌اند .\r\nكندى مىگويد كه شريف‌ترين و عالىترين قسم فلسفه همان فلسفهء اولى است كه به وسيلهء آن شناخت خدا كه علّت هر حقّى است حاصل مىشود ؛ از همين جهت فيلسوف اتمّ و اشرف آن كسى است كه احاطه به اين علم اشرف داشته باشد ، زيرا علم به علّت اشرف از علم به معلول است . « 1 »\r\nصدر الدين شيرازى دربارهء الهيّات گويد كه آن برترين علم به برترين معلوم است ، برترى اين علم بدان‌جهت است كه يقينى است و تقليد را در آن - همچون ساير علوم - راه نيست و برترى معلوم آن از اين روى است كه معلوم آن حق تعالى و صفات فرشتگان مقرّب و بندگان مرسل و قضا و قدر و كتب و لوح و قلم اوست در حالى كه معلوم در ساير علوم اعراض و كميّات و كيفيّات و استحالات و مانند آن است « 2 » و در جائى ديگر مىگويد كه اين علم آزاد است و نيازمند و متعلّق به غير خود نيست و ساير علوم به منزلهء بندگان و خادمان اين علم‌اند ، زيرا موضوعات علوم ديگر در اين علم به اثبات مىرسد و همهء دانشمندان از آن جهت كه دانشمنداند خانواده و خادم علم الهىاند زيرا كه در اخذ مبادى علوم و كسب ارزاق معنوى خود به دو نيازمند هستند . « 3 »\r\nحاج ملا هادى سبزوارى دربارهء آن مىگويد : « سيّما العلم الالهى الّذى له الرياسة الكبرى على جميع العلوم و مثله كمثل القمر البازغ فى النّجوم » « 4 »\r\nاهميت علم الالهى يا الهيّات و استوارى و اتقان اين قسمت از كتاب شفاى ابن سينا موجب شد كه اين كتاب مورد توجّه دانشمندان قرار گيرد و شروح و حواشى و تعليقات فراوانى بر آن نوشته شود كه از ميان مهمترين آنها مىتوان از آثار زير نام برد :\r\n\r\n\r\n","description":"","footnote":"\r\n( 1 ) . كتاب الكندى فى الفلسفة الاولى ، ص 98 .\r\n( 2 ) . تعليقه بر الهيّات شفا ، ص 4 .\r\n( 3 ) . پيشين ، ص 5 .\r\n( 4 ) . شرح غرر الفرائد يا شرح منظومهء حكمت ، ص 36 .\r\n","page_name":" پيشگفتار و مقدمه 27 ","page_number":27},
  {"content":"\r\n\r\n1 - ابن رشد كتابى به نام فى الفحص عن مسائل وقعت فى العلم الالهى فى كتاب الشّفاء لابن سينا نوشته است .\r\n2 - علامه حلّى كتابى به نام كشف الخفاء فى شرح الشفاء تأليف كرده است .\r\n3 - غياث الدين منصور دشتكى شيرازى كتابى بنام مغلقات الهيّات الشفاء به رشتهء تحرير درآورده است .\r\n4 - سيّد احمد علوى عاملى ، شاگرد و داماد ميرداماد ، كتابى تحت عنوان مفتاح الشفاء و العروة الوثقى فى شرح الهيات كتاب الشفاء نگاشته است .\r\n5 - صدر الدين شيرازى چنان كه ياد شد تعليقاتى بر الهيّات شفا دارد كه همراه با شفا به صورت چاپ سنگى طبع شده است . « 1 »\r\n6 - ملّا مهدى نراقى نيز شرح الالهيّات من كتاب الشفاء را به رشتهء تحرير درآورده است .\r\nاين قسمت يعنى بخش الهيّات شفا مورد توجّه اروپائيان قرار گرفته است كه آنان به صورت‌هاى گوناگون از آن بهره‌بردارى كرده‌اند .\r\nمتن عربى و ترجمهء فرانسوى بخش روان‌شناسى ( كتاب النفس ) شفا را ، يان‌باكوش در دو جلد ، در 1956 م در پراگ و متن عربى آن را فضل الرحمن در آكسفورد ( انگلستان ) منتشر كرده است . ترجمهء قديمى لاتينى آن نيز براى نخستين بار در 1508 م در ونيز ايتاليا و چاپ انتقادى جديد آن ترجمه به كوشش سيمون فان‌ريت در دو جلد زير عنوان « ابن سيناى لاتينى ، كتاب دربارهء روان » در لوون سويس در سال‌هاى 1968 و 1972 م همراه مقدمه‌اى دربارهء نظريات روان‌شناسى ابن سينا از ج . وربكه منتشر شده\r\n\r\n\r\n","description":"","footnote":"\r\n( 1 ) . براى آگاهى بيشتر از شروح و حواشى در ترجمه و تلخيص شفا رجوع شود به فهرست نسخه‌هاى خطّى مصنفات ابن سينا از دكتر يحيى مهدوى صفحه 172 - 174 و مقدّمهء كتاب النجاة من الغرق فى بحر الضلالات ابن سينا ( تهران ، 1364 ه ش ) از محمّد تقى دانش‌پژوه ، صفحهء 75 به بعد .\r\nژ . اين كتاب به كوشش نگارنده ( - مهدى محقّق ) از روى نسخه به خطّ مؤلّف تصحيح و در سال 1365 ه ش به وسيلهء مؤسّسهء مطالعات اسلامى چاپ و نشر شده است .\r\n","page_name":" پيشگفتار و مقدمه 28 ","page_number":28},
  {"content":"\r\n\r\nاست . چاپ انتقادى جديد ترجمهء لاتينى « الهيات » شفا نيز به كوشش سيمون فان‌ريت ، با مقدمه‌اى از وربكه در دو جلد ( ج 1 ، مقاله 4 - 1 و ج 2 ، مقاله 10 - 5 را در بر مىگيرد ) در سال‌هاى 1977 و 1980 م در لوون سويس انتشار يافته است . « 1 »\r\nامّا كتاب قانون در علم پزشكى كه مىتوان گفت كه آن از مهمترين آثار ابن سينا و بزرگترين هديهء او به علم و تمدّن بشرى به شمار مىآيد . اين كتاب كه از نظر اشتمال آن بر بيمارىهاى گوناگون و كيفيّت درمان آنها يك دائرة المعارف بزرگ علم پزشكى محسوب مىشود بيش از هر كتاب ديگر مورد توجّه اهل علم به‌ويژه پزشكان قرار گرفته و شروح و تعليقات متعدّد بر آن نوشته شده و ترجمه‌هاى گوناگون از آن صورت گرفته است . پيش از ابن سينا در يونان مىتوانيم از بقراط و جالينوس و در جهان اسلام از على بن ربّن طبرى صاحب كتاب فردوس الحكمه و محمّد بن زكرياى رازى صاحب الحاوى و المنصورى و على بن عباس اهوازى صاحب كامل الصّناعة الطبيّة به عنوان بزرگترين پزشكان نام ببريم ؛ ولى ابن سينا در قانون همهء مميّزات علمى آنان را مورد توجّه داشته و پس از او شايد بتوان فقط از كتاب فارسى ذخيرهء خوارزمشاهى نام برد كه جنبهء دائرة المعارفى داشته و بيمارىهاى انسانى را از فرق تا قدم بيان كرده و براى درمان آنها انواع روش معالجه را از خوردنى و نوشيدنى و واردكردنى و ماليدنى معرفى كرده است .\r\nدر مقايسه ابن سينا با حكيمان پيش از خود جمله‌اى نزد پزشكان معروف است كه در پشت جلد يكى از نسخه‌هاى ارجوزهء طبّيهء ابن سينا ديده مىشود :\r\n« پزشكى معدوم بود . بقراط آن را از عدم به وجود آورد و سپس مرده بود ، جالينوس آن را زنده كرد و بعد از آن كور شد و حنين بن اسحق آن را بينا كرد و بعد از آن در شهرها متفرق گرديد و محمد بن زكرياى رازى آن را جمع‌آورى نمود » . علّامه قطب الدين شيرازى گفته است : و بايد گفته شود كه : « پزشكى ناقص بود و ابن سينا آن را كامل ساخت » . « 2 »\r\n\r\n\r\n","description":"","footnote":"\r\n( 1 ) . دائرة المعارف بزرگ اسلامى ، ج 2 ، ص 6 .\r\n( 2 ) . مقدّمهء شرح ارجوزهء طبّيهء ابن سينا ، ص 7 .\r\n","page_name":" پيشگفتار و مقدمه 29 ","page_number":29},
  {"content":"\r\n\r\nدوستان گرامى ما كه خود پزشك بودند و به تاريخ پزشكى مىپرداختند ، از جمله مرحوم دكتر محمود نجم‌آبادى در تاريخ طبّ ايران و دكتر حسن تاج‌بخش در تاريخ دامپزشكى و پزشكى ايران هريك به سهم خود به تحليل محتوايى كتاب قانون پرداخته و مميّزات و نوآورى آن را به تفصيل بيان داشته‌اند كه كوشش آنان مأجور باد . دانشمندان غربى همچون ادوارد براون و الگودواولمان و ديتريش نيز فصلى از كتابهاى خود را كه در تاريخ طبّ اسلامى نگاشته‌اند ؛ اختصاص به ابن سينا و بيان برجستگىهاى علمى كتاب قانون داده‌اند .\r\nكتاب قانون در قرن دوازدهم ميلادى به وسيلهء جرارد كرمونانى به فرمان اسقف اعظم تولدو ( - طليطله ) به زبان لاتين ترجمه شد و در سال 1486 در ونيز ايتاليا براى نخستين بار و سپس در رم در سال 1593 چاپ شد و در دست دانشمندان اروپايى قرار گرفت و به زودى جزو كتابهاى درسى در دانشگاه‌هاى سن‌لوى و مون‌پوليه فرانسه و لايپزيك و توبينگن آلمان و لوون بلژيك براى چند قرن در دست استادان و دانشجويان پزشكى مىگشت .\r\nترجمهء روسى كتاب در طى سال‌هاى 1954 - 1960 م در تاشكند چاپ و منتشر گشت و ترجمهء فارسى آن كه به وسيلهء مرحوم عبد الرحمن شرفكندى صورت گرفت ، به وسيلهء انتشارات سروش در هفت مجلّد در سال 1363 چاپ شد و در دسترس اهل علم قرار گرفت .\r\nمتن عربى كتاب قانون در سال 1395 ه ق در تهران و در سال 1394 ه ق در مطبعهء بولاق مصر و در سال 1324 ه ق در چاپخانهء نامى در لكنهو هند چاپ شد . مرحوم حكيم عبد الحميد مؤسّس و رئيس دانشگاه همدرد و رئيس مؤسّسهء تاريخ طبّ و پژوهشهاى طبّى در سال 1981 قانون را در پنج مجلّد منتشر ساخت و در آن نسخه‌اى را كه در كتابخانهء اياصوفيه موجود است و در سال 618 هجرى از روى نسخه‌اى به خط مؤلّف نوشته شده ، اصل قرار داد و با چهار نسخهء چاپى موجود مقابله كرد و اين بهترين چاپ قانون به شمار مىآيد ، هرچند كه پس از آن در سال 1408 / 1987 چاپى در چهار مجلد به وسيلهء مؤسّسهء عزّ الدين در بيروت منتشر شد كه مزيّت آن به اين\r\n\r\n","description":"","footnote":"","page_name":" پيشگفتار و مقدمه 30 ","page_number":30},
  {"content":"\r\n\r\nاست كه جلد چهارم اختصاص به فهرست‌هاى گوناگون نام داروهاى مفرد و مركب و نام پزشكان و اوزان و مكاييل و نباتات و حيوانات و واژه‌هاى يونانى و فارسى دارد .\r\nنظامى عروضى در مقالهء طبّ از چهار مقاله پس از آنكه پزشك را به خواندن كتاب‌هايى همچون فصول بقراط و مسائل حنين بن اسحق و مرشد محمد بن زكرياى رازى و هداية المتعلمين اخوينى بخارى و اغراض الطّبيهء سيد اسماعيل جرجانى توصيه مىكند در پايان از قانون ياد مىكند و دربارهء آن چنين گويد :\r\n« و اگر خواهد كه ازين همه مستغنى باشد به قانون كفايت كند . سيّد كونين و پيشواى ثقلين مىفرمايد : « كلّ الصّيد فى جوف الفرا » همهء شكارها در شكم گورخر است اين همه كه گفتم در قانون يافته شود با بسيارى از زوائد و هركه را مجلّد اوّل از قانون معلوم باشد از اصول علم طبّ و كلّيّات او هيچ بر او پوشيده نماند ؛ زيرا كه اگر بقراط و جالينوس زنده شوند روا بود كه پيش اين كتاب سجده كنند و عجبى شنيدم كه يكى درين كتاب بر بو على اعتراض كرد و از آن معترضات كتابى ساخت و اصلاح قانون نام كرد .\r\nگوئى در هر دو مىنگرم كه مصنّف چه معتوهء مردى باشد و مصنّف چه مكروهء كتابى .\r\nچرا كسى را بر بزرگى اعتراض بايد كرد كه تصنيفى از آن او به دست گيرد ، مسألهء نخستين بر او مشكل باشد » . « 1 »\r\nبخش داروهاى مفرده از كتاب قانون بيش از بخش‌هاى ديگر مورد توجّه و عنايت دانشمندان بوده است و به صورت‌هاى مختلف نام آن داروها استخراج و با تعاريف هر يك از آنها به صورت مستقل چاپ شده است . از جمله :\r\n1 - قاموس القانون فى الطّبّ لابن سينا\r\nدر اين كتاب نام داروهاى مفرده به صورت الفبائى همراه با معادل انگليسى آنها آورده شده است . اين كوشش كه به وسيلهء ادارهء تاريخ طبّ و تحقيق طبّى در دهلىنو\r\n\r\n\r\n","description":"","footnote":"\r\n( 1 ) . چهار مقالهء نظامى عروضى ، ص 71 .\r\n","page_name":" پيشگفتار و مقدمه 31 ","page_number":31},
  {"content":"\r\n\r\nصورت گرفته ، در سال 1387 / 1967 م به وسيلهء دائرة المعارف العثمانيّه در حيدرآباد دكن چاپ شده است .\r\n2 - كتاب الادوية المفردة و النباتات\r\nدر اين كتاب داروهاى گياهى از روى چاپ قانون كه در رم در سال 1593 ميلادى صورت گرفته استخراج شده و مورد شرح و تفصيل قرار گرفته و در بيروت در سال 1403 / 1983 م به وسيلهء مكتبة دار المعارف چاپ شده است .\r\n3 - الادوية المفردة فى كتاب القانون فى الطّبّ\r\nاين كتاب كه به وسيلهء دانشمندى گمنام به نام سليمان بن احمد تدوين شده و نسخه‌اى خطّى از آن به شمارهء 192 در دانشگاه بغداد موجود بوده به وسيلهء مهنّد عبد الامير الاعسم با اصل كتاب القانون تطبيق داده شده و در سال 1404 / 1984 م به وسيلهء دار الاندلس در بيروت چاپ شده است .\r\nاهمّيّت و ارزش قانون بدان پايه بوده كه دانشمندان بسيار آن را مورد شرح و تفسير قرار دادند و مدرّسان آن كتاب به شروح و تفاسير آن مراجعه مىكردند و براى نشان دادن اهمّيّت قانون كافى است به آنچه كه قطب الدّين شيرازى در كتاب شرح كليّات قانون خود ( - التحفة السّعدية ) آورده ، مراجعه نمائيم تا ببينيم تا چه اندازه در قرن هفتم اين كتاب از نظر علما و دانشمندان و اطبّا مهم بوده است . قطب الدّين در آغاز كتاب آشنايى خود را با طبّ و كتاب قانون چنين بيان مىكند :\r\n« من از خاندانى بودم كه به صناعت پزشكى مشهور بودند و آنان با دم عيسايى و دست موسايى خود به علاج مردم و اصلاح مزاج آنان مىپرداختند . در آغاز جوانى ، به تحصيل اين فن و فراگيرى مجمل و مفصّل آن شايق شدم ؛ شب‌بيدارى را بر خود واجب و راحتى و خواب را بر خود حرام ساختم تا آنكه كتابهاى مختصر در پزشكى را فراگرفتم و درمان‌هاى متداول را مشاهده كردم و در همهء مطالبى كه به پزشكى وابسته\r\n\r\n","description":"","footnote":"","page_name":" پيشگفتار و مقدمه 32 ","page_number":32},
  {"content":"\r\n\r\nاست ، ممارست نمودم و همهء اين كوشش‌ها تحت ارشاد و راهنمايى پدرم ، امام همام ضياء الدّين مسعود بن مصلح كازرونى بود كه در اين فن به اجماع اقران ، بقراط زمان و جالينوس اوان خود بود . وقتى من در پزشكى به حدس صائب و نظر ثاقب در درمان بيماران مشهور شدم ، پس از وفات پدرم - خدايش رحمت كناد - در مقام پزشك و چشم‌پزشك ، در بيمارستان مظفرى شيراز به خدمت پذيرفته شدم ؛ در حالى كه بيش از چهارده سال از عمر من نمىگذشت و مدت بيست سال به همان سمت باقى ماندم و براى آنكه به غايت قصوى و درجهء عليا در اين فن برسم به خواندن كتاب كليات قانون ابن سينا نزد عم خود ، سلطان حكيمان و پيشواى فاضلان كمال الدين ابو الخير بن مصلح كازرونى ، پرداختم و سپس ، آن را نزد شمس الدين محمد بن احمد حكيم كيشى و شيخ شرف الدين زكى بوشكانى كه هر دو مشهور به مهارت در تدريس اين كتاب بودند ، ادامه دادم . از آن جا كه اين كتاب از دشوارترين كتاب‌هايى است كه در اين فن نگاشته شده است و مشتمل بر لطايف حكمى و دقايق علمى و نكته‌هاى غريب و اسرار عجيب است ، هيچ‌يك از مدرسان آن‌گونه كه بايد از عهدهء تدريس و تفهيم كتاب برنمىآمدند و شرح‌هايى هم كه بر كتاب نوشته شده بودند ، وافى و كافى براى رسيدن به مقصود نبودند ؛ زيرا شرح امام علامه فخر الدين محمد بن عمر رازى فقط جرح بعض بود ، نه شرح كل و كسانى هم كه از او پيروى كرده و بر كتاب شرح نوشته بودند ، همچون امام قطب الدين ابراهيم مصرى و افضل الدين محمّد بن نامور خونجى و ربيع الدين عبد العزيز بن عبد الواحد جيلى و نجم الدين ابو بكر بن محمد نخجوانى ، بر آنچه فخر الدين گفته بود ، چيزى نيفزوده بودند تا اينكه به جانب شهر دانش و كعبهء حكمت و حضرت عليّه بهيّهء قدسيّه و درگاه سنيّهء زكيّهء فيلسوف استادى نصيرى ( - خواجه نصير الدين طوسى ) روى آوردم كه او برخى از دشواريها را گشود و برخى ديگر ، باز بر جاى ماند ؛ زيرا ، احاطه به قواعد حكمت در شناخت اين كتاب كافى نيست ، بلكه شخص بايد ممارست در قانون علاج در تعديل\r\n\r\n","description":"","footnote":"","page_name":" پيشگفتار و مقدمه 33 ","page_number":33},
  {"content":"\r\n\r\nمزاج داشته باشد . سپس ، براى هدف خود ، به خراسان و از آنجا به عراق عجم و عراق عرب و سپس به بلاد روم مسافرت كردم و با حكيمان اين شهرها و پزشكان اين بلاد بحثها و گفتگوها دربارهء دشوارىهاى كتاب داشتم و آنچه را آنان مىدانستند فراگرفتم ؛ هرچند كه در بلاد روم نادانسته‌هاى كتاب بيش از دانسته‌ها بود . ناچار ، دست كمك به سلطان مصر ، ملك منصور قلاوون دراز كردم و در سال 681 نامه‌اى به او نوشتم كه در اين‌باره مرا مدد رساند . در نتيجه ، به سه شرح كامل از كلّيّات قانون دست يافتم كه نخستين ، از فيلسوف محقّق علاء الدين ابو الحسن على بن ابى الحزم قرشى معروف به ابن نفيس و دومين ، از طبيب كامل يعقوب بن اسحاق سامرى متطبّب و سومى ، از طبيب حاذق ابو الفرج يعقوب بن اسحاق متطبّب مسيحى ، معروف به ابن قف بود و نيز ، به كتاب‌هايى ديگر مربوط به قانون برخوردم ، از جمله : پاسخ‌هاى سامرى به ايرادهاى طبيب فاضل نجم الدين ابن المفتاح بر برخى از مواضع كتاب و نيز ، تنقيح القانون هبة اللّه ابن جميع يهودى مصرى كه ردّ بر شيخ است و برخى از حواشى عراقيّه كه امين الدوله ابن تلميذ بر حواشى كتاب قانون نوشته است و نيز ، كتاب امام عبد اللطيف بن يوسف بغدادى كه گفتار ابن جميع را در تنقيح القانون رد كرده است .\r\nهنگامى كه اين شروح را بررسى و مطالعه كردم ، حلّ بقيهء كتاب بر من آسان شد ، چنان‌كه موضع اشكال و محلّ قيل و قال باقى نماند و اطمينان يافتم كه منابعى را كه گرد آورده‌ام ، نزد كسى ديگر در عالم يافت نمىشود . لذا تصميم گرفتم كه شرحى بر كتاب بنويسم كه دشوارىهاى كتاب را حل كند و نقاب از چهرهء معانى آن بگشايد و اعتراضات شارحان را پاسخ گويد و در اين شرح ، لفظ متن را با شرح ممزوج ساختم تا آنكه اصل كتاب از زوايد و اضافات ممتاز باشد و گذشته از خلاصهء شروحى كه ياد شد ، از اختيارات حاوى رازى كه ابن تلميذ گرد آورده است و بستان الاطباء ابن مطران و فصول طبّيه كه از مجلس شيخ استفاده شده است و ثمار المسائل الطبّية ابو الفرج عبد اللّه\r\n\r\n","description":"","footnote":"","page_name":" پيشگفتار و مقدمه 34 ","page_number":34},
  {"content":"\r\n\r\nبن طيّب و اجوبة للمسائل كه ابن بطلان در دعوة الاطباء آورده است و همچنين ، از قراضهء طبيعيّات و نوادر المسائل و كتب جالينوس در تشريح و شرح ابن ابى صادق نيشابورى بر منافع الاعضاء جالينوس و خلق الانسان ابو سهل مسيحى استفاده كردم و اين كتاب را نزهة الحكماء و روضة الاطباء ناميدم ، كه موسوم به التّحفة السّعدية است تا با اين اسم ، تيمّن و با اين رسم تفأل جسته باشم . »\r\nچنان كه مىدانيم ابن سينا تحرير كتاب قانون را در جرجان آغاز كرده و پاره‌اى از آن را در رى و پايان آن را در همدان انجام داده و تا مدتى مورد شناسايى و ارزيابى قرار نگرفته و بعد از نيم قرن از تأليف ، به بغداد رسيده و نيم قرن ديگر بر آن گذشته تا به قرطبه در دسترس اهل علم قرار گرفته است . ابن سينا خود در انديشهء اين بوده كه شرحى بر كتاب بنويسد ولى اشتغالات فراوان و مرگ زودهنگام او مانع از تحقّق اين خواست او شد و يكى از شاگردان او محمد بن يوسف ايلاقى بخشى از كلّيّات قانون را مختصر كرده و آن را به نام الفصول الايلاقية موسوم ساخته است . پس از آنكه برخى از دانشمندان همچون ابن تلميذ متوفّى 560 كتاب قانون را كتاب درسى قرار دادند توجّه دانشمندان به آن جلب شد و شروح و حواشى و تلاخيصى بر كتاب نگاشته گرديد كه گذشته از آنچه كه قطب الدّين شيرازى در آغاز شرح كلّيّات قانون ياد كرده ، مىتوانيم از كتابهاى زير نام ببريم :\r\n1 - حواشى بر كتاب قانون از ابو جعفر عمر بن على بن البذوخ مغربى متوفى 575 ق .\r\n2 - مختصر كتاب القانون از ابو نصر سعيد بن ابى الخير مسيحى متوفى 589 كه آن را الاقتضاب ناميده است .\r\n3 - تعاليق كتاب القانون ، كمال الدين مظفر بن ناصر الحمصى متوفى 615 ق .\r\n4 - شرح الكلّيّات من كتاب القانون ، قطب الدين مصرى ابراهيم بن محمد سلمى متوفى 618 ق .\r\n\r\n","description":"","footnote":"","page_name":" پيشگفتار و مقدمه 35 ","page_number":35},
  {"content":"\r\n\r\n5 - اختصار الكلّيّات من كتاب القانون ، رفيع الدين ابو حامد عبد العزيز الجيلى متوفى 641 ق .\r\n6 - شرح الكلّيّات من كتاب القانون ، ابن القف كركى متوفى 685 ق . « 1 »\r\nمهمترين شرح‌هاى قانون همان بوده كه قطب الدّين شيرازى در دسترس داشته و آن عبارت بود از شرح ابن جميع متوفى 594 و فخر رازى متوفى 606 و سامرى متوفى 681 و ابن نفيس متوفى 687 .\r\nدر شبه‌قارهء هند و پاكستان كتاب قانون مورد پذيرش پزشكان و داروشناسان قرار گرفت و شروح و حواشى و تعليقاتى بر آن نگاشته گرديد كه پروفسور ظلّ الرّحمن همهء آنها را در طى كتابى كه ترجمهء فارسى آن در كنگرهء همدان به وسيلهء انجمن آثار و مفاخر فرهنگى عرضه مىگردد ، ياد كرده است .\r\nاز مهمترين شرح‌هايى كه در شبه‌قارهء هندوستان مورد توجه و عنايت قرار گرفته ، شرح كلّيّات قانون محمد بن محمود آملى است كه همراه با شرح حكيم على گيلانى كه جزء اول آن به صورت سنگى به وسيلهء چاپخانهء كاشى رام در لاهور چاپ شده است .\r\nمؤلّف كتاب در آغاز اشاره به اهمّيّت كتاب قانون مىكند و پس از ياد كردن از شرح‌هاى امام فخر رازى و افضل الدين خونجى و ابن نفيس قرشى ، شرح قطب الدّين شيرازى را بدين‌گونه توصيف مىنمايد : « اجتمع عنده ممّا يتعلّق بكلّ الكتاب ما لم يجتمع عند أحد من الأصحاب ، و اشتغل ببسطه و حلّه و سعى فى استخراج لبّه من قشره . و الحقّ انّه - رحمه اللّه - قيّد ما كان مرسلا و فصّل ما كان مجملا و حلّ ما وجده ملغزا و بسط ما ظنّه موجزا و بالغ فى ردّ الاعتراضات و سدّ أبواب المعارضات »\r\nاز ابن سينا كتابهاى فراوانى در پزشكى باقى مانده كه براى آشنايى و دسترسى به آنها\r\n\r\n\r\n","description":"","footnote":"\r\n( 1 ) . مختصر تاريخ الطّبّ العربى ، ج 1 ، ص 559 .\r\n","page_name":" پيشگفتار و مقدمه 36 ","page_number":36},
  {"content":"\r\n\r\nچنان كه پيش از اين ياد شد مىتوان از فهرست قنواتى و يحيى مهدوى استمداد جست ؛ ولى مناسب است كه از ارجوزهء ابن سينا در طبّ ياد كرد كه او در آن از ذوق شعرى خود كمك گرفته و مسائل پزشكى را براى سهولت يادگيرى متعلّمان و دانشجويان به سلك نظم درآورده است .\r\nابن سينا براى آنكه نشاطى براى دانشجويان پزشكى به وجود آورد و حفظ مطالب آن را بر آنان آسان گرداند ، همهء ابواب پزشكى را به نظم درآورد . اين منظومه كه مشتمل بر 1326 بيت است در بحر رجز سروده شده و از همين جهت به نام الارجوزة فى الطّبّ خوانده شده است . اين كتاب كه ابن رشد اندلسى آن را با عبارت : « الميسّر للحفظ و المنشّط للنّفس » توصيف مىكند مورد توجّه دانشمندان شرق و غرب قرار گرفت ؛ چنان كه ترجمهء لاتينى آن شش بار طى سال‌هاى 1522 تا 1649 در شهرهاى مهم اروپا و متن عربى در سال 1829 در كلكته و در سال 1845 در لكنهو چاپ و منتشر گرديد . بهترين چاپ ارجوزه چاپى است كه در آن متن عربى همراه با ترجمهء لاتين قرن سيزدهم و ترجمهء فرانسه در سال 1956 در پاريس چاپ شده است . اين چاپ به كوشش مركز ملّى تحقيقات عالى فرانسه  C . N . R . S  و حكومت الجزاير منتشر گرديده است . ابن سينا در تعريف و تقسيم طبّ ، كتاب خود را چنين آغاز مىكند :\r\n الطّبّ حفظ صحّة برء مرض * من سبب فى بدن عنه عرض\r\nقسمته الأولى لعلم و عمل * و العلم فى ثلاثة قد اكتمل \r\n( پزشكى عبارتست از نگهدارى تندرستى و بهبود بخشيدن بيمارى كه از سبب و عرضى بر بدن وارد آمده . تقسيم آغازين آن به علمى و عملى برمىگردد و علم آن در سه بخش كامل مىشود . )\r\nاو در اين ارجوزه مانند ساير كتابهاى پزشكى اسلامى پس از تقسيم پزشكى به نظرى و عملى به ذكر طبيعيّات ، يعنى اركان و مزاج‌ها و اخلاط و اعضا و قوى و ارواح و افعال مىپردازد و از عناصر ضرورى براى حفظ تندرستى يعنى هوا و خوردنىها و نوشيدنىها\r\n\r\n","description":"","footnote":"","page_name":" پيشگفتار و مقدمه 37 ","page_number":37},
  {"content":"\r\n\r\nو حركت و سكون و خواب و بيدارى و استفراغ و احتقان بحث مىكند و انواع بيمارىها و داروها و درمان آنها را بيان مىنمايد .\r\nدر اهمّيّت ارجوزهء ابن سينا همين بس كه ابن رشد فيلسوف و پزشك اندلسى متوفى 595 هجرى آن را شرح كرده و اين شرح در سال 1284 ميلادى به وسيلهء يكى از استادان دانشكدهء پزشكى مون پوليه فرانسه به زبان لاتين ترجمه شده است . متن عربى شرح ابن رشد در سال 1417 ه . ق / 1996 م . به وسيلهء دانشگاه قطر چاپ و منتشر شده است . پس از ابن رشد حدود نه شرح ديگر بر ارجوزهء ابن سينا نگاشته گرديد كه در مقدّمه شرح ابن رشد نام نويسندگان آنها ياد شده است .\r\nگذشته از اين ارجوزهء معروف ، ارجوزه‌هاى ديگرى نيز به ابن سينا نسبت داده شده ؛ از جمله : ارجوزه در تشريح ، ارجوزه در مجريّات طبّى ، ارجوزه در فصول چهارگانه ، ارجوزه در وصيّتهاى پزشكى كه تفصيل اين ارجوزه‌ها در كتاب مؤلّفات ابن سينا به وسيلهء جورج قنواتى ياد گرديده است .\r\nابن سينا هرچند كتابهاى مهم خود همچون شفا و نجات و اشارات را در فلسفه و قانون و ارجوزه را در طبّ به زبان عربى يعنى زبان علمى حوزه‌هاى اسلامى نوشت و همين موجب گرديد كه آثار او در شرق و غرب عالم سير كند « و سار مسير الشّمس فى كلّ بلدة » ، درعين‌حال او زبان مادرى خود را مغفول ننهاد و آثارى از او به اين زبان باقى مانده است كه مهمترين آنها دانشنامهء علائى است كه مشتمل بر جميع اجزاى فلسفه يعنى منطق و الهيّات و طبيعيّات و رياضيّات مىشود . او اين كتاب را هنگام اقامت خود در اصفهان نگاشته و به نام علاء الدّوله ابن كاكويه موسوم و به او تقديم داشته است .\r\nارزش اين كتاب در اين است كه شيخ مصطلحات فارسى را در برابر اصطلاحات عربى به كار برده و ثابت كرده است كه بر خلاف عقيده برخى كه مىگفتند زبان فارسى زبان علم نيست ، با زبان فارسى هرگونه علمى را مىتوان بيان و بررسى كرد . در سال 1331 شمسى\r\n\r\n","description":"","footnote":"","page_name":" پيشگفتار و مقدمه 38 ","page_number":38},
  {"content":"\r\n\r\nمطابق با 1371 قمرى كه مقدّمات كنگرهء بين المللى ابن سينا در ايران فراهم مىشد ، مجموعهء آثار فارسى ابن سينا از جمله دانشنامهء علائى به وسيلهء انجمن آثار ملى چاپ و منتشر گرديد كه اكنون همهء آنها ناياب است .\r\nاكنون كه كنگرهء بين المللى ديگرى دربارهء ابن سينا در همدان يعنى جايى كه چراغ زندگى مادّى او خاموش گشت تحت اشراف و نظارت دانشگاه بو على سيناى همدان و انجمن آثار و مفاخر فرهنگى با مساعدت و حمايت : 1 - وزارت علوم ، تحقيقات و فناورى ، 2 - وزارت بهداشت ، درمان و آموزش پزشكى ، 3 - وزارت فرهنگ و ارشاد اسلامى ، 4 - استاندارى همدان ، 5 - فرهنگستان علوم پزشكى ، 6 - دانشگاه پيام نور منطقه 6 كشور ، 7 - ادارهء كل فرهنگ و ارشاد اسلامى همدان ، 8 - فرماندارى همدان برگزار مىشود ، مناسب دانسته شد كه اين مجموعهء فارسى هرچند در انتساب برخى از آنها به شيخ مورد ترديد است ، همزمان با چاپ كتابهاى ديگر و مجموعهء مقالات كنگره چاپ و منتشر شود و در اختيار اهل علم قرار گيرد . اين مجموعه عبارتند از :\r\n1 - الهيّات دانشنامهء علائى 2 - طبيعيّات دانشنامهء علائى 3 - منطق دانشنامهء علائى 4 - ترجمهء فارسى اشارات و تنبيهات 5 - رسالهء نفس 6 - رسالهء جوديّه 7 - پنج رساله در لغت و تفسير برخى از سور قرآن 8 - رساله در حقيقت و كيفيت سلسلهء موجودات 9 - ظفرنامه 10 - رگ‌شناسى 11 - كنوز المعزّمين 12 - قراضهء طبيعيّات 13 - جشن‌نامهء ابن سينا و علاوه بر اينها دو كتاب عربى هم به اين مجموعه اضافه گرديده است : 14 - الاسئلة و الاجوبة ( پرسش و پاسخ ميان ابو ريحان و ابن سينا و دفاع فقيه معصومى از ابن سينا ) 15 - شرح الهيّات كتاب شفا از ملّا مهدى نراقى از روى نسخه به خط مؤلّف . گذشته از كتابهاى يادشده قرار است كه شرح كليّات قانون ابن سينا از قطب الدّين شيرازى بر پايهء نسخه‌هاى خطّى كتابخانهء بو على همدانى و كتابخانهء بادليان اكسفورد در همين مجموعه چاپ و منتشر گردد .\r\n\r\n","description":"","footnote":"","page_name":" پيشگفتار و مقدمه 39 ","page_number":39},
  {"content":"\r\n\r\nدر پايان بر خود لازم مىداند اين ابتكار دانشگاه بو على همدان را در زنده گردانيدن نام و آثار اين حكيم و طبيب بزرگ ايرانى در اين برههء از زمان كه ديگران مىكوشند او را به خود منسوب دارند ، تبريك بگويد و توفيق اولياى اين كنگره را كه اكنون دست‌اندركار مقدّمات آن هستند تا در آغاز شهريور 1383 يعنى روز بزرگداشت ابو على سينا ، روز پزشك برگزار گردد از خداوند بزرگ خواهان است . بمنّه تعالى و كرمه .\r\n\r\n","description":"","footnote":"","page_name":" پيشگفتار و مقدمه 40 ","page_number":40},
  {"content":"\r\n\r\n\r\nمنابع و مآخذ\r\n1 . الاسفار العقليّة ، صدر الدّين شيرازى ، بيروت ، 1981 م .\r\n2 . بغية الوعاة ، سيوطى ، قاهره ، 1326 ه ق .\r\n3 . ترجمهء تاريخ الحكماء ، قفطى ، تهران ، 1347 ه ش .\r\n4 . ترجمهء تاريخ حكماء الاسلام ، بيهقى ، دمشق ، 1365 ه ق . / 1964 م .\r\n5 . ترجمهء رشف النّصائح الايمانيّة فى كشف الفضائح اليونانيّة ، به اهتمام نجيب مايل هروى ، تهران ، 1365 .\r\n6 . جوامع علم الموسيقى ، ابن سينا .\r\n7 . چهار مقاله ، نظامى عروضى ، ليدن ، 1327 ه ش . / 1909 م .\r\n8 . دائرة المعارف بزرگ اسلامى ، زير نظر سيّد كاظم بجنوردى ، ج 2 ، تهران ، 1368 .\r\n9 . السّبع الشداد ، ميرداماد ، چاپ سنگى ، 1317 ه ق .\r\n10 . شرح غرر الفرائد يا شرح منظومهء حكمت سبزوارى ، تهران ، 1348 ه ش .\r\n11 . شرح كليّات القانون ، قطب الدّين شيرازى ، بادليان ، شمارهء 263 .  Hant \r\n12 . صون المنطق و الكلام عن المنطق و الكلام ، تحقيق على سامى النشار ، قاهره .\r\n13 . قبسات ، ميرداماد ، تهران ، 1356 ه ش .\r\n14 . الكامل فى التّاريخ ، ابن الاثير .\r\n15 . كتاب الكندى فى الفلسفة الاولى ، رسائل الكندى الفلسفية ، قاهره ، 1369 ه ق . / 1950 م .\r\n16 . المباحثات ، ابن سينا ، در كتاب ارسطو عند العرب ، عبد الرحمن بدوى ، قاهره ، 1974 م .\r\n17 . المباحثات ، ابن سينا ، قم ، 1413 ق . / 1371 ش .\r\n18 . مختصر تاريخ الطّبّ العربى ، كمال السّامرّائى ، بغداد ، 1984 م .\r\n19 . مطالعاتى دربارهء طبّ اسكندرانى در دورهء متأخر ، تمكين  Temkin Owsei  ، مجلّهء تاريخ\r\n\r\n","description":"","footnote":"","page_name":" پيشگفتار و مقدمه 41 ","page_number":41},
  {"content":"\r\n\r\nپزشكى ، شمارهء 3 ، سال 1935 م .\r\n20 . المعتبر ، ابو البركات بغدادى ، حيدرآباد ، 1353 ه ق .\r\n21 . مفاتيح الغيب ، صدر الدّين شيرازى ، تهران ، 1363 ه ش .\r\n22 . مقدّمهء شرح ارجوزهء طبّيهء ابن سينا ، انتشارات دانشگاه قطر ، 1996 م .\r\n23 . مقدّمهء كتاب الشفاء ، المنطق ، المدخل ، قاهره ، 1952 م .\r\n24 . منطق المشرقيين ، ابن سينا ، قاهره ، 1910 م .\r\n25 . نزهة الارواح ، شهرزورى ، حيدرآباد ، 1976 م .\r\n\r\n","description":"","footnote":"","page_name":" پيشگفتار و مقدمه 42 ","page_number":42},
  {"content":"\r\n\r\n\r\nمقدّمه [ حكيم سيد ظل السلطان 
  ]\r\nابن سينا موجب افتخار و مايهء عظمت طبّ يونانى است و در سطح جهانى مورد قبول است . دربارهء زندگانى و آثار او در شرق و غرب مطالب زيادى نوشته شده و در آينده نيز جنبه‌هاى گوناگون آنها موضوع تحقيق و پژوهش صاحبان دانش خواهد بود . شاهكار او القانون فى الطب را از مهم‌ترين كتاب‌هاى اين دانش شمرده‌اند . اين كتاب پس از تأليف بلافاصله جهان پزشكى را تحت تأثير قرار داد و از اهمّيّت كتاب‌هاى ديگر كاست . اهل دانش مسائل آن را قبول كردند و آن را در رشتهء پزشكى حرف آخر دانستند . كتابى معيار تلقّى شد كه مهارت در آن و درك دقيق مفاهيم آن دليل كمال در اين فن شمرده شد . مهم‌ترين شخصيّت‌ها و افراد داراى استعدادهاى عالى ذهنى به تفسير و توجيه آن مشغول بوده‌اند . اين موضوع نيز جنبه‌اى مهم براى كار دربارهء ابن سيناست .\r\nدر گذشته مبناى مواد درسى اين بود كه كتاب بسيار مشكل و سخت هر رشته‌اى را كتاب درسى مىكردند تا پس از گذشتن از مراحل سخت و مشكل كتاب‌هاى ديگر و مراحل بعدى آن رشته آسان‌تر شود . در منطق سلّم العلوم مورد شرح و تفسير مفصّل قرار گرفت و پيچيده‌ترين و مشكل‌ترين شرح‌هاى آن را كتاب درسى كردند . مثلا شرح‌هاى\r\n\r\n","description":"","footnote":"","page_name":" پيشگفتار و مقدمه 43 ","page_number":43},
  {"content":"\r\n\r\nملّا حسن و حمد اللّه و قاضى مبارك و همچنين در فلسفه هداية الحكمة و شرح‌هاى ميبدى و صدراى آن را . به همين شيوه مواد درسى طبّ تدوين شد . تعليم پزشكى را با قانونچه و موجز القانون كه خلاصهء كتاب قانون‌اند آغاز مىكردند . در كلاس‌هاى متوسّط شرح‌هاى موجز القانون آقسرائى و سديدى و نفيسى و در كلاس‌هاى پايانى بخش‌هاى مختلف قانون مانند كلّيّات و معالجات و حمّيات را تدريس مىكردند . به اين صورت قانون از آغاز تا انجام در مواد درس پزشكى بر ديگر كتاب‌ها غلبه داشت .\r\nدر روابط عميق علمى و پزشكى هند با آسياى ميانه ، تركستان روس پس از ايران سهم بيشترى دارد و از آن ديار تعداد زيادى از پزشكان و صاحبان كمال در ديگر رشته‌ها وارد هند شدند . اين روابط در مطالعهء تاريخ فرهنگى و علمى و پزشكى هند سهم زيادى دارد ، بدون درك آنها تاريخ هند و خود اين كشورها ناتمام به نظر مىرسد . بلخ و بخارا و تاشكند و سمرقند گهواره‌هاى علم و دانش بودند كه شهرتشان كمتر از شيراز و اصفهان و گيلان و مشهد نبود . اگرچه ابن سينا و يا از شاگردان او كسى به هند نيامده است ، امّا طبيبان هند تحت تأثير فراوان علم و فنّ او قرار گرفته و توجّه زيادى به مطالعهء تأليفات او و تعليم و تعلّم آن مبذول داشته‌اند و كوشش‌هاى لازمى كه در شرح و حاشيه‌نويسى قانون و متعلّقات آن كرده‌اند ، به نبوغ شخصيّت ابن سينا اعتراف كرده و از وى تقدير به عمل آورده‌اند . كتاب‌هايى كه طبيبان هند در اين باب به زبان‌هاى عربى و فارسى و اردو انجام داده‌اند نخستين بار جزئيات آن به وسيلهء كتاب حاضر عرضه مىشود و اين بخش از كتاب بويژه جالب توجّه خواهد بود .\r\nمن در جستجوى موضوع تازه براى تحقيق « شارحان و مترجمان قانون » را برگزيدم و قبل از آنكه در اين‌باره مطلبى بنويسم به خوبى مىدانستم كه اين موضوع به تحقيق و تفحّص مداوم نياز دارد و سال‌ها مطالعه و تلاش لازم است . طى ده سال گذشته علاوه بر موضوعات ديگر ، اين موضوع ذهن مرا مشغول كرده بود . علاوه بر كتاب‌هاى تاريخ و\r\n\r\n","description":"","footnote":"","page_name":" پيشگفتار و مقدمه 44 ","page_number":44},
  {"content":"\r\n\r\nتذكره و طبّ مرجع خاصّ من كتابخانه‌ها بود . از طريق مراجعه به فهرست‌هاى نسخه‌هاى خطّى و كتابخانه‌هاى مشهور هند و مطالعهء نسخه‌هاى خطّى با شرح‌ها و احوال شارحان آشنايى پيدا كردم . در فهرست منابع نام اين شرح‌ها و حاشيه‌ها درج نشده است . بدون مراجعه مستقيم به اين گنجينه‌ها از طريق منابع دست‌دوم انجام اين كار آسان نبود و حقّ مطلب هم ادا نمىشد . در اينجا با تأسّف قبلى از صاحبان علم پوزش مىطلبم كه من بر خلاف كتاب‌هاى « تاريخ علم و تشريح » و « جوديّه » خود به جاى ذكر صفحات منابع فقط به ارائهء كتابشناسى اكتفا كرده‌ام و دليل اين كار نيز آن ضربه‌هاى روحى است كه پس از چاپ شدن كتاب‌هايم به اين شكل تحمّل كرده‌ام كه بسيارى از « اصحاب علم » فقط اين كتاب‌ها را جلوى خود گذاشتند و مقالاتى به رشتهء تحرير كشيدند و به جاى ذكر اين كتاب‌ها به عنوان منابع ، مستقيما منابعى را عرضه كردند كه من به طور مفصّل آنها را با ذكر صفحات درج كرده بودم و آنها هيچ‌وقت به آن منابع دسترسى پيدا نكرده بودند و به هيچ وجه از آن اطّلاع نداشتند .\r\nنگارنده اين سطور سعى كرده است كه تصويرى از ابن سينا را در آينه شرح‌ها و شخصيّت‌هاى مترجمان تقديم نمايد . در اين سعى و كوشش آمارى كه از شرح‌ها و ترجمه‌ها به دست آمده بسيار شگفت‌آور است و كمتر كتاب پزشكى يا علوم ديگر مىتواند ادّعاى برابرى با قانون را داشته باشد . اين كار به منزلهء معرّفى و يادآورى است و منظور نقد و بررسى نيست ، زيرا كه نقد و بررسى خود موضوعى است مستقلّ كه مىتواند پس از اين معرّفى ، كار روى آن به آسانى انجام گيرد . اين كار در اين موضوع حرف اوّل است ، حرف آخر نيست . كار راجع به كتاب قانون و مسائل مربوط به آن ادامه خواهد يافت . در مسائل علمى نمىتوان قاطعانه حرف زد . بدون شك ترجمه‌ها و شرح‌هايى هست كه من نتوانسته‌ام به آنها دسترسى پيدا كنم و قطعا مىتوان بر تعداد آنها افزود .\r\n\r\n","description":"","footnote":"","page_name":" پيشگفتار و مقدمه 45 ","page_number":45},
  {"content":"\r\n\r\nدر اين كار سعى شده است كه ترتيب زمانى لحاظ شود و اين امر در نظر گرفته شده است كه كارهايى كه به زبان‌هاى مختلف مثلا عربى و فارسى و اردو انجام گرفته به ترتيب سال تقديم گردد تا بتوان به آسانى پى برد كه طى يك دورهء طولانى هزارساله هيچ زمانى نبود كه در آن دربارهء قانون به نوعى كارى انجام نيافته باشد . در هر قرنى گروهى از علماى فنّ در تهذيب و تزيين آن مشغول بودند و در هيچ عصرى آن را فراموش نكرده و ناديده نگرفته‌اند . اين كتاب پيوسته زنده بوده است و چاپ‌هاى تازه‌اى از آن عرضه شده است و امروزه نيز در پرتو اطّلاعات جديد به تهذيب و تنقيح جديد آن مشغول‌اند .\r\nدر رابطه با ابن سينا پس از ويژه‌نامهء شيخ الرئيس ( 59 - 1958 م . ) و ترجمهء بخش علم الاحوال و الاسباب و العلامات قانون ( 1969 م . ) و جوديه ( 1971 م . ) اين كتاب هديه‌اى است ناچيز از جانب بنده و شايد براى كسانى كه به سيناشناسى علاقه دارند ، سبب افزايش اطّلاعاتى باشد .\r\nسيّد ظلّ الرحمن\r\nتجاره هاؤس دوده‌پور ، عليگره\r\n27 سپتامبر 1984 م .\r\n\r\n","description":"","footnote":"","page_name":" پيشگفتار و مقدمه 46 ","page_number":46},
  {"content":"\r\n\r\n\r\n[ مقدمه سيد عبد القادر هاشمى 
  ] دربارهء مؤلّف\r\nحكيم در اوّل ژوئيه 1940 م . در بوپال متولّد شد . وطن اجدادى او ايالت الور بود .\r\nپدر او حكيم سيّد فضل الرحمن و پدربزرگش حكيم سيّد كرم حسين از طبيبان حاذق و مؤلّف بودند . او در ندوة العلماى لكنهو به تحصيل پرداخت و سپس در سال 1960 م .\r\nاز طبّيّه كالج دانشگاه اسلامى عليگره فارغ التحصيل شد و به اخذ درجهء  BUMS  نايل گرديد . از سال 1970 م . تا 1972 م . در بخش تحقيقات ادبى عليگره به عنوان محقّق خدمت كرد . قبل از آن نيز در سمت استاديارى خدمت كرده بود . پس از تأسيس بخش فوق‌ليسانس در علم الادويه در ژانويه 1973 م . به مقام دانشيارى و در ژانويه 1983 م . به مقام استادى رسيد . حدود هجده سال رئيس بخش بود و دو سال به عنوان رئيس دانشكدهء طبّ يونانى  ( Faculty of Unani MEdicine )  خدماتى انجام داد و در 30 ژوئن 2002 م . بازنشسته شد .\r\nتا به حال بيست و شش جلد كتاب و يك‌صد و پنجاه مقاله از او به چاپ رسيده است .\r\nنخستين كتابش دور جديد اورطبّ ( عهد جديد و طبّ ) در سال 1963 م . به چاپ رسيده بود . تاريخ علم تشريح ، تذكرهء خاندان عزيزى ، حيات كرم حسين ، جوديّه ، دلّى اورطبّ يونانى ( دهلى و طبّ يونانى ) ، طبّ فيروزشاهى ، آطريلال ، ادويهء قلبيه ، طبّى تقدمى ( مقدّمه‌هاى طبّى ) ، آيينه تاريخ طبّ ، قانون ابن سينا اوراس‌كى شارحين و مترجمين ( قانون ابن سينا ، شارحان و مترجمان آن ) ، على گره‌كى طبّى مخطوطات ( نسخه‌هاى خطّى طبّى عليگره ) ، اسماء الادويه ، صفوى عهدمين علم تشريح كامطالعه ( مطالعه علم تشريح\r\n\r\n","description":"","footnote":"","page_name":" پيشگفتار و مقدمه 47 ","page_number":47},
  {"content":"\r\n\r\nدر عهد صفويه ) و ايران‌نامه و غيره از تأليفات مهم اوست .\r\nاو ويژه‌نامهء شيخ الرئيس على گره را تدوين كرده است و هفت سال مدير ماهنامهء الحكمت دهلى بود . علاوه بر آن چهارصد مجلّه يادگارى  ( Sovenis )  را تدوين كرده است .\r\nاو در كنفرانس‌ها و كنگره‌هاى فراوان ملّى و بين المللى شركت كرده و بيش از پانزده بار در كنفرانس‌هاى بين المللى نمايندهء هند بود . او چهار بار به ايران ، دو بار به تركيه ، پاكستان ، بنگلادش ، سه بار به كشورهاى متحده عرب ، سوريه ، اردن ، عمان ، اسپانيا و ازبكستان و غيره سفر كرده و دانشگاه‌ها و مؤسّسات علمى و كتابخانه‌ها و موزه‌ها و آثار باستانى را ديده و با بزرگان علم و دانش ملاقات و تبادل نظر كرده است .\r\nبراى گسترش روابط هند و ايران و مطالعهء طبّ و علوم قرون وسطى در آوريل 2000 ميلادى با سرمايهء شخصى آكادمى و كتابخانه‌اى را در عليگره تأسيس كرد . در اين كتابخانه بيش از پانزده هزار كتاب چاپى و حدود چهارصد و پنجاه نسخهء خطّى كمياب موجود است . همچنين يك‌صد هزار تمبر و سه هزار و پانصد سكّه و اسكناس از كشورهاى مختلف و مجموعهء باارزش دويست قلم خودنويس و وصلىها و نقّاشىها و فرامين و نامه‌هاى مشاهير در اين آكادمى نگهدارى مىشود . خبرنامهء اين آكادمى به نام  News Letter of Ibn Sina Academy  به مديريت او مرتبا انتشار مىيابد .\r\nسيّد ظلّ الرحمن همچنين عضو هيئت علمى دانشگاه‌هاى مختلف هند و عضو كميته فارماكوپياى يونانى در وزارت بهداشت هند و رئيس كميته‌هاى فرعى آن و رئيس كنفرانس طبّى ايالت اوتار پرادش و نايب‌رئيس  All India Unani tibbi conference  دهلىنو و عضو انجمن ترقّى اردوى هند ، دهلىنو است .\r\nنشانى : تجاره هاؤس ، دوده‌پور ، على گره 202002\r\nسيّد عبد القادر هاشمى\r\n\r\n","description":"","footnote":"","page_name":" پيشگفتار و مقدمه 48 ","page_number":48},
  {"content":"\r\n\r\n1\r\n\r\nالقانون فى الطّبّ\r\nدر جهان كمتر كسانى اين سعادت را داشته‌اند كه هر نقش قلمشان نقش دائم و لغات و معانى آفريدهء آنان براى هميشه زنده و پاينده باشد ، از جملهء شخصيّت‌هاى عالى مرتبت شيخ الرّئيس ابو على حسين بن عبد اللّه بن حسن بن على بن سينا بخارى ( 370 - 428 ه . / 980 - 1037 م . به عبرى  Aven Sina  و به لاتينى  ( Avicenna  است . « 1 » ابن سينا فقط مؤلّف يگانهء روزگار و بلندمرتبه در پزشكى نيست ، بلكه تأليفات گوناگون او در فلسفه ، شيمى ، فيزيك ، زيست‌شناسى ، موسيقى ، شعر و ادب ، لغت ، تفسير ،\r\n\r\n\r\n","description":"","footnote":"\r\n( 1 ) - تاريخ‌نويسان دربارهء تاريخ تولّد و وفات ابن سينا اختلاف نظر دارند . بيهقى وفات او را 565 ه . / 1169 م . و ابن اثير 630 ه . / 1232 م . و ابن خلكان 681 ه . / 1282 م . و مورّخان ديگر سال تولّد او را 370 ه . نوشته‌اند ، امّا ابن ابى اصيبعه ( متوفّى 668 ه . / 1269 م . ) در كتاب عيون الانباء فى طبقات الاطباء سال 375 ه . نوشته است . بعضى سال تولّد او را در 373 ه . دانسته‌اند و در تأييد آن اين بيت را ذكر مىكنند :\r\n حجّة الحق ابو على سينا * در شجع / 373 آمد از عدم به وجود \r\nمؤلّفان نامهء دانشوران تحقيق كرده‌اند كه كلمه شجع را نادرست فهميده‌اند و در واقع شجس ( 363 ) است و بنابراين ابن سينا در سال 363 ه . متولّد شده است . سال درگذشت او به نظر اغلب نويسندگان البتّه با تفاوت روز و تاريخ و ماه ، سال 428 ه . است و تنها يك روايت تاريخ وفات او را روز جمعه و در ماه رمضان المبارك 427 ه . تعيين كرده و در تأييد آن اين مصراع را آورده است :\r\nدر تكز / 427 گفت اين جهان بدرود .\r\nامّا در واقع تمام قطعه جاى تأمّل دارد . در پرتو زندگىنامهء ابن سينا و حقايق تاريخى ديگر ، صحيح آن است كه سال تولّد او را 370 ه . و سال وفاتش را 428 ه . بپذيريم . نگارنده در مقدمهء رسالهء جوديّه در اين باب بحث مفصّلى دارد .\r\n","page_name":" 1 ","page_number":49},
  {"content":"\r\n\r\nعلم الاخلاق ، علوم سياسى و روانشناسى و امثال آن اهمّيّت بسزايى دارند . برخى ، تأليفات پزشكى و غير پزشكى او را 456 و بعضى 238 جلد ذكر كرده‌اند ، امّا محتاطانه مىتوان بيش از دويست كتاب را به طور حتمى به او نسبت داد .\r\nدر ميان تأليفات ابن سينا قانون حكم گل سرسبد را دارد . اگر از او تأليفى ديگر به يادگار نمانده بود قانون به تنهايى در اثبات فضل و كمال و مقام والاى علمى و فنّى او كفايت مىكرد . قانون تنها مجموعهء پزشكى نيست بلكه در صفحات آن ، ديگر علوم اساسى مانند فلسفه و شيمى و فيزيك و زيست‌شناسى و موسيقى و ادب و روانشناسى و الهيّات نيز نورافشانى مىكند . قانون را در ميان گنجينه‌هاى علم بزرگ‌ترين كتاب دانسته‌اند و از جملهء چند تأليف بسيار مهم كه آن را در فنّ خود بزرگ و عظيم تلقّى كرده‌اند .\r\nبا آنكه ابن سينا اين كتاب را در بىسروسامانى و عدم آسايش فكرى تأليف كرده و فرصتى نداشته كه با آسودگى خاطر در آن تجديدنظر كند « 1 » و با آنكه قانون فقط به ثبت نظريه‌هاى علمى محدود است و غالبا از تجربه كه از لوازم اين علم و فنّ مخصوص به شمار مىرود ، عارى است و اگرچه با داشتن مقام دانشنامه‌اى و حسن ترتيب و تدوين نظرها و بلاغت و حسن بيان بخش عملى آن ناتمام و بيان تشخيص امراض و درمان آنها ضعيف و غير روشن است ، ابن قفطى مورّخ نوشته است : « و الملكى فى العمل ابلغ و القانون فى العلم اثبت . » ابو عبيد جوزجانى شاگرد خاص و مورد اعتماد شيخ دربارهء اين نقص چنين عذرى آورده است : « متأسّفانه يادداشت‌هايى كه شيخ دربارهء تجربيات زياد معالجات خود داشت و بر آن بود كه آنها را در قانون بياورد قبل از تكميل قانون از بين\r\n\r\n\r\n","description":"","footnote":"\r\n( 1 ) - كار اين تأليف در مدّت سفر و مشكلات ديگر ادامه داشت و قسمتى از آن در جرجان ( گرگان ) و قسمتى ديگر در رى نوشته شده و سرانجام در همدان به تكميل رسيد .\r\n","page_name":" 2 ","page_number":50},
  {"content":"\r\n\r\nرفت . »\r\nبا اينكه قانون تأليف يك فيلسوف و منطق‌دان است و نه تأليف طبيبى باتجربه و ورزيده چون رازى « 1 » و با اينكه على بن رضوان و ابو مروان ابن زهر و ابن جميع مصرى و\r\n\r\n\r\n","description":"","footnote":"\r\n( 1 ) - اگرچه رازى طبق سليقهء عام آن زمان در علوم و فنون مختلف مهارت داشت ، امّا ويژگى او فقط در كمال او در طبّ است و شخصيت او در آن پنهان است ، درحالىكه كمال طبّى ابن سينا تنها ويژگى او نيست .\r\nدر آثار او گوهرهاى علوم و فنون مختلف با درخششى يكنواخت مشاهده مىشود و اين امر اگرچه از طرفى در شخصيّت ابن سينا تنوّع و جامعيّت به وجود آورد ، امّا از طرفى ديگر به او فرصت تمركز فكرى نداد . اگر او فرصت پيدا مىكرد كه با آرامش كار كند تأليفى مهم‌تر از قانون به يادگار مىگذاشت .\r\nابن سينا فردى فوق العاده باهوش بود و شيوهء نگارش دلنشينى داشت . در تبحّر و ذكاوت او اختلاف عقيده نمىتواند وجود داشته باشد . در كار او شيوهء تأليف غالب است و ابتكار و نوگرايى كمتر ديده مىشود .\r\nعلّت كمبود تجربه‌هاى شخصى اين است كه وى فرصت كافى براى تجربه به دست نياورد . برعكس در هر تأليف رازى ، از كتاب الحاوى گرفته تا الجدرى و الحصبه و از مسائل طبّ تا شيمى ، سرشار از تجربهء شخصى است . دليل مهم اين امر اشتغال فوق العاده او در طبّ و شيمى است . ابن سينا خود احساس مىكرد كه در طبّ كسى جز رازى رقيب او نيست و با اين احساس سعى مىكرد كه بر رازى خرده گيرد . بيهقى نوشته است كه : « شيخ ، پسر زكريّا ( رازى ) را سخت مسخره كرده و درباره‌اش بد گفته است . به اين مضمون كه رازى انسانى است پوچ و بيهوده‌گوى و كار او تنها آزمايش ادرار يا مدفوع است . » صاحب تتمّه مىنويسد كه « شيخ راست گفته است . به درستى كه رازى در مسائل طبّ قدم فراتر از حد خود گذاشته بود . » اين طعنه نيز اذعان بزرگى رازى در طبّ است .\r\nشيوهء تدريس ابن سينا او را زنده و جاويد ساخت . كتاب‌هاى او بيشتر به درد تدريس مىخورد و در زندگى عملى كمتر مىتوان از آنها استفاده كرد ، درحالىكه كتاب‌هاى رازى براى معالجه‌كنندگان و اهل علم كارآيى ويژه دارد . در آنها تجربيات و نكات تشخيص و سرگذشت كامل مريض و رموز و اشارات ديگر مورد استفاده در مطب وجود دارد . ابن سينا يا به كار تدريس و كارهاى علمى ديگر سرگرم به نظر مىرسد يا -\r\n","page_name":" 3 ","page_number":51},
  {"content":"\r\n\r\nنجم الدّين منفاخ و ديگر اصحاب علم و فنّ او را به شدّت مورد انتقاد قرار داده‌اند « 1 » و\r\n\r\n\r\n","description":"","footnote":"\r\n- به معالجه و درمان اميران و حكام ولايات و افراد خاص مشغول است . در آثار او اشاره‌اى به رابطه وى با بيمارستان يا مطب عمومى ديده نمىشود . كارهاى روزمرهء او ، در اوقات صبح تا شب وقتى براى مطب باقى نگذاشته بود و مشغله‌هايش اجازهء اين كار را نمىداد . از طرفى مسايل سياسى و امور سلطنت و از طرفى ديگر تدريس و تصنيف و تأليف كارهاى متداول زندگى او بود .\r\nرازى در مقايسهء با او بيشتر مرد عمل بود و او به تمام معنى طبيب بود و در تمام زندگى با مطب و معالجه سروكار داشت . علاوه بر وابستگى او به بيمارستان‌ها و داشتن مقام رياست بيمارستان‌ها ، به طور خصوصى هم مطب داشت و مىگويند با وجود فقر و تهيدستى بيمارستان رى را تأسيس كرد و تا مدّتى در بيمارستان‌هاى دولتى بغداد و جنديشابور ( گنديشابور ) و رى به كسب تجربه مىپرداخت و به همين جهت « مجرّب » لقب يافت و به لقب « جالينوس العرب » نيز مفتخر شد .\r\n( 1 ) - خود ابن سينا در انتقاد از ديگران و نكوهش و تحقير تأليفات آنها بسيار مبالغه مىكرد . از طبيبان قديم جالينوس را كه همرتبهء خود دانسته ، شديدا مورد اعتراض قرار مىداد و در سعى خود براى كاستن از مقام علمى او غالبا نتوانسته است اعتدال و ميانه‌روى را حفظ كند . عبارت « طبيبان جاهل » را به كار مىبرد و به جالينوس اشاره مىكند . او در مورد رازى هم به همين شيوه عمل مىكند . او اهمّيّت طبّى و تشخيص او و آزمايش‌هاى براز و بول او را مورد تمسخر قرار مىدهد . دربارهء تأليفات ابو الفرج جاثليق طبيب گفته بود كه آنها به درد اين مىخورند كه با ناراحتى به فروشنده‌اش برگردانده شوند . اين امر تنها نشان‌دهندهء رشك و حسادتى است كه بين علماى معاصر يافت مىشود . ابو الفرج بين طبيبان بغداد صاحب فضل و كمال بسيار بود .\r\nابن سينا به بزرگى او در طبابت اعتراف مىكند ، ولى به تأليفات او اعتراض دارد . مىگويد كه اگرچه ابو الفرج در طبّ يد طولى دارد ، امّا برخى از نظرهايش بىنتيجه و برخى درست است . لذا او نادره نگار است امّا صاحب فنّ نيست . صاحب تتمّه مىگويد كه ابن سينا انسانى بود بسيار موذى و توهين‌كننده و بيهوده‌گو ، چنان كه روزى پيش حكيم ابو على بن مسكويه ، صاحب تجارب الامم رفت . محضر او پر از شاگردان و مستمعان بود . ابن سينا گردويى پيش وى انداخت و گفت كه اين گردو را با جو اندازه‌گيرى كنيد . ابن مسكويه -\r\n","page_name":" 4 ","page_number":52},
  {"content":"\r\n\r\nتعدادى ناقدان فنّ محمّد بن زكرياى رازى « 1 » و على بن عباس و ابو سهل مسيحى و ابن\r\n\r\n\r\n","description":"","footnote":"\r\n- نوشته‌هايى از علم الاخلاق را به ابن سينا داد و گفت تا من اين گردو را اندازه‌گيرى كنم تو اخلاقت را اصلاح كن ؛ چون من چندان نيازى به اندازه‌گيرى اين گردو ندارم ، ولى شما نياز به اصلاح اخلاق خود داريد .\r\nصاحب تتمّه نوشته است كه ابو ريحان بيرونى چند سؤال علمى نوشت ، پيش ابن سينا فرستاد و ابن سينا آنها را پاسخ داد . بيرونى ايرادهايى بر آن نوشته گرفت و سخنان او را به شدّت مورد نكوهش و هجو قرار داد و ابن سينا را چنان سرزنش كرد كه حكما كه سهل است ، با مردم عادى هم چنان رفتارى نمىتوان داشت و به او طعم و مزهء تحقير را به خوبى چشاند . ابو الفرج كه به اين پرسش‌ها و پاسخ‌ها نگريست ، گفت كه « كسى كه به ديگران توهين و تحقير روا دارد بناچار مردم هم با وى به توهين و تحقير مقابله مىكنند . »\r\nابن سينا با حكيم ابو القاسم كرمانى نيز مناظره كرد كه پايانى غير مؤدّبانه و ناشايست داشت . ابن سينا او را نابودكنندهء علم منطق خواند و كرمانى نيز ابن سينا را مخطى ناميد . يك بار به ابن سينا گفت كه با تحقير نظر ديگران نظر خود را تقويت نكن ، حقّ بسيار روشن است و عدالت از جهان فنا نمىشود .\r\n( 1 ) - از مطالعه و مطابقت قانون و كامل الصناعه در بعضى جاها روشن مىشود كه شيخ كامل الصناعه را در اختيار داشته است و منبع خاص او بوده است . لذا برخى از عبارت‌هاى كامل الصناعه با اختلاف جزئى در قانون ديده مىشود . نگارنده روزگارى با علاقهء خاصى عبارت‌هاى متعدّدى را از قانون نقل كرده بود كه در كامل الصناعه موجود است . شيخ علاوه بر اين سرقت علمى به آتش زدن كتابخانهء نوح بن منصور سامانى نيز متّهم شده است . مخالفان او مىگفتند كه شيخ پس از استفاده از كتابخانهء شاهى آن را عمدا آتش زده بود تا ديگر كسى نتواند از آن نسخه‌هاى خطّى نادر و ناياب استفاده كند . دربارهء نادر و ناياب بودن آن نسخه‌هاى خطّى خود ابن سينا گفته بود كه ديگر آن كتاب‌ها جايى ديده نشد . همچنين گفته بود كه مطالب اين كتاب‌ها در حافظهء او محفوظ است . اين سخن ابن سينا كه دانش ديگران را قبول نداشت بىدليل به نظر نمىرسد كه « اگر كامل الصناعه را قبلا مىديدم نيازى نبود كه قانون را بنويسم . » بدون هيچ‌گونه شك و ترديد با در نظر گرفتن هوش و خلق و خوى ابن سينا معتقدم كه در اين جمله بيش از آنكه اعتراف به مقام و مرتبه كامل الصناعه نهفته باشد ، سعى و كوشش براى مخفى نگه داشتن حقيقت و احساس اظهار برائت ديده مىشود . -\r\n","page_name":" 5 ","page_number":53},
  {"content":"\r\n\r\nخطيب و پزشكان ديگر را بر ابن سينا ترجيح داده‌اند ، « 1 » امّا عظمت قانون تحت الشّعاع قرار نگرفت و در شهرت آن خللى ايجاد نشد . نه حجم و ضخامت آن مانعى در مقبوليّت آن ايجاد كرد و نه به اعتراضات معترضان اهمّيّتى داده شد و از زمان تكميل خود تا به امروز مهم‌ترين وسيلهء كسب اطّلاعات بوده است و از نظر سنديّت و اعتبار بالاترين مقام را دارد .\r\nقطب الدّين مصرى ( متوفّى 618 ه . / 1221 م . ) و عدّه‌اى ديگر گمان كرده‌اند كه شيخ برخى از عبارت‌هاى قانون را عمدا مغلق نوشته است و شيوهء آن روشن و روان\r\n\r\n\r\n","description":"","footnote":"\r\n- اخيرا دوست گرامى حكيم صيانت اللّه در مقاله‌اى راجع به ابن سينا روشن ساخته است كه بسيارى از صفحات قانون مملو از اقتباساتى از كتاب الحاوى محمّد بن زكرياى رازى است . وى تعدادى از آن اقتباسات را نقل كرده : « عبارت‌هايى از كتاب الحاوى كه در كتاب القانون در جاهاى مختلف عينا يا با تصرّف جزئى ديده مىشود منبع آنها كتاب‌هايى از متقدّمين است كه رازى آنها را منبع خود قرار داده است يا كتاب الحاوى نيز يكى از منابع القانون است كه شيخ اعتراف به آن را لازم ندانسته است . با در نظر گرفتن شخصيت عظيم علمى شيخ به عنوان توجيه و فرضيه مىتوان گفت كه منابع كتاب القانون نيز همان كتاب‌هايى است كه منابع رازى بود امّا به چند جهت و دليل پذيرفتن اين امر مشكل است ، چون كتاب‌هاى متقدّمين اكنون موجود نيست كه شاهد اين موضوع باشد . اثبات اين امر نيز دشوار است كه اقتباسات استناد شده به صورت اصل يا ترجمه عينا همان‌هايى است كه در اين كتاب‌ها وجود دارد . »\r\n( 1 ) - در زمان ابو العلا ابن زهر ( متوفّى 525 ه . / 1131 م . ) قانون ابن سينا به مغرب ( اندلس ) رسيد . ابن جميع مصرى در كتابش « التصريح بالمكنون فى تنقيح القانون » نوشته است كه : « تاجرى از حلب و عراق به اندلس وارد شد . آن تاجر قانون را بسيار ستوده نسخه‌اى از آن را به عنوان هديه به ابن زهر تقديم كرد . ابن زهر با اين كتاب آشنايى قبلى نداشت . چون آن را ديد ، هيچ نپسنديد و قبول نكرد كه آن را وارد كتابخانهء خود بكند . برگ‌هاى سفيد آن را جدا كرده به نوشتن نسخه براى بيماران پرداخت . » يكى از كتاب‌هاى ابو العلا ابن زهر در ردّ برخى از مقامات كتاب الادوية المفردهء ابن سيناست كه براى فرزندش ابو مروان نوشته بود .\r\n","page_name":" 6 ","page_number":54},
  {"content":"\r\n\r\nنيست . بعضىها مىگويند كه اين رموز را فقط كسانى مىتوانند بفهمند كه حامل اسرار علوم باطنى و تصوّف باشند ، چنان كه از برخى نوشته‌هاى شارح قانون دكتر او . سى .\r\nگرونر  ( Dr . O . C . Grune )  چنين برمىآيد . شايد نتوان با اين رأى موافق بود كه با رموز تصوّف يا علوم باطنى قانون را مىتوان فهميد ، امّا بدون شك فهم قانون تنها بر اساس اطلاعات پزشكى ظلمى است در حقّ آن . شيخ ابن سينا تنها يك طبيب نبود بلكه در ادبيات عرب و فلسفه و منطق و هيئت و رياضى و شيمى و علوم طبيعى و جانورشناسى و ماوراء الطبيعه و الهيات نيز عالمى بزرگ بود . او در تأليف قانون از همهء اطّلاعات اين علوم استفاده كرده است و در هنگام بيان هر مسأله‌اى آن پرتوى كه از علوم مختلف از ذهن او مىگذشت ، در صفحات قانون بازتاب يافته است و براى مطالعه و درك مطالب آن همان كلّيّت و گيرايى و ژرف‌بينى لازم است .\r\nشيخ معلّم طبّ و طبيعيات بود و چيزى را كه در آثار او چيستان و پيچيده‌گويى مىپندارند در واقع چيزى است غير از رموز و كنايات شيمى و جفر و علم باطن كه براى درك آن ، مهارت در علوم مختلف و ديد گسترده لازم است . شارحان يا مترجمانى كه اين ويژگىها را نداشتند نه تنها از درك قانون ناتوان بودند ، بلكه ترجمه‌ها و شرح‌ها و مشاجرات لفظى آنها بدون شك قانون را پيچيده ساخته است .\r\nاين كتاب كه در پنج جلد و بيش از يك ميليون واژه است ، سرويليام آسلر آن را انجيل پزشكى  ( Medical Biblc )  ناميده است كه نشانگر ارادت و احترام فراوان اوست .\r\nخيلى پيشتر از او نظامى عروضى سمرقندى ( در چهار مقاله تأليف حدود 550 ه . / 1155 م . ) نوشته است كه « اگر بقراط و جالينوس حياتى تازه يابند در برابر قانون ابن سينا سر تعظيم فرود خواهند آورد . »\r\n« شيخ الاطبّاى » دولت سلجوقى روم ، اكمل الدّين بن مؤيد الدّين نخجوانى دوست و معاصر مولانا جلال الدّين رومى ( 640 - 672 ه . / 1207 - 1273 م . ) مىگويد كه\r\n\r\n","description":"","footnote":"","page_name":" 7 ","page_number":55},
  {"content":"\r\n\r\n« تمام طبيبان گذشته و حال اتفاق رأى دارند كه اگر امكان داشت كه پس از ختم الرسل حضرت محمّد صلّى اللّه عليه و سلّم پيغمبرى بيايد بدون شك شيخ ابن سينا مىبود . »\r\nنظامى عروضى پس از برشمردن كتاب‌هاى زياد درسى براى درس پزشكى در پايان مىنويسد : « اگر طالب علمى بخواهد كه نيازى به اين‌همه كتاب نداشته باشد ، لازم است كه فقط قانون ابن سينا را بخواند كه آن از همهء اين كتاب‌ها او را فارغ خواهد ساخت . »\r\nباز مىگويد كه « سيد كونين پيشواى جهان رسول اكرم صلى اللّه عليه و سلّم مىفرمايد كلّ الصّيد فى جوف الفرا : همهء شكارها در شكم گورخر است . همين سخن را مىتوان دربارهء قانون به كار برد كه حاوى تمام رشته‌هاى پزشكى است . » وقتى نظامى [ عروضى 
  ] خبردار شد كه كتابى در ردّ قانون تحت عنوان « اصلاح قانون » نوشته‌اند ، پس از مطالعهء آن منتقد را سخت نكوهش كرد و گفت كه « كسى كه نتواند نخستين مسئله قانون را درك كند چه حقّ انتقاد و ايراد دارد . » او مىنويسد : « چهار هزار سال بود تا حكماى اوايل جان‌ها گداختند و روان‌ها درباختند تا علم حكمت را به جاى فرود آرند نتوانستند . تا بعد از اين مدّت حكيم مطلق و فيلسوف اعظم ارسطاطاليس اين نقد را به قسطاس منطق بسخت و به محكّ حدود نقد كرد و به مكيال قياس بپيمود تا شكّ و ريب ازو برخاست و منقّح و محقّق گشت ، و بعد ازو در اين هزار و پانصد سال هيچ فيلسوف به كنه سخن او نرسيد و بر جادّهء سياقت او نگذشت الّا افضل المتأخرين حكيم المشرق حجّة الحقّ على الخلق ابو على الحسين بن عبد اللّه بن سينا ، و هركه بر اين دو بزرگ اعتراض كرد خويشتن را از زمرهء اهل خرد بيرون آورد و در سلك اهل جنون ترتيب داد . » « 1 »\r\nابن سينا نگارش قانون را در جرجان در منزل ابو محمّد شيرازى آغاز كرده بود و بعد\r\n\r\n\r\n","description":"","footnote":"\r\n( 1 ) - چهار مقاله ، به كوشش دكتر محمّد معين - دانشگاه تهران - 1334 ، ص 141 - 142 .\r\n","page_name":" 8 ","page_number":56},
  {"content":"\r\n\r\nدر همدان در زمان وزارت خويش « 1 » به اتمام رسانيد . در اين زمان طالبان علم از ابن سينا آن كتاب را به درس مىآموختند . در حيات او قانون مورد قبول همگان قرار گرفته بود .\r\nهمهء كتاب‌هاى درسى قبل از آن و شانزده تأليف درسى جالينوس « 2 » و فردوس الحكمة\r\n\r\n\r\n","description":"","footnote":"\r\n( 1 ) - او در همدان وزير شمس الدوله بود .\r\n( 2 ) - ابو الحسن على بن رضوان در كتاب المنافع دربارهء مواد درسى طبّ مىنويسد كه « پزشكان اسكندريه از همهء كتاب‌هاى جالينوس شانزده كتاب را براى تدريس انتخاب كرده بودند . اين تلخيص براى يك دانشجو كفايت مىكرد و از اين طريق شعور درك اين فنّ و اطّلاعات لازم پزشكى به دست مىآمد . » به قول ابو الحسن بن بطلان در ميان پزشكان اسكندريه كه اين شانزده كتاب جالينوس را براى تدريس اختصاص داده بودند ، هفت پزشك برجسته اصطفن و جاسيوس و ثادوسيوس و آكيلاؤس و انقيلاؤس و فلاذيوس و يحيى نحوى بودند . يكى از آنان همهء كتاب‌هاى جالينوس را شرح كرده است . از ميان آنان شرح جاسيوس را بهتر از همه مىدانند . مىگويند كه انقيلاؤس نخستين كسى است كه مواد درسى شانزده كتاب را تدوين كرد .\r\nانقيلاؤس و جاسيوس و اصطفن پزشكان معاصر جالينوس بودند . از اين پزشكان اسكندريه يحيى نحوى كسى است كه ابن نديم در الفهرست خود نوشته است هنگامى كه عمرو بن العاص مصر را فتح كرد ، يحيى نحوى در آنجا حضور داشت و او با يحيى نحوى ملاقات كرد . وى به خاطر فضل و كرم اين دانشور از او تكريم به عمل آورد ، امّا محققا يحيى نحوى پيش از فتح مصر درگذشته بود .\r\nاين شانزده كتاب را به قرار زير به هفت درجه تقسيم كرده‌اند :\r\nدرجه اوّل : در مواد درسى اين چهار كتاب بود :\r\n( 1 ) كتاب الفرق الطبيّة ( در يك مقاله )\r\n( 2 ) كتاب الصّناعة الصغيرة ( در يك مقاله )\r\n( 3 ) كتاب النّبض الصغير ( در يك مقاله )\r\n( 4 ) كتاب اغلوقن ( در دو مقاله )\r\nدرجهء دوم : در مواد درسى اين چهار كتاب بود : -\r\n","page_name":" 9 ","page_number":57},
  {"content":"\r\n\r\nعلى بن ربن طبرى و كامل الصناعه ( فى الطّبّ ) ( الملكى ) على بن عباس مجوسى ( اهوازى ) و المائة ( فى الصّناعات الطبّية ) ابو سهل در برابر آن بىرونق شده بودند و دانشجويان به عنوان مهم‌ترين كتاب درسى به مطالعهء آن پرداخته بودند . ابن قفطى مىنويسد كه پيش از تدوين قانون ابن سينا كتاب باارزش « كامل الصناعه » على بن عباس مورد توجه مردم و كتاب درسى بود كه پس از قانون كنار گذاشته شد .\r\n\r\n\r\n","description":"","footnote":"\r\n- ( 5 ) كتاب الاستقصّات ( در يك مقاله )\r\n( 6 ) كتاب المزاج ( در سه مقاله )\r\n( 7 ) كتاب القوى الطبيعة ( در سه مقاله )\r\n( 8 ) كتاب التّشريح الصغير ( در پنج مقاله )\r\nدرجهء سوم : در اين درجه فقط يك كتاب بود :\r\n( 9 ) كتاب العلل و الاغراض ( در شش مقاله )\r\nدرجهء چهارم : در اين درجه دو كتاب بود :\r\n( 10 ) كتاب علل الاعضاء الباطنة ( كتاب المواضع الآلمه ) ( در شش مقاله )\r\n( 11 ) كتاب النبض الكبير\r\nدرجهء پنجم : در آن سه كتاب شامل بود :\r\n( 12 ) كتاب الحمّيات ( در دو مقاله )\r\n( 13 ) كتاب البحران ( در سه مقاله )\r\n( 14 ) كتاب ايّام البحران ( در سه مقاله )\r\nدرجهء ششم : تنها يك كتاب داشت :\r\n( 15 ) كتاب حيلة البرء ( در چهارده مقاله )\r\nدرجهء هفتم : در اين درجه هم فقط يك كتاب بود :\r\n( 16 ) كتاب تدبير الاصحّاء ( در شش مقاله )\r\n","page_name":" 10 ","page_number":58},
  {"content":"\r\n\r\nبه خاطر مقام علمى والاى قانون فقط استادان دانشمند زمان را سزاوار تدريس آن مىدانستند و مورّخان ، استادانى را كه در تدريس آن به كمال رسيده بودند به طور ويژه به ثبت رسانده‌اند . يگانهء عصر شيخ مهذّب الدّين الدخوار « 1 » ( متوفّى 628 ه . / 1230 م . ) قسمتى از كتاب الملكى را نزد شيخ رضى الدّين رحبى خواند و چون در 579 ه . / 1182 م . فخر الدّين ماردينى به دمشق آمد براى تحصيل قانون به شاگردى او درآمد .\r\nفخر الدّين ماردينى به قانون سخت مسلّط بود و او را در تحقيق معانى آن بىنظير مىدانستند . خود فخر الدّين ماردينى جزئيات قانون را از امين الدوله ابن تلميذ آموخته بود و به نكات آن وقوف پيدا كرده بود .\r\nهمچنين كمال الدّين حمصى ( متوفّى 612 ه . / 1215 م . ) كه پزشكى را نزد پزشك داناى عصر مانند شيخ رضى الدّين رحبى مىآموخت ، براى آموختن قانون به حضور حكيم قاضى بهاء الدّين ابى الثناء رسيد و پيش او قانون را تا علاج اسهال دماغى خواند .\r\nافضل الدّين الخونجى ( متوفّى 646 ه . / 1248 م . ) در تدريس كلّيّات قانون\r\n\r\n\r\n","description":"","footnote":"\r\n( 1 ) - شيخ مهذّب الدّين ابو محمّد عبد الرحيم بن على المعروف به الدخوار در دانش پزشكى يگانهء روزگار و دانشمند عصر خويش بود . او سخت مشغول درمان و درس و تدريس بود و تا اواخر عمرش در اين كارها بود . مورّخ مشهور پزشكى ابن ابى اصيبعه شاگرد اوست . الدخوار ابتدا در بيمارستان كبير دمشق به شغل كحّالى پرداخت و سپس به عنوان پزشك مخصوص الملك العادل ابو بكر بن ايّوب در درمان و معالجه شهرت فراوانى كسب كرد و موفّق به كسب جوايز باارزشى شد . او در 612 ه . با ملك العادل به مصر رفت و به پاداش معالجهء فرزندش الملك الكامل و اميران ديگر دربار به افسر الاطبّايى مصر منصوب شد . مسئوليت امتحان كردن كحّالان مصر نيز به او واگذار شد و فقط كسانى حقّ كحّالى داشتند كه او به آنان اجازه‌نامه عطا مىكرد . به خاطر نداشتن فرزند تمام دارايى و املاك خود را وقف مدرسه‌اى پزشكى كرده بود . طبق وصيّت او شرف الدّين بن على بن رحبى رئيس اين مدرسه شد . پس از وى اين وظيفه را حكيم بدر الدّين المظفّر ابن قاضى بعلبك انجام داد . الدخوار هشت كتاب به يادگار گذاشته است .\r\n","page_name":" 11 ","page_number":59},
  {"content":"\r\n\r\nمعروف بود و ابن ابى اصيبعه بخش‌هايى از كلّيّات قانون را از او آموخته بود .\r\nدر بين كسانى كه قانون را پيش خود ابن سينا خواندند ابو عبد اللّه فقيه معصومى در رأس قرار دارد . بيهقى مىنويسد كه : « طالبان و طبيبان هر شب نزد شيخ گرد مىآمدند و مجلس درس تشكيل مىشد . يك بار ابو عبيد اللّه شفا مىخواند و بار دوم معصومى قانون مىخواند و بار سوم ابن زيله اشارات مىخواند و بار چهارم بهمنيار حاصل محصول مىخواند . اين ابو عبيد معصومى ميان شاگردان شيخ بسيار ممتاز بود . شيخ كتاب العشق را به نام او نوشته است . معصومى سخت مورد توجّه شيخ بود . شيخ مىگفت كه : « معصومى با من همان نسبت را دارد كه ارسطو با افلاطون داشت . »\r\nدر دورهء گذشته نيز تدريس قانون را كار بزرگى مىپنداشتند و هر استاد را داراى صلاحيت تدريس آن نمىدانستند . در دهلى حاذق الملك حكيم عبد المجيد خان و احترام الدوله حكيم احسن اللّه خان در تدريس آن شهرت داشتند و در لكنهو شيخ الهند حكيم عبد العزيز و حكيم حافظ عبد العلى و حكيم حسين رضا خان و از ميان طبيبان شيعه حكيم مظفّر حسين خان در تدريس آن امتياز خاصّى داشتند . حكيم كمال الدّين موهانى قانون شيخ را از بر داشت و هرگز از روى كتاب درس نمىداد .\r\nبرخى حافظ قانون هم بودند لذا شمس الدّين الكلى ، پزشك بيمارستان كبير دمشق و طبيب دربار ملك الاشرف بخش اوّل قانون يعنى كلّيّات را حفظ كرده بود و در آن كاهش و افزايشى امكان نداشت . او تمام معانى و مفاهيم آن را به حدّ اعلى آموخته بود و به همين جهت به نام الكلّى شهرت يافت . « 1 » به قول ابو الحسن بيهقى ( متوفّى 565 ه . /\r\n\r\n\r\n","description":"","footnote":"\r\n( 1 ) - پدر حكيم اجل شمس الدّين محمّد الكلى موطن خود اندلس را ترك كرده به دمشق انتقال يافته بود و در همان‌جا شمس الدّين محمّد تحصيلات پزشكى را نزد حكيم مهذّب الدّين الدخوار به اتمام رساند . او در -\r\n","page_name":" 12 ","page_number":60},
  {"content":"\r\n\r\n1169 م . ) قاضى و فيلسوف و مجد الافاضل عبد الرزّاق تركى بيشتر كتاب‌هاى ابن سينا را از بر داشت و عالم به مقاصد همهء تأليفات او بود . همچنين در هند سر سيّد احمد خان دربارهء سرگروه كاملان شهر ، زبدهء افاضل دهر ، اسوهء دانشمندان زمان حكيم حسن بخش خان نوشته است كه وى به سبب كمال حافظه كتاب‌هاى پزشكى شيخ الرئيس از قانونچه گرفته تا قانون را بىترديد مثل عبارات قرآن مجيد از بر داشت . « 1 »\r\nعلاوه بر نسخه‌هاى بيشمار قانون « 2 » كار شرح و حاشيه‌نويسى نيز از همان روزگار اوّليّه آغاز شده بود . قانون به زبان‌هاى علمى جهان از جمله لاتينى و فرانسه و آلمانى و انگليسى و ازبكى و عبرى و عربى و فارسى و اردو ترجمه شده است و بر آن شرح‌ها\r\n\r\n\r\n","description":"","footnote":"\r\n- حافظه و تيزهوشى نظير نداشت . در دمشق در خدمت الملك الاشرف موسى بن الملك العادل وظايف پزشكى را انجام داد و پس از وفات او به بيمارستان كبير وابسته شد و در آنجا تا پايان عمر به معالجهء بيماران مشغول بود .\r\n( 1 ) - حكيم حسن بخش خان در آغاز به دربار نوّاب فيض محمّد خان والى جهجهر وابسته بود و پس از درگذشت او مدّتى خانه‌نشين بود و سپس در حضور بهادر شاه در دربار صاحب عالم ميرزا فخر الدّين بهادر به شغل طبابت مأمور شد . وطن آبا و اجداد او تهانيسر امّا مولد و مسكن او دهلى بود .\r\n( 2 ) - اطّلاع پيدا كرده‌ام كه يك نسخه قديمى قانون در لنينگراد موجود است كه در سال 1175 ميلادى يعنى 138 سال بعد از فوت ابن سينا نوشته شده است . يكى از قديم‌ترين نسخه‌هاى خطّى قانون نسخهء كتابخانهء خدابخش پتنه است كه در 627 ه . / 1229 م . استنساخ شده و مربوط است به دويست سال پس از درگذشت ابن سينا . يك نسخهء قديمى قانون كه با خطى بسيار زيبا نوشته شده در كتابخانهء ملك تهران نگهدارى مىشود .\r\nاين نسخه در سال 680 ه . / 1281 م . تحرير يافته و كاتب آن محمود بن محمد بن محمود المالقى است .\r\nحكيم غلام حسين كنتورى در ترجمهء جلد سوم قانون نوشته است كه او نسخه‌اى از قانون را در متيابرج كلكته از دبير الدّوله بهادر ، خزانه‌دار شاه اوده ، به دست آورده بود . نسخه از شيخ الرّئيس نقل شده بود و شيوهء كتابت آن نزديك به زمان حيات شيخ الرّئيس بود .\r\n","page_name":" 13 ","page_number":61},
  {"content":"\r\n\r\nنوشته‌اند . به نظر مىرسد كه در قرون وسطى شرح و حاشيه‌نويسى يا تلخيص آن را براى نشان دادن معيار علم و كمال لازم دانسته بودند . در علوم و فنون ديگر نيز بيشتر آثار آن زمان مربوط بود به شرح و حواشى بر تأليفات استادان . امّا براى هيچ‌يك از كتاب‌هاى پزشكى اين‌همه شرح نوشته نشده و هيچ‌يك از آنها با اين‌همه علاقه و ارادت مورد مطالعه قرار نگرفته است . از كتاب‌هاى غير پزشكى نيز كمتر كتابى در اين مورد به پاى قانون مىرسد .\r\nاين دايرة المعارف پزشكى نه تنها امروز مهم‌ترين كتاب قابل استناد مواد درسى طبّ يونانى است بلكه براى مدّت پانصد سال در مواد درسى دانشكده‌هاى پزشكى مختلف اروپا جاى داشته است ، چنان كه تا قرن هفدهم در سلرنو  Slerno  لوواين  Louvain  ( بلژيك ) و مونت پيليه  Mont Pillier  ( فرانسه ) و مؤسّسات مختلف آلمان آن را تدريس مىكردند .\r\nقانون در پنج جلد است به‌اين‌ترتيب :\r\n1 - جلد اوّل : شامل كلّيّات امور طبيعيه ( منافع الاعضاء ) ، تشريح ، بهداشت ، علم الاحوال و الاسباب و الاعراض ( ماهيّت الامراض ) ، نبض و ادرار و براز ( علم التشخيص ) و اصول معالجه است .\r\n2 - جلد دوم : مشتمل است بر كلّيّات ادويه و مفردات كه در آن هفتصد داروى گياهى و حيوانى و معدنى توضيح داده شده است .\r\n3 - جلد سوم : دربارهء معالجات است و دربرگيرندهء امراض رأس ( سر ) ، امراض اعصاب ، امراض عين ( چشم ) ، امراض اذن ( گوش ) ، امراض انف ( بينى ) ، حلق ، اسنان ( دندان ) ، امراض صدوريه ( سينه ) ، قلب ، مرى ، معده ، امعاء ( روده‌ها ) ، كبد ، طحال ، كليه و مثانه و امراض مخصوص مردان و امراض زنان و امراض ظاهرى بدن .\r\n4 - جلد چهارم : در بيان حمّيات ( تب‌ها ) ، اورام و بثور ( ورم‌ها و زخم‌ها ) ، امراض\r\n\r\n","description":"","footnote":"","page_name":" 14 ","page_number":62},
  {"content":"\r\n\r\nجرّاحى ، سموم و ترياق ، امور زينت ، امراض شعر ( موى ) و امراض جلد ( پوست ) .\r\n5 - جلد پنجم ( قرابادين ) : در بيان 750 ادويه مركّبه .\r\nبنابراين قانون فقط دربارهء يك موضوع پزشكى نيست و در آن تمام موضوع‌هاى پزشكى آمده است كه كمابيش جزء لازم مواد درسى است .\r\nاگرچه قانون تقريبا شامل تمام بخش‌هاى پزشكى است ، امّا بخش كلّيّات آن به خاطر كامل بودن و حسن بيان و شيوهء استدلال خود بىنظير است . استادان فنّ و محقّقان در شرح و تفسير آن بيشترين سعى و كوشش را اعمال كرده‌اند . با آن‌همه قدر و منزلتى كه ابن رشد « 1 » در اروپا دارد ، كلّيّات طبّ او را كه در جواب ابن سينا نوشته شده است نمىتوان هم‌پايهء كلّيّات قانون دانست .\r\nطبّ يونانى بين ديگر انواع پزشكى امتيازاتى دارد . امتياز ويژهء آن به كلّيّات آن مربوط است . مسائلى كه در طبّ يونانى در كلّيّات عنوان شده است ، در پزشكىهاى ديگر با اين جزئيات و اهمّيّت وجود ندارد . نظر به اين اهمّيّت اساسى ، مدّتى پيش از\r\n\r\n\r\n","description":"","footnote":"\r\n( 1 ) - ابو الوليد ابن رشد ( متوفّى 595 ه . / 1198 م . ) شخصيّت والامقام در علم فقه و پزشكى و فلسفه است .\r\nفلسفهء اين شاگرد موجب نازش ابن باجه و ابن طفيل اثرات عميقى بر اروپا گذاشته است . يكى از دلايل مقبول بودن او در اروپا شاگردان اروپايى و يهودى او هستند كه در آنجا در اشاعه و ترويج تأليفات او سهم بسزايى داشته‌اند . برخى از كتاب‌هاى ابن رشد تنها با ترجمهء عبرى محفوظ مانده است .\r\nابن ابى اصيبعه مىگويد كه ابن رشد در دانش پزشكى بسيار متبحّر و وسيع النظر بود . تأليفات پزشكى او بسيار باارزش است . او كه مؤلّف حدودا شانزده كتاب پزشكى است ، كتاب الكلّيّات را با جانفشانى و زحمت فراوان تدوين كرده است . ابن رشد و ابن زهر روابط عميق دوستى داشتند . وقتى كه ابن زهر مشغول نوشتن كتابى دربارهء معالجات بود در همان زمان از ابن رشد خواست كه دربارهء كلّيّات كتابى بنويسد تا هر دو كتاب با هم كتاب كامل پزشكى بشوند و ديگر نيازى به كتاب ديگر نماند . كتابى كه ابن زهر تحت عنوان « التيسير فى مداوة و التدبير » نوشته است هم با ترجمهء عبرى و لاتينى و هم به صورت اصل موجود است .\r\n","page_name":" 15 ","page_number":63},
  {"content":"\r\n\r\nزمان حاضر از سال اوّل تا سال آخر پزشكى يكى از كتاب‌هاى كلّيّات حتما جزء كتب درسى بوده است و لذا قانونچه و موجز القانون و نفيسى و آقسرائى و سديدى و در پايان ، كلّيّات قانون تدريس مىشد . پس از كسب مهارت در كلّيّات ، دانشجو در پزشكى شناخت و معرفت به دست مىآورد و تأثير اين كمبود را در ميان پزشكان عصر حاضر مىتوان به طور وضوح مشاهده كرد .\r\nدو شرح كامل قانون به عربى نوشته شده است . يكى از آنها شرح علاء الدّين قرشى ابن نفيس است . امتياز قرشى تنها در آن نيست كه افتخار نوشتن شرح قانون كامل را كسب كرده است ، بلكه او برعكس شارحان ديگر كه به فلسفه و موشكافىهاى لفظى زياد پرداخته‌اند ، در تشريح مسائل به جنبهء پزشكى بيشتر پرداخته است و در هيچ جا اين شيوهء پزشكى ناديده گرفته نشده . اغلب شارحان نتوانسته‌اند از مشاجرات لفظى و تركيب‌هاى نحوى پا فراتر بگذارند و فكر آنان در يافتن ضمير « فيه » و نسبت و عطف « عليه » مشغول بوده است ، آنان بابى از موشكافىهاى لفظى را باز كردند كه فهم قانون دشوارتر شد . با مطالعهء آن شرح‌ها قانون بيشتر يك كتاب فلسفى جلوه مىكند تا يك كتاب پزشكى .\r\nبسيارى از مباحث قانون فقط به خاطر اين دشوارىها و مسائل غير قابل حل تلقّى شد و به جاى سعى در فهم قانون از طريق خود قانون كوشيدند كه آن را به يارى اين‌گونه شرح‌هاى آخوندى و فلسفى بفهمند ، درحالىكه با مطالعهء مستقيم قانون مىتوان به آسانى راهنمايى به دست آورد . همين ويژگى است كه قرشى را در ميان شارحان قانون ممتاز مىسازد . او آزادانه با شيخ اختلاف نظر پيدا كرده است . او بىاندازه باهوش و نوگرا بود و از صفحه‌صفحهء كتاب‌هايش هوش و ذكاوت او پيداست .\r\nشرح كامل ديگر از على حسين گيلانى ، طبيب عهد اكبر است كه در همه جا دفاع و حمايت از شيخ را شيوهء خود ساخته و كوشيده است به ايراداتى كه بر او وارد كرده‌اند پاسخ دهد . در سرتاسر شرح ، دفاع از شيخ را دنبال كرده است و بويژه به ايراداتى پاسخ\r\n\r\n","description":"","footnote":"","page_name":" 16 ","page_number":64},
  {"content":"\r\n\r\nداده است كه قرشى گرفته است . او نتوانسته است پاسخ اغلب ايرادات را بدهد . همچنين بين ترجمه‌ها چهار ترجمهء كامل به زبان‌هاى لاتينى و ازبكى و فارسى و اردو به عمل آمده است و ديگر شرح‌ها و ترجمه‌ها مربوط به بخش‌هايى از آن است و بيشتر به كلّيّات مربوط است .\r\nاز بسيارى از شرح‌هاى قانون اطّلاعاتى در دست نيست . شرح‌هايى كه پس از تحقيق و جست‌وجو در اوراق تاريخ و كتابخانه‌ها معلوم شده با يادى از شارحان آن در زير آورده مىشود . اين فهرست را هرگز نمىتوان كامل دانست و كاملا محسوس است كه بايد مطالب بيشترى بر آن افزود . در اينجا از جزئيات شرح‌هايى هم كه توانسته‌ايم در كتابخانه‌ها و گنجينه‌هاى شخصى هند پيدا كنيم ، بحث خواهيم كرد .\r\n\r\nعربى :\r\n\r\nابن سينا\r\n\r\nحواشى قانون\r\nدشوارىهاى قانون از ديدگاه ابن سينا پوشيده نبود ، بويژه مسائل كلّيّات كه با فلسفه و علوم طبيعى و ديگر علوم اساسى ارتباط داشت . او اين مشكلات را به خوبى مىدانست لذا احساس كرد كه دشوارىها را توضيح دهد ، چنان كه خود او حاشيه‌اى بر آن نوشت . ابن ابى اصيبعه به آن اشاره كرده است . اين كتاب حتما تأليف عجيبى بود امّا متأسفانه در دسترس نيست . اين حواشى در همان دورهء اوّليّه از بين رفت .\r\nابن سينا تنها نويسندهء قانون نبود ، بلكه معلّم آن هم بود . تا مدّتى شاگردان پيش او قانون مىخواندند . اگر توضيحات و سؤال‌هايى كه در اثناى درس مطرح شد و بحث‌هاى علمى و فنّى كه بين استاد و شاگردان انجام مىگرفت از طريق اوراق اين حواشى به نظر ما\r\n\r\n","description":"","footnote":"","page_name":" 17 ","page_number":65},
  {"content":"\r\n\r\nمىرسيد ، نه تنها در مورد مطالعهء قانون راه‌هاى جديدى پيدا مىشد بلكه در تفهيم و تعبير بسيارى از مباحث طبّى نيز كمك مىكرد . 2\r\n1\r\n\r\nابو عبيد جوزجانى\r\n\r\nتفسير مشكلات قانون\r\nابو عبيد عبد الواحد بن محمّد فقيه جوزجانى شاگرد مقرّب ابن سينا و همنشين اوست و در سفر و حضر هميشه او را همراهى مىكرد . او مؤلّف قديم‌ترين مأخذ احوال ابن سينا است . قسمتى از زندگىنامهء خودنوشت را ابن سينا ايراد كرده است كه تا اين بيت است :\r\n لما عظمت فليس مصر واسعى * لما غلا ثمنى عدمت المشترى \r\nو قسمت بعد از اين را جوزجانى نوشته است . در سال 403 ه . هنگامى كه شيخ مريض شده از دهستان مجددا به جرجان آمد با او اقامت كرد . جوزجانى ( جرجانى ) همراه ميزبانى او شاگردىاش را نيز قبول كرد و تا آخر عمر با او بود . بنابراين مدّت دراز 25 ساله را در خدمت استاد گذراند . در اين مدّت ابن سينا به خاطر سفرها و مسائل دربار فرصت به دست نمىآورد ، امّا ابو عبيد سعى مىكرد او را به تصنيف و تأليف تشويق كند و در كارهاى علمىاش كمك مىكرد . او در جمع‌آورى و تأليف كتاب الشفا به او كمك كرد و بخش رياضى كتاب النجاة را تحرير كرد . او پس از درگذشت ابن سينا در كتاب دانشنامهء علائى بخش رياضى و موسيقى را كه ابن سينا نتوانسته بود بنويسد ، اضافه كرد و كتاب را به تكميل رساند . سه رسالهء ابن سينا رساله فى جواب ابو عبيد جوزجانى و رسائل الشيخ لابى عبيد الجوزجانى و ابى سعيد بن ابى الخير فى امر النفس و كتاب كلام ابو عبيد به نام او ديده مىشود .\r\nبيهقى در تتمّهء صوان الحكمة نوشته است كه از شاگردان ابن سينا هيچ‌كس مثل او مقام قربت نداشت ، امّا از نظر علمى در مقايسه با شاگردان ديگر فروتر بود و از مجلس استاد نه\r\n\r\n","description":"","footnote":"","page_name":" 18 ","page_number":66},
  {"content":"\r\n\r\nبه عنوان يك شاگرد ، بلكه بيشتر به عنوان يك مريد استفاده مىكرد . مقدّمهء كتاب الشفا و شرح رسالهء حىّ بن يقظان و كتاب الحيوان از يادگارهاى اوست . بيهقى مىگويد كه او نسخه‌اى از كتاب اخير را در كتابخانهء نظاميهء نيشابور ديده بود . او علاوه بر اين شرح قصيدهء عينيّهء ابن سينا را نوشته است و نسخه‌هاى آن در كتابخانه‌هاى برلين و وين و مونيخ محفوظ است . ما از مطالعهء توضيحاتى كه اين شاگرد فاضل ابن سينا راجع به قانون نوشته بود محروميم ، زيرا نسخه‌اى از آن به دست نيامده است . 2\r\n1\r\n\r\nشرف الدّين ايلاقى\r\n\r\nالفصول الايلاقيه و معالجات ايلاقى\r\nسيّد ابو عبد اللّه بن يوسف شرف الدّين ايلاقى نيشابورى ( متوفّى 460 ه . / 1067 م . ) طبيب و فيلسوف مشهور قرن يازدهم ميلادى شاگرد عمر خيّام و ابن سيناست . او جامع كمالات و فضايل علمى و عملى بود . در معالجه معروف بود و چنان كه رفيق درس او ابو عبيد جوزجانى با نوشتن تفسير مشكلات قانون سعى كرد مقامات پيچيده قانون را تفهيم نمايد ، اين شاگرد ابن سينا نيز كلّيّات قانون را تحت عنوان الفصول الايلاقيه خلاصه كرد . ايلاقى علاوه بر اين كار ، كلّياتى دربارهء معالجات جلد سوم و چهارم قانون را نيز به شيوهء تلخيص فراهم آورده است . اين تلخيص معالجات ايلاقى نام دارد . الفصول الايلاقيه بسيار مقبول واقع شد و چندين نفر شرح‌هايى بر آن نوشته‌اند كه جزئيات آن در اين كتاب در بخش ديگر ارائه شده است .\r\nكتابى كه ابن ابى اصيبعه با عنوان اسباب و علامات ذكر كرده غالبا معالجات ايلاقى است كه در آن اسباب و علامات و علاج امراض بيان شده است . ابو الحسن بيهقى در تتمّهء صوان الحكمه به كتاب‌هاى ديگر او مانند كتاب اللواحق ، كتاب دوست‌نامه ، كتاب سلطان‌نامه ، كتاب فى اعداد الوفق و كتاب الحيوان اشاره كرده است .\r\n\r\n","description":"","footnote":"","page_name":" 19 ","page_number":67},
  {"content":"\r\n\r\nروايتى كه دربارهء اين طبيب اهل ايلاق در حومهء نيشابور در الاعلام و معجم المؤلّفين و همچنين نزهة الارواح شهرزورى نقل شده ، چنين است كه او در باخرز سكونت گزيد و سپس در بلخ اقامت نمود . در بلخ با سپاه علاء الدّين قماج ارتباط داشت و در جنگ گور خان در قطوان ( قريه‌اى در سمرقند ) كشته شد . جنگ قطوان در 536 ه . / 1141 م .\r\nروى داد و معنىاش اين است كه او يك‌صد و چهار سال پس از وفات استادش زنده بود .\r\nاگر اين روايت را صحيح تلقّى كنيم رابطهء شاگردى او با ابن سينا محلّ تأمّل قرار مىگيرد ، درحالىكه اين رابطه از طريق ابن ابى اصيبعه و منابع ديگر محقّق است . روايت رابطهء او با جنگ قطوان را نمىتوان تأييد كرد . كسانى كه سال وفات او را 460 ه . / 1067 م .\r\nقيد كرده‌اند ، درست نوشته‌اند . شهرزورى از طرفى رابطهء او با سپاه علاء الدّين قماج و قتل او در جنگ گور خان را مطرح كرده است و از طرفى او را شاگرد ابن سينا دانسته است .\r\nالفصول الايلاقيه به چاپ رسيده است . در كتابخانهء رضاى رامپور يك نسخهء آن از قرن دهم هجرى موجود است ، درحالىكه نسخهء خطّى كتابخانهء خدابخش در رجب 1245 ه . / 1829 م . تحرير يافته است . معالجات ايلاقى چاپ نشده . در كتابخانهء طبّيهء كالج دانشگاه اسلامى عليگره نسخه‌اى از آن موجود است كه در 1005 ه . / 1596 م . كتابت شده و در كتابخانهء رضاى رامپور يك نسخهء كهن از سال 894 ه . / 1489 م . و نسخه‌اى ديگر كه در سال 1156 ه . / 1743 م . استنساخ شده نگهدارى مىشود . در مجموعهء سبحان اللّه كتابخانهء مولانا آزاد در دانشگاه اسلامى عليگره در جنگى از رسايل نسخهء معالجات ايلاقى موجود است . اين جنگ در روز اوّل ذيقعدهء 1268 ه . / 1851 م . استنساخ شده است . 2\r\n\r\n","description":"","footnote":"","page_name":" 20 ","page_number":68},
  {"content":"\r\n\r\n1\r\n\r\nعلى بن رضوان\r\n\r\nشرح كلّيّات قانون\r\nسرآمد اطبّاى مصر ابو الحسن على بن رضوان بن على بن جعفر در عصر خود از مؤلّفان فاضل بود . اگرچه پدرش تنورساز بود و مىخواست او را در همين شغل مشغول كند ، امّا طبع او به علوم مايل بود . او در زندگىنامهء خود نوشته است كه طالع ولادت او از روى نجوم چنان بود كه علاقهء او به طبّ را ايجاب مىكرد . ازاين‌رو او به تحصيل طبّ روى آورد و با وجود تهيدستى و مشكلات در اين فنّ مهارت به دست آورد . در 32 سالگى شهرت او در طبّ به اقصى نقاط رسيد . از 33 سالگى به نوشتن روزنامچه پرداخت و به يارى همين روزنامچه‌ها در سنّ شصت سالگى زندگىنامهء خود را تدوين كرد . ابن ابى اصيبعه و مورّخان ديگر قسمت‌هايى از اين زندگىنامهء خودنوشت را نقل كرده‌اند .\r\nاو پس از مطالعهء كتاب‌هاى علوم و فنون مختلف ، بهترين كتاب‌ها را انتخاب و مطالعهء آنها را توصيه كرد . علاوه بر پنج كتاب ادبى و ده كتاب دينى ، مجسطى و مداخل آن و تأليفات ارسطو ، اسكندر ، ثامسطيوس و ابو نصر فارابى است . در طبّ علاوه بر كتاب‌هاى بقراط و جالينوس كتاب المفردات ديسقوريدوس و كتاب‌هاى روفس و يباسيوس و بولس و الحاوى رازى را مورد اعتماد قرار داده است و براى داروسازى و كشاورزى چهار كتاب را كافى دانسته است .\r\nعلى بن رضوان انتقادات شديدى بر طبيبان متقدّم و معاصر كرده است و در اين مورد راه افراط پيموده است . او حنين بن اسحاق و ابو الفرج بن طيّب و زكرياى رازى را بويژه آماج انتقاد قرار داده است . با ابن بطلان شاگرد ابو الفرج بن طيّب مناظره‌هاى علمى داشته است . در سال 439 ه . / 1047 م . ابن بطلان براى ملاقات با او از بغداد به مصر سفر كرد .\r\nهر دو در ردّ يكديگر مقالاتى نوشتند . ابن رضوان در صلاحيّت علمى از ابن بطلان برتر\r\n\r\n","description":"","footnote":"","page_name":" 21 ","page_number":69},
  {"content":"\r\n\r\nبود ، امّا بدزبانى او شخصيّت او را تحت الشّعاع قرار مىداد . البته در مطب با مريضان خوش‌اخلاق بود و به مردم فقير و تهيدست كمك مىكرد . در زندگى خيلى محتاط بود .\r\nدر اواخر عمر صدمه‌اى توازن ذهنى او را بهم زده بود . دختر يتيمى كه او را با محبّت فراوان بزرگ كرده بود پس از رسيدن به سنّ بلوغ ، سازوبرگ گرانبهاى او را برداشت و فرار كرد . اين حادثه براى او سخت رنج‌آور بود . على بن رضوان در سال 460 ه . يا 453 ه . / 1067 يا 1061 م . در عهد فرمانرواى فاطمى مستنصر باللّه در مصر وفات يافت .\r\nدر عيون الانباء قريب يك‌صد كتاب او قيد شده است كه بيشتر آنها در طبّ است ، امّا ابن ابى اصيبعه و ابن قفطى از كتاب شرح قانون او ذكرى به ميان نياورده‌اند . جورج قنواتى و سعيد نفيسى در عصر حاضر از اين كتاب نام برده‌اند . به نوشتهء قنواتى نسخه‌اى از اين شرح در پاريس موجود است . در تأليفات على بن رضوان كتاب‌هاى مهم علم الادويه شامل است كه عبارتند از :\r\nمقاله ماء الشعير ، حواشى على الصيدله ، كلام فى الادوية المسهله ، كتاب فى تركيب المعاجين و الاشربه ، حواشى على كتاب الاغذية و الادوية تميمى ، حواشى على كتاب اشربة الاصّحاء فوسيدينوس ، كتاب الاشربة المفيدة للمرضى فيلغريوس ، تعليق على كتاب الادوية المفردة لجالينوس ، كتاب الادوية المفردة ( به ترتيب حروف تهجّى ) 2\r\n1\r\n\r\nابو العلاء زهر بن زهر\r\n\r\nمقالة فى الرّد على الادوية المفردة\r\nابو العلاء زهر بن عبد الملك بن محمّد بن مروان بن زهرايادى اشبيلى طبيب و شاعر گرانقدر از خانواده زهر است . او طبّ را از پدرش آموخت و علوم مختلف را از استادان ديگر فراگرفت . در تجويز نسخه و دانايى به كمال رسيده بود . در تشخيص مرض از روى\r\n\r\n","description":"","footnote":"","page_name":" 22 ","page_number":70},
  {"content":"\r\n\r\nقيافهء مريض يعنى امتحان بالنظر و نبض و قاروره يگانه بود . در عهد خانوادهء مرابطين اندلس به اوج شهرت رسيد و تا مقام وزارت پيش رفت . در زمان او قانون ابن سينا به وسيلهء تاجرى از حلب به دمشق رسيد . پيش از اين طبيبان اندلس از اين تأليف شرقى اطّلاعى نداشتند . اين كتاب به ابو العلاء هديه شد و او آن را ديد و نپسنديد و به جاى وارد كردن آن كتاب در كتابخانهء خود ، اوراق سفيد آن را جدا كرده براى نوشتن نسخه براى مريضان مورد استفاده قرار داد .\r\nاين خانواده سيادت و بزرگى ابن سينا را هرگز قبول نكردند . بنابراين وى نه تنها برترى قانون را انكار كرد و آن را كتابى بىفايده تلقّى كرد ، بلكه با نوشتن مقالة فى الرّد على ابن سينا فى مواضع من كتابه فى الادويه المفردة اشتباهات ابن سينا را در ادويهء مفرده جلد دوم قانون روشن ساخت و انتقادى مفصّل بر آن نوشت . فرزند جليل القدر او ابو مروان بن ابو العلاء زهر ( متوفّى 557 ه . / 1161 م . ) در برابر معالجات قانون كتاب التيسير را نوشت و از شاگردش ابن رشد خواست كه كتابى راجع به كلّيّات بنويسد . اين دو كتاب در مجموعهء علمى طبّ مقام بسيار والايى دارند .\r\nدانشجويان زيادى از مجلس درس ابو العلاء مستفيض شدند و از آن جمله علاوه بر فرزندش ابو مروان ، ابو عامر بن نيق شاطبى معروف است . ابو العلاء در اشبيليه در سال 525 ه . / 1131 م . وفات يافت . كتاب الخواص ، كتاب الادوية المفردة ، الايضاح بشواهد الافتضاح فى الرّد على ابن رضوان ، مقاله فى بسطة لرسالة يعقوب بن اسحاق الكندى فى تركيب الادوية ، كتاب النكت الطبيّة و غيره از جملهء كتاب‌هاى اوست . تذكرة ابو العلاء فى الطبّ در سال 1911 م . با ترجمهء فرانسه گابريل كولين در پاريس به چاپ رسيده است . نسخه‌هاى خطّى كتاب الاغذيه و كتاب الخواص در كتابخانهء احمد ثالث ( تركيه ) موجود است . 2\r\n\r\n","description":"","footnote":"","page_name":" 23 ","page_number":71},
  {"content":"\r\n\r\n1\r\n\r\nامين الدولة ابن تلميذ\r\n\r\nحاشيهء قانون\r\nموفّق الملك امين الدّوله ابو الحسن هبة اللّه بن ابى العلاء صاعد بن ابراهيم بن التلميذ مصرى بغدادى در فنّ طبّ و معالجه و تشخيص يگانه بود . تأليفات و حواشى او نشانگر فضل و كمال او در طبّ است . او تا اواخر عمرش با بيمارستان عضدى بغداد همكارى مىكرد و در آنجا فرصت تجربيات فراوان طبّى به دست آورد . علاوه بر انجام خدمات طبّى در دستگاه خلفاى عباسى ، در اوايل زندگانىاش براى مدّتى نيز در ايران اقامت داشت و در آنجا نيز در دربار پادشاهان خدماتى انجام داد . ابن تلميذ فقط در زبان عربى تبحّر نداشت ، بلكه در زبان‌هاى سريانى و فارسى و يونانى نيز مهارت داشت و شاعر و اديب و خوشنويسى بلندپايه بود . ابن ابى اصيبعه بسيارى از اشعار وى را نقل كرده است .\r\nدر كتاب‌هاى تاريخ رويدادهاى متعدّد تشخيص و معالجهء موفق او را نوشته‌اند .\r\nمريضى به وى گفت كه در گرما به جاى عرق از بدن او خون بيرون مىآيد . ابن تلميذ از قريب پنجاه شاگرد حاضر در مجلس درس خود خواست كه بيمارى را تشخيص دهند .\r\nهيچ شاگردى نتوانست علّت مرض را بيان كند . ابن تلميذ تجويز كرد كه مريض نان جو با هليم بادنجان خالى بخورد . پس از سه روز مصرف بيمارى او از بين رفت . چون شاگردان پرسيدند ، گفت كه خون مريض خيلى رقيق شده بود و به خاطر گشادگى مسامّات بيرون مىآمد . ازاين‌رو براى غليظ كردن خون و تنگ ساختن مسامّات اين غذا را به وى دادم و مفيد واقع شد . زنى با بچّه‌اى در بغل وارد مطب او شد . همين‌كه ابن تلميذ بچّه را از دور ديد ، علّت را سنگ مثانه و سوزش ادرار تشخيص داد و پاسخ زن مثبت بود . پس از رفتن او شاگردان دليل اين تشخيص را پرسيدند ، ابن تلميذ گفت كه اگر ناراحتى ورم طحال يا جگر مىبود از رنگ بدن و چهرهء بچّه ظاهر مىشد . امّا ديدم كه بچّه محلّ ادرار را مىخارد و سر انگشتانش ترك دارد و ذهن من فورا متوجّه شد كه\r\n\r\n","description":"","footnote":"","page_name":" 24 ","page_number":72},
  {"content":"\r\n\r\nسبب اين خارش سنگ مثانه است و چون او محل ادرار را مىخاريد ، بنابراين در اثر موادّ اسيدى سر انگشتانش ترك برداشته است . خليفه مستضىء بامر اللّه براى امتحان كردن طبيبان بغداد و اعطاى اجازهء مطب ، انجمنى منتخب از طبيبان معروف دربار را به سرپرستى ابن تلميذ تشكيل داد . ابن تلميذ با همهء طبيبان مصاحبه كرد و پس از صدور اجازه‌نامهء آنان حقّ مطب به دست آوردند . او حد الزمان ابو البركات معاصر هبة اللّه ابن تلميذ بود و هر دو به دربار خليفه مستضىء بامر اللّه وابسته بودند . ابو البركات در فلسفه و علوم عقلى بهتر از ابن تلميذ بود . از كتاب‌هاى متعدّد او تنها كتاب المعتبر در ترجيح او كفايت مىكند . امّا در طبّ مرتبهء ابن تلميذ بالاتر از ابو البركات بود . هر دو رقابت شديد معاصرانه داشتند . ابن تلميذ در مقايسه با ابو البركات با مروّت‌تر و شريف‌تر و پاك‌طينت‌تر بود . زمانى ابو البركات براى كشتن ابن تلميذ توطئه كرده بود ، امّا ابن تلميذ او را بخشيد .\r\nاو در سنّ 80 سالگى و بنا به برخى اظهارات در 94 سالگى در روز 28 ربيع الاوّل 560 ه . / 1164 م . در بغداد درگذشت و از سعادت قبول اسلام محروم ماند . بنا به روايتى ديگر ، او در خود بغداد در سال 465 ه . / 1073 م . متولّد شده بود . پسرش بسيار بىاستعداد و كم‌دانش بود . او سرمايه و كتابخانهء نادر پدرش را به ارث برد . بعدا اين كتابخانهء بزرگ را به دستور مجد ابن صاحب وزير روى دوازده شتر بار كردند و براى او آوردند . علاوه بر حاشيهء قانون ابن سينا ، اقراباذينيه ( مشتمل بر بيست باب از تمام قرابادين‌هاى قبل مقبول‌تر و مورد استفادهء طبيبان بود ) ، اقراباذينية الموجز البيمارستان ( سيزده باب ) ، مقالة الامينية فى الادوية البيمارستانيّه ، اختيار كتاب حاوى رازى ، اختيار كتاب مسكويه فى الاشربه ، اختصار كتاب شرح جالينوس لكتاب الفصول بقراط ، اختصار شرح جالينوس لكتاب تقدمة المعرفة بقراط ، تتمّة جوامع الاسكندرانيين لكتاب حيلة البرء جالينوس ، شرح مسائل جنين ، شرح احاديث نبويه تشتمل على طبّ ،\r\n\r\n","description":"","footnote":"","page_name":" 25 ","page_number":73},
  {"content":"\r\n\r\nكناش مختصر ، حواشى كتاب مائة مسيحى ، التعاليق على كتاب المنهاج ، مقاله فى الفصد ، مختار من كتاب الادويه لجالينوس از تأليفات اوست . نسخهء قرابادين در دار الكتب مصريه موجود است . 2\r\n1\r\n\r\nابن البذوخ\r\n\r\nحاشيهء قانون\r\nابو جعفر عمر بن على بن البذوخ قلعى مغربى در ادويهء مفرده و مركّبه مهارت تامّ داشت و در تشخيص امراض و معالجه صائب النظر بود . چندين سال در دمشق اقامت داشت و در آنجا دكّان مركّبات و عطريّات داشت . بيماران را با دقّت معالجه مىكرد و تمام داروهاى مركّب را خود مىساخت و مىفروخت . او به تحقيق در كتاب‌هاى پزشكى متقدّمان و تجربيّات آنان علاقه‌مند بود و به علم حديث و فنّ شاعرى نيز علاقه داشت . در اواخر عمر در اثر آب‌مرواريد بينايى خود را از دست داد . بنا به گفتهء ابن ابى اصيبعه علّت اين امر افراط در خوردن شير بود و بر اثر آن در بدن او رطوبت ايجاد شده بود . او در دمشق در 575 ه . / 1179 م . درگذشت . شرح كتاب الفصول بقراط ، شرح تقدمة المعرفة بقراط ، كتاب ذخيرة الباء ، كتاب المفرد فى التأليف عن الاشباه ، الارجوزة و حواشى قانون از تأليفات اوست . 2\r\n1\r\n\r\nهبة اللّه ابن جميع مصرى\r\n\r\nشرح جمل القانون و التصريح بالمكنون فى تنقيح القانون\r\nهبة اللّه بن زيد بن حسن افرائيم بن يعقوب بن اسماعيل بن جميع معروف به ابو العشائر اسرائيلى در شهر فسطاط مصر متولّد شد . علم طبّ را از ابن عين زربى فراگرفت . در اجتهاد فنّ و حسن معالجه و تأليف بين طبيبان عهد خويش يگانه بود . در فن طبّ\r\n\r\n","description":"","footnote":"","page_name":" 26 ","page_number":74},
  {"content":"\r\n\r\nشاگردان زيادى داشت و به تدريس علاقهء خاصى نشان مىداد . از شاگردان او شيخ سديد بن ابو البيان بسيار ممتاز است . ابن رضوان بين طبيبان متقدّم مصر و ابن جميع ميان طبيبان متأخّر مصر مقام بسيار والايى دارند . ابن جميع به دربار الملك الناصر سلطان صلاح الدّين بن ايّوب وابسته بود و در آنجا داراى منزلتى رفيع و صاحب امر بود . سلطان در طبّ به او اعتماد زيادى داشت . وى در 594 ه . / 1198 م . درگذشت . ابن ابى اصيبعه به شرح قانون او با عنوان التصريح بالمكنون فى تنقيح القانون اشاره كرده است كه شرح انتقادى ابن جميع است و به خاطر نقد و نظر خود در بين شرح‌هاى قانون اهمّيّت خاصّى دارد . او در اين كتاب ابن سينا را سخت مورد انتقاد قرار داده است . كتابى از او به نام شرح جمل القانون در كتابخانهء نور عثمانيه محفوظ است . جورج شحاته قنواتى و سعيد نفيسى به آن اشاره كرده‌اند . نسخه‌هاى التصريح بالمكنون در ولى الدّين ( استانبول ) و بودلين و دمشق محفوظ است .\r\nكتاب تنقيح المكنون يا التلويح الى اسرار التنقيح فخر الدّين خجندى در نقد التصريح بالمكنون در مبحث انتقادى طبّ حايز اهمّيّت زياد است . عبد اللطيف بغدادى نيز دربارهء ابن جميع به بحث و نقد پرداخته است و كتاب او تعقّب حواشى ابن جميع على القانون نام دارد . كتاب الارشاد لمصالح الانفس و الاجساد ، مقاله فى خواصّ الليمون ، مقاله فى الريوند ، الرسالة السيفية فى الادوية الملكوكيه ( در بيان قولنج ) ، مقاله فى الحدبه و رساله فى طبع الاسكندريه و هوائها و مائها از كتاب‌هاى ديگر ابن جميع است . نسخه خطّى كتاب الارشاد در كتابخانهء مولانا آزاد دانشگاه اسلامى عليگره و دار الكتب مصريه و نسخهء مقاله فى خواصّ الليمون در كتابخانهء رضاى رامپور نگهدارى مىشود . 2\r\n\r\n","description":"","footnote":"","page_name":" 27 ","page_number":75},
  {"content":"\r\n\r\n1\r\n\r\nابو الخير الأركيذياقون\r\n\r\nكتاب الاقتضاب و المختصر انتخاب الاقتضاب\r\nابو الخير ابن مسيحى الاركيذياقون برادر طبيب مشهور جاثليق معروف به ابن المسيحى و طبيب فاضل زمان خويش بود . در بين طبيبان دار الاماميه ( خليفه الناصر لدين اللّه ) معروف و ممتاز است . او مباحث كلّيّات قانون را در كتاب الاقتضاب تلخيص نمود و سپس اقتضاب را خلاصه‌تر كرد و نام آن را المختصر انتخاب الاقتضاب گذاشت . بنا به قول ابن عبرى بعضى از طبيبان بغداد روايت كرده‌اند كه پدرش او را براى حصول علم پيش ابن جميع ( ابن تلميذ ) برد . ابن تلميذ گفت كه او هنوز خيلى كم‌سن‌ّوسال است .\r\nپدرش در پاسخ گفت كه هدف اين است كه تبرّكا بخواند و شرف شاگردى به دست آورد . بنابراين ابن تلميذ مسئلهء اوّل از مسائل حنين را آموزش داد . ابو الخير تا سال 590 ه . / 1193 م . زنده بود . 2\r\n1\r\n\r\nفخر الدّين رازى\r\n\r\nشرح كلّيّات قانون\r\nسلطان المتكلّمين ابو عبد اللّه محمّد فخر الدّين رازى معروف به ابن خطيب الرّى در ماه رمضان 544 ه . / 1149 م . در رى متولّد شد . پدرش ضياء الدّين عمر نيز عالم و خطيب بود . او پس از تحصيلات اوّليّه نزد پدرش و مجد الدّين جبلى براى تحصيلات عالى به مراغه سفر كرد و از عالمان آن ديار به تكميل تحصيل پرداخت . شهرت علمى او به زودى تا اقصى نقاط رسيد . به شهرهاى مختلف آسياى ميانه سفر كرد و در همه جا مجلس درس او رونق داشت و عالمان وقت از مجالس درسش استفاده مىكردند . رازى بيشتر در رى اقامت داشت . اقامت او در خوارزم به سلامتى او لطمه زد . اين دانشمند جليل القدر طى سفرش در عقابيله واقع در نزديكى هرات در روز اوّل شوّال 606 ه . /\r\n\r\n","description":"","footnote":"","page_name":" 28 ","page_number":76},
  {"content":"\r\n\r\n1209 م . به ملك بقا رفت . وى قبل از فوت در روز 21 محرّم الحرام 606 ه . به شاگردش ابراهيم بن ابو بكر بن على گفت كه وصيّت‌نامه‌اش را بنويسد و در آن عقايد خود را توضيح داد .\r\nپس از درگذشت او فرزندانش در هرات اقامت داشتند . چنگيز خان هنگام فتح هرات اعلام كرد كه به فرزندان امام امان داده مىشود و آنان در قتل عامّ هرات جان سالم بدر بردند . نام فرزند ارشدش ضياء الدّين بود . فرزند كوچكتر شمس الدّين نام داشت و هوش و فهم او را خود امام رازى هم تأييد مىكرد . كرسى تدريس پدر به او رسيد . چون چنگيز خان در اثر سعى و كوشش علاء الملك وزير به آنها امان داده بود ، علاوه بر خواصّ ، مردم عامّى نيز به منزل آنان پناهنده شده بودند . چون سپاه تاتار نتوانست فرزندان امام را بشناسد ، گفتند كه ما مىخواهيم فرزندان امام را زيارت كنيم . لذا هر دو پسر و يك دختر وى جلو آمدند و تاتار به استثناى آن سه همه را به قتل رساندند و آنان را پيش علاء الملك در سمرقند فرستادند . در بين دانشمندانى كه در هرات به قتل رسيدند ، طبيب معروف روزگار نجيب الدّين سمرقندى ( ابو حامد محمّد بن عمر نجيب الدّين سمرقندى ) نيز بود .\r\nبزرگى و شرف علمى امام رازى به جايى رسيده بود كه در ركاب او سيصد عالم بزرگ حركت مىكردند و خوارزمشاه براى او احترام فراوان قايل بود . چون او به هرات رسيد ، از او پيشوازى باشكوهى به عمل آمد و خود سلطان حسين حاكم هرات براى پيشواز از او به بيرون شهر آمد . در سخنرانى او علاوه بر سلطان حسين ، سلطان محمود خواهرزادهء سلطان شهاب الدّين غورى شركت خود را باعث سعادت دانست . در مجلس درس بزرگ و باشكوه او شاگردان به ترتيب مرتبهء علمى مىنشستند ؛ مثلا قطب الدّين مصرى و شهاب الدّين نيشابورى و زين الدّين كشى و شاگردان ممتاز ديگر در نزديك استاد مىنشستند و سپس شاگردان ديگر به ترتيب درجات خود قرار مىگرفتند . پاسخ\r\n\r\n","description":"","footnote":"","page_name":" 29 ","page_number":77},
  {"content":"\r\n\r\nپرسش‌هاى علمى را اين شاگردان مىدادند و اگر پاسخ نقصى داشت ، خود امام رازى توضيح مىداد و از فصاحت و بلاغت و خوبى تقرير و تبحّر علمى او حاضران در شگفت مىماندند .\r\nاز صدها شاگرد او شمس الدّين خسروشاهى ( متوفّى شوّال 652 ه . / 1254 م . ) كه طبيب سلطان صلاح الدّين داود بن الملك المعظم بود ، ازاين‌جهت در اينجا قابل ذكر است كه تلخيص پسنديده‌اى از كتاب الشفاى ابن سينا تدوين كرده بود . فخر الدّين رازى علاوه بر مهارت زياد در فلسفه و حكمت در فنّ طبّ نيز توانايى ويژه داشت . كتاب جامع الكبير ، كتاب التشريح ( در تشريح سر تا حلق است و ناتمام مانده ) ، كتاب النبض ، كتاب الاشربه ، كتاب الزبدة و شرح كلّيّات قانون از تأليفات طبّى اوست . نسخه‌هاى شرح كلّيّات در بودلين و مشهد و برلين و اياصوفيا و ظاهريهء دمشق وجود دارد . 2\r\n1\r\n\r\nكمال الدّين حمصى\r\n\r\nتعليقات على كلّيّات قانون\r\nابو منصور مظفّر بن على بن ناصر قرشى معروف به كمال الدّين حمصى طبيب و اديب معروف ، از اهالى حمص بود و در دمشق سكونت گزيده بود . در طبّ علاوه بر استادان ديگر ، شاگرد شيخ رضى الدّين رحبى است . هنگامى كه حكيم قاضى بهاء الدّين ابى الثنا به دمشق آمد ، نزد او خواندن قانون را آغاز كرد ولى تا علاج دماغى خوانده بود كه استاد عازم روم شد و پيش او تحصيل قانون به تكميل نرسيد . او در ادبيات شاگرد شيخ تاج الدّين كندى بود . كمال الدّين حمصى از طريق تجارت امرار معاش مىكرد و در بازار خواصين دمشق دكان داشت . كسب معاش از طريق طبّ را نمىپسنديد . امرا و سلاطين براى درمان دعوتش مىكردند ولى او نمىپذيرفت . الملك العادل ابو بكر بن ايّوب خواست كه او را طبيب دربار خود كند امّا او نپذيرفت . او در بيمارستان كبير دمشق\r\n\r\n","description":"","footnote":"","page_name":" 30 ","page_number":78},
  {"content":"\r\n\r\nبيماران را رايگان معاينه مىكرد و بعدها براى او حقوق يوميّه‌اى تعيين شد . او تا اواخر عمرش به اين بيمارستان وابسته بود . در روز سه‌شنبه نهم شعبان 614 ه . / 1215 م . سفر آخرت اختيار نمود .\r\nعلاوه بر تعليقات على كلّيّات قانون ، شرح بعض كتاب العلل و الاعراض جالينوس ، الرسالة الكاملة فى الادوية المسهلة ، اختصار كتاب الحاوى زكرياى رازى ( ناتمام ) ، تعاليق فى الطّبّ ، تعاليق فى البول ( تأليف رجب 603 ه . ) ، اختصار كتاب مسائل حنين ، مقالة فى الباه ، و مقالة فى الاستسقاء از تأليفات اوست . 2\r\n1\r\n\r\nقطب الدّين مصرى\r\n\r\nشرح كلّيّات قانون و شرح ايلاقى\r\nابو اسحاق قطب الدّين ابراهيم بن على بن محمّد سلمى مغربى معروف به قطب مصرى ، شاگرد جليل القدر فخر الدّين رازى و اصلا افريقايى و تحصيل‌كردهء مصر بود . او آوازهء آموزش در رى را شنيده بود . به ايران سفر كرد و در زمان حملهء چنگيز خان به نيشابور ، به همراه مردم عادّى شهر در سال 618 ه . / 1221 م . كشته شد . « 1 » شمس الدّين خويى ( متوفّى 637 ه . ) از شاگردان ممتاز اوست .\r\nاو در طبّ و فلسفه به اندازهء كافى تأليفات داشت امّا در چپاول اقوام تاتار اغلب آنها از بين رفت . از او شرح طبّ ايلاقى و شرح كلّيّات قانون به يادگار مانده است . شرح كلّيّات\r\n\r\n\r\n","description":"","footnote":"\r\n( 1 ) - چنگيز خان دو سال بعد از حمله به نيشابور ، به هرات حمله كرد و اين شهر بزرگ را نابود كرد . در بين هزاران نفرى كه در هرات به هلاكت رسيدند نجيب الدّين سمرقندى نيز بود . روايت مىكنند كه در هرات يك‌صد و پنجاه هزار نفر كشته شدند . سپس واحدى از سپاه را براى شمارش افرادى كه زنده مانده بودند اعزام كردند و آنان نيز پس از ورود دو هزار نفر ديگر را به قتل رساندند . در رى و قم و قزوين نيز همين فاجعه روى داد و در پايان بغداد را نيز غارت كردند .\r\n","page_name":" 31 ","page_number":79},
  {"content":"\r\n\r\nبه احمد الساواجى تقديم شده است . او در اين شرح ابو سهل مسيحى و فخر الدّين رازى را بر ابن سينا برترى داده و نوشته است كه : « مسيحى بر علم طبّ واقف‌تر از ابن سينا بود و فضلاى ما مسيحى را بر آن جماعت كثير اهل علم كه در اين فنّ برتر از ابن سينا هستند ترجيح مىدهند . عبارات مسيحى روشن‌تر و واضح‌تر از ابن سيناست ، درحالىكه در سخنان ابن سينا پيچيدگى غير لازم ديده مىشود . » او برترى فخر الدّين رازى بر ابن سينا را نشان داده و نوشته است كه : « اگرچه از اين دو بزرگان فنّ ابن سينا از نظر زمانى مقدم و ابن خطيب مؤخّر است ، امّا از لحاظ علم و عمل و اعتقاد و مذهب ابن خطيب برترى دارد . »\r\nابن تلميذ در حاشيهء كتاب المائة تأليف ابو سهل مسيحى اظهاراتى شبيه اظهارات قطب الدّين مصرى دارد و بيان مىكند كه : « كتاب المائة بسيار قابل اعتماد است و در آن حقّ تحقيق ادا شده است و تكرار كم دارد و عبارت فصيح و معالجه منتخب است . » دكتر سايريل الگود سخت تحت تأثير اين انتقاد قطب الدّين مصرى قرار گرفته و نوشته است كه : « انديشه‌هاى او اصلا مقلّدانه نبود . او در شرح قانون خود با اين بيان شهامت زيادى نشان داده است كه مسيحى و فخر الدّين رازى هر دو در سلاست بيان و صحّت و درستى زبان برتر از ابن سينا بودند . » نسخه‌اى از شرح مصرى در كتابخانهء دار العلوم ديوبند ديده شده است . اين نسخهء خطّى در سال 1196 ه . / 1781 م . از روى يك نسخهء خطّى مورّخ 669 ه . استنساخ شده است . نسخهء اصل كتابت‌شده در 669 ه . / 1280 م . نيز در هند در كتابخانهء خدابخش پتنه محفوظ است و خوشبختانه با علاقهء زياد توانسته‌ام آن نسخه را ببينم . يك نسخهء خطّى آن در پاريس نيز وجود دارد .\r\nسعيد نفيسى شرح قطب الدّين ابراهيم مصرى و شرح ابراهيم بن على بن محمّد سلمى قطب مصرى را دو شرح جدا نوشته است درحالىكه اين دو ، نام يك كتاب است . نسخهء خطّى شرحى كه ابراهيم سلمى بر الفصول الايلاقيه نوشته است در كتابخانهء سالار جنگ\r\n\r\n","description":"","footnote":"","page_name":" 32 ","page_number":80},
  {"content":"\r\n\r\nحيدرآباد محفوظ است . در تذكرهء ابراهيم سلمى مصرى نسخه‌هاى مجرّب امراض مختلف درج شده است . نسخهء خطّى آن نيز در هند در كتابخانهء ايالتى حيدرآباد  ( Statc Library of IIcydarabad )  نگهدارى مىشود . 2\r\n1\r\n\r\nفخر الدّين ساعاتى\r\n\r\nحواشى قانون\r\nرضوان بن محمّد بن على بن رستم بن هردوز خراسانى ساعاتى معروف به فخر الدّين بن ساعاتى در دمشق متولّد شد . پدرش محمّد از خراسان به شام ( سوريه ) رفته در دمشق سكونت گزيده بود و در همان‌جا درگذشت . او در ساعت‌سازى و نجوم مهارت داشت و در عهد الملك العادل نور الدّين محمود بن زنگى ساعتى بسيار نفيس براى جامع اموى دمشق ساخته بود . هر دو پسر او شهرت كسب كردند . ابو الحسن على بن ساعاتى در شاعرى بىنظير بود . در قاهره درگذشت و ديوان او معروف است . فخر الدّين ساعاتى دانشمند فنّ طبّ و علوم حكمت و ادب بود . او در بين طبيبان سوريه و مصر مقامى مهم داشت .\r\nفخر الدّين ساعاتى در كسب علم بسيار حريص بود . مدّتى در خدمت شيخ رضى الدّين رحبى طبّ خواند و چون سرآمد طبيبان عصر فخر الدّين ماردينى ( متوفّى 594 ه . / 1197 م . ) به دمشق آمد ، بيشتر كتاب‌هاى طبّ را پيش او خواند . او در ادبيات شاگرد تاج الدّين كندى بود ، علاوه بر داشتن مهارت در شاعرى و علوم عقلى در خوشنويسى هم به كمال رسيده بود و او را ابداع‌كنندهء خطّى خاصّ دانسته‌اند . به علم موسيقى نيز علاقه داشت و عود را خيلى خوب مىنواخت .\r\nاو در دربار الملك الفائز بن الملك العادل ابو بكر بن ايّوب خدمات طبّى انجام داد و به مقام وزارت رسيد و در دربار الملك المعظّم عيسى بن الملك العادل برادر\r\n\r\n","description":"","footnote":"","page_name":" 33 ","page_number":81},
  {"content":"\r\n\r\nالملك الفائز نيز به عنوان طبيب دربار و وزير به مقامى و الا رسيد . در دمشق بر اثر بيمارى يرقان در 618 ه . / 1221 م . درگذشت . در معجم المؤلّفين ، و هدية العارفين سال وفاتش را 620 ه . نوشته‌اند . او شيفتهء تأليفات ابن سينا و قدرشناس دانش و مهارت او بود و اغلب كتاب‌هاى او را مطالعه مىكرد . حواشى قانون ابن سينا و تكميل كتاب القولنج ابن سينا و كتاب المختارات فى الاشعار و كتاب فى معرفة الساعات و العمل بها و غيره از تأليفات اوست . 2\r\n1\r\n\r\nعبد اللطيف بغدادى\r\n\r\nكتاب تعقّب حواشى ابن جميع على القانون و كتاب الردّ على ابن الخطيب فى شرح بعض كلّيّات قانون\r\nموفّق الدّين ابو محمّد عبد اللطيف بن يوسف بن محمّد بن على بن ابى سعد به نام‌هاى ابن اللباد و ابن نقطه معروف است . آباء و اجداد او اهل موصل بودند و خود او در بغداد در سال 557 ه . / 1161 م . متولّد شد . فرصت پيدا كرد كه از بهترين استادان زمان خود علوم دينى و عقلى را فراگيرد . از جمله 130 تأليف شيخ عصر كمال الدّين عبد الرحمن الانبارى استاد مدرسه نظاميهء بغداد بيشترش را پيش خود وى خواند . شيخ وجيه الدّين واسطى و ابن فضلان و ابن عبيدهء كرخى و همچنين فاضلهء وقت شهده بنت الابرى كه پيش او كتاب المعانى زجّاج را خوانده بود ، از استادان او بودند و در طبّ شاگرد فرزند گرانقدر امين الدّوله ابن تلميذ است .\r\nعبد اللطيف دانشمند چيره‌دست نحو ، كلام ، ادب ، معانى ، فقه ، تفسير ، حديث و طبّ بود و به هر شهرى كه مىرفت طلّاب دور او جمع مىشدند . در موصل در مدرسهء ابن مهاجر اقامت داشت و تعداد زيادى از او كسب فيض كردند و قدر و منزلت والايى داشت . او شهرهء قدرشناسى علمى سلطان صلاح الدّين را شنيد و عازم دمشق شد كه به\r\n\r\n","description":"","footnote":"","page_name":" 34 ","page_number":82},
  {"content":"\r\n\r\nخاطر سلطان به گهوارهء اهل فضل و كمال مبدّل شده بود . سلطان او را بسيار گرامى داشت . او در جامعهء دمشق وظيفهء استادى را به عهده گرفت و عدّهء كثيرى از دانش او استفاده كردند . در جامع ازهر بر كرسى استادى تكيه زد و در آنجا با پدربزرگ ابن ابى اصيبعه روابط دوستانه برقرار كرد و پدر و عموى او از عبد اللطيف علم و ادب آموختند . از مصر به بيت المقدّس رفت و در آنجا مدّتى طولانى تدريس كرد . در اواخر به حلب و بلاد روم مسافرت كرد . در حلب از سرپرستى اتابك شهاب الدّين طغرل بهره‌مند و بيشتر به تدريس كتاب‌هاى طبّ مشغول بود . از آنجا به حج رفت و در بغداد به خدمت خليفه مستنصر باللّه عباسى رسيد و به مرضى غير قابل علاج مبتلا شد و در روز يكشنبه 12 محرم 629 ه . / 1231 م . وفات كرد . پس از خروج از بغداد بعد از 45 سال وارد بغداد شد و براى هميشه در آنجا ماند و در جوار پدر محدّث و مفسّرش دفن شد .\r\nاو در علم كلام از دانشمندان معاصر و متقدّمان انتقاد مىكرد . تأليفات دانشمندان عجم بويژه ابن سينا را به طور وسيع مطالعه كرده بود و در طبّ نيز بويژه تحت تأثير ابن سينا بود . شخصيّت او به عنوان حامى و مؤيّد ابن سينا برجسته است . وى در تعقيب ابن جميع مصرى و ترديد ابن خطيب تأليفاتى داشته است . در علم تشريح نامى بلند دارد .\r\nدر مورد فك اسفل و استخوان عجز بيان جالينوس را اصلاح كرده است . در سفر مصر حدود بيست هزار اسكلت را ديد و از مشاهده و معاينهء آنها توانست اين اطّلاعات علم تشريح را به دست آورد . دربارهء سفر مصر كتاب الافادة و الاعتبار تأليف اوست .\r\nعبد اللطيف كتاب‌هاى زيادى تأليف كرده كه قريب 160 جلد آن در طبّ است . در مورد قانون ابن سينا او دو كتاب تعقب حواشى ابن جميع على القانون و كتاب الردّ على ابن الخطيب دارد كه كتاب دوم را براى رشيد الدّين على بن خليفه ، عموى ابن ابى اصيبعه ، نوشته و براى او فرستاده بود . اين كتاب را قبل از عزيمت به روم در حلب نوشته بود .\r\n\r\n","description":"","footnote":"","page_name":" 35 ","page_number":83},
  {"content":"\r\n\r\nكتاب الادوية المفردة ، مختصر كتاب الادوية المفردة لابن واقد ، مختصر كتاب الادوية المفردة لابن سمجون ، مقالة فى الريوند ، مقالة فى السقنقور ، مقالة فى الحنطة ، مقالة فى الشراب و الكرم ، مقالة فى ذيابطيس ، انتزاعات من كتاب ديسقوريدوس فى صفات الحشائش ، اختصار كتاب القولنج لابن ابى اشعث ، مقاله فى موازنة الادوية و الادوا من جهة الكيفيات ، مقالة فى تعقّب اوزان الادوية ، شرح كتاب الفصول بقراط ، شرح كتاب تقدمة المعرفة بقراط و شرح احاديث ابن ماجه المتعلّقة بالطّبّ و غيره از ديگر كتاب‌هاى مهم طبّى اوست . 2\r\n1\r\n\r\nسديد الدّين ابن رقيقه\r\n\r\nلطف المسائل و تحف للسائل\r\nابو الثناء سديد الدّين محمود بن عمر بن محمّد بن ابراهيم بن شجاع الشيبانى الحانوى به جاى نام اصلىاش بيشتر به نام ابن رقيقه معروف است . او در شهر حينى ( دياربكر ) متولّد شد و در همين شهر فرصت شاگردى فخر الدّين ماردينى را به دست آورد . معاصر ابن ابى اصيبعه بود و در عيون الانباء رويدادهاى مختلفى از او نقل شده است . در فنّ كحّالى و فنّ جرّاحى مهارت داشت . تعداد زيادى از مردم مبتلا به بيمارى آب‌مرواريد را با موفّقيّت مورد عمل قرار داد . آلتى كه او براى اين عمل مورد استفاده قرار مىداد ، توخالى و تا حدودى كج بود كه به وسيلهء آن آب را به آسانى بيرون مىكشيدند .\r\nابن رقيقه در تميز بين گفته‌ها و ديدگاه‌هاى طبيبان قديم مهارت خاصّى داشت . در دربارهاى فرمانروايان متعدّد خدمات طبّى انجام داده بود كه از آن جمله است دربارهاى نور الدّين ارتق فرمانرواى حينى ، ملك المنصور محمّد بن تقى الدّين عمر فرمانرواى حماة ، ملك الاوحد نجم الدّين ايّوب بن ملك العادل فرمانرواى اخلاط ، الملك الاشرف ابو الفتح بن الملك العادل فرمانرواى دمشق و ميّافارقين . وى علاوه بر\r\n\r\n","description":"","footnote":"","page_name":" 36 ","page_number":84},
  {"content":"\r\n\r\nمهارت در تشخيص و معالجه ، در نحو و لغت و نجوم نيز استاد بود و برخى احاديث نيز از او روايت شده است . شاعرى بلندپايه بود و تسلّط او بر شعر به حدّى بود كه هر موضوع طبّى را به آسانى به نظم مىكشيد . ابن ابى اصيبعه ابيات زيادى از او نقل كرده است .\r\nوى در كتابش ، لطف المسائل و تحف للسائل ، كتاب المسائل حنين بن اسحاق و كلّيّات قانون ابن سينا را در بحر رجز به نظم كشيده است . اين هر دو كتاب در طبّ و شاعرى شاهكار است . مؤسّسهء ملّى هند در دهلىنو از هفدهم تا بيستم اكتبر 1968 ميلادى سمپوزيوم و نمايشگاهى تحت عنوان تاريخ علوم هند برپا كرده بود و در آنجا علاوه بر مؤسّسات ديگر كتابخانهء دولتى اورينتال مدراس  ( Government Oriental Library , Madras )  تعدادى نسخه‌هاى خطّى را به نمايش گذاشته بود و اين كتاب منظوم لطف المسائل نيز جزء آنها بود . من آن را با خوشحالى تمام رؤيت كردم ، سال تأليف آن نسخهء خطّى 630 ه . / 1232 م . است و داراى 426 صفحه در اندازهء بزرگ . شمارهء ارجاع آن در كتابخانه دى 174  ( D 174 )  است .\r\nابن رقيقه اين كتاب خود را جداگانه نيز شرح كرده است و خودش بر آن حواشى نوشته است . از كتاب‌هاى ديگر او موضحة الاشتباه فى الادوية الباه ، كتاب الفريدة الشاهيّة و القصيدة الباهيّة ( كه آن را طى اقامتش در ميّافارقين در مدّت دو روز به نظم كشيده بود و به نام ملك الاشرف معنون كرده است و شرحى جداگانه نيز براى اين قصيده به صورت كتاب نوشته است ) ، قانون الحكماء و فردوس الندماء ، الغرض المطلوب فى تدبير المأكول و المشروب ، مقالة فى بيان الحميات ، قصيدة فى بيان الفصد و ديوان اشعار است . در ديوان نيز شعرهايى مربوط به طبّ دارد . ابن رقيقه در دمشق ، كه به سال 632 ه . از ميّافارقين به آنجا رسيده بود و در حرم شاهى و بيمارستان كبير به معالجه مشغول بود ، در 635 ه . / 1237 م . وفات يافت . 2\r\n\r\n","description":"","footnote":"","page_name":" 37 ","page_number":85},
  {"content":"\r\n\r\n1\r\n\r\nكمال الدّين موصلى\r\n\r\nمفردات الفاظ القانون\r\nعلّامهء زمان سيّد الحكما كمال الدّين ابو الفتح موسى بن يونس بن محمّد بن منعة بن مالك عقيلى در طبّ و فلسفه و حكمت و رياضى و علوم شرعى يگانهء روزگار بود .\r\nتحصيلاتش را در موصل و مدرسهء نظاميه بغداد به پايان رسانيد . علاوه بر شاعرى با علم سيميا نيز آشنا بود . دربارهء او مىگويند كه در چهارده علوم مهارت داشت . در ميان استادان او نام‌هاى يحيى بن سعدون و كمال الدّين انبارى ديده مىشود .\r\nاو در مدرسهء موصل فلسفه و طبّ تدريس مىكرد و علاقه‌مندان به علم از نقاط دور براى شركت در مجلس درس او حاضر مىشدند و حتّى نصرانيان و يهوديان براى خواندن انجيل و تورات پيش او مىآمدند و او به بهترين وجه اين دو كتاب را تشريح مىكرد . جلال الدّين بغدادى ، نجم الدّين قمراوى و شرف الدّين المتانى ( قمرا و متان هر دو قصبه‌هاى صرخد بودند ) از شاگردان ممتاز او هستند . رشيد الدّين على بن خليفه ( متوفّى 616 ه . / 1219 م . ) شهرت دانش او را شنيده بود و مىخواست به موصل سفر كند امّا مادرش اجازهء دورى به وى را نمىداد و بدين دليل او از شرف شاگردى محروم ماند .\r\nفرزندان كمال الدّين نيز در موصل در فقه و ديگر علوم ممتاز بودند و در مدرسه به تدريس مشغول بودند و از نويسندگان دانشمند به شمار مىآمدند .\r\nفرمانرواى موصل ملك الرحيم بدر الدّين لؤلؤ علم و دانش كمال الدّين را بسيار مىستود . رويداد جالبى روابط بسيار دوستانهء اين دو را نشان مىدهد . روزى كمال الدّين صبح زود براى كارى پيش امير بدر الدّين رفت . بدر الدّين عادت داشت كه صبح سواره به گردش برود . آن روز آن اسب رم كرد ، مركبى ديگر خواست و آن مركب هم جلو نرفت و او سخت در شگفت ماند . در همين زمان شيخ كمال الدّين دررسيد و همين‌كه امير او را ديد ، گفت به نظر مىرسد كه به خاطر ورود شما اسب جلو نمىرود . او گفت كه اين از\r\n\r\n","description":"","footnote":"","page_name":" 38 ","page_number":86},
  {"content":"\r\n\r\nاقبال و سعادت بزرگان است .\r\nشهرت علم و دانش كمال الدّين تا اقصى نقاط رسيده بود . زمانى كه قاصد دانشور شاه فرنگ انبرور پيش بدر الدّين لؤلؤ رسيد ، خواست كه با كمال الدّين ملاقات كند و سؤالاتى دربارهء علم نجوم مطرح كند . ملاقات با شيخ و پاسخ‌هاى درست او قاصد را تحت تأثير قرار داد و او به علم و كمال شيخ اعتراف كرد ، و برگشت . كمال الدّين در پوشيدن لباس و آراستن ظاهر به حدّى بىپروا بود كه براى قاصد مشكل بود او را بشناسد . بسيار مهربان و فروتن بود و ظاهرآرايى و شكوه و جلال را خلاف علم و دانش مىدانست . علاوه بر كتاب مفردات الفاظ القانون كتاب‌هاى زير از تأليفات اوست : كتاب كشف المشكلات و ايضاح المعضلات فى تفسير القرآن ، شرح كتاب التنبيه فى الفقه ( دو جلد ) ، كتاب الاسرار السلطانيه فى النجوم ، شرح الاعمال الهندسيّه ، البرهان على مقدّمه الّتى اهملها ارشميدس و غيره . او تا پايان حياتش در موصل اقامت داشت و در شعبان 639 ه . / 1242 م . درگذشت . تاريخ تولّدش ماه صفر 551 ه . / 1156 م .\r\nبود . 2\r\n1\r\n\r\nرفيع الدّين جيلى\r\n\r\nاختصار كلّيّات قانون\r\nقاضى رفيع الدّين جيلى ابو حامد عبد العزيز بن عبد الواحد بن الهادى از اهالى فيلمان جيلان ( گيلان ) بود . در علوم حكمت و اصول دين و فقه و علوم طبيعى و طبّ ممتاز بود .\r\nدر دمشق سكونت گزيد و در آنجا در مدرسه عذراويه فقيه بود . در اين مدرسه علاوه بر علوم ديگر طبّ نيز تدريس مىشد . از مجلس درسش بسيارى از محصّلان طبّ و علوم دينى مستفيض شدند . ابن اصيبعه نيز در علوم حكميه از شاگردان اوست . مدّتى در بعلبك به عنوان قاضى انجام وظيفه كرد . روابط دوستانه و نزديك با امين الدّوله وزير\r\n\r\n","description":"","footnote":"","page_name":" 39 ","page_number":87},
  {"content":"\r\n\r\nداشت . امين الدّوله پس از فوت قاضى القضاة شمس الدّين ابن الجوينى به الملك الصالح اسماعيل بن الملك العادل او را سفارش كرد و در سال 638 ه . او را به منصب قاضى القضاتى منصوب كرد . رفيع الدّين با اينكه مردى تيزهوش ، عالم دين ، عالم طبّ و صاحب درس و افاده بود ، آدمى تندخو و سخت‌گير و فاسد العقيده و دهرى بود و امور شريعت را مسخره مىكرد . هنگام نماز جمعه شراب مىخورد و بيرون مىآمد . در امور اوقاف مرتكب خيانت شد ، از بدخلقى و ظلم و ستم او مردم در رنج بودند . پس از اينكه روابط او با امين الدّوله تيره شد او را از مقامش عزل كردند ، نخست به زندان افتاد و سپس به قتل رسيد . قتل او در ذى الحجّه 641 ه / 1243 م . روى داد .\r\nاو غير از اختصار كلّيّات قانون كتابى ديگر در طبّ ندارد و اشارات و التنبيهات ابن سينا را نيز شرح كرده است كه به نام الملك المظفّر تقى الدّين عمر بن الملك الامجد بهرام شاه بن فرخ شاه انتساب يافته است . 2\r\n1\r\n\r\nافضل الدّين عبد الملك خونجى\r\n\r\nشرح مقالة نبض\r\nابو الفضائل افضل الدّين ابو عبد اللّه محمّد بن نام‌آور بن عبد الملك خونجى « 1 » مصرى شافعى در منطق ، فلسفه و علوم شرعى يگانهء روزگار بود . در جمادى الاوّل 590 ه . / 1194 م . متولّد شد . تا مدّتى در ديار عجم اقامت داشت و سپس به مصر آمد . در 632 ه / 1234 م . در قاهره با ابن ابى اصيبعه ملاقات كرده بود و او گفته است كه من افضل الدّين را صاحب‌نظر و در تمام علوم متبحّر يافتم . ابن ابى اصيبعه بخشى از كلّيّات قانون را نيز پيش او خوانده بود . او اغلب غرق در افكار علمى بود و دربارهء علم و دانش\r\n\r\n\r\n","description":"","footnote":"\r\n( 1 ) - خنج لارستان قصبه‌اى از ايران است .\r\n","page_name":" 40 ","page_number":88},
  {"content":"\r\n\r\nاو ابن خلدون گفته است كه : « كتاب‌هاى او مورد اعتماد علماى شرق آن زمان بود . »\r\nدر اواخر عمر بعد از عزل شيخ عزّ الدّين در مصر به منصب قاضى القضاتى رسيد و در روز چهارشنبه پنجم رمضان 646 ه . / 1248 م . در قاهره درگذشت و در گورستان مشهور القرافه دفن شد . شاگردش العز الاربلى الضرير گفته است :\r\n قضى افضل الدنيا فلم يبق فاضل * و مات بموت الخونجى الفضائل \r\nشرح مقالة الرئيس ابن سينا فى النبض و كتاب ادوار الحميات از تأليفات اوست . ابن ابى اصيبعه اشاره‌اى به شرح كلّيّات قانون نكرده است و فقط به يك كتاب شرح مقالة فى النبض او اشاره كرده است ، امّا سعيد نفيسى به شرح كلّيّات ارجاع داده است . از اين عبارت كشف الظنون كه يعقوب بن اسحاق در شرح كلّيّات خود از قول فخر الدّين رازى اقتدا و از قول افضل الدّين خونجى تتبّع كرده است ، شرح افضل الدّين خونجى را مطرح كرده است كه اين نكته روشن مىكند شرح خونجى نيز مانند شرح فخر الدّين رازى در اختيار شارحان بعدى بوده است . اين امكان هم وجود دارد كه مقصود از اين شرح همان شرح بخش نبض قانون بوده باشد ، چون بيان نبض نيز به مباحث كلّيّات قانون مربوط است و كلّيّات قانون علاوه بر فصل‌هاى ديگر فصلى مفصّل در باب نبض دارد . يك نسخهء بسيار قديمى آن در كتابخانهء رامپور نگهدارى مىشود كه در سال 708 ه . / 1309 م .\r\nكتابت شده است و با مطالعهء آن مىتوان روشن‌تر دربارهء آن بحث كرد . نسخه‌اى از آن در پاريس نيز وجود دارد .\r\nبدون ذكر كتاب مهم الجمل خونجى معرّفى او تكميل نخواهد شد . اين كتاب از مهم‌ترين كتاب‌هاى منطق به شمار مىرود و به قدرى معتبر است كه شرح‌هاى زيادى بر آن نوشته‌اند و به گمان قوى هيچ كتابى در اين موضوع با آن برابرى نمىكند . دانشمندان منطق براى آن مقامى فوق العاده قايل‌اند . كتاب كشف الاسرار عن غوامض الافكار ، كتاب الموجز ( منطق ) ، اختصار نهاية الامل ابن مرزوق تلمسانى و مقالة فى الحدود و الرسوم\r\n\r\n","description":"","footnote":"","page_name":" 41 ","page_number":89},
  {"content":"\r\n\r\nو غيره از تأليفات اوست . 2\r\n1\r\n\r\nنجم الدّين منفاخ « 1 »\r\n\r\nكتاب المهملات فى كتاب الكلّيّات\r\nابو العباس نجم الدّين احمد بن ابو الفضل اسعد بن حلوان در سال 593 ه . / 1196 م .\r\nدر دمشق متولّد شد . شهرت او به ابن عالمه به اين جهت است كه مادرش بانوى بسيار باسواد و صاحب علم و به نام بنت دهين اللوز معروف بود . پدر نجم الدّين نيز طبيبى فاضل بود و به اين صورت او موقعيت رشد در يك خانوادهء علمى داشت . اگر او از طرفى علاقهء طبيعى و خانوادگى به طبّ داشت ، از طرفى ديگر بر اثر تربيت فنّى استاد يگانهء عصر شيخ مهذّب الدّين الدخوار در شمار باصلاحيت‌ترين طبيبان زمان خود قرار گرفت . وى نخست طبيب و وزير ملك مسعود ، صاحب آمد ، بود و از آنجا به دمشق مراجعت كرد . در اواخر عمر پيش ملك اشرف ابن ملك منصور ، صاحب حمص ، خدمات طبّى انجام داد . علاوه بر طبّ دانشمند علوم حكميه ، شاعرى بلندپايه و موسيقىدانى ماهر بود . كتاب المهملات فى كتاب الكلّيّات را دربارهء موارد مغلق و دشوار قانون نوشته است و در آن بر كلّيّات ابن سينا ايراداتى گرفته است . موفّق سامرى در شرح خود سعى كرده است كه به اين ايرادات پاسخ دهد . شرح نجم الدّين در بين شرح‌هاى قانون مقام اوّل در انتقاد را دارد . او در حمص در روز 13 ذيقعدهء 652 ه . / 1254 م . درگذشت و بنا به قول برادرش بر اثر مسموميت فوت كرد .\r\nكتاب التدقيق فى الجمع و التفريق فى الاعراض ( در فروق الاعراض ) ، كتاب هتك الاستاد فى تموية الدخوار ، شرح طبّ نبوى ، كتاب المدخل الى الطبّ ، كتاب العلل و الاعراض ، كتاب الاشارات ، المرشدة فى الادوية المفردة ، كفاية الطبيب فى الطّبّ از تأليفات اوست . 2\r\n\r\n\r\n","description":"","footnote":"\r\n( 1 ) - نام همين مؤلف در پيشگفتار آقاى دكتر مهدى محقّق « نجم الدّين ابن المفتاح » آمده است .\r\n","page_name":" 42 ","page_number":90},
  {"content":"\r\n\r\n1\r\n\r\nنجم الدّين احمد بن ابو بكر نخجوانى\r\n\r\nحلّ شكوك القانون\r\nنجم الدّين احمد بن ابو بكر بن محمّد نخجوانى طبيب دانشمند قرن سيزدهم ميلادى ( قرن هفتم هجرى ) بود و در سال 651 ه . / 1253 م وفات يافت . اگر همنام و معاصر او نجم الدّين بن المنفاخ در كتابش به نام المهملات دربارهء قانون ايراد و انتقاد كرد ، او كوشيد كه ايرادات و شكوك و شبهاتى را كه بر قانون وارد شده است ، رفع كند . كتاب او حل شكوك القانون در سال 651 ه . / 1253 م تأليف شده است . قطب الدّين شيرازى در شرح كلّيّات خود از هر دو كار نجم الدّين منفاخ و نجم الدّين نخجوانى استفاده كرده است و در منابع خود نام اين دو كتاب را آورده است . در فهرست نسخه‌هاى عربى دى سلين نسخهء خطّى نجم الدّين نخجوانى درج شده است . 2\r\n1\r\n\r\nاكمل الدّين نخجوانى\r\n\r\nشرح قانون\r\nاكمل الدّين بن مؤيّد الدّين دومين طبيب نخجوانى است كه شرف شرح قانون را دارد .\r\nاو شيخ الاطبّاء دولت سلجوقى و معاصر و دوست مولانا جلال الدّين رومى ( متوفّى 672 ه . / 1273 م ) بود . قطب الدّين شيرازى شرح او را به عنوان مأخذ مورد استفاده قرار داده است . 2\r\n1\r\n\r\nشرف الدّين بن رحبى\r\n\r\nحاشيهء قانون\r\nيگانهء روزگار و فاضل بىمثال شرف الدّين ابو الحسن على بن يوسف بن حيدرة الحسن الرحبى در دمشق در سال 583 ه . / 1187 م متولّد شد . تحصيلاتش را پيش پدر\r\n\r\n","description":"","footnote":"","page_name":" 43 ","page_number":91},
  {"content":"\r\n\r\nگرامىاش شيخ رضى الدّين رحبى ( اين نام در سطر اوّل اين مطلب نيامده است ) ( متوفّى 631 ه . / 1233 م . كه طبيب سلطان صلاح الدّين ايّوبى بود ) تكميل كرد و علم طبّ را علاوه بر پدرش از موفّق الدّين عبد اللطيف بغدادى فراگرفت . در ادبيات علاوه بر اديبان ديگر ، شاگرد شيخ علم الدّين سخاوى بود و در شاعرى و ادب بىمثال بود . او طبعا گوشه‌گير و علاقه‌مند به دانش بود و وقتش را صرف مطالعه مىكرد . با آثار قدما آشنايى فراوان داشت و در شكل و قيافه و اخلاق و عادات به پدر دانشمندش شباهت داشت .\r\nكريم النفس و بلندهمّت بود و هميشه از دربار پادشاهان و محضر اميران دورى مىكرد .\r\nبراى مدّتى در دمشق در بيمارستان كبير كه مؤسّس آن الملك العادل نور الدّين زنگى بود ، خدمات طبّى انجام داد و چون عبد الرحيم الدخوار ( متوفّى 628 ه . / 1230 م . ) خانه‌اش را وقف كرد و آن را به مدرسهء طبّى بدل ساخت ، طبق وصيّت او به سرپرستى عالى و مدرّسى اوّل آن مدرسه تعيين شد . مدرسهء الدّخواريه از بهترين مؤسّسات پزشكى به شمار مىآمد . بااستعدادترين استادان و پزشكان با آن مؤسّسه همكارى داشتند .\r\nابن قاضى بعلبك و عماد الدّين دنيسرى و ديگران كه در زمان خود نظام آموزشى آن را به عالىترين سطح رسانده بودند ، قابل ذكرند . شرف الدّين رحبى در دمشق در روز جمعه 11 محرّم 667 ه . / 1269 م . به علّت ابتلا به بيمارى سينه‌پهلو درگذشت و در جبل قاسيون دفن شد .\r\nحكيم بدر الدّين ابن قاضى بعلبك و شمس الدّين كتبى معروف به خواتيمى گفته‌اند كه او به هنگام قران الكوكبين پيشاپيش وفات خود را به شاگردانش اطّلاع داده بود كه درست درآمد . علاوه بر حواشى قانون ابن سينا ، حواشى على شرح ابن ابى صادق لمسائل حنين و كتاب فى خلق الانسان و هيئته و اعضائه و منفعتها از تأليفات اوست . ابن ابى اصيبعه در مورد كتاب اخير گفته است كه اين كتابى بىمانند است .\r\nبرادرش جمال الدّين رحبى نيز عالم و طبيب يگانهء روزگار خود بود و پس از پدر و\r\n\r\n","description":"","footnote":"","page_name":" 44 ","page_number":92},
  {"content":"\r\n\r\nبرادرش در بيمارستان كبير دمشق معالجهء بيماران را به عهده داشت و در زمان هجوم تاتار به دمشق از آنجا به قاهره رفت و در آنجا در سال 658 ه . / 1259 م . درگذشت . 2\r\n1\r\n\r\nنجم الدّين لبودى\r\n\r\nاختصار كلّيّات قانون\r\nالصاحب نجم الدّين محمّد ابو زكريا يحيى بن محمّد بن عبدان بن عبد الواحد فرزند طبيب عالىمرتبهء زمان خود شمس الدّين محمّد دمشقى لبودى ( درگذشتهء 4 ذيقعدهء 621 ه . / 1224 م . ) است . او در سال 607 ه . / 1210 م . در حلب متولّد شد . در فنّ طبّ بىمانند و در علوم حكمى ماهر بود . بسيار باهوش و فصيح و ممتاز در ادب و بلاغت و شيفتهء دانش بود . در اوايل زندگانى به همراه پدر از حلب به دمشق رفت و در آنجا كتاب‌هاى طبّ را پيش مهذّب الدّين الدخوار خواند و در خدمت او بود . معاينه و مداوا در مطب را آموخت و پس از مهارت كامل در طبّ و علوم ديگر با احترام و شكوه به دربار ملك منصور ابراهيم بن ملك مجاهد بن اسد اللّه شيرين كوه بن شاذى صاحب حمص پيوست . در معالجه مورد اعتماد او بود و در سفر و حضر با وى همراه بود . به زودى مراحل ترقّى را پشت سر گذاشت و به منصب وزارت رسيد و تا اواخر زندگانى ملك منصور در شام اقتدار كامل داشت . در سال 643 ه . / 1245 م . پس از وفات ملك منصور به خدمت ملك الصالح نجم الدّين ايّوب بن ملك كامل در مصر رسيد . ملك الصالح در حقّ وى تكريم و احترام فراوان به جاى آورد و بخشش‌ها نمود .\r\nمنصب ناظر ديوان اسكندريه را به او عطا كرد و ماهانه سه هزار درهم مقرّرى معيّن نمود .\r\nوى در سال 666 ه . / 1267 م . مجدّدا به شام مراجعت كرد و ناظر ديوان محاسبات تمام مناطق شام شد . بالاخره در سال 670 ه . / 1271 م . در دمشق وفات يافت .\r\nدر طبقات الاطبّا از چهارده كتاب او نام برده شده است و از آن جمله علاوه بر\r\n\r\n","description":"","footnote":"","page_name":" 45 ","page_number":93},
  {"content":"\r\n\r\nاختصار كلّيّات قانون ، مختصر كتاب مسائل حنين ، مختصر كتاب الاشارات و التنبيهات ، مختصر كتاب عيون الحكمة ( ابن سينا ) ، مختصر كتاب الملخص ابن خطيب الرى ، مقاله بر شعشا ، تدقيق المباحث الطبيّه فى المسائل الخلافيه قابل ذكر است . نسخهء خطّى اختصار كلّيّات قانون به خط مؤلّف در پاريس نگهدارى مىشود . 2\r\n1\r\n\r\nنصير الدّين طوسى\r\n\r\nحاشيهء كلّيّات\r\nنصير الدّين محمّد بن محمّد بن حسين طوسى حكيم و رياضىدان و ستاره‌شناس معروف است كه در فقه و طبّ نيز مهارت داشت . او در طوس و به رواياتى در نزديكى قم در روز يازدهم جمادى الاوّل 597 ه . / 1201 م . متولّد شد . در زمان نابودى سلطنت‌هاى آسياى ميانه و قتل صدها دانشمند مسلمان و نابودى فرهنگ و تمدّن اسلامى به دست تاتار ، شخصيّت اين دانشمند برجستهء شيعه شگفت‌آور به نظر مىرسد .\r\nاو در دربار هلاكو بسيار مورد اعتماد بود . اگرچه در دستگاه خلافت بغداد به دربار خليفه المستعصم وابسته بود ، امّا خليفه به سبب بعضى از حرف‌هاى او خشمناك شد و او را به زندان انداخت . اساسا اهل علوم و فلسفه بود ، بنابراين دليلى وجود ندارد كه بپذيريم او طبيب دربار خليفه بود . روايت مىكنند كه او براى هلاكو اطّلاعاتى فراهم كرد كه تسلّط بر بغداد را براى او آسان گردانيد . او پيش هلاكو بيشتر از دربار خلافت تقرّب يافت . يك بار هم جان هلاكو را نجات داد و داستان از اين قرار است كه فصّادى جاهل به جاى باز كردن وريد به شريان هلاكو نشتر زد ، سپس زخم چرك كرد و به دمل تبديل شد . از طوسى پرسيدند كه دمل را باز كنند يا خير . طوسى در تصميم خويش خوش‌اقبال بود و هلاكو بدون خونريزى شفا يافت . رصدخانهء او در مراغه كه در آنجا به تحقيق مىپرداخت ، در بين رصدگاه‌هاى قديم بزرگ‌ترين رصدگاه شمرده شده است و تعداد\r\n\r\n","description":"","footnote":"","page_name":" 46 ","page_number":94},
  {"content":"\r\n\r\nزيادى از مهندسان در آن رصدگاه به كار مشغول بودند . خواجه در بغداد در ذى الحجّهء 672 ه . / 1274 م . وفات يافت . به نوشتهء معجم المؤلّفين او حاشيه‌اى بر كلّيّات قانون نوشته است . در هدية العارفين به يك كتاب طبّى ديگرش به نام قوانين الطبّ اشاره شده است . طاش كبرىزاده كتاب او دربارهء باه را بويژه ذكر كرده است . رساله‌اى از طوسى به نام فى شرح قول شيخ الرئيس فى الحراره در كتابخانهء دولتى حيدرآباد ( هند ) محفوظ است .\r\nدر موضوعات ديگر زبدة الادراك فى هيئة الافلاك ، تحرير اقليدس فى اصول الهندسه و الحساب ، قواعد العقائد و اساس الاقتباس فى المنطق از كتاب‌هاى مهم اوست .\r\nبه گفتهء ابن العبرى از طبيبان معروف معاصر خواجه ، قطب الدّين شيرازى و فخر الدّين اخلاطى و تقى الدّين حشائشى و نفيس الدّين بن طليب دمشقى و فرزندش صفى الدّين نصرانى الملكى قابل ذكر هستند . 2\r\n1\r\n\r\nابن اندراس\r\n\r\nالادوية المفردة من القانون ( منظوم )\r\nابو القاسم محمّد بن احمد بن محمّد معروف به ابن اندراس از اهالى مرسيه ( اسپانيا ) بود و در بجايه سكونت گزيد . چون امير المؤمنين المستنصر محمّد بن يحيى حقصى شهرت دانش او را شنيد وى را به تونس فراخواند و جزو طبيبان و مصاحبان او شد . طى اقامتش در تونس در 674 ه . / 1275 م . وفات يافت .\r\nاو علاوه بر طبّ ، در شاعرى هم ذوق عالى داشت . يكى از تأليفاتش الادوية المفردة است كه در آن ادوية المفردهء قانون ابن سينا را به نظم كشيده است . كتاب ديگرش الارجوزة است و در آن نيز بعضى از داروها را به صورت منظوم ارائه كرده است .\r\nهموطن او يوسف المرسى ( متوفّى 729 ه . / 1329 م . ) نيز كه در طبّ و هيئت ممتاز\r\n\r\n","description":"","footnote":"","page_name":" 47 ","page_number":95},
  {"content":"\r\n\r\nبود ، ابن اندراس خوانده مىشد . 2\r\n1\r\n\r\nيعقوب بن غنائم معروف به موفّق سامرى\r\n\r\nحلّ شكوك ابن منفاخ على الكلّيّات\r\nابو يوسف موفّق الدّين يعقوب بن غنائم سامرى در دمشق متولّد شد و پيش استادان دمشق تحصيل كتاب‌هاى درسى و طبّ را به پايان رساند . در فنّ طبّ بىمانند و جامع علوم حكمى بود . از نظر علمى و عملى ممتاز بود و در دمشق به عنوان معالج بسيار معروف شد . دستش شفابخش بود و علاوه بر معالجهء دقيق ، خوش‌خلقى و توجّه بر مريض تأثير خوبى داشت . علاوه بر مطب مجلس درس او بسيار بزرگ بود و گروهى از طالبان علم براى درس طبّ در خدمت او حاضر مىشدند . او در تصنيف و تأليف مهارت خاصّى داشت و كتاب‌هاى او نمونه‌هاى خوبى از حسن عبارت و فصاحت بودند .\r\nدر شرح كلّيّات قانون زحمت فراوان كشيده و استعداد علمى بالاى خود را نشان داده است . موفّق الدّين سامرى در ردّ انتقادى كه نجم الدّين منفاخ بر كلّيّات ابن سينا نوشته بود كتابى به نام حل شكوك ابن المنفاخ على الكليات به رشتهء تحرير درآورد . او نه تنها كوشيد ايراداتى را كه نجم الدّين منفاخ بر كلّيّات وارد كرده بود رفع كند و به آنها پاسخ دهد ، بلكه نقد و جرحى كه فخر الدّين رازى و قطب الدّين مصرى و شارحان ديگر در شرح‌هاى خود نوشته بودند ، همه را بررسى انتقادى كرد . بنابراين چنان كه ابن ابى اصيبعه مىگويد اين شرحى بسيار خوب است و شارح در تأليف آن زحمت زيادى متحمّل شده است . نسخه‌اى از آن در كتابخانهء احمد ثالث در تركيه موجود است و آن را محمّد بن محمّد المطبّب معروف به جالينوس در 713 ه . / 1313 م . استنساخ كرده است . 2\r\n\r\n","description":"","footnote":"","page_name":" 48 ","page_number":96},
  {"content":"\r\n\r\n1\r\n\r\nابن القف\r\n\r\nشرح كلّيّات و حاشيهء معالجات ( جلد سوم قانون )\r\nابو الفرج موفّق الدّين يعقوب بن اسحاق طبيب مسيحى معروف به ابن القف مؤلّف كتاب بسيار معروف العمدة فى الجراحة در علم جرّاحى از اهالى كرك ( اردن ) در روز 13 ذيقعدهء 630 ه . / 1233 م . متولّد شد . پدرش با ابن ابى اصيبعهء مورّخ روابط دوستانه‌اى داشت و او از علم و دانش و خصايل پسنديدهء وى ستايش كرده است . در عهد الملك الناصر يوسف در صرخد به خاطر مهارت خود در هنر كتابت معروف شد .\r\nخط او بسيار خوش و نفيس بود و شيوهء جديدى در خط پديد آورده بود كه نزهة الابصار ناميده مىشد . ابن القف در صرخد فرصتى به دست آورد كه پيش ابن ابى اصيبعه درس بخواند . سپس چون پدرش به دمشق انتقال يافت پيش نجم الدّين منفاخ و موفّق الدّين يعقوب سامرى كتاب‌هاى درسى طبّ را به تكميل رساند و علوم حكمى و فلسفه را پيش شيخ شمس الدّين عبد الحميد خسروشاهى و اقليدس را پيش مؤيد الدّين العرضى خواند . در سال 1260 م . هنگام هجوم مغولان به دمشق به خاطر صلاحيّت و استعداد فنّى ابن القف براى هموطنانش بسيار مفيد واقع شد . بعد از آن چون‌كه الملك الظاهر بيبرس همهء مناطق شام را به تصرّف خود درآورد ، ابن القف به فرمان او چندين سال در قلعهء عجلون به خدمات طبّى مشغول شد . بالاخره مجددا به دمشق آمد و در آنجا طبيب مخصوص كاخ سلطنتى شد . در دمشق به عنوان پزشك شهرت فراوان كسب كرد و بدين‌طريق همهء زندگانىاش در مناطق شام و اردن سپرى شد .\r\nابن القف مجال يافت كه از مجالس درس دو استاد باكمال كه شارح قانون بودند و زندگانى خود را صرف مطالعهء قانون و تحقيق در معانى آن و توضيح و تدريس آن كرده بودند ، بهره‌مند شود . شوقى كه براى مطالعهء قانون در زمان دانشجويى در وى پديد آمده بود ، در محيط علمى دمشق بيشتر شد . او نه تنها حاشيه‌اى بر معالجات جلد سوم قانون\r\n\r\n","description":"","footnote":"","page_name":" 49 ","page_number":97},
  {"content":"\r\n\r\nنوشت بلكه كلّيّات را نيز در شش جلد شرح كرد . در نوشتن شرح قانون از شيوهء شارح قانون فخر الدّين رازى تقليد كرده است و در گفته‌هاى افضل الدّين خونجى و مناقشهء او با فخر الدّين رازى تحقيق كرده است . بر اعتراضات طبيب حاذق نجم الدّين منفاخ و پاسخ‌هاى آن نيز پرداخته و در اين باب كتابى مستقل نيز تأليف كرده است . علاوه بر نشان دادن بعضى از اشتباهات حواشى عراقى گزيده‌اى نيز از كتاب تنقيح القانون ابن جميع مصرى به عمل آورده است . بنابراين در اين شرح همهء شرح‌هاى پيشين مورد انتقاد قرار گرفته است . طبق نوشتهء مؤلّف كشف الظنون او اين كتاب را براى خزانهء كتب منصور محمّد بن قلاؤن به عنوان هديه تقديم كرده بود .\r\nابن القف در 53 سالگى در جمادى الاوّل 685 ه . / 1286 م . در دمشق وفات يافت . كتاب الشافى ، كتاب جامع الغرض ، مقالة فى حفظ الصحت و دفع المرض ، كتاب الاصول فى شرح الفصول لبقراط ، شرح اشارات ابن سينا و المباحث المغربيه از تأليفات ديگر اوست . او در كتاب الشافى بنا به مقدّمه‌اش علاوه بر كتاب‌هاى مستند ديگر ، قانون ابن سينا را به طور ويژه مأخذ خود قرار داده است . شرح فصول بقراط در اسكندريه در سال 1902 م . به چاپ رسيده است و نسخه‌اى از آن در كتابخانهء بلديهء اسكندريه موجود است . 2\r\n1\r\n\r\nابن العبرى\r\n\r\nشرح قانون\r\nجمال الدّين ابو الفرج غريغوريوس بن هارون ملطى سريانى معروف به ابن العبرى كه مورّخ و طبيب و فيلسوف و عالم الهى بسيار معروف بود در 623 ه . / 1226 م . در ملطيه به دنيا آمد و بعدا در اثر هجوم تاتارها در سال 1243 م . همراه پدرش به انطاكيه انتقال يافت . پدرش طبيبى ماهر و فيلسوف و از افراد بسيار بانفوذ ملّت خود بود . او\r\n\r\n","description":"","footnote":"","page_name":" 50 ","page_number":98},
  {"content":"\r\n\r\nعلاوه بر پدرش از استادان ديگر علوم الهى و رياضى و فلسفه آموخت . به زبان‌هاى يونانى و سريانى نيز آشنايى كامل داشت .\r\nاو با كليساهاى شهرهاى مختلف ارتباط داشت و در حومهء ملطيه اسقف بود و سرانجام به مقام والاى مذهبى جاثليق ارتقا يافت . او در دمشق نزد الملك الناصر احترام و عزّت فراوان داشت . وقتى در سال 1258 م . هلاكو بغداد را تصرّف كرد و سلطنت عباسى منقرض شد در سايهء عطوفت هلاكو قرار گرفت . در مراغهء آذربايجان در 685 ه / 1286 م . وفات يافت و جنازه‌اش را به موصل بردند و در دير مارمتى به خاك سپردند . شرح قانون ابن سينا ، تاريخ مختصر الدول ، رسالة فى النفس الانسانيه و خواصها از تأليفات اوست . تاريخ مختصر الدول از كتاب‌هاى مهم شمرده مىشود و در سال 1890 م . در بيروت به چاپ رسيده است . 2\r\n1\r\n\r\nعلاء الدّين قرشى\r\n\r\nشرح قانون و موجز القانون\r\nسيصد سال پيش از سروتس  ( Servetus Michael )  ( 1511 - 1553 م . ) و كولومبوس  ( Realdo Columbo )  ( 1559 م . ) جريان خون ريوى را كشف كرد .\r\nعلاء الدّين على بن ابى الحزم قرشى شافعى معروف به ابن نفيس كه او را جالينوس ثانى ناميده‌اند ، نامى است عظيم المرتبه بين مؤلّفان پزشكى و شارحان قانون . طاش كبرىزاده نوشته شده است كه در زمان خود در روى زمين هيچ‌كس در طبّ مانند او نبود . سبكى نوشته است كه : « پس از ابن سينا طبيبى بزرگتر از او متولّد نشده و تا جايى كه به معالجه مربوط است در اين كار بر ابن سينا برترى دارد . » او در قريهء قرش شام در حدود 607 ه . / 1210 م . متولّد شد . پس از فراگرفتن طبّ از استاد زمان مهذّب الدّين الدخوار و طبيب حاذق عمران اسرائيلى ( متوفّى 637 ه . / 1239 م . در حمص ) در دمشق به بيمارستان\r\n\r\n","description":"","footnote":"","page_name":" 51 ","page_number":99},
  {"content":"\r\n\r\nناصرى ( نه منصورى ) قاهره وابسته بود و در همان قاهره پس از شش روز مريضى در روز جمعه 11 ذيقعدهء 687 ه . / 1288 م . حدودا در 80 سالگى درگذشت . وى ازدواج نكرده بود و تمام املاك و كتاب‌هايش را به بيمارستان منصورى كه سه سال قبل از وفات او تأسيس شده بود وقف كرد .\r\nابن نفيس در طول زندگانىاش تدريس و تأليف را ادامه داد . از شاگردان او السديد الدمياطى و ابو الفرج اسكندرى و ابو الفرج بن صغير و امين الدّوله ابن القف و البدر حسن الرئيس و محمّد بن ابراهيم المعروف به ابن البرهان جرائحى و قاموس‌نگار العمرى ( 1301 - 1349 م . كه قاموس او در 27 جلد است ) در رأس قرار دارند . ابن ابى اصيبعه ( متوفّى در حدود 670 ه . / 1271 م . ) نيز كه مؤلّف كتابى دربارهء ترياق است از شاگردان اوست . اين مؤلّف قريب 24 كتاب ، علاوه بر شرح هر پنج جلد قانون ، كتاب معروف موجز القانون را نيز به يادگار گذاشته است . او در شرح تشريح قانون با جالينوس و ابن سينا مخالفت كرده و وجود مسامّات مرئى و غير مرئى بين دو بخش درونى قلب را انكار كرده و به افتخار كشف جريان خون ريوى نايل آمده است . عموما شارحان قانون دفاع و حمايت از آن كتاب را برگزيده‌اند و در هر مسئله شيخ الرئيس را مورد تأييد قرار داده و از او دفاع كرده‌اند . آنان حرف تازه‌اى نگفته‌اند و چنين احساسى نداشته‌اند كه در شرح‌هاى آنها جايى براى اضافه و تحقيق وجود دارد . علاء الدّين قرشى از اين روش كاملا مريدانه و مقلّدانه مستثنى است . شخصيّت نقّاد و محقّقانهء او در هر صفحه خودنمايى مىكند . حكيم غلام حسين كنتورى ( متوفّى 17 دسامبر 1918 م . ) گفته است كه هيچ مسأله‌اى در قانون نيست كه وى بر آن خدشه وارد نياورده باشد . درحالىكه آملى و گيلانى روشى در پيش گرفتند كه در دفاع از شيخ خود را ملزم دانسته‌اند كه به هر اعتراض قرشى پاسخى بدهند .\r\nدر اينجا تذكّر اين نكته خالى از لطف نخواهد بود . مىگويند كه حكيم على گيلانى\r\n\r\n","description":"","footnote":"","page_name":" 52 ","page_number":100},
  {"content":"\r\n\r\nيك‌بار به تب نوبهء چهار روزه مبتلا شد و پس از گذشت چندين روز بهبود حاصل نشد .\r\nشبى قرشى را در خواب ديد كه مىگفت : « بر من خرده مىگيريد ولى نتوانستيد تب ساده‌اى را درمان كنيد . درمانش اين است كه شب آلوبخارا را خيس كنيد و صبح آب صاف‌كردهء آن را بخوريد . » على گيلانى آب آلوبخارا را خورد و خوب شد . علاوه بر موجز و شرح قانون كتاب‌هاى مهم ديگر او از اين قرار است :\r\nكتاب الشامل فى الطبّ ، كتاب المهذّب فى الكحل ، كتاب المختار من الاغذية ، شرح فصول بقراط ( در كتابخانهء اياصوفيا نسخهء سال 687 ه . / 1288 م . يعنى سال وفات او موجود است . اين كتاب در ايران در 1298 ه . / 1881 م . و در هندوستان به چاپ رسيده است ) ، شرح تقدمة المعرفة ، تعليق على كتاب الاجنهء بقراط ، شرح تشريح جالينوس ، شرح مسائل حنين ابن اسحاق ( بدر الدّين محمود بن احمد العينى در عقود الزمان به آن اشاره كرده است و نسخه‌اى از آن در ليدن موجود است ، امّا بروكلمان در انتساب آن به او شك كرده است ) ، تفاسير العلل و اسباب الامراض ، كتاب الشافى ، رساله عوارض الاطفال ، جامع الدقائق فى الطبّ ، كتاب المواليد الثلاثه ، شرح الهداية ابن سينا ( منطق ) ، شرح اشارات ابن سينا .\r\nشرح كلّيّات قرشى نادر است و نگارنده يك نسخهء خطّى نفيس آن را پيش شادروان حكيم محمود احمد خان دهلوى ديده بود و در آن علاوه بر مهرهاى ديگر مهر « عنايت خان شاه جهانى 1042 » نيز ديده مىشد . در كتابخانهء دار العلوم ديوبند چهار جلد كامل شرح قرشى موجود است كه عبارت از شرح كلّيّات و شرح معالجات ( در دو جلد ) و شرح مفردات قانون است . در حيدرآباد شرح‌هاى معالجات نگهدارى مىشود . در كتابخانهء خدابخش پتنه جلد اوّل و جلد دوم وجود دارد و در جلد دوم مفردات مهر 1084 ثبت شده است . در طبّيه كالج دانشگاه اسلامى عليگره جلد سوم يعنى شرح بخش اوّل معالجات محفوظ است . در مجموعهء سبحان اللّه خان كتابخانهء مولانا آزاد نيز نسخه‌اى\r\n\r\n","description":"","footnote":"","page_name":" 53 ","page_number":101},
  {"content":"\r\n\r\nاز جلد سوم وجود دارد كه با بيان امراض جگر آغاز شده است . اين نسخه خوش‌خط است ، امّا سال كتابت ندارد . مجموعهء نگارنده با شرح‌هاى جلد سوم و چهارم و پنجم زينت يافته است . در مؤسّسهء تاريخ و تحقيق طبّ تغلق‌آباد جلد سوم و چهارم يعنى هر دو شرح معالجات وجود دارد . كتابخانهء رضا اين مزيّت را دارد كه در آن هر پنج جلد موجود است و از آن فقط شرح حميّات به عربى به چاپ رسيده است .\r\nقرشى اين افتخار را هم داشته است كه خلاصه‌اى بسيار جامع و خوب از قانون را به نام موجز القانون تهيّه كند . مقبوليّتى كه اين خلاصه بين كتاب‌هاى پزشكى به دست آورده ، كمتر از مقبوليّت خود قانون نيست و ازاين‌جهت كه كتاب جزو كتب درسى قرار گرفته ، از اوّل مورد توجّه بود و پزشكان دانشمند همّ والاى خود را در تدريس آن به كار برده‌اند . همانند قانون تدريس آن را نيز در صلاحيّت هر استادى نمىدانستند . مشتاقان فنّ براى تشريح و تفسير آن از راه‌هاى دور در محضر استادان زمان حضور پيدا مىكردند .\r\nتاريخ نام استادانى را كه در تدريس آن ممتاز بودند ثبت كرده است . دربارهء محمّد بن محمّد بن عبد اللّه بن احمد شمس الدّين بن الصغير ( متوفّى 10 شوال 823 ه . / 1420 م . ) آمده است كه او حافظ موجز و شرح آن بود . همچنين طبق نوشتهء الضّوء اللّامع سخاوى ، محمّد بن محمّد بن على بن عبد الكافى ( متوفّى 891 ه . / 1486 م . ) علاوه بر قرآن مجيد و بعضى كتاب‌هاى ديگر ، موجز را نيز از بر داشت .\r\nتعداد شرح‌هاى موجز را مىتوان از صفحات كتاب حاضر حدس زد . علاوه بر نسخه‌هاى خطّى بسيار زياد آن ، چاپ‌هاى متعدّد در چاپخانه‌هاى مختلف به عمل آمده است . در هند چاپ مولوى محمّد سليمان هراتى و روح الامين قديمى است و در 1828 م . در كلكته به چاپ رسيد . علاوه بر اين چاپ در سال 1278 ه . / 1861 م . از افضل المطابع دهلى و در 1871 م . در لكنهو و در 1905 م . با شرح كاشف الرموز احمد الدّين لاهورى در لاهور و در 1905 م . با شرح محمّد عبد الماجد خان و\r\n\r\n","description":"","footnote":"","page_name":" 54 ","page_number":102},
  {"content":"\r\n\r\nمحمّد عبد الرزاق در دهلى و بار دوم در 1906 م . كه با شرح همراه است در لكنهو چاپ‌هاى مهمّى از آن عرضه شده است . يك چاپ آن در 1268 ه . / 1851 م . به كوشش كاپيتان مقبول الدّوله ميرزا محمّد مهدى على خان بهادر و به فرمايش حكيم احمد رضا انجام گرفته بود . مطبعهء نولكشور نيز در 1304 ه . / 1887 م . چاپ خوبى از آن با تصحيح و تنقيح حكيم فضل احمد انصارى بيرون داده بود . 2\r\n1\r\n\r\nابن السويدى\r\n\r\nشرح موجز القانون\r\nرئيس الاطبّاء ابو اسحاق بن ابراهيم بن محمّد بن على بن طرخان انصارى دمشقى شافعى المعروف به عزّ الدّين ابن السويدى نخستين شارح موجز القانون است . او فقط سه سال پس از وفات صاحب موجز القانون در دمشق در شعبان 690 ه . / 1291 م .\r\nدرگذشت . در الدرر الكامنه سال وفات او 1211 م . نوشته شده كه درست نيست . برخى تاريخ تولّدش را 1237 م . نوشته‌اند و اين نيز بنا بر تحقيقات تاريخى درست نيست . ابن ابى اصيبعه كه معاصر و دوست اوست سال تولّدش را 600 ه . / 104 م . نوشته است .\r\nديگر اينكه عيون الانباء كه در سال 1245 م . تأليف شده و در آن به سويدى و كتاب او اشاره شده است . بديهى است كه اگر او در سال 1237 م . متولّد شده نمىتوانست در نه سالگى مؤلّف و طبيبى در اين حد و پايه باشد كه احوالش را در عيون الانباء درج كنند .\r\nاين طبيب يگانهء روزگار در دمشق در 600 ه . / 1204 م . متولّد شد . پدرش بازرگانى از سويداء ( حوران ) بود . سلسلهء نسب او به صحابى معروف انصارى حضرت سعد بن معاذ مىرسد . روابط دوستانه‌اى با پدر ابن ابى اصيبعه داشت . ابن ابى اصيبعه و ابن السويدى در مكتب پيش شيخ ابو بكر صقلى درس خواندند و بعد هر دو در مجلس درس حكيم مهذّب الدّين عبد الرحيم الدخوار شركت داشتند و روابط دوستى آن دو به\r\n\r\n","description":"","footnote":"","page_name":" 55 ","page_number":103},
  {"content":"\r\n\r\nمرور زمان كاستى نيافته است . او به سبب مهارت و توانايى در تشخيص و درمان بين طبيبان بيمارستان نورى دمشق محترم بود . به بيمارستان ديگر دمشق به نام باب البريد نيز وابسته بود . خدمات پزشكى قلعهء دمشق نيز به او محوّل شده بود . علاوه بر اين ، در مدرسهء الدخواريه هم تدريس مىكرد و براى كارهاى چهارگانهء خود حقّ الزحمهء جداگانه مىگرفت . سويدى جامع فضل و كمال بود . علاوه بر كمال در هر دو بخش علمى و عملى طبّ شاعر و اديب برجستهء زمان خود بود و در حسن كلام و علم معانى و بيان در بين معاصران ممتاز بود . شعرهاى فى البداههء او گواه بر مرتبهء والاى شاعرى اوست . خطّى بسيار زيبا و خوش داشت و به خاطر علاقهء شديد خود به قانون ابن سينا سه نسخهء آن را با خط خود نوشت . همچنين شرح منافع الاعضاء جالينوس تأليف ابن ابى صادق را شخصا استنساخ كرد و بر اثر اين نسخهء كتابت‌شده به خط وى دانشمندان شام اوّلين بار با اين كتاب آشنا شدند . به نظر مىرسد كه وى علاوه بر كتاب الباهر فى خواص الجواهر و كتاب التذكرة الهادية و الذخيرة الكافية فى الطبّ كتاب‌هاى ديگرى نيز داشته باشد ؛ چون بعد از ابن ابى اصيبعه ( متوفّى 668 ه . / 1269 م . ، عيون الانباء تأليف 643 ه . / 1245 م . ) 22 سال زنده بود و بايد در اين مدّت حتما كتاب‌هايى نوشته باشد چنان كه در عيون الانباء اشاره‌اى به شرح موجز او هم نشده است . كتاب التذكره كه به نام تذكرهء سويدى معروف است انتشار يافته است . حسن بزرگ اين كتاب اين است كه در آن براى درمان هر مرضى يك يا چند داروى مفرده تجويز شده است . به گفتهء ابن كثير پسرش الشيخ الرئيس بدر الدّين محمّد رئيس الاطبّاى ابو اسحاق ابراهيم علاوه بر حديث ، در طبّ برجستگى خاصّى داشت و در ربيع الاوّل 711 ه . / 1311 م . در باغ خود واقع در اشبيليه وفات يافت . 2\r\n\r\n","description":"","footnote":"","page_name":" 56 ","page_number":104},
  {"content":"\r\n\r\n1\r\n\r\nسعد الدّين فارسى\r\n\r\nشرح كلّيّات\r\nسعد الدّين فارسى از طبيبان قرن سيزدهم ميلادى به خاطر شرح كلّيّات قانون خود شايستهء سپاس ماست . در ميان دوازده شرحى كه قطب الدّين شيرازى در دست داشت ، شرح او نيز بود . تذكره‌نويسان با او به انصاف رفتار نكرده‌اند و شرح‌حال و ديگر تأليفات او در پردهء ابهام است و مطلبى دربارهء او به دست نمىآيد . 2\r\n1\r\n\r\nقطب الدّين شيرازى\r\n\r\nشرح كلّيّات\r\nقطب الدّين ابو الثناء محمود بن مسعود بن مصلح شافعى شيرازى در 634 ه . / 1236 م . در شيراز متولّد شد و از حكيمان و متكلّمان معروف ايران به شمار مىآيد . در اغلب علوم زمان خود و طبّ و نجوم و حكمت و موسيقى بىمانند بود و در شعر و ادب ذوق و سليقهء عالى داشت . پدرش ضياء الدّين مسعود بن مصلح كازرونى بقراط زمان و جالينوس عصر بود ، او در بيمارستان مظفّرى شيراز به عنوان كحّال شهرت فراوان كسب كرد . قطب الدّين محمود پس از پدرش در جاى او به مقام طبيب و كحّال در بيمارستان مظفّرى رسيد و در آن وقت فقط چهارده سال داشت . قطب الدّين پيش پدر طبيب و عموى دانشمندش كمال الدّين ابو الخير و شمس الملّة و الدّين محمّد بن احمد الكيثى و شمس كتبى و بعد از آن علّامهء وقت شرف الدّين لاكى بوشكانى كه در تدريس كلّيّات قانون و شرح جاهاى مشكل آن استاد بود ، درس خواند . مدّت‌ها در آذربايجان زندگى كرد و از مجالس درس خواجه نصير الدّين طوسى ( متوفّى 672 ه . / 1273 م . ) استفاده كرد و در كار رصدخانهء مراغه به او كمك كرد . هلاكو و اباقا به فضل و كمال او اعتراف مىكردند و اباقا او را بين شاگردان نصير الدّين طوسى از همه بهتر مىدانست .\r\n\r\n","description":"","footnote":"","page_name":" 57 ","page_number":105},
  {"content":"\r\n\r\nقطب الدّين بعدا به بلاد روم رفت و در آنجا با مولانا جلال الدّين رومى ملاقات كرد .\r\nدر روم مورد احترام بسيار قرار گرفت و مقام قضاى سيواس و ملطيه به او اعطا شد . به عنوان سفير ملك احمد به شام نيز رفت . ارغون نيز پس از قتل ملك احمد احترام او را حفظ كرد و پيش غازان خان نيز مقام و مرتبهء خاصّى داشت . او از زمان هلاكو خان تا زمان سلطان محمّد خدابنده دنيا را با نور دانش خود روشن مىساخت . پس از گذراندن مدّت مديدى در خراسان و تركيه و جاهاى ديگر در اواخر عمر به تبريز مراجعت كرد و در همين شهر در روز 14 رمضان 710 ه . / 1310 م . به ديار باقى شتافت . قطب الدّين طبعى ظريف داشت و شطرنج خوب بازى مىكرد . در نواختن چنگ مهارت داشت و به باده‌خوارى مىپرداخت . هدايا و ثروت‌هايى را كه از طرق مختلف به دست مىآورد براى شاگردان و حاجتمندان خرج مىكرد . براى نماز جماعت اهتمام مىورزيد و به حفظ قرآن توجّه مىداشت .\r\nمدّتى قبل از وفات به تدريس روى آورد و كشّاف و قانون و شفا و علوم ديگر را تدريس مىكرد . شخصيّت‌هاى معروفى مانند تاج الدّين ابو الحسن اردبيلى تبريزى ( متوفّى 746 ه . / 1345 م . ) و السيّد العبرى برهان الدّين از شاگردان او هستند . شرح كلّيّات قانون او بر مقام طبّى او گواه است و در بين شرح‌هاى قانون آن را بسيار بااهمّيّت تلقى كرده‌اند .\r\nدر تأليف آن از دوازده شارح پيشين و بسيارى از نويسندگان پزشكى كمك گرفته شده است . اين شرح ضخيم كه وى تأليف آن را در 682 ه . / 1283 م . آغاز كرده بود ، در سال 710 ه . / 1311 م . كه سال وفات اوست به پايان رسيد . دانشمند ايرانى سيّد صادق گوهرين سال تأليف را 674 ه . نوشته است كه درست نيست . اين كتاب را او به نام سعد الدّوله محمّد بن تاج الدّوله احمد الساوى ( متوفّى 711 ه . / 1312 م . ) معنون كرده است و به همين جهت نام آن را تحفهء سعديه گذاشته است . يكى از ويژگىهايش اين است كه در آن شرح فخر الدّين رازى مورد پذيرش واقع نشده است . شرح‌هايى كه در\r\n\r\n","description":"","footnote":"","page_name":" 58 ","page_number":106},
  {"content":"\r\n\r\nتأليف شرح كلّيّات مدّ نظر بوده‌اند عبارتند از : شرح فخر الدّين رازى ، شرح قطب الدّين مصرى ، شرح افضل الدّين محمّد بن نام‌آور خونجى ، شرح رفيع الدّين بن عبد الواحد جيلى ، شرح نجم الدّين نخجوانى ، شرح علاء الدّين قرشى ، شرح ابن القف ، شرح يعقوب سامرى ، شرح سعد الدّين فارسى و شرح اكمل الدّين نخجوانى .\r\nقطب الدّين شيرازى به بلاد خراسان رفت و از آنجا به عراق عجم و از آنجا به عراق عرب و بغداد و جز آن و از آنجا به بلاد روم سفر كرد . با دانشمندان و طبيبان ملاقات كرد و به تبادل نظر علمى پرداخت و از اطلاعات گرانبهايى كه از اين راه به دست آورد و تحقيقاتى كه به انجام رسانيد در تأليف شرح استفادهء كامل برد . در سال 681 ه . / 1282 م . به خدمت ملك مصر منصور قلاؤن رسيد و در آنجا فرصت يافت كه علاوه بر شرح‌هاى علاء الدّين قرشى و يعقوب بن غنائم سامرى و نجم الدّين منفاخ و ابو الفرج يعقوب بن اسحاق معروف به ابن القف ، پاسخ‌هاى سامرى به پرسش‌هاى نجم الدّين منفاخ ، تنقيح القانون ابن جميع مصرى كه در آن نظر شيخ مورد ترديد قرار گرفته است و همچنين ردّ حواشى عراقى تأليف امين الدّوله ابن تلميذ را مورد مطالعه قرار دهد . در كتابخانه‌هاى هند نسخه‌هايى از اين شرح در كتابخانه‌هاى سالار جنگ و كتابخانهء دولتى حيدرآباد و خدابخش پتنه و دار العلوم ديوبند و مولانا آزاد عليگره و كتابخانهء رضاى رامپور وجود دارد . يكى از نسخه‌هاى رامپور در سال 995 ه . / 1587 م . كتابت شده است . بخشى از اين شرح پيش شادروان شفاء الملك حكيم عبد اللطيف و بخشى ديگر پيش پسرعمويش حكيم عبد الحليم بود كه متأسّفانه هر دو از بين رفته‌اند . نسخه‌هاى خطّى آن در پاريس و بودليان و اسكوريال و كتابخانهء احمديهء حلب و نيز اياصوفيا نگهدارى مىشود .\r\nتأليفات مهم ديگر قطب الدّين عبارتند از : فتح المنان فى تفسير القرآن ( در حدود 40\r\n\r\n","description":"","footnote":"","page_name":" 59 ","page_number":107},
  {"content":"\r\n\r\nجلد ) ، مشكلات التفاسير ، شرح حكمت الاشراق شيخ شهاب الدّين سهروردى « 1 » ، غرّة التاج « 2 » ، شرح مختصر ابن الحاجب و شرح مفتاح ابن سكاكى . او در نجوم كتابى به يادگار گذاشته به نام التحفة الشاهيه و نهاية الادراك . نسخهء خطّى الطبّ الروحانى كه يكى از تأليفات اوست در كتابخانهء خالديهء اورشليم موجود است . رسالة فى البرص و رسالة فى بيان الحاجة الى الطب و آداب الاطبّاء و وصاياهم نيز از تأليفات اوست و نسخهء خطّى كتاب اخير در دار الكتب مصريه نگهدارى مىشود . 2\r\n1\r\n\r\nابو المجد بيضاوى\r\n\r\nشرح موجز القانون\r\nابو المجد بيضاوى طبيب و مؤلّف معروف حدودا براى همين زمان است و از نخستين شارحان موجز القانون به شمار مىرود . كتاب مهم ديگر او مختصر در علم تشريح است كه آن را به فارسى نوشته است . الگود فقط از كتاب اخير اطّلاع داشته و بر اساس آن نوشته است كه : « اين تأليف بعد از 1288 م . است چون ديده مىشود كه بيضاوى اغلب به ابن نفيس استناد مىكند . » از شرح موجز القانون بيشتر اين نظر تأييد مىشود كه زمان بيضاوى بعد از زمان ابن نفيس بوده است . 2\r\n\r\n\r\n","description":"","footnote":"\r\n( 1 ) - ترجمهء كتاب حكمة الاشراق شيخ شهاب الدّين سهروردى ( 549 - 587 ه . ) به زبان اردو به چاپ رسيده است و مترجم آن ياسين على نظامى است . شهاب الدّين سهروردى از شاگردان فخر الدّين رازى است .\r\nدر قرن هفتم هجرى بزرگى ديگر كه همنام او بود مىزيست كه از عارفان بلندمرتبه به شمار مىآمد . نام كامل او ابو حفص محمّد بن محمّد بود و سال وفات او 632 ه . است . در تصوّف كتاب عوارف المعارف را به يادگار گذاشته است . سعدى در بوستان به آن اشاره كرده است .\r\n( 2 ) - در زبان فارسى كتابى بلندپايه در حكمت تلقّى مىشود و به كوشش و تصحيح سيّد محمّد مشكوة در تهران به چاپ رسيده است .\r\n","page_name":" 60 ","page_number":108},
  {"content":"\r\n\r\n1\r\n\r\nفخر الدّين خجندى\r\n\r\nالتلويح الى اسرار التنقيح\r\nنجيب الملّة و الدّين فخر الدّين محمّد بن احمد بن ابو نصر خجندى از مؤلّفان اواخر قرن سيزدهم ميلادى است . سال وفات او معلوم نيست ، امّا در كتابش التلويح در موردى نوشته است كه : « من اين درمان را از مجد الدّين رازى در رمضان 702 ه . ( 1303 م . ) شنيده‌ام . » در جلد دهم معجم المؤلّفين سال وفاتش در اصفهان در 552 ه . / 1157 م . و التلويح الى اسرار التنقيح و تنقيح المكنون من مباحث القانون به عنوان دو كتاب جداگانه ذكر شده است ، امّا هر دو مطلب نقل‌شده درست نيست .\r\nخجندى به فرمايش شرف الدّوله منصور بن اسعد همدانى تحت عنوان التلويح الى اسرار التنقيح نقدى بر التصريح المكنون هبة اللّه ابن جميع نوشته است كه اين كتاب به نام تنقيح المكنون من مباحث القانون نيز معروف است . در اين كتاب نه تنها التصريح المكنون ابن جميع مورد انتقاد قرار گرفته ، بلكه اضافاتى نيز بر موضوعات اصل كتاب قانون ابن سينا انجام شده است . در صفحهء 217 جلد دوم كشف الظنون نام اين كتاب خجندى به صورت تنقيح غلق المكنون آمده است كه سبب اشتباه مىشود ، امّا از صفحهء 341 جلد اوّل كشف الظنون اين اشتباه رفع مىشود و در اينجا توضيح داده شده كه خجندى نخست نام اين خلاصه را تنقيح غلق المكنون گذاشت و سپس مجدّدا مطالبى بر آن افزود و آن را خلاصه كرد و آن‌گاه نام التلويح الى اسرار التنقيح بر آن گذاشت .\r\nجالب اينكه اگرچه صاحب كشف الظنون آن را در دو جاى جداگانه نام برده ولى نام مؤلّف كتاب التصريح المكنون را ننوشته است و غير از اين چيزى نگفته كه : « آن تأليف دانشمندى است . »\r\nنسخه‌هاى خطّى كتاب التلويح در كتابخانه‌هاى مؤسّسهء تاريخ و تحقيق طبّ تغلق‌آباد ، كتابخانهء ايالتى حيدرآباد ، نظاميهء طبّيهء كالج حيدرآباد ( ناقص الآخر ) و\r\n\r\n","description":"","footnote":"","page_name":" 61 ","page_number":109},
  {"content":"\r\n\r\nخدابخش محفوظ است . نسخهء پتنه در تاريخ 9 ربيع الاوّل 1213 م . كتابت شده است .\r\nدر كتابخانهء رضا ( رامپور ) يك نسخهء بسيار باارزش از سال ( 702 ه . / 1303 م . ) وجود دارد كه به خط خود مؤلّف است و از آن روشن مىشود كه سال تأليف كتاب 702 ه . و به نام تنقيح المكنون است . در همين كتابخانه نسخه‌اى ديگر به نام التلويح الى اسرار التنقيح وجود دارد . نسخه‌هاى خطّى آن در پاريس و واتيكان و فاتح ( استانبول ) و الجزائر نيز وجود دارد . خجندى در علم تشريح هم كار كرده است . يك نسخهء خطى به نام كتاب تشريح البدن كه داراى 94 صفحه است در كتابخانهء  National Botanical Garden  لكنهو محفوظ است .\r\nاز كتاب‌هاى ديگر او مختصر فى صناعة الطبّ نيز هست كه زينت‌بخش كتابخانهء ايالتى حيدرآباد است . خلاصهء بخش طاعون كتاب التلويح را كلوت بك در سال 1250 ه . / 1834 م . در جهاديه به چاپ رسانده است . 2\r\n1\r\n\r\nضياء الدّين شجائى\r\n\r\nحاشيهء قانون\r\nضياء الدّين بن بهاء الدّين شجائى از استادان طبّ است كه در قرن چهاردهم ميلادى فعّاليّت داشت . در سال 733 ه . / 1332 م . حاشيهء قانون را تأليف كرد . اين حاشيه براى شهاب الدّين بن فطلع تيمور نوشته شد . نسخهء خطّى آن در مشهد محفوظ است . 2\r\n1\r\n\r\nمحمود حمصى معروف به تاج الرازى\r\n\r\nامالى العراقية\r\nمحمّد بن يوسف شاگرد شيخ ابن سينا تلخيصى از كلّيّات قانون به نام الفصول الايلاقيه تهيّه كرده بود كه در ميان كارهاى مربوط به قانون مقام ويژه‌اى به دست آورد و\r\n\r\n","description":"","footnote":"","page_name":" 62 ","page_number":110},
  {"content":"\r\n\r\nدانشمندان متعدّد بر آن شرح‌هايى نوشتند و محمود بن على بن محمود حمصى معروف به تاج الرازى بين اين شارحان ايلاقى ممتاز است . اين طبيب هموطن محمّد بن زكرياى رازى شرح خود را به نام امالى العراقية فى شرح فصول الايلاقيه نوشته است . سال تأليف آن 735 ه . / 1335 م . است و نسخه‌اى از آن در برلين نگهدارى مىشود . 2\r\n1\r\n\r\nفخر الدّين اسفراينى\r\n\r\nقال اقول\r\nمحمّد بن على نيشابورى كه به نام فخر الدّين اسفراينى معروف است طبيب ماهر و معالج حاذق ايران بود . يكى از كارهاى علمى او قال اقول در شرح الفصول الايلاقية است كه آن را در سال 750 ه . / 1349 م . تأليف كرده بود و كتاب ديگرش الميامير فى الطبّ است . به نوشتهء هدية العارفين او در حدود 760 ه . وفات يافت . نسخه‌هاى خطّى شرح او در غوطا و ليپزيگ وجود دارد . 2\r\nدر زير تذكره‌اى از آن شارحان الفصول الايلاقيه مىآيد كه اطّلاعاتى دربارهء احوالشان به دست نيامده است .\r\n1\r\n\r\nسديد الدّين محمّد سمنانى\r\n\r\nقال اقول\r\nشرح ايلاقى او نيز قال اقول نام دارد و نسخهء خطّى آن در پاريس محفوظ است . 2\r\n1\r\n\r\nنداء بن عمران\r\n\r\nمنافع الناس\r\nنام شرح او منافع الناس است و نسخه‌اى از آن به خط مؤلّف در پاريس وجود دارد .\r\n\r\n","description":"","footnote":"","page_name":" 63 ","page_number":111},
  {"content":"\r\n\r\nجورج شحاته قنواتى نوشته است كه به ظنّ قوى اين مؤلّف همان بذا عاصى بن الحاج ندا است كه نسخه‌هاى خطّى كتاب منافع الناس او در كتابخانه‌هاى فيض اللّه و آصفيه موجود است و به زبان تركى هم ترجمه شده است . اين ترجمه نيز در كتابخانهء فيض اللّه محفوظ است . 2\r\n1\r\n\r\nابو الثناء مظفّر تبريزى\r\n\r\nالبسيط الواقى\r\nابو الثناء مظفّر بن امير الحاج بن مؤيّد تبريزى شرحى بسيار خوب به نام البسيط الواقى فى شرح مختصر الايلاقى نوشته است . 2\r\n1\r\n\r\nمحمّد بن محمّد طبيب\r\n\r\nمغنى الطبيب\r\nمحمّد بن محمّد ( حدودا 1005 ه . / 1596 م . ) شرحى بر ايلاقى به نام مغنى الطبيب المنتخب من التجاريب تدوين كرده است كه نسخهء خطّى آن در سبات محفوظ است . 2\r\n1\r\n\r\nابو سعيد بن ابو السرود اسرائيلى\r\n\r\nخلاصة القانون\r\nخلاصة القانون ابو سعيد بن ابو السرود اسرائيلى سامرى در ارتباط با فصول ايلاقى اهمّيّت دارد . شرح احوال اسرائيلى روشن نيست . جورج شحاته قنواتى به وجود نسخه‌اى از آن در كتابخانهء آصفيه اشاره كرده است . 2\r\n\r\n","description":"","footnote":"","page_name":" 64 ","page_number":112},
  {"content":"\r\n\r\n1\r\n\r\nمحمود بن عمر چغمينى\r\n\r\nقانونچه\r\nمحمود بن عمر چغمينى كه كنيه او ابو على و لقب وى شرف الدّين بود ( متوفّى 618 ه . 1221 م . ) طبيب بسيار معروف چغمين واقع در منطقه خوارزم و دانشمند طبّ و فلكيات است . او تلخيص قانون را كه تحت عنوان قانونچه تدوين كرده از نظر جامعيّت و حسن بيان در محافل پزشكى بسيار مقبول واقع شده است . اين تأليف ده مقاله دارد و نه تنها به عنوان يك كتاب لازم ابتدايى براى درس طبّ جاى خود را باز كرد ، بلكه پزشكان پژوهشگر سعى و كوشش را براى شرح و حاشيهء آن نيز مبذول داشته‌اند . به زبان‌هاى مختلف ترجمه شده و بارها به چاپ رسيده است .\r\nدر هند نسخه‌هاى متعدّد و باارزش قانونچه يافت مىشود . در مؤسّسهء تاريخ و تحقيق طبّ در دهلىنو نسخهء خطّى سال 1070 ه . / 1659 م . و در خدابخش نسخهء خطّى كتابت‌شده در سال 1114 ه . / 1702 م . نگهدارى مىشود . در كتابخانهء رضا ( رامپور ) يك نسخهء سال 1109 ه . / 1698 م . و نسخهء ديگر از سال 1145 ه . / 1732 م . نگهدارى مىشود . يكى از چاپ‌هاى متعدّد عربى چاپ نولكشور است كه در سال 1299 ه . / 1881 م . به چاپ رسيده . قديم‌ترين ترجمهء فارسى در سال 1782 م .\r\nدر كلكته به چاپ رسيد .\r\nاسامى كسانى كه دربارهء قانونچه كار كرده‌اند در اين كتاب جداگانه آمده است و در زير فقط از شرح‌هايى نام برده مىشود كه دربارهء آنها اطّلاعى به دست نيامده است .\r\nالملخص فى علم الهيئت مشهور به چغمينى كتاب مشهور اوست كه در هند از كتب درسى نظاميه است . 2\r\n\r\n","description":"","footnote":"","page_name":" 65 ","page_number":113},
  {"content":"\r\n\r\n1\r\n\r\nفاضل بغدادى\r\n\r\n[ نام مؤلّف تصريح نشده و او حدودا در . . . 
  ]\r\nنام مؤلّف تصريح نشده و او حدودا در سال 710 ه . / 1310 م . يعنى بلافاصله بعد از تأليف قانونچه آن را شرح كرده و به اين سبب افتخار دارد كه نخستين شرح قانونچه را فراهم آورده است . نسخه‌اى از آن در برلين محفوظ است . 2\r\n1\r\n\r\nمدين بن عبد الرحمن قصونى\r\n\r\n[ نسخهء خطّى شرح قانونچه مدين بن عبد . . . 
  ]\r\nنسخهء خطّى شرح قانونچه مدين بن عبد الرحمن قصونى در ليپزيگ محفوظ است . 2\r\n\r\nمؤلّف نامعلوم\r\n\r\n[ يك شرح قانونچه كه نام مؤلّف آن مجهول است . . . 
  ]\r\nيك شرح قانونچه كه نام مؤلّف آن مجهول است در كمبريج محفوظ است . اين شرح براى سلطان سليمان قانونى تأليف شده است .\r\n\r\nمؤلّف نامعلوم\r\n\r\n[ در اينجا بايد از يك شرح ديگر قانونچه . . . 
  ]\r\nدر اينجا بايد از يك شرح ديگر قانونچه نام برد كه در كتابخانهء رامپور نگهدارى مىشود . نام شارح معلوم نيست . آن را غلام محيى الدّين در سال 1238 ه . / 1822 م .\r\nكتابت كرده است .\r\n1\r\n\r\nسديد الدّين كازرونى\r\n\r\nشرح كلّيّات و شرح مفردات قانون و المغنى فى شرح الموجز\r\nسديد الدّين كازرونى مؤلّف معروف پزشكى است . از تاريخ دقيق وفات او اطّلاعى در دست نيست ، امّا او در سال 769 ه . / 1369 م . زنده بود . يكى از شاگردانش جالينوس بن محمود المطبّب الجيلى شرح مفردات را در تاريخ 22 ربيع الاوّل 769 ه .\r\n\r\n","description":"","footnote":"","page_name":" 66 ","page_number":114},
  {"content":"\r\n\r\nدر مدرسهء اورخان تبريز و در زمان حيات زندگانى كازرونى استنساخ كرده است .\r\nكازرونى در 745 ه . / 1344 م . تحت عنوان توضيحات قانون شرحى بر قانون نوشت .\r\nدر اين كتاب هر دو بخش كلّيّات و مفردات را شرح كرده است . نام شرح مفردات روضة الاطبّاء و جنة الالباء است . كازرونى در شرح كلّيّات خود شيوهء قطب الدّين شيرازى را برگزيده است و اضافات او بر آن ارزشمند است . او بخش تشريح قانون را نيز در آن شرح كرده است كه قطب الدّين شيرازى آن را بدون شرح گذاشته بود . آن پذيرش همگانى كه شرح موجز كازرونى به دست آورد نصيب توضيحات قانون نشد . شهرت كازرونى به خاطر المغنى فى شرح الموجز است كه به نام سديدى بيشتر معروف است . در كتابخانه رضا هر دوى شرح كلّيّات و شرح مفردات وجود دارد . در دار العلوم ديوبند و خدابخش پتنه توضيحات قانون يعنى فقط شرح كلّيّات و در دار الكتب مصريه شرح مفردات محفوظ است .\r\nسديد الدّين كازرونى ( متوفّى بعد از 769 ه . / 1369 م . ) در بين سه شارح معروف قانون كازرونى و آقسرائى و نفيسى ، نه تنها از لحاظ زمان برترى دارد بلكه در تشريح مباحث فنّى نيز ممتاز است . به خاطر بهترين توضيح و تشريح كلّيّات ادويه ، اين قسمت از كار سديدى به طور اخصّ جزو مواد درسى بوده است . كتاب المغنى نيز در سال 745 ه .\r\nبه اتمام رسيده است ، لذا من شك دارم كه ظنّ قوى توضيحات قانون كتابى جداگانه نيست و اين مطلب پس از مقابلهء اين دو كتاب روشن خواهد شد . از طرفى به سبب اينكه كتاب المغنى كتاب رايج درسى بود ، نسخه‌هاى خطّى فراوانى از آن يافت مىشود و از طرفى ديگر در انتشارات اوّليّه هند نام آن ذكر شده است . كازرونى در اين كار علاوه بر شرح‌هاى قطب الدّين شيرازى و قرشى از اطّلاعات استاد خود برهان الدّين الابرى استفاده كرده است . كامل الصناعة ، كتاب المائة ، نخبة العلاج ( ابن ابى صادق ) ، مختارات ابن هبل ، جامع ابن بيطار و كتاب التيسير ابن زهر از منابع خاصّ او بودند .\r\n\r\n","description":"","footnote":"","page_name":" 67 ","page_number":115},
  {"content":"\r\n\r\nسديدى را رحمان‌بخش تدوين كرد و در كلكته در 1828 م . به چاپ رسيد . چاپ ديگرى نيز در كلكته در 1249 ه . / 1832 م . با تصحيح مولوى عبد المجيد و مولوى غلام مخدوم و مولوى عبد اللّه انتشار يافت كه چاپ بسيار مهم سديدى است و در جاىجاى آن حاشيه‌هاى باارزشى تحرير يافته است . بويژه در توضيح پزشكان يونانى و نام‌هاى يونانى دقّت نظر زياد به عمل آمده است ، مثلا دربارهء اسقليناؤس نوشته است كه اين حكيم يونانى از حكيمان قيصر روم بود و به سبب غرق شدن كشتى به هلاكت رسيد .\r\nاو قبل از تولّد حضرت عيسى ( ع ) بود . در كتاب‌هاى يونانى نام او اسقليبدس ( اسقلبيادس ) آمده است . دربارهء واژهء ابيلميسيا ( ابليميا ) نوشته است كه مطابق كتاب‌هاى يونانى اين واژه ايپلپسيا ( صرع ) است .\r\nصاحب سديدى در خواص وج نوشته است كه اين غلظت طبقهء قرنيه و طبقهء عنبيه را رفع مىكند و در حاشيهء آن نوشته است كه شيخ در قانون فقط رقيق شدن غلظت طبقهء قرنيه را نوشته است و اشاره‌اى به عنبيه نكرده است . بنابراين شرف اضافه كردن تأثير ( و ج ) بر عنبيه را فقط شارح دارد . شقاقلوس را سقاقلوس و سفاقلوس نوشته به رسم الخط يونانى و به انگليسى  Sphcelos  نوشته است . فليغريوس را  Nomcnincerjum  ، فراينطس ( سرسام ) را ، غانغرايا را  ayypaiya  ، مانيا را  Mayia  ، ماليخوليا را ، ليثرغس را و همچنين واژه‌هاى يونانى مانند فلغمونى و باسليق و صافن و ماساريقا و قيفال ( حمى ) و سونوخس ( حمى ) و ليفوريا ( حمى ) و افيلوس و فريسموس و طريطاؤس ( غب مطلق ) را به خط يونانى نوشته است .\r\nيكى از چاپ‌هاى سديدى در سال 1294 ه . / 1878 م . به تصحيح و تحشيهء حكيم خواجه محمّد اشرف لكنهوى كه آن را مطبع ثمر هند در لكنهو به چاپ رسانده است .\r\nچاپ نولكشور آن در 1311 ه . / 1894 م . به تصحيح و اهتمام حكيم سيّد عابد حسين\r\n\r\n","description":"","footnote":"","page_name":" 68 ","page_number":116},
  {"content":"\r\n\r\nلكنهوى به چاپ رسيده بود . چاپ مطبعهء نامى لكنهو در سال 1307 ه . / 1890 م . نيز شايستهء ذكر است . از ميان نسخه‌هاى خطّى زياد نسخهء خطّى كهن آن در مؤسّسهء تاريخ و تحقيق طبّ تغلق‌آباد دهلىنو كه در سال 893 ه . / 1487 م . كتابت شده قابل ذكر است . در همين مؤسّسه نسخهء خطّى جلد اوّل و دوم سال 1005 ه . / 1596 م . محفوظ است . مجموعهء نگارنده نيز با يك نسخهء خطّى آن مزيّن است . از نسخه‌هاى متعدّد كتابخانهء رضا نسخه‌اى در سال 1165 ه . / 1751 م . نوشته شده است . 2\r\n1\r\n\r\nعلى بن عبد اللّه زين العرب مصرى\r\n\r\nشرح كلّيّات قانون\r\nعلى بن عبد اللّه معروف به زين العرب مصرى ، معاصر سديد الدّين كازرونى بود . اين طبيب عالىمقام در سال 770 ه . / 1368 م . وفات يافت . تنها شش سال پس از سديد الدّين كازرونى در 571 ه . / 1350 م . شرح كلّيّات قانون را به تكميل رساند . در شرح كلّيّات قطب الدّين شيرازى بخش تشريح و بعضى فصل‌هاى ديگر ناتمام مانده بود .\r\nزين العرب آن را تكميل و خلاصه‌اى از آن تدوين كرد . حكيم معزّ الدّين خان در حاشيهء معالجات قانون به آن اشاره كرده است . علاوه بر كشف الظنون ، در صفحات 21 - 22 جلد ششم فهرست الخديو نيز ذكرى از آن آمده است و نسخهء خطّى آن در مشهد محفوظ است . 2\r\n1\r\n\r\nمحمّد بن محمود آملى\r\n\r\nشرح كلّيّات و شرح تشريح و شرح ايلاقى\r\nشمس الدّين محمّد بن محمود آملى شيرازى دانشمند معروف شيعى عهد سلطان خدابنده ( 1304 - 1316 م . ) طبيبى فاضل بود و در فنّ مناظره ماهر . او با عالم معروف\r\n\r\n","description":"","footnote":"","page_name":" 69 ","page_number":117},
  {"content":"\r\n\r\nسنّى آن زمان قاضى عضد ايجى مناظره‌هاى دينى داشت .\r\nآملى فقط دو سال بعد از زين مصرى در محرم 753 ه . / 1352 م . كلّيّات قانون را شرح كرد . بنا به مقدّمه‌اش او در اين كار شرح قطب الدّين شيرازى را اساس قرار داده ، با مطالعات و تحقيق‌هاى خود مطالبى بر آنها افزوده است . اين كتاب را به نام فرمانرواى شيراز جمال الدّين ابو اسحاق بن محمود شاه ( متوفّى 758 ه . / 1357 م . ) ذكر كرده است ، امّا در نسخهء چاپى جمال الدّين محمّد بن المظفر ( متوفّى 765 ه . / 1363 م . ذكر شده است . آملى بلافاصله پس از تكميل شرح در 753 ه . / 1352 م . داعى اجل را لبيك گفت . علاوه بر شرح كلّيّات و شرح تشريح القانون كتاب نفائس الفنون فى عرائس العيون ( فارسى ) نيز از تأليفات اوست .\r\nشرح كلّيّات آملى با شرح كلّيّات على گيلانى در 1267 ه . / 1850 م . به نام جامع الشرحين در مطبع محمّد حسن لكنهو به چاپ رسيده است . در كتابخانهء رضا نسخه‌اى از آن وجود دارد كه در قرن دهم ميلادى كتابت شده است . نسخهء كتابخانهء خدابخش در 1055 ه . / 1645 م . براى طبيب دربار شاهجهان فتح اللّه شيرازى نوشته شده است . نسخه‌اى از آن نيز در كتابخانهء سليم آغا ( تركيه ) موجود است . آملى غير از شرح كلّيّات ، تشريح را نيز شرح كرده است . ابن سينا علاوه بر بخش كلّيّات جلد اوّل قانون ، در بخش معالجات جلد سوم قانون نيز دربارهء تشريح اعضاء نوشته است . آملى در اين شرح قسمت‌هاى تشريح هر دو جا را در يك‌جا جمع كرده است و براى مطالعهء ابن سينا در باب علم تشريح كتابى مهم است . نسخهء خطّى آن در مؤسّسهء تاريخ و تحقيق طبّ تغلق‌آباد محفوظ است . آملى همچنين شارح كلّيّات ايلاقى است . نسخه‌اى از شرح ايلاقى او در كتابخانهء دار العلوم ديوبند موجود است و نسخهء بسيار باارزش ديگر آن را در مؤسّسهء تاريخ و تحقيق طبّ تغلق‌آباد ديده‌ام و ويژگى اين نسخه در آن است كه از روى نسخه‌اى استنساخ شده كه آن را طبيب معروف نفيس بن عوض كرمانى با دست\r\n\r\n","description":"","footnote":"","page_name":" 70 ","page_number":118},
  {"content":"\r\n\r\nخود نوشته بود . نام كاتب عنايت اللّه بن عطاء اللّه بن شيخ محمّد شريف است . 2\r\n1\r\n\r\nشهاب الدّين لاهيجى\r\n\r\nشرح موجز\r\nشهاب الدّين بن محمّد لاهيجى البلبلى نيز از شارحان موجز است . صاحب كشف الظنون كتابش را شرحى خوب خوانده است . اين كتاب به سلطان قطب الدّين شاه انتساب يافته است . يك نسخهء خطّى آن در مؤسّسهء تاريخ و تحقيق طبّ تغلق‌آباد موجود است كه به دستور حكيم عبد اللّه بن محمّد تقى آن را در پيشاور در 1104 ه . / 1692 م . كتابت كرده‌اند . نسخهء خطّى كتابخانهء رضا در سال 1152 ه . / 1739 م .\r\nتحرير يافته است .\r\nدر كتابخانهء خدابخش پتنه نسخه‌اى از شرح موجز موجود است كه نام شارح آن معلوم نيست و در فهرست توصيفى اين كتابخانه ( چاپ 1910 م . ) كه مولوى عظيم الدّين احمد نوشته است ، وى اظهار نظر كرده است كه امكان دارد اين شرح متعلّق به شهاب الدّين باشد . فقط پس از مقابله با نسخهء رامپور يا دهلى مىتوان در اين مورد حكمى صادر كرد . 2\r\n1\r\n\r\nجمال الدّين آقسرائى\r\n\r\nحلّ الموجز\r\nسلسلهء نسب شيخ جمال الدّين محمّد بن محمّد بن محمّد بن فخر الدّين آقسرائى كه از بزرگان تركيه بود به فخر الدّين رازى ابن خطيب الرّى مىرسد . شيخ جمال الدّين تحصيلات طبّ و فقه را در مصر به پايان رسانده بود و مدّتى نيز در آماسيه سكونت داشت . همراه با تحقيق و كمال فنّ در حسن سيرت نيز بىمانند بود . او در مدرسهء قرامان\r\n\r\n","description":"","footnote":"","page_name":" 71 ","page_number":119},
  {"content":"\r\n\r\nكه به نام مدرسهء سلسله معروف بود تدريس مىكرد . مؤسّس مدرسه شرط كرده بود كه در اين مدرسه تنها كسى مىتواند مدرس باشد كه حافظ صحاح جوهرى و نيز در علوم ممتاز باشد . فقط آقسرائى داراى چنين شرايطى بود و جز او كسى نتوانست به عنوان استاد تعيين شود .\r\nتأليفات او در طبّ و فقه و حديث و تفسير و تصوّف گواه بر استعداد والاى اوست و اعتراضات على الكشاف زمخشرى ( تفسير ) ، شرح الايضاح فى المعانى و البيان قزوينى ، حاشيه على شرح ابن الساعاتى ، شرح غاية القصواى بيضاوى و غيره از جمله آنهاست . او در آقسرائى ( آق‌سراى به معنى كاخ سفيد ) در 775 ه . / 1373 م . وفات يافت . دربارهء دانشمند معروف سيّد شريف جرجانى ( 740 - 816 ه . ) آمده است كه او بنا به توصيه قطب الدّين رازى براى تحصيل پيش مبارك شاه منطقى از هرات عازم مصر شد . در راه شهرت آقسرائى را شنيده براى ملاقات با او به كرمان روانه شد ، ولى در راه بود كه خبر درگذشت او را شنيد و طبق برنامهء قبلى به مصر سفر كرد .\r\nحل الموجز از كتاب‌هاى معروف او در شرح موجز به شمار مىآيد . اين كتاب بارها چاپ شده است . در سال 1870 م . در دهلى و در 1877 م . در لكنهو به چاپ رسيده است . چهارمين چاپ آن از مطبع نولكشور در 1907 م . در سه جلد انتشار يافته بود .\r\nچاپ دوم آن در اين مطبعه در سال 1891 م . به عمل آمده بود . مطبعهء نامى لكنهو نيز در سال 1908 م . آن را چاپ كرده بود و قبل از چاپ‌هاى نولكشور مطبعه حاجى ولى محمّد نيز آن را به چاپ رسانيده بود . نسخه‌هاى خطّى آقسرائى نيز به طور عموم يافت مىشود . يك نسخهء رامپور در سال 961 ه . / 1554 م . و نسخهء ديگر در سال 1011 ه . / 1603 م . كتابت شده است . نسخهء سال 961 ه . را محمّد حسين الكمالى در مدرسهء الغ بيگ كتابت كرده است . يك نسخهء قديم‌تر آن ، كه در 941 ه . / 1534 م .\r\nكتابت شده ، در مؤسّسهء تاريخ و تحقيق طبّ تغلق‌آباد محفوظ است . 2\r\n\r\n","description":"","footnote":"","page_name":" 72 ","page_number":120},
  {"content":"\r\n\r\n1\r\n\r\nابن العتائقى\r\n\r\nشرح ايلاقى و التصريح فى شرح التلويح\r\nكمال الدّين عبد الرحمن بن محمّد بن ابراهيم العتائقى ( عتائق روستايى است در حلّه ) از دانشمندان حلّهء عراق است . او در سال 699 ه . / 1300 م . در حلّه متولّد شد و كتاب‌هاى درسى را پيش استادان محلّى خواند . علاوه بر طبّ ، فلسفه و تاريخ از موضوعات خاصّ او بود . وى قريب به بيست سال در ايران زندگى كرد و بيشتر در اصفهان ساكن بود . بعد از آن به نجف مراجعت كرد و در حدود ( 790 ه . / 1388 م . ) وفات يافت . بيشتر تأليفاتش خلاصه يا شرح تأليفات ديگران است . او از كارهاى مربوط به قانون ابن سينا نه تنها ايلاقى را شرح كرد ، بلكه وظيفهء شرح كتاب التلويح فخر الدّين خجندى را نيز به عهده گرفت . از تأليفات ديگر او : كتاب الاعمار ، الشهده شرح تقريب الزبده ( هيئت ) ، شرح صفوة المعارف ( هيئت ) ، شرح ديوان المتنبّى ، شرح نهج البلاغه ( جلد سوم آن در شعبان 780 ه . / 1378 م . به تكميل رسيد ) و مختصر تفسير على بن ابراهيم اند . 2\r\n1\r\n\r\nمحمّد بن عبد اللّه آقسرائى\r\n\r\nشرح قانون\r\nدر همين زمان وقتى جمال الدّين آقسرائى مشغول شرح موجز بود ، هموطن او محمّد بن عبد اللّه آقسرائى ( متوفّى حدود 800 ه . / 1397 م . ) سرگرم شرح قانون بود .\r\nنسخه‌هاى خطّى آن در ليدن ، بودليان و اسكوريال محفوظ است . 2\r\n\r\n","description":"","footnote":"","page_name":" 73 ","page_number":121},
  {"content":"\r\n\r\n1\r\n\r\nحسن بن ولى شفايى\r\n\r\nشرح قانونچه\r\nحسن بن ولى شفايى جيلى بهترين شرح را بر قانونچه نوشته است و اين كتاب به نام كاركيا ميرزا على بن كيا امير العلوى الحسينى فرمانرواى گيلان ( متوفّى 799 ه . / 1397 م . ) است . در كتابخانهء رضاى رامپور يك نسخهء خطّى از قرن يازدهم هجرى آن موجود است . آن را به شفايى بن ولى خان نيز نسبت داده‌اند . در سالار جنگ حيدرآباد و كتب‌خانهء سعيديهء حيدرآباد نيز نسخه‌هاى خطّى شرح قانونچهء ابن ولى حسنى و حسينى موجود است .\r\nجورج شحاته و سعيد نفيسى از شرح قانونچهء حسن حلبى نام برده‌اند . قنواتى از وجود نسخه‌اى از آن در ليدن خبر داده است . به نظر من اين جز مؤلّف نامبرده كسى ديگر نيست . 2\r\n1\r\n\r\nفضل اللّه تبريزى\r\n\r\nشرح موجز\r\nيكى از كارهاى فنّى فضل اللّه تبريزى ، طبيب دربار امير تيمور ( 1370 - 1405 م . ) شرح موجز است كه نشانگر ذوق علمى اوست . مؤلّفان متعدّد به اين شرح اشاره كرده‌اند .\r\nحكيم غلام امام نيز از شارحانى است كه آن را به عنوان مأخذ مورد استفاده قرار داده‌اند . 2\r\n1\r\n\r\nملّا يحيى فتاحى نيشابورى\r\n\r\nشرح قانونچه\r\nملا يحيى فتّاحى نيشابورى ( متوفّى 810 ه . / 1407 م . و طبق برخى روايات 832 ه / 1428 م . ) نيز بين شارحان قانونچه مقامى ممتاز دارد . نسخهء خطّى شرح او در\r\n\r\n","description":"","footnote":"","page_name":" 74 ","page_number":122},
  {"content":"\r\n\r\nپيشاور محفوظ است . 2\r\n1\r\n\r\nمحمّد الصّفير\r\n\r\nشرح موجز\r\nشمس الدّين محمّد بن محمّد بن عبد اللّه بن احمد الصّفير در روز 15 جمادى الاوّل 745 ه . / 1344 م . متولّد شد و فرصت يافت كه از محضر البهاء كازرونى استفاده كند .\r\nاو به عنوان مؤلّف و معالج معروف است . در روز دهم شوّال 823 ه . / 1420 م . وفات يافت . از حافظان موجز و شرح آن به شمار مىآيد . شرح موجز از تأليفات اوست . در معالجه مهارت فراوان داشت . 2\r\n1\r\n\r\nحسين بن محمّد استرآبادى\r\n\r\nشرح قانونچه\r\nحسين بن محمّد بن على استرآبادى از طبيبان حاذق بود و در سال 831 ه . / 1427 م . وفات يافت . او در هرات در سال 830 ه . / 1426 م . شرح قانونچه را براى امير مرتضى متوفّى 837 ه . / 1433 م . تأليف كرد . نسخه‌اى از اين شرح قانونچه در كتابخانهء رضاى رامپور موجود است و آن را محمّد عيسى راجگيرى در فرّخ‌آباد در 1150 ه . / 1737 م . كتابت كرده است . روى نسخه مهر محمّد نقى خان بن حكيم شكر اللّه خان ثبت شده كه سال 1191 ه . / 1777 م . را نشان مىدهد . نسخه‌اى از آن در كتابخانهء ديوان هند ( لندن ) نيز موجود است . 2\r\n\r\n","description":"","footnote":"","page_name":" 75 ","page_number":123},
  {"content":"\r\n\r\n1\r\n\r\nعلى بن كمال الدّين استرآبادى\r\n\r\nشرح قانون\r\nدر ارتباط با استرآباد اشاره به يك شخصيّت ديگر اين ديار يعنى على بن كمال الدّين محمود استرآبادى لازم است كه از احوال او اطّلاعاتى به دست نيامده . امكان دارد كه او جدّ حسين بن محمّد استرآبادى باشد . شرح قانون او براى كسانى كه در اين موضوع كار كرده‌اند جالب بوده است . حكيم ميرزا محمّد مهدى در حاشيهء معالجات سديدى به آن اشاره كرده است و در حاشيهء معالجات قانون تأليف حكيم معزّ الدّين خان نيز به آن استناد شده است . 2\r\n1\r\n\r\nسعد اللّه\r\n\r\nشرح قانون\r\nسعد اللّه نيز از جملهء شارحان قانون است كه از احوال وى اطّلاعى در دست نيست .\r\nحكيم ميرزا مهدى در حاشيهء معالجات سديدى به شرح قانون وى اشاره كرده است . 2\r\n1\r\n\r\nعزّ الدّين و جمال الدّين\r\n\r\nشرح قانون\r\nعزّ الدّين رازى و جمال الدّين مطهّر حلّى از جملهء شارحان ايرانى قانون هستند كه مؤلفان عربى شرح‌هاى آنان را ذكر نكرده‌اند . سعيد نفيسى از شرح‌هاى اين دو ياد كرده است . 2\r\n1\r\n\r\nبرهان الدّين نفيس\r\n\r\nنفيسى\r\nبرهان الدّين نفيس بن عوض بن جمال الدّين حكيم المطبّب الكرمانى از طبيبان قرن\r\n\r\n","description":"","footnote":"","page_name":" 76 ","page_number":124},
  {"content":"\r\n\r\nپانزدهم ( ميلادى ) ايران است . شهرتى كه او به عنوان شارح كسب كرده كمتر كسانى از آن آگاهى دارند . او موجز القانون قرشى و كتاب الاسباب و العلامات نجيب الدّين سمرقندى را شرح كرده است و از جملهء مؤلّفانى است كه كتاب‌هايشان مورد قبول عام واقع شده‌اند . برهان الدّين نفيس در سمرقند طبيب مخصوص سلطان الغ بيگ بود . هر دو كتاب او شرح موجز نفيسى و شرح اسباب و علامات از كتاب‌هاى مهم و معتبر و در موضوع خود پرارزش تلقّى مىشوند . وى شرح اسباب را در سمرقند در آخر صفر 827 ه . / 1423 م . به تكميل رساند و آن را به حضور ميرزا الغ بيگ بن شاهرخ ( متوفّى 853 ه . / 1449 م . ) تقديم كرد كه خود در هيئت مهارت زيادى داشت . بدين طريق اسباب و علامات پس از دويست سال شرحى نصيبش شد كه شهرت و عظمت اصل كتاب را به جايى رساند كه پيش از آن كسب نكرده بود . عموما اين شرح را كتاب اصل مىدانند . اين كتاب نه تنها در زمرهء كتاب‌هاى بىمانند در معالجات شمرده مىشود ، بلكه از زمان تأليفش تا به امروز كتاب مهم درسى است و شهرت اسباب و علامات بر همين اساس است . « 1 » او در اين شرح تمام مطالب را بسيار محقّقانه و خوب بيان كرده است .\r\n\r\n\r\n","description":"","footnote":"\r\n( 1 ) - علاوه بر برهان الدّين نفيس ، يكى از طبيبان فاضل هند سيّد محمّد عابد سرهندى ( متوفّى 1151 ه . / 1739 م . ) نيز اسباب و علامات را شرح كرده است و شرح اسباب او در محافل پزشكى باارزش تلقّى مىشود . اين كتاب به نام شهنشاه هند ناصر الدّين ابو الفتح محمّد شاه ( 1719 - 1748 م . ) تأليف شده . در رامپور نسخه‌اى از آن كه در 1160 ه . / 1747 م . كتابت شده موجود است . محمّد حسين بن معصوم خان بن محمّد محسن يزدى بقراط خان ( متوفّى 1144 ه . / 1731 م . ) شرح اسباب برهان الدّين نفيس را بررسى انتقادى كرده است . نسخهء اين شرح ناياب عربى به نام تنقيح الاسباب و العلامات در رامپور محفوظ است و آن به نام نظام الملك آصف‌جاه اوّل ( متوفّى 1161 ه . / 1748 م . ) تقديم شده است . حكيم شريف خان دهلوى تحت عنوان فوائد الشريفيه دربارهء شرح اسباب بررسى كرده است و نسخه‌هاى آن فراوان است .\r\n","page_name":" 77 ","page_number":125},
  {"content":"\r\n\r\nهمچنين شرح نفيسى در ميان شرح‌هاى موجز كتابى مستقل شمرده شده است و بويژه بخش مربوط به كلّيّات در كتاب‌هاى نظريات و فلسفهء طبّ مهم تلقّى شده است . اين شرح در كرمان آغاز شده بود و در سمرقند در ذى الحجّهء 841 ه . / 1438 م . به تكميل رسيد و به نام ميرزا الغ بيگ به پايان رسيده است . پس از تكميل كتاب ، نفيس بن عوض چند ماه بيش زنده نماند و در سمرقند در 842 ه . / 1439 م . راهى ملك عدم شد . بعضى سال وفاتش را بعد از 852 ه . / 1448 م . نوشته‌اند .\r\nاز معجم المؤلّفين اطّلاع پيدا مىكنيم كه او كتابى ديگر به نام شرح الامراض الجزئية من كتاب فصول ابقراط نيز نوشته است . در بين تعداد زياد نسخه‌هاى خطّى ، يك نسخهء نادر خطّى علم الادويّه و معالجات نفيسى در مؤسّسهء تاريخ و تحقيق طبّ تغلق‌آباد موجود است . اين نسخهء خطّى را يكى از شاگردان نفيس با خط خود نوشته است كه در 841 ه . / 1438 م . كتابت شده است . در اهمّيّت اين نسخهء خطّى همين بس كه سال تأليف آن نيز همين سال است . جاى شگفتى نيست اگر اين نسخه براى خود مؤلّف نوشته شده باشد . در همين كتابخانه نسخه‌اى ديگر از آن موجود است كه مهر كتابخانهء اورنگ زيب را دارد . در بين نسخه‌هاى موجود در كتابخانهء رضا نسخهء 1160 ه . / 1747 م .\r\nنسخهء قديم‌تر است .\r\nنفيسى چندين بار چاپ شده و از چاپ‌هاى قديم چاپ لكنهو در سال 1865 م . و چاپ كانپور در 1872 م . صورت گرفته است . در لكنهو در 1895 م . چاپ خوبى از آن به عمل آمده است . 2\r\n\r\n\r\n","description":"","footnote":"\r\n- در كتابخانهء رضا حاشيه‌اى بر شرح اسباب از نظر اينجانب گذشته كه نام حاشيه‌نويس معلوم نيست ، امّا تأليف آن بعد از فوائد الشريفيه است ؛ چون در اين كتاب ارجاعاتى به آن شده است .\r\n","page_name":" 78 ","page_number":126},
  {"content":"\r\n\r\n1\r\n\r\nمحمود بن احمد امشاطى\r\n\r\nالمنجز\r\nمظفّر الدّين ابو الثناء محمود « 1 » بن احمد بن حسن بن اسماعيل بن يعقوب العينى ( العينتابى ) الامشاطى الحنفى در قاهره در سال 812 ه . / 1409 م . و به روايتى ديگر در 810 ه . متولّد شد . او پس از تكميل علوم دينى به تحصيل طبّ پرداخت و در شمار بااستعدادترين طبيبان درآمد و به مقام رئيس الاطبّاء رسيد . او در جامع طولون و منصوريه به عنوان استاد طبّ ممتاز بود . چندين بار به دمشق مسافرت كرد و سعادت حج بيت اللّه را به دست آورد و مدّتى نيز در آنجا اقامت كرد . به گفتهء جلال الدّين سيوطى ( نظم العقيان فى اعيان الاعيان ) در مساحت و صنعة النفط مهارت داشت و در فنون حرب و قتال نيز استاد بود . در قاهره در ربيع الاوّل 902 ه . / 1496 م . درگذشت . با سخاوى روابط دوستانه داشت . وى نجابت و طبع نيكوى او را ستوده است .\r\nاو موجز را به نام المنجز شرح كرده است . صاحب كشف الظنون نوشته است كه شرح او بسيار طولانى و در دو جلد است . نسخه‌هاى آن در دار الكتب مصريه و كتابخانهء فاتح و پاريس موجود است . خوشبختانه اين شرح حجيم در هند در سالار جنگ حيدرآباد محفوظ است . يك كتاب او به نام تأسيس الصحة شرح اللمحة امين الدّوله نيز زينت‌بخش كتابخانهء رضا در هند است . كتاب كراسه او در طبّ براى مسافرت بسيار سودمند است . به ظنّ قوى اين همان رساله‌اى است كه الاسفار فى حكم الاسفار نام دارد . القول السديد فى اختيار الاماء و العبيد و شرح النقاية فى فروع الفقه الحنفى نيز از تأليفات اوست . 2\r\n\r\n\r\n","description":"","footnote":"\r\n( 1 ) - در كتاب حجة الحق ابن سينا نام او را محمّد بن احمد نوشته است .\r\n","page_name":" 79 ","page_number":127},
  {"content":"\r\n\r\n1\r\n\r\nغياث الدّين نيشابورى\r\n\r\nشرح موجز\r\nغياث الدّين نيشابورى در سال 890 ه . / 1485 م . شرح بسيار خوبى براى موجز القانون نوشته است . نسخهء خطّى آن در مؤسّسهء تاريخ و تحقيق طبّ تغلق‌آباد محفوظ است . اين نسخه ازاين‌جهت نيز اهمّيّت زياد دارد كه كتابت آن در هرات در شوّال 910 ه . / 1501 م . يعنى فقط بيست سال بعد از تأليف شرح انجام گرفته و نام كاتب ، صوفى محمّد بن بيگ حسن است . حكيم ميرزا مظفّر حسين خان ( متوفّى 5 فوريه 1881 م . ) در كتابش هداية الاطبّاء ( فارسى ) از كتابى به نام شرح موجز غياثى ياد كرده است كه مىتواند منظور از آن علاوه بر شرح غياث الدّين نيشابورى ، شرح غياث الدّين محمّد سبزوارى نيز باشد ، مشروط بر اينكه اين دو شخصيّت‌هاى جداگانه‌اى باشند و من گمان مىكنم كه هر دو نام يك نفر باشد . 2\r\n1\r\n\r\nغياث الدّين بن محمّد سبزوارى\r\n\r\nشرح موجز\r\nغياث الدّين بن محمّد بن هبة اللّه سبزوارى از طبيبان عهد صفوى است . دكتر سايرل الگود كتابش ، مرآة الصحّت ( به فارسى ) ، را ذكر كرده است و دربارهء پدرش محمّد بن هبة اللّه نوشته است كه او مؤلّف كتابى به نام زبدهء قوانين علاج ( به فارسى ) است . مرآت الصحّت تأليف 1490 م . است و به نام سلطان بايزيد ثانى نگارش يافته است . نسخهء خطّى زبدهء قوانين علاج كه در لندن نگهدارى مىشود تاريخ كتابتش 871 ه . / 1466 م . است و الگود معتقد است كه اين نسخهء مؤلّف است و به عبارت ديگر ، اين نخستين نسخهء اين كتاب است كه به پسرش اعطا كرده است . نسخه‌هاى اين كتاب در هند ، در رامپور و مدراس ، موجود است . غير از زبدهء قوانين ، رسالهء علاء الدّين بن هبة اللّه\r\n\r\n","description":"","footnote":"","page_name":" 80 ","page_number":128},
  {"content":"\r\n\r\nسبزوارى به نام در معالجات امراض بدن « 1 » تأليف 1466 م . نيز هست .\r\nدر مؤسّسهء تاريخ و تحقيق طبّ تغلق‌آباد نسخه‌اى از شرح موجز محفوظ است كه نام شارح آن محمّد بن علاء الدّين هبة اللّه سبزوارى قيد شده و طبق آن به نام غياث طبيب معروف است . از اين امر روشن مىگردد كه نام‌هاى كامل اين دو نفر در واقع از اين قرار است : غياث الدّين محمّد بن علاء الدّين محمّد بن هبة اللّه سبزوارى . غياث الدّين و علاء الدّين كنيه است و محمّد نام هر دو . در ايران كنيه متداول بود و مردم به جاى نام اصلى با كنيه معروف بودند . من اكنون مىپذيرم كه محمّد بن محمّد طبيب بايزيد ثانى ، كه ذكرش خواهد آمد ، همين شخص است . در اين مورد مطالعهء هر دو نسخهء شرح موجز و شرح قانونچه محفوظ در تغلق‌آباد لازم است .\r\nغياث بن محمّد از ايران به تركيه رفته طبّ را فراگرفت و از محضر استادانى چون على الصدر اصفهانى و شرف الدّين صابونى استفاده كرد . در تركيه براى مدّت مديد خدمات طبّى انجام داد . در اواخر زندگانيش به ايران مراجعت كرد و شايد در اصفهان و به گمان قوى در شيراز مطب باز كرد . نسخهء خطّى شرح موجز تغلق‌آباد در سال 941 ه . / 1534 م . كتابت شده است . 2\r\n1\r\n\r\nمحمّد بن محمّد\r\n\r\nشرح قانونچه\r\nمحمّد بن محمّد پزشك مخصوص بايزيد ثانى سلطان عثمانى ( 886 تا 918 ه . / 1481 م . تا 1512 م . ) بود . در مؤسّسهء تاريخ و تحقيق طبّ تغلق‌آباد يك نسخهء\r\n\r\n\r\n","description":"","footnote":"\r\n( 1 ) - در موزهء بريتانيا نسخهء خطّى آن موجود است ، بر طبق فهرست‌نويس نام او چنين است : محمّد علاء الدّين بن هبت اللّه سبزوارى المدعو به غياث طبيب .\r\n","page_name":" 81 ","page_number":129},
  {"content":"\r\n\r\nناقص الآخر شرح قانونچه ( مقالهء ثانيه فى التشريح ) وجود دارد و از آن نام شارح به دست نمىآيد ، ولى چون اين شرح در زمان سلطان بايزيد خان بن سلطان محمّد خان بن مراد خان نوشته شده ، لذا معتقدم كه اين شرح از محمّد بن محمّد است كه طبيب سلطان بايزيد بود و افتخار نوشتن شرح قانونچه را پيدا كرده است . چنان كه در ذيل غياث بن محمّد سبزوارى نوشته‌ام امكان زيادى وجود دارد كه در پرتو تحقيق ثابت شود كه اين دو شخصيّت يك نفر بوده‌اند . اين حرف را هنگامى مىتوان با اطمينان كامل گفت كه نسخه‌هاى موجود در تغلق‌آباد مقابله شوند و فعلا اين كار امكان ندارد ، چون نسخه‌هاى خطّى آنجا به خاطر يك شكايت مهروموم شده است و هرچه سعى كردم نتوانستم به آن دسترسى پيدا كنم . همچنين توضيح بعضى جزئيات دربارهء اين كتاب را به مقابلهء نسخه‌هاى رامپور موكول كرده‌ام و اين به خاطر سهل‌انگارى نيست و متأسّفانه بخش نسخه‌هاى خطّى آنجا نيز چند سال است كه تعطيل است و علاقه‌مندان از مطالعهء نسخه‌هاى خطّى آنجا محروم‌اند . نسخه‌اى از شرح قانونچه محمّد بن محمّد در گوتا نيز وجود دارد . 2\r\n1\r\n\r\nابو عبد اللّه فضل بن ابو نصر\r\n\r\nشرح موجز\r\nابو عبد اللّه فضل بن ابو نصر بن عبد اللّه از طبيبان دانشمند قرن پانزدهم ( ميلادى ) است .\r\nاو در سال 913 ه . / 1507 م . موجز را شرح كرده و به نام اميرزاده محمّد تقديم داشته است . نسخهء خطّى آن در مشهد نگهدارى مىشود . 2\r\n\r\n","description":"","footnote":"","page_name":" 82 ","page_number":130},
  {"content":"\r\n\r\n1\r\n\r\nعبد الباسط بن خليل حنفى\r\n\r\nشرح قانونچه\r\nزين الدّين عبد الباسط بن خليل بن شاهين ملطى حنفى معروف به ابن الوزير در بين دانشمندان اواخر قرن پانزدهم ( ميلادى ) مقامى برجسته دارد . افتخار تأليف شرح قانونچه نصيب او شده است . وى علاوه بر طبّ در تاريخ و فقه حنفى نيز به خاطر كارش معروف است . در ملطيه در سال 844 ه . / 1440 م . متولّد شد و در دمشق و قاهره تحصيلاتش را انجام داد . او در اثر بيمارى سل در 920 ه . / 1514 م . وفات يافت .\r\nالروض الباسم فى حوادث العمر و التراجم ، نيل الامل فى ذيل الدول ( ذيل تاريخ ذهبى ) و غاية الشمول فى سيرة الرسول و غيره از تأليفات اوست . نسخهء خطّى شرح قانونچه در منچستر نگهدارى مىشود . 2\r\n1\r\n\r\nابن مبارك قزوينى\r\n\r\nشرح موجز\r\nحكيم شاه محمّد بن مبارك شاه بن محمّد هروى معروف به حكيم شاه قزوينى از شاگردان علّامه جلال الدّين دوانى ( متوفّى 1502 م . ) است و فقط طبيب نيست ، بلكه مفسّر و فيلسوف و متكلّم معروف هم هست . او از يك خانوادهء معروف طبيبان بود و از قزوين به مكّهء مكرّمه رفت و در آنجا يك سال اقامت داشت . مولى ابن المؤيد پيش سلطان بايزيد خان ثانى ( 1481 - 1512 م . ) ذكرى از فضل و كمال او به ميان آورد و سلطان او را به قسطنطنيه دعوت كرد و در ازاى خدمات طبّى او روزانه 120 درهم مستمرّى تعيين كرد . پس از به سلطنت رسيدن سلطان سليم خان ( 1512 - 1520 م . ) تقرّب بيشترى نزد سلطان يافت و منصبى بلند به او داده شد .\r\nدر معجم المؤلّفين جلد 11 ، ص 101 محمّد قزوينى و در صفحه 170 همين جلد\r\n\r\n","description":"","footnote":"","page_name":" 83 ","page_number":131},
  {"content":"\r\n\r\nمحمّد حكيم شاه قزوينى به عنوان دو شخصيّت جداگانه ياد شده‌اند ، درحالىكه هر دو نام‌هاى يك نفر است . بعضى او را ابو المبارك محمّد نيز ناميده‌اند . وى در عهد حكومت ابو المظفر سلطان سليمان شاه بن سلطان سليم خان ( 1520 م - 1566 م . ) شرح موجز را تأليف كرد . اين شرح حدودا ششصد صفحه دارد .\r\nابن المبارك بر طبق نوشتهء هدية العارفين در 928 ه . / 1521 م . وفات يافت . در معجم المؤلّفين سال وفات او 920 ه . آمده است و ديگران سال 925 ه . / 1519 م . را نوشته‌اند . هيچ تاريخى قبل از 1520 م . نمىتواند درست باشد چون شرح موجز به نام سلطان سليمان انتساب يافته و او در سال 1520 م . بر تخت سلطنت نشسته است . تأليفات ديگر او عبارتند از : تفسير قرآن ( از سورهء نحل تا آخر قرآن ) ، كتاب ربط السّور و الآيات ، حواشى على تهافة المولى خواجه‌زاده ، حاشيه على شرح عقائد النسفى تفتازانى ، حواشى على شرح العقائد العضديه للدوانى ، شرح ايساغوجى ، كشف الحقائق شرح كافيه ابن الحاجب و ترجمهء فارسى حيوة الحيوان و ميرى و غيره .\r\nيك نسخهء خطّى شرح موجز در كتابخانهء رضاى رامپور است كه در 1125 ه . / 1713 م . كتابت شده است و آن را عمر بن عبد الرزّاق ، طبيب دوم دار الشفاى سليمانيه قسطنطنيه كتابت كرده است . اين نسخه در ملكيت طبيب اوّل دار الشفاى مكّه نيز بوده است و روى آن امضاى سال 1145 ه . / 1733 م . او موجود است . مسيح الملك حكيم اجمل خان طى اقامتش در رامپور فرصت پيدا كرده كه هم كتابخانهء ايالتى را مرتّب كند و هم كتاب‌هاى باارزش را مطالعه كند . از جمله كتاب‌هايى كه مورد توجّه خاصّ او قرار گرفتند ، اين شرح نيز هست . او در سال 1334 ه . / 1915 م . كتاب را براى استنساخ از روى آن داده بود . اين نسخهء استنساخ شده زينت‌بخش مؤسّسهء تاريخ و تحقيق طبّ تغلق‌آباد است . اين نسخه تا امراض معده در جلد اوّل است . اطّلاع داريم كه علاوه بر رامپور ، نسخه‌اى از آن در برلين نيز موجود است . 2\r\n\r\n","description":"","footnote":"","page_name":" 84 ","page_number":132},
  {"content":"\r\n\r\n1\r\n\r\nلطف اللّه مصرى\r\n\r\nالتشريح فى شرح التلويح و ترويح الارواح\r\nفخر الدّين خجندى كتاب انتقادى خود تنقيح المكنون ( نام ديگر آن التلويح الى اسرار التنقيح است ) را در انتقاد از التصريح المكنون ابن جميع مصرى نوشته بود كه از نظر تلخيص كتاب التصريح نيز كوششى موفّقيّت‌آميز بود و لطف اللّه مصرى ( متوفّى 931 ه . / 1524 م . ) اين تلخيص انتقادى را شرح كرد و آن را التصريح فى شرح التلويح نام نهاد . لطف اللّه مصرى در اين كتاب حاشيه‌هايى را كه عبد اللطيف بغدادى پس از ابن جميع نوشته بود نيز مورد بررسى قرار داده است . كتاب ديگر خواجه لطف اللّه ابن سعد الدّين محمّد در همين رديف ترويح الارواح است و در مقدمهء آن مىنويسد : « من پس از فراغت از آراستگى شرح تلويح تنقيح المكنون من مباحث القانون اين كتاب را نوشته‌ام . » در ترويح الارواح علاوه بر اسباب و علامات و معالجه ، برخى از جاهاى قانون حل شده و معانى و كلام آن مورد شرح قرار گرفته است . اين كتاب در عهد وزير سعد اللّه تأليف شده است . يك نسخهء خطّى آن در مجموعهء نگارنده موجود است كه در سال 1261 ه . / 1845 م . كتابت شده . نسخهء موجود در خدابخش پتنه در 1114 ه . / 1702 م . كتابت شده است . نسخه‌هاى خطّى آن در كتابخانهء رضا و كتابخانهء ديوان هند نيز موجود است . شرح تشريح قانون لطف اللّه مصرى با حواشى عبد اللطيف بغدادى در مشهد موجود است . 2\r\n1\r\n\r\nعبد الفتّاح حسينى لاهورى\r\n\r\nفتّاحى\r\nعبد الفتّاح بن سيّد اسماعيل حسينى از دانشمندان ممتاز هند است . او در لاهور سكونت داشت . در سال 945 ه . / 1538 م . كار شرح قانونچه را تحت عنوان\r\n\r\n","description":"","footnote":"","page_name":" 85 ","page_number":133},
  {"content":"\r\n\r\nفتّاحى انجام داد . در رامپور نسخه‌اى از آن كه در سال 1094 ه . / 1682 م . كتابت شده ، موجود است و آن را حكيم مهدى كتابت كرده است . علاوه بر كتابخانهء ايالتى و نظاميهء طبّيه كالج حيدرآباد در پتنه نيز نسخه‌اى از آن موجود است . تصادف عجيبى است كه حكيم ابو الفتح گيلانى نيز بلافاصله پس از عبد الفتّاح قانونچه را با همين نام فتاحى شرح كرده است . احقاق التجربه نيز يكى از تأليفات عبد الفتّاح حسينى است كه در آن نسخه‌هاى متعدّدى را از قول استادش حكيم على شيرازى نقل كرده است . نسخهء خطّى اين كتاب در كتابخانهء ايالتى حيدرآباد موجود است . 2\r\n\r\n[ مؤلف نامعلوم 
  ]\r\n\r\nزبدة الجامع و القانون فى الادوية المفردة\r\nحدودا در همين زمان كتابى تحت عنوان زبدة الجامع و القانون فى الادوية المفردة تأليف شده كه مؤلّف آن معلوم نيست . در اين كتاب مفردات قانون ابن سينا و جامع ابن بيطار گردآورى شده است و لذا جامع اين دو كتاب است . در آن سندهاى ابن بيطار را حذف كرده است و بويژه داروهايى را بيان كرده است كه با وجود شهرت آنها در قانون حذف شده بود . نسخه‌اى از آن در كتابخانهء سلطان احمد ثالث در تركيه موجود است و آن را عبد الرحمن بن المؤيّد در قسطنطنيه در سال 918 ه . / 1512 م . كتابت كرده است .\r\n\r\n[ مؤلف نامعلوم 
  ]\r\n\r\nكتاب المجموع\r\nاين كتاب كه مشتمل است بر شرح ادويهء مفردهء قانون ( جلد دوم ) و ادويهء مركّبهء قانون ( جلد پنجم ) و نام آن را به مناسبت مفردات و مركبات كتاب المجموع گذاشته‌اند ، در مؤسّسهء تاريخ و تحقيق طبّ دهلى محفوظ است . نام شارح معلوم نيست . به گمان قوى از\r\n\r\n","description":"","footnote":"","page_name":" 86 ","page_number":134},
  {"content":"\r\n\r\nقرن هفدهم است و بويژه در مطالعهء علم الادويه مقام مهمّى دارد . اين نسخه در ملكيت خانوادهء شريفى بوده است و روى شرح جلد پنجم مهر سال 1121 ه . / 1709 م .\r\nحاذق الملك اوّل حكيم اكمل خان ، پدر حكيم شريف خان ثبت است ، در يك جا حاشيه‌اى به خط حكيم اجمل خان نوشته شده است .\r\n\r\n[ مؤلف نامعلوم 
  ]\r\n\r\nشرح مفردات قانون\r\nدر اينجا همراه با كتاب المجموع بايد از يك شرح ديگر مفردات قانون نيز ياد كرد .\r\nنسخهء خطّى نادر اين شرح جلد دوم قانون در كتابخانهء رضاى رامپور است . نام شارح معلوم نيست . در ارتباط با مفردات علاوه بر منابع ديگر از جامع المفردات الادوية و الاغذيه ابن بيطار مطالب زيادى افزوده شده است . از مطالعهء آن روشن مىشود كه اين شارح قبل از اين ، جلد اوّل قانون را نيز شرح كرده است . اين نسخهء خطّى در سال 1195 ه . / 1781 م . نوشته شده است و كاتب آن سراج احمد بن مرشد مجدّدى رامپورى ( متوفّى 1230 ه . / 1815 م . ) است كه مردى فاضل و خداشناس بود .\r\nسير المرشدين از تأليفات اوست . در نسبنامهء خاندان مجدّدى تأليفات متعدّد ديگر نيز وجود دارد .\r\n1\r\n\r\nغرس الدّين بن ابراهيم حلبى\r\n\r\nحاشيهء نفيسى\r\nشيخ غرس الدّين بن ابراهيم بن شيخ شهاب الدّين حنفى در حلب متولّد شد و كتاب‌هاى مختلف را پيش شيخ حسن السيوفى خواند و بعد از آن براى تكميل علم به دمشق رفت و در آنجا درس طبّ را پيش رئيس الاطبّاء ابن مكّى خواند . وى در طلب و\r\n\r\n","description":"","footnote":"","page_name":" 87 ","page_number":135},
  {"content":"\r\n\r\nجستجوى علم به قاهره رسيد و از عالم جليل ابن عبد الغفّار علوم حكمى و رياضى و ديگر علوم عقلى را آموخت و در حديث و علوم دينى به شاگردى شيخ المفسّرين قاضى زكريا درآمد و اين‌گونه در علوم و فنون مختلف يكتاى روزگار شد . وقتى آوازهء فضايل او به سلطان قاهره رسيد آرزوى ملاقات وى كرد و او را سخت گرامى داشت و استاد فرزندش كرد . در اين بين جنگى شديد بين سلطان مصر و سلطان روم درگرفت و سلطان مصر غورى به قتل رسيد و پسرش و شيخ غرس الدّين به اسارت گرفته شدند . چون ايشان را به حضور سلطان سليم خان بردند ، سلطان با ملايمت و احسان رفتار كرد و هنگامى كه از مصر به روم مراجعت كرد ، ابن الغورى و شيخ غرس الدّين نيز در قسطنطنيه اقامت داشتند . حضور شيخ در آنجا موجب ترويج علوم و معارف شد و تعداد زيادى از مردم از محضر ايشان استفاده كردند . وى در سال 971 ه . / 1564 م . وفات يافت . در تعليم و افاده مرجع بزرگى بود و در طول تمام زندگانىاش مستمرّى سلطان را قبول نكرد و تا جايى كه امكان داشت از ارباب قدرت پرهيز كرد . وسيلهء درآمد او مطب وى بود ، شعر خوب مىسرود و در ادب و ان شاء به درجه‌اى رسيده بود كه وقتى قصيدهء ميميهء مفتى ابو السعود به خدمت ايشان رسيد ، خطبهء سينيه نوشت كه در آن ابيات متعدّد سينيه نيز شامل است و بدين‌سان در نثر و نظم هر دو در هر كلمه حرف سين را به كار برده است .\r\nتأليفات او علم الفرائض و علم الفلكيات مشتمل است بر تفسير و ادب . از كتاب‌هاى طبّى وى فقط حاشيه على شرح النفيسى يافت مىشود . از تأليفات ديگر او التذكره فى علم الحساب ، شرح الفرائض ، حاشيه على فلكيات ، شرح المواقف و حاشيه على تفسير بيضاوى قابل ذكر است . حاجى خليفه سال تأليف شرح نفيسى او را 971 ه . / 1564 م .\r\nنوشته است و بنا به گفتهء ابن العماد سال وفات او هم همين سال است . 2\r\n\r\n","description":"","footnote":"","page_name":" 88 ","page_number":136},
  {"content":"\r\n\r\n1\r\n\r\nعماد الدّين محمود شيرازى\r\n\r\nشرح تشريح القانون و شرح قانونچه\r\nعماد الدّين محمود شيرازى از لحاظ علم و فنّ و استادى شخصيّتى است جاودان و در تاريخ روابط علمى و طبّى هند و ايران نامى است هميشه به يادماندنى . سلسلهء شاگردى هر دو خانواده عالىمرتبهء طبيبان هند يعنى خانوادهء شريفى دهلى و خانوادهء عزيزى لكنهو به او مىرسد . خواجه خاوند محمود جدّ اعلاى خانوادهء شريفى شرف شاگردى او داشت . همين‌طور حكيم محمّد يعقوب لكنهوى با چند واسطه شاگرد اوست و در حلقه‌هاى ميانى مير محمّد باقر فرزند دانشمند عماد الدّين قرار دارد .\r\nعماد الدّين محمود بن قطب الدّين مسعود بن عماد الدّين محمود بن فخر الدّين محمّد بن احمد بن حسين بن على الطبيب ، پزشكى حاذق ، مؤلّفى بلندپايه و استادى بىمانند بود . در بين شاگردان او نام طبيبان معروف ديده مىشود و علاوه بر خواجه خاوند محمود ، طبيب فاضل عهد اكبر شاه ، ابو الفتح گيلانى ( متوفّى 997 ه . / 1588 م . ) جزو آنان است . قاضى نور اللّه شوشترى مؤلّف مجالس المؤمنين نيز شاگرد او بود . در عهد صفوى غياث الدّين منصور شيرازى پس از عماد الدّين شيرازى در ايران شهرت فراوان كسب كرد . طبيب عهد اكبر شاه ، فتح اللّه شيرازى هم شاگرد غياث الدّين بود . در بين شاگردان فتح اللّه شيرازى طبيبى بىمانند همچون على گيلانى نيز بود كه استاد حكيم صدرا بود .\r\nعماد الدّين محمود در حدود 1515 م . متولّد شد . تاريخ تولّد و تاريخ وفات او را توانسته‌اند از روى تأليفاتش با تأليفات مؤلّفان ديگر تعيين كنند . مثلا قاضى بن كاشف الدّين حموى در رسالهء فادزهر نوشته است كه او پيش عماد الدّين درس خوانده است و وفات حموى در 1664 م . روى داده است . همچنين عماد الدّين در رسالهء چوب چينى خود از نور اللّه نام برده است و نور اللّه در رسالهء چوب چينى خود به\r\n\r\n","description":"","footnote":"","page_name":" 89 ","page_number":137},
  {"content":"\r\n\r\nعماد الدّين استناد كرده است و از اينجا روشن مىشود كه هر دو مؤلّف معاصر بودند .\r\nنور اللّه نوشته است كه او تأليف چوب چينى را در 947 ه . / 1540 م . به اتمام رسانده است . بنابراين عماد الدّين بايستى در بخش اعظم قرن شانزدهم ( ميلادى ) زنده بوده باشد .\r\nمحمّد باقر فرزند عماد الدّين متخصّص امراض چشم بود و با دربار شاه عباس ارتباط داشت . او براى پادشاه كتابى در معالجهء امراض عادى چشم تأليف كرده بود و شاه اين كار را زمانى سفارش كرده بود كه در سال 1602 م . اصفهان را براى حمله به تبريز ترك مىكرد و حكيم باقر همراه او بود .\r\nعماد الدّين محمود شاگرد صدر الدّين محمّد طبيب اصفهانى و خواجه جمال الدّين محمود شيرازى بود . پس از فراگرفتن طبّ به دربار فرماندار شروان عبد اللّه خان استاجلو وابسته شد . به دلايلى استاجلو اعتماد بر او را از دست داد و به خاطر قصور كوچكى او را يك شب درون استخرى سرد نگه داشتند و او با خوردن مقدار زيادى از ترياك جان خود را نجات داد . بعد از اين اتّفاق شبانه به مصرف ترياك عادت كرد و سرانجام در منافع و مضرّات ترياك كتابى تأليف كرد . در مشهد شفاخانه‌اى متّصل به حرم حضرت امام رضا ( ع ) تأسيس شده بود و در آن زائران و افراد ديگر را معالجه مىكردند . او پس از كناره‌گيرى از استخدام عماد الدّين استاجلو از جانب شاه طهماسب صفوى به اين آستانه وابسته شد و به قول خودش در آنجا فرصت و فراغتى به دست آورد و با وجود كمبود منابع كتابى دربارهء آتشك نوشت .\r\nعماد الدّين همچنين طبيب شاه اسماعيل صفوى بود و در حدود 1000 ه . / 1592 م . وفات يافت . او مؤلّف كتاب‌هاى بسيارى است و نسخه‌هاى خطّى آن در داخل و خارج از كشور يافت مىشود و همهء آنها به چاپ نرسيده است . كتاب‌هايى كه توانسته‌ايم از طريق كتابخانه‌ها دربارهء آن اطّلاعاتى به دست آوريم به قرار زير است :\r\nشرح تشريح القانون : شرحى مفصّل‌تر از اين دربارهء بخش تشريح قانون ابن سينا نوشته\r\n\r\n","description":"","footnote":"","page_name":" 90 ","page_number":138},
  {"content":"\r\n\r\nنشده است . در كتابخانهء دار العلوم ديوبند دو جلد حجيم آن محفوظ است و در سرمايهء قديم علم تشريح از نظر حجم و ضخامت اين دو جلد برترى دارد . روى اين دو جلد شرح محمود بن مسعود شيرازى نوشته شده است . در نگاه اوّل انسان گمان مىكند كه شرح شارح معروف قانون ( قطب الدّين ) محمود بن مسعود شيرازى ( متوفّى 710 ه . / 1310 م . ) است ، امّا پس از مطالعهء شرح اين اشتباه زايل مىشود . شارح در جلد اوّل ، سال تكميل آن را دوشنبه 26 شعبان 973 ه . / 1566 م . نوشته است و در جلد دوم ، تاريخ اتمام آن 6 محرّم 974 ه . / 1566 م . تحرير يافته است ، درحالىكه شرح قطب الدّين شيرازى در 710 ه . / 1310 م . تأليف شده و لذا بين اين دو حدودا دويست و پنجاه سال فاصله است . هر دو جلد اين شرح در كتابخانهء رضا نيز موجود است . اهمّيّت نسخهء رامپور در اين است كه فقط يازده سال پس از تأليف شرح در 984 ه . / 1576 م . كتابت شده است كه زمان حيات شارح است . آن را عبد اللّه بن حافظ على مشهدى براى ابو القاسم فتح اللّه حسينى استنساخ كرده است ، و امضاى او در نسخه موجود است .\r\nعماد الدّين قانونچه را نيز شرح كرده است و اين شرح نادر است . نسخه‌هاى خطّى آن در كتابخانهء رضاى رامپور و كتابخانهء مولانا آزاد در عليگره موجود است . از كتاب‌هاى ديگر او رسالهء افيون ، رسالهء آتشك ، رسالهء اطريلال ، رسالهء فادزهر معدنى ، رسالهء چوب چينى ، رسالهء ياقوتى ، رساله در باب قلع آثار ، رساله در باب سموم ، رساله امراض در صبيان ، صحيفة الشفاء ، المركبات الشاهية و رسالهء ينبوع فى الطب و غيره است . 2\r\n1\r\n\r\nداود انطاكى\r\n\r\nمختصر القانون و شرح قانون ( منظوم )\r\nشيخ داود بن عمر انطاكى به خاطر كتاب بسيار مشهور ادويهء مفردهء خود تذكرهء اولو الالباب در جهان طبّ مقامى و الا دارد . در مجموعهء عربى مفردات كتابى معتبر تلقّى\r\n\r\n","description":"","footnote":"","page_name":" 91 ","page_number":139},
  {"content":"\r\n\r\nمىشود و سبب خاصّ شهرت مؤلّف است . داود بن عمر در فوعه ( انطاكيه ) متولّد شد و سپس با پدرش به انطاكيه رفت و در آنجا پرورش يافت و بزرگ شد . او از آنجا به آناطولى و دمشق سفر كرد و بالاخره به قاهره رسيد و در قاهره اقامت دائمى اختيار كرد .\r\nداود علاوه بر طبّ در ادبيات ، رياضى ، فلسفه و علوم حكمى وحيد عصر و نادرهء روزگار بود . با زبان يونانى آشنا و حافظ قرآن بود . همزمان با درس و تدريس در مدرسهء ظاهريهء قاهره در بيمارستان به معالجه مىپرداخت . شاگرد دانشمندش الخفاجى مىگويد كه : « فضيلت طبّى و مهارت او به جايى رسيده بود كه نه چشم مانند او را ديده و نه گوش همانند او را شنيده است . » مهارت زيادى در تشخيص نبض داشت . هرگاه براى تشخيص مرض دست بر نبض مىگذاشت ، حالات بدن براى او به گونه‌اى كشف مىشد كه انسان در شگفتى مىماند . روايت مىكنند كه شريف حسن به برادرانش گفت كه نبض خود را به او نشان دهند . يكى از برادران دستش را جلو برد . انطاكى پس از ملاحظهء نبض گفت كه اين دست پادشاه نيست . بعد از آن برادر ديگر دستش را جلو برد و انطاكى پس از ديدن نبض او هم همين حرف را زد . سپس شريف حسن دست خود را جلو برد و انطاكى آن را دست پادشاه خوانده به وسيلهء نبض احوال او را كشف كرد . نبض‌شناسى و استادى او براى همه شگفت‌آور بود . انطاكى در 66 سالگى در مكّهء مكرّمه به علّت خوردن انگور به مرض اسهال دچار شد و در سال 1008 ه . / 1599 م . وفات يافت . بعضىها سال وفاتش را 1005 ه . / 1596 م . و برخى 1011 ه . و عدّه‌اى حدود 990 ه . نوشته‌اند .\r\nصاحب كشف الظنون به استناد صاحب خلاصة الاثر سال 1008 ه . نوشته است كه مؤلّفان ديگر نيز آن را تأييد كرده‌اند . شيخ عبد العزيز زمزمى ، رئيس مؤذّنان مكّه ، گفته است كه اميران مكّه فضيلت علمى داود انطاكى را بسيار مىستودند و براى او احترام فراوانى قايل بودند . انطاكى در مورد قانون دو نوع كار كرده است ، يكى خلاصهء آن را كه به نام مختصر القانون در بين اختصارات قانون كار باارزش است فراهم كرده و ديگر\r\n\r\n","description":"","footnote":"","page_name":" 92 ","page_number":140},
  {"content":"\r\n\r\nشرح قانون را به شعر درآورده است . اين كار نادر در طبّ منظوم واقعا مغتنم است كه ضمنا روشن مىكند كه شارح شاعر بزرگى بوده است .\r\nاز كتاب‌هاى ديگر او النزهة المبهجة فى تشحيذ الاذهان و تعديل الامزجة است كه در حاشيهء تذكرهء اولو الالباب از مطبعهء ميمنيهء مصر در 1324 ه . / 1906 م . در دو جلد به چاپ رسيده است . اين كتاب در واقع خلاصهء تذكره است كه او براى سهولت مردم تدوين كرده بود . بغية المحتاج فى الطبّ ، قواعد المشكلات ، لطائف المنهاج فى الطبّ ، استقصاء العلل ، او در مقدّمه اولو الالباب به شافى الامراض و العلل اشاره كرده است .\r\nطبقات الحكماء ، مجمع المنافع البدنيه ، رساله ما يتعلق بالسفر من المسائل الطبيه ، الفيه فى الطب ، التحفة البكريه فى احكام الاستحمام الكلية و اجزئية و نزهة الانسان ( الاذهان ) فى اصلاح الابدان نيز از كتاب‌هاى اوست .\r\nدر مجموعهء سبحان اللّه خان كتابخانهء مولانا آزاد عليگره رساله‌اى از انطاكى به نام تشريح العظام موجود است ولى تأليفى جداگانه نيست بلكه قسمت تشريح نزهة المبهجه است . نسخهء خطّى رسالهء حمام در كتابخانهء سوهاج است . كتاب او غاية المرام در فلسفه و الهيات كه در روز 21 ذىقعده سال 5 احمدشاهى مطابق 1161 ه . / 1748 م . نوشته شده ، در كتابخانهء ملّى گياه‌شناسى  ( Natoinal Botanical Library )  لكنهو موجود است . زينة الطروس فى احكام العقول و النفوس ، مختصر اسواق الاشواق للبقاعى نام تزئين الاسواق ، شرح قصيدة النفس لابن سينا ، غاية المرام فى تحرير المنطق و الكلام و رساله فى علم الهيئة و غيره از تأليفات اوست . 2\r\n1\r\n\r\nحكيم على گيلانى\r\n\r\nشرح قانون\r\nعلى گيلانى جالينوس الزمانى ، خواهرزادهء حكيم الملك شمس الدّين گيلانى و شاگرد\r\n\r\n","description":"","footnote":"","page_name":" 93 ","page_number":141},
  {"content":"\r\n\r\nفتح اللّه شيرازى در طبّ و رياضى مهارت زياد داشت و در 962 ه . / 1554 م . متولّد شد . علوم نقلى را پيش شيخ عبد النّبى بن شيخ احمد گنگوهى خواند . در عهد اكبر شاه به قلّه‌هاى رفيع شهرت رسيد . در اوايل وقتى كه در دربار اكبر شاه حضور يافت ، اكبر شاه براى امتحان كردن او سه قاروره ( ادرار ) پيش او گذاشت . او با مهارت تمام هر سه را درست تشخيص داد و از ميان آنها يكى قارورهء انسان بود و ديگرى از گاو و سومى از الاغ . بر اثر اين كار اكبر شاه كمال طبّى او را بسيار ستود . ثروت و احترام و اعتمادى كه او نزد اكبر به دست آورد نصيب هيچ‌يك از طبيبان آن روزگار نشد . افراد خانوادهء سلطنتى نيز تحت معالجهء او قرار مىگرفتند .\r\nوقايع متعدّد معالجهء اكبر شاه در تاريخ‌ها ثبت شده است . شيخ فريد بهكرى در تذكرة الخوانين يك مورد معالجهء اكبر را ذكر كرده است . حكيم على در مرض موت اكبر نيز معالج او بود . در حقّ او مورّخان ستم عجيبى روا داشته‌اند ، نه تنها او را مسئول معالجهء نادرست و مرگ اكبر قلمداد كرده‌اند بلكه دربارهء استادش فتح اللّه شيرازى نيز نوشته‌اند كه او در اثر اشتباه حكيم على در معالجه به كام مرگ رفت . او در تب محرّقه ( تب شديد و سوزان ) به او هليم خورانده بود .\r\nحكيم على در 1002 ه . / 1593 م . در لاهور حوضى بسيار عجيب ساخته بود كه در وسط آن اتاقى بود كه درهاى باز داشت ، امّا آب نمىتوانست به درون آن برود و از اينجا معلوم مىشود كه او دربارهء فشار آب و باد تا چه حد استادى و مهارت داشته است . با وجود پيشرفت علوم امروز نيز انجام اين كار آسان نيست . اكبر شخصا براى ديدن آن حوض رفته بود . مير حيدر على از حوض حكيم على تاريخش را درآورده بود . حكيم على ، حوضى نظير آن در 1016 ه . / 1607 م . در آگره ساخته بود كه جهانگير به همراه مصاحبان خود به ديدن آن حوض رفته بود .\r\nحكيم على به سبب هوش و دانش خود به صدارت ايالت بيهار منصوب شده بود . در\r\n\r\n","description":"","footnote":"","page_name":" 94 ","page_number":142},
  {"content":"\r\n\r\nسال 1580 م . وظيفهء سفارت على عادل شاه به وى محوّل شد . على عادل شاه با احترام فراوان از او استقبال كرد ولى به علّت فوت ناگهانى عادل شاه ناچار شد به دهلى بازگردد .\r\nاكبر او را در اكتبر 1585 م . به عنوان سفير پيش فرمانرواى كشمير ، يوسف شاه فرستاده بود . حكيم على دو ماه در سرىنگر اقامت داشت و روز 13 دسامبر 1585 به حسن ابدال مراجعت كرد . در سال 1596 م . اكبر شاه منصب هفت‌صدى و لقب جالينوس الزمان به وى اعطا كرد . در زمان جهانگير به منصب دوهزارى رسيد . در روز جمعه 5 محرّم 1010 ه . / 1609 م . وفات يافت . به نوشتهء مآثر الامرا ساليانه شش هزار روپيه براى كمك پزشكى به مستمندان وقف كرده بود .\r\nعلى گيلانى بعد از علاء الدّين قرشى دومين شارحى است كه افتخار شرح كامل قانون نصيب وى شده است . شرح كلّيّات او با شرح كلّيّات آملى در سال 49 - 1848 م . به نام جامع الشرحين به چاپ رسيده است . شرح معالجات ناياب است . من در مجموعهء شفاء الملك حكيم عبد اللطيف و حكيم محمود احمد خان دهلوى شرح معالجات وى را ديده بودم . نسخهء اخير با خطى بسيار زيبا و در قطعى بزرگ در 994 صفحه بود و هر صفحه 57 سطر داشت .\r\nدر طبّيهء كالج عليگره فقط شرح كلّيّات و در مؤسّسهء تاريخ و تحقيق طبّ دهلىنو شرح كلّيّات و مفردات و در خدابخش پتنه مجلّدات اوّل و سوم و چهارم و پنجم ( كلّيّات معالجات و قرابادين ) موجود است . در كتابخانهء دار العلوم ديوبند كه شرح‌هاى متعدّد قانون نگهدارى مىشود ، شرح قرابادين قانون ( جلد پنجم ) گيلانى را نيز ديده‌ام . اين شرح در كتابخانه‌ها و در دست طبيبان مختلف موجود بوده است و روى آن چندين مهر به چشم مىخورد . يكى از مهرها از على مظفّر خان از امراى دربار محمّد شاه است . در كتابخانهء رضا رامپور هر پنج جلد اين شرح محفوظ است . جلد اوّل آن ازاين‌جهت حائز اهمّيّت است كه كتابت آن در زمان زندگانى مؤلّف انجام گرفته است و پس از نام او\r\n\r\n","description":"","footnote":"","page_name":" 95 ","page_number":143},
  {"content":"\r\n\r\nكلماتى مانند مدّ ظلّه العالى و سلّمه اللّه نوشته شده است . در حاشيه عباراتى به خط مؤلّف وجود دارد . در جلد سوم و چهارم و پنجم آن مهر و امضاى حكيم احسن اللّه خان دهلوى مورخ 1251 ه . / 1835 م . و در جلد سوم و پنجم مهر و امضاى عبد الاول ثبت است .\r\nعلاوه بر شرح قانون كتاب مهم ديگر او مجرّبات على گيلانى است كه مأخذ مؤلّفان در اين موضوع بوده است . در مورد كمياب بودن آن اين بيان مؤلّف اطبّاء عهد مغليه كفايت مىكند كه : « در مورد مجرّبات حكيم على نمىتوان با اطمينان گفت كه جلدى از آن در كتابخانه‌اى موجود است يا خير . » خوشبختانه نسخه‌اى از اين كتاب نادر در مجموعهء نگارنده موجود است . حكيم على نيز در تدوين تاريخ الفى شركت داشت . در تدوين اين تاريخ هفت نفر همكارى داشتند و بعدا اين كار را ملّا احمد تتوى به پايان رسانيد . 2\r\n1\r\n\r\nعلاء الدّين / سيّد بهلولى خان\r\n\r\nالتحفة العلويه\r\nشخصيّت حكيم علوى خان ( 1669 - 1748 م . ) بين طبيبانى كه در تاريخ طبّ هندوستان مقام شامخى دارند ، بسيار مهم است . شهرت فوق العادهء او سبب انتساب بعضى كتاب‌ها نيز به او شده است ، چنان كه خلاصة التجارب تأليف طبيب معروف ايرانى بهاء الدّوله را از تأليفات علوى خان شمرده‌اند و اين كتاب در هند به نام علوى خان به چاپ رسيده است . از مقدّمه روشن مىشود كه سال تأليف خلاصة التجارب 907 ه . / 1501 م . است . مؤلّف آن در رى در سال 1507 م . وفات يافت ، درحالىكه علوى خان در دهلى در سال 9 - 1748 م . درگذشت و بين اين دو حدود دويست و پنجاه سال فاصله است . بر همين منوال شرح موجز تحت عنوان التحفة العلويه و\r\n\r\n","description":"","footnote":"","page_name":" 96 ","page_number":144},
  {"content":"\r\n\r\nايضاح الكلّيه را عموما تأليف علوى خان دانسته‌اند ، درحالىكه انتساب آن به وى كاملا نادرست است . اگرچه از احوال شارح آن اطّلاعاتى در دست نيست ، امّا بدون شك اين تأليف از علوى خان نيست ، چون در كتابخانهء رضا رامپور نسخهء آن كه در 1017 ه . / 1609 م . استنساخ شده موجود است ، در صورتى كه علوى خان شصت سال پس از كتابت اين نسخه به دنيا آمده است .\r\nنسخه‌اى از التحفة العلويه در كتابخانهء ايالتى حيدرآباد نيز موجود است و از آن نسخه معلوم مىشود كه نام شارح علاء الدّين است ، امّا اطّلاعاتى دربارهء او به دست نيامده است . در بعضى جاها نام شارح آن حكيم سيّد بهلولى خان نيز ديده شده است . 2\r\n1\r\n\r\nمؤلّف نامعلوم\r\n\r\nشرح موجز\r\nدر كتابخانهء خدابخش پتنه نسخه‌اى از شرح موجز موجود است كه اگرچه نام شارح آن معلوم نيست ، امّا بر طبق مقدمهء كتاب ، اين شرح به فرمان فرمانرواى گولكنده ، سلطان عبد اللّه قطب شاه ( 1611 - 1672 م . ) تأليف شده است . لذا اين كتاب از قرن هفدهم ( ميلادى ) را مىتوان از كوشش‌هاى قابل تقدير شارحان هندوستان شمرد . 2\r\n1\r\n\r\nسيّد محمّد هاشم تهرانى\r\n\r\nحاشيهء نفيسى\r\nمير سيّد محمّد هاشم تهرانى بن مير قاسم حسينى گيلانى در طبّ شاگرد على گيلانى ، شارح قانون ، است . او قبل از تحصيل طبّ نزد على گيلانى در هند ، در طول اقامت دوازده‌سالهء خود در حرمين شريفين از شيخ محمّد عربى محدّث و شيخ عبد الرحيم حسائى حديث و علوم دينى ديگر را فراگرفته بود . در منقولات شاگرد ملّا على ( حفيد\r\n\r\n","description":"","footnote":"","page_name":" 97 ","page_number":145},
  {"content":"\r\n\r\nعلّامه عصام الدّين اسفراينى ) نيز بود و در معقولات از محضر نصير الدّين حسين شيرازى و ميرزا ابراهيم همدانى استفاده كرده بود . در حاشيهء نفيسى به تلمّذ خود از حكيم الملك شمس الدّين محمّد اشاره كرده و با احترام فراوان از وى نام برده است . حكيم هاشم در احمدآباد به تدريس طبّ مشغول بود و در همان‌جا از جانب شاهجهان به مقام صدارت و طبابت رسيد . او بعد به استادى اورنگ‌زيب عالمگير تعيين شد . اورنگ‌زيب به او منصب سه هزارى و لقب مسيح الزّمان داده بود . وى در هشتادسالگى در 1061 ه . / 1650 م . در اورنگ‌آباد وفات يافت .\r\nپسر دومش حكيم سيّد محمّد جعفر در سال پانزدهم جلوس محمّد شاه نخست به دريافت لقب خان و سپس به كسب لقب بقاء الدّوله مسيح الملك بهادر مفتخر گرديد .\r\nمنصب او پانصدى ذات و بيست سوار ( منصبى بوده در زمان پادشاهان تيمورى يعنى پانصد سرباز پياده و بيست سوار تحت فرمان او بودند . مترجم ) بود . او بنا به خواست مهاراجه سوائى جيسى بهادر ، فرمانرواى جاىپور ، و با اجازهء پادشاه به جاىپور انتقال يافت و در آنجا اقطاع بزرگى به او عطا شد و مورد احترام فراوان قرار گرفت . در جاىپور طبيبان معروفى از خانوادهء او بوده‌اند . حكيم رضا محمّد خان فرزند حكيم جعفر على خان و همچنين فرزند او حكيم ذو الفقار على خان شهرت فراوان كسب كردند . يكى از افراد اين خانواده حكيم قربان على بود كه حكومت جاىپور پس از فرزندش حكيم ذو الفقار على خان به حكيم بركت على خان نيز خلعت ماتم ( خلعت سوگوارى ) اعطا كرد . حكيم بركت على خان به سبب تشخيص و معالجهء موفّقيّت‌آميز خيلى معروف شد و در معالجات كتابى دارد به نام مظهر الفوائد كه در مطبعهء دولتى جاىپور به طبع رسيده بود . رسالهء ترياق الكلب نيز از تأليفات منتشرشدهء اوست . حكيم سيّد احمد على خان و حكيم سيّد بشارت على خان و حكيم سيّد اكبر على خان و ديگران از طبيبان قابل ذكر هستند . برادر بزرگتر حكيم بركت على خان ، حكيم بشارت على خان\r\n\r\n","description":"","footnote":"","page_name":" 98 ","page_number":146},
  {"content":"\r\n\r\nقريب 28 جلد كتاب تأليف كرده كه از آن جمله است تقويت الابدان ( اغذيهء مفرده و مركّبه به فارسى ) ، حديقة الاطبّاء ( دو جلد ) ، كشف الامراض ( عربى ) ، تسهيل العلاج ( فارسى ) ، تجربهء غريبه ( قرابادين فارسى ) و غيره . يكى از افراد ممتاز اين خانواده حكيم مير همّت على با ايالت الوار مرتبط بود . قبل از سال 1947 م . عدّه‌اى از آنها در كهيرتل بخش الوار سكونت داشتند و با مؤلّفان بزرگ رابطهء دوستى داشتند . نسخه‌هاى حاشيه‌اى كه مير سيّد محمّد هاشم بر نفيسى نوشته است در كتابخانهء دار العلوم ديوبند و كتابخانهء مولانا آزاد عليگره ( مجموعه عبد الحى فرنگى محلّى ) و سالار جنگ حيدرآباد و مدراس محفوظ است . او علاوه بر حاشيهء نفيسى ، حاشيه‌هايى بر شرح اسباب و علامات و شرح هدايت الحكمة ميبدى و اقليدس نيز نوشته است .\r\nدر فهرست نسخه‌هاى خطّى دار العلوم ديوبند كتابى از يك طبيب هندى قرن هيجدهم به نام محمّد هاشم بن محمّد احسن بن محمّد افضل دهلوى كه همنام او بود به نام حاشيهء نفيسى معرّفى شده است . اين كتاب كه نام تاريخى آن كشف الاشكالات 1184 ه . / 1770 م . است ، در واقع حاشيهء نفيسى نيست بلكه حاشيهء شرح اسباب و علامات است . 2\r\n1\r\n\r\nشيخ محمّد مؤمن جزايرى\r\n\r\nشرح قانونچه\r\nشيخ محمّد مؤمن بن محمّد قاسم جزايرى در شيراز متولّد شد . علوم مختلف را پيش سيّد محمّد قاسم بن خير اللّه حسنى حسينى ، امير زين العابدين جايرى ، شيخ على بن محمّد تمامى ، شيخ صالح بن عبد الكريم بحرانى ، محمّد حسين مازندرانى ، شاه محمّد شيرازى و دانشمندان ديگر خواند . طبّ را پيش حكيم محمّد هادى آموخت و مدّتى در خدمت وى بود . از آنجا به هند آمد و در اورنگ‌آباد دكن اقامت گزيد . در نحو و ادب و\r\n\r\n","description":"","footnote":"","page_name":" 99 ","page_number":147},
  {"content":"\r\n\r\nحديث و غيره تأليفات زيادى دارد . كتاب او سبكة اللجين كه در بيان آيات مشكله و احاديث غريبه است در سال 1101 ه . / 1689 م . تأليف كرده است . در طبّ شرح قانونچه را با نام تحفة الغريب و نخبة الطبيب تأليف كرده است و كتاب ديگر او در طبّ كتاب تحفة الاطبّاء است كه به شيوهء كشكول نوشته شده است . 2\r\n1\r\n\r\nعبد الفتّاح قزوينى\r\n\r\nشرح قانونچه\r\nعبد الفتّاح بن عبيد اللّه قزوينى نيز از شارحان قانونچه است . احوال او در پردهء ابهام است . نسخهء شرح او در كتابخانهء فاتح ( تركيه ) موجود است . 2\r\n1\r\n\r\nقوام محمّد حسينى\r\n\r\nالمفرح فى علم الطب\r\nقوام محمّد حسينى حدودا 1106 ه . / 1694 م . فوت كرده است . او مؤلّف و طبيب و شاعر قزوينى است . به نام المفرح فى علم الطب قانونچه را شرح كرده است .\r\nنسخهء خطّى آن در موصل موجود است . جورج شحاته قنواتى آن را مفرح القلوب از حكيم اكبر ارزانى پنداشته و به اشتباه نام ارزانى را حكيم شاهين ارزنى ( چاپ كلكته ، 1832 م . ) قيد كرده است . 2\r\n1\r\n\r\nافضل الدّين عمر بلخى\r\n\r\nشرح الادوية المفردة\r\nدر ارتباط با شرح مفردات يادى از شرح كتاب الادوية المفردة من كتاب القانون افضل الدّين عمر بن غيلان بلخى نيز ضرورى است . از احوال شارح اطّلاعى در دست\r\n\r\n","description":"","footnote":"","page_name":" 100 ","page_number":148},
  {"content":"\r\n\r\nنيست . احتمالا شرح مفردات قانون كه قبلا ذكر شد از همين مؤلّف باشد . 2\r\n1\r\n\r\nشيخ كليم اللّه جهان‌آبادى\r\n\r\nشرح ايلاقى\r\nشيخ كليم اللّه جهان‌آبادى بن نور اللّه بن محمّد صالح مهندس صديقى نيز از شارحان ايلاقى است ( محمّد صالح معمارى خوب بود و در بناى مسجد جامع دهلى شركت داشت ) . او از بزرگان مشايخ سلسلهء چشتيه است و در جمادى الثّانى 1060 ه . / 1650 م . در دهلى متولّد شد . كتاب‌هاى درسى را پيش استادان دهلى آموخت ، به حجاز رفت و مشرّف به حج و زيارت شد . مدّت زيادى در خدمت شيخ يحيى ابن محمود گجراتى مقيم مدينه منوّره بود ، مشيخت سلسلهء چشتيه را كسب نمود و سپس به هند برگشت و به درس و افاده مشغول شد . او هم اهل طريقت بود و هم عالمى بزرگ .\r\nغير از شرح ايلاقى كتاب‌هاى ديگر او عبارتند از : تفسير قرآن مجيد ، عشرهء كامله ، كتاب الرّد على شيعه ، تكسير سواء السبيل ، كشكول ، المرقع فى الرقى و مجموع المكاتيب و غيره . نسخه‌اى از شرح ايلاقى در كتابخانهء رامپور موجود است . در ربيع الاوّل 1141 ه . / 1728 م . در دهلى وفات يافت و در خانهء خود در بازار خانم به خاك سپرده شد . اين محل اكنون به پارك تبديل شده است و قبر او بين مسجد جامع و قلعهء سرخ زيارتگاه عامّ است . مؤلّف نزهة الخواطر ، شرح قانون را به جاى شرح ايلاقى از تأليفات او شمرده است . 2\r\n1\r\n\r\nحكيم محمّد هاشم علوى خان\r\n\r\nشرح موجز القانون\r\nشهرت و مقام والايى كه علوى خان در هند به عنوان طبيب و استاد طبّ به دست\r\n\r\n","description":"","footnote":"","page_name":" 101 ","page_number":149},
  {"content":"\r\n\r\nآورد چنان بود كه ديگر روزگار نمىتواند نظير آن را ببيند . حكيم علوى خان كه نام اصلى او محمّد هاشم شيرازى است فرزند حكيم محمّد هادى بود و به خاطر نسبتش با خاندان علوى به نام علوى خان معروف شد . در رمضان 1080 ه . / 1669 م . در شيراز متولّد شد و درس طبّ را از پدرش آموخت . در سال 1111 ه . / 1699 م . وارد هند شد و به خدمت اورنگ‌زيب درآمد و سپس به دربار محمّد اعظم پيوست . در زمان محمّد شاه شهرت او به حدّ اعلاى خود رسيد و لقب معتمد الملك و منصب شش هزارى به وى داده شد . به سبب طبابت موفّقيّت‌آميز وى را با نقره وزن كردند .\r\nنادر شاه او را در سال 1151 ه . / 1738 م . از هند برد و مورد تعظيم و تكريم زياد قرار داد . او بعد از انجام وظيفهء حج در 1156 ه . / 1743 م . به هندوستان مراجعت كرد و در روز 25 رجب 1162 ه . / 1748 م . به بيمارى استسقا درگذشت و بنا به وصيّت خود در درگاه خواجه نظام الدّين اوليا در دهلى به خاك سپرده شد . « بر فلك رفت مسيحايى جديد » مادّه تاريخ اوست . بعضى سال وفات او را 1160 ه . نوشته‌اند .\r\nدر دهلى محضر درس و مطب او بسيار پررونق بود و صدها طالب علم از او كسب علم كردند . او بنيان‌گذار يك مكتب فكرى طبّى است . مطالعهء تأثيرات سلسلهء علوى خانى موضوعى است مستقل كه در تاريخ طبّ هندوستان مهم تلقّى مىشود . حكيم اكمل خان پدر حكيم شريف خان و عمويش حكيم اجمل خان نيز از شاگردان علوى خان بودند .\r\nعلاوه بر شرح موجز القانون ، حاشيهء شرح اسباب و علامات ، احوال اعضاء النفس ، مفردات قرابادين ، عشرهء كامله ، تذكرة العلاج ، رسالهء موسيقى ، شرح اقليدس ، شرح مجسطى و شرح هداية الحكمة ميبدى از تأليفات بىشمار اوست . غير از اين ، كتاب‌هاى مشهور سه رسالهء غير معروف فارسى علاج الانسان در ندوة العلماء و علاج الحمّى در رامپور و خلاصة الطب در تونگ محفوظ است . نحوهء طبابت او را تحت عنوان مطب و مجرّبات علوى خان تدوين كرده‌اند . همچنين قواعد علوى خان و قوانين العلاج\r\n\r\n","description":"","footnote":"","page_name":" 102 ","page_number":150},
  {"content":"\r\n\r\nعلوى خان و دستورات علاج علوى خان نيز در كتابخانه‌هاى هند محفوظ است كه به وسيلهء شاگردانش يا ديگران تدوين يافته است . 2\r\n1\r\n\r\nحكيم اعاجب\r\n\r\nحاشيهء نفيسى\r\nحكيم اعاجب بن معالج خان بن على اصغر خان بن نوّاب مقرّب خان شاه‌جهانى دهلوى از طبيبان فاضل قرن هجدهم ( ميلادى ) بود . پدرش حكيم معالج خان از طبيبان حاذق زمان خود به شمار مىرفت و شاگرد حكيم علوى خان بود . معالج خان در سال 1140 ه . / 1727 م . وفات يافته است . يك نسخه خطّى از نسخه‌هاى معمولات معالج خان در كتابخانهء مولانا آزاد عليگره محفوظ است . حكيم اعاجب حاشيه‌اى پسنديده بر نفسيى نوشته است . نسخه‌هاى آن در كتابخانهء رضاى رامپور و كتابخانهء خدابخش پتنه محفوظ است . نسخهء پتنه در سال 1270 ه . / 1853 م . كتابت شده است . 2\r\n1\r\n\r\nحكيم اسحاق خان\r\n\r\nغاية المفهوم ، موارد الحكم و جوامع الكلم\r\nمعتمد الملوك حكيم محمّد اسحاق خان در دهلى متولّد شد . طبّ را از پدرش آموخت . او فردى با كمال از يك خانوادهء طبّى جليل القدر است و همان گونه كه سلسلهء طبّ به اسلافش مىرسد ، امروزه نيز در شبه قاره طبيبان متعدّد از خانوادهء او وجود دارند و به نام خانوادهء بقائى ممتازند . نسب‌نامهء او از اين قرار است :\r\nاسحاق خان بن حكيم اسماعيل خان المخاطبّ به بقا خان اصغر مؤلّف قرابادين بقائى ابن حكيم بقا خان اعظم ابن حكيم عبد السلام خان ابن حكيم حبيب اللّه خان ابن حكيم\r\n\r\n","description":"","footnote":"","page_name":" 103 ","page_number":151},
  {"content":"\r\n\r\nدوست محمّد خان ابن حكيم شاه محمّد خان ابن حكيم ارشد خان ( ايشان به هندوستان تشريف آوردند ) ابن حكيم مسيحا خان ( در دربار شاه ايران حكيم‌باشى بود ) . اين نسب‌نامه از اوراق جدّ گرامى حكيم سيّد كرم حسن ( ر ح ) به دست آمده است كه با سه واسطهء حكيم بلد يوسهاى از ميرت  [ Meerut 
  ]  و حكيم احسن اللّه خان دهلوى و حكيم ذكاء اللّه خان ( فرزند حكيم اسحاق و مؤلّف قرابادين ذكائى ) شاگرد حكيم اسحاق خان است . اين نسب‌نامه در كتاب امتحان الالباء لكافة الاطبّاء ، ترجمهء حكيم بدر الدّين دهلوى ( شاگرد حكيم احسن اللّه خان ) نيز درج شده است . نواب صابر قلى خان ، والى ايالت محمّد گره ، با اين خانواده از طريق مادر خويشاوندى دارد و ايشان نيز از راه لطف اين نسب‌نامه را از نسب‌نامهء خانوادگى خود نقل كرده به اينجانب مرحمت كرده بودند .\r\nشاه عالم در 1172 ه . / 1758 م . به حكيم اسحاق خان منصب پنج‌هزارى و لقب معتمد الملوك عطا كرده بود . او به مقام ديوانى شاه‌جهان‌آباد نيز مأمور شده بود . در ميان معاصران حكيم شريف خان مقامى رفيع داشت . غاية الفهوم فى تدبير الحموم در شرح حميّات قانون از تأليفات اوست . بنا بر مقدّمهء كتاب ، اين كتاب در 1182 ه . / 1769 م . تدوين شده است و در آن شرح قرشى و شرح گيلانى به عنوان اساس كار مورد استفاده قرار گرفته است . اين كتاب در دو جلد در كتابخانهء باغ گياه‌شناسى ملّى لكنهو  [ National Botanical Garden Library Lucknow 
  ]  موجود است . نسخهء خدابخش پتنه در سال 1283 ه . / 1866 م . كتابت شده است . روى نسخهء كتابخانه رضاى رامپور مهر احترام الدوله حكيم احسن اللّه خان دهلوى ثبت است . در مجموعهء استاد شفيق شادروان شفاء الملك حكيم عبد اللطيف نيز نسخه‌اى از آن بود كه از بين رفته است . حكيم اسحاق خان تلخيصى از جلد سوم قانون تحت عنوان موارد الحكم فى علاج الامراض من الرأس الى القدم به عمل آورده است . اين تلخيص در محافل علمى طبّ بسيار مقبول بوده است . نياز به شرح اين تلخيص معالجاتى را نه فقط\r\n\r\n","description":"","footnote":"","page_name":" 104 ","page_number":152},
  {"content":"\r\n\r\nخود حكيم اسحاق خان احساس كرد بلكه مؤلّفى ديگر نيز به اين امر توجّه كرد و شرح‌هاى آن نيز براى مطالعه‌كنندگان در اين موضوع مواد مهمّى در اختيار مىگذارد .\r\nشرحى كه حكيم اسحاق خان بر كتابش موارد الحكم نوشته ، جوامع الكلم نام دارد و دو جلد حجيم دارد . اين شرح بعد از سال 1182 ه . / 1768 م . تأليف شده است .\r\nنسخه‌هاى آن در كتابخانهء رضا ( ى رامپور ) موجود است . نسخه‌اى كه در حاشيهء آن يادداشت‌هاى پسر اسحاق خان وجود دارد در سال ( 1232 ه . / 1817 م . ) كتابت شده است . آن را محمّد عطاء اللّه بن حضور اللّه خان در دوجانه ( روپتك ) استنساخ كرده است . جلد اوّل 595 صفحه و جلد دوم 340 صفحه دارد .\r\nنسخهء ديگرى از اين كتاب نيز در رامپور محفوظ است و در آن مهرى با تاريخ 1188 ه . / 1774 م . ثبت است . روى اين نسخه امضاى شاهزاده سكندر بخت نيز ديده مىشود . در اين كتابخانه نسخه‌اى ديگر از جلد اوّل موجود است كه در 1255 ه . / 1839 م . كتابت شده است . 2\r\n1\r\n\r\nكليم اللّه\r\n\r\nشرح موارد الحكم\r\nكليم اللّه بن صبغة اللّه طبيب به فرمايش احمدى خان كتاب موارد الحكم حكيم اسحاق خان را شرح كرده است . اين شرح داراى 349 صفحه است و در رديف شرح‌هاى معالجاتى قانون كتابى است ماندنى . بروكلمان از آن ياد كرده است . يك نسخهء خطّى آن در كتابخانهء رضا موجود است . 2\r\n\r\n","description":"","footnote":"","page_name":" 105 ","page_number":153},
  {"content":"\r\n\r\n1\r\n\r\nحكيم جلال الدّين امروهوى\r\n\r\nشرح موجز\r\nحكيم سيّد جلال الدّين بن سعد بن محمّدى الفيّاض زينبى هر گامى از علماى طبّ بود .\r\nاو در محلّه لكرا در امروهه متولّد شد و پس از تحصيل در محضر استادان آن ديار عازم دهلى شد و ده سال در خدمت حكيم علوى خان ( متوفّى 1162 ه . / 1748 م . ) طبّ را به تكميل رساند . او از شاگردان معروف حكيم علوى خان به شمار مىآيد . از محضر سعيد قادرى بغدادى رامپورى ( متوفّى 1207 ه . / 1792 م . ) نيز بهره‌مند شده بود و از مريدان شيخ عبد اللّه قادرى به شمار مىرفت . او پزشك مخصوص نوّاب دوندى خان روپيله بود . قرابادين جلالى كتاب معروف اوست . شرح موجز به نام الشرح الجلالى از تأليفات اوست . حكيم بايزيد گنگوهى در تأليفش فصول فيض اللّه خانى ( تأليف 1787 م . ) از آن استفاده كرده است و در فصل بيست و هفتم آن به اين شرح اشاره كرده ، حكيم جلال الدّين را قطب الملّة و الدّين خوانده است . نسخهء خطى شرح جلالى موجود در كتابخانهء رضا در 1152 ه . / 1739 م . كتابت شده است و به گمان قوى سال تأليف رساله نيز همين سال است . اين نسخه 108 صفحه دارد و آن را محمّد خان شاهجهان پورى در رامپور استنساخ كرده است .\r\nدر تصوّف نيز رساله‌هايى در توحيد وجودى دارد . از شاگردانش حكيم عليم اللّه امروهوى معروف است كه بنيان‌گذار يك خانوادهء طبّى است . اين خانواده دويست سال در امروهه و رامپور خدمات باارزش طبّى انجام داده‌اند . در نسل چهارم او حكيم سعادت اللّه و دوست گرامى حكيم صيانت اللّه به خاطر معالجات موفّق و علاقه به نهضت‌هاى طبّى بين طبيبان هند مقام برجسته‌اى دارند .\r\nدر اينجا در ارتباط با موجز به دو شارح ديگر نيز اشاره مىشود كه اطّلاعاتى دربارهء آنها در دسترس نيست . 2\r\n\r\n","description":"","footnote":"","page_name":" 106 ","page_number":154},
  {"content":"\r\n\r\n1\r\n\r\nحبيب اللّه السركانى\r\n\r\nشرح موجز\r\nنسخه‌هاى موجز حبيب اللّه سركانى در كتابخانهء ايالتى و دانشگاه عثمانيهء حيدرآباد موجود است . جورج شحاته قنواتى به حاشيهء موجز هبة اللّه در آصفيه يعنى كتابخانهء ايالتى حيدرآباد اشاره كرده است . به خاطر مشابهت اسمى حبيب اللّه و هبة اللّه اين امكان را نمىتوان ناديده گرفت كه اين دو يك شخص باشند . 2\r\n\r\nعلى قادرى\r\n\r\nحاشيهء موجز\r\nاز حاشيهء موجز على قادرى نيز جورج شحاته قنواتى خبر داده است . نسخهء آن در رامپور موجود است .\r\n1\r\n\r\nحكيم شريف خان\r\n\r\nحاشيهء نفيسى ، شرح موجز ، حاشيه قانون ، ترجمهء كلّيّات قانون و ترجمه حمّيات قانون\r\nاگرچه قبل از حكيم شريف خان بن حكيم محمّد اكمل خان بن حكيم محمّد و اصل خان ، خانواده‌اش تا سه پشت طبيب بوده‌اند ولى اين افتخار نصيب او شد كه اين خانواده با وى به شهرت جاودان دست يابد . او به خاطر استادى در فنّ خود و تأليفات با ارزش و تعداد زياد شاگردان گل سرسبد اين خانواده است . وى در 1138 ه . / 1725 م .\r\nمتولّد شد . طبّ را پيش پدرش حكيم اكمل خان و عمويش حكيم اجمل خان خواند و توانست به شاگردى استادى فاضل مانند حكيم عابد سرهندى ، شارح اسباب و علامات درآيد . در زمان شاه عالم به درجهء كمال رسيد . در دهلى بعد از حكيم علوى خان هيچ طبيبى به شهرت او نرسيد . در هند استادى و مهارت علوى خان به منتهى درجهء شهرت\r\n\r\n","description":"","footnote":"","page_name":" 107 ","page_number":155},
  {"content":"\r\n\r\nرسيده بود . حكيم شريف خان در زمان خود رقيب او قرار گرفت و اين دو براى طبيبان بعدى هند و بويژه طبيبان دهلى سنديّت پيدا كردند . از نظر شاگردى ، به همين دو خانواده وابسته بودند و همراه نام آنها به عنوان افتخار علوى خانى و شريف خانى نوشته مىشد .\r\nبا وجود مشغله‌هاى دربارى و مطب و معالجه به خاطر ذوق والاى علمى خود در تأليف و نگارش هم مشغول بود و در طبّ و علوم ديگر كتاب‌هاى متعدّدى نوشت . وى نخستين طبيب هندى است كه در معالجات تجربى خود نه تنها موارد سودمند آيورويدا را اضافه كرد بلكه به صورت اجتهادى اجساد را مورد استفاده قرار داد و با روشى علمى از آن حمايت كرد و براى ترويج و توسعهء آن كوشش‌هايى به عمل آورد .\r\nحكيم شريف خان عمرى طولانى داشت و در 2 - 1221 ه . / 1807 م . وفات يافت و در آستانهء مزار خواجه قطب الدّين ( بختيار كاكى ) در مهرولى ( دهلىنو ) به خاك سپرده شد . شاه عبد العزيز از دخل الجنة بلا حساب مادّه تاريخ وفات او را درآورد و مادّهء تاريخ ديگر صد افسوس ميرزا محمّد شريف است .\r\nحكيم شريف خان در قانون و مسائل مربوط به آن مطالعات عميقى داشت و پنج كتاب او در اين موضوع گواه صادق است . او نه تنها كلّيّات قانون و حميّات قانون را به فارسى ترجمه كرد بلكه حاشيه‌اى نيز بر قانون نوشت . همچنين حاشيهء نفيسى را به نام مدارك الحكم به رشتهء تحرير كشيد . شرحى بر موجز نيز دارد . من نسخهء خطّى حاشيهء نفيسى را در مجموعهء حكيم محمود خان ديده بودم كه امضاى حكيم محمود خان نوهء ( پدرى ) حكيم شريف خان بر روى آن بود . نسخه‌هاى آن در كتابخانهء رضاى رامپور و كتابخانهء ايالتى حيدرآباد و خدابخش پتنه موجود است . نسخهء اخير در سال 1245 ه . / 1829 م . كتابت شده است .\r\nديگر كتاب‌هاى طبّى او عبارتند از : فوائد شريفيه يعنى حاشيهء شرح اسباب ( عربى ) ، اسرار العلاج ، علاج الامراض ، عجالهء نافعه ، تأليف شريفى ، رسالهء خواص الجواهر و\r\n\r\n","description":"","footnote":"","page_name":" 108 ","page_number":156},
  {"content":"\r\n\r\nتحفهء عالم‌شاهى ، ترجمهء كلّيّات قانون و ترجمهء معالجات بقراطيّه كه در زمان زندگانىاش از بين رفته بود . كتاب‌هاى غير طبّى حكيم شريف خان ، ترجمه و تفسير قرآن مجيد ( فارسى و اردو ) ، كاشف المشكوه ( حديث ) ، سؤالات اربعه ( تصوّف ) ، آثار النّبوّت ، شرح سلم و حاشيه حمد اللّه ( منطق ) است . از يادگارهاى ديگر او بناى مسجد بلّى ماران دهلى نيز هست كه غالب ( دهلوى ) در پايين آن سكونت داشت . 2\r\n1\r\n\r\nكريم اللّه\r\n\r\nحاشيهء نفيسى\r\nمولوى حكيم كريم اللّه از معاصران جوان حكيم شريف خان بود . او در جواب حاشيهء نفيسى حكيم شريف خان ، حاشيهء نفيسى را نوشته است و در آن با برخى از توضيحات شريف خان مخالفت كرده است . نسخهء خطّى آن در مؤسّسهء تاريخ و تحقيق طبّ دهلىنو محفوظ است . 2\r\n1\r\n\r\nسلطان محمّد\r\n\r\nحاشيهء آقسرائى\r\nحاشيهء آقسرائى سلطان محمّد بن فخر الدّين اثرى باارزش است كه در آن جاهاى دشوار و مشكل آقسرائى به خوبى تشريح شده است . از احوال شارح اطّلاعى در دست نيست . نسخهء خطّى آن در كتابخانهء دار العلوم ديوبند موجود است . در جاىجاى حاشيه‌هاى چاپ‌هاى آقسرائى كه نولكشور به چاپ رسانده به حاشيهء سلطان محمّد استناد كرده‌اند و اين امر بيانگر اهمّيّت و ارزش طبّى اين حاشيه است . 2\r\n\r\n","description":"","footnote":"","page_name":" 109 ","page_number":157},
  {"content":"\r\n\r\n1\r\n\r\nميرزا محمّد كامل\r\n\r\nحلّ التشكيكات نفيسى\r\nميرزا محمّد كامل بن غياث احمد دهلوى ( متوفّى 1225 ه . / 1810 م . ) كتابى تأليف كرده است به نام حل التشكيكات ، در شرح مواردى از نفيسى برهان الدّين نفيس كرمانى نقل شده كه جاى شك و ترديد است . در اين كتاب 139 صفحه‌اى كه يك نسخهء نادر آن در كتابخانهء رضاى رامپور موجود است ، اعتراضاتى كه مؤلّفى نامعلوم بر نفيسى وارد كرده ، رد شده است . اين كتاب ميرزا محمّد كامل در سال 1219 ه . / 1804 م . تأليف شده است . 2\r\n1\r\n\r\nحكيم ارشد شفايى خان\r\n\r\nالفوائد الشفائيه ( شرح موجز )\r\nحكيم محمّد ارشد دهلوى ملقّب به حكيم شفايى خان ابن مسيح الملك حكيم عبد الشافى خان كشميرى اصفهانى از طبيبان معروف اوده بود و در زمان حملهء احمد شاه درّانى از دهلى به فيض‌آباد انتقال يافت و در آنجا شجاع الدّوله به او احترام فراوان گذاشت . او در دربارهاى آصف الدّوله و سعادت على خان نيز احترام داشت .\r\nعلاوه بر طبّ ، در منطق و فلسفه نيز استاد بود و ذهنى محقّقانه و انتقادى داشت . در كتاب‌هاى او نيز اين ويژگى ديده مىشود . او براى پسرش ، ميرزا محمّد امان على ، شرح مفصّل موجز را به نام الفوائد الشفائيه تأليف كرد . شيوهء او تقليدى نيست و مسائل را با ديدى آزاد بررسى كرده است . اين بهترين نمونهء هوش و استعداد اوست . كتاب به نام نوّاب سعادت على خان اهدا شده است و در سه جلد بزرگ در كتابخانهء دار العلوم ديوبند محفوظ است . هر جلد داراى 225 ورق است . اين نسخهء خطّى را غازى الدّين على ، يازده سال پس از وفات مؤلّف ، در 1241 ه . / 1825 م . كتابت كرده است و مهر\r\n\r\n","description":"","footnote":"","page_name":" 110 ","page_number":158},
  {"content":"\r\n\r\nپادشاه محمّد شاه روى آن ثبت است . در خدابخش پتنه فقط شرح كلّيّات موجود است و در كتابخانهء باغ گياه‌شناسى ملّى لكنهو شرح كلّيّات و شرح معالجات محفوظ است . در مؤسّسهء تاريخ و تحقيق طبّ دهلىنو نسخه‌اى ناقص تا مبحث تشريح عظام نگهدارى مىشود . در نسخهء كتابخانهء رضاى رامپور مهر و امضاى سال 1869 م . حكيم مظفر حسين خان لكنهوى ثبت است .\r\nاز ديگر تأليفات طبّى حكيم ارشد كتاب‌هاى شفاء الجمل ، شرح اسباب و علامات ( اين يكى نيز مفصّل است ) و جراحة المعاندين است . در كتاب اخير دربارهء باقى نماندن جرم ادويهء غذائيه بحث شده است . حكيم ارشد به وجود معتدل حقيقى در خارج معتقد بود و در اين كتاب در اين باب نظر خود را به تفصيل بيان كرده است . « 1 » مجموعهء نسخه‌هاى طبّى او به نام دستور العمل نيز براى مطالعه دربارهء او بسيار مهم است .\r\nحكيم ارشد خان در هشتادسالگى در سال 1230 ه . / 1814 م . وفات يافت . بعضى سال وفات او را ( 1212 ه . / 1797 م . ) نوشته‌اند كه درست نيست . علاوه بر پسرش ميرزا امان على ، برادر تنى او حكيم حكمت اللّه خان نيز طبيب بود . خواهرزاده‌اش حكيم فتح على بن حكيم حكمت اللّه نيز مؤلّف و طبيبى بااستعداد است . رسالهء او فى الباه رساله‌اى مهم در موضوع خود است . نسخه‌هاى آن در كتابخانهء خدابخش و كتابخانهء رضاى رامپور موجود است . در عهد اكبر شاه نيز طبيب معروف مظفّر بن محمّد حسينى شفايى به نام حكيم شفايى خان بوده است . او مؤلّف قرابادين شفايى است و تاريخ وفات\r\n\r\n\r\n","description":"","footnote":"\r\n( 1 ) - اين كتاب در محافل طبّى موضوع بحث بوده است و ميرزا حيدر در ردّ آن كتابى به نام اوتاد المجانين نوشت و در آن نقد و بررسى مفصّلى بر كتاب حكيم شفايى خان نگاشته است . اين كتاب در زندگانى مولانا دلدار على مجتهد لكنهوى ( متوفّى 1235 ه . / 1819 م . ) نوشته شده است . نسخه‌هاى خطّى آن در كتابخانهء ايالتى حيدرآباد و كتابخانهء رضاى رامپور موجود است . كتابى نيز به نام تنبيه المجانين فى رد جراحة المعاندين در كتابخانهء دار العلوم ديوبند موجود است .\r\n","page_name":" 111 ","page_number":159},
  {"content":"\r\n\r\nاو رمضان 1037 ه . / 1627 م . است . حكيم فضل على شفايى از حيدرآباد نيز به نام حكيم شفايى خان معروف شده است و مؤلّف كتاب‌هاى متعدّدى است . او در سال 1257 ه . / 1841 م . وفات يافته است . 2\r\n1\r\n\r\nحكيم ميرزا على شريف\r\n\r\nتعليقات على حمّيات قانون ( اسرار العلاج )\r\nحكيم ميرزا على شريف بن حكيم محمّد زمان لكنهوى دهلوى طبيب حاذق لكنهو بود . او فقه را پيش مولانا دلدار على مجتهد نصيرآبادى و طبّ را پيش طبيبان بزرگ خواند . علاوه بر استادى در معالجه ، در منطق و فلسفه و علم كلام نيز مهارت داشت . او بر كتاب‌هاى علم كلام حاشيه نوشته است . در تقدير از خدمات طبّى او غازى الدّين حيدر به او لقب رئيس الاطبّاء عطا كرده بود . او در لكنهو در 1231 ه . / 1815 م . وفات يافت .\r\nتعليقات على حمّيات قانون موسوم به اسرار العلاج يك رسالهء خوب است . وى اين رساله را براى مولوى مهر على كه در منطق و فلسفه و علم بلاغت استادى مسلّم و شناخته شده بود ، نوشته بود . نسخه‌هاى خطّى آن در كتابخانهء مولانا آزاد عليگره ( مجموعهء سبحان اللّه ) ، كتابخانهء ايالتى حيدرآباد ، مؤسّسهء تاريخ و تحقيق طبّ دهلىنو ، خدابخش پتنه و مجموعهء نگارنده موجود است . او كتابى نيز به نام مجموع الطبّ دارد . كتاب ديگر على شريف دستور الاطبّاء است كه نسخهء آن در كتابخانهء ايالتى حيدرآباد موجود است .\r\nحكيم محمّد زمان پدر حكيم على شريف شاگرد حكيم علوى خان ( متوفّى 1162 ه . / 1749 م . ) است . على شريف معالجهء تب پدرش را كه در سال 1180 ه . / 1766 م . انجام داده بود بيان كرده است .\r\nشخصيّت عالم و بانفوذى مانند منتظم الدوله حكيم مهدى ( متوفّى رمضان\r\n\r\n","description":"","footnote":"","page_name":" 112 ","page_number":160},
  {"content":"\r\n\r\n1252 ه . / 25 دسامبر 1837 م . ) از شاگردان حكيم على شريف است . او نخست‌وزير نصير الدّين حيدر و محمّد على شاه بود و مؤلّف حلية الواصفين و وشاح الطالبين و غيره است . حكيم محمّد جعفر فرزند حكيم على شريف طبيب معروف لكنهو بود و طبّ را پيش پدرش خوانده بود و فنّ طب را از ميرزا محمّد على اصم آموخته بود . او طبيب اوّل دار الشّفاى لكنهو بود . در درس و مطب مشغول بود و در اواخر محرم 1298 ه . / 1880 م . وفات يافت . 2\r\n1\r\n\r\nحكيم رضى الدّين امروهوى\r\n\r\nاوراق الرّضى ( حاشيهء نفيسى )\r\nپدر حكيم رضى الدّين ، قوام الدّين بن اعظم الدّين از فاضلان كامل و عالمان متبحّر و از خانوادهء سماء الدّين دهلوى بود . در اواخر سلطنت عالمگير به خدمت شاهزاده محمّد معظم درآمد و به قضاوت لاهور منصوب شد . به خاطر علاقه و اشتياق شاهزاده به علم و دانش تقرّب او هر روز بيشتر شد . در دربار بهادر شاه مقام و اقتدار او به عالىترين درجه رسيد و تيول استان ملتان و سپس تيول لاهور و منصب پنج‌هزارى ذات و پنج‌هزارى سوار به او داده شد و به لقب عماد الملك افتخار يافت . حكيم رضى الدّين و حكيم مرشد و حكيم امام الدّين سه فرزند او بودند و هر سه طبيب معروف شدند . حكيم رضى الدّين فاضل متبحّر و طبيبى كامل بود . وى در امروهه متولّد شد و از استادان آن خطّه كتاب‌هاى درسى را آموخت و طبّ را از پدرش فراگرفت . او مطب بسيار خوبى داشت و در عهد احمد شاه بن محمّد شاه و عالمگير ثانى منصب پنجصدى به دست آورد و پس از اقامت مديد در دهلى به لكنهو رفت و به دربار نوّاب آصف الدّوله وابسته شد و براى او ماهى پانصد روپيه حقوق تعيين شد . در روز 30 رمضان 1233 ه . / 1818 م .\r\nبه بيمارى فلج مبتلا شد و جان را به جان‌آفرين تسليم كرد :\r\n\r\n","description":"","footnote":"","page_name":" 113 ","page_number":161},
  {"content":"\r\n\r\n رضى الدّين مسيح دوران را * چون قضا آمد و به خاك نهفت\r\nسال تاريخ آن به حقّ و اصل * اين كمى سر به فكر برد و بجست\r\nبا دل پرملال و روى بكا * رضى اللّه عنه هاتف گفت \r\nوى تدريس و افاده را ترجيح داد و تعداد بىشمارى پيش او درس خواندند . كسانى كه از موجز تا قانون كليّهء كتاب‌هاى طبّى را پيش او خواندند و از كسانى كه پيش وى درس خواندند ، مولوى سيّد سيادت ، حكيم عنايت حسين ، حكيم سعادت على ، مولوى حكيم غلام محى الدّين لكنهوى ، حكيم منگل سين ، شيخ شجاعت على ( خواهرزادهء حقيقى ) ، حكيم ابو على خان « 1 » ، حكيم عظيم خان ( دو تن اخير دخترزاده‌هاى حقيقى بودند ) و فرزند او حكيم فيروز على خان قابل ذكرند .\r\nحاشيهء نفيسى به نام اوراق الرّضى حاشيه‌اى است بسيار خوب و گواه بر استعداد فنّى او . كتاب ديگر او در معالجات است به نام الجامع الرّضى . اين كتاب نيز به زبان عربى است و حدودا هشتاد جزو دارد .\r\nفرزندش حكيم فيروز على خان در دهلى به دنيا آمد و طبيبى حاذق بود و در دستگاه شاه عالم منصب پانصدى ذات داشت و در دوم ذيقعدهء 1260 ه . / 1844 م . در 75 سالگى در امروهه درگذشت .\r\nبرادر حكيم رضى الدّين ، حكيم محمّد مرشد در علوم عقلى و نقلى شاگرد پدرش بود و مطب‌دارى را از حكيم علوى خان فراگرفته بود . در عهد محمّد شاه او را منصب پنج صدى ذات و پنج صدى سوار عطا كردند و او را يكى از طبيبان شاهى تعيين كردند .\r\nدار الشّفاى دهلى را به او سپردند و از دربار شاهى سالى سيصد هزار روپيه براى اين\r\n\r\n\r\n","description":"","footnote":"\r\n( 1 ) - حكيم ابو على امروهوى ( متوفّى 1272 ه . / 1855 م . ) مؤلّف تعليقات طبّ اكبر و الفوائد الحسينيه ( در مفردات ) است .\r\n","page_name":" 114 ","page_number":162},
  {"content":"\r\n\r\nدار الشفاء تخصيص يافته بود . او در دهلى وفات يافت .\r\nبرادر ديگر حكيم رضى الدّين ، حكيم امام الدّين در دهلى متولّد شد . او در منقولات كامل بود و در طبّ بىمانند . قرآن كريم را به خوبى از حفظ داشت و در يك شب ختم مىكرد . عالمگير ثانى به او لقب حكيم الملك عطا كرد و منصب يك هزار و پانصدى براى او تعيين كرد . در زمان شاه عالم با نوّاب نجف خان روابط خصوصى برقرار كرد .\r\nنوّاب نجف خان براى او احترام فراوان قايل بود . در مجلس درس حكيم رضى الدّين فصوص الحكم و مثنوى مولاناى روم نيز تدريس مىشد . او در 15 جمادى الثّانى 1225 ه . / 1810 م . در دهلى وفات يافت و در مقبرهء مولانا سماء دفن شد .\r\nنوهء حكيم امام الدّين ، حكيم حسن على خان در معالجهء امراض عسر البرء معروف بود . در عهد شاه عالم منصب او پانصدى ذات و پانصدى سوار بود . او در 26 جمادى الثّانى 1244 ه . / 1828 م . در امروهه درگذشت .\r\nنوهء ديگر حكيم امام الدّين ، حكيم عظيم على خان طبيبى بااستعداد بود و همهء كتاب‌هاى طبّى را به راحتى تدريس مىكرد و مطب او بسيار موفّقيّت‌آميز بود . در 24 ربيع الاوّل 1278 ه . / 1861 م . در امروهه وفات يافت . علاوه بر دو فرزندش ، حكيم جواد على خان و حكيم صادق على خان ، حكيم امجد على خان ، حكيم خادم حسين « 1 » ابن حكيم شيخ كريم بخش ( ميرت ) ، حكيم فضل دين ، حكيم غلام حسين ( ميرت ) و حكيم نياز على خان امروهى و غيره از جمله صدها شاگرد او بودند . 2\r\n\r\n\r\n","description":"","footnote":"\r\n( 1 ) - جدّ محترم استاد حكيم سيّد كرم حسين و مؤلّف مشهور كتاب‌هاى طبّى حكيم محمّد حسن حاذق فرزند حكيم خادم حسين بود .\r\n","page_name":" 115 ","page_number":163},
  {"content":"\r\n\r\n1\r\n\r\nحكيم ميرزا على حكيم الملوك\r\n\r\nرساله فى حلّ بعض مباحث القانون\r\nحكيم ميرزا على بن محمّد چهجو نجفى لكنهوى طبيب معروف اوده و بنيان‌گذار يك خانوادهء طبّى در لكنهو است . در منطق و حكمت و طبّ عالمى متبحّر بود .\r\nتحصيلات خود را پيش پدرش مولانا دلدار على به تكميل رساند . در عهد غازى الدّين طبيب سلطنتى بود و به لقب حكيم الملوك سرافراز گرديد . نصير الدّين حيدر به او تيول ديوپور و جلال‌پور را عطا كرد . وى همزمان با تأليف و تصنيف و تدريس ، در معالجه نيز نظير نداشت . در تشخيص امراض متشابه و شناخت داروهاى مشابه بين معاصران خود بىمانند بود . در 15 صفر 1249 ه . / 1833 م . وفات يافت . ناسخ براى مادّه تاريخ وفاتش گفته : « اى واى ميرزا على خان بهادر . »\r\nاو فصل سوم مقالهء اوّل جلد چهارم قانون را تحت عنوان رساله فى حلّ بعض مباحث القانون شرح كرده است . اين رسالهء مختصر در كتابخانهء رضا موجود است و آن را اللّه بخش براى هاشم على كتابت كرده است . رساله فى حلّ بعض مشكلات قانون رسالهء ديگر اوست . اين رساله دربارهء فصل دوم يعنى بخش بحران مقالهء دوم فنّ دوم جلد چهارم قانون است و اين رسالهء 45 صفحه‌اى در كتابخانهء رضاى رامپور موجود است .\r\nرسالهء سوم حكيم ميرزا على به نام فى تفسير قول الشيخ كه فقط در تشريح آن بخش از قانون است كه به پليلج ( پليله ) مربوط است . اين رساله در سال 1235 ه . / 1829 م .\r\nتأليف شده و در رامپور محفوظ است . حكيم قاضى خليل الرّحمن رامپورى رساله‌اى منظوم در پاسخ پرسش‌هاى حكيم ميرزا على نوشته است . فاضل فيض‌آبادى نيز رساله‌اى در بحث و تنقيد مباحث قانون نوشته است و نوهء ( پدرى ) بااستعداد حكيم ميرزا على ، حكيم ميرزا مظفّر حسين در الدّرّ النفيس به آن پاسخ داده است .\r\nهمانند اين رساله‌هاى حكيم ميرزا على رساله‌اى به نام فى شرح الشيخ از شاه\r\n\r\n","description":"","footnote":"","page_name":" 116 ","page_number":164},
  {"content":"\r\n\r\nعبد العزيز دهلوى نيز وجود دارد كه در رامپور محفوظ است . سلطان الحكما حيات الملك ، مسيح الدّوله حكيم ميرزا على حسن خان بهادر جاويد جنگ فرزند حكيم ميرزا على است . مسيح الدّوله در سال 1276 ه . / 1859 م . براى واجد على شاه كتاب فيوض جليله را تأليف كرده بود و طبيب مخصوص او بود . در زمان عزل او در كلكته با او بود و در همان‌جا در 1276 ه . / 1859 م . درگذشت . اسير لكنهوى مادّهء تاريخ را از مصراع رفت از جهان جناب مسيحا بر آسمان به دست داد . مجموعه‌هاى دستور العمل او در طبّيهء كالج عليگره و نظاميهء طبّيهء كالج و كتابخانهء ايالتى حيدرآباد موجود است . اكل بيض الدجاجة للمجذ نيز يكى از كتاب‌هاى اوست . تذكرهء فرزندش حكيم ميرزا مظفر حسين جداگانه آمده است .\r\nحكيم ميرزا حسن رضا خان ( متولّد 1281 ه . / 1864 م . ) نوهء ( مادرى ) حكيم ميرزا على حسن خان به خاطر هوش و استعداد خود ممتاز بود . حكيم بنده على خان پدر حسن رضا خان و پدربزرگ او حكيم بنده رضا در دربار نوّابان اوده محترم بودند . 2\r\n1\r\n\r\nبدر الدّين سهسوانى\r\n\r\nتعليقات على قانون الشيخ\r\nحكيم بدر الدّين بن صدر الدّين بن عمرى كه وطن اصلىاش تهانيسر بود در سهسوان متولّد شد ، از استادان آن خطّه كسب علم نمود و به دهلى رفت و پيش شاه رفيع الدّين ابن شاه ولى اللّه قانون شيخ را خواند و از طبيبان معروف دهلى فنّ مطب‌دارى و نسخه‌نويسى آموخت . بعد از مدّتى اقامت در وطن به لكنهو رفت و مدّت مديدى در آنجا اقامت داشت و از طبيبان دربار به شمار مىآمد . در عهد نوّاب آصف الدّوله ماهانه يك هزار روپيه حقوق داشت . او در 1260 ه . / 1844 م . به مرض سرطان در سنديله درگذشت .\r\nتعليقات على قانون الشيخ تأليف اوست كه برهان مقام رفيع اوست .\r\n\r\n","description":"","footnote":"","page_name":" 117 ","page_number":165},
  {"content":"\r\n\r\nفرزند اوّل او افسر الاطبّاء حكيم محمّد خورشيد حسن از طبيبان ممتاز گوركپور بود و از دربار راجا صاحب تمكوهى ماهانه دويست روپيه دريافت مىكرد . فرزند دوم مولوى محمّد بشير در حديث و فقه عالم بود . او در 1838 م . در سهسوان متولد شد و در دهلى و آگره به تحصيل پرداخت و به دعوت نوّاب صديق حسن خان به بوپال رفت و در آنجا رياست مدرسهء دينى به او واگذار شد و در آنجا 25 سال اقامت داشت . بعدا به دهلى مراجعت كرد و در سال 1326 ه . / 1908 م . در دهلى وفات يافت . فرزند سوم حكيم مظهر على ، طبيبى حاذق بود . در گواليار اقامت داشت و طبيب مخصوص مهاراجه بود و ماهانه پانصد روپيه مىگرفت . او سورهء بقره را تفسير كرده است . بعد از حجّ در سال 1898 م . وفات يافت . 2\r\n1\r\n\r\nحكيم صادق على خان\r\n\r\nشرح تشريح اعضاء مركّبه و شرح معالجات قانونچه\r\nاز خانوادهء شريفى دهلى ، حكيم محمّد صادق على خان ( 1771 - 1848 م . ) در علم و دانش خود بىهمتا بود . از ميان شش فرزند حكيم شريف خان به نام‌هاى حكيم محمّد اشرف خان ، حكيم شرف الدّين خان ، حكيم امام بخش خان ، حكيم حسين بخش خان ، حكيم حسن بخش خان و حكيم صادق على خان جانشين پدر شد . همزمان با معالجه و تدريس كار تأليف را هم ادامه داد و كتاب‌هاى متعدّد به يادگار گذاشت كه از آن جمله است : زاد غريب ، مخازن التعليم ، طريق تعليم طفلان ، رسالهء تقويت العقائد و رساله در خواص ادويه و اغذيه . دربارهء كلّيّات نيز كتابى داشت .\r\nدر ارتباط با قانون ، دو كتاب شرح معالجات قانونچه و شرح تشريح اعضاء مركبه دارد كه هر دو ناتمام مانده است . كتاب اخير را براى فرزند ارشد خود حكيم غلام محمّد خان در سال 1237 ه . / 1821 م . تأليف كرده بود و در آن اقتباساتى از منافع الاعضاى\r\n\r\n","description":"","footnote":"","page_name":" 118 ","page_number":166},
  {"content":"\r\n\r\nجالينوس و شرح آملى و شرح گيلانى آمده است . اين كتاب را مطبعهء مجتبايى دهلى به چاپ رسانده است . شرح معالجات قانونچه ( تا امراض صدر ) در مؤسّسهء تاريخ و تحقيق طبّ تغلق‌آباد در دهلىنو موجود است و صفحه اوّل آن را حكيم محمود خان امضاء كرده و بالاى آن نوشته است : « از تآليف والد مرحوم . »\r\nحكيم صادق خان مثل پدرش عمر طولانى داشت و پس از حدودا هشتاد سال زندگى ، در ماه صفر 1264 ه . / 1848 م . درگذشت . مادّهء تاريخ او از « طبيب صادق و عالم حكيم صادق بود » به دست مىآيد . او در آستانهء حضرت سيّد حسن رسول‌نما در دهلىنو به خاك سپرده شد .\r\nحكيم غلام محمّد خان و حكيم غلام محمود خان و حكيم غلام مرتضى خان سه فرزند او بودند . ذكر غلام محمّد خان جداگانه آمده است . حكيم غلام مرتضى خان مدّت زيادى زنده نبود و در 54 سالگى در 1292 ه . / 1875 م . وفات يافت . او بعد از حكيم غلام محمّد خان در پتياله به طبابت منصوب شده بود . در زمان اقامت او در پتياله بود كه حادثهء 1875 م . در دهلى روى داد . خبر خرابىها را شنيد خواست به دهلى برود ولى مهاراجه او را دلدارى داد و به دستور او سپاه حكومت پتياله با كمپانى هند شرقى از شريف منزل واقع در محلّهء بلّى ماران دهلى حراست و حفاظت به عمل آورد . او نيز در پتياله درگذشت . حكيم محمود خان جانشين پدرش شد و فرزندان گرامىاش حاذق الملك حكيم عبد المجيد خان و حكيم محمّد و اصل خان و مسيح الملك حكيم اجمل خان نه تنها سنّت خانوادگى را حفظ كردند بلكه در هند بر عظمت طبّ يونانى افزودند . 2\r\n\r\n","description":"","footnote":"","page_name":" 119 ","page_number":167},
  {"content":"\r\n\r\n1\r\n\r\nحكيم غلام محمّد خان\r\n\r\nشرح موجز\r\nفرزند ارشد حكيم صادق خان و طبيبى صاحب‌نظر و دانشمند بود . با ايالت پتياله ارتباط داشت . او از معتمدان خاصّ مهاراجه كرم سيگ مهندر بود . در واقع ارتباط خانوادهء شريفى با پتياله از زمان خود حكيم شريف خان برقرار شده بود ، لذا فرزند ميانى او حكيم شرف الدّين خان نخستين طبيبى بود كه در آنجا به كار مشغول شد و پس از درگذشت او در 1241 ه . / 1825 م . حكيم غلام محمّد خان جانشين او شد ، چون فرزندى نداشت . در پتياله ازدواجى هم كرده بود . بعد از غلام محمّد خان برادر كوچك او حكيم غلام مرتضى خان به پتياله رفت . بعد از او حكيم غلام اللّه خان فرزند غلام محمّد خان و پدرزن حكيم اجمل خان در پتياله اقامت داشت . پس از درگذشت حكيم عبد العزيز خان ، آخرين فرزند غلام محمّد خان ، ارتباط خانوادگى شريفى با ايالت پتياله قطع شد . حكيم غلام محمّد خان به بيت اللّه الحرام رفت و بلافاصله پس از بازگشت از راه يمن به مرض يرقان گرفتار شد و در 1258 ه . / 1842 م . در پتياله درگذشت . اين حادثه در زمان حيات پدرش روى داد . او فقط 44 سال زندگى كرد .\r\nوى مؤلّف كتاب‌هاى متعدّد در علوم و فنون مختلف است . علاوه بر شرح موجز كه نسخهء خطّى آن در خدابخش پتنه است كتاب‌هاى زير از اوست : رسالهء و با ، رسالهء چوب چينى ، رسالهء ماكول و مشروب ، رسالهء زبدة الاخلاق و رسالهء خنثى « 1 » . اين پنج رساله در حاشيهء تأليف شريفى در اكمل المطابع دهلى در سال 1280 ه . به چاپ رسيده است . 2\r\n\r\n\r\n","description":"","footnote":"\r\n( 1 ) - يك رسالهء درويش محمّد به نام رساله فى الادوية المركبة در كتابخانهء خدابخش پتنه محفوظ است .\r\nرساله‌اى ديگر به نام رساله فى الطب در كتابخانهء ندوة العلماء در لكنهو و كتابخانهء رضا در رامپور موجود است .\r\n","page_name":" 120 ","page_number":168},
  {"content":"\r\n\r\n1\r\n\r\nحكيم كوچك\r\n\r\nحاشيهء سديدى\r\nاز جمله طبيبانى كه در قرن نوزدهم ميلادى به مقام و احترام علمى رسيدند ، يكى هم حكيم كوچك خان موسوم به اصغر الاطبّاء از لكنهو بود . از معاصرانش حكيم محمّد على اصم مشهور بود . حكيم كوچك حاشيه‌اى بر كتاب المغنى معروف به سديدى سديد الدّين كازرونى نوشته است . نسخهء منحصربه‌فرد آن در رامپور محفوظ است كه در سال 1276 ه . / 1859 م . كتابت شده و روى آن امضاى حكيم مظفّر حسين خان لكنهوى به سال 1869 موجود است . كتاب عربى حكيم درويش محمّد بن عليم خان صديقى رامپورى ( متوفّى 1233 ه . / 1817 م . ) به نام مباحث الاطبّاء ( بيست سؤالى كه در برابر طبيبان مطرح شده بود ، تأليف سال 1219 ه . / 1804 م . است و در رامپور موجود است ) در بين طبيبان آن زمان بسيار مورد اختلاف بود و در ردّ و تأييد آن رساله‌هاى متعدّدى نوشته شد و حكيم كوچك در جواب آن ضياء الاطبّاء را نوشت .\r\nدوست او حكيم محمّد على اصم لكنهوى ( متوفّى 1262 ه . ) نيز در جواب آن رساله‌اى نگاشت ( اين رسالهء او به نام اجوبة السؤالات در كتابخانهء ايالتى حيدرآباد موجود است ) .\r\nعلاوه بر ردّ مباحث الاطبّاء تأليف واحد على طبيب ( كه در رامپور محفوظ است ) ، حكيم فتح الدّين گوپاموى نيز براى پرسش‌هاى درويش محمّد پاسخ‌هايى نوشته است .\r\nحكيم عاشق حسين فرزند حكيم بنده حسن مباحث مباحث الاطبّاء را از عربى به فارسى برگردانده و بر آن اضافاتى كرده و نام آن را نتائج حسنيه و مسائل حكميه گذاشته است .\r\nحكيم مظفّر حسين خان لكنهوى در تأليف فارسى خود هدايت الاطبّاء ملقب به تحقيقات بهيّه به جواب نتائج حسنيه ( تأليف 1289 ه . / 1872 م . ) نتائج حسنيه را ردّ كرده است . هدايت الاطبّاء در مطبعهء علوى چاپ شده است . مسائل اين كتاب‌ها از ديدگاه فنّى جالب و مهم است و نياز دارد كه روى آنها بررسىهايى انجام گيرد . 2\r\n\r\n","description":"","footnote":"","page_name":" 121 ","page_number":169},
  {"content":"\r\n\r\n1\r\n\r\nحكيم عبد المجيد\r\n\r\nشرح قانونچه\r\nحكيم عبد المجيد از مؤلّفان كتب طبّى در اوايل قرن نوزدهم ميلادى است كه در زمينهء متعلّقات قانون كار كرده است . شرح قانونچهء او در 1243 ه . / 1828 م . در كلكته به چاپ رسيده است . 2\r\n1\r\n\r\nحكيم محمّد حسين على\r\n\r\nحاشيهء سديدى\r\nحكيم محمّد حسين على فرزند حكيم حيدر على و شاگرد خاصّ فاضل عصر حكيم ميرزا على شريف بود . او ذوق علمى را از استاد خود حكيم على شريف كه مؤلّف كتاب‌هاى متعدّد است ، كسب نمود . تصحيح و تحشيهء سديدى را انجام داد كه خدمت با ارزشى است . اين كتاب با مقابله و تصحيح حكيم مولوى محمّد حسن در مطبعهء علوى لكنهو در سال 1313 ه . / 1895 م . به چاپ رسيده است . 2\r\n1\r\n\r\nحكيم اسد على سهسوانى\r\n\r\nحاشيهء نفيسى\r\nحكيم اسد على بن وجه اللّه حسينى نقوى دانشمندى چيره‌دست بود . در سهسوان به دنيا آمد و در همان‌جا به تحصيلات اوّليّه پرداخت و براى تحصيلات عالى به لكنهو رفت . درس‌هايش را پيش شيخ قدرت على و عالمان ديگر به تكميل رساند . در علوم رياضى شاگرد شيخ غلام حسين جونپورى است و در طبّ شاگرد مسيح الدّوله حكيم ميرزا على حسن خان . مدّت زيادى در خدمت مسيح الدّوله بود و در شمار مشاهير علم طبّ به شمار مىآمد . علاوه بر حاشيهء نفيسى رساله‌هاى ديگرى نيز دارد . در حدود\r\n\r\n","description":"","footnote":"","page_name":" 122 ","page_number":170},
  {"content":"\r\n\r\n1284 ه . / 1867 م . درگذشت . 2\r\n1\r\n\r\nمير غلام ضامن\r\n\r\nحلّ نفيسى\r\nمولوى غلام ضامن نيز از جمله كسانى است كه در قرن نوزدهم ميلادى حاشيه‌هايى بر موجز و شرح‌هاى آن نوشته‌اند . وى تحت عنوان حلّ نفيسى دربارهء نفيسى تحقيق كرده است و اين تأليف او به چاپ رسيده است . حكيم مولوى انور على در شرح موجز خود علاوه بر مآخذ ديگر ، از اين كتاب هم استفاده كرده است . 2\r\n1\r\n\r\nمولانا حكيم عبد الحليم فرنگى محلّى\r\n\r\nحلّ نفيسى\r\nمولانا حكيم عبد الحليم بن مولانا امين اللّه بن مولانا محمّد اكبر بن مولانا ابى الرحم بن مولانا يعقوب بن مولانا عبد العزيز بن مولانا احمد سعيد بن ملّا قطب الدّين شهيد سهالوى ( متوفّى 1103 ه . / 1691 م . ) كه سلسلهء نسب او به حضرت ابو ايّوب انصارى مىرسد .\r\nمولانا عبد الحليم در روز 21 شعبان 1239 ه . / 1823 م . در لكنهو متولّد شد . در ده سالگى قرآن مجيد را حفظ كرد و تحصيلات خود را پيش علماى معروف آن زمان به تكميل رساند و در شانزده سالگى فارغ التحصيل شد . فقط چند نفر توانسته‌اند در اين سنّ و سال اين‌همه علم و دانش را كسب كنند .\r\nعمرش را صرف تدريس و تصنيف و تأليف كرد و در منطق و فلسفه و فقه و علوم دينى و طبّ مهارت داشت و مقام علمى او بسيار بالا بود . وى در سال 1260 ه . / 1844 م . به بانده رفت و در آنجا نوّاب ذو الفقار الدّوله او را محترم داشت . در بانده بسيارى از محضر درس او بهره بردند . پس از نه سال اقامت به وطن بازگشت ، به جونپو\r\n\r\n","description":"","footnote":"","page_name":" 123 ","page_number":171},
  {"content":"\r\n\r\nرفت و در مدرسهء حاجى امام‌بخش تدريس را ادامه داد و در آنجا حدود ده سال از او كسب فيض كردند . در سال 1276 ه . / 1859 م . به وطن مراجعت كرد و دست بيعت به مولانا عبد الوالى رزّاقى قادرى ( متوفّى 1279 ه . / 1861 م . ) داد .\r\nدر سال 1277 ه . / 1860 م . به حيدرآباد رفت و مورد احترام فراوان قرار گرفت .\r\nدر مدرسهء نظاميّه به استادى منصوب شد . در 1279 ه . / 1862 م . سعادت حج بيت اللّه نصيب او گشت و در جمادى الثّانى 1283 ه . / 1866 م . به وطن بازگشت و بعد از يك سال دوباره به حيدرآباد رفت و در آنجا در 46 سالگى در روز دوشنبه 29 شعبان 1285 ه . / 1868 م . آفتاب عمرش غروب كرد . تاريخ وفات « عالم با عمل نمود قضا » است . در حيدرآباد در پايين مزار شاه يوسف قادرى به خاك سپرده شد . او شاگردان بسيارى داشت كه بيشترشان صاحب تأليف هستند .\r\nتعداد تأليفات مولانا عبد الحليم 25 جلد است . علاوه بر آن چهار كتاب ناتمام دارد .\r\nحلّ نفيسى را فرزند گرامىاش مولانا ابو الحسنات عبد الحى فرنگى محلّى به نام تكمله لحلّ نفيسى به پايان رسانده است . چاپ اوّل اين شرح در مطبعهء نظامى كانپور در 1288 ه . / 1871 م . و چاپ دوم در مطبعهء نولكشور لكنهو در 1302 ه . / 1885 م .\r\nبه چاپ رسيده است . در سال 1343 ه . / 1924 م . نيز تجديد چاپ شده است . 2\r\n1\r\n\r\nحكيم انور على\r\n\r\nحمّيات قانون و انوار الحواشى\r\nحكيم مولوى انور على همان گونه كه تحقيق دربارهء حميّات قانون در شمار شارحان قانون ابن سينا قرار گرفت ، افتخار نوشتن شرح تلخيص قانون موجز القانون نيز نصيب وى شد . در سال 1280 ه . / 1863 م . بر موجز حاشيه‌اى نوشت به نام انوار الحواشى . او اين حواشى را به دستور استادش ميرزا على حسن خان مسيح الدّوله نگاشته است و در جاى\r\n\r\n","description":"","footnote":"","page_name":" 124 ","page_number":172},
  {"content":"\r\n\r\nجاى آن به مؤلّفان هندى چون مير سيد هاشم ، مير ضامن ، حكيم شفايى خان و حكيم شريف خان استناد جسته است . حكيم عبد الغنى فرزند حكيم انور على مسوّدهء آن را تهيّه كرد و بلافاصله پس از تكميل كتاب در 2 - 1281 ه . / 1864 م . در مطعبهء نولكشور لكنهو به چاپ رسيد . بعدا در سال 1895 م . نيز با حاشيهء مولانا عبد الحليم در لكنهو انتشار يافت .\r\nحمّيات قانون در مطبعهء محمّدى در 1274 ه . / 1857 م . چاپ شده بود . از آثار طبّى قابل ذكر او تعليقات على اوقات البحران و المسماة بالتبيان و تشريح فيوض جليله .\r\nاست . وى علاوه بر ضوء السراج حاشيه على السراجيه ، بر بيشتر كتاب‌هاى درسى تعليقه نوشته است .\r\nحكيم قاضى انور على حسينى حنفى از عالمان فاضل زمان خود بود و تحصيل خود را پيش مولانا تراب على لكنهوى و دانشمندان ديگر به تكميل رسانده بود . در طبّ افتخار شاگردى حكيم مسيح الدّوله را داشت . مدّتى طولانى در لكنهو به تدريس پرداخت و تعداد زيادى از او كسب فيض كردند و بعد از آن به جونپور رفت و مدّت مديدى در مدرسهء اماميهء حنفيه به تدريس مشغول بود . بعد از آن در عهد نوّاب شاهجهان بيگم به بوپال رفت و در آنجا مقام قضا را به او دادند . پس از مدّتى اقامت ، عازم حرمين شرفين و سپس مشرّف به حجّ بيت اللّه شد . در پايان حيات ، در وطن خود لكنهو اقامت گزيد و در همان‌جا در سال 1303 ه . / 1885 م . وفات يافت . عدّه‌اى از افراد خانواده‌اش هم‌اكنون در بوپال مقيمند . حكيم انور على در لكنهو در مطبعهء نولكشور به عنوان مصحّح نيز كار كرده بود . از شاگردانش حكيم ميرزا مظفّر حسين لكنهوى فرزند مسيح الدّوله مشهور است . 2\r\n\r\n","description":"","footnote":"","page_name":" 125 ","page_number":173},
  {"content":"\r\n\r\n1\r\n\r\nمحمّد تقى شيرازى\r\n\r\nشرح لغز قانون و الكلّيّات المنظومة فى الطّب\r\nمحمّد تقى شيرازى كه به نام آغا بابا طبيب معروف شد ، در علوم مختلف دانشمند بود . مدّتى طولانى در تهران اقامت داشت . مدّتى هم در كربلا ساكن بود . در حدود 1290 ه . / 1873 م . درگذشت . علاوه بر شرح لغز القانون و الكلّيّات المنظومة فى الطّب ، حفظ الصحّة ، تسهيل العلاج و مسكن الفؤاد نيز از تأليفات اوست . 2\r\n1\r\n\r\nحكيم ميرزا مظفر حسين خان\r\n\r\nالدّرّ النفيس\r\nحكيم ميرزا مظفّر حسين نوهء حكيم الملوك حكيم ميرزا على و فرزند گرامى مسيح الدّوله حكيم ميرزا على حسن در لكنهو به دنيا آمد . تحصيلات خود را پيش مولانا انور على و علماى ديگر گذرانيد . طبّ را از پدرش آموخت و مدّت زيادى در مطب او حضور داشت . طبيبى بسيار بااستعداد و دانش‌دوست بود . كتابخانه‌اى را كه از اجدادش به ارث برده بود ، وسيع‌تر كرد . او مجموعهء بسيار باارزشى از كتاب‌هاى طبّى داشت .\r\nكتاب‌هاى متعدّد كتابخانهء او كه امضا و مهر او را دارد ، زينت‌بخش كتابخانه‌هاى مختلف هند است . وى شاگردان زيادى داشت و صدها شاگرد از محضر او استفاده كردند .\r\nاو بعد از درگذشت پدرش در شفاخانهء شاهى ، افسر الاطبّا شد . در روز سوم صفر 1298 ه . / 1880 م . وفات يافت . او در 1275 ه . / 1859 م . الدر النفيس را در ردّ رساله‌اى در مورد مباحث قانون كه فاضل فيض‌آبادى در ردّ حكيم ميرزا على نوشته بود ، تأليف كرد . نسخهء خطّى آن كه در كتابخانهء رضا در رامپور موجود است ، در تملّك شخص مؤلّف بوده است و مؤلّف در سال 1859 روى آن امضا كرده است و در آغاز و پايان كتاب مهر او ثبت است .\r\n\r\n","description":"","footnote":"","page_name":" 126 ","page_number":174},
  {"content":"\r\n\r\nحكيم مظفّر حسين در ردّ مباحث الاطبّاء درويش محمّد و نتائج حسنيه حكيم عاشق حسن كتابى به نام تحقيقات بهيه ملقّب به هداية الاطبّاء على النتائج الحسنية نيز دارد كه در مطبعهء علوى به چاپ رسيده است . حكيم ميرزا نظير حسن ( متولّد 1278 ه . / 1861 م . ) فرزند او بود و در سال 1881 م . در شفاخانهء شاهى لكنهو افسر الاطبّا شد و مثل اسلاف خود در لكنهو شهرت فراوان كسب كرد . او عضو شوراى شهردارى و قاضى افتخارى بود . در 1899 م . به لقب خان بهادر ملقّب شد و معالجى حاذق بود . 2\r\n1\r\n\r\nحكيم مولوى على حسين خان\r\n\r\nحاشيهء شرح كلّيّات آملى و گيلانى\r\nحكيم مولوى على حسين خان فرزند ارشد حكيم غلام حسين در سال 1231 ه . / 1815 م . در جوهرى محلّهء شهر لكنهو متولّد شد . او از استادان بلندمرتبهء زمان خود به شمار مىآمد . وى پسرعموى طبيب معروف مكتب لكنهو حكيم محمّد على معروف به حكيم نبّا است . حكيم على حسين تحصيلاتش را در محضر مولوى عبد الحكيم فرنگى محلّى ، مولوى حسين احمد مليح‌آبادى ، مولوى سلامت اللّه كانپورى ، مفتى محمّد سعد اللّه مرادآبادى و پسرعمويش حكيم نبّا لكنهوى به تكميل رساند و از هر دو نظر علمى و عملى بين معاصران ممتاز بود .\r\nمشاهير علم و دانش همچون حكيم محمّد سعيد طبيب نظام دكن و حكيم حكمت اللّه امروهوى و حكيم احمد سعيد امروهوى افسر الاطبّا اوّل حيدرآباد و حكيم نور الدّين قاديانى و حكيم خواجه محمّد حسن مترجم ميزان الطّب و مفتى لطف اللّه رامپورى و مولوى الهى بخش فيض‌آبادى مؤلّف حاشيهء شرح تهذيب و حكيم خواجه بدر الدّين خان مؤلّف رسالهء بحران ( فارسى ) و حكيم مولوى سيّد الطاف حسين ( از حومهء پتنه ) طبيب نوّاب محمّد على خان رئيس تونگ و حكيم سيّد حفاظت حسين و حكيم\r\n\r\n","description":"","footnote":"","page_name":" 127 ","page_number":175},
  {"content":"\r\n\r\nسيّد جعفر على و مولوى حافظ محمّد احمد مهاجر ، مدير مخارج حرمين بوپال از شاگردان او بودند .\r\nحكيم على حسين حاشيه‌اى باارزش بر شرح كلّيّات آملى و شرح كلّيّات گيلانى نگاشته است . فرزند او حكيم حافظ محمّد حسن نيّر ( 1836 - 1885 م . ) در پانزده سالگى با كمك شاگردان پدرش شرح آملى و گيلانى را به نام جامع الشرحين در سال 6 - 1265 ه . / 9 - 1848 م . در مطعبهء علويه در لكنهو به چاپ رسانده بود .\r\nجامع الشرحين مزيّن به حاشيه حكيم على حسين خان دليل فضل و كمال طبّى اوست .\r\nحكيم على حسين خان در سال 1270 ه . / 1853 م . نخستين حجّ خود را به همراه مفتى سعد اللّه و علماى ديگر رامپور انجام داد و سعادت حجّ دوم را در سال 1289 ه . / 1872 م . با نوّاب خلدآشيان رامپور به دست آورد . او در اين سفر با حاج امداد اللّه مهاجر مكّى بيعت كرد . حكيم على حسين قصد داشت در مكّه اقامت گزيند ، امّا نوّاب خلد آشتيان با اصرار او را با خود آورد . در شصت سالگى به استثناى دست راست ، تمام اعضاى بدنش به شدّت فلج شد و در همين معلوليت با يكى از خويشان ، سومين بار عازم مكّهء معظّمه شد و در نزديكى حرم خانه‌اى گرفت كه از آنجا كعبه ديده مىشد . او شش ماه زنده ماند و در روز دوشنبه 27 رجب 1294 ه . / 1877 م . درگذشت و در جنّت المعلّى در نزديكى قبّهء حضرت خديجة الكبرى ( رض ) به خاك سپرده شد .\r\nخدمات طبّى اين خانواده و تأثيرات آن محسوس است . حكيم محمّد حسن فرزند حكيم على حسين ، نه تنها خود او طبيعى ماهر و شاعر بود بلكه فرزندانش حكيم حافظ احمد حسن و منشى انوار الحسن و حكيم ظهير الحسن نيز از دانشمندان به شمار مىآمدند . يكى از افراد خانوادهء حكيم سيّد امير حسين ( نوهء حكيم نبّا ) طبيب ايالت رامپور بود . يكى از كتاب‌هايش تپ دق كى متعلق محققانه رائى ( نظر محقّقانه دربارهء سل ) را حكيم سيّد على احمد شاگرد حكيم سيّد محمّد تقى معروف به مجّن از كارونيشن\r\n\r\n","description":"","footnote":"","page_name":" 128 ","page_number":176},
  {"content":"\r\n\r\nپرس در لكنهو انتشار داده بود .\r\nحكيم سيّد امير حسين جانشين حكيم شيخ على محمّد بود كه در خانه‌اش در جوهرى محلّه داروخانهء كنز الادوية تأسيس شده بود . حكيم محمّد باقر فرزند شيخ على محمّد ( خواهرزادهء حكيم نبّا ) از طرف خانوادهء عزيزى و مكتب لكنهو رساله‌اى در مورد علّت جدا بودن از  ( All India Vedic and Unani Tibbi Conference )  نوشته است كه در سپتامبر 1911 ميلادى در مطعبهء نامى لكنهو انتشار يافته است . داروخانهء كنز الادويه در واقع مطب حكيم امير حسين بود . فرزند او حكيم محمّد تقى معروف به مجّن دبير افتخارى  ( All India Unani Tibbi Conference )  و مدير اين داروخانه بود . 2\r\n1\r\n\r\nحكيم بنده حسن\r\n\r\nحاشيهء آقسرائى\r\nحكيم بنده حسن بن شيخ عنايت على معروف به امام‌بخش ، جامع معقول و منقول و طبيب كامل بود . وطن او امروهه بود و از خانوادهء كنبوه . صاحب نزهة الخواطر سلسلهء نسب او را چنين نوشته است : حكيم بنده حسن بن امام‌بخش بن علىبخش بن خدابخش بن رحيم‌بخش . او در پنجم ذيقعدهء 1233 ه . / 1817 م . در لكنهو متولّد شد .\r\nتحصيلاتش را پيش دايى خود مولوى تراب على حنفى لكنهوى و طبّ را پيش حكيم عبد اللّه معروف به حكيم ابو ، شاگرد حكيم ميرزا محمّد على اصمّ لكنهوى خواند . او در دستگاه تيول دارو رئيس سنديله چودرى حشمت على محترم بود و مدّت طولانى منصب طبابت داشت . از وجود او همهء ثروتمندان و فقيران يكسان بهره‌مند مىشدند .\r\nمريضان بىشمارى از سنديله و اطراف آن مىآمدند و شفا مىيافتند . او را به اورنگ‌آباد و خيرآباد و مليح‌آباد و كاكورى براى معالجه دعوت مىكردند و مردم به او رجوع مىكردند . او فروتن و مهربان و خوش‌خلق و خوش‌لباس بود . علاوه بر\r\n\r\n","description":"","footnote":"","page_name":" 129 ","page_number":177},
  {"content":"\r\n\r\nفرزندانش حكيم امداد حسن و حكيم عاشق حسن ، از شاگردان ديگر او عبارتند از :\r\nچودرى محمّد عظيم تيول‌دار سنديله و حكيم سيّد جاويد على و هادى حسن سنديلوى و عاشق على و چودرى محمّد جان و شيخ لياقت حسن و مولوى نصير الدّين شاه‌جهانپورى و جز آنان .\r\nاز تأليفات او يكى حاشيهء آقسرائى است كه در آن كوشش فراوانى در حلّ مطالب آقسرائى به عمل آورده است . اين حاشيهء آقسرائى در مطبعهء سلطانى لكنهو چاپ و انتشار يافته است . كتاب ديگر او جامع المفردات در مطبعهء حسنى لكنهو در 1286 ه . / 1869 م . به چاپ رسيده است . سال تأليف آن نيز 1286 ه . / 1869 م . است .\r\nاو در بيست و هفتم ربيع الاوّل 1305 ه . / 1887 م . در كانپور وفات يافت و در كربلاى محلّهء نوّاب گنج به خاك سپرده شد . فرزندش حكيم امداد حسن ( متولّد اوّل ذيقعدهء 1268 ه . / 1851 م . ) طبيبى باهوش بود . در امروهه مطب داشت و كتابى به نام مقاصد حكميه و مطالب طبّيه داشت كه در مطبعهء علوى لكنهو به چاپ رسيده است .\r\nفرزند ديگرش حكيم عاشق حسن كتابى دارد به نام نتائج حسنيه و مسائل حكميه . اين كتاب در واقع ترجمهء كتاب مباحث الاطبّاى حكيم درويش محمّد است از عربى به فارسى و در آن اضافاتى هم داشته است . حكيم مظفّر حسين لكنهوى در 1289 ه . كتابى به فارسى به نام هداية الاطبّاء ملقّب به تحقيقات بهيّه به جواب نتايج حسنيه نوشت كه در ردّ مباحث الاطبّا و نتائج حسنيه است . 2\r\n1\r\n\r\nحكيم سيّد حيدر حسين\r\n\r\nحاشيهء كلّيّات قانون و حاشيهء نفيسى و حاشيهء سديدى و حاشيهء آقسرائى\r\nحكيم حيدر حسين در 1261 ه . / 1845 م . در محلّهء تورياگنج لكنهو متولّد شد .\r\nپدرش مير باقر على در حكومت اوده نظامى بود . حكيم حيدر حسين درس ادبيات و فقه\r\n\r\n","description":"","footnote":"","page_name":" 130 ","page_number":178},
  {"content":"\r\n\r\nرا پيش شمس العلما مولوى سيّد حامد حسين و مفتى عباس بن على تسترى فراگرفت .\r\nكتاب‌هاى اوّليّه طبّ را پيش حكيم مير طالب على خواند و بعدا علم طبّ را پيش محقق يگانه حكيم ميرزا مظفّر حسين خان ، طبيب اوّل شفاخانهء شاهى لكنهو كامل كرد و مطب‌دارى را از جعفر خان طبيب اوّل شفاخانهء شاهى لكنهو آموخت . حكيم سيّد محمّد موهانى پس از حكيم ميرزا محمّد جعفر طبيب اوّل دار الشفاى شاهى تعيين شد و بعد از او حكيم مير حيدر حسين به مقام طبيب اوّل رسيد .\r\nاو علاوه بر مطب و مطالعه ، به تأليف و نگارش هم توجّه داشت و كتاب‌هاى زيادى را تأليف كرده است . تحقيق الحق فى قوالى اليومين فى تعليق العلق ، الحجامة المفيدة فى تحقيق الحمى الجديدة ، المقالة البديعة فى تحقيق الشعور للطبيعة ، مناظره طريفه و مكالمهء لطيفه ، حاشيهء آقسرائى ، حاشيهء سديدى ، حاشيهء نفيسى ، حاشيهء شرح اسباب و علامات ، حاشيهء كلّيّات قانون ، الهوامش الشتات على الحميات ، كتاب الاغذيه ، كتاب الادويه ، مجموعهء مكاتيب و قصائد عربيه ، كشكول مسمّى به نوادر و حاشيهء ميزان الطب ( اين كتاب به فارسى است ) از تأليفات اوست . از تدريس و مطب او صدها دانشجو استفاده كردند . وى علاوه بر طبّ كتاب‌هاى دينى را نيز مطالعه مىكرد و بسيار متديّن بود . در خط نسخ و نستعليق مهارت داشت و بسيار خوش‌خط بود . در شاعرى نيز مهارت داشت . در ماه اكتبر 1892 م . / 1310 ه . در چهل و نه سالگى وفات يافت .\r\nفرزند بزرگ حكيم سيّد جعفر حسين و فرزند كوچك حكيم سيّد صادق حسين نيز طبيبانى لايق بودند . تذكرهء حكيم جعفر حسين جداگانه آمده است . 2\r\n1\r\n\r\nمولانا عبد الحى فرنگى محلّى\r\n\r\nحاشيهء موجز و تكملهء حاشيهء نفيسى\r\nدر بين علماى فرنگى محلّى ابو الحسنات مولانا عبد الحى مقامى را كه بعد از\r\n\r\n","description":"","footnote":"","page_name":" 131 ","page_number":179},
  {"content":"\r\n\r\nبحر العلوم به دست آورد نصيب ديگرى نشد . مولانا همهء سنّت‌هاى علمى اسلاف را داشت و صدر الشريعة و تاج الشريعهء زمان خود و در واقع جامع معقول و منقول بود .\r\nروزگار كمتر مىتواند نظير او را در بين علماى اخير بيابد .\r\nاو در روز سه‌شنبه 26 ذىقعده 1263 ه . / 1847 م . در بانده متولّد شد .\r\nتحصيلاتش را پيش پدر گرامى مولانا عبد الحليم و دايى خود مولانا نعمت اللّه بن مولانا نور اللّه به تكميل رساند . پس از فوت پدر در حيدرآباد اقامت داشت و سپس به لكنهو برگشت و به علم و دانش پرداخت . او تمام وقت خود را صرف تدريس و مطالعه و تحقيق و تأليف و نگارش مىكرد و هيچ دقيقه‌اى از اوقات او ضايع نمىشد . عمر طولانى نداشت و اين آفتاب علم و كمال فقط 39 سال بر افق عالم نورافشانى كرد و در 29 ربيع الاوّل 1304 ه . / 1886 م . غروب كرد .\r\nمولانا احوال خود را در كتاب‌هاى مختلف خود نوشته است و علاوه بر آن ، مولانا عبد الباقى بن مولانا على محمّد تحت عنوان حسرة الفحول بوفات نائب الرّسول و مولانا عبد الحميد بن مولانا عبد الحليم در كتاب سراپا غم شرح‌حال او را آورده‌اند .\r\nتعداد شاگردانش زياد است و تعداد تأليفاتش به 109 جلد مىرسد . اگر از تأليفات او در فنون مختلف فقط چهار كتاب مصباح الدّجى يعنى حاشيهء غلام يحيى بر مير زاهد ، سعايه يعنى حاشيهء شرح وقايه ، التعليق الممجّد يعنى حاشيهء موطأ امام محمّد و ظفر الامانى ( اصول حديث ) درست بود ، براى اثبات بزرگى و مهارت علمى او كفايت مىكرد . طرب الاماثل بتراجم الافاضل ، الفوائد البهية فى تراجم الحنيفة و ابناء الخلان بانباء علماء هندوستان نيز قابل ذكر است . او علاوه بر تكملهء حاشيه نفيسى ، حاشيه‌اى نيز بر خود موجز القانون دارد . براى حلّ موارد مشكل نفيسى و موجز هر دو تأليف باارزشى هستند .\r\nتكملهء نفيسى در رمضان 1288 ه . / 1871 م . به تكميل رسيد .\r\nدر شرح‌حال مولانا رويدادى از نظر طبّى بسيار جالب است . طبق تذكرهء علماى\r\n\r\n","description":"","footnote":"","page_name":" 132 ","page_number":180},
  {"content":"\r\n\r\nفرنگى محلّى مولانا شاه سليمان پهلواروى بيان كرده است كه زمانى مولانا عبد الحى به درد شكم مبتلا شد و هيچ علاجى كارگر نيفتاد . مادرش همراه او بر مرقد حضرت سيّد السّادات در بانسه شريف حضور پيدا كرد و در حجره‌اى از آستانه اقامت كرد .\r\nمولانا در جاى ديگر اقامت گزيد و هر روز صبح در آستانه حاضر مىشد و براى عرض سلام پيش مادر مىرفت . روزى طبق معمول پيش مادرش رفت و ايشان به وى پان ( برگ تنبول ) داد و او آن را خورد . پس از مدّتى پان ديگر داد و مولانا آن را نيز ميل كرد . پس از كمى تأمّل مادرش از او پرسيد پان كه براى تو ناراحتى ايجاد نكرد ؟ مولانا با شگفتى گفت كه چرا ناراحتى ايجاد كند ؟ مادرش گفت كه در هر دو پان تنباكو بود و تو با خوردن تنباكو بلافاصله استفراغ مىكردى و بسيار ناراحت مىشدى . مولانا گفت الآن كه هيچ‌گونه ناراحتى ندارم . مادرش گفت كه شب حضرت سيّد السّادات را در خواب ديدم كه برگى در دست ايشان بود و مىفرمود كه اين را به عبد الحى بدهيد بخورد . من نتوانستم آن برگ را تشخيص بدهم . الان كه تو آمدى شاخه‌هاى تنباكو پيش من بود و هنگام دادن پان چشمم به آن افتاد و بىدرنگ يادم آمد كه همين برگ‌ها در دست حضرت بود . بعد از آن مولانا مصرف تنباكو را آغاز كرد و چند روز بعد چنان بهبود يافت كه ديگر بيمارى به سراغ او نيامد . 2\r\n1\r\n\r\nحكيم معزّ الدّين خان\r\n\r\nكشف المكنون عن معالجات القانون\r\nاجداد حكيم معز الدّين خان از اهالى روستاى رجر ، از بخش چهارصدهء پيشاور بودند . پدرش قاضى عظيم الدّين در اوايل قرن نوزدهم ميلادى به هندوستان آمد و در روستاى خالص‌پور لكنهو اقامت گزيد . حكيم معزّ الدّين در همين روستا در حدود سال 1835 م . به دنيا آمد . پس از اتمام معقولات و منقولات در جهوائى تولهء لكنهو طبّ را\r\n\r\n","description":"","footnote":"","page_name":" 133 ","page_number":181},
  {"content":"\r\n\r\nپيش حكيم محمّد يعقوب به تكميل رساند . به علوم معقول به حدّى علاقه داشت كه در زمان تحصيل طبّ ، به فرزندان استاد خود كتاب‌هاى علوم معقول تدريس مىكرد .\r\nهمچنين شاگرد حكيم ملّا نوّاب بود . در قصبهء خالص‌پور عالمى بزرگ و متّقى به نام ميان گل ولايتى اقامت داشت ، حكيم معزّ الدّين با دختر وى ازدواج كرد .\r\nدر خالص‌پور مطب باز كرد . فرزندش اعزاز الدّين خان براى نگارنده تعريف كرد كه وقتى او در سال 1930 م . به خالص‌پور رفته بود ، جايى كه حكيم مطب داشت به نام چبوترهء حكيم معزّ الدّين خان معروف بود . در زمان اقامتش در خالص‌پور سعادت بيعت با مولانا فضل رحمان گنج مرادآبادى را به دست آورد .\r\nاو در زمان نوّاب شاهجهان بيگم به بوپال رسيد و پس از درگذشت حكيم محمّد احسن منصب افسر الاطبّايى به وى داده شد . او پزشك مخصوص شاهجهان بيگم بود و ملكه در طبّ به او اعتماد فراوان داشت . نوّاب سلطان جهان‌بيگم كه در آن زمان وليعهد ايالت بود و سخت با نوّاب شاهجهان بيگم نقار داشت ، مريض شد . در اوايل حكيم معزّ الدّين خان اجازهء معالجه او را نيافت و چون حال او به وخامت گراييد ، مهر مادرى به جوش آمد و به جناب حكيم اجازهء معالجهء او را داد و سلطان جهان‌بيگم بهبود يافت . جناب حكيم عادت داشت كه پيش از آغاز معالجه با هزينهء خود بزى به عنوان صدقه قربانى كند و بعد از آن دارو دهد . نوّاب شاهجهان بيگم مىگفت كه دست جناب حكيم دست حضرت خضر است .\r\nاو علاوه بر طبّ و علوم معقول به ادبيات عربى علاقهء خاصّى داشت و عربى بسيار خوب مىنوشت . از معاصرانش شيخ حسين عرب بود كه به گمان قوى نوّاب سكندر بيگم به خاطر شهرت او در حديث وى را از حضر موت به بوپال دعوت كرده بود .\r\nبرادرزادهء او مولوى عبد اللّه به اعزاز الدّين خان گفته بود كه نامه‌هاى عربى حكيم معز الدّين خان در خانواده محفوظ است . ديگر آن خانواده از بين رفته و معلوم نيست\r\n\r\n","description":"","footnote":"","page_name":" 134 ","page_number":182},
  {"content":"\r\n\r\nكه با فقدان قدرشناسان آن نامه‌ها به چه سرنوشتى دچار شده . جناب حكيم براى كتاب تصوّف حضرت مولانا كامل نعمانى به زبان اردو به نام صراط التكميل تقريظى كوتاه به زبان عربى نوشته است كه در آخر كتاب آمده است . اين نوشته علاوه بر تسلّط او بر زبان عربى برترى علمى و روحانى او را نيز نشان مىدهد . از يادگارهاى علمى او حاشيهء كتاب مشهور مطوّل علامهء تفتازانى نيز هست كه به نام مطوّل بوپالى نيز شناخته مىشود . او در نوشتن حاشيهء مطوّل كامل زحمت فراوانى كشيده است و در بوپال با خطّى بسيار زيبا به چاپ رسيده است .\r\nكار پرارزش علمى جناب حكيم حاشيهء معالجات قانون است كه به دستور نوّاب شاهجهان بيگم به نام كشف المكنون عن معالجات القانون نوشته است و به آن بانو تقديم كرده است . اين كتاب در مطبعهء شاه‌جهانى بوپال در 1304 ه . / 1886 م . به چاپ رسيده است . يك نسخهء خطّى آن به نام تنقيح المكنون حاشيه معالجات القانون پيش استادم مرحوم شفاء الملك حكيم عبد اللطيف بود و به گمان قوى شارح اين نسخه را به حضور استاد يا فرزند استاد خود تقديم كرده بود .\r\nبيشتر شرح‌ها و حاشيه‌هاى قانون ابن سينا به بخش كلّيّات آن مربوط است و كمتر كسى دربارهء معالجات قانون كتاب نوشته است . حكيم معزّ الدّين خان به سبب نوشتن حاشيهء محقّقانه بر معالجات در رديف شارحان قانون مقامى ممتاز دارد . اين حاشيه مشتمل است بر پنج فنّ اوّليهء جلد سوم و در آن امراض سر ، اعصاب ، چشم و گوش و بينى است .\r\nجناب حكيم در منزل خود به شاگردان درس هم مىداد و علاوه بر كتاب‌هاى طبّ از علوم معقول نيز بحث مىكرد . در 9 صفر 1316 ه . / 1898 م . بر اثر بيمارى فلج در بوپال درگذشت و در مقبرهء قلندر شاه به خاك سپرده شد . فرزندش اعزاز الدّين خان در بوپال رئيس ادارهء آموزش و پرورش و دبير بود . از سال 1954 تا 1959 م . رئيس\r\n\r\n","description":"","footnote":"","page_name":" 135 ","page_number":183},
  {"content":"\r\n\r\nدانشكدهء جامعهء كالج دهلى بود و به عنوان معاون مؤسّسهء روستايى  ( Rural institute )  كار كرد . در سال 1965 م در بخش علوم جديد و انگليسى دار العلوم ديوبند سرپرست بود . او سعادت زيارت بيت اللّه را نيز دارد . 2\r\n1\r\n\r\nعلى شرف الدّين مرعشى\r\n\r\nحاشيهء قانون\r\nعلى شرف الدّين مرعشى در فقه و ادب ممتاز بود . او در سال 1316 ه . / 1898 م .\r\nدرگذشت . در بين كسانى كه در اواخر قرن نوزدهم ميلادى در خارج از هند دربارهء قانون كار كرده‌اند ، شرف الدّين مرعشى استحقاق سپاس خاص ما را دارد . علاوه بر حاشيهء القانون فى الطبّ ، قانون العلاج نيز يكى از كتاب‌هاى طبّى اوست . حاشية المتاجر فى الفقه و حاشية الجواهر از ديگر آثار اوست . 2\r\n1\r\n\r\nحكيم ميرزا محمّد مهدى\r\n\r\nحاشيهء كلّيّات قانون و موضح القانون\r\nحكيم ميرزا محمّد مهدى فرزند ميرزا محمّد على و از اهالى لكنهو بود . در 29 رمضان 1283 ه . / 1866 م . متولّد شد . سلسلهء نسب او به صحابى معروف حضرت مالك اشتر نخعى مىرسد . كتاب‌هاى علوم دينى و ادب و معقولات را نزد مجتهدان لكنهو و علماى فرنگى محلّى خواند . مولانا عين القضاة و مولانا عبد المجيد استاد كانينگ كالج لكنهو و مولانا سيّد محمّد حسين مجتهد نيز از استادان او بودند . علم طبّ را پيش حكيم شيخ محمّد حسين از اعضاى خانوادهء حكيم نبّا ، فراگرفت و مدّت 14 سال تا اواخر زندگانىاش در مطب او كار كرد و بعد مطبى جداگانه باز كرد . مثل استادان كار تدريس را ادامه داد . علاوه بر مطب حدود سه ساعت در مطالعهء كتاب‌ها و همين\r\n\r\n","description":"","footnote":"","page_name":" 136 ","page_number":184},
  {"content":"\r\n\r\nمقدار وقت در تدريس صرف مىكرد . در درس از كتاب‌هاى ابتدايى طبّ تا كتاب‌هاى نهايى طبّ را در حدود 25 تا 30 بار دوره كردند . به قانون و شرح آن علاقهء خاصّى داشت . تعداد زيادى از كتاب‌ها و شرح‌هاى نادر را جمع‌آورى كرده بود .\r\nاز تأليفات او حاشيه كلّيّات قانون بسيار عالى است . در زمان دانشجويى موجز را به نام موضح القانون به زبان اردو ترجمه كرده بود . كتاب‌هاى ديگر او عبارتند از : تشريحات قطبيه ( كه به نام بنيان‌گذار مطبعهء نامى خواجه قطب الدّين نامگذارى شده ) ، رسالهء ترياق صغير ، رسالهء ترياق كبير ، رسالهء ترياق اربعه ، شفاء الاسقام ( در اوت 1897 چاپ دوم آن در مطبعهء نامى انتشار يافته است ) ، الاثمار الاجنبية ( مجموعهء مجرّبات خانوادگى ) ، رسالهء جنين ( در آن تشريح جنين و امراض زن حامله و شيرده بيان شده است ) ، تلخيص الطب و مبسوط كتاب علاج الامراض .\r\nمجرّبات مهدويه تأليف مشهور اوست و مجموعه‌اى است از سه كتاب بحر ذاخر و شمس التجارب و افضل التجارب . در تدوين اين قرابادين زحمت زيادى كشيده و مىتوان آن را در مجموعهء قرابادين‌هاى فارسى كتابى مهم به شمار آورد . در مفردات كتاب فارسى الدرة البهيّة فى خواص الادويّة المفردة و در معالجات كتاب فارسى احسن التجارب كتاب‌هاى ارجمند او هستند . الشذور الذهبية فى اسماء الكتب الطبّية تأليف عربى اوست . يكى از كارهاى علمى او تكميل تأليف پدرش نجوم السماء است . اين كتاب فارسى در تاريخ رجال است و علاقهء او به تاريخ را نشان مىدهد . اثر مهم ديگر او كشف الاسرار است كه ذيلى است بر كتاب كشف الحجب و الاستار . قانون كامل عربى كه در سال 1906 م . در مطبعهء نامى انتشار يافته است . حكيم مهدى نه تنها كار تصحيح آن را انجام داده بلكه با نوشتن حاشيه بر آن در بين شارحان قانون جاى گرفته است . او هنگام تاجگذارى جورج پنجم يك آموزشگاه طبّى به نام معيار طبّ تأسيس كرده بود ولى مدّت زيادى پابرجا نماند .\r\n\r\n","description":"","footnote":"","page_name":" 137 ","page_number":185},
  {"content":"\r\n\r\nجناب حكيم به اخلاق نيكو آراسته و در تقوى و ديندارى ممتاز بود . او در سال 1308 ه . / 1890 م . كربلا و كاظمين و نجف اشرف را زيارت كرد و در سال 1321 ه . / 1903 م . به ايران رفت و به زيارت مشهد مشرّف شد . سفرنامه‌اى به نام البدر الباحر فى احوال سفر الحامر تأليف كرد . كمى پيش از سال 1915 م . وفات يافت .\r\nفرزندى نداشت ولى نام او به وسيلهء تأليفاتش در تاريخ طبّ هميشه زنده خواهد ماند . 2\r\n1\r\n\r\nمولانا عبد العزيز فرنگى محلّى\r\n\r\nحاشيهء موجز\r\nمولانا عبد العزيز بن مولانا عبد الرحيم فرنگى محلّى سومين فرد از علماى فرنگى محل است كه حاشيهء موجز يا نفيسى را نوشته‌اند . او كتاب‌هاى درسى را نزد اعضاى خانوادهء خود مولانا فضل اللّه بن مولانا نعمت اللّه و مولانا عبد الحى و همچنين مولانا عبد الرزّاق به تكميل رساند . به درس و تأليف توجّه خاصّى داشت و در كتاب‌هاى درسى فقه نظر بسيار عميقى داشت و درعين‌حال زاهد و شب‌زنده‌دار بود . دست بيعت به مولانا عبد الرزّاق داده بود و از او اجازه داشت . در سال 1330 ه . / 1911 م . مشرّف به حجّ بيت اللّه شد . طبّ را به طور اصولى خوانده بود و شاگرد حكيم مظفّر حسين خان بود .\r\nاگرچه در طبّ مهارت كافى داشت ولى مطب باز نكرد ، امّا خويشاوندان فرنگى محل را خود او معالجه مىكرد . در بين تأليفات متعدّد او حاشيهء موجز در طبّ است كه چاپ شده است .\r\nمولانا پس از مدّتى اقامت در فيض‌آباد و گونده در لكنهو اقامت گزيد . در مدرسهء كالون مدرّس علوم دينى بود و در مدرسهء نظّاميه فرنگى محل كتاب‌هاى مطوّلات را به طور افتخارى تدريس مىكرد . در اواخر سال 1337 ه . / 1918 م . به بيمارى استسقا مبتلا شد و طبق نوشتهء تذكرهء علماى فرنگى محلّى در دوّم صفر 1338 ه . / 1919 م . كه\r\n\r\n","description":"","footnote":"","page_name":" 138 ","page_number":186},
  {"content":"\r\n\r\nروز وفات پير و مرشد اوست ، درگذشت . در گورستان خانوادگى باغ مولوى انوار به خاك سپرده شد . 2\r\n1\r\n\r\nعلى بن داود پنجابى\r\n\r\nشرح قانونچه\r\nاز جمله كسانى كه در اوايل قرن بيستم ميلادى قانونچه را موضوع كار قرار داده‌اند ، على بن داود پنجابى است . شرح قانونچهء او در سال 1908 م . در دهلى و در 1909 م . در لكنهو به چاپ رسيده است . 2\r\n1\r\n\r\nحكيم سيّد جعفر حسين\r\n\r\nشرح حمّيات قانون\r\nحكيم سيّد جعفر حسين فرزند بزرگ حكيم سيّد حيدر حسين بود ( كه ذكر او در صفحات پيش آمده است ) . طبّ و علوم رايج را نزد پدرش و استادان ديگر فراگرفت . به خاطر شايستگى علمى در سال 1907 م . طبيب اوّل شفاخانهء شاهى در لكنهو شد . او نه تنها در اين بيمارستان به جانشينى پدر رسيد بلكه علاقه و اشتياق علمى را نيز به ارث برده بود . در ادبيات عربى استاد بود و شرح حميّات قانون از تأليفات اوست . او دو بار به كربلاى معلّى رفت . يك بار در 1906 م . و بار ديگر در سال 1907 م . با نوّاب ملكه بيگم ( نوهء محمّد على شاه اود ) كه پزشك مخصوص او نيز بود . 2\r\n1\r\n\r\nحكيم سيّد محمّد حسين\r\n\r\nحاشيهء موجز\r\nحكيم سيّد محمّد حسين فرزند سيّد مهدى على مرادآبادى بود . حاشيهء موجز او در\r\n\r\n","description":"","footnote":"","page_name":" 139 ","page_number":187},
  {"content":"\r\n\r\nسال 1311 ه . / 1893 م در مطبعهء نولكشور لكنهو به چاپ رسيده است . 2\r\n1\r\n\r\nحكيم سيّد عابد حسين\r\n\r\nحاشيهء نفيسى ( معالجات )\r\nحكيم سيّد عابد حسين از طبيبان ممتاز لكنهو بود . حاشيهء او بر معالجات نفيسى با ارزش و در سال 1314 ه . / 1895 م در مطبعهء نولكشور و لكنهو چاپ و منتشر شده است . 2\r\n1\r\n\r\nحكيم محمّد يوسف\r\n\r\nحاشيه و شرح موجز\r\nاين حاشيهء حكيم محمّد يوسف به چاپ رسيده است . 2\r\n1\r\n\r\nحكيم پير عبد الرزّاق\r\n\r\nحاشيهء موجز\r\nحكيم سيّد عبد الرزّاق بن حكيم سيّد خورشيد على كه به نام پيرجى عبد الرزّاق معروف است ، شاگرد رشيد حكيم عبد المجيد خان دهلوى بود . در مدرسهء طبّيهء دهلى استاد علم تشريح بود و در تشريح دانشمندى چيره‌دست . دانش اين طبيب يونانى در اين رشته به اندازهء يك متخصّص جديد علم تشريح زياد بود . يكى از شاگردان قديمى مدرسهء طبّيه دهلى حكيم عبد الجليل سهاد ( بريلى ) براى نگارنده تعريف كرد كه در لندن پزشكى از مسيح الملك حكيم اجمل خان مطالبى دربارهء تشريح پرسيد و جناب حكيم گفت كه اگر به دهلى بياييد و در آنجا با يك دانشمند تشريح ملاقات كنيد ، به علم تشريح پى خواهيد برد . اتفاقا آن پزشك به دهلى آمد و جناب حكيم او را به پيرجى عبد الرزّاق\r\n\r\n","description":"","footnote":"","page_name":" 140 ","page_number":188},
  {"content":"\r\n\r\nمعرفى كرد و او به سؤالات مربوط به تشريح پاسخ‌هاى بسيار درست و عالى داد . پزشك نامبرده در شگفت ماند و خوشحال شد و او را به لندن دعوت كرد .\r\nيكى از تأليفات او توضيح البيانات فى شرح تشريح الشريانات است . او قصد داشت كه آن را به زبان عربى با ترجمهء اردو و عكس‌ها به چاپ رساند . اين كتاب شرح مفصّل مقالهء تشريح شريانات قانون ابن سينا است و در ماهنامهء طبّيه كه با مديريّت او انتشار مىيافت در چند شماره به چاپ رسيده است . كتاب ديگرش تعليم القابله است كه قسمت اوّل آن در تشريح اعضاء زنان است و در سال 1909 م . به چاپ رسيده است . قسمت چهارم آن دربارهء معالجات زنان است كه در سال 1916 م . انتشار يافته است . اغذية المرضى تأليف حكيم محمّد كاظم با كوشش و حواشى لازم و سودمند به چاپ رسيده است .\r\nشرح تشريح اعضاى مركبه حكيم صادق على خان نيز با كوشش و حواشى او انتشار يافته است .\r\nحاشيهء او بر موجز به نام الموجز المحشى بالتحشية الجديدة در مطبعهء مجتبايى دهلى در 1905 م . به چاپ رسيده بود . جناب حكيم در زنانه طبّيه كالج ( انستيتوى پزشكى زنان ) در دهلى مقام رياست داشت . او در سال 1917 م . وفات يافت . 2\r\n1\r\n\r\nحكيم عبد المجيد اوجانوانى\r\n\r\nحاشيهء موجز\r\nحكيم عبد المجيد از اهالى اوجانوان ( بيهار ) بود و شاگرد شيخ الهند حكيم عبد العزيز لكنهوى است . حاشيهء موجز او به اهتمام خواجه قطب الدّين در سال 1320 ه . / 1902 م . در مطبعهء نامى لكنهو چاپ شده است . 2\r\n\r\n","description":"","footnote":"","page_name":" 141 ","page_number":189},
  {"content":"\r\n\r\n1\r\n\r\nحكيم عبد الوهّاب\r\n\r\nحاشيهء موجز\r\nحكيم عبد الوهّاب از اهالى آره و طبيبى دانشمند بود . افتخار شاگردى حكيم عبد العزيز لكنهوى را داشت . حاشيهء او بسيار پسنديده شد و در سال 1327 ه . / 1909 م . براى بار سوم در مطبعهء نامى لكنهو چاپ شد . 2\r\n1\r\n\r\nعبد الحسين رازى\r\n\r\nحاشيهء قانون و تعاليق على شرح ابن نفيس\r\nعبد الحسين بن مهدى بن حسن بن خليل بن على رازى حلّى به عنوان طبيب و اديب و شاعر معروف است . در نجف متولّد شد و بيشتر زندگانىاش را در همان‌جا گذراند و در حلّه در 1356 ه . / 1937 م . درگذشت . تاريخ تولّد او 1294 ه . / 1877 م . است .\r\nعلاوه بر حواشى على القانون ، تعاليق على شرح ابن نفيس فى الطب و ارجوزة فى النبض از تأليفات اوست . 2\r\n\r\nفارسى :\r\n1\r\n\r\nمحمود بن محمّد خوارزمى\r\n\r\nقانونچه\r\nقانونچهء محمود بن عمر چغمينى به خاطر جامعيّت و اختصار به حدّى مقبول و پسنديده واقع شده كه نه تنها چندين بار به چاپ رسيده بلكه به زبان‌هاى مختلف نيز ترجمه شده و صاحبان دانش به نوشتن شرح و حاشيه بر آن همّت گماشته‌اند . محمود بن محمّد خوارزمى نخستين مترجم قانونچه است . او در سال 745 ه . / 1345 م .\r\n\r\n","description":"","footnote":"","page_name":" 142 ","page_number":190},
  {"content":"\r\n\r\nدرگذشت . ترجمهء او در سال 1912 م . در لاهور انتشار يافته است . 2\r\n1\r\n\r\nعبد اللّه بن حاج محمّد\r\n\r\nوافيه\r\nشرح فارسى قانونچه به نام وافيه در عهد سلطان تيمورى شاهرخ ميرزا ( زمان حكومت 1405 تا 1447 م ) والى خراسان ، در 850 ه . / 1446 م . انجام گرفته است . در مباحث و معانى قانونچه شرح خوبى است . نام شارح معلوم نيست . در تاريخ روابط پزشكى ايران و پاكستان ، عبد اللّه بن حاج محمّد بشيروئى خراسانى را به عنوان مترجم و شارح آن ذكر كرده‌اند ، امّا در آن سال تأليف 914 ه . آمده است ، اگر نام شارح عبد اللّه بن حاج محمّد باشد ، اين سال تأليف درست نيست . در مؤسّسهء تاريخ و تحقيق طبّ در تغلق‌آباد دهلى نو نسخه‌اى از آن كه در روز يكشنبه 1104 ه . / 1692 م . كتابت شده ، موجود است و آن را فرح بيگ در پتنه كتابت كرده است . در ديوبند نيز يك نسخهء خطّى آن موجود است كه در 1184 ه . / 1770 م . كتابت شده . علاوه بر آن ، يك نسخه در رامپور و نسخه‌اى ناتمام در كتابخانهء مولانا آزاد عليگره موجود است . 2\r\n1\r\n\r\nحكيم ابو الفتح گيلانى\r\n\r\nفتّاحى\r\nمسيح الدّين ابو الفتح گيلانى از اهالى منطقهء لاهيجان گيلان و از خانوادهء اهل دانش و كمال بود . پدرش مولانا عبد الرزّاق در عهد خان احمد منصب صدر الصدور داشت . در سال 974 ه . / 1566 م . وقتى كه شاه ايران ، تهماسب ، گيلان را به تصرّف خود درآورد ، عبد الرزّاق نيز با فرمانرواى گيلان اسير شد . هر چهار فرزند او به نام‌هاى حكيم ابو الفتح و حكيم همام و حكيم نور الدّين و حكيم لطف اللّه معروف و مشهور شدند .\r\n\r\n","description":"","footnote":"","page_name":" 143 ","page_number":191},
  {"content":"\r\n\r\nنخست حكيم لطف اللّه وارد هندوستان شد و به منصب دوصدى رسيد ولى عمرش وفا نكرد و پس از چند سال درگذشت . حكيم ابو الفتح با دو برادرش حكيم همام و حكيم نور الدّين در حدود 974 ه . / 1567 م . به هندوستان آمد ( نزهة الخواطر و سر ويليام بيلى ) . هر سه برادر در دربار اكبر شاه مقام و مرتبه به دست آوردند . حكيم ابو الفتح بسيار باهوش و دانا بود و در طبّ و علوم ديگر مقامى ممتاز داشت . او پيش پدرش درس خواند و بنا به روايتى شرف شاگردى حكيم عماد الدّين محمود شيرازى را نيز داشت . بنا به نوشتهء اكبرنامه حكيم ابو الفتح در سال 27 جلوس اكبر تأسيس دار الشفا را پيشنهاد كرد و در همان سال با رسيدن خبر بىقانونى در خريدوفروش اشياى مختلف ، افراد مختلف را به عنوان ناظر براى اشياى مختلف تعيين كرد . پس از آن اكبر شاه حكيم ابو الفتح را مأمور نظارت بر داروهاى گياهى كرد . اگرچه به حكيم ابو الفتح فقط منصب هفت‌صدى عطا شد ولى در اكبر شاه تأثير فراوان داشت و اكبر براى حرف‌هايش و توصيه‌هايش ارزش قايل بود . حكيم ابو الفتح منصب‌هاى صدارت و امينى را نيز داشت .\r\nاكبر در سال 1580 م . او را مقام صدارت بنگال داده بود . در سال 1589 م . اكبر به كشمير رفت و ابو الفتح همراه او بود . وقتى اكبر از كشمير عازم كابل شد ، در راه ابو الفتح به درد شكم و اسهال مبتلا شد و در 16 شعبان 997 ه . / بيستم ژوئن 1589 م . در دمتور درگذشت و در حسن ابدال به خاك سپرده شد . به نوشتهء مآثر الامرا در زمان بيمارى وى ، اكبر شاه شخصا دو سه بار به عيادتش رفته بود . فيضى براى او مرثيه‌اى سرود .\r\nاز تأليفات حكيم ابو الفتح فتّاحى در شرح قانونچه ( داراى چهارصد و پنجاه صفحه ) .\r\nقياسيه در شرح اخلاق ناصرى ( يكهزار و چهارصد صفحه ) و مجموعهء نامه‌هاى او به نام چهارباغ است . مجموعه‌اى از مجرّبات نيز تدوين كرده بود كه نسخهء خطّى آن در كتابخانهء دانشگاه پنجاب موجود است . فرزند ابو الفتح ، فتح اللّه نام داشت . در عهد جهانگير شاه به اتهام توطئه عليه خسرو دستگير شد و به كيفر آن چشمانش را كور\r\n\r\n","description":"","footnote":"","page_name":" 144 ","page_number":192},
  {"content":"\r\n\r\nكردند . نوهء ابو الفتح ، ضياء اللّه ، به نوشتهء شاه‌جهان‌نامه ، منصب نهصدى داشت . حكيم همام برادر كوچك ابو الفتح در علم و دانش و استعداد خوب نيز برادر او بود . نام حقيقىاش همايون بود ، امّا اكبر شاه به خاطر حفظ ادب او را همام ناميد . اگرچه از نظر منصب مقامى بلند نيافت و فقط تا منصب ششصدى رسيد ، امّا از نظر تقرّب و اعتماد مقامى كه به دست آورد كمتر از خاصّان ديگر نبود ، لذا مسئول سفرهء شاهى بود و او در جلسه‌هاى مشورتى مديريت دفتر و اصول و ضوابط شركت مىكرد .\r\nدر سال 994 ه . / 1585 م . به عنوان سفير به خدمت عبد اللّه خان ازبك اعزام شد و در زمان مأموريت سفارت خبر درگذشت ابو الفتح رسيد . اكبر با اندوه فراوان تسليت‌نامه را ارسال كرد . در سال 1003 ه . / 1594 م . بر اثر بيمارى سل در لاهور درگذشت و در حسن ابدال در جوار برادرش به خاك سپرده شد . او نيز در تدوين تاريخ الفى سهيم بود .\r\nدر فتح پورسيكرى ( آگره ) بقاياى حمّام حكيم همام تاكنون مانده است . يكى از فرزندان حكيم همام به نام حكيم حاذق در عهد شاهجهان به تدريج تا منصب سه هزارى رسيد و در 1067 ه . / 1656 م . در آگره وفات يافت . فرزند ديگرش حكيم خوشحال خان با شاهزاده خرّم بزرگ شده بود و وقتى شاهزاده خرّم ، شاهجهان شد ، او به منصب هزارى نايل گشت . كوچكترين برادر ابو الفتح ، نور الدّين بود كه به شاعرى علاقهء خاصّى داشت و تخلص او قرارى بود . صاحب ديوان است . داراى صفات فقر و فروتنى بود و مىگفت كه حكيم ابو الفتح همهء دنياست و همام همهء آخرت ، لذا او از هر دو بىنياز بوده آزادانه مىزيست . 2\r\n1\r\n\r\nحكيم مظفّر بن محمّد حسينى شفايى\r\n\r\nكلّيّات شفايى\r\nحكيم مظفّر بن محمّد حسينى شفايى طبيب و شاعر معروف عهد اكبر شاه است . او از\r\n\r\n","description":"","footnote":"","page_name":" 145 ","page_number":193},
  {"content":"\r\n\r\nآن جمله طبيبان ايرانى است كه به هندوستان آمده . طبّ اين خطّه را رونق بخشيدند و با سعى و كوشش‌هاى علمى آنان طبّ يونانى در هند رواج يافت و به مقامى و الا رسيد .\r\nحكيم مظفّر در اصفهان متولّد شد و به خاطر علمش به زودى به دربار شاه عباس راه يافت . او در دربار شاه عباس احترام فراوان داشت و همهء اميران دربار او را بسيار گرامى مىداشتند . در عهد اكبر شاه وارد هند شد و در اينجا نيز به خاطر مهارت و اعجاز علمى خود عزّت و احترام كسب كرد . در عهد جهانگير شاه در رمضان 1037 ه . / 1627 م .\r\nدرگذشت .\r\nدليل اصلى شهرت او در طبّ قرابادين شفايى است . اين كتاب نخستين بار در 1267 ه . / 1850 م . به چاپ رسيد و سپس در چاپخانه‌هاى مختلف چاپ‌هاى متعدّدى از آن صورت گرفت . كارى كه او دربارهء كلّيّات قانون انجام داده به نام كلّيّات شفايى معروف است . نسخه‌اى از اين كلّيّات در كتابخانهء سالار جنگ حيدرآباد محفوظ است . كتاب ديگرى به نام شفاء العلل زينت‌بخش كتابخانهء ايالتى حيدرآباد است .\r\nانتساب كلّيّات شفايى به نظر من جاى تامّل دارد . شفايى نه تنها طبيبى حاذق و ماهر بود بلكه در حكمت نظرى و شاعرى نيز برترى داشت . صائب ( تبريزى ) دربارهء او گفته است :\r\n در اصفهان كه به درد سخن رسد صائب * كنون كه نبض‌شناس سخن شفايى نيست . \r\nآثار او علاوه بر ديدهء بيدار ، نمكدان حقيقت و مثنوى مهر و محبّت يك ديوان و چند مثنوى است . 2\r\n1\r\n\r\nحكيم فتح اللّه گيلانى\r\n\r\nترجمهء كلّيّات قانون\r\nحكيم فتح اللّه گيلانى بن فخر الدّين شيرازى كه از مشاهير عهد جهانگير شاه بود علاوه بر طبّ در علم هيئت نيز مهارت كامل داشت . او در كابل بود . جهانگير به او منصب يك\r\n\r\n","description":"","footnote":"","page_name":" 146 ","page_number":194},
  {"content":"\r\n\r\nهزارى عطا كرده بود . ترجمهء كلّيّات قانون او به فارسى در محافل علمى بسيار ممتاز است . همان گونه كه طبيبى بلندپايه بود ، در نسل او نيز طبيبان دانشمند به وجود آمدند .\r\nپسرش حكيم ابو القاسم شيرازى طبيبى دانشمند بود . نوه‌اش حكيم فتح اللّه در طبّ و علوم ديگر مقام والايى داشت و در ايران از سوى امام قلى بن اللّه وردى به امارت وابسته بود و پس از آمدن به هندوستان به دربار شاهجهان پيوست . شاهجهان به او نظر خاصّى داشت . روزى پنجاه روپيه مقرّرى داشت و در سال 1055 ه . / 1645 م . منصب نهصدى به او عطا شد . فرزندش يعنى نوهء پسرى حكيم فتح اللّه گيلانى ، حكيم صالح لقب خان و منصب يكهزارى داشت . حكيم فتح اللّه گيلانى در 1002 ه . / 1593 م . كلّيّات قانون را به فارسى ترجمه كرده بود . اين ترجمه را مطبعهء نولكشور در لكنهو در سال 90 - 1889 م . به چاپ رسانده است . نسخه‌هاى خطّى آن در مؤسّسهء تاريخ و تحقيق طبّ در تغلق‌آباد و كتابخانهء دانشگاه پنجاب در لاهور نگهدارى مىشود . در عهد اكبر شاه طبيب همنام او امير فتح اللّه شيرازى ( متوفّى 997 ه . / 1588 م . ) نيز شهرت زيادى به دست آورده است . بعضى امير فتح اللّه شيرازى و فتح اللّه گيلانى را به خاطر مشابهت اسمى با هم تخليط كرده‌اند . 2\r\n1\r\n\r\nميرزا روشن‌ضمير\r\n\r\nمقتدى الشروح\r\nميرزا روشن‌ضمير و پدر او محمّد تابع ( متوفّى 1080 ه . / 1669 م . ) از دانشمندان طبّ عهد شاهجهان و عالمگير است . نسخهء مقتدى الشروح او در شرح موجز است . سال آغاز آن 1099 ه . است . از مقتدى الشروح تاريخ به دست مىآيد . اين شرح در دو جلد است و هر جلد در دو فن تقسيم شده . فن سوم جلد دوم در 1104 ه . و فن چهارم در 1106 ه . انجام يافته است . نسخه‌هاى خطّى آن در كتابخانهء رضاى رامپور و جامعه\r\n\r\n","description":"","footnote":"","page_name":" 147 ","page_number":195},
  {"content":"\r\n\r\nهمدرد دهلىنو محفوظ است . علاوه بر آن وى كتاب طبّى ديگرى به نام ابو العلاج نيز دارد . 2\r\n1\r\n\r\nشيخ احمد قنوجى\r\n\r\nتحفة الاطبّاء\r\nشيخ احمد قنوجى از عالمان ممتاز هند است . اورنگ‌زيب ( زمان حكومت 1068 ه . / 1658 م . تا 1117 ه . / 1707 م . ) از درس او استفاده كرد . در بين استادان اورنگ‌زيب مقامى بلند داشت . از گرايشات دينى اورنگ‌زيب مىتوان به برگزيدگى علمى او پى برد . او علاوه بر طبّ در شاعرى هم توانا بود . شرح حجيم قانونچه به نام تحفة الاطبّاء كه حدودا 24 هزار بيت دارد ، گواه بر مهارت طبّى و مقام شاعرى اوست .\r\nدر مقدمهء آن اشاره‌اى مختصر به يورش اورنگ‌زيب بر گولكنده و به زندان افتادن ابو الحسن تانا شاه شده است . نسخه‌هاى خطّى اين كتاب سال 1129 ه . / 1716 م . در كتابخانهء رضا در رامپور و ندوة العلماء لكنهو و كتابخانهء ايالتى حيدرآباد و دار العلوم ديوبند موجود است . نسخهء اخير را لچهمن ناراين در تاريخ 29 ذى الحجّه 1219 ه . / 1850 م . كتابت كرده است . در اين نسخه مهرهاى امجد على شاه و واجد على شاه اوده ثبت است . 2\r\n1\r\n\r\nحكيم ميرزا هادى شيرازى\r\n\r\nشرح قانونچه\r\nحكيم ميرزا هادى شيرازى بن حكيم مظفّر الدّين علوى ، پدر گرامى طبيب معروف هند معتمد الملك حكيم ميرزا محمّد هاشم معروف به علوى خان ( متوفّى 1162 ه . / 1748 م . ) است . او معالجى بسيار موفّق و طبيبى ماهر بود . در اغلب بياض‌ها و\r\n\r\n","description":"","footnote":"","page_name":" 148 ","page_number":196},
  {"content":"\r\n\r\nكتاب‌هاى قرابادين نسخه‌ها و معمولات او ديده مىشود . او علاوه بر مطب و معالجه به تدريس و تأليف نيز علاقه داشت . شرح قانونچه نشانگر استعداد معلّمى او نيز هست . در سال 1107 ه . / 1695 م . وفات يافت . خانوادهء او از خانواده‌هاى علمى هند به شمار مىآيد . حكيم هادى خان هاشمى عقيلى نوهء دخترى او بود كه در مرشدآباد طبيب مخصوص مهابت جنگ بود .\r\nفرزند حكيم هادى ، حكيم محمّد حسين ( متوفّى 1205 ه . / 1790 م . ) شخصيّت گرانقدر در تاريخ علم الادويه است . در مفردات مخزن الادويه و در مركّبات مجمع الجوامع معروف به قرابادين كبير از تأليفات اوست . 2\r\n1\r\n\r\nحكيم اكبر ارزانى\r\n\r\nمفرح القلوب ( شرح قانونچه )\r\nدر هند تدريس طبّ به زبان عربى رواج داشت . كتاب‌هاى مؤلّفان زبان عربى همانند ايران در هند نيز رايج بود . در مورد آثار فارسى سعى و كوشش سيّد اسماعيل جرجانى صاحب ذخيرهء خوارزمشاهى ( متوفّى بين سال‌هاى 1066 و 1077 م . ) بسيار اهمّيّت دارد . در هند نيز اين كار آغاز شده بود ، امّا اين كار در سطح وسيع به دست حكيم اكبر ارزانى انجام گرفت . اكبر ارزانى احساس كرد كه مردم عامّهء هند عربى نمىدانند و به خاطر ندانستن زبان عربى در تحصيلات طبّ با مشكل روبرو هستند . چون بسيارى از اوقات آنان در آموختن عربى صرف مىشود ، بسيارى از دانشجويان از ياد گرفتن طبّ محروم مىمانند . لذا تصميم گرفت كه كتاب‌هاى طبّى بويژه كتاب‌هايى را كه جزو مواد درسى بود ، از عربى به فارسى برگرداند . بر اثر آن براى دانشجويانى كه عربى نمىدانستند تسهيلات آموزشى به وجود آمد و علم طبّ براى آنها آسان و ارزان گرديد . بعضى همين امر را سبب نامگذارى ارزانى دانسته‌اند . اكبر ارزانى از طبيبان عهد عالمگير است .\r\n\r\n","description":"","footnote":"","page_name":" 149 ","page_number":197},
  {"content":"\r\n\r\nنام پدرش مير حاجى محمّد مقيم بود . ارزانى بيشتر در برهان‌پور مقيم بود و در آنجا علاوه بر تأليف و نگارش به كار مطب عمومى اشتغال داشت .\r\nكتاب اوّل او طبّ اكبر در سال 1112 ه . / 1700 م . به تكميل رسيد كه ترجمهء شرح اسباب است با حذف و اضافات . آخرين كتاب او قرابادين قادرى است كه آن را در 1130 ه . / 1718 م . به پايان رسانده بود . مجرّبات اكبرى ، طبّ نبوى ، ميزان الطب و حدود الامراض ، از تأليفات اوست . كتاب اخير فرهنگ طبّى است كه آن را بعد از ترجمهء شرح اسباب تأليف كرده است .\r\nدر شرح قانونچه كتابى جامع به نام مفرح القلوب نوشته است كه از زمان تأليف كتاب مهم درس طبّ بوده . نسخه‌اى از اين شرح در كتابخانهء عمومى صولت در رامپور موجود است و در مورد حاشيه و اضافات بين السطور آن نظر بر اين است كه شايد خود شارح نوشته باشد . او كتابى نيز به نام تشريح الموسيقى دارد . محمود شيرانى خبر داده است كه در كتابخانه‌اش نسخه‌اى از آن را دارد . غير از تشريح الموسيقى و طبّ نبوى تمام كتاب‌هاى او به چاپ رسيده است و ترجمه‌هاى اردوى آن نيز در تعداد زياد و چندين بار انتشار يافته است . كتاب‌هاى او مورد پسند فوق العاده‌اى قرار گرفت كه شامل كتاب‌هاى درسى فارسى هم بود . در بين شاگردان انبوه او حكيم پيرو از اجين معروف بود .\r\nطبيب دانشمند اكبر ارزانى در اواسط ربيع الثّانى 1134 ه . / 1721 م . درگذشت . به نوشتهء مؤلّف تاريخ محمّدى ، او در دهلى وفات يافت درحالىكه عموما مشهور است كه او در برهان‌پور فوت شد و در همان‌جا به خاك سپرده شد . در سال 1968 م . كه نگارنده براى بار دوم به برهان‌پور رفت فرصتى پيدا شد كه به مسجد و قبر اكبر ارزانى هم برود . در نزديكى مسجد آثار خانه و مطب او موجود است . آن مسجد و محل به نام او موسوم است و طبق قراين بايد اين انتساب را بپذيريم .\r\nچاپ‌هاى متعدّدى از مفرح القلوب در چاپخانه‌هاى مختلف به عمل آمده است و\r\n\r\n","description":"","footnote":"","page_name":" 150 ","page_number":198},
  {"content":"\r\n\r\nيكى از چاپ‌هاى قديم آن از سال 1266 ه . / 1849 م . است كه در مطبعهء قادرى در ميروت به چاپ رسيده بود . در سال 1303 ه . / 1886 م . در مطبعهء نولكشور در لكنهو نيز انتشار يافته بود . اين كتاب به زبان اردو نيز ترجمه شده است . 2\r\n1\r\n\r\nشاه اهل اللّه\r\n\r\nترجمه و شرح موجز\r\nشاه اهل اللّه بن شاه عبد الرحيم مردى دانشمند و پرهيزكار و طبيب بود . كتاب‌هاى درسى را پيش برادر گرامىاش شاه ولى اللّه ( متوفّى 1167 ه . / 1762 م . در 62 سالگى ) خواند . در محافل طبّى كتاب او تكملهء هندى كه به چاپ رسيده است نيازى به معرّفى ندارد . تكملهء يونانى نيز معروف است ولى كتاب ترجمه و شرح موجز را معمولا نمىشناسند . او موجز را نه تنها به فارسى ترجمه كرده است ، بلكه موارد لازم را هم توضيح داده . او در مقدّمه نوشته است كه : « اين كتاب قرشى كه بسيار مختصر و بخش بر تمام مسائل لازم طبّ است و اگرچه شرح‌هاى زيادى براى آن نوشته شده ، امّا فارسى آموختگان از استفادهء آن محروم هستند . براى استفادهء آنها ترجمهء آن با اضافاتى سودمند تقديم مىشود . » در پايان اين كتاب 596 صفحه‌اى نظمى هشت بيتى وجود دارد و از آن پى مىبريم كه او در سال 1180 ه . / 1766 م . اين ترجمه را در مدّت چهل روز به پايان رسانده است .\r\n شد ميسّر كارم از ربّ الفلق * آنكه پيدا كرد انسان از علق\r\nيك هزار و يك صد و هشتادمى * سال هجرى بوده است ما سبق\r\nموجز القانون اندر چهل روز * شد مترجم جمله تا آخر ورق \r\nنسخهء خطّى آن در طبّيهء كالج دانشگاه اسلامى عليگره موجود است و بدون ذكر سال در روز دهم رمضان كتابت شده . صاحب نزهة الخواطر به رساله‌اى از او به نام مختصر\r\n\r\n","description":"","footnote":"","page_name":" 151 ","page_number":199},
  {"content":"\r\n\r\nفى الطب هم اشاره كرده است . شايد مقصود او همين ترجمهء موجز باشد .\r\nتاريخ تولّد شاه اهل اللّه 1111 ه . / 1699 م . و تاريخ وفات او 1190 ه . / 1776 م . است كه روى قبرش حك شده . صاحب نزهة الخواطر وفات او را در حدود 1187 ه . نوشته است . در آثار او علاوه بر مختصر هداية الفقه للمرغينانى و تفسير قرآن كتاب‌هايى در فقه و عقايد و سلوك نيز هست . 2\r\n1\r\n\r\nحكيم غلام امام\r\n\r\nخلاصة الشروح ( شرح موجز )\r\nحكيم غلام امام بن حكيم بنده على خان از طبيبان قرن هجدهم ميلادى است و موجز را به نام خلاصة الشروح شرح كرده است . در تأليف اين شرح ، شرح‌هاى متعدّد موجز پيش نظر بوده است . در بين شارحان پيشين آقسرايى و فضل اللّه تبريزى و حكيم شفايى بويژه قابل ذكر هستند . در كتابخانهء انجمن آسيايى كلكته و كتابخانهء رضا در رامپور دو نسخهء خطّى در هر كتابخانه موجود است . 2\r\n1\r\n\r\nحكيم شريف خان\r\n\r\nحاشيهء حمّيات قانون\r\nشرح‌حال شريف خان در صفحات پيشين آمده است . در كارهاى تأليفى او حاشيهء حمّيات قانون به زبان فارسى نيز آمده است . حكيم خواجه رضوان احمد آن را تدوين كرده و انتشار داده است . به همراه اين كتاب حاشيهء متن حميّات قانون نيز آورده شده و در مكتبهء دار التأليفات ، خيابان اجمل خان ، دهلىنو در 1937 به چاپ رسيده است . 2\r\n\r\n","description":"","footnote":"","page_name":" 152 ","page_number":200},
  {"content":"\r\n\r\n1\r\n\r\nحكيم نصير الدّين\r\n\r\nترجمهء حمّيات قانون\r\nحكيم نصير الدّين نيز حميّات قانون را به فارسى ترجمه كرده است - اين ترجمه در جامعه همدرد كراچى در پاكستان محفوظ است . 2\r\n1\r\n\r\nحكيم سيّد محمّد مشرّف\r\n\r\nتفريح الجنان فى علم الابدان\r\nسيّد محمّد مشرّف بن سيّد لطف رسول بن سيّد غلام اشرف سنديلوى از فرزندان مخدوم سيّد علاء الدّين جاجيزى واسطى است . سيد علاء الدّين جاجيزى بنا به ارشاد خواجه نصير الدّين چراغ دهلى اودى در سنديله اقامت گزيده بود . سيّد محمّد مشرّف شرحى را كه براى قانونچه به نام مفرح القلوب تأليف كرده بود و تا مدّت زيادى يكى از كتاب‌هاى مهم درسى به شمار مىآمد ، با در نظر گرفتن طول و تفصيل آن احساس كرد كه جهت استفادهء دانشجويان آن را خلاصه و با تشريح و توضيح بعضى موارد تدوين كند ، لذا كتابى به نام تفريح الجنان فى علم الابدان تدوين كرد . چون اين انتخاب مختصر موجب فرحت مردم است آن را تفريح الجنان ناميده‌اند .\r\nاين كتاب تأليف شده در 1214 ه . / 1799 م . پنج مقاله دارد و به مناسبت‌هايى از آيات و احاديث هم استفاده شده است . نسخهء خطّى آن در موزهء جواهر كتابخانهء مولانا آزاد دانشگاه اسلامى عليگره موجود است . اين نسخه 384 صفحه دارد و آن را محمّد خان طبق فرمايش سيّد آل محمّد مارهروى در 9 جمادى الاوّل 1268 ه . / 1851 م .\r\nدر مارهرهء بخش ايته استنساخ كرده است . در آن نام را به جاى اينكه مشرّف بنويسند ، اشرف نوشته‌اند . كتاب ديگر حكيم مشرف قرابادين فرحت العيون 1238 ه . / 1822 م . است . در طبّيهء كالج دانشگاه اسلامى عليگره نسخهء خطّى آن از مجموعهء\r\n\r\n","description":"","footnote":"","page_name":" 153 ","page_number":201},
  {"content":"\r\n\r\nافسر الاطبّاء حكيم سيّد ضياء الحسن بوپال انتقال يافته است . در بوپال اين نسخه را سيّد وزير على باقرى قادرى در 5 شوّال 1284 ه . كتابت كرده است . در اين نسخه نام او سيّد محمّد مشرّف معروف به سيّد لطف رسول نوشته شده است . 2\r\n1\r\n\r\nحكيم خداياور خان\r\n\r\nرسالهء قسم نظرى و عملى طبّ\r\nحكيم خداياور خان بن كفايت خان هم تقريبا از طبيبان همين دوره است . او در رسالهء قسم نظرى و عملى طبّ آن قسمت از نفيسى را شرح كرده است كه در آن نظرها و اعمال طبّى مورد بحث قرار گرفته است . اين شرح فارسى در كتابخانهء سالار جنگ در حيدرآباد موجود است . 2\r\n1\r\n\r\nحكيم محمّد فضل الدّين\r\n\r\nترجمهء موجز\r\nحكيم محمّد فضل الدّين بن محمّد فيّاض حسينى از مؤلفان قرن هجدهم ميلادى هند است كه موجز القانون را به فارسى ترجمه كرده است . اثر ديگر او ترجمهء فارسى حدود الامراض است . نسخه‌هاى اين دو كتاب در كتابخانهء ايالتى حيدرآباد موجود است . 2\r\n1\r\n\r\nسيّد عبد الفتّاح\r\n\r\nنافع الخلق\r\nسيّد عبد الفتّاح تنها بخش معالجات قانون را انتخاب كرده و به نام نافع الخلق به فارسى ترجمه كرده است . در ارتباط با معالجات قانون كوششى است ارزنده . نسخهء خطّى آن در مؤسّسهء تاريخ و تحقيق طبّ در تغلق‌آباد دهلىنو موجود است . اين نسخه\r\n\r\n","description":"","footnote":"","page_name":" 154 ","page_number":202},
  {"content":"\r\n\r\nرا امام‌بخش در 1203 ه . / 1788 م . كتابت كرده است . نسخه‌هاى خطّى عبد الفتّاح معروف به خواجه عبد اللّه تمكين به نام نافع الخلق در كتابخانهء خدابخش و كتابخانهء ايالتى حيدرآباد موجود است و پس از مقابلهء آنها مىتوان نظر قطعى داد . 2\r\n1\r\n\r\nحكيم نظام الدّين\r\n\r\nعجزى ( شرح موجز )\r\nحكيم نظام الدّين فرزند حكيم محمّد عظيم است . او در سال 1276 ه . / 1859 م .\r\nموجز را به نام عجزى شرح كرد . نسخهء آن در جامعهء طبّيهء دهلى موجود است . اين نسخه را عزيز الدّين كه فرزند شارح است با دست خود كتابت كرده است . تاريخ كتابت بلافاصله بعد از تأليف است ، يعنى اوّل ربيع الاوّل ، به روز شنبه و در سال 1277 ه . / 1860 م . شگفتى ندارد كه اين نسخهء منحصربه‌فرد اين شرح باشد . 2\r\n\r\nمؤلّف نامعلوم\r\n\r\nترجمهء قانونچه\r\nيك نسخهء خطّى ترجمهء قانونچه در مجموعهء نگارنده موجود است و اگرچه اين نسخه كامل و در وضعى بسيار خوب است ، امّا نام مترجم و سال كتابت ندارد . به گمان قوى مربوط به اوايل قرن نوزدهم ميلادى است .\r\n1\r\n\r\nحكيم محمّد محسن فاروقى\r\n\r\nشرح محسنى\r\nحكيم محمّد محسن فاروقى خيرآبادى از طبيبان دانشمند بوپال بود . منصب افسر الاطبّا داشت و به عنوان استاد طبّ معروف شد . پدرش حكيم محمّد نذير لقب\r\n\r\n","description":"","footnote":"","page_name":" 155 ","page_number":203},
  {"content":"\r\n\r\nمسيح الزّمان از جانب شاه داشت . او در رساله‌اش دستور العمل حميّات او را با القابى مانند حاذق العلماء و بطليموس عصر ذكر كرده است .\r\nحكيم محمّد محسن مؤلّف كتاب‌هاى متعدّدى است . در طول تدريس موجز ، به درخواست شاگرد رشيدش سيّد وزير على باقرى شرح موجز را تدوين كرد . او نوشته است كه اين شرح موجز انسان را از شرح‌هاى ديگر موجز مانند سديدى و نفيسى و مفرّح القلوب بىنياز خواهد كرد . در طبّيه كالج عليگره نسخهء خطّى آن در 198 صفحه موجود است .\r\nآن را سيّد وزير على در بوپال در عهد نوّاب سكندر بيگم در تاريخ 24 محرم 1282 ه . / 1864 م . كتابت كرده است و از اين امر ، به نظر مىرسد كه اين نسخهء اصلى كتاب است و به گمان قوى منحصربه‌فرد . رسالهء او دستور العمل حميّات نيز كه يكى از شاگردانش نجف حسين ، برادر حكيم خادم حسين ، نقل كرده در طبّيه كالج عليگره موجود است .\r\nشاگرد او سيّد وزير على باقرى قادرى به نام استادش كتاب مفردات محسنى را تأليف كرده است و اين كتاب در بين كتاب‌هاى طبّى كه در بوپال نوشته شده باارزش است . در طبّيه كالج عليگره نسخهء خطّى مفردات محسنى به خط خود مؤلّف موجود است و به گمان قوى نسخهء منحصربه‌فرد است . كتابت اين نسخهء 462 صفحه‌اى در عهد نوّاب سكندر بيگم در 6 شوّال 1280 ه . / 1863 م . انجام گرفته است . حكيم محمّد حسن در 13 شعبان 1307 ه . / 1889 م . در بوپال وفات يافت . 2\r\n1\r\n\r\nحكيم سيّد تهوّر على\r\n\r\nترجمهء حمّيات قانون\r\nحكيم تهوّر على در سال 1851 م . در رسول‌پور نگينه به دنيا آمد . پدرش حكيم سيّد محرّم على از طبيبان خوب به شمار مىآمد . از اسلافش حكيم اصغر على ، حكيم\r\n\r\n","description":"","footnote":"","page_name":" 156 ","page_number":204},
  {"content":"\r\n\r\nنوازش على ( مؤلّف كتاب علم الفرائض ) ، حكيم ميرزا اكبر على ، حكيم مولوى اكرم على ( رساله‌اى به عربى دارد به نام بطلان حركت اينيه در نبض ) بودند . فرد اخير پدر مادرش بود و از او كسب فيض هم كرده بود . به دربار يكى از ملكه‌هاى اوده پيوسته بود . در علم خواص الادويه و علم افعال الاعضاء و علم معادن كيميا مهارت خاصّى داشت .\r\nحكيم تهوّر على كتاب‌هاى مقدّماتى را در نگينه خواند و بعد از آن براى كسب علم به بريلى و رامپور و لكنهو مسافرت كرد . در بريلى علوم معقول را از مولانا هدايت على و احمد رضا خان و علم منقول را از مولانا يعقوب على خان و مولانا احمد رضا خان فرا گرفت و علم طبّ را پيش حكيم يوسف خان ، مؤلّف حاشيهء علاج الغرباء و حكيم نوّاب محمّد اسماعيل متخلّص به ذبيح و حكيم اشفاق حسين سهسوانى خواند . پس از ده سال اقامت در بريلى مدّت چهار سال در رامپور فلسفه و حكمت را از شمس العلماء مولانا عبد الحق خيرآبادى آموخت . بعد از آن ، علاقه به علم و دانش او را به لكنهو كشيد و در آنجا علوم رياضى و هيئت و ادب را از محضر مولانا عبد الحى فرنگى محلّى و استادان ديگر كسب نمود . در طبّ از قانون ابن سينا و تذكرهء داود انطاكى و ارجوزهء سينايى و در مباحث ديگر طبّ از حكيم سيّد محمّد على و حكيم سيّد باقر على بهره‌ها برد و از حكيم شفاء الدّوله و حكيم اعظم خان پس از موفّقيّت در امتحان گواهينامه‌هايى به دست آورد . در مترا براى مدّت طولانى به تدريس طبّ و مطب‌دارى اشتغال داشت و نفيسى و آقسرائى و شرح‌هاى موجز و شرح اسباب و غيره را تدريس مىكرد .\r\nجناب حكيم كتاب‌هاى طبيبان متقدّم را با نظر بسيار عميقى مطالعه كرده بود و در معالجات سعى مىكرد از اقوال و گفته‌هاى آنان استفاده كند . علاوه بر ترجمهء حميّات قانون ، رسائل مكالمات و كتاب آئين الشمائل للاناف فى بيان عقائد الاحناف ، المعدة فى حواشى زوابد ثلاثه ، رسالهء حدود ، تبصرة الحكماء ، اقتباس اللغات ، لمعات برق طور مسمّى به ديوان حكيم از تأليفات اوست . علاوه بر اين تأليفات چاپ نشده‌اى نيز داشت .\r\n\r\n","description":"","footnote":"","page_name":" 157 ","page_number":205},
  {"content":"\r\n\r\nحكيم عليم اللّه امروهوى را نيز از استادان او ذكر مىكنند ، ولى اين درست نيست چون سال وفات حكيم عليم اللّه 1831 م . است ، درحالىكه حكيم تهوّر على در سال 1851 م . بيست سال پس از وفات او ، به دنيا آمده است . 2\r\n1\r\n\r\nحكيم احمد الدّين لاهورى\r\n\r\nحلّ قانونچه و كاشف الرموز\r\nحكيم احمد الدّين از خانواده طبّى ممتاز لاهور بود و درس‌هايش را پيش مولوى غلام محمّد بگوى و مولوى فيض الحسن سهارنپورى خواند و همهء كتاب‌هاى طبّ را از پدر گرامى خود آموخت . در ايالت فريدكوت معالج و طبيب مخصوص مهاراجه بكرم سينگ بود و پس از درگذشت او طبيب مخصوص مهاراجه بلبيرسينگ شد .\r\nكتاب‌هاى متعدّدى تأليف كرده است از جمله دستور العمل بكرمى ، مفردات احمدى ، شرح احمدى ، ترياق طاعون و كتاب تشريح بدن . علاوه بر اينها تأليفى بر شرح موجز به نام كاشف الرموز و كتابى در شرح قانونچه به نام حل قانونچه دارد . شرح قانونچه را جورج شحاته قنواتى و دانشمند معاصر ايران سعيد نفيسى به جاى حل قانونچه با نام ترويح الارواح نوشته‌اند . اين شرح با متن ( قانونچه ) در 1907 م . در لاهور انتشار يافته است .\r\nپدر حكيم احمد الدّين ، حكيم مولوى علاء الدّين معروف به اللّه دين بن حكيم شمس الدّين در بين طبيبان پنجاب مقامى بسيار مهم داشت و در معالجه و تشخيص با گرفتن نبض و قاروره مهارت داشت . چند كتاب طبّى نيز تأليف كرده است ، مثلا جواهر خمسه و مرغوب الاطباء كه چاپ نشده است . بعضى معتقدند كه كاشف الرموز شرح اوست . علاوه بر مطب به تدريس اشتغال داشت . در هشتاد سالگى در حدود 1884 م .\r\nوفات يافت . كاشف الرموز در 1322 ه . / 1905 م . در لاهور انتشار يافته بود .\r\n\r\n","description":"","footnote":"","page_name":" 158 ","page_number":206},
  {"content":"\r\n\r\nبرادر بزرگ حكيم احمد الدّين ، حكيم چراغ دين طبيب معروفى بود و اوّل او به ايالت فريدكوت رفته بود و به خاطر همين ارتباط بود كه حكيم احمد الدّين به دربار فريدكوت وابسته شد . حكيم فيروز الدّين برادر كوچك اوست كه به درخواست آل اينديا آيورويديك اند يونانى طبّى كانفرنس  ( All India Ayurvedic and Unani  (  Tibbi Conference  مجموعهء باارزش شرح‌حال و تجارب را با نام رموز الاطبّاء در دو جلد حجيم تدوين كرد . معدن الاكسير ، دواء الغريب ، مصباح الحكمت و مفتاح الخزائن از تأليفات اوست . مجلّهء ماهيانه‌اى به نام رفيق الاطبّا انتشار داده بود كه اكنون به نام الحكيم انتشار مىيابد . 2\r\n1\r\n\r\nدكتر محمود نجم‌آبادى\r\n\r\nتشريح قانون\r\nطبّ يونانى با سرزمين ايران ارتباط خاصّى داشته است . طبيبان عظيم القدرى چون على بن ربّن طبرى و على بن عبّاس مجوسى و محمّد بن زكريّاى رازى و شيخ الرئيس ابن سينا و ابن مندويهء اصفهانى و سيّد اسماعيل جرجانى كه تأثيرات عميقى بر طبّ قرون وسطى گذاشته‌اند ، از همين سرزمين دانش بوده‌اند . در بين دانشمندان كنونى ايران دكتر محمود نجم‌آبادى متولّد 1903 م . [ ناگفته نماند كه مؤلّف اين كتاب را در سال 1986 م . پيش از درگذشت شادروان دكتر محمود نجم‌آبادى انتشار داده بود . مترجم 
  ] مورخ پزشكى بلندپايه است . او در دانشگاه تهران استاد رشتهء پزشكى و بيمارستان و اخلاق پزشكى است . اين فرزند مايهء افتخار ايران نوين در حدود پنجاه كتاب به فارسى و فرانسه دارد كه نشانگر علاقهء تاريخى و مهارت علمى اوست و وجود آنها برتر از هرگونه معرّفى و تعريف است .\r\nشرح‌حال و مقام طبّى زكريا رازى ، تشريح كتاب حاوى رازى ، يك نابغه ايران رازى ،\r\n\r\n","description":"","footnote":"","page_name":" 159 ","page_number":207},
  {"content":"\r\n\r\nمقام طبّى رازى ، فهرست مؤلّفات و مصنّفات زكريّاى رازى ، ترجمهء كتاب الجدرى و الحصبه رازى ، ترجمه و قصص حكايات مرضى رازى ، تشريح كتاب‌هاى دفع برعة الساعة و منصورى و فصول و طبّ الملوكى رازى ، تشريح كتاب‌هاى دفع مضار الاغذيه و التقسيم و التشجير و كتاب من لا يحضره الطبيب رازى ، ابن سينا ، شرح‌حال زندگى مقام طبى و كتب وى ، تشريح و تصحيح رسالهء جوديه ، تشريح كتاب قانون ابن سينا ، هزارهء ابن سينا ، مختصرى از طبّ اسلامى و اثر آن بر روى طب اروپا ، اهوازى كيست و ملكى چيست ؟ ، تاريخ طبّ ايران ، تشريح كتاب ذخيرهء خوارزم‌شاهى و خفى علائى جرجانى ، تشريح كتاب مخزن الادويه حكيم محمّد حسين ابن سيّد محمّد هادى عقيلى ، از رى تا من پليه ( انتقال و سير علم طبّ از شرق به غرب ) ، نظرى به عقائد و آثار پزشكى خواجه نصير الدّين محقق طوسى از جملهء تأليفات اوست .\r\nعلاوه بر اين تأليفات ، مقالات علمى فراوانى است كه در مجلّه‌هاى طبّى و علمى انتشار يافته است . دو كتاب او ترجمهء فارسى عيون الانباء فى طبقات الاطبّاء و تاريخ طبّ ايران ( جلد دوم ) زير چاپ است . دكتر نجم‌آبادى عضو انجمن تاريخ طبّ فرانسه و امريكا ، نمايندهء ايران در انجمن بين المللى تاريخ طبّ ، دبير كل انجمن ايرانى تاريخ و علوم و پزشكى ، عضو انجمن فرانسه بيمارىهاى كودكان ( پاريس ) ، عضو افتخارى كميتهء ايرانى فرانسوى ( پاريس ) و مؤسّسهء فرانسوى و ايرانى ( تهران ) ، هستند . نگارنده در ماه ژوئن 1968 م . در ماهنامهء الحكمت دهلى مقاله‌اى در معرّفى ايشان نوشته بودم .\r\nنگارنده با ايشان مكاتبات علمى داشت . 2\r\n1\r\n\r\nسيّد حسين موسوى\r\n\r\nترجمهء قانون\r\nدر ايران سيّد حسين موسوى ترجمهء جديدى كرده است و اين ترجمه در تهران در\r\n\r\n","description":"","footnote":"","page_name":" 160 ","page_number":208},
  {"content":"\r\n\r\nسال 1341 ه . / 1932 م . به چاپ رسيده است . 2\r\n1\r\n\r\nعبد الرحمن شرفكندى ( هه‌ژار )\r\n\r\nترجمهء قانون\r\nدر ايران يك ترجمهء جديد ديگر از عبد الرحمن شرفكندى ( هه‌ژار ) است كه در تهران چندين بار به چاپ رسيده است . هر پنج قسمت آن مشتمل بر هفت جلد است و آخرين بار در 1997 م . به چاپ رسيده است . آن را انتشارات صدا و سيماى جمهورى اسلامى ايران منتشر كرده است . اين ترجمه نخستين بار در سال 1362 چاپ شده بود و سپس در سال‌هاى 1364 ، 1366 ، 1368 و 1370 [ شمسى 
  ] تجديد چاپ شده است . 2\r\n\r\nتركى :\r\n1\r\n\r\nمصلح الدّين سرورى\r\n\r\nترجمهء موجز\r\nمصلح الدّين مصطفى بن شعبان السرورى ( متوفّى 869 ه . / 1561 م . ) موجز القانون را به زبان تركى ترجمه كرده است . 2\r\n1\r\n\r\nاحمد بن كمال\r\n\r\nترجمهء موجز\r\nترجمهء ديگر موجز به زبان تركى از احمد بن كمال است . او در دار الشفاء ادرنه طبيب بود . او اين ترجمه را براى سليمان پاشا وزير سلطان سليم انجام داده بود . 2\r\n\r\n","description":"","footnote":"","page_name":" 161 ","page_number":209},
  {"content":"\r\n\r\n1\r\n\r\nمصطفى ابن احمد\r\n\r\nتخبيز المطحون ( ترجمهء كلّيّات قانون )\r\nنخستين ترجمهء كلّيّات قانون به زبان تركى عثمانى را طوقاتلى حكيم مصطفى ابن احمد به نام تخبيز المطحون كرده است . علاوه بر اين ، ترجمه‌هاى متعدّد كلّيّات قانون به زبان تركى انجام گرفته است . 2\r\n1\r\n\r\nدكتر عقيل مختار قزوينى\r\n\r\nترجمهء كلّيّات قانون\r\nدكتر عقيل مختار قزوينى ، بخش اوّل كلّيّات قانون را به تركى جديد ترجمه كرده است . اين ترجمه بعد از سال 1924 م . انجام گرفته است . 2\r\n1\r\n\r\nدكتر سهيل انور\r\n\r\nترجمهء قانون ( جلد پنجم )\r\nمدير مؤسّسهء تاريخ طبّ استانبول دكتر سهيل انور در زمان حاضر به خاطر كارهاى تحقيقى خود از مورّخان ممتاز پزشكى به شمار مىآيد . وى علاوه بر كتاب‌هاى متعدّد تاريخى ، جلد پنجم قانون ( قرابادين ) را به زبان تركى ترجمه كرده است . اين ترجمه علاوه بر ترجمه‌هاى ديگرى كه به تركى ترجمه شده ، بر اساس آن نسخه‌هاى خطى القانون است كه در موزهء توپقاپوسراى استانبول موجود است . 2\r\n\r\nاردو :\r\n1\r\n\r\nحكيم نور كريم دريابادى\r\n\r\nاكسير القلوب\r\nحكيم نور كريم بن مخدوم بخش بن كريم‌بخش قدوائى دريابادى عالم و طبيب\r\n\r\n","description":"","footnote":"","page_name":" 162 ","page_number":210},
  {"content":"\r\n\r\nمشهور بود و در سال 1215 ه . / 1800 م . در درياباد متولّد شد . كتاب‌هاى درسى طبّ را پيش مولانا عبد الحكيم بن مولانا عبد الرّب فرنگى محلّى و علماى ديگر لكنهو خواند و علم طبّ را از حكيم محمّد على معروف به حكيم نبّا و حكيم محمّد يعقوب فرا گرفت . در لكنهو به تدريس پرداخت و در كانينگ كالج لكنهو هم تدريس كرد . در 73 سالگى در 1288 ه . / 1871 م . درگذشت . در طبّ كتاب‌هاى متعدّدى دارد . علاوه بر ترجمهء شرح فارسى قانونچه ، مفرّح القلوب به نام اكسير القلوب ، ( به اردو ) ، شفاء الامراض در معالجات و ترجمهء مخزن الادويه در مفردات ( در دو جلد ) از كارهاى باارزش علمى اوست . شفاء الامراض بار اوّل در 1258 ه . / 1868 م . چاپ شد و چندان مورد پسند واقع شد كه در پانزده سال تا 1300 ه . / 1883 م . پنج بار در مطبعهء نامى لكنهو به چاپ رسيد . ترجمهء اردوى مخزن الادويه فارسى حكيم محمّد حسين در ماه اكتبر 1885 م . در چاپخانهء نولكشور لكنهو براى دومين بار به چاپ رسيد . فرزند حكيم نور كريم ، حكيم عبد العزيز دريابادى طبيبى دانشمند بود و شاگرد حكيم ابراهيم لكنوى . در رجب 1314 ه . / 1896 م . درگذشت . 2\r\n1\r\n\r\nحكيم غلام حسين كنتورى\r\n\r\nترجمهء قانون و ترجمهء قانونچه\r\nچنان كه آثار و كوشش‌هاى حكيم اكبر ارزانى در ترجمهء سرمايهء وسيع طبّى از عربى به فارسى در تاريخ پزشكى هندوستان ماندنى است ، كوشش‌هاى حكيم غلام حسنين كنتورى در برگرداندن كتب طبّى به زبان اردو هم هميشه باارزش تلقّى خواهد شد . او ترجمه‌هاى كتاب‌هاى حجيم عربى به اردو را در نظر نداشت ، بلكه مستقيما از عربى به اردو ترجمه كرد و مترجمان بعدى كار ترجمه را بر اساس ترجمه‌هاى اردوى او انجام دادند و سعى و كوشش‌شان فقط روان‌تر و مصطلح‌تر ساختن زبان بود .\r\n\r\n","description":"","footnote":"","page_name":" 163 ","page_number":211},
  {"content":"\r\n\r\nحكيم غلام حسنين در 17 ربيع الاوّل 1245 ه . / 1829 م . در كنتور متولّد شد .\r\nذاكر حسين نام تاريخى اوست . سلسلهء نسب او به سادات كاظمى نيشابور مىرسد . وى نه تنها در علم طبّ بينشى عميق داشت بلكه در منطق و فلسفه و رياضيات و شيمى و موسيقى و هيپنوتيزم هم استاد بود . در سال 1864 م . چند سؤال رياضى را با روش قديمى حلّ كرد و چند سؤال را بدون حلّ با تقاضاى معلّمى پيش مدير آموزش و پرورش فرستاد و نوشت كه اين سؤال‌ها را بفرستيد ( دانشگاه ) كمبريج حل كند .\r\nسؤال‌هاى او را به لندن فرستادند . در هند نيز متخصّصان انگليسى آموزش و پرورش صلاحيّت و استعداد او را قبول كردند . در هيپنوتيزم به قدرى مهارت داشت كه از اين طريق بسيارى از بيمارىهاى كهنه و مزمن را با موفّقيّت معالجه كرد . فقط نويسنده نبود و به مطب و معالجه نيز علاقهء كامل داشت و تا آخر حيات مطب داشت . اميران و حكّام ايالات او را براى معالجه دعوت مىكردند و مهاراجهء كشمير او را براى معالجهء بيمارى قند دعوت كرده بود . به صنايع علاقهء خاصّى داشت و كارخانه‌هاى مختلف توليد نيل و براكس و صابون و شكر و پنير در سطح وسيعى تأسيس كرده بود . به شيمى چنان علاقه داشت كه اصول اكسيرى بسيارى از كتاب‌ها را از حفظ داشت . شاگردان براى تحصيل شيمى از راه‌هاى دور پيش او مىآمدند . رئيس انجمن شيمى جونپور بود . چند كتاب شيمى عربى را به اردو ترجمه كرده است . علم و عمل به ندرت در يك نفر جمع مىشود ولى او جامع خوبىها بود و در هفتاد علم مختلف استاد بود . به نهضت‌هاى ملّى و طبّى علاقه داشت . با كنفرانس طبّ يونانى سراسرى هند لكنهو\r\n ( All India Unani Tibbi Conference Lucknow ) \r\nكه شفاء الملك حكيم عبد الرشيد در رأس آن بود ، ارتباط داشت . شرح‌حال او به چاپ رسيده است و با مطالعهء آن به شخصيّت بىمانند او مىتوان پى برد . در 13 ربيع الاوّل 1337 ه . / 17 دسامبر 1918 م . در فيض‌آباد درگذشت و در وطن اجدادىاش كنتور به خاك سپرده شد .\r\n\r\n","description":"","footnote":"","page_name":" 164 ","page_number":212},
  {"content":"\r\n\r\nكنتورى همانند ترجمه‌هاى ديگر كتاب‌هاى طبّى قانون كامل را مستقيما از عربى ( به اردو ) ترجمه كرده است . در اردو تنها همين ترجمهء كامل قانون است و ترجمه‌هاى ديگر اردو مربوط است به كلّيّات يا حميّات . ترجمهء قانون كنتورى در مطبعهء نولكشور به چاپ رسيده است . تاريخ تكميل جلد دوم كه بعد از جلد اوّل و چهارم و سوم انجام گرفته 14 رجب يوم پنجشنبه 1302 ه . / 1885 م . در لكنهو است . تا جايى كه به چاپ آن مربوط مىشود در سال 1930 م . جلد اوّل آن براى پنجمين بار چاپ شد . چاپ اوّل آن در 1314 ه . / 1896 م . انجام گرفته بود . جلد دوم نخست در 1899 م . و براى پنجمين بار در 1931 م . به چاپ رسيد . جلد سوم در دو بخش در سال 1933 م . براى دومين بار انتشار يافت و قبلا در 1900 م . براى بار اوّل چاپ شده بود . جلد چهارم در 1303 ه . / 1886 م . براى نخستين بار و در 1929 م . براى دومين بار و جلد پنجم در 1304 ه . / 1887 م . نخستين بار و در 1927 م . براى دومين بار چاپ شد . اين ترجمهء قانون با تصحيح فرزند كوچك او مولوى سيّد محمّد على انتشار يافته است . فرزند بزرگ او سيّد تصدّق حسين موسوى نيز اهل دانش بود . او فهرست كتابخانهء آصفيه را در دو جلد تدوين كرده است كه در 1357 ه . در حيدرآباد انتشار يافته است .\r\nحكيم غلام حسنين كنتورى نه تنها قانون كامل را ترجمه كرده بلكه سعادت ترجمهء قانونچه را نيز داشته است . او قانونچه را نيز مستقيما از عربى ترجمه كرده است و هيچ ترجمهء اردو را مدّ نظر نداشته است . اين كتاب همراه با ترجمه و متن عربى رسالهء قبريه در مطبعهء نولكشور لكنهو در 1307 ه . / 1889 م . به چاپ رسيده است . يكى از كارهاى بزرگ او ترجمهء اردوى كامل الصناعه است كه در ماه دسامبر 1889 م . در چاپخانهء نولكشور انتشار يافته است . ملخّص فصول بقراطى ( ترجمه به فارسى ) نيز از ترجمه‌هاى اوست . 2\r\n\r\n","description":"","footnote":"","page_name":" 165 ","page_number":213},
  {"content":"\r\n\r\n1\r\n\r\nحكيم سيّد مظاهر احمد\r\n\r\nترجمهء كلّيّات قانون\r\nحكيم مظاهر احمد چپراوى نيز از مترجمانى است كه كلّيّات قانون را به اردو ترجمه كرده است . 2\r\n1\r\n\r\nحكيم جعفر على بيمار\r\n\r\nشرح قانون ( جلد اوّل )\r\nحكيم جعفر على بيمار در ايالت كپورتلّه مدير امور كاخ‌ها بود . او از طبيبان با صلاحيّت و دانشمند زمان خود به شمار مىآمد . به نام پدرش حكيم حاجى سكندر على تشريح سكندرى را به زبان عربى نوشته است . در اردو نيز كتابى دارد به نام تشريح بدن انسان . من فقط جلد اوّل شرح قانون او را ديده‌ام كه در مطبعهء بهار جنّت ، كپورتله در 1887 م . به چاپ رسيده است . 2\r\n1\r\n\r\nحكيم محمّد ايّوب اسرائيلى\r\n\r\nترجمهء آقسرائى\r\nمولوى حكيم محمّد ايّوب اسرائيلى فرزند ارشد مولوى محمّد يعقوب بود . پدر بزرگش مولوى عبد الجليل شهيد در جنگ استقلال‌طلبانه 1857 م . سهم برجسته‌اى داشت و با فرزند بزرگش مولوى محمّد ابراهيم به شهادت رسيد . در عليگره در خيابان آگره سنگى نصب شده كه روى آن نوشته‌اند : در اينجا شورشيان كول با توپخانهء بنگال جنگيدند . در واقع اين همان محل است كه شهيد عبد الجليل در جنگ عليه نيروهاى انگليس كشته شد . او در مسجد جامع عليگره در نزديكى در شمالى آن با چند تن از دوستانش در محلّ مزارات شهيدان به خاك سپرده شده است .\r\n\r\n","description":"","footnote":"","page_name":" 166 ","page_number":214},
  {"content":"\r\n\r\nمولوى عبد الجليل غير از مولوى ابراهيم ، چهار فرزند ديگر داشت به نام‌هاى مولوى محمّد يعقوب و مولوى محمّد يوسف و مولوى محمّد اسحاق و مولوى محمّد اسماعيل كه همه از دانشمندان و پرهيزكاران مشهور زمان خود بودند . خانهء مولوى عبد الجليل شهيد واقع در محلّهء بنى اسرائيلان عليگره را انگليسىها با خاك يكسان كرده بودند . اين خانواده كه بيشترشان از عالمان و دانشمندان بودند ، از روزهاى اوّل مخالف و دشمن انگليسىها به شمار مىرفتند . ارتباط بيشتر اين خانواده با سنبل بخش مرادآباد است .\r\nشمس العلماء مولانا خليل احمد ، دايى حكيم ايّوب اسرائيلى ، هداية و چندين كتاب ديگر عربى را شرح كرده است . مولوى محمّد حسن ، پدرخانم ايّوب اسرائيلى ، حجة اللّه البالغه شاه ولى اللّه دهلوى را به اردو ترجمه كرده است .\r\nحكيم مولوى ايّوب تحصيلات ابتدايى را در عليگره پيش استاد العلماء مولانا لطف اللّه و عموى گرامى مولوى محمّد اسماعيل به اتمام رساند و براى تكميل تحصيل ، بيشتر در بوپال اقامت داشت و مدّتى نيز در تونگ مقيم بود . علم طبّ را از طبيب مشهور جهوائى توله ، لكنهو ، افسر الاطبّاء حكيم عبد العلى فراگرفت . پس از تحصيلات مدّتى با مطبعهء نولكشور لكنهو و بعد از آن انوار المطابع كانپور وابسته بود .\r\nاو در اوايل در بخش جلالى عليگره مطب داير كرد و سپس در سراى بهرام بيگ در شهر عليگره مطب باز كرد . از آنجا به دعوت مسيح الملك حكيم اجمل خان به دهلى رفت . در دهلى علاوه بر مطب‌دارى ، به تأليف و نگارش مشغول بود . به خواست حكيم اجمل خان رساله‌اى در تأييد او به زبان عربى به نام اقوم الدلائل على خمسة المسائل نوشت . در ضمن صحبت دربارهء اين رساله استاد محترم شفاء الملك حكيم عبد اللطيف مرحوم چندين بار فرمودند : « حكيم مولوى ايّوب نه تنها رازى زمان خود بلكه فخر رازى بود . » او بر چندين كتاب حاشيه نوشته بود . فرزندش محمّد شمعون اسرائيلى ( دانشيار بخش فارسى دانشگاه اسلامى عليگره ) گفته است كه « حاشيهء او بر قانون را كه به\r\n\r\n","description":"","footnote":"","page_name":" 167 ","page_number":215},
  {"content":"\r\n\r\nزبان عربى و به صورت نسخهء خطّى بود برادر بزرگترش ( متوفّى 30 اوت 1968 م . ) به خدمت شفاء الملك حكيم عبد اللطيف تقديم كرده بود . » ترجمهء اردوى توضيح و تلويح را انوار المطابع چاپ و منتشر كرده بود .\r\nكار بسيار باارزش حكيم ايّوب اسرائيلى ترجمهء اردوى آقسرائى است . او اين شرح حجيم موجز را در دو جلد به طور كامل ترجمه كرده است كه دليل استعداد بالاى علمى اوست . جلد اوّل در 1325 ه . / 1907 م . و جلد دوم در مارس 1908 م . در چاپخانهء نولكشور لكنهو انتشار يافته است . نويسندهء مشهور مولوى امير على مترجم فتاوى عالمگيرى آن را تجديدنظر كرده است . حكيم ايّوب به فرمايش مالك مطبعهء نولكشور شرح اسباب را نيز به اردو ترجمه كرده كه در همان مطبعه به چاپ رسيده است .\r\nاين طبيب دانشمند در 48 سالگى به بيمارى حمّى معوى ( تب روده ) در اوت 1914 م . در دهلى درگذشت و در مقبرهء حضرت باقى باللّه به خاك سپرده شد . پدرش مولوى محمّد يعقوب مرثيه‌اى 122 بيتى تحت عنوان گريهء يعقوب بر وفات حكيم ايّوب سروده بود . چند بيت آن از اين قرار است :\r\n اى روح و روان من كجايى * بىتست حيات بىحيايى\r\nاى پارهء جسم و جان يعقوب * اعلم افقه حكيم ايّوب\r\nمن زنده‌ام و تو مردى اى جان * گشتى تو به زير خاك پنهان\r\nاى قوت بازوى برادر * گشتى تو نهان زير چادر\r\nدردا كه فراق تو غمين است * در هجر تو جان بىسكين است\r\nكن رحم به حال زار يعقوب * يا ربّ تو ببخش صبر ايّوب \r\n2\r\n\r\n","description":"","footnote":"","page_name":" 168 ","page_number":216},
  {"content":"\r\n\r\n1\r\n\r\nحكيم ميرزا مهدى\r\n\r\nترجمهء موجز القانون\r\nحكيم ميرزا محمّد مهدى لكنهوى كه شرح‌حال او در صفحات پيش ذيل حاشيهء قانون ( عربى ) آمده است ، به خاطر ترجمهء اردوى موجز القانون در رديف اوّل مترجمان قانون و متعلّقات آن كتاب به شمار مىآيد . ترجمهء موجز او به نام موضح القانون چندين بار چاپ شده است . اين ترجمه يادگار زمان دانشجويى اوست . 2\r\n1\r\n\r\nحكيم عابد حسين\r\n\r\nترجمهء نفيسى و ترجمهء سديدى\r\nحكيم عابد حسين لكنهوى كه افتخار نوشتن حاشيهء معالجات نفيسى به زبان عربى را دارد به عنوان مترجم زبان اردو نيز ممتاز است . او نه تنها نفيسى را مستقيما از عربى به اردو ترجمه كرده بلكه سديدى را نيز به طور كامل به اردو برگردانده كه شامل كلّيّات و معالجات هر دو است . 2\r\n1\r\n\r\nحكيم محمّد حسن حاذق ميرتى\r\n\r\nترجمهء آقسرائى\r\nحكيم محمّد حسن نويسندهء پزشكى ، عالم دوازده‌امامى و شاعر و اديب معروف بود . چهار برادر بزرگ‌تر از خود به نام‌هاى شاه محمّد و تاج محمّد و يار محمّد و غلام محمّد داشت . عالمگير ثانى به او دو روستاى كمهيره و ننهيره و يك باغ و يك حويلى ( خانهء بزرگ و مجلّل ) كه در محلّهء تتيرواره در ميرت به نام « حويلى كلان » معروف بود ، اعطا كرده بود . از پنج فرزند امان اللّه فرزند غلام محمّد چهار نفر عبارت بودند از رحيم بخش و كريم‌بخش و فتح بخش و باز محمّد . پدر حكيم محمّد حسن ، حكيم\r\n\r\n","description":"","footnote":"","page_name":" 169 ","page_number":217},
  {"content":"\r\n\r\nخادم حسين و پدربزرگش حكيم كريم‌بخش هر دو از طبيبان خوب ميرت به شمار مىآمدند . پس از سلطهء انگليسىها حكيم كريم‌بخش را از طرف دولت مأمور معالجهء زندانيان كردند و بنابراين پزشك هم خوانده شد . در محلّه تتيرواره امام بارگاهى از يادگارهاى اوست كه در 1235 ه . / 1819 م . بنا شده است .\r\nبه خاطر مشاغل علمى و تدريسى مطب حكيم محمّد حسن رونقى نداشت و وضع مالىاش خوب نبود ، امّا كارهاى علمى را ترك نكرد و تا آخر حيات به تأليف و نگارش مشغول بود . او در سال 1928 م . وفات يافت . فرزند ذكور نداشت و فقط دو دختر به يادگار گذاشت . حكيم سيّد كرم حسين تجاره ( ايالت الور ، متوفّى 25 ژوئن 1953 م . ) از شاگردان معروف او بود . حكيم محمّد حسن در مقدمهء ترجمهء اردوى قرابادين اعظم دربارهء او نوشته است كه : « به اصرار شفيق و مهربان ، مجمع خوبىهاى بيكران ، گوهر درج و فضل و كمال ، فرخنده سيرت يوسف جمال ، مقبول دارين جناب قاضى سيّد محمّد كرم حسين صاحب ناطق تخلّص ، رئيس تجاره متعلّقه رياست راج الور در سنه 1311 هجرى نبوى صلعم از زبان فارسى به اردو ترجمه كردم . »\r\nتأليفات او عبارتند از : توضيح الادويه ، مفتاح الادويه ، قرابادين حاذق ، القرابادين ، تفارق الامراض و تفارق الادويه ، ترجمهء آقسرائى ، ترجمهء قرابادين اعظم ، علاج النساء المعروف به گل عباسى ، افسانهء حكمت ، رساله تب ، خلاصهء مخزن الادويه ، ام الصبيان ، شربت وصال ، ترياق آتشك ، معجون حيات ، كيمياى عشرت معروف به ترياق باه ، عطر حكمت ، عجالهء غريبه ، جام عشرت . كتاب‌هاى غير پزشكى عبارتند از : قلزم ماتم ، گلدستهء ماتم ، مجالس عزا ، فضائل مرتضوى ، نور محمّدى ، اوصاف على ، منطق كى پهلى كتاب ( كتاب اوّل منطق ) ، بهشتى لباس ، مجموعهء سلام‌هاى نادره ، مظهر الغرائب ، طلسم دلكش ، معدن جواهرات ، گوهر ناياب و ديوان حاذق و غيره . كتابى ديگر دارد به نام لطائف غالب كه در نامى پرس  ( Nami Press )  در ميرت در 1904 م . به چاپ رسيده\r\n\r\n","description":"","footnote":"","page_name":" 170 ","page_number":218},
  {"content":"\r\n\r\nاست . ترجمهء آقسرائى او در مطبعهء گلزار محمّدى در ميرت در 1309 ه . / 1892 م .\r\nچاپ شده است . 2\r\n1\r\n\r\nحكيم محمّد امين الدّين\r\n\r\nترجمهء نفيسى\r\nبراى تدريس حكيم جميل خان ، حكيم مولوى عبد اللّه را منصوب كرده بودند ، چون او درگذشت ، براى تدريس به جست‌وجوى استادى باصلاحيّت پرداختند . مسيح الملك حكيم اجمل خان مولوى محمّد امين الدّين را انتخاب كرد و او از امروهه به دهلى آمده به تدريس جميل خان پرداخت . در سال 1921 م . مدرسهء طبّيه به طبّيه كالج ( دانشكدهء طبّ ) تبديل شد و ايشان پروفسور معالجات و معاون دانشكده تعيين گرديد . بدين‌طريق او اوّلين طبيبى بود كه به مقام معاونت دانشكده رسيد . نخستين رئيس اين دانشكده دكتر حبيب الرحمن بود . به معاونت بخش آيورويديك هرى رنجن مجومدار انتخاب شد .\r\nاو پدر آسوتوش مجومدار بود .\r\nحكيم محمّد امين الدّين فرزند كلب على خان و از اهالى شاه‌آباد بخش رامپور بود .\r\nدر 1875 م . متولّد شد . مدرك درس نظاميه را از مولانا سيّد احمد حسن محدّث امروهوى به دست آورد و دورهء تحصيلات طبّ را پيش او به اتمام رساند . در مطب حكيم عبد السلام امروهوى تمرين تشخيص و نسخه‌نويسى را انجام داد . او در مدرسهء اسلاميهء امروهه تحصيل كرده بود و در همان‌جا استاد شد . همهء دانشجويانى كه از مدرسهء امروهه به مدرسهء طبّيهء دهلى آمده بودند از شاگردان حكيم محمّد امين بودند و در منطق و فلسفه استعداد بالايى داشتند . مولوى حكيم عبد الرشيد خان رئيس مدرسهء طبّيه دهلى نه تنها فردى دانا و عالم بود بلكه از دوستداران شاگردانى بود كه منطق و فلسفه را خوب ياد گرفته بودند . چون دانشجويان امروهه در منطق و فلسفه ممتاز بودند ، در مدرسهء طبّيه\r\n\r\n","description":"","footnote":"","page_name":" 171 ","page_number":219},
  {"content":"\r\n\r\nاهمّيّت خاصى داشتند و براى همين بود كه تا بيست و دو سال دانشجويان امروهه دستيار طبيب حكيم اجمل خان بودند . لذا اوّل حكيم مستجاب حسن و سپس حكيم مقصود احمد و بعد از او حكيم رشيد احمد ( شفاء الملك ) و بعد از او حكيم ذكى احمد با اين عنوان به كار مشغول شدند و بعد از آن نوبت به حكيم نذر احمد اهل نگينه رسيد .\r\nمدرسهء طبّيه در كوچه قاسم جان ( دهلى ) در خانهء نواب لوهارو كه در جنب خانهء ديپتى ( نائب تحصيلدار ) هادى حسين خان بود ، در سال 1882 م . تأسيس شده بود .\r\nحكيم عبد الرشيد خان نخستين رئيس آن بود . در حدود سال 1915 م . از اينجا به حويلى ديپتى سلطان خان واقع در محلّهء چورى والان انتقال يافت و در نزديكى آن ، مدرسهء طبّيهء زنانه بود كه در سال 1908 م . در همان‌جا تأسيس شده بود . مدرسهء طبّيه در چورى والان فقط براى پنج سال بود و در سال 1921 م . پس از ساخته شدن ساختمان طبّيه كالج به قرول باغ ( دهلى ) انتقال يافت .\r\nحكيم محمّد امين در فارسى بىمانند بود و قابليّت و استعداد او در عربى به حدّى بود كه كتاب‌هاى طبّ را به عربى تدريس مىكرد . در مديريت بىنظير بود . مصاحبه براى ثبت‌نام و ديگر امور مديريّت به عهدهء او بود . او براى كسب درآمد مطب را مورد استفاده قرار نداد و اين كار را گناه تلقّى مىكرد . فرزندش حكيم محمّد مبين نيز مطب را وسيلهء درآمد قرار نداد و هر دو هيچ‌وقت نسخه‌هاى گران‌قيمت نمىنوشتند . او براى استفادهء دانشجويان كلّيّات نفيسى را به اردو ترجمه كرد كه در سال 1342 ه . / 1924 م . در دهلى پرينتينگ وركس  ( Delhi Printing Works )  در دو جلد به چاپ رسيده است . وى در 15 سپتامبر 1943 م . در حدود 68 سالگى وفات يافت .\r\nفرزندش حكيم محمّد مبين ( متولّد 24 دسامبر 1904 م . ) در سال 1922 م . وقتى كه مدرسهء طبّيه به طبّيه كالج تغيير يافته بود ، از عربى فارغ التحصيل شد و بدين‌طريق او از نخستين گروه دانشجويان طبّيه كالج بود . حكيم محمّد مبين بلافاصله پس از سال\r\n\r\n","description":"","footnote":"","page_name":" 172 ","page_number":220},
  {"content":"\r\n\r\n1922 م . كارش را به عنوان دستيار مسيح الملك حكيم اجمل خان آغاز كرد و چنان به اين خانواده وابستگى پيدا كرد كه نه تنها تا وفات حكيم اجمل خان در 1928 م . دستيار او بود بلكه بعد از او تا سال 1947 م . دستيار حكيم محمّد احمد خان و حكيم ظفر احمد خان و حكيم جميل احمد خان نيز بود . در « هندوستانى دواخانه » بعد از ظهرها مطب مستقلّى داشت . كار پاسخ به نامه‌ها و تشخيص و تجويز دارو نيز به عهدهء او بود . او تا دهم سپتامبر سال 1965 م . به عنوان طبيب اين داروخانه همكارى داشت . حكيم محمّد مبين علاوه بر مطب به تدريس مشغول بود و در طبّيه كالج ، قرول باغ ( دهلى ) تدريس مىكرد و از سال 1948 م . تا 1964 م . به عنوان استاد در جامعهء طبّيهء دهلى انجام وظيفه نمود . او درس معالجات و نفيسى را تدريس مىكرد . اگرچه از سال 1963 م . توازن ذهنى او به هم خورده بود ولى تأثيرى در كار او در مطب نداشت و تشخيص و تجويز او درست بود . در ماه اوت 1965 اين اختلال شديدتر شد و پس از مدّتى درگذشت . فرزند او حكيم معين الدّين ( متولّد 12 دسامبر 1933 م . ) از جامعهء طبّيهء دهلى دانشنامهء اكمل الحكماء گرفت . 2\r\n1\r\n\r\nحكيم عبد الغنى رمضانپورى\r\n\r\nترجمهء قانونچه\r\nحكيم عبد الغنى از رمضان‌پور بيهار و شاگرد شيخ الهند حكيم عبد العزيز لكنهوى بود . او به فرمايش خواجه قطب الدّين احمد قانونچه را به نام كانونچه ( قانونچه ؟ ) به اردو ترجمه كرد و در مطبع نامى خواجه مذكور در 1311 ه . / 1893 م . به چاپ رسيد و از همين مطبع در سال 1901 م . مجددا به چاپ رسيد . 2\r\n\r\n","description":"","footnote":"","page_name":" 173 ","page_number":221},
  {"content":"\r\n\r\n1\r\n\r\nحكيم تاج محمّد خان\r\n\r\nشرح قانونچه\r\nحكيم تاج محمّد خان افغان بن حاجى محمّد قائم معروف به محمّد حاجى خمسيه خان در سال 1307 ه . / 1889 م . متولّد شد . طبيب معروف حيدرآباد سند بود .\r\nعلم طبّ را پيش حكيم مولوى محمّد عمر فراگرفت . او قانونچه را به اردو شرح كرد ، در حالى كه ديگران فقط به ترجمهء آن برخاسته بودند . او علاوه بر شرح قانونچه ، تأليفات ديگرى مانند رسالهء امراض مخصوصهء مردان ( به زبان سندى ) ، رسالهء امراض مخصوصهء زنان ( به زبان سندى ) ، سوانح حضرت ابو بكر صدّيق ( به زبان سندى ) ، علاج طاعون ، قمر اللغات و مخزن الادويه و غيره دارد . 2\r\n1\r\n\r\nحكيم محمّد كبير الدّين\r\n\r\nترجمهء كلّيّات قانون و ترجمهء حمّيات قانون و ترجمهء كلّيّات نفيسى و ترجمهء قانونچه\r\nحكيم محمّد كبير الدّين انصارى در 1894 م . متولّد شد . از اهالى شيخوپوره ، بخش مونگير بيهار بود . او علاوه بر آنكه از مدرسهء طبّيهء دهلى فارغ التحصيل شده بود ، در امتحان زبدة الحكما لاهور نيز موفّقيّت به دست آورده بود . در طبّيهء كالج دهلى پس از درگذشت استاد خود پيرجى عبد الرزّاق در سال 1917 م . استاد تشريح شد . در سال 1932 م . بر اثر اعتصاب در طبّيهء كالج دهلى حكيم محمّد الياس خان و حكيم محمّد كبير الدّين و حكيم فضل الرحمن خان ناچار به ترك اين كالج شدند . پس از كناره‌گيرى حكيم الياس خان در سال 1935 م . يك دانشگاه طبّى به نام جامعهء طبّيه را در دهلى تأسيس كرد . حكيم محمّد كبير الدّين و حكيم فضل الرحمن خان نيز در اين كار با او سهيم بودند . حكيم كبير الدّين فقط چهار سال توانست با جامعهء طبّيه همكارى كند . در سال 1939 م . او و حكيم فضل الرحمن به حيدرآباد رفتند . حكيم كبير الدّين در\r\n\r\n","description":"","footnote":"","page_name":" 174 ","page_number":222},
  {"content":"\r\n\r\nحيدرآباد معاون نظاميهء طبّيه كالج شد . به نوشتهء مؤلّف تذكرهء اطبّاى عهد عثمانى او براى بالا بردن معيار كالج و صلاحيّت ثبت‌نام و بهتر ساختن معيار آموزش كوشش‌هاى سودمندى انجام داد ، امّا در آنجا جبهه‌اى عليه او تشكيل دادند و او را در سال 1948 م .\r\nاز دانشكده بر كنار كردند .\r\nجناب حكيم از سال 1957 تا 1960 م . در طبّيهء كالج دانشگاه اسلامى عليگره در زمان رياست شفاء الملك حكيم عبد اللطيف فلسفى به عنوان دانشيار تدريس كرد و نگارنده نيز در آنجا از محضر ايشان استفاده كرد . سرانجام او در دهلى اقامت دائمى برگزيد و حكيم حاجى عبد الحميد در مؤسّسه همدرد از خدمات او استفاده كرد و بعضى از كارهاى علمى را به او واگذار كرد . اين طبيب دانشمند در 9 ژانويه 1976 م .\r\nدر دهلى درگذشت .\r\nجناب حكيم پس از فراغت از تحصيل به ترجمه و تأليف نياز شديدى احساس كرد و در سال 1921 م . در دهلى ماهنامهء المسيح را انتشار داد كه مدّت هشت سال انتشار مىيافت . براى گسترش و توسعهء اين كار علمى ادارهء المسيح تأسيس شد و از اين طريق بسيارى از كتاب‌هاى طبّى انتشار يافت . از مقدّمه‌هاى كتاب‌هايى كه ادارهء المسيح منتشر كرد ، روشن مىشود كه كار ترجمه را چندين نفر انجام داده‌اند و حكيم محمّد يحيى خان ( از پتنه ) ، حكيم محمّد يوسف نيّر ( از حيدرآباد ) ، حكيم خواجه رضوان احمد و حكيم عبد الواحد ( از دهلى ) از آن جمله‌اند . ترجمهء كلّيّات قانون در 1349 ه . / 1930 م . در محبوب المطابع دهلى به چاپ رسيده است . از جمله كتاب‌هايى كه علاوه بر حكيم كبير الدّين و طبيبان ديگر شاغل در ادارهء المسيح تدوين كرده‌اند و از طرف همان اداره انتشار يافته‌اند ، عبارتند از : مخزن مفردات ( كتاب الادويه ، بخش دوم ) ، علاج الامراض ( اردو ) ، آسان نسخى ( نسخه‌هاى آسان ) ، القرابادين ، كتاب التشخيص ، كتاب التكليس ، الاكسير ، ترجمهء قانونچه ، ترجمهء ميزان الطب ، ترجمهء مخازن التعليم ، رسالهء سل و دق ،\r\n\r\n","description":"","footnote":"","page_name":" 175 ","page_number":223},
  {"content":"\r\n\r\nرسالهء ذيابطيس ، رسالهء جدرى ، رسالهء مدار و رسالهء سم الفار و امثال آن .\r\nاز تذكرهء اطبّاى عهد عثمانى ( ص 207 ) پى مىبريم كه در ترجمهء حميّات قانون ، حكيم مولوى محمّد يوسف نيّر شريك بوده است . همچنين بنا به نوشتهء رموز حكمت تأليف حكيم عبد الرحيم جميل ( از گجرات ) حكيم خواجه رضوان احمد به فرمايش حكيم محمّد كبير الدّين كتاب‌هاى عربى قانون شيخ و غيره را به اردو ترجمه كرده در اختيار ادارهء المسيح قرار داده ( ص 59 ) در مقدّمهء چاپ اوّل ترجمهء كبير خود حكيم كبير الدّين مرقوم داشته‌اند كه تمام اين كارها مرهون منّت حكيم محمّد يحيى ( از پتنه ) است .\r\nاز كتاب‌هاى ديگر وى ترجمه و شرح كلّيّات نفيسى كه اوّلين بار در 1935 م . در ادارهء المسيح دهلى انتشار يافت . ترجمهء كلّيّات قانون در 1349 ه . / 1930 م . در محبوب المطابع دهلى به چاپ رسيده است . علاوه بر اين لغات كبير ، برهان ، افادهء كبير ، تشريح كبير و صغير ، بياض كبير ، علم الجراحت ، منافع الاعضاء ، ترجمهء موجز القانون نيز از تأليفات قابل ذكرند . كار مهم و بزرگ حكيم صاحب اين است كه از طريق ادارهء المسيح به تهيّه و انتشار كتاب‌هاى درسى طبّ به زبان اردو توجّه خاصّى مبذول داشت و با كوشش و مساعى او مواد درسى جامع طبّ تدوين شد . 2\r\n1\r\n\r\nحكيم خواجه رضوان احمد\r\n\r\nترجمهء كلّيّات قانون و ترجمهء حمّيات قانون و ترجمهء موجز القانون و ترجمهء كلّيّات نفيسى\r\nحكيم خواجه رضوان احمد از يك خانوادهء اهل علم نهتور بخش بجنور بود . پدر بزرگش با سيّد احمد شهيد جام شهادت نوشيده بود .\r\nخواجه رضوان احمد پس از تكميل تحصيل در طبّيهء كالج دهلى به تحصيل پرداخت و در 1924 م . از آنجا فارغ التحصيل شد و در 1926 م . در دانشكدهء دولتى طبّى پتنه به\r\n\r\n","description":"","footnote":"","page_name":" 176 ","page_number":224},
  {"content":"\r\n\r\nعنوان استاد تشريح و منافع الاعضاء آغاز به كار كرد . در سال 33 - 1932 م . در طبّيهء كالج دهلى اعتصابى شديد عليه هيئت امنا ( كه حكيم محمّد احمد خان دبير و قاضى عبد الغفار معاون دبير آن بود ) روى داد و پس از آن اعتصاب غذا ، بعضى از استادان كالج را اخراج كردند و عدّه‌اى را به جاى آنان استخدام كردند كه حكيم خواجه رضوان احمد و حكيم احسان على قادرى و حكيم اكرام على و غيره از آن جمله بودند .\r\nبنابراين حكيم خواجه رضوان احمد در 1935 م . از پتنه به دهلى انتقال يافت . او در طبّيهء كالج درس منافع الاعضاء تدريس مىكرد و از استادان بسيار شايستهء كالج به شمار مىآمد . در سال 1947 م . قبل از تجزيهء هند در دهلى شورش و بلوايى راه افتاد و در آن تنها فرزندش رضى احمد شهيد شد و او تحت تأثير شديد اين حادثه قرار گرفت . بينايى او كاملا ضعيف شد . در 1947 م . كمى پيش از تجزيهء هند به عنوان رئيس سيلهت طبّيهء كالج به سيلهت رفت و حدود بيست سال رئيس آن دانشكده بود . در سال 1967 م .\r\nبازنشسته شد و به كراچى رفت . در آنجا جامعهء طبّيهء شرقيه از خدمات تدريسى او بهره‌مند شد . در روز هشتم دسامبر 1972 م . در كراچى وفات يافت .\r\nجناب حكيم در دهلى يك مؤسّسهء انتشاراتى به نام دار التأليفات تأسيس كرده بود كه كتاب‌هاى باارزش او در آنجا انتشار يافت . آن مؤسّسه در سال 1947 م . در شورش و بلوا از بين رفت . او پس از انتقال به كراچى دار التأليفات را مجددا تأسيس كرد .\r\nحكيم صاحب در هند به عنوان مؤلّف و مترجم كتب طبّى نيازى به معرّفى ندارد .\r\nكتاب‌هاى متعدّد او جزو كتاب‌هاى درسى است و در محافل علمى طبّ از او تقدير به عمل مىآيد . كتاب او منافع الاعضاء ، به زبان اردو ، كتابى است بلندپايه و حجيم .\r\nچهارمين چاپ آن را در پيش خود دارم كه در ماه ژوئيه 1951 م . به چاپ رسيده است .\r\nترجمه و شرح كلّيّات ، ترجمهء حمّيات قانون مع حاشيهء شريف خان ، ترجمهء موجز القانون ، ترجمهء كلّيّات نفيسى ، ترجمهء علاج الامراض ( بياض بزرگ ) ، ترجمهء شرح اسباب مع\r\n\r\n","description":"","footnote":"","page_name":" 177 ","page_number":225},
  {"content":"\r\n\r\nحاشيهء شريف خان ( چهار جلد ) ، دهلى كا صحيح مطب ( مطب حقيقى دهلى ) ، دهلى كى صحيح مركبات ( مركّبات حقيقى دهلى ) ، علاج الجرّاحى ، طبّ قانونى ( فقه طبّى ) و كتاب السموم از ديگر كتاب‌هاى اوست . 2\r\n1\r\n\r\nحكيم احسان على قادرى\r\n\r\nترجمه و شرح كلّيّات قانون\r\nفارغ التحصيل طبّيهء كالج دهلى بود و در 1935 م . در آن دانشكده استاد شد . به خاطر استعداد علمى و مهارت از استادان شايسته به شمار مىآمد . كلّيّات قانون را به صورت شرح ترجمه كرده است كه كلّيّات طبّ نام دارد . اين كتاب را در مورد مباحث كلّيّاتى كتاب مهمّى به زبان اردو تلقى مىكنند . در سال 1355 ه . / 1936 م . از جيّد برقى پرس دهلى انتشار يافته است .\r\nيكى از كتاب‌هايش معمولات مطب محمود خان نيز هست كه آن را به فرمايش حكيم محمّد احمد خان دهلوى تدوين كرده بود . در اين كتاب معمولات حكيم محمود خان و اعضاى ديگر خانوادهء شريفى درج شده است . در موضوع خود كتاب خوبى است و اين نيز در جيّد برقى پرس دهلى به چاپ رسيده است . 2\r\n1\r\n\r\nشفاء الملك حكيم محمّد حسن قرشى\r\n\r\nمختصر الكلّيّات فى شرح الموجز و ترجمه و شرح آقسرائى\r\nشفاء الملك حكيم محمّد حسن قرشى از طبيبان معروف زمان ما بود . او در هندوستان قبل از تجزيه ، روح و جان پنجاب طبّى كانفرنس ( كنفرانس طبّى پنجاب ) بود و از اعضاى مسئول\r\n All India Ayurvedic and Unani Tibbi Confernece Delhi \r\nبود . در ترويج نهضت طبّى و پيشرفت طبّ در پاكستان سهم بزرگى دارد . شخصيّت\r\n\r\n","description":"","footnote":"","page_name":" 178 ","page_number":226},
  {"content":"\r\n\r\nبزرگ و بينش علمى او هميشه راهگشا بود . طى پنجاه سال گذشته در جبههء طبّ با شكوهى خاصّ فرمان مىداد و كمتر كسى با او سهيم و شريك بود .\r\nشفاء الملك در 1896 م . در گجرات ( پاكستان ) به دنيا آمد . پدرش مولانا قاضى فضل الدّين شاگرد مفتى صدر الدّين آزرده و در بخش تاريخ ايالت كشمير مقام سرپرستى داشت . شفاء الملك تحصيلات ابتدايى را در گجرات انجام داد و طبّ را در لاهور آغاز كرد و از مدرسهء طبّيهء دهلى فارغ التحصيل شد . در اوريانتال كالج لاهور و مدرسهء نعمانيه و مدرسهء اسلاميه لاهور نيز تحصيل كرد . از شاگردان خاصّ حكيم اجمل خان محسوب مىشد . مدّتى نيز در طبّيهء كالج دهلى تدريس كرد و بعد از آن در بمبئى مطب باز كرد . در سال 1920 م . در لاهور اقامت گزيد و تا آخر حيات در همان‌جا سكونت داشت .\r\nجناب حكيم علاوه بر شهرت در سياست طبّى به عنوان معالج و مؤلّف نيز شهرت فوق العاده‌اى به دست آورد . او پزشك مخصوص رئيس الوزراى پنجاب قبل از تجزيه سرسكندر حيات بود . با علامه اقبال نيز روابط دوستانه داشت و به عنوان معالج او در محافل علمى و ادبى معروف شد .\r\nجناب حكيم رئيس طبّيهء كالج لاهور و رئيس كنفرانس طبّى پاكستان و رئيس هيئت مديرهء طبّى بود كه دولت پاكستان تأسيس كرده بود . مجلّهء ماهانه مشير الاطبّاء به مديريّت او در تاريخ مجلّات طبّى مقامى برجسته به دست آورد . بعد از او فرزند گرامىاش حكيم آفتاب احمد قرشى ( متوفّى 16 دسامبر 1981 م . ) مديريّت آن را به عهده داشت .\r\nشفاء الملك در 1956 م . مشرّف به حج بيت اللّه شد و به كشورهاى مختلف خاورميانه سفر كرد . در كنفرانس اسلامى بغداد نيز شركت داشت .\r\nتأليفات او سرمايهء باارزش طبّى است . او موجز القانون را به نام مختصر الكلّيّات به زبانى مصطلح ترجمه و شرح كرده است و در آن عكس‌ها و واژه‌نامه نيز آمده است .\r\nآقسرائى را نيز ترجمه و شرح كرده است . اين كتاب به نام كلّيّات آقسرائى در دو جلد\r\n\r\n","description":"","footnote":"","page_name":" 179 ","page_number":227},
  {"content":"\r\n\r\nانتشار يافته است . چاپ اوّل آن در سال 1925 م . در كريمى پرس لاهور انتشار يافته بود و تاكنون پنج چاپ آن تكميل شده است . جناب قرشى در مقدّمهء آن دربارهء قانون ابن سينا و موضوعات طبّ و فلسفه سخنانى عالمانه دارد . اين شرح بزرگى علمى او را نشان مىدهد . بحث‌هاى او دربارهء برخى مسائل خواندنى است ، مثلا دربارهء سلامتى و حفظ آراى ابن ابى صادق و علاء الدّين قرشى و سديد الدّين كازرونى و جمال الدّين آقسرائى و حكيم على گيلانى را ذكر كرده در پايان نظر خود را بيان داشته است . تأليف عالى او در معالجات به نام جامع الحكمت در زبان اردو در موضوع خود كتابى بىمانند تلقّى مىشود . از تأليفات ديگر او طبّى فارموكوپيا ، سلك مرواريد ، بياض خاص ، دستور الاطبّاء ، رموز طبّ ، تذكرة الاطبّاء و مسيح الملك قابل ذكر است . تاريخ وفات وى 8 دسامبر 1972 م . است . 2\r\n1\r\n\r\nحكيم محمّد يحيى خان شفا\r\n\r\nتفهيم الكلّيّات\r\nاو در خطّهء بهارافروز خان پور واقع در درّهء گل‌پوش هزاره به دنيا آمد . خانوادهء او به خاطر فضيلت‌هاى علمى و روحانى در اين منطقه ممتاز بود . جدّ بزرگ او شرف همركاب بودن سيّد احمد شهيد را داشت . جناب حكيم پس از فراغت از تحصيلات علوم قديم و طبّ در سال 1931 م . عملا كار مطب و تأليفات را آغاز كرد . در سياست علمى و نهضت‌هاى طبّى فعّالانه شركت مىكرد . مقالات علمى و فنّى او در مجلّات موقّر طبّى انتشار يافت . بهترين مقالات او تنقيحات ( 1941 م ) و تلويحات ( 1954 م . ) به عنوان منشور نهضت طبّى فراموش نخواهد شد .\r\nجناب حكيم به خاطر داشتن ذوق ادبى و استعداد شاعرى و ويژگىهاى انشاءپردازى در محافل طبّى امتياز خاصّى دارد . نگارشات بصيرت‌افزاى او در احياء و ارتقاء طبّ و\r\n\r\n","description":"","footnote":"","page_name":" 180 ","page_number":228},
  {"content":"\r\n\r\nنهضت‌هاى علمى - سياسى روح تازه‌اى دميده است . او با تأسيس دائرهء طبّيه مركزيه كار قابل تقليد تحقيق و تعمير فنّ را انجام داده است . طبّى ميگزين ( مجلّهء طبّى ) ارگان اين گروه بود . او با لقب حاذق العصر كه آن را حكيم ناصر الدّين احمد خان دهلوى به او داده بود ، معروف است . مطب او در راولپندى پناهگاه مريضان امراض پيچيده و مزمن است .\r\nبرخى از تجربيات معالجاتى او براى پيشرفت تحقيقات فنّى به منزلهء نقطهء عطف است .\r\nتفهيم الكلّيّات در اين موضوع يك تأليف مختصر معرّفىگونه است . كتاب ديگر او به نام ارمغان كلّيّات نقدى است مفسّرانه بر امور طبيعيه با كمك علوم پزشكى جديد و قديم . كتاب طبّ اسلامى بررسى تحقيقى طبّ قديم عرب در پرتو تاريخ و تحقيق است كه نشانگر مهارت علمى و مطالعهء وسيع اوست .\r\nاو در سال 1950 م . آكادمى ارمغان را تأسيس كرد و از طرف آن مجلّهء هفتگى صحيفهء ارمغان انتشار يافت و همچنين در راولپندى يك مدرسهء طبّى به نام جامعهء طبّيهء شرقيه تأسيس كرد كه بعدا در سال 1956 م . طبّى ترينينگ كالج  ( Tebbi Training Collage )  ناميده شد . پس از تعطيل شدن انتشار صحيفهء ارمغان براى مدّت طولانى در روزنامهء جنگ راولپندى مقالاتى تحت عنوان طبّ و صحّت ( طبّ و سلامتى ) مىنوشت .\r\nدر پاكستان در تدوين قانون ثبت طبيبان و كتاب‌هاى درسى طبّ و كتاب دستور داروسازى از نظرها و مشورت‌هاى باارزش او استفاده شد . چند سال پيش در زمان حجّ با بزرگان و شيوخ رابطه عالم اسلامى مكّهء مكرّمه و جامعة الاسلاميه ( دانشگاه مدينه ) دربارهء احياء طبّ قديم در كشورهاى اسلامى مذاكراتى انجام داد و در اين مورد با امين العام  ( Registrar )  دانشگاه مدينه ارتباطش را حفظ كرد و براى وارد كردن طبّ قديم در درس‌هاى آن دانشگاه اصرار ورزيد . با نگارنده رابطهء دوستى و اخلاص و مكاتبه برقرار است . 2\r\n\r\n","description":"","footnote":"","page_name":" 181 ","page_number":229},
  {"content":"\r\n\r\n1\r\n\r\nحكيم سيّد ظلّ الرحمن\r\n\r\nعلم الامراض ( ترجمهء علم الاحوال و الاسباب و العلامات )\r\nنگارنده كار ترجمه و ويرايش بخش علم الاحوال و الاسباب و العلامات قانون را تحت عنوان علم الامراض انجام داده است . اين بخش به منزلهء ماهيّت الامراض است و يكى از موادّ درسى است . در سال 1969 م . در دهلى به چاپ رسيده است . 2\r\n\r\nپنجابى :\r\n1\r\n\r\nحكيم محمّد الدّين\r\n\r\nترجمهء قانونچه\r\nحكيم محمّد الدّين از اهالى چندياله پنجاب بود و قانونچه را به زبان پنجابى به نظم درآورده است . ترجمه قانونچهء او كه داراى متن منظوم عربى ( با رساله قبريه منظوم به زبان پنجابى ) در لاهور در سال 1346 ه . / 1938 م . در اسلاميه استيم پرس  Islamia  ) (  Steem Press  به چاپ رسيده است كه حكيم غلام حيدر بر آن حاشيه‌اى به زبان اردو نوشته است . مطبع مجتبايى لاهور نيز آن را به چاپ رسانده است . 2\r\n\r\nلاتينى :\r\n1\r\n\r\nجرارد آف كريمونا\r\n\r\nترجمهء قانون\r\nجرارد آف كريمونا از دانشمندان و مستشرقين ايتاليا است . او در سال 508 ه . / 1114 م . در ايتالياى شمالى در شهر لومباردى  ( Lombardy )  كريمونا متولّد شد . در قرن\r\n\r\n","description":"","footnote":"","page_name":" 182 ","page_number":230},
  {"content":"\r\n\r\nدوازدهم ميلادى افتخار ترجمهء كامل تمام جلدهاى قانون به زبان لاتينى را دارد .\r\nسارتن نوشته است كه اين ترجمه را دوجرارد طليطله  ( Toledo )  انجام داده و جرارد كريمونا و جرارد سابيونيتا نيز در اين ترجمه شركت داشته‌اند . دربارهء زندگانى جرارد آف كريمونا ، اين مترجم بزرگ عربى به لاتينى در قرون وسطى ، اطّلاعات بسيار كمى در اختيار داريم . او براى خواندن كتاب المجسطى بطلميوس ( كه تا آن زمان به زبان لاتينى ترجمه نشده بود ) به طليطله ( اسپانيا ) رفت تا زبان عربى را ياد بگيرد و در همان‌جا باقى زندگانىاش را گذراند و در كريمونا در 583 ه . / 1187 م . درگذشت .\r\nحدود هشتاد كتاب را از عربى به لاتينى ترجمه كرد ، امّا دربارهء او نظر بر اين است كه تمام اين ترجمه‌ها از خود او نيست . او سرپرست يك مدرسهء مترجمان بود و بيشتر ترجمه‌ها را مترجمان مدرسه انجام داده‌اند و در چاپ‌هاى اوّليّه آنها نام مترجمان را از قلم انداخته‌اند . ترجمهء مجسطى به لاتينى كه آن را جرارد در 1175 م . انجام داده بود و در 1515 م . به چاپ رسيد ، بيشتر از آن متن يونانى كه حدود پانزده سال پيش از آن در سيسيل چاپ شده بود ، مورد پسند واقع شد . از مؤلّفان ديگر يونانى كه كتاب‌هاى آنان را از عربى به لاتينى ترجمه كرد ارسطو و اقليدس و جالينوس هستند . در بين ترجمه‌هاى تأليفات عربى كه به او نسبت داده شده كتاب‌هاى متعدّد طبّى است و قانون ابن سينا يكى از آنهاست كه او در سال 1187 م . آن را به تكميل رساند . اين ترجمه را بسيار ناقص و بد تلقّى مىكنند و پر از اشتباهات است . او علاوه بر طبّ كتاب‌هاى رياضى ، هيئت ، نجوم و شيمى را نيز ترجمه كرده است .\r\nبه نوشتهء دايرة المعارف بريتانيكا محقّق ايتاليايى ، جرارد ( كه سال تولّد او در 1114 م . مورد تأمّل است ) با مدرسهء مترجمانى كه در طليطله وابسته بود - كه آن را اسقف اعظم ريموند  ( Archbishop Reymond )  تأسيس كرده بود و به وسيلهء آن كتاب‌هاى يونانى به عربى ترجمه شد و تأليفات عربى به لاتينى برگردانده شد - اروپاى\r\n\r\n","description":"","footnote":"","page_name":" 183 ","page_number":231},
  {"content":"\r\n\r\nغربى نخستين بار با اين كتاب‌ها آشنايى پيدا كرد . بين آنها كتاب‌هاى بقراط و ثاؤدوسيوس و فارابى و الكندى و ابن هيثم و ديگران نيز موجود است . ترجمهء قانون جرارد نخستين بار در ميلان در 1473 م . چاپ شده بود و در ونيز در سال‌هاى 1482 و 1486 م . به چاپ رسيد . او رسالهء ارجوزه فى الطّب ابن سينا را نيز ترجمه كرده بود . 2\r\n1\r\n\r\nآن دريا آلپاگو\r\n\r\n[ از اهالى بيلونو  ( Belluno )  نيز قانون . . . 
  ]\r\nآن دريا آلپاگو  ( Andrea Alpago )  ( 1520 م . ) از اهالى بيلونو  ( Belluno )  نيز قانون را به لاتينى ترجمه كرده است . او يك طبيب ايتاليايى قرن پانزدهم و شانزدهم ميلادى است . به خاور نزديك مسافرت كرد و در دمشق مطب باز كرد . و از نسخه‌هاى خطّى به دست آمده از دمشق قانون را ترجمه كرد او ادويه قلبيه ابن سينا را نيز ترجمه كرده بود .\r\nترجمهء قانون او در 1527 م . به چاپ رسيده است . 2\r\n1\r\n\r\nيعقوب تينوس\r\n\r\n[ خلاصه‌اى از قانون را به زبان لاتينى منتشر كرد . . . 
  ]\r\nيعقوب تينوس در سال 1530 م . خلاصه‌اى از قانون را به زبان لاتينى منتشر كرد كه در ونيز به چاپ رسيد . او آن را روش درمان ناميده بود . 2\r\n1\r\n\r\nپروتينوس\r\n\r\n[ يك شرح بزرگ و كامل قانون را تدوين كرد . . . 
  ]\r\nفيلسوف و طبيب معروف ، پروتينوس در سال 1543 م . يك شرح بزرگ و كامل قانون را تدوين كرد و انتشار داد . 2\r\n1\r\n\r\nميگوئل جرونيمو ليدسما\r\n\r\n[ كار ترجمهء القانون را مستقيما از عربى به لاتينى . . . 
  ]\r\nميگوئل جرونيمو ليدسما  ( Miguel Jeronimo Ledesma )  كار ترجمهء القانون را\r\n\r\n","description":"","footnote":"","page_name":" 184 ","page_number":232},
  {"content":"\r\n\r\nمستقيما از عربى به لاتينى به عهده گرفت . اين ترجمهء با شرح را به اسقف اعظم والنسيا توماس دوولانووا كه وابسته به نهضت اصلاحى بود منسوب كردند . ليدسما در طليطله ( اسپانيا ) ترجمهء لاتينى جرارد آف كريمونا را رد كرد و آن را ترجمهء وحشى ناميد و به جاى آن از ترجمهء آلپاگو كه مستقيما از عربى به لاتينى ترجمه شده بود استفاده كرد .\r\nمتأسفانه ليدسما نتوانست كارش را به اتمام برساند و پس از به پايان رسيدن تصحيح باب اوّل ناگهان درگذشت . كار ناتمام او را همكاران پزشكى دانشگاه والنسيا لوئيس كاليدو ( متوفّى 1589 م . ) و پيدرو جايمه استيو ( متوفّى 1551 م . ) منتشر ساختند . بدين‌طريق ترجمهء قانون به وسيلهء نسخه‌هاى خطّى عربى نخستين بار در والنسيا به چاپ رسيد . 2\r\n1\r\n\r\nتاراگونا\r\n\r\n[ او ترجمهء قانون را مستقيما از عربى به لاتينى آغاز . . . 
  ]\r\nتاراگونا در اسپانيا متولّد شد . او طى اقامتش در ايتاليا كتاب‌هاى زيادى را از زبان‌هاى عبرى و عربى به لاتينى ترجمه كرد . او ترجمهء قانون را مستقيما از عربى به لاتينى آغاز كرده بود ولى به علّت درگذشتش اين كار ناتمام ماند . 2\r\n1\r\n\r\nآنتونيوس\r\n\r\n[ در رديف مترجمان قانون به زبان لاتينى . . . 
  ]\r\nدر رديف مترجمان قانون به زبان لاتينى ، آنتونيوس  Antonius  نامى ممتاز است . 2\r\n1\r\n\r\nپترو واتيريو\r\n\r\n[ در زبان لاتينى ترجمهء قانون در حدود سى بار انتشار يافته است . . . 
  ]\r\n De Morbis Mentis \r\nشارح پترو واتيريو  Petro Vaterio ( Vattier )  پاريس 1659 م .\r\nدر زبان لاتينى ترجمهء قانون در حدود سى بار انتشار يافته است . به نوشتهء سارتن چاپ ونيس قانون در 1582 م . مشتمل است بر قسمت‌هاى زير :\r\n\r\n","description":"","footnote":"","page_name":" 185 ","page_number":233},
  {"content":"\r\n\r\nالف -  Liber Canonis De Medicius / Cordio Libus  ترجمهء ويلانووا  . Villanova \r\nب -  Cantica  ترجمهء آن دريا آلپاگو .\r\nج -  De syrupo Acetose  ترجمه آن دريا آلپاگو .\r\nد - يك فرهنگ بزرگ عربى لاتينى  ( Glossary )  تدوين آن دريا آلپاگو .\r\nه - در اين چاپ آن دريا آلپاگو و بنيديكتوس رينيوس از ونيس  Benedictus Rinius of Venice  يادداشت‌هاى زيادى دارند .\r\nو - ترجمهء لاتينى شرح‌حال ابن سينا تأليف الجوزجانى كه آن را نيكولوماسا و نيشيون  ( Niccolo Massa Venetion )  متوفّى 1569 از عربى ترجمه كرده است . 2\r\n\r\nآلمانى :\r\n1 - كورت اسپرنگل  Kurt Sprengel ; Von Den \r\n Primitivnerven \r\n Beitr Zur Gesch Der Medizin 105 - 150 \r\n Halle . 1796 . Arabic and German \r\n2 - جوزف و . سونتيمر  Jos . V . Sontheimer \r\n Die Zusammcngesetzte n Heilmittel \r\n Der Araber Nach Dem 5 . Buch Des Canons Ubersetzt ( Freiburg . 1844 ) \r\nمقالات تحقيقى دانشگاه آلمان كه مشتمل است بر ترجمه‌هاى جزوى قانون به زبان آلمانى از قرار زير است :\r\n\r\n","description":"","footnote":"","page_name":" 186 ","page_number":234},
  {"content":"\r\n\r\n3 - ( الف ) ژ . كوئيوا 1899 م .  J . cueva \r\n4 - ( ب ) پال اسپنسكى 1900 م .  Paul Uspensky \r\n5 - ( ج ) الياس ميشائيلوسكى 1900 م .  Elias Michailowsky \r\n6 - ( د ) برنيكو 1900 م .  Th . Bernikow \r\n7 - ( ه )\r\n De Urinis , in ideler ; Physici et Medici ( VOl , 2 , 286 - 302 , 1481 ) \r\n8 - ( و ) جى . هيرشبرگ و جى . ليپرت ( فقط ترجمهء امراض چشم )\r\n J . Hirschberg and J . Lippert ; Die Augenheil Kunde Des Ibn sina , Ubersetzt und Erklart ( 194 p ; Leipzig , 1902 ) \r\n( قانون جلد سوم ، فنّ سوم متعلّقه عين )\r\n9 - ( ز ) جوزف و . سونتيمر  JOs V . sontheimer , Die zus \r\n Ammengesetzten , \r\n Heilmitte Der Araber Nach Dem 5 . \r\n Buch Des Canons Ubersetzt . \r\nاين ترجمه جوزف سونتيمر كه در بالا به آن اشاره شد در سال 1844 م . به چاپ رسيده است و مربوط است به قرابادين قانون ، جلد پنجم .\r\n\r\nفرانسوى :\r\n1 - 1 پى . دى . كونينگ  P . D . Kuning \r\nترجمهء بخش تشريح قانون ابن سينا ، 1896 م . 2\r\n ( A ) Traite sur Le Calcul Dans Les Reins Et Dans La Vessie ( Leyde , 1896 ) \r\n\r\n","description":"","footnote":"","page_name":" 187 ","page_number":235},
  {"content":"\r\n\r\nكليه و مثانه\r\n ( B ) Trois Traites D , Anatomie Arab ( Leyde , 1903 Page 432 - 781 ) \r\n2 - 1 دكتر سوبيران كلّيّات قانون را به زبان فرانسه تلخيص و ترجمه كرد . 2\r\n\r\nعبرى :\r\n1 - 1 در ناپل ايتاليا در 2 - 1491 م . ترجمهء عبرى قانون انتشار يافت . مترجم آن نتان  ( Nathan Amath )  بود . او اين ترجمه را در سال 1279 م . تمام كرده بود . 2\r\n2 - موجز القانون به نام  Sefe Hamugiz  به عبرى ترجمه شده است و به گمان قوى در يونان انجام گرفته است .\r\n\r\nروسى :\r\n1 وراچنبوئى نائوكى  ( Verachenboi Nauki )  قانون كامل را به زبان روسى ترجمه كرده است . اين ترجمه در پنج جلد در سال‌هاى 1954 - 1960 م . در تاشكند به چاپ رسيده است . 2\r\n\r\nانگليسى :\r\n1\r\n\r\nحكيم عبد الحميد\r\n\r\n[ به اهتمام حكيم عبد الحميد رئيس و مؤسّس . . . 
  ]\r\nبه اهتمام حكيم عبد الحميد رئيس و مؤسّس دانشگاه همدرد ( جامعه همدرد ) و دهلىنو متن انتقادى قانون كامل به عربى به چاپ رسيده است . جلد اوّل در 1402 ه .\r\n\r\n","description":"","footnote":"","page_name":" 188 ","page_number":236},
  {"content":"\r\n\r\n1981 م . و جلد دوم در 1408 ه . / 1987 م . و جلد سوم در 1411 ه . / 1989 م .\r\nو جلد پنجم در 1417 ه . 1996 م . انتشار يافته است . همچنين همين دانشگاه ترجمهء انگليسى جلد اوّل آن را در 1992 م . و ترجمهء انگليسى جلد دوم آن را در 1999 م .\r\nبه چاپ رسانده است و سه جلد ديگر ترجمهء انگليسى زير چاپ است . 2\r\n1\r\n\r\nدكتر گرونر\r\n\r\nترجمهء كلّيّات قانون\r\nدكتر او . سى . گرونر  ( O . C . Gruner )  كلّيّات قانون را به زبان انگليسى ترجمه كرده است . كتاب او\r\n Atreatise on The Canon of Medicine of Avicenna \r\nدر لندن در سال 1930 م . به چاپ رسيده است . در ميان كسانى كه در اروپا قانون ابن سينا را مطالعه كرده‌اند ، دكتر گرونر برجسته‌ترين و بزرگ‌ترين شخصيّت است . وى شخصيّتى است بلندنظر ، نكته‌پرداز و داراى انديشه‌اى آزاد . او به خاطر كار تحقيقىاش در اروپا دربارهء ابن سينا مورد اعتبار است و كار او را به عنوان سند و مرجع معرّفى مىكنند .\r\nاگرچه گرونر در جهان شرق و غرب به عنوان شارح و مترجم قانون شناخته شده است ، امّا در غرب همانند شرق تنها به عنوان شارح قانون معروف نيست و در آنجا او را به عنوان محقّقى گرانقدر و ماهر روح و فلسفه طبّ آلوپاتى و راهنماى معتبر عرصهء پزشكى مىپذيرند .\r\nدكتر گرونر از اهالى حومهء لندن بود و حدود نود و سه سال زندگى كرد . تا 88 سالگى يعنى سال 1963 م . در آزمايشگاه‌ها كار مىكرد ، امّا در همان سال به علّت ضعف بينايى دست از كار كشيد . سرانجام در مونترال كانادا پيش نوه‌اش كه در آنجا پزشكى معروف است ، اقامت نمود . گرونر در مدرسهء لندن عربى هم ياد گرفته بود .\r\nاين استاد بازنشسته دانشگاه مك‌گيل را چند سال پيش از درگذشت او از طرف\r\n\r\n","description":"","footnote":"","page_name":" 189 ","page_number":237},
  {"content":"\r\n\r\nبنيادى در نيويورك به خاطر كارهاى راهنماى او در عرصهء پزشكى مرد بزرگ سال معرّفى كردند و بنياد به او لقب پيغامبر پزشكى  Medical Prophet  عطا كرد و در ضيافتى كه به افتخار او ترتيب يافته بود ، تقديرنامه‌اى تقديم كرد . تحقيقات او دربارهء خون و  Tissue Cells  به عنوان نقطهء عطف تلقّى مىشود . بعضى از اين تحقيقات را 75 سال پيش انجام داده بود . بنياد مذكور مىگويد كه طى پنج سال گذشته \" گزارش‌هاى علمى - حرفه‌اى \" متعدّد تحقيقات جديد در واقع ظهور مجدّد تحقيقات گرونر است .\r\nمثلا گفته‌اند كه مقالات اخير در مجلّه‌هاى پزشكى كه به صورت صدمه و احتراق و آلرژى دربارهء افعال غدّهء فوق الكليه به چاپ رسيده‌اند ، بر اساس مشاهدات صحيح و اصولى دكتر گرونر در سال 1909 م . است .\r\nنظرهاى او راجع به قانون بسيار ارزنده است . مىگويد كه : « من هر اندازه كه قانون را بيشتر مىخوانم عظمت و بزرگى آن را بيشتر احساس مىكنم و يقين دارم كه چه شاهكار رسايى است . روزنامه‌هاى ما كه علاقه دارند پيشرفت پزشكى ما را بزرگتر جلوه دهند ، هر روز اعلام مىكنند كه روش درمان غربى در اصل شكل اساسى سلامتى و مريضى را داراست و آنها هرگز نمىدانند كه در پس آن چيست . » « 1 »\r\nاو با كلماتى نظر خود را دربارهء زندگى اظهار مىدارد كه نشانگر انديشهء صوفيانه و غير مادّى اوست و همچنين نشان مىدهد كه او به طبيعت چقدر اهمّيّت مىدهد و در مورد صحّت و بيمارى تا چه اندازه به طبيعت و نيروى حيات معتقد است : « دربارهء مسئلهء زندگى احساس كردم كه ابن سينا دربارهء زندگى خيلى چيزها مىداند و دانشمندانى كه گرفتار مبحث صحّت و بيمارى هستند دربارهء آن هيچ نمىدانند . در قرآن فقط چند عبارت است كه در آن به اين امر ، بويژه اشاره شده است ، امّا اينها بنيادى هستند يعنى\r\n\r\n\r\n","description":"","footnote":"\r\n( 1 ) - نامهء گرونر به نام نگارنده كه در مجلّهء ماهيانه الحكمت دهلى در ژانويه 1966 م . انتشار يافته است .\r\n","page_name":" 190 ","page_number":238},
  {"content":"\r\n\r\nسرچشمهء زندگى فقط اللّه است و علّت خاصّ مريضى اين است كه انسان در اين نعمت الهى مداخلت مىكند . اين مداخلت از طرفى از عادت‌هاى انسان به عمل مىآيد ( و به نظر من قرآن كريم در اين مورد بحث مفصّلى دارد ) و ديگر به علّت افراد بيرون بويژه تاجران كه احساس نمىكنند كه در برابر خالق زمين و آسمان مسئول‌اند كه در كاينات همانند خليفة اللّه مسئولانه عمل كنند . وقتى موج زندگى در بدن به گردش درمىآيد ، عمل استحاله هماهنگ مىشود ، امّا اگر در قسمتى از بدن ، هرچند كوچك باشد و نيروى حيات و طبيعت ( قوهء مدبّره ) روان و جارى نباشد ، شديدا آهسته و كند مىشود و بلافاصله حالت بيمارى ايجاد مىشود و در يك يا دو ساعت از بين مىرود . »\r\nگرونر اهمّيّت مسائل ما بعد الطبيعه را خوب مىداند . او علاوه بر ابن سينا سخت تحت تأثير قرآن است كه او به گمان خود آن را يكى از منابع ابن سينا مىداند . او با اشتياق فراوان سعى مىكند قرآن را مطالعه كند و مطالب آن را بفهمد . تأثير تعليمات قرآنى در كار ابن سينا را احساس كرده ، در ادامهء جملهء اوّل خود مىگويد كه : « هرچه بيشتر قانون را مىخوانم در صفحات آن دربارهء هر قسمت از بدن همين نكته را مىبينم . چون ابن سينا از كودكى با قرآن انس داشته حتمى است كه در تمام تأليفات فلسفى و طبّى او تعليمات قرآنى تأثيرى عميق داشته است . طبعا او از طريق رسول اللّه فهميده كه خدا در اعمال جسمانى و همچنين در همهء كاينات قدرت علّت العلل است . او مىدانست كه هركسى كه اين كتاب فطرت ( قرآن ) را بخواند قوانين سلامتى را در آن خواهد يافت ( رابطهء اين امر از اين حقيقت به دست مىآيد كه انسان در عالم اكبر ، عالم اصغر است ) ، امّا آموزش‌هاى امروزى آن را بىمعنى مىداند . شايد به همين دليل بود كه در قرون وسطى پيراكليس آن را در شيوهء درمانى خود برترى داد و مورّخان امروزى طبّ مىپندارند كه او عطائى ( خودآموخته و بىتجربه ) بود . آيا كسى كه احساس قوى اين جنبه را داشته باشد سكوت خواهد كرد ، درحالىكه پيشرفت زمان حاضر تبليغات خود را با سروصداى\r\n\r\n","description":"","footnote":"","page_name":" 191 ","page_number":239},
  {"content":"\r\n\r\nزياد انجام مىدهد ؟ البته اين امر كاملا روشن است كه اين‌گونه افكار قابل توجّه تلقّى نخواهد شد . هركس اطمينان دارد كه كاينات را خلق نكرده‌اند و هر روح يگانه نيز مخلوق نيست كه در هر ساعت كم‌وبيش پنج هزار نفر متولّد مىشود » . گرونر به مقامى كه در اسلام و قانون ابن سينا به عالم ( كاينات اكبر ) و به انسان ( كاينات اصغر ) مىدهد اظهار اطمينان مىكند : « در هر صورت اين امر اطمينان‌بخش است كه در اسلام روش درك عالم و انسان را به معنى درست گفته‌اند . »\r\nاو همچنين در اين مورد اظهار خوشحالى مىكند كه به قانون ابن سينا احترام گذاشته مىشود و اصرار دارد كه ابن سينا را يك صوفى بپذيرد و حتّى قدم را فراتر گذاشته قانون را يك تأليف صوفيانه مىپندارد . تأييد نظر او كار مشكلى است . در واقع نه تنها ابن سينا بلكه در تأليفات فيلسوفان و طبيبان مسلمان آن زمان نيز نوشته‌هايى و اشاراتى ديده مىشود كه ارتباط با تصوّف را مىرساند . گرونر فقط مطالعهء قانون را كافى نمىداند بلكه بر كاربرد آن براى مريضان و استفادهء عملى اصول آن تأكيد مىكند و مىخواهد كه با استفاده از اصول قانون جلد اوّل ( كلّيّات ) داروهاى جلد دوم ( مفردات ) به كار برده شود و در پرتو اين اصول راه‌هاى پيشرفت ادويهء مفرده را پيدا كنند . اين بر خلاف آلوپاتى شكل تحقيق داروها به روش كاملا يونانى است و گرونر آن را با مطالعهء قانون و طبّ يونانى درك كرده است . برعكس آن در شبه قارّه برخى محقّقان كه در مورد داروها بررسى مىكنند ، مىخواهند همان راه را انتخاب كنند كه به جايى مىرسد كه هيچ مطابقتى با كلّيّات يونانى و اصول يونانى ندارد .\r\nبه نظر گرونر تشريح هر داروى گياهى بسيار مهم است ، چون در اكثر موارد هر عضوى كه داروى مفرده بر روى آن آزمايش مىشود ، مزاج خاصّ خودش را دارد و آن دارو با آن هماهنگ است . گرونر اهمّيّت نظريّهء مزاج را كاملا درك مىكند و مىداند كه اعضاى مختلف انسان ، مرض و داروها همه داراى مزاجى خاصّ هستند و در معالجه\r\n\r\n","description":"","footnote":"","page_name":" 192 ","page_number":240},
  {"content":"\r\n\r\nلحاظ كردن صورت‌هاى مزاجى آنان لازم است . گرونر در اواخر عمر سعى كرده است كه دربارهء ارتباط متقابل مزاج داروها و مزاج اعضا كار كند . اگر مؤسّسات تحقيقى و محقّقان پزشكى كه در مورد داروها كار مىكنند ، استعدادهاى خود را براى يافتن هماهنگى بين آنها و عرضه كردن جزئيات دربارهء آنها را به كار برند ، در جهت مطالعات طبّى كارى تاريخ‌ساز خواهد بود .\r\nگرونر به نظريهء طبيعت سخت اعتقاد دارد و به اين دليل ابن سينا را نيز سخت دوست مىدارد ، چرا كه وى طرفدار طبيعت و بهترين سخنگوى آن است . گرونر روش جديد معالجه در مورد طبيعت را به نقد كشيده مىگويد : « در روش جديد معالجه اين اشتباه وجود دارد كه در قوّت حيات كاهشى هست و آنها سم تجويز مىكنند و آن هم به مقدار زياد ، چون آنها احساس نمىكنند كه قوّت حيات طبيعت چيزى است بسيار نفيس و لطيف و بايد با احتياط زيادى با آن برخورد كرد . » من هم مىگويم با ظرافت فراوان . او مىگويد كه : « قوّت حيات ( طبيعت ) تيزهوش در بدن انسان هنگامى كه در آن با نادانى يا تأثيرات بيرونى ( مثلا تأثيرات محيط ) دخالت كنند ، صحيح عمل نمىكند . لذا اگر در طبيعت بصيرت باشد ، مرض زود خوب مىشود و حتّى از امراض مزمن هم مىتوان نجات يافت و حتّى از سرطان . »\r\nروش فعلى آلوپاتى ، دورى آن از طبيعت و ضرررسانى داروهاى آن را افراد باشعور و اصحاب بصيرت اروپا احساس مىكنند . گرونر از ديدگاه غير طبيعى و كاملا مادّى با آلوپاتى شديدا مخالف است . او از قول شاعرى به نام ادوارد كارپنتر مىنويسد :\r\n« او گمان مىكرد كه وقتى تيزهوشى دانش پزشكى پيشرفت كند ، نيازى به بيمارستان‌ها نخواهد بود . من نيز نابخردانه چنين فكر مىكردم ، امّا وضع بر خلاف آن است چون هر سال بر تعداد بيمارى اضافه مىشود . صحبت از ازدياد غير عادّى جمعيّت مىشود ، امّا از افزايش غير عادّى مرض‌ها سخنى گفته نمىشود . »\r\n\r\n","description":"","footnote":"","page_name":" 193 ","page_number":241},
  {"content":"\r\n\r\nگرونر گله مىكند كه : « طبّ غربى طبّ يونانى را كاملا ناديده مىگيرد و فقط از جنبهء تاريخى به آن اشاره مىكند ، او نه تنها طبّ يونانى بلكه تمام روش‌هاى معالجه را مورد ستايش قرار مىدهد كه با طبيعت نزديكترند . مثلا علاج بالماء ( آب‌درمانى ) و ديگر درمان‌هاى ساده . » او ناراحت است كه در اروپا آنها مورد تشويق قرار نمىگيرند و مؤسّساتى هم كه از اين قبيل وجود دارند ، مورد توجّه قرار نمىگيرند . با اين‌همه او به آيندهء اين روش‌هاى درمانى اميدوار است و پيش‌بينى مىكند كه روش معالجهء يونانى در آنجا دوباره رواج خواهد يافت . 2\r\n1\r\n\r\nدكتر مظهر حسين شاه\r\n\r\nترجمهء كلّيّات قانون\r\nدومين ترجمهء كلّيّات قانون به انگليسى را دكتر مظهر حسين شاه به نام\r\n The General Principles of Aviccnna's canon of Medicine \r\nانجام داده است . اين ترجمه در سال 1966 م . در نويد كلنيك كراچى انتشار يافته است . اين ترجمهء كامل و بسيار با ارزش كلّيّات است و بعضى از اشتباهات ترجمهء گرونر در آن اصلاح شده است . اين ترجمه در درك كامل ابن سينا و فنّ او كمك بسيارى مىكند . دكتر شاه براى خدمتى كه با عرضهء اين ترجمهء قانون براى جهان جديد علوم انجام داده است ، شايستهء تقدير و تبريك همهء ماست . 2\r\n\r\nازبكى :\r\n1 در سال 1954 م . هر پنج جلد قانون به زبان ازبكى ترجمه و در تاشكند انتشار يافته است . اين ترجمه در سه جلد است و كار ترجمه را بى . اچ . ترنابسكى انجام داده است . 2\r\n\r\n","description":"","footnote":"","page_name":" 194 ","page_number":242},
  {"content":"\r\n\r\n\r\nچاپ‌ها :\r\nبحث دربارهء چاپ‌هاى قانون نيز كار آسانى نيست . در شرق و غرب اصل متن و ترجمه‌هاى آن بارها به چاپ رسيده است . به نوشتهء دونالد كامبل قانون به زبان لاتينى در سال‌هاى 1473 ، 1476 ، 1479 ، 1483 ، 1496 ، 1527 ، 1544 ، 1582 ، 1595 و 1608 م . چاپ شده است . در اين صورت قانون ابن سينا فقط 27 سال پس از اختراع چاپخانه در جهان ، در چهار جلد به چاپ رسيده است .\r\nجورج سارتن اين چاپ‌ها را ياد كرده و به اطّلاع مىرساند كه چاپ 1473 م . در ميلان  ( Milano )  و چاپ‌هاى 1476 و 1479 م . در پادوآ  ( Padua )  ، چاپ 1483 م .\r\nو به گمان قوى چاپ 1486 م . در ونيز انتشار يافته است . در 1482 م . در بندقيه نيز چاپى از آن به عمل آمده است .\r\nطبق نوشتهء دايرة المعارف بريتانيكا چاپ سال 1527 م . از آن دريا آلپاگو است . « 1 » قانون به طور كامل در 1507 م . در ونيز انتشار يافت و بعد از آن در سال‌هاى 1520 ، 1522 ، 1544 ، 1582 و 1595 م . در ونيز ، و در سال 1608 م . در لوواين  ( Louvain )  انتشار يافت . اين چهار چاپ اخير قانون كامل را جرارد آف كريمونا ترجمه كرده است . علاوه بر اين ، در 1510 م . در پاوى و در 1556 م . در باسل به چاپ رسيد .\r\nبه نوشتهء دايرة المعارف بريتانيكا ترجمهء جرارد آف كريمونا قبل از قرن پانزدهم ميلادى پانزده بار به چاپ رسيده بود و پس از اينكه در سال 1527 م . آلپاگو ترجمهء جديدى از آن به عمل آورد ، اين ترجمهء جديد چندين بار به چاپ رسيد و چاپ‌هاى سال 1595 و 1608 م . هنگام ترجمهء دكتر او . سى . گرونر به انگليسى پيش روى او بود . « 2 »\r\n\r\n\r\n","description":"","footnote":"\r\n( 1 ) - اگرچه كاغذ خيلى پيش‌تر كشف شده بود ، امّا كارخانهء كاغذسازى در انگلستان در 1492 م . تأسيس شد .\r\n( 2 ) - مقدّمهء ترجمهء انگليسى كلّيّات قانون از دكتر شاه ، كراچى .\r\n","page_name":" 195 ","page_number":243},
  {"content":"\r\n\r\nعلاوه بر ترجمه‌هاى لاتينى مزبور ، متن اصيل عربى قانون ( به طور كامل ) در 1593 م . در رم ( ايتاليا ) انتشار يافت . اين نخستين چاپ عربى قانون در غرب است .\r\nنسخه‌اى از آن در كتابخانهء مولانا آزاد دانشگاه اسلامى عليگره موجود است . بعدا در سال 1595 م . چاپ دوم آن نيز انتشار يافت . در شرق چاپ‌هاى متعدّد قانون در بولاق ( مصر ) و بيروت و قسطنطنيه و تهران و قاهره و دهلى و لكنهو و لاهور انتشار يافت .\r\nچنان كه در 1284 ه . / 1867 م . در تهران ، در 1290 ه . / 1873 م . در قاهره ، در 1294 ه . / 1877 م . در بولاق « 1 » ، در 6 - 1295 ه . در تهران ، در 1307 ه . / 1889 م .\r\nو 1324 ه . / 1906 م . در لكنهو و در 1905 م . در لاهور انتشار يافته است . جلد چهارم قانون با شرح فارسى در 1274 ه . / 1857 م . و 1296 ه . / 1878 م . و 1298 ه . / 1880 م . در لكنهو به چاپ رسيده است .\r\nدر 1324 ه . / 1906 م . قانون كامل به عربى در مطبعهء نامى لكنهو انتشار يافته است .\r\nاين نخستين چاپ قانون كامل عربى در هند است و براى اين كار بنيان‌گذار چاپخانهء نامى لكنهو ابو الحسنات حافظ حاجى خواجه قطب الدّين ( متوفّى 26 آوريل 1935 م . ) شايان تشكر جهان طبّ است . در هندوستان هيچ مؤسّسهء بزرگى جرأت چاپ آن را نكرده بود و چاپ‌هاى مصر و ايران نيز ناياب مىشد ، چون خواجه قطب الدّين علاقهء خاصّى به طبّ يونانى داشت و چاپ آن را براى حفظ و بقاى علم طبّ لازم مىدانست ، لذا در سال 1905 م . به فكر چاپ آن افتاد و با اهتمام خاصّى دست به اين كار زد . تمام نسخه‌هاى خطّى و چاپى را توانست جمع‌آورى كند و براى كار تصحيح ، طبيبان شايسته را استخدام نمود و استنساخ حواشى را به حكيم ميرزا محمّد مهدى مرحوم محوّل كرد\r\n\r\n\r\n","description":"","footnote":"\r\n( 1 ) - اين نسخه با كمك يك نسخهء خطّى قرن هفتم هجرى موجود در مصر با صحّت و اهتمام زياد در سه جلد به چاپ رسيده است . هر سه جلد آن در مجموعهء نگارنده موجود است .\r\n","page_name":" 196 ","page_number":244},
  {"content":"\r\n\r\nو او كار تصحيح و تحشيه را به خوبى انجام داد . در آغاز ، شرح‌حال مختصر ابن سينا را از قول عيون الانباء فى طبقات الاطبّا نوشت . اين كار بسيار بزرگ چاپخانهء نامى است و خود خواجه نيز به آن افتخار مىكرد . طبيب معروف شفاء الملك حكيم خواجه شمس الدّين فرزند او بود .\r\nيك چاپ انتقادى جلد اوّل قانون به اهتمام جناب حكيم عبد الحميد در مؤسّسهء تاريخ و تحقيق طبّ ، دهلىنو در محرّم 1402 ه . / 1981 م . انتشار يافته است . اين مؤسّسه سعى و كوشش باشكوهى براى چاپ انتقادى جلدهاى ديگر و همچنين ترجمهء انگليسى قانون ادامه داده است . چاپ بخش‌هاى كوچك قانون غير از اينهاست .\r\nچاپ‌هاى متعدّدى از كلّيّات و حمّيات در هندوستان به عمل آمده است . از چاپ‌هاى متعدّد حمّيات ، يكى قابل ذكر است كه به كوشش حكيم عطاء الرحمن از تونگ ( متولّد 1299 ه . / 1881 م . ) انجام گرفته است . او حميّات قانون را با شرح‌هاى شارحان مختلف آراسته و به چاپ رسانده است و در اين چاپ مىتوانيم شرح‌هاى مختلف را در يك جا مطالعه كنيم .\r\nماكس مايرهاف دربارهء مقبول بودن قانون و چاپ‌هاى آن در اروپا نوشته است كه : « در طول سى سال آخر قرن پانزدهم ميلادى شانزده چاپ آن به عمل آمده كه پانزده چاپ به لاتينى بود و يكى به عبرى . در قرن شانزدهم ميلادى بيش از بيست بار به چاپ رسيد كه شامل قسمت‌هاى مختلف قانون نيست . شرح‌هاى قانون كه به زبان‌هاى لاتينى و عبرى و زبان‌هاى ديگر نوشته شده به صورت نسخه‌هاى خطّى و چاپى بيشمارى است . تا اواخر نيمهء دوم قرن هفدهم كار چاپ و مطالعهء آن در اروپا ادامه داشته است . به گمان قوى هيچ كتاب ديگر پزشكى ، اين‌همه مورد مطالعه قرار نگرفته است و در مشرق‌زمين اين كار هنوز ادامه دارد .\r\n\r\n","description":"","footnote":"","page_name":" 197 ","page_number":245},
  {"content":"\r\n\r\n\r\nمنابع\r\n\r\nعربى :\r\n1 - اخبار الحكما ، ابن قفطى ، چاپ مصر ، 1326 ه .\r\n2 - اعيان الشيعه ، سيّد محسن امين ، چاپ بيروت ، 1956 م .\r\n3 - الاعلام ، خير الدّين زركلى ، چاپ بيروت ، 1969 م .\r\n4 - الانساب ، ابن سمعانى ، دايرة المعارف حيدرآباد ، 6 - 1962 م .\r\n5 - البداية و النهاية ، ابن كثير ، چاپ مصر .\r\n6 - البدر الطالع بمحاسن من بعد القرن السابع ، قاضى شوكانى ، چاپ قاهره ، 1348 ه .\r\n7 - الفوائد البهية فى تراجم الحنفية ، مولانا عبد الحى فرنگى محلّى ، چاپ مصر ، 1324 ه .\r\n8 - المنهل الصافى و المستوفى بعد الواقى ، جمال الدّين الاتابكى ، چاپ قاهره ، 1956 م .\r\n9 - الوافى بالوفيات ، صلاح الدّين خليل صفدى .\r\n10 - انباء الغمر بابناء العمر ، ابن حجر عسقلانى ، دايرة المعارف حيدرآباد ، 76 - 1967 م .\r\n11 - تاريخ مختصر الدول ، ابو الفرج ابن العربى ، چاپ بيروت ، 1890 م .\r\n\r\n","description":"","footnote":"","page_name":" 198 ","page_number":246},
  {"content":"\r\n\r\n12 - الثقافة الاسلامية فى الهند ، مولانا حكيم عبد الحى .\r\n13 - حسن المحاضرة فى اخبار مصر و القاهرة ، جلال الدّين سيوطى ، چاپ مصر ، 1299 ه .\r\n14 - دايرة المعارف بستانى ، چاپ بيروت .\r\n15 - الدرر الكامنة فى اعيان المائة الثامنة ، ابن حجر عسقلانى ، دايرة المعارف ، 6 - 1972 م .\r\n16 - الذريعة الى تصانيف الشيعة ، آقابزرگ ، چاپ تهران .\r\n17 - ذيل تاريخ بغداد ، النجار بغدادى ، دايرة المعارف حيدرآباد .\r\n18 - ذيل مرآة الزّمان ، قطب الدّين موسى اليونينى ، دايرة المعارف حيدرآباد .\r\n19 - شذرات الذهب ، ابن العماد ، چاپ بيروت .\r\n20 - الشيخ الرئيس ابن سينا ، عباس محمود عقّاد ، چاپ دار المعارف مصر .\r\n21 - الضوء اللامع لاهل القرن التاسع ، شمس الدّين محمّد سخاوى ، چاپ قاهره ، 1353 ه .\r\n22 - طبقات الشافعية ، تقى الدّين ابن قاضى شهبة ، تدوين دكتر عليم خان ، دايرة المعارف حيدرآباد ، 81 - 1978 م .\r\n23 - طبقات الشافعية الكبرى ، تاج الدّين سبكى ، چاپ عيسى البابى الحلبى ، 1964 م .\r\n24 - عيون الانباء فى طبقات الاطبّاء ، ابن ابى اصيبعه ، چاپ مصر ، 1299 ه .\r\n25 - غاية النهاية فى طبقات القراء ، ابن جزرى ، چاپ مصر ، 33 - 1932 م .\r\n26 - فريدة العصر فى جداول يتيمة الدهر ، ابو موسى احمد الحق قرشى ، چاپ كلكته ، 1914 م .\r\n27 - فوات الوفيات ، محمّد بن شاكر الكتبى ، چاپ قاهره .\r\n28 - فهرس المخطوطات المصورة ( جلد طبّ ) ، ابراهيم شبوح ، چاپ قاهره ، 1959 م .\r\n\r\n","description":"","footnote":"","page_name":" 199 ","page_number":247},
  {"content":"\r\n\r\n29 - فهرس مخطوطات البحرين ، على ابا حسين ، چاپ بيروت ، 1977 م .\r\n30 - كشف الظنون ، حاجى خليفه ، چاپ 1310 ه .\r\n31 - مرآة الجنان و عبرة اليقظان ، عبد اللّه يافعى ، چاپ دايرة المعارف حيدرآباد ، 9 - 1338 ه .\r\n32 - مرآة الزمان فى تاريخ الاعيان ، ابن جوزى ، دايرة المعارف حيدرآباد .\r\n33 - معجم الاطبّاء ، دكتر احمد عيسى ، چاپ مصر ، 1942 م .\r\n34 - معجم المؤلّفين ، عمر رضا كحاله ، چاپ دمشق ، 1957 م .\r\n35 - معجم المطبوعات العربية و المعربة ، يوسف اليان سركيس ، چاپ مصر ، 1928 م .\r\n36 - مفتاح السعادة ، طاش كبرىزاده ، چاپ دايرة المعارف حيدرآباد .\r\n37 - مؤلّفات ابن سينا ، جورج شحاته قنواتى ، چاپ مصر ، 1950 م .\r\n38 - النجوم الزاهرة ، جمال الدّين ابو المحاسن الاتابكى ، چاپ چاپخانهء دانشگاه بركلى ، 1917 - 1900 م .\r\n39 - نزهة الارواح و روضة الافراح ، شهر زورى .\r\n40 - نزهة الخواطر ، حكيم عبد الحى ، دايرة المعارف حيدرآباد .\r\n41 - هدية العارفين ، اسماعيل پاشا بغدادى ، استانبول ، 1951 م .\r\n\r\nفارسى :\r\n42 - آئينهء عباسى ، مولوى محب على خان ، چاپ 1878 م .\r\n43 - ابن سينا ، قاسم غنى ، چاپ تهران ، 1315 شمسى .\r\n44 - پور سينا ، سعيد نفيسى ، چاپ تهران ، 1332 ه .\r\n45 - تاريخ ادبيات ايران ، ذبيح اللّه صفا ، چاپ تهران .\r\n\r\n","description":"","footnote":"","page_name":" 200 ","page_number":248},
  {"content":"\r\n\r\n46 - تذكرهء علماى هند ، رحمان على ، چاپ نولكشور ، 1914 م .\r\n47 - جشن‌نامهء ابن سينا ، ذبيح اللّه صفا ، چاپ تهران ، 1374 ه .\r\n48 - چهار مقاله ، نظامى عروضى سمرقندى ، چاپ ليدن ، 1909 م .\r\n49 - سفينهء هندى ، بگوان داس هندى .\r\n50 - فصول فيض اللّه خان ، حكيم بايزيد گنگوهى ، نسخهء خطّى موجود در مؤسّسهء تاريخ و تحقيق طبّ دهلىنو .\r\n51 - نخبة التواريخ ، سيّد آل حسن مودودى ، چاپ 1880 م .\r\n52 - هداية الاطبّاء ، حكيم ميرزا مظفّر حسين خان .\r\n\r\nاردو :\r\n53 - آئين اكبرى ، ابو الفضل ترجمه مولوى فدا على طالب ، دانشگاه عثمانى حيدرآباد ، چاپ 1938 م .\r\n54 - اطبّاى عهد مغليه ، حكيم سيّد على كوثر چاندپورى ، چاپ كراچى ، 1960 م .\r\n55 - انسائيكلو پيدياآف اسلام ( دايرة المعارف اسلام ) ، چاپ لاهور ، 1964 م .\r\n56 - تاريخ ادبيات ايران ، ترجمهء سيّد مبارز الدّين رفعت .\r\n57 - تذكرة الخوانين ، شيخ فريد بهكرى ، چاپ انجمن تاريخ پاكستان ، كراچى ، 1961 م .\r\n58 - تذكرهء اطبّاء عهد عثمانى ، شفا حيدرى ، چاپ حيدرآباد ، 1952 م .\r\n59 - تذكرهء خاندان عزيزى ، حكيم سيّد ظل الرحمن ، چاپ عليگره ، 1978 م .\r\n60 - تذكرهء خواجگان ( خاندان شريفى ) ، حكيم احسان اللّه ، چاپ گواليار ، 1941 م .\r\n61 - تذكرهء كاملان رامپور ، حافظ احمد على خان شوق ، چاپ 1925 م .\r\n62 - حيات اجمل ، قاضى عبد الغفار ، انجمن ترقّى اردو ، هند .\r\n\r\n","description":"","footnote":"","page_name":" 201 ","page_number":249},
  {"content":"\r\n\r\n63 - حيات خواجه قطب الدّين احمد ، تدوين حكيم خواجه شمس الدّين ، چاپ 1935 م .\r\n64 - دربار اكبرى ، محمّد حسين آزاد ، چاپ 1939 م .\r\n65 - رموز الاطبّاء ، حكيم فيروز الدّين ، لاهور .\r\n66 - سيرت اجمل ، تدوين حكيم جميل خان ، چاپ هندوستانى دواخانه ، دهلى .\r\n67 - علىگره كى طبّى مخطوطات ( نسخه‌هاى خطّى عليگره ) ، حكيم سيّد ظل الرحمن ، چاپ خدابخش ، پتنه ، 1985 م .\r\n68 - فهرست كتب‌خانهء آصفيه ، سيّد تصدّق حسين ، چاپ حيدرآباد ، 1357 ه .\r\n\r\nانگليسى :\r\n\r\n","description":"","footnote":"","page_name":" 202 ","page_number":250},
  {"content":"\r\n . \r\n","description":"","footnote":"","page_name":" 203 ","page_number":251},
  {"content":"\r\n . \r\n","description":"","footnote":"","page_name":" 204 ","page_number":252},
  {"content":"\r\n . \r\n","description":"","footnote":"","page_name":" 205 ","page_number":253},
  {"content":"\r\n . \r\n","description":"","footnote":"","page_name":" 206 ","page_number":254},
  {"content":"\r\n . \r\n","description":"","footnote":"","page_name":" 207 ","page_number":255},
  {"content":"\r\n . \r\n\r\n","description":"","footnote":"","page_name":" 208 ","page_number":256}
  ]