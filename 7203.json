[
  {"content":"\r\n\r\nاعجاز بيانى قرآن\r\n\r\n","description":"","footnote":"","page_name":" يادداشت 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" يادداشت 2 ","page_number":2},
  {"content":"\r\n\r\nدكتر عايشه عبدالرحمن بنت الشاطئ\r\nاعجاز بيانى قرآن\r\nترجمهء\r\nحسين صابرى\r\nتهران 1376\r\n\r\n","description":"","footnote":"","page_name":" يادداشت 3 ","page_number":3},
  {"content":"\r\n\r\nبنت البشاطئ ، عايشه\r\nاعجاز بيانى قرآن / عايشه عبدالرحمن بنت الشاطئ ، ترجمه حسين صابرى ، ويراستار پرويز اتابكى . - تهران : شركت انتشارات علمى و فرهنگى ، 1376 .\r\nهفده 632 ص .\r\nisbn 964 - 445 - 066 - 3\r\nفهرستنويسى براساس اطلاعات فيپا ( فهرستنويسى پيش از انتشار )\r\nعنوان اصلى : الاعجاز البيانى للقرآن .\r\nكتابنامه به صورت زير نويس .\r\n1 . قرآن - مسائل لغوى . 2 . قرآن - اعجاز . الف . صابرى . حسين ، 1345 - مترجم . ب . شركت انتشارات علمى وفرهنگى .\r\nج . عنوان .\r\n6 الف 9 ب / 83 bp\r\n153 / 297\r\nكتابخانهء ملى ايران\r\n1857 - 76 م\r\nاعجاز بيانى قرآن\r\nنويسنده : عايشه عبدالرحمن بنت الشاطئ\r\nمترجم : حسين صابرى\r\nويراستار : پرويز اتابكى\r\nچاپ اول : 1376 : تيراژ 3000 نسخه\r\nآماده سازى وچاپ : شركت انتشارات علمى وفرهنگى\r\nحق چاپ محفوظ است .\r\nشركت انتشارات علمى وفرهنگى\r\nاداره فروش وفروشگاه مركزى : خيابان افريقا ، چهارراه حقانى ( جهان كودك ) ، كوچهء كمان ، پلاك 4 ، كد پستى 15178 ، صندوق پستى 366 - 15175 ، تلفن : 71 - 8774569 فاكس : 8774572\r\nفروشگاه يك : خيابان انقلاب - روبروى در اصلى دانشگاه تهران ، تلفن : 6400786\r\nفروشگاه دو : خيابان انقلاب - نبش خيابان 16 آذر ، تلفن : 648467\r\nفروشگاه سه : خيابان جمهورى - نبش آقا شيخ هادى ، تلفن : 674300\r\n\r\n","description":"","footnote":"","page_name":" يادداشت 4 ","page_number":4},
  {"content":"\r\n . \r\n","description":"","footnote":"","page_name":" يادداشت 5 ","page_number":5},
  {"content":"\r\n . \r\n","description":"","footnote":"","page_name":" يادداشت 6 ","page_number":6},
  {"content":"\r\n . \r\n","description":"","footnote":"","page_name":" يادداشت 7 ","page_number":7},
  {"content":"\r\n . \r\n","description":"","footnote":"","page_name":" يادداشت 8 ","page_number":8},
  {"content":"\r\n\r\nاهدا\r\nاين پژوهش قرانى را ،\r\nبه استاد امام امين الخولى\r\nآن كه در دل وضمير وانديشهء ماست\r\nو به شاگردان دوست وهمدمم ،\r\nدانشجويان دانشگاه قزوين ،\r\nاهدا مى كنم\r\nتا پيام علم از نسلى به نسل ديگر رسيده باشد .\r\nعايشه عبدالرحمن\r\nمغرب ، 1391 ه‍ ق / 1971 م\r\n\r\n","description":"","footnote":"","page_name":" يادداشت 9 ","page_number":9},
  {"content":"\r\n . \r\n","description":"","footnote":"","page_name":" يادداشت 10 ","page_number":10},
  {"content":"\r\n\r\n\r\nيادداشت مترجم\r\nبسم اللّه الرحمن الرحيم قرآن ، چشمه‌اى است زاينده و زلالى هميشه پاينده كه پيوسته طالبان حقيقت را برخوردار و عاشقان معرفت را در افسون خويش گرفتار ساخته است ؛ جويبارى است جارى در بستر زمان كه تشنگان هدايت دم به دم زلال از آن برداشته‌اند ، امّا همچنان از خروش و تلاطم چيزى از كف نداده است ؛ يا دريايى است بيكران كه گاه به گاه عالمانى متبحّر ، پشتگرم به جسارت خود ، در اعماق آن فرو رفته‌اند و گوهرى گرانبها بر كف ، از گوشه‌اى از آن سر برآورده و غريو شادى در داده‌اند كه گوهر اعجاز را يافته‌ايم ، اما اين دريا همچنان مرواريدهاى درشت‌تر را براى گوهر شناسانى جسورتر در ژرفاى خويش نهان باقى گذاشته است ؛ يا اقيانوسى است از زلال وحى كه نشان از « بالا » دارد و هر كه ديده بدان خيره كند جز به تحيّر درماندن او را نصيبى حاصل نيست ؛ يا آيينه‌اى است از حقيقت علم كه هر كه در آن نگرد ، به رغم همهء ادّعاها ، جز مقدار علمى خويش نبيند ، ولى آن آبگينه همچنان بر جاى ماند تا بتوان در آن صورتى ديگر ديد .\r\nقرآن اعجازى است كه خيره‌سرترين دشمنان و سخنورترين اميران بلاغت و بيان را در برابر خويش به خموشى كشانده و در پهنهء تصور هماورد با خود شمشير هر زبان آورى را كندتر از كند ساخته است ، چندان كه از وضوح اين عجز و ناتوانى نه اين كه به هماوردى آن برنخاسته‌اند ، بلكه چنين انديشه‌اى نيز در سر نپرورانده‌اند .\r\nبدين سان قرآن برفراز تنها قلّهء رفيع سخن ايستاده و هر سخن بلندى را در كنار اين رفيع كوتاه ، و هر تلاشى را براى رسيدن به اين فراز ناتوان ديده است .\r\nاز گذشته‌اى بس دور تلاشها به عمل آمد تا از اسرار اعجاز قرآن پرده برداشته و راه به وجوه اعجاز آن گشوده شود .\r\nكسانى بازداشته شدن ارادهء ديگران از رويارويى را وجه اعجاز شمردند ؛ كسانى اعجاز\r\n\r\n","description":"","footnote":"","page_name":" يادداشت 11 ","page_number":11},
  {"content":"\r\n\r\nقرآن را در خبر دادن آن از اسرار وقايع گذشته تاريخ و نيز خبر دادن از آنچه در زمان نزول واقع نشده و بعدها به وقوع پيوسته يا خواهد پيوست دانستند ؛ كسانى قرآن را در مضامين و عقايد ، احكام ، قوانين و ارزشها و آرمانهاى مطرح شده در آن بزرگترين معجزهء الهى شمردند ؛ كسانى اسرار و شگفتيهاى علمى قرآن را وجه اعجاز قلمداد كردند . . . و كسانى بلاغت قرآن را راز اعجاز معرفى نمودند ؛ بلاغت و بيانى كه اميران سخن و عرب سخنور عصر بعثت را در رويارويى با خويش زمين گير كرد و هنوز كه هنوز است بسيارى از اسرار آن همچنان ناگشوده مانده است ؛ نه علم كهن بلاغت در اين عرصه به كرانه‌اى رسيده و نه علم نوين نقد توانسته است همه زيباييهاى آن را ببيند و بنمايد ، گرچه در اين ميان نقد ادبى قرآن تصويرى روشنتر و كلىتر از بيان و بلاغت و زيباييهاى خيره كننده قرآن ارائه كند .\r\nاينها همه تلاشهايى است كه در راه معرفى اسرار اعجاز قرآن صورت گرفته است .\r\nكتاب حاضر همه اين تلاشها را به همديگر پيوند مىدهد و آن گاه خود دست به كار تلاشى نو در معرفى چهره‌اى تازه از بيان و بلاغت قرآن و اسرار آن مىشود و تبيين مىكند كه چگونه در اين كتاب الهى هر چيز در جاى خويش قرار دارد و همين برجسته‌ترين راز بلاغت قرآن است ، چونان كه به گفته مؤلف در پايان كتاب : « اعجاز بيانى اقتضا مىكند كه هر مفسّرى در راه آوردن همانندى براى واژه‌هاى قرآنى و در جاى آن ، درمانده و ناتوان گردد ؛ بلكه در اين نيز ناتوانيم كه براى واژه قرآنى بديلى از ديگر كلمات اين كتاب الهى كه در موضعى ديگر و در سياقى ديگر آمده است بيابيم » . عمده‌ترين هدف كتاب حاضر بيان همين حقيقت است .\r\nاين كتاب مشتمل بر يك مقدمه و سه گفتار است . مؤلف در مقدمهء كتاب به بيان سير اجمالى آراء و نظريات و تأليفاتى كه در اين عرصه خود را نشان داده‌اند و همچنين به معرفى كتاب خود مىپردازد . وى در گفتار اول مسائل معجزه ، اعجاز و تحدّى قرآنى ، وجوه اعجاز و بيان قرآن ، و تلاشهاى علماى بلاغت در زمينهء پرده برداشتن از اعجاز قرآن و وجوه آن را مورد بحث قرار مىدهد و خود نظريهء اعجاز به بيان و بلاغت را بر مىگزيند و آن را تقويت و تبيين مىكند . آنگاه در گفتار دوم در سه بخش حروف مقطّعه و الفاظ و واژه‌ها و سرانجام اساليب قرآنى نظريه خود را تعقيب مىنمايد و در سومين گفتار نيز مسائل ابن ازرق و تفسير ابن عباس از واژه‌هاى قرآنى را مورد نقد و بررسى قرار مىدهد تا در اين دو گفتار روشن كند كه چگونه هر تلاشى براى جايگزين كردن حرفى با حروف قرآنى ، يا واژه‌اى با واژه قرآنى و يا اسلوبى با اسلوب قرآنى - هر چند كه در جايى ديگر از همين كتاب الهى نيز به كار رفته باشد - تلاشى ناموفق و ناكام است و چگونه در قرآن كريم هر چيز در جاى خويش قرار گرفته و هر تفسيرى لغوى يا هر توجيه نحوى جز تلاشى براى تقريب به ذهن نيست .\r\n\r\n","description":"","footnote":"","page_name":" يادداشت 12 ","page_number":12},
  {"content":"\r\n\r\nمؤلّف ژرف‌نگر اين كتاب كه سالهاى طولانى در دانشگاه قرويين مراكش به تدريس و تحقيق اشتغال داشته ، چنان كه در ديگر تأليفات خود همانند تراجم سادات بيت النبوه و التفسير البيانى خواننده را در برابر دقت نظر و توانمندى خويش به اعجاب وا مىدارد در كتاب حاضر نيز اين توانمندى را به نمايش درآورده و از عهدهء بيان آنچه خواسته برآمده است .\r\nمترجم نيز سعى كرده به اندازه توان خويش آنچه را مؤلف در الإعجاز البيانى للقرآن براى خواننده عرب خود آورده است به زبان فارسى درآورد ، هر چند به سبب دقت و دشوارى اين موضوع و از ديگر سوى بضاعت اندك خويش اين ترجمه را پيراسته از كاستى و گاه سستى نمىداند و البته ، در كنار آن به برخورد بزرگوارانه خوانندگان و بويژه اساتيد و صاحب نظران و نيز به راهنمايى آنان چشم اميد دوخته است .\r\nقبل از پايان سخن اداى حق واجب كنم و متذكر گردم كه در ترجمهء آيات قرآن در اين كتاب از ترجمهء آقاى عبد المحمد آيتى بهرهء فراوان برده شده و در مواردى عينا از آن نقل شده است .\r\nهمچنين لازم مىدانم سپاس خود را از مديريت محترم شركت انتشارات علمى و فرهنگى كه وقفه‌هاى ناخواسته در كار اين كتاب را از ميان بردند و مشكلهاى پيش آمده را برگشودند و نيز سپاس و تقدير خويش را از استاد محترم جناب آقاى اتابكى كه منت نهادند و ويرايش اين اثر را پذيرفتند ابراز بدارم .\r\nاميد كه اين اندك مقبول درگاه خدايى كه قرآن را نازل كرد قرار گيرد و رسولى را كه اين كتاب بر زبان او جارى گشت و عترتى را كه ترجمان اين كتاب بود خشنود سازد .\r\nپروردگارا قرآن و عترت را از ما خشنود بدار ! مشهد مقدس - دانشگاه علوم اسلامى رضوى حسين صابرى 25 / 9 / 72\r\n\r\n","description":"","footnote":"","page_name":" يادداشت 13 ","page_number":13},
  {"content":"\r\n . \r\n","description":"","footnote":"","page_name":" يادداشت 14 ","page_number":14},
  {"content":"\r\n\r\n\r\nيادداشت مؤلف\r\nاگر مرا نسبى ريشه‌دار در بزرگان نبود از پرداختن به چنين موضوع دقيق و دشوارى پروا مىكردم ، موضوعى كه امامان و عالمان سلف بدان پرداخته ، عمر خويش را در خدمت قرآن كريم به پايان برده‌اند و ثمرات تلاشهاى پربار و سخاوتمندانهء خود را به گنجينهء كتب اسلامى تقديم كرده‌اند .\r\nاگر نه آن بود كه مىدانم زن مسلمان را در تاريخ ما چه منزلتى بلند است از گام نهادن به اين ميدان پرمخاطره كناره مىگزيدم ، از اين بيم كه مباد جايگاهم در اين ميدان انكار گردد . . .\r\nهمهء عمر خويش را با كتاب اعجاز گذراندم و در مكتب قرآن تمام دوران طولانى علم آموزى خويش را سپرى كردم ، مكتبى كه در نخستين مراحلش پدرم استاد و مرشد آن بود و در آخرين مراحل نيز پس از پايان تحصيلات عالى تخصص خويش را در آن گرفتم و در اين مرحله ، استادم امام امين الخولى مرا به تحصيل و مطالعه در اين زمينه رهنمون گرديد و در بيش از سه دهه پيوسته گام به گام مرا بر اين طريق دشوار راهنمايى كرد و بر راه داشت و از هر گونه لغزشى در انديشه و استدلال و نيز از درغلتيدن به دامن تأويل و سطحى نگرى حفظ كرد و در پرتو التزام به بندبند قانون و برنامهء دقيق و قاطع و صريح خود مرا پيش برد ، قانون و برنامه‌اى كه به ما اجازه نمىدهد بدون استقراء كامل موارد كاربرد يك واژه قرآنى در قالب صيغه‌هاى مختلف آن در كتاب محكم الهى ، به تفسير آن بپردازيم و يا بىآنكه نظاير يك موضوع قرآنى و يا پديده‌اى از پديده‌هاى اسلوبى كتاب عزيز را به طور كامل در نظر داشته باشيم و بىآنكه در سياق خاص آن در آيه و سوره و سياق عام آن در كل قرآن تدبّر كنيم آن را موضوع بحث و داورى قرار دهيم .\r\n\r\n","description":"","footnote":"","page_name":" يادداشت 15 ","page_number":15},
  {"content":"\r\n\r\nاز ديرباز مسئلهء اعجاز قرآن مرا به خود مشغول داشته است ، بىآنكه بر اساس تصميمى قبلى بدين سمت رفته باشم ؛ چه ، در خلال اشتغال به تفسير بيانى و مطالعات قرآنى چنان اسرار خيره كننده‌اى از اين كتاب برايم تجلى كرد كه نظرم را به موضع عرب اصيل در برابر معجزه قرآن در عصر بعثت جلب كرد و مرا به سوى تلاشى منسجم و با برنامهء خاص براى فهم اين راز متوجه ساخت كه چگونه و چرا در شرايطى كه قرآن آنان را به ميدان اين مبارزه خوانده بود كه سوره‌اى همانند سوره‌هاى اين كتاب بياورند و در حالى كه زبان عربى هم زبان اين كتاب و هم زبان آنان بود و بيان و بلاغت نيز بسان آبى روان در گفتار آنان و بر زبانشان جريان مىيافت از آوردن سوره‌اى همانند آن ناتوان مانده بودند ؟\r\nبىترديد ، آنان چنان اسرارى در اعجاز بيانى قرآن ديده بودند كه آنان را از هر تلاشى براى آوردن واژه‌اى كه بتواند جايگزين واژه‌اى از قرآن شود و يا براى آوردن آيه‌اى جز بر آن گونه كه در بيان و بلاغت كتاب اعجاز وجود داشت نوميد ساخته بود .\r\nاين نوشتار تلاش و مطالعه‌اى است كه امروز متواضعانه آن را در زمينهء فهم اعجاز قرآن تقديم مىدارم و در آن هيچ كدام از تلاشهاى سلف صالح در خدمت كتاب اسلام را ، در زمينه‌هاى مختلف تفسير و اعراب و بلاغت ، انكار نمىكنم ، بلكه اين تلاشها نشانه‌هايى راهگشا براى گام نهادن در طريقى در اختيارم نهاده است كه در آن ، حركت خود را از همان نقطه كه سلف آخرين گامهايشان را در آن نهاده بودند آغاز مىكنم .\r\nبا اين اطمينان كه قرآن همچنان در گستره زمان و مكان ، چونان چشمه‌اى سرشار و پرفيض براى عالمان و علوم عربى و اسلامى خواهد ماند . . .\r\nو با اين يقين كه ، چون نسلهاى پس از ما از همان نقطه‌اى كه ما آخرين گام خويش را در آن نهاده‌ايم آغاز كنند اسرار خيره كنندهء ديگرى از كتاب الهى بر آنان تجلّى خواهد كرد كه ما نتوانسته‌ايم بدانها راه يابيم .\r\nاين نوشتار ، در ريختارى كه امروز تقديم مىدارم ، در بردارندهء خلاصه‌اى است از اسرار بيانى قرآن كه آنها را در التفسير البيانى « 1 » و در پژوهشهايى قرآنى « 2 » كه قبلا منتشر شده خاطر نشان ساخته‌ام ، و همچنين در بردارندهء خلاصه‌اى است از مقاله‌هايى كه در كنگرهء مستشرقان در هند ( به سال 1964 م ) ، كنگرهء ادباى عرب در بغداد ( 1965 م ) ، سمينار علماى اسلام در مغرب\r\n\r\n\r\n","description":"","footnote":"\r\n( 1 ) جلد اول و دوم اين كتاب ، به چاپ دار المعارف ، قاهره ، منتشر شده است .\r\n( 2 ) از اين جمله است : دراسة قرآنيه ، چاپ دار المعارف ، 1969 ؛ القرآن و حرية الإرادة اتابكى لإرادة ، كويت ، 1965 ؛ القرآن و حقوق الانسان ، مغرب ، 1968 م ، كتابنا الاكبر ، چاپ دانشگاه اسلامى امّ درمان ، 1968 م .\r\n","page_name":" يادداشت 16 ","page_number":16},
  {"content":"\r\n\r\n( 1967 م ) و سمينار علمى هفتهء قرآن در دانشگاه اسلامى امّ درمان ( 1968 م ) مطرح كرده‌ام .\r\nهمچنين ، اين كتاب مشتمل بر خلاصهء بحثها و درسهاى مربوط به اعجاز بيانى است كه در دانشگاه قرويين با دانشجويان دار الحديث در رباط ، و نيز در دانشكده‌هاى شريعت در فاس ، اصول دين در تطوان ، و زبان و ادبيات عرب در مراكش در ميان نهاده‌ام .\r\nاين خلاصه‌ها را به گونه‌اى كه هر يك در جاى خاصّ خود در موضوع اعجاز بيانى قرآن قرار گيرند سامان داده و نكته‌هاى تازه و منتشر نشده‌اى نيز بدانها افزوده‌ام كه حاصل اشتغالى كامل به مطالعه و بررسى اين موضوع و نيز رهاورد تدبّرى در آيات كتاب اعجاز است .\r\n\r\n","description":"","footnote":"","page_name":" يادداشت 17 ","page_number":17},
  {"content":"\r\n . \r\n","description":"","footnote":"","page_name":" يادداشت 18 ","page_number":18},
  {"content":"\r\n\r\n\r\nمقدّمه\r\nاز جلوه‌هاى اعجاز قرآن است كه چنين مسأله‌اى در برابر همهء نسلها مطرح باشد و نسلهاى بشرى يكى پس از ديگرى با آن روياروى شوند ، و اين مسئله تا ابد بماند و چونان چشمه‌اى گسترده در پهنه تاريخ ، پيوسته همگان را از زلال خويش بهره‌مند سازد ، و به افقى ماند كه هرگاه نسلى گمان كند به كرانه‌اش نزديك شده ، به دور دستها ، آنجا كه فراتر از نگاه هر بيننده‌اى است ، بگسترد و به سان قله‌اى رفيع توان همه پژوهشگران را در راه رسيدن به فراز خويش به پايان رساند .\r\n\r\n","description":"","footnote":"","page_name":" 1 ","page_number":19},
  {"content":"\r\n . \r\n","description":"","footnote":"","page_name":" 2 ","page_number":20},
  {"content":"\r\n\r\nاز جلوه‌هاى اعجاز قرآن اين است كه چنين مسأله‌اى در برابر همه نسلها مطرح باشد و نسلهاى بشرى يكى پس از ديگرى با آن روياروى شوند ، و اين مسئله تا ابد بماند و چونان چشمه‌اى گسترده در پهنهء تاريخ ، پيوسته همگان را از زلال خويش بهره‌مند سازد ، و به افقى ماند كه هرگاه نسلى گمان كند ، به كرانه‌اش نزديك شده ، به دور دستها ، آنجا كه فراتر از نگاه هر بيننده‌اى است ، بگسترد ، و به سان قله‌اى رفيع توان همهء پژوهشگران را در راه رسيدن به فراز خويش به پايان رساند .\r\nدر قرن سوم هجرى خيزابهايى از اقوال و نظريات گوناگون درباره اعجاز قرآن در درياى جهان اسلام در تلاطم بود ؛ اقوال و نظرياتى كه در كشاكش نزاع فرقه‌هاى اسلامى وضعيت حادّى به خود گرفت و انديشمندان هر يك از اين فرقه‌ها به اثبات نظريهء خود در اين مسئلهء و به دفاع از آن پرداختند و افزون بر اين ، دست به كار ابطال نظريات مخالفان خويش شدند .\r\nدر آن آغاز ، مسئلهء اعجاز به عنوان يك مسئلهء مستقل مورد بحث و بررسى قرار نمىگرفت ، بلكه همراه با ديگر مسائل مورد منازعه و مورد بحث فرقه‌ها ، بويژه آنچه به نبوّت و معجزه بر مىگشت بررسى مىشد ، چنان كه در تأويل شكل القرآن ابن قتيبة ، و مقالات الاسلاميين ابو الحسن اشعرى ، حجج النبوّة از جاحظ و الانتصار ابو الحسين خياط - در ابطال كتاب ابن راوندى از جمله الزمرّد در ابطال نبوّت و الدامغ و الفريد « 1 » در اشكال بر نظم قرآن -\r\n\r\n\r\n","description":"","footnote":"\r\n( 1 ) در برخى از منابع از اين دو كتاب با عناوين « الدافع » و « الفرند » ياد مىشود - رجوع كنيد به : ابن نديم ، الفهرست ، ص 24 ؛ باقلانى ، اعجاز القرآن ، چاپ الذخائر ، مقدمه ، ص 8 .\r\n","page_name":" 3 ","page_number":21},
  {"content":"\r\n\r\nشاهد اين نحوه از طرح مسئلهء اعجاز هستيم .\r\nگاه نيز مفسّران در لابه‌لاى مباحث تفسيرى به اين مسئله مىپرداختند . چنان كه در جامع البيان طبرى ، مجاز القرآن ابو عبيده و معانى القرآن فرّاء با اين شيوه روبرو مىشويم .\r\nاما زمانى نگذشت كه اين مسئله به عنوان مسأله‌اى مستقل مورد بحث قرار گرفت و كتب مستقلى در اين باره تأليف شد ؛ به عنوان مثال ، در قرن سوم هجرى كتبى دربارهء اعجاز پديدار گشت كه غالبا نام « نظم القرآن » را بر خود داشت . جاحظ ( فت 255 ه ق ) داراى كتابى با اين عنوان مىباشد كه البته به ما نرسيده است ، هر چند او خود در كتاب الحجج و باقلانى نيز در كتاب اعجاز القرآن بدان اشاره دارد .\r\nدر نيمهء دوم قرن سوم و اوايل قرن چهارم ابو بكر عبد الله سجستانى كتاب خود نظم القرآن « 2 » را تأليف كرد و ابو زيد احمد بن سليمان بلخى ( فت 322 ) و همچنين معاصر او ابن اخشيد ابو بكر احمد بن على ( فت 326 ه ق ) آثارى بدين نام پديد آوردند . خياط در الانتصار و زمخشرى در مقدمه الكشّاف به كتاب ابن اخشيد اشاره كرده‌اند .\r\nدر آن حدّ كه ما مىدانيم در اواخر قرن سوم نخستين كتاب با عنوان اعجاز القرآن فى نظمه و تأليفه ظهور يافت . اين كتاب تأليف ابو عبد الله محمد بن زيد « 3 » واسطى معتزلى ( فت 306 ه ق ) است و به گفتهء حاجى خليفه در كشف الظنون ، شيخ عبد القاهر جرجانى دو شرح بر آن نوشته است : شرح كبير موسوم به المعتضد ، و شرح صغير .\r\nبزرگان اين طبقه ، يعنى نخستين طبقه‌اى كه دربارهء نظم قرآن و اعجاز آن دست به تأليف زدند ، بر اين گمان بودند كه آنان هر چه را در اين زمينه گفتنى بوده گفته و مجالى براى آيندگان باقى نگذاشته‌اند تا سخن تازه‌اى در اين مورد به ميان آورند .\r\nجاحظ در حجج النبوّه ، آنجا كه كتاب خويش نظم القرآن را به فتح بن خاقان اهدا مىكند\r\n\r\n\r\n","description":"","footnote":"\r\nچنان كه ابو العلاء در رسالة الغفران ، چاپ پنجم ، ذخائر ، ص 474 در بحث خود دربارهء ابن راوندى اين مطلب را تحقيق كرده ، عنوان صحيح اين دو كتاب الدامغ و الفريد مىباشد .\r\n( 2 ) استاد صقر در مقدمهء اعجاز القرآن باقلانى ( چاپ ذخائر ، ص 10 ) چنين اظهار مىدارد كه سجستانى در اين نامگذارى از جاحظ تقليد كرده است . به نظر مى رسد تنها دليل صقر به چنين عقيده‌اى سبق زمانى جاحظ بر سجستانى ( فت 316 ) است . اما ديديم كه « نظم القرآن » عنوان منتخب مؤلفان قرن سوم براى اين گونه كتب بوده و چنين چيزى ضرورتا به معنى تقليد متأخران از متقدمان در اين باره نيست .\r\n( 3 ) در كشف الظنون ، مادهء اعجاز قرآن ، چنين آمده است . اما در فهرست ابن نديم ( چاپ رحمانيه ، ص 57 ) و در مقدمهء اعجاز القرآن باقلانى ( چاپ ذخائر ، ص 10 ) محمد بن يزيد آمده است . رك : محمد زغلول سلام ، اثر القرآن فى تطور النقد العربى ، دار المعارف ، 1969 م ، ص 232 .\r\n","page_name":" 4 ","page_number":22},
  {"content":"\r\n\r\nچنين مىنويسد :\r\n. . . براى تو كتابى نوشتم كه در آن همهء توان خويش را به كار بستم و به آخرين حدى رسيدم كه در استدلال آوردن بر قرآن [ و اعجاز آن 
  ] و ردّ هر اشكال كننده و خدشه آورنده‌اى براى همچو منى ممكن است ؛ و بدين‌سان در اين زمينه نه براى رافضيان پرسشى و سخنى بر جاى گذاشتم ، نه براى اهل حديث ، نه براى حشويّه ، نه براى كافران مخالف ، نه براى منافقان مقهور ، نه براى پيروان نظام و نه آيندگان پس از او كه مدعىاند قرآن حق است ، اما ساختار و تركيب آن حجّت و آيت نيست ، و قرآن تنزيل وحى است ، اما برهان و دليل نيست .\r\nابو الحسين خياط در الانتصار به عظمت اين كتاب گواهى مىدهد و مىگويد :\r\nهر كس كتاب عمرو جاحظ در ردّ بر مشبّهه « 4 » ، كتاب او در تواريخ و اثبات نبوّت پيامبران و همچنين كتاب او دربارهء نظم قرآن را بخواند در مىيابد كه او از چنان بهره و چنان غنايى در اسلام برخوردار بود كه خداوند هرگز نخواست بر ديگران پوشيده و ناشناخته بماند . امروز ، در زمينه استدلال بر نظم قرآن و ساختار و تركيب شگفت آن و نيز استدلال بر اين كه قرآن آيت نبوت محمد ( ص ) است كتابى جز كتاب جاحظ سراغ داشته نشود .\r\nابو حيان توحيدى در البصائر نظر ابو حامد قاضى در مورد كتاب ابو زيد بلخى را چنين نقل مىكند .\r\nدر زمينهء قرآن كتابى چون كتاب ابو زيد بلخى نديدم . او مردى فاضل بود و به آراء فلاسفه گرايش داشت ، اما دربارهء قرآن ، كلامى لطيف و دقيق در مواضعى خاص به ميان مىآورد . او در اين كلام رازهاى نهفتهء قرآن را آشكار ساخته ، و آن را نظم القرآن ناميده است . البته وى همهء مفاهيمى را كه در اين باب بوده نياورده است .\r\nقرن چهارم از حاصل آن تلاش گذشته استقبال كرد ، اما در آن چيزى كه بسنده كند نيافت ، بلكه\r\n\r\n\r\n","description":"","footnote":"\r\n( 4 ) اين نام به عموم فرقى كه در توحيد به تشبيه قائل شده‌اند اطلاق مىگردد . آنان خداى تعالى را جا و مكان اثبات كنند و گويند بر عرش نشسته و پاها بر كرسى نهاده است .\r\nرك : مشكور ، محمد جواد ، فرهنگ فرق اسلامى ، بنياد پژوهشهاى اسلامى ، مشهد 1368 ، ص 412 . - م .\r\n","page_name":" 5 ","page_number":23},
  {"content":"\r\n\r\n- چنانچه قاضى ابو بكر باقلانى در اعجاز القرآن « 5 » مىگويد - آن را چنين مورد ارزيابى قرار داد :\r\nاين امكان وجود داشته است كه پديد آورندگان كتب سودمند درباره مفاهيم قرآنى و كسانى كه در فوايد مستنبط از اين كتاب سخن گفته‌اند - يعنى عالمان صناعت عربيّت و صاحبان صناعت كلام - با تفصيل بيشترى از « وجه اعجاز » اين كتاب و استدلال بر منزلت و جايگاه آن سخن گويند ؛ چه ، اين كتاب سزاوار بحثى بيش از آن است كه در اين باره تأليف كرده‌اند . . . پس نياز به اين بحث نيازى ملموستر و اشتغال بدان واجبتر است .\r\nبرخى از آنان در اين مسئله كوتاهى ورزيده‌اند ، تا آنجا كه گروهى به عقايد و آراء برهمائيان در اين مقوله گرويدند و چنين اظهار كردند كه ناتوانى معتقدان به اعجاز قرآن از اثبات اين امر ايجاب مىكند كه بگوييم هيچ حجّت و برهانى بر اين مدعا نيست و اين اعجاز هيچ وجهى ندارد ؛ چه اين كه آنان مىديدند معتقدان به اعجاز در دقايق آنچه ابداع كرده‌اند چيره دستى نشان داده و در آنچه پديد آورده و وضع كرده‌اند آخرين سخن را گفته‌اند ، اما با وجود اين آنچه در اين زمينه - اعجاز قرآن - تأليف نموده‌اند نه كامل است و نه توانسته است وجه اعجاز را بيان كند ؛ شيوه‌هايى كه در اين كتاب براى استدلال بر اين امر به كار گرفته شده تهذيب نشده و بدين سبب نارساست و ترتيبى نيز در بيان آنها مراعات نشده است .\r\nالبته ممكن است برخى از آنان در تفريطى كه از ناحيهء ايشان صورت گرفته و در اين كه پاره‌اى از حقايق از دستشان رفته است معذور باشند ؛ زيرا اين زمينه‌اى است كه نتوان آن را به طور كامل دريافت و به استوارى در آن سخن گفت مگر پس از رسيدن به حقايق و امورى كه خاستگاهش و الا ، منزلتش بلند ، راه رسيدن به آن دقيق و استدلال بر آن لطيف و حساس است . . .\r\nجاحظ كتابى در زمينهء نظم قرآن تأليف كرده كه در آن چيزى بيش از آنچه متكلمان قبل از او گفته بودند نگفته و از بيشتر حقايقى كه در اين مسئله پنهان مانده پرده برنداشته است .\r\nابو سليمان خطابى ( فت 388 ه ق ) در مقدمهء رسالهء خود « 6 » دربارهء اعجاز مىگويد :\r\nدر گذشته و حال ، عالمان در اين زمينه بسيار سخن گفته و عقايد و آراء متفاوتى را اظهار كرده‌اند . اما ما نديده‌ايم كه آنان تا كنون به سرچشمه راه يافته باشند ؛ چرا كه معرفت وجه اعجاز قرآن و شناخت حقيقت اين امر و آگاهى يافتن از كيفيات آن\r\n\r\n\r\n","description":"","footnote":"\r\n( 5 ) چاپ ذخاير ، ص 6 و 7 .\r\n( 6 ) اين رساله به انضمام النكت ابو الحسن على بن عيسى رمانى و الشافيه از جرجانى در دار الذخائر تحت عنوان ثلاث رسائل فى اعجاز القرآن چاپ شده است .\r\n","page_name":" 6 ","page_number":24},
  {"content":"\r\n\r\nامرى دشوار است . « 7 »\r\nقرن چهارم هجرى آخرين دستاوردهاى خود را عرضه داشت و نام « اعجاز القرآن » را برگزيد و اين نام عنوان رساله‌هاى همهء انديشمندان اين قرن در اين زمينه شد .\r\nآثار ذيل از مشهورترين تأليفات اين انديشمندان در زمينهء اعجاز قرآن است :\r\n- النكت فى اعجاز القرآن ، از ابو الحسن على بن عيسى رمّانى ( فت 384 ه ق ) - بيان اعجاز القرآن ، از ابو سليمان حمد بن محمد خطابى - اعجاز القرآن ، از ابو بكر باقلانى ( فت 304 ه ق ) - بخش « اعجاز القرآن » كتاب المغنى فى ابواب التوحيد و العدل ، از قاضى ابو الحسن عبد الجبار معتزلى ( فت 315 ه ق ) « 8 » پيش از اين سخنان باقلانى را در مورد عالمان قبل از خود نقل كرديم و ديديم كه چگونه به عقيدهء او موضوع اعجاز قرآن موضوعى است كه « يارانش اندكند و طرفدارانش به جاى آن به امورى ديگر مشغولند و آنان كه اهل پرداختن به اين موضوعند آن را واگذاشته‌اند و اين امر دستخوش تعرض هر كس كه اراده كرده شده است ، تا جايى كه اوضاعى به سان آنچه در ابتداى امر وجود داشته پديد آمده و سخنانى همانند آنچه در هنگام ظهور قرآن دربارهء آن اظهار داشته شده بود مطرح شد ؛ برخى گفتند اين كتاب سحر است ، برخى گفتند شعر است ، برخى گفتند افسانه‌هاى پيشينيان است ، و گفتند « اگر مىخواستيم همانندى براى آن مىآورديم » - و سخنانى ديگر از اين قبيل كه خداوند آنها را از زبان آنان نقل كرده است كه آنها را دربارهء قرآن اظهار داشته و بر زبان آورده و به قرآن نسبت داده بودند » . « 9 »\r\nباقلانى به منظور جبران آنچه اسلافش از رسيدن بدان درمانده بودند به بسط كلام در مسئلهء اعجاز پرداخت تا حقايقى را دربارهء نظم قرآن ابراز دارد كه تنها در كتاب او مىتوان\r\n\r\n\r\n","description":"","footnote":"\r\n( 7 ) ثلاث رسائل فى الاعجاز ، ص 21 .\r\n( 8 ) دو رساله رمانى و خطابى همراه با شافيهء جرجانى در مجموعه‌اى تحت عنوان ثلاث رسائل فى اعجاز القرآن از سوى دار الذخائر منتشر شده است .\r\nاعجاز القرآن باقلانى نيز در دار الذخائر با تحقيق آقاى احمد صقر ، و قبل از آن در سال 1953 م در دار التأليف قاهره و به همت آقاى عبد الله صديق ، و نيز در همين سال در بمبئى و با تحقيق دكتر عبد العليم رئيس گروه ادبيات دانشگاه عليگره هند منتشر شده است .\r\nبخش مربوط به اعجاز قرآن از كتاب المغنى قاضى عبد الجبار هم در سال 1960 م با تحقيق استاد امين الخولى ، از سوى وزارت فرهنگ مصر نشر يافته است .\r\n( 9 ) اعجاز القرآن ، ص 5 .\r\n","page_name":" 7 ","page_number":25},
  {"content":"\r\n\r\nيافت ، و پس از آن دستاوردهاى تلاش خويش را به خاصه ارائه دهد ، « كسانى از عالمان صناعت عربيت كه از كلياتى از محاسن كلام و مباحث و همچنين آراء و نظريات مطروح در آن آگاهى يافته ، اجمالى از شيوه‌هاى استدلال متكلمين را شناخته و در پاره‌اى از اصول دين تدبّر و تأمّل كرده‌اند . « 10 »\r\nباقلانى بر اين گمان بود كه او اين در را براى هميشه بسته ، و سخن آخر را در اين زمينه گفته است ، اما در اين ميان عبد القاهر جرجانى در قرن پنجم قد برافراشت و چنان مسئلهء اعجاز را در معرض پرسش قرار داد كه گويا تا آن زمان در معرض هيچ سؤالى قرار نگرفته بود و چنان سخن خويش را در اين زمينه آغاز كرد كه گويا ميدان را كاملا خالى و فاقد هر گونه نشانه‌اى مىبيند ، آن سان كه ناگزير شد كتاب خود دلايل الاعجاز « 11 » را به عنوان مقدمه‌اى بر فهم اعجاز از طريق درك كامل اسرار زبان عربى تأليف كند . او به همين دليل در اين كتاب تمامى توان خويش را به كار گرفت تا به بررسى اساليب و ساختارها ، و نحو و نكات بلاغى اين زبان ، از اين نظر كه ما را به دليل اعجاز بودن قرآن رهنمون مىشود ، بپردازد .\r\nاو در همان آغاز كتاب خود در كتب گذشتگان نگريست و در آنها جز بدى و آشفتگى نيافت ، و همچنين از اين مسئله انتقاد كرد كه بسيارى از آنان در حالى به تفسير و تأويل قرآن پرداخته‌اند كه ابزارهاى لازم براى فهم و ادراك اعجاز آن را در اختيار نداشته‌اند . او در خلال اظهارات خود مىگويد :\r\nاگر اين جماعت آنجا كه اين مسئله را رها كرده‌اند آن را به طور كامل رها مىكردند و خود را به تكلّف تحصيل قدرت لازم در اين زمينه نمىانداختند و به پرداختن به چيزهايى در اين باره كه از آن آگاهى نداشتند ملزم نمىساختند و اگر به تفسير مىپرداختند و دست به كار تأويل نمىشدند ، مشكل تنها يكى بود ، و در اين صورت اگر چيزى را نساخته بودند ويران نيز نكرده بودند و اگر اصلاحى پديد نياورده بودند سبب فساد نيز نشده بودند . اما آنان چنين نكردند و آنچنان دردى را سبب شدند كه هر طبيب را از درمان خسته و درمانده كرد و هر هشيار و لبيب را سرگردان ساخت و آشفتگى كه به سبب كار آنان در اين امر پديد آمد به حدى رسيد كه اميد جبرانش از ميان رفت و براى آگاهان ناخشنود از غوغا و آشوب\r\n\r\n\r\n","description":"","footnote":"\r\n( 10 ) همان ، ص 9 .\r\n( 11 ) اين اثر در مجله المنار ، با تصحيح شيخ محمد عبده و شيخ شنقيطى و نيز با حواشى سيد محمد رضا منتشر شده است .\r\n","page_name":" 8 ","page_number":26},
  {"content":"\r\n\r\nراهى جز سكوت و شگفتى نماند . آرى ، آفت عظمى يكى است و آن اين كه از انسان الفاظى به فراوانى صادر شود بىآن كه خود به حقيقت معنا رسيده باشد ، و نيز آن كه بنايى زيبا اما بدون پايه بسازد و چيزى بگويد كه آن را از روى آگاهى و علم نگفته است . . .\r\nديگر آن كه گرچه ما در زمانه‌اى هستيم كه تنها با خود قابل مقايسه است ؛ هيچ چيز در جاى خود نيست ، همه اشياء حالتى جز حالت اصلى خويش دارند ، مردم سرشت خود را رها كرده طبيعتى ديگر يافته‌اند ، هر خوى ستوده‌اى رخت بربسته و جايش را به آنچه مخالف آن است داده ؛ و گرچه در روزگارى به سر مىبريم كه براى فضيلت و صاحبان فضل نصيبى جز بدى و چاره‌اى جز خشم و جز آنچه عقل ايشان را به دهشت وادارد نيست تا آنجا كه نزد همگان ، ناتوانترين كسان در تصميم گيرى و در انتخاب راه خود آنانى هستند كه در بهره بردن از علم ، افزودن بر فهم خويش و در كسب فضيلت همتى دارند . . .\r\nاما محبت سرشت بزرگواران است و زمانى كه حق هر دوستى بر تو - بويژه در صورتى كه همدميش با تو سابقه‌اى دراز و صداقتش با تو استوار و درست باشد - آن است كه به او جفا نكنى و در گرداب سختيهاى روزگار و در هنگام دلگير شدن از ناخوشايندها و در زمان در تنگنا قرار گرفتن با محنتهاى روزگار او را به كلى به فراموشى نسپارى و نامهء دوستى با او را درهم پيچى ؛ علم - يعنى همان دوستى كه نه به پيمان خويش پشت پا مىزند و نه در محبت دغل مىورزد ، و همان همدمى كه پيمان شكنى و حيله‌ورزى بر او روا نيست و گمان مكر و خيانت او نيز نمىرود - به چنين وفايى سزاوارتر و شايسته‌تر و حق آن بر تو بيشتر خواهد بود . « 12 »\r\nجرجانى گمان كرده كه او مجال سخن در اين زمينه را براى هر پژوهشگرى از ميان برده و حقايقى را درباره نظم قرآن مطرح ساخته كه متقدمان و متأخران از رسيدن به آنها ناتوان مانده‌اند ؛ و نيز اين حقايق را به گونه‌اى بيان داشته « كه قابل دسترسى ، و از نزديك قابل دستيابى است و چنان كه اشكال به تصور و انديشه درآيد ، بسادگى به تصور درآيد ، تا بدين ترتيب آن فصاحت شگفت برانگيزى كه دربارهء قرآن ادعا كرده‌ايم به خوبى تبيين گردد و روشن شود » . « 13 »\r\nوى بر هر خردمند و ديندارى لازم دانسته در كتابى كه او در اين موضوع تأليف كرده\r\n\r\n\r\n","description":"","footnote":"\r\n( 12 ) دلايل الاعجاز ، ص 27 .\r\n( 13 ) همان ، ص 70 .\r\n","page_name":" 9 ","page_number":27},
  {"content":"\r\n\r\nتأمل ورزد « تا پس از دريافتن آن كه همين ، راه بيان و پرده برداشتن از آيت و برهان است از حق پيروى كند و آن را بپذيرد و اگر هم راه ديگرى براى خويش بيابد ما را بدان رهنمون شود و بدان اشاره كند - و البته چنين چيزى بسيار دور است » .\r\nاو همچنين ديگران را به هماوردى با كتاب خويش مىطلبد و مىافزايد :\r\nمن سخن خويش را آشكار مىگويم و آن را پنهان نمىدارم و از هيچ مخالفى نيز ، اگر كه در اين موضوع مخالفى سربلند كند ، بيم به دل راه نمىدهم .\r\nراهى براى اثبات اعجاز در نظم قرآن جز آنچه من اكنون آشكار مىسازم وجود ندارد .\r\n. . . پس اگر سخنى براى گفتن داريد بگوييد ، و گرنه بدانچه بيان مىشود گوش بسپاريد تا حقيقت را چون صبحى روشن در برابر ديدگان هر بيننده‌اى ببينيد .\r\nجرجانى در كنار دلايل الاعجاز ، الرّسالة الشّافيه فى اعجاز القرآن را - كه در ضمن ثلاث رسائل فى الاعجاز منتشر شده - تقديم داشت و مدعى شد در اين رساله مطالبى را آورده است كه « هر كس را كه طبعى تيز و دلى بينا داشته باشد سودمند افتد و كفايت كند ؛ اما تو با آنان كه آنچه را نشانشان دهى نبينند و بدانچه هدايتشان كنى رهنمون نشوند به سان كسى هستى كه در ذغال مىدمد ، بىآن كه زير آن آتشى باشد ، و يا به سان كسى كه از بىبهرگان از حسّ بويايى انتظار احساس كردن بو دارد . چنان كه شعر نزد آن كس كه ذوق ندارد استوار نگردد ، اين باب نيز به فهم آن كس كه فاقد ابزار لازم براى فهم آن است درنيايد . البته مصيبت آنجاست كه كسى فاقد اين ابزار گمان كند از آن برخوردار و از كسانى است كه به كمال لازم براى داورى كردن رسيده‌اند و صلاحيت قضاوت دارند . در اين هنگام است كه شخص به پراكنده گويى و درآميختن حق به باطل مىپردازد و سخنانى را اظهار مىدارد كه اگر خود از كژى آنها اطلاع مىداشت از گفتنش شرم مىكرد . . .\r\n« بنابر اين نه سخن از تو حاجتى برآورد و نه گفتن تو را سودى رساند و نه دليل مسموع افتد مگر آن هنگام كه در آنچه مىگويى براى خويش ياورى بيابى و نيز كسى كه ، چون گفته‌ات مقبول طبعش نيفتد و از پذيرش آن خوددارى ورزد و در نتيجه آن را به تو بازگرداند ، باز هم به سخنت گوش دهد ، هر حجابى را كه ميان خود با توست بردارد و خود را به آنجا كه تويى برساند و ديده به سويى دوزد كه تو بدان رهنمونش شده‌اى ؛ و بدين ترتيب به جاى بيگانگى و گريز انس و آشنايى به ميان آورد و پس از آن كه خوددارى اظهار كرده است ديگر بار [ در مقابل آنچه\r\n\r\n","description":"","footnote":"","page_name":" 10 ","page_number":28},
  {"content":"\r\n\r\nمىگويى 
  ] پذيرش آشكار سازد - و هر توفيقى به مدد خداوند است » .\r\nدر همين قرن پنجم ابن حزم ظاهرى ( فت 456 ه ق ) نيز وارد اين ميدان شد و به نقد گذشتگانى كه در موضوع اعجاز قرآن سخن گفته بودند پرداخت و بويژه ، حملات تند خود را متوجه قاضى باقلانى ساخت و درباره‌اش گفت :\r\nاو كافر و گرفتار كفرى آشكار ، ملحد ، داراى عقيده‌اى ناپاك ، ملعون و پست است كه با عقايد و سخنان خود در اعتقاد به خداوند و در صحت نبوّت ترديد مىانگيزد ، در ظلمت جهالت و از اهل ضلالت است ، ديوانه‌اى است فاسق و احمق كه بر ضد اسلام مكر و نيرنگ مىكند .\r\nقرن ششم فرا رسيد : اما اين قرن نيز در الفصل ابن حزم چيزى نيافت كه بتواند كشاكش دينى ميان متكلمان و مفسران را درباره اعجاز و نبوت پايان بخشد ، چنان كه در الشافيهء جرجانى نيز چيزى نيافت كه دل مضطربى را آرام و يا تشنه‌اى را سيراب كند ؛ همچنين اين نيز برايش مسلم نگشت كه دلايل الاعجاز عبد القاهر جرجانى به گونه‌اى است كه قابل دسترس مىباشد ، و يا وى توانسته است از طريق اين كتاب به هدفى برسد كه خود مىگويد ، « يعنى آن كه همه چيز را در جاى خود قرار دهد ، همه حقايق را بر محور خويش مستقر سازد ، هر مشكلى را تبيين كند ، هر تعقيدى را بگشايد ، و از آنچه پنهان است پرده بردارد تا در نتيجه اطمينان شنونده به واسطه اين حجّت [ اعجاز قرآن 
  ] افزونتر گردد و بيشتر بتواند در برابر شبهه مقاومت كند و دلايل براى او روشنتر شود » .\r\nدر اين ميان ابن رشد فيلسوف ( فت 595 ه ق ) وارد صحنه شد و همهء آن مخاصمات دينيى را كه بيشترين ضرر را به اسلام رسانده بود محكوم و بدين حقيقت تصريح كرد :\r\nگفتارهاى دينى كه در كتاب عزيز براى همگان بدانها تصريح شده داراى سه ويژگى است كه هر سه از اعجاز حكايت دارند : نخست آن كه هيچ گفتارى نمىتواند به اندازهء اين گفتارها همگان را به طور كامل قانع كند و در آنان باورى به وجود آورد ؛ دوم آن كه اين گفتارها ، بر حسب طبيعت خاص خويش ، قابل تفسير و تأويل و دفاع است ، تا به حدى مىرسد كه - اگر از نوع تأويل پذير [ غير نص 
  ] باشد - جز اهل برهان به تأويل آن آگاهى نيابند ؛ سوم آن كه اين گفتارها اهل حق را به آن تفسير و تأويلى كه حق است توجه مىدهد . اينها ويژگيهايى است كه نه در آراء و عقايد اشاعره و نه در آراء و عقايد معتزله وجود دارد ؛ يعنى اين كه\r\n\r\n","description":"","footnote":"","page_name":" 11 ","page_number":29},
  {"content":"\r\n\r\nتفسيرهاى آنان نه قابل دفاع است ، و نه به حق توجه مىدهد و نه خود حق است ، و به همين دليل نيز بدعت فراوان شده است . . .\r\nاميد كه همين ، مبنايى براى كسانى باشد كه بعدها مىآيند ؛ چه اين كه دل ، به سبب خواسته‌هاى فاسد نفسانى و اعتقادات آميخته به تحريف كه در اين شريعت رخنه كرده و با آن درآميخته ، غرق اندوه و دردمندى است ، بويژه به سبب آنچه از ناحيهء كسانى پديد آمده كه خود را به حكمت منتسب ساخته‌اند ؛ چه ، آزار دوست سخت‌تر از آزارى است كه از دشمن مىرسد ؛ مقصود آن كه حكمت همدم شريعت و همزاد آن است و به همين دليل نيز آزارى كه از ناحيهء منسوبين به حكمت دامنگير شريعت مىشود سخت‌تر است . و همينجاست كه علاوه بر آن آزار ، نوعى دشمنى و خصومت و كينه و مخالفت ميان شريعت و حكمت رخ مىنمايد ، در حالى كه آن دو به حسب طبيعت خويش همدم و همراه ، و بنابه جوهر و غريزهء خود دوست يكديگرند . پيش از اين نيز بسيارى از دوستان نادان يعنى همان كسانى كه خود را به دين و شريعت منتسب مىدانند ، يا همان فرقه‌هاى دينى ، آن را هدف آزار خويش قرار داده‌اند . « 14 »\r\nدر دوران ابو الوليد بن رشد ، امام فخر رازى ، محمد بن عمر ( فت 606 ه ق ) كتاب نهاية الايجاز فى دراية الاعجاز را عرضه داشت ، بدان اميد كه در اين كتاب آنچه را از نگاه ديگران پوشيده مانده استدراك و گفته‌هاى ديگران را تهذيب كند ، بويژه گفته‌هاى عبد القاهر جرجانى را كه وى خود در مقدمهء كتابش دربارهء او مىگويد :\r\nاو در مراعات ترتيب ميان اصول و ابواب اهمال ورزيده و در كلام خود اطناب فراوان آورده است . . . هنگامى كه خداوند مرا به مطالعه دو كتاب او دلائل الاعجاز و الشافيه موفق ساخت نكات اصلى مسائل مطرح شده در آن دو كتاب و لبّ حقايق تازه آنها را برگرفتم و در كنار ترتيب ، تهذيب ، و در جنب اثبات و تبيين مطالب ، پيراسته و گزيده نوشتن را مراعات كردم ، در هر بابى با تقسيمات مبتنى بر يقين هر اجمالى را كه وجود داشت از ميان بردم ، حقايق پراكنده را در دايره ضوابط عقلى گرد آوردم ، و از اطناب مملّ و ايجاز مخلّ پرهيز كردم .\r\nدر همين قرن هفتم ، ابن ابى الاصبح مصرى ( فت 654 ه ق ) نيز كتاب خود بديع القرآن « 15 » را تقديم كرد .\r\n\r\n\r\n","description":"","footnote":"\r\n( 14 ) فصل المقال فيما بين الشريعة و الحكمة من الاتصال ، ص 28 .\r\n( 15 ) اين كتاب در سال 1975 م به تحقيق د . حفنى شرف در قاهره چاپ و منتشر شده است .\r\n","page_name":" 12 ","page_number":30},
  {"content":"\r\n\r\nسپس جز يك قرن نمىگذرد كه امام يحيى بن حمزهء علوى ( فت 749 ه ق ) به اين ميدان گام مىنهد و اين عرصه را خالى و چون بيابانى برهنه مىبيند ، و شگفتى او « از حال علماى بيان و همهء چيره دستان اين فن » پايان نمىپذيرد .\r\nكه در تأليفات خود بلاغت قرآن را مورد غفلت قرار داده‌اند . . . ، با آن كه همهء اسرار معنوى و لطايف بيانيى كه گفته‌اند - اعم از نكات بديعى و جز آن - همه بيانى از لطايف اعجاز و درك دقايق و پى بردن به عجايب آن است . . . بنابر اين ، چگونه آنان توانسته‌اند از ذكر بلاغت قرآن خوددارى ورزند و آن را واگذارند ، و آنگاه ، در پايان تأليفات خود به ذكر مطالبى بپردازند كه با بلاغت بيگانه است ؟ . . .\r\nاكنون اگر ما افرادى از اين گروه را كه نه از مباحث كلامى بهره‌اى و نه در علوم الهى گامى استوار داشتند - و همين افراد نيز اكثريت اين گروه را تشكيل مىدهند و كسانى چون سكاكى ، ابن اثير ، و صاحب التبيان « 16 » در اين رديفند - در اين امر معذور بدانيم ، عذر كسانى چون رازى كه در اين علوم و مباحث يد طولايى داشت چه خواهد بود ؟ او در كتابى كه در علم بيان تأليف كرده به اين مباحث نپرداخته و حتى بويى از اين مباحث نيز در كتاب او استشمام نمىشود ؛ وى تنها در آغاز كتاب النهاية سخنان كوتاهى دربارهء وجه اعجاز قرآن آورده است كه نه تشنه‌اى را سيراب كند و نه دردى را شفا مىبخشد . « 17 »\r\nبنابر اين ، ابن حمزهء علوى كتاب خود موسوم به الطرّاز را كه دربردارندهء اسرار بلاغت و حقايق اعجاز است تقديم داشت تا تشنگان را سيراب كند و درد را شفا بخشد .\r\nگفتنى است ، در ضمن دستاوردهاى قرن هشتم از كتابى از ابن سراقه نيز در زمينه اعجاز قرآن ياد كرده‌اند كه از آن جز همين نام چيز ديگرى نمىدانيم .\r\nاما قرن بعدى نيز در كتاب الطّراز بيش از آن چيزى نيافت كه مؤلّف اين كتاب در آثار گذشتگان يافته بود . در اين ميان ، بقاعى ، برهان الدين بن عمر ( فت 885 ه ق ) دلو خويش را به درون اين چاه پر فيض فرستاد و كتابى از آن برون آورد كه نام نظم الدّرر را بر آن نهاد .\r\n\r\n\r\n","description":"","footnote":"\r\n( 16 ) شايد مقصود او ابن قيم جوزى صاحب كتاب التبيان فى اقسام القرآن است .\r\n( 17 ) الطّراز فى اسرار البلاغة و علوم حقائق الاعجاز ، ج 3 ، ص 368 .\r\n","page_name":" 13 ","page_number":31},
  {"content":"\r\n\r\nحاجى خليفه در كشف الظّنون در توصيف اين كتاب گويد :\r\nكتابى است كه هيچكس در آن بر او پيشى نگرفته است ؛ در اين كتاب اسرارى از قرآن گرد آورده كه عقل در آن به تحيّر ماند ، و تناسبها را در آن به استوارى مراعات كرده و مفاهيم مشكل را توضيح داده و روشن ساخته ، و خود در فضل آن گفته است : « اى مفسّران ، آيا كسى ديده‌ايد كه تفسيرى به سان نظم الدّرر پديد آورد ؟ » كتابى كه داراى مفاهيم دقيق و سبكى والاست ، و الفاظ آن نيز چونان نقطه‌اى روشن بر سيماى تفكر مىدرخشد . « 18 »\r\nاما زمان به بقاعى مهلت نداد در پاسخ اين پرسش خود خيلى انتظار كشد ، بلكه كسانى از معاصران او در مقابلش قامت افراشتند و به مخالفت با او و متهم كردن او پرداختند تا جايى كه نزديك بود فتنه‌اى به وقوع پيوندد ! بقاعى اين مخالفت را ناشى از حسادت آنان دانست و - بنابر آنچه حاجى خليفه در كشف الظّنون از زبان او نقل مىكند - گفت :\r\nپس از آن كه بدين كتاب مشغول شدم و مبانى آن برايم استوار گشت و تقريبا آن را به نيمه رساندم و پس از آن كه اهل فضل در توصيف آن به داشتن سبكى شايسته و نيكو و مفاهيمى سرشار و ترتيبى استوار فراوان گفتند ، مرض حسادت در جان گروهى كه اهل حيله و نيرنگ بودند دويد و تيرهاى فتنه‌انگيزى و سخنان باطل و دروغهاى گوناگون بدين سوى روانه داشتند ، چنان كه بدين سبب وقايع بسيار صورت پذيرفت و اين مشكل ساليانى به درازا انجاميد و گرفتارى همه گير شد .\r\nبقاعى از درك اين حقيقت غفلت كرده بود كه اين زمينه ، گنجايش آراء مخالفان او را نيز دارد ، و بزرگان سلف نيز پيش از اين دربارهء كتب خود در تفسير قرآن و در نظم و اعجاز آن شبيه همان سخنانى را گفته بودند كه وى در مورد نظم الدّرر خويش گفته است ؛ اما اين ادعا از هيچ كدام از آنان پذيرفته نشد كه سخن آخر را دربارهء كتاب سراسر اعجاز قرآن گفته‌اند .\r\nمتأخّران همت خود را بدان معطوف داشتند كه آنچه را درباره اعجاز گفته شده است گرد آورند ؛ چنان كه جلال الدين سيوطى در جلد دوم كتاب خود الاتقان فى علوم القرآن در فصل خاصى با عنوان « فصلى در وجوه اعجاز » به اين كار دست زد . شيخ محمد عبده نيز در تفسير الذكر الحكيم\r\n\r\n\r\n","description":"","footnote":"\r\n( 18 ) حاجى خليفه ، كشف الظنون ، تركيه ، 1943 م ، ج 2 ، ص 1961 .\r\n","page_name":" 14 ","page_number":32},
  {"content":"\r\n\r\nفصل مستقلى به « تحقيق وجوه اعجاز در نهايت اختصار و ايجاز » اختصاص داد و در مقدمهء اين فصل چنين گفت :\r\nپژوهشگران در اين باره گفته‌ها و آرايى دارند و در اين زمينه رساله‌ها و كتبى تأليف شده است . من اين فصل را بدان سبب آوردم كه مىدانم مسلمانان ، خود ، شديدا به اين بحث نيازمندند ، تا چه رسد به مسئلهء دعوت ديگران و استدلال به قرآن و اعجاز آن از سوى مسلمانان در برابر آنان . . .\r\nايمان واثق دارم كه مسئلهء نظم و اسلوب يكى از مسائل اساسى و مهم ، و براى هر كس كه ديدهء بصيرت بگشايد و انديشه كند كه يكى از شگفتيهاست ؛ و به رغم كثرت آنچه در اين باره براى نخستين بار نوشته و يا آنچه تكرار كرده‌اند ، هيچكس حق آن را ادا نكرده است . « 19 »\r\nپس از او سيد مصطفى صادق الرافعى وارد اين صحنه شد ؛ وى در ميراث فرهنگى گذشتگان ، در مجموعهء كتب مربوط به قرآن نگريست و در آنها چيزى قابل توجه نيافت ، بلكه با اين حقيقت مواجه شد كه :\r\nگروهى از علماى گذشتهء ما - رحمهم الله - كه به اين مهم پرداخته‌اند سخنان بسيارى در اعجاز قرآن آورده و انبوهى از آراء و عقايد گوناگون را مطرح ساخته‌اند و در اين آراء تصويرى از مذاهب و مبانى خود را كه در مواردى متفاوت و در مواردى نيز نامتفاوت با يكديگر است عرضه داشته‌اند . اما آنها در اين امر به بيراهه مىروند و در جاى اظهارات خود همهء آنچه را در لجاجت و خصومت با يكديگر مىتواند بر زبانشان جارى شود و همهء انتقادها و اشكالهايى را كه بر آراء و مذاهب يكديگر دارند مىآورند ، در حالى كه در وراى اين همه جز همان چيزى كه اين معيارهاى صناعت حق « 20 » [ صناعت جدل 
  ] آن را در بر مىگيرد ، و جز گونه‌هايى از اين تركيبهاى كلامى و جز فتنه‌اى مكّارانه وجود ندارد كه سختى و لجاجت آن را حد پايانى نيست . « 21 »\r\nالبته رافعى از اين كه دربارهء تأليفات سلف ، تنها بر اساس حدس و گمان خويش سخن گويد ابايى ندارد و خود را مواجه با مشكلى نمىيابد ؛ به عنوان مثال ، در مورد كتاب جاحظ -\r\n\r\n\r\n","description":"","footnote":"\r\n( 19 ) تفسير الذكر الحكيم ، چاپ المنار ، ج 1 ، ص 199 .\r\n( 20 ) مؤلف خود در حاشيه كتاب در تفسير اين عبارت گفته است : « آنچه در اينجا گفته مىشود كنايه از علماى علم كلام است كه صناعت آنان مبتنى بر جدل و منطق مىباشد » !\r\n( 21 ) رافعى ، اعجاز القرآن ، ص 23 .\r\n","page_name":" 15 ","page_number":33},
  {"content":"\r\n\r\nاصل اين كتاب به ما نرسيده است - چنين قضاوت مىكند كه وى در كتاب خود « بيش از اين نكوشيده كه فصاحت قرآن را مورد تأكيد قرار دهد و ، در حدى كه براى شروع در اين كار بسنده مىكند ، از آن پرده بر مىدارد ؛ چه او نخستين كسى است كه تأليف در اين زمينه را آغاز كرد ، آن هم در زمانى كه هنوز علوم بلاغت وضع نشده بود » . « 22 »\r\nرافعى دربارهء كتاب واسطى - كه به ما نرسيده است - نيز مىگويد :\r\nگمان نمىكنيم واسطى جز همان چيزى را مبناى خود قرار داده باشد كه جاحظ آن را آغاز كرده بود ؛ چنان كه عبد القاهر نيز در دلايل الاعجاز آنچه را واسطى بدان رسيده بود مبناى خود قرار دارد ! وى سپس به كتاب ابن سراقه در موضوع اعجاز قرآن - اين كتاب نيز همراه با ساير از دست رفته‌هاى ميراث فرهنگى ما از دست رفته است - اشاره مىكند و مىگويد :\r\nعلاوه بر اين كه اگر كتاب او كتابى سودمند براى مردم مىبود مىماند ! « 23 » رافعى به اين موضوع مهم [ اعجاز قرآن 
  ] پرداخت ؛ وى نخست آن را به عنوان يك مبحث در كتاب تاريخ آداب العرب مورد بررسى قرار داد و سپس اين مبحث را به صورت كتابى مستقل درآورد و با عنوان اعجاز القرآن منتشر ساخت « تا خود كتاب جداگانه‌اى باشد و بدين سان به همگان منفعت رساند و دسترسى به آن براى مردم آسانتر شود » .\r\nرافعى احتمال نمىداد كه معاصرانش دربارهء كتاب او با يكديگر اختلاف ورزند ؛ گروهى از آنان كتاب او را سخن آخر بدانند و - چنان كه سعد زغلول گفته است - دربارهء آن چنين گواهى دهند كه « گويا تنزيلى از تنزيل يا پرتوى از نور قرآن كريم است » و يا - چنان كه دكتر يعقوب صروف در تقريظ خود بر اين كتاب اظهار نظر كرده - « بر هر مسلمانى كه نسخه‌اى از قرآن دارد » واجب بدانند كه « نسخه‌اى از اين كتاب نيز داشته باشد » ؛ و گروهى ديگر از بزرگان علما نيز نظريهء خوبى در مورد اين كتاب نداشته باشند و در آن حد كه سعد زغلول و يعقوب صروف - كه البته در چنين موضوعى اهل نظر هم نيستند - از اين كتاب استقبال كرده و آن را پذيرفته‌اند ، آن را نپذيرند و در نتيجه ، رافعى همان موضعى را نسبت به آنان در پيش گيرد كه نسبت به سلف در پيش گرفته و به « لجاجت در خصومت و فتنه‌اى مكّارانه » متهمشان سازد كه « سختى و لجاجت آنان را حدّ پايانى نيست » .\r\n\r\n\r\n","description":"","footnote":"\r\n( 22 ) همان ، ص 197 .\r\n( 23 ) همان ، ص 202 .\r\n","page_name":" 16 ","page_number":34},
  {"content":"\r\n\r\nوى در مقدمهء چاپ سوم اعجاز القرآن مىنويسد :\r\nبارى ، اين چاپ سوم كتاب من است كه امروز « 24 » منتشر مىشود . اينك دربارهء اين كتاب ، در كنار گروهى كه اهل طاعتند ، گروه اهل معصيت ، در كنار اهل يقين دارو دسته پيروان شك ، در كنار اصحاب حقيقت داعيان شبهه و در كنار جماعت هدايت افراد ضلالت نيز هستند ، كسانى كه علم و دانش را ابزارى براى به تباهى كشاندن مردم و گشودن پيوندهاى دينى استوار آنان و نيز به سستى كشاندن خلق و خوى صالح و قوى ايشان قرار مىدهند و مسائلى را براى علم مدّعى مىشوند و بدان نسبت مىدهند كه اگر برخى از آنها در علم جاى داشته باشد اكثر آنها در زمرهء جهل است و اگر درستيى در آنها باشد خطا و نادرستى آنها هر چه را درستى است مىپوشاند ، و اگر در آنها چيزى باشد كه به عقول عالمان برگردد و با آن تناسبى داشته باشد ، چيزهايى نيز در آنها هست كه تنها به عقل اين جماعت بر مىگردد و تنها با آن تناسب دارد ، . . . عقلى سست و بيمار كه مكر و نيرنگ بر آن سايه افكنده ، تقليد آن را به تباهى كشانده و پستى سرشت آن را به دورترين وادى ضلالت رسانده تا جايى كه آن خلق و خوى فاسد كه سبب هلاكت ايشان است و آن اسباب از بين برندهء تمدّن و فرهنگ كه ايشان را در پى خويش كشانده ، آن را به كلى از ميان برده است ؛ و در نتيجه با نام آنان در رديف عالمان ، و با كردارى از ايشان كه كردار جاهلان است روبرو شده‌ايم ، و آنان بر كشتزار علم و دانش چونان بذرى پليد و ناپاك شده‌اند كه هر چند بر زمينى پاك قرار داشته باشد جز پليدى از آن نمىرويد . « 25 »\r\nشما سيماى آنان را جز در خلق و خويشان نخواهيد ديد ، و در همين خلق و خوى آنان را خواهيد شناخت و همه را محكوم خواهيد كرد ؛ هر بديى را در ايشان خواهيد يافت و خواهيد ديد كه چگونه درون آنان همه گل و لجن است و در عين حال در ادعايى دروغين گل را گل و لجن را مشك مىنامند ؛ خواهيد ديد كه كسانى از آنان هستند كه در پستى و در غوطه‌ور بودن در گرداب شهوتها و خواسته‌هاى ذل از ايشان پست‌ترى نيست ، اما با وجود اين تزوير مىكنند و حق را به لباس باطل و باطل را به لباس حق مىنمايند ؛ هيچ رنگى در آنان نيست كه از ديدگاه شما زيبندهء ايشان نمىباشد ؛ مگر آن كه از ديدگاه خود آنان زيبنده ايشان است و هيچ رذيلتى از ديدگاه ايشان نيست كه چهرهء آنان را زشت مىكند مگر اين كه در حقيقت فضيلتى است كه مىتواند زيبنده آنان باشد . بنگريد كه چگونه بر\r\n\r\n\r\n","description":"","footnote":"\r\n( 24 ) سال 1928 م / 1346 ه ق ، چاپ المقتطف و المقطم ، مصر .\r\n( 25 ) اشاره به آيه سورهء اعراف / 58 - م .\r\n","page_name":" 17 ","page_number":35},
  {"content":"\r\n\r\nاساس فلسفه منفعت گرايى دروغ را مىآرايند در همراهى با غريزه به هر پستى دامن مىآلايند ، در ادعاى آزادى وقاحت در پيش مىگيرند ، در تعليل آراء خود گرفتار خطايند ، در استدلال علمى خود به الحاد متوسل مىشوند و در دعوى بازگشت به طبيعت گرفتار فساد طبعند ؛ كوتاه سخن آن كه به افعال آنان بنگريد و نامهايى جز نام و صفاتى جز صفات آن افعال بدانها دهيد و الفاظ را براى معانيى خلاف معنايى كه دارند به كار گيريد و [ به آنان 
  ] « عالمان مصلح » بگوييد ، در حالى كه از اين گفته هر معنايى ، جز حقيقت علم و اصلاح را اراده مىكنيد .\r\nو تو اى سنگريزهء بىمقدار ! آيا از اين بيشتر مسخره‌ات كنند كه تو را در قوطى زر نهند و به مردم بنمايند ؟ ! و شما اى خوانندگان ! مباد فريب كسانى از اين جماعت را بخوريد كه عمامه بر سر مىگذارند و نام دين بر خود مىنهند و سپس به هر جا كه مىخواهند مىروند ، در حالى كه زبانه‌هاى دوزخى علمى در سر آنان شعله مىافروزد و هر كه را هر جا هست طعمهء خود مىسازد ! و يا فريب كسانى بخوريد كه آنان را در لباس معلمان مىبينيد ، كسانى كه بلاى جان نوباوگان مىشوند ، آن سان كه درد عضوى از پيكر زنده‌اى را در بر مىگيرد و هرگز به آن مجال حركتى اندك نيز نمىدهد ؛ بدين سان نوباوگان گرفتار پستى و بلايى كه در اين جماعت است مىشوند و پس از آن ديگر هيچ كارى از آنان بر نمىآيد مگر اين كه حيات را به تباهى كشند ، و هيچ قدرتى نمىيابند مگر براى آن كه قوى را به ضعف كشانند ، و به زندگى خويش نيز ادامه نمىدهند مگر با غذايى كه آن را از مرگ مىگيرند ؛ گويا اين معلم - كه خداوند خوارش كند - كرمى در درون قبرى بوده و خداوند در او دميده و او را در قالب انسانى درآورده است تا به وسيلهء او مردمان را بيازمايد و به واسطهء او ضربت از هم پاشيدگى ، پوسيدگى و تعفن را بر پيكر حيات وارد آورد .\r\nو مباد فريب كسانى از اين جماعت را بخورى كه دست تقدير آنان را مورد زشت‌ترين مسخره قرار داده و آنها را به زور در پيكر يكى از قالبهاى ساختگى حيات انسانها درآورده و ناگاه مىبينى كه در تحولات روزگار نويسنده ، راهنما و خيرخواه مردم شده‌اند و دود سياهى را كه از دلهايشان بر مىخيزد در هر سو مىپراكنند و چنان مىكنند كه طوفانهاى سوزان مىكند ، و لايه‌هايى از گرد و غبار به هوا برخاسته از روى زمين را به چهره‌ها ، چشمان و سينه مردمان اهدا مىكند ، كه اگر مرض نباشد حداقل مايه آزار است و اگر مايه آزار نباشد دست كم سبب سختى و تنگناست و اگر سبب سختى نيز نباشد ، مسلما از چيزهايى نخواهد بود كه\r\n\r\n","description":"","footnote":"","page_name":" 18 ","page_number":36},
  {"content":"\r\n\r\nتوجيه شده و يا پذيرفتنى و يا دوست داشتنى باشد .\r\nافزون بر اينها ، مىبينيد كه علما و پيشوايان ما در مورد هيچ چيز به اندازهء قرآن كريم ستم روا نداشته‌اند ؛ آنان همهء ناخوشايندهاى علم را به قرآن اختصاص مىدهند و اين كتاب را هدف بيشترين بىمهرى مىسازند و حكايت آنان با قرآن ، با همهء گمراهى و اوهام نادرستى كه دارند حكايت هواپيماهايى است كه به طمع و غرور در آسمان به پرواز درآمده ، شتابان به پيش مىروند تا فلك خورشيد را هدف تهاجمى نظامى قرار دهند . « 26 »\r\nاز اين كه نقل بخشهايى از مقدمهء كتاب اعجاز القرآن رافعى به درازا كشيد از خوانندگان پوزش مىطلبم ؛ اما به هر حال عباراتى كه وى در اين مقدمه آورده انعكاسى از آراء دانشمندان عصر او درباره اين كتاب است و ، به همان ميزان ، از روش او در تأمل و پرداختن به مسائل ، از منطق او در برهان آوردن و استدلال كردن ، اسلوب او در مناظره و جدل حكايت مىكند ؛ بنابر اين ، قلم او با چنين ثمرات سرشارى به موضوع اعجاز قرآن وارد شده و با چنين اقتدارى بلاغى به جولان در اين ميدان پرداخته است ، گويا كه مىگويد : « گذشتگان چه بسيار سخنان ناگفته‌اى براى آيندگان گذاشته‌اند » .\r\nاو خاطرى آسوده يافته است ، آنجا كه گمان كرده مهر سكوت بر لبهاى مقدمان و متأخران زده و از مسائلى « غير از آنچه همهء گذشتگان او دربارهء آنها نوشته‌اند » سخن گفته است .\r\nاما ديرى نپاييد كه رافعى نيز از همان « گذشتگان » شد كه ناگفته‌هايى براى ما گذاشته‌اند .\r\nهنوز چند سالى از نشر كتاب او دربارهء اعجاز نگذشته بود كه اين عرصه به طور كامل يا تقريبى براى كسانى كه بعد از او آمده بودند خالى مىنمود ؛ به همين سبب دكتر عبد العليم مناسب ديد كتاب باقلانى را در مورد اعجاز قرآن در هند منتشر كند ، و اين در حالى بود كه درست در همان زمان همكارمان آقاى احمد صقر بر آن شد همين كتاب را در مصر انتشار دهد ؛ چرا كه از ديدگاه او ، اين « بزرگترين كتابى است كه تا كنون در موضوع اعجاز تأليف شده است » .\r\nالبته اين نظريه‌اى است كه محققان متقدّم و متأخّر آن را نپذيرفته‌اند ؛ چه ، همكارمان\r\n\r\n\r\n","description":"","footnote":"\r\n( 26 ) رافعى ، اعجاز القرآن ، ص 4 - 10 .\r\n","page_name":" 19 ","page_number":37},
  {"content":"\r\n\r\nخود در مقدمه‌اش بر اعجاز القرآن باقلانى نقل مىكند كه برخى از متعصّبان نشر كتاب باقلانى را خوش نداشته‌اند . او مىگويد :\r\nفردى كه به درستى گفتارش اطمينان دارم برايم نقل كرد كه يكى از مؤسسه‌هاى انتشاراتى با يكى از بزرگان دربارهء چاپ اين كتاب با تحقيق من مشورت كرد و وى در پاسخ چنين نوشت : « من چاپ كتاب اعجاز القرآن باقلانى را توصيه نمىكنم ؛ زيرا اين كتاب ارزشمندترين كتاب در اين موضوع نيست » . هنگامى كه من صاحب اين نظريه عجيب را ديدم طنين اين هماورد طلبى را با گوشهايش آشنا ساختم كه « [ اگر راست مىگويى 
  ] حداقل يك كتاب به من معرفى كن كه در زمينهء اعجاز قرآن نوشته شده و از كتاب باقلانى ارزشمندتر است » . اما او در پاسخ متحيّر ماند و پاسخ درستى نداد . « 27 »\r\nمن نيز زمانى كه اين نظريه را خواندم گفتم : خداوند ابن حزم را بيامرزد و ما را نيز بيامرزد ، اگر كه حيات ما اين قدر عقيم است و نمىتواند در موضوع اعجاز يا در هر موضوع ديگرى جز آن چيزى را بشناسد و بداند كه گوينده‌اى ده قرن پيش گفته است ! اكنون ما از همان نقطه‌اى آغاز مىكنيم كه گذشتگان كار را در آنجا به پايان برده‌اند ، و ميراثى را كه از آنان بر جاى مانده است نشانه‌هايى بر راه خود مىدانيم و نه از ارزش آنها مىكاهيم و نه منزلت صاحبان آنها را پايين مىآوريم ، بلكه در هر يك از آثار گذشتگان حاصل تلاش يك عصر ، مقدار توانايى يك دوران ، سطح فرهنگى يك محيط خاص و علاوه بر اين مقتضيات انكار ناپذير تقدّم زمانى و سنّت حيات را مىبينيم .\r\nما نيز مىگذريم و ناگفته‌هايى براى نسلهاى پس از خود مىگذاريم ؛ اين در هميشه باز است و هيچكس نمىتواند مدّعى شود آن را بسته است ، اين زمينه گسترده است و لحظه به لحظه از تازه‌هايى استقبال مىكند كه ديرى نپاييده در رديف كهنه شده‌ها قرار مىگيرد ، بىآنكه حيات بشرى اين ادّعا را از كسى بپذيرد كه در اين باب سخن آخر را گفته است .\r\nدر گذشتهء دور ، جاحظ در اهداى كتاب خود به فتح بن خاقان چنين ادّعايى را بر زبان آورد ، و پس از او نيز باقلانى ، جرجانى ، ابن حزم ، علوى و بقاعى ، هر كدام در زمان خود چنين ادّعايى كردند ، اما ديرى نپاييد كه آنچه گفته بودند نسخ شد .\r\n\r\n\r\n","description":"","footnote":"\r\n( 27 ) باقلانى ، اعجاز القرآن ، مقدمه ، ص 6 ، 7 .\r\n","page_name":" 20 ","page_number":38},
  {"content":"\r\n\r\nرافعى هم دربارهء كتاب خود - كتابى كه سعد زغلول آن را چنان مىبيند كه « گويا تنزيلى از تنزيل است » و يعقوب صروف هم بر هر مسلمانى كه نسخه‌اى از قرآن دارد لازم مىداند نسخه‌اى از اين كتاب نيز داشته باشد - همين ادّعا را مطرح كرد ، اما هنوز چند سالى از ظهور آن كتاب نگذشت كه كسى ديگر چنين اظهار عقيده كرد كه از قرن چهارم هجرى تا كنون هيچ كتابى دربارهء اعجاز قرآن پس از كتاب باقلانى ديده نشده است ! هر چند خصومتهاى مذهبى و فكرى ، در گذشته مسئلهء اعجاز را بر گردونهء كشاكشهاى مذهبى و مجادلات كلامى و كينه‌ها و دشمنيهاى شخصى قرار داده است ، امّا ما پس از اين همه باز مىگرديم و همان سخنى را مىگوييم كه در آغاز اين مقدّمه گفتيم :\r\nشايد از جلوه‌هاى اعجاز قرآن است كه چنين مسأله‌اى در برابر همهء نسلها مطرح باشد و نسلهاى بشرى ، يكى پس از ديگرى ، با آن روياروى شوند ، و اين مسئله تا ابد بماند و چونان چشمه‌اى گسترده در پهنهء تاريخ پيوسته همگان را از زلال خويش بهره‌مند سازد ، و به افقى ماند كه هرگاه نسلى گمان كند به كرانه‌اش نزديك شده ، به دور دستها ، آنجا كه فراتر از نگاه هر بيننده‌اى است ، بگسترد . . .\r\nتا آنجا كه من مىفهمم ، مسئلهء اعجاز بيانى قرآن هر تلاشى را كه براى تعيين ماهيّت و حدود آن صورت گيرد پشت سر مىگذارد ؛ اكنون من با فروتنى به اين عرصهء متعالى گام مىنهم و آن وجه اعجازى را كه پس از اشتغالى دراز مدت به تأمّل در كلمات الهى بدان راه يافته‌ام ، در كنار ديگر تلاشهاى سلف صالح براى [ يافتن وجوه 
  ] اين اعجاز تقديم مىكنم ، اعجازى كه خود درباره‌اش فرموده است : « اگر اين قرآن را بر كوه نازل مىكرديم مىديدى كه از خوف خدا خاشع شده و شكاف برداشته است . اينها مثلهايى است كه براى مردم مىآوريم ، شايد كه انديشه كنند » [ حشر / 21 
  ] .\r\nصدق الله العظيم\r\n\r\n","description":"","footnote":"","page_name":" 21 ","page_number":39},
  {"content":"\r\n . \r\n","description":"","footnote":"","page_name":" 22 ","page_number":40},
  {"content":"\r\n\r\n\r\nگفتار اول\r\n1 - معجزه 2 - مسئلهء تحدّى و نشانه‌هاى معجزه 3 - وجوه اعجاز و بيان در قرآن 4 - علماى بلاغت و مسئلهء اعجاز\r\n\r\n","description":"","footnote":"","page_name":" 23 ","page_number":41},
  {"content":"\r\n . \r\n","description":"","footnote":"","page_name":" 24 ","page_number":42},
  {"content":"\r\n\r\n\r\n1 معجزه\r\nقرآن از همان سپيده‌دم بعثت اعجاز خود را به همه عربهايى كه آن را شنيدند ، با همهء تفاوت درجه‌اى كه در بلاغت و سخنورى داشتند ، تحميل كرد ؛ مشركان در توصيف آن متحيّر ماندند و بر اين اصرار ورزيدند كه اعراب را از شنيدن آن منع كنند ؛ چرا كه يقين داشتند هيچ عربى در تمايز گذاشتن ميان اين قرآن و گفته انسانها به اشتباه نمىافتد .\r\n\r\n","description":"","footnote":"","page_name":" 25 ","page_number":43},
  {"content":"\r\n . \r\n","description":"","footnote":"","page_name":" 26 ","page_number":44},
  {"content":"\r\n\r\nاز همان آغاز بعثت ، مسئلهء اعجاز بيانى قرآن به تحميل خود بر اعراب پرداخت ؛ چه ، از همان زمانى كه رسول برگزيده - عليه الصلاة و السلام - در ميان طايفهء خود آنچه را از كلمات پروردگارش دريافت داشته بود تلاوت كرد ، قريش به اعجاز اين بيان قرآن پى برد ، بيانى كه هيچ عرب برخوردار از حسّ زبانى خاص خود و ذوق و سليقه و طبع اصيل آن زبان ، نمىتوانست در مقابل آن راهى جز آن در پيش گيرد كه اعتراف كند اين بيان و اين گفتار از نوع گفته‌هاى بشر نيست .\r\nاز همين جا بود كه طاغوتهاى بت پرست قريش بر اين اصرار فراوان داشتند كه مانع شوند اعراب اين قرآن را بشنوند ؛ زمانى كه موسم حج فرا مىرسيد و كاروانهايى از قبايل مختلف عرب نزديك مىشدند ، آنان در مبادى ورودى مكه در كمين اين كاروانها مىنشستند و بر سر راه مردم قرار مىگرفتند و هر كس را كه با او برخورد مىكردند از گوش دادن به گفته‌هايى كه « محمد بن عبد الله » آورده است بر حذر مىداشتند و مىگفتند : اين سحرى است كه او به وسيلهء آن ميان پسر و پدر ، برادر با برادر ، و ميان انسان با زن و فرزند و خاندان خويش جدايى مىافكند . « 1 »\r\nگاه نيز آياتى از اين گفتار به گوش فردى از سر سخت‌ترين دشمنان اسلام مىرسيد و او از روى باور و در پى بيعت ، سلاح خويش را بر زمين مىافكند ، با اين يقين كه چنين كلماتى از نوع گفته‌هاى بشر نيست .\r\nروايت كرده‌اند كه عصر يكى از روزها عمر بن خطاب از خانه بيرون آمد و شمشير به\r\n\r\n\r\n","description":"","footnote":"\r\n( 1 ) ابن هشام ، السيرة النبوية ، چاپ حلبى ، ج 1 ، ص 270 .\r\n","page_name":" 27 ","page_number":45},
  {"content":"\r\n\r\nميان بسته ، آهنگ رسول خدا ( ص ) و گروهى از صحابه او در خانه‌اى نزديك صفا كرد كه شنيده بود آنجا گرد هم آمده‌اند . در راه كسى با او برخورد كرد و پرسيد :\r\n- عمر ، كجا مىروى ؟\r\nپاسخ داد : آهنگ محمد دارم تا او را بكشم ، اين سبكسرى كه وحدت قريش را بر هم زده ، خام انديشان آنان را به سفاهت كشانده ، از دين آنها عيبجويى كرده ، و خدايان ايشان را دشنام گفته است .\r\nآن مرد به او گفت :\r\n- اى عمر ، به خود مغرور شده‌اى ! آيا گمان دارى فرزندان عبد مناف تو را مىگذارند كه محمد را بكشى و پس از آن زندگى كنى ؟ چرا نزد كسان خويش نمىروى و كار آن‌ها را اصلاح نمىكنى ؟\r\nعمر كه از آنچه شنيده ، به شگفت آمده بود پرسيد :\r\n- مقصودت كدام كسان من است ؟\r\nوى در پاسخ او را از اين ماجرا آگاه ساخت كه داماد و پسر عمويش « سعيد بن زيد بن عمرو بن نفيل » اسلام آورده ، و علاوه بر اين ، همسر او فاطمه بنت خطاب ، خواهر عمر نيز مسلمان شده است .\r\nعمر در حالتى كه از خشم مىجوشيد راه خانه داماد خاندان خويش را در پيش گرفت تا او و همسرش فاطمه را بكشد . تقريبا به در خانه نزديك مىشد كه صداى آهسته تلاوت آياتى از سورهء طه را شنيد ؛ آنگاه وارد خانه شد و با اصرار همان صحيفه‌اى را خواست كه احساس كرد خواهرش آن را در هنگام ورود او مخفى كرده است . . . .\r\nپس بيدرنگ روانه همان خانه‌اى شد كه رسول برگزيده همراه با اصحابش در آنجا گرد آمده بودند ، و در آن جا با او بيعت كرد ؛ بدين ترتيب خداوند اسلام را به وسيلهء عمر از عزّتى برخوردار ساخت ، در حالى كه او تا اين زمان از سرسخت‌ترين دشمنان اسلام در ميان قريش و از آماده‌ترين آنان براى جنگ با رسول خدا ( ص ) بود . « 2 »\r\nدر حديث بيعت عقبه است كه رسول خدا - صلّى اللّه عليه [ و آله 
  ] و سلم - يكى از صحابه خود به نام مصعب بن عمير را فراخواند و وى را مأمور ساخت با شركت كنندگان در بيعت عقبه به يثرب برود و در آنجا قرآن را براى آنها تلاوت كند و اسلام را به ايشان بياموزد .\r\n\r\n\r\n","description":"","footnote":"\r\n( 2 ) همان ، ص 342 . همچنين مراجعه كنيد به شرح حال عمر در كتب مربوط به طبقات صحابه ، و سيره او در تاريخ طبرى .\r\n","page_name":" 28 ","page_number":46},
  {"content":"\r\n\r\nوى در آنجا بر اسعد بن زراره انصارى خزرجى وارد شد . در اين ميان ، روزى وى آهنگ محلهء بنى عبد الاشهل كرد بدان اميد كه كسانى از اين طايفه اسلام آورند . هنگامى كه بزرگان اين محلّه ، سعد بن معاذ و اسيد بن حضير خبر آمدن مصعب و اسعد را شنيدند از آنان دلگير شدند و مقام و منزلت خود در اين محله را انكار كردند . . . سعد بن معاذ به دوستش اسيد بن حضير گفت :\r\nپدرت مباد ! نزد اين دو مرد برو و آنها را دور دار و از اين كه به خانه ما بيايند نهى كن ؛ چه ، به خداوند سوگند ، اگر با اسعد بن زراره آن پيوندى كه خود از آن آگاهى نمىداشتم ، زحمت چنين كارى را از تو بر مىداشتم ؛ او پسر خالهء من است و نمىتوانم با او رو در روى شوم .\r\nاسيد بن حضير نيزهء خود را برداشت و نزد آن دو صحابى رسول خدا ( ص ) روانه شد و آنان را از آمدن بازداشت و چنين تهديد كرد :\r\n- چرا به ميان ما آمده‌ايد و سست مايگان ما را به سفاهت مىكشانيد ؟ اگر جان خود را دوست مىداريد از ما دورى گزينيد .\r\nمصعب بن عمير در پاسخ او گفت :\r\n- آيا نمىنشينى و اندكى گوش فرا نمىدهى تا اگر آنچه را مىشنوى بپسندى ، آن را بپذيرى و اگر هم آن را ناخوشايند يا بى آنچه دوست ندارى به گوش تو رسانده نشود ؟\r\nاسيد نيزهء خود را در زمين محكم كرد و بدان تكيه داد و به آنچه مصعب از قرآن مىخواند گوش سپرد . پس از آن بيدرنگ مسلمانى خود را اعلام كرد و آنگاه نزد طايفه خود بازگشت ، و همه دانستند كه او با چهره‌اى جز آنچه رفته بازگشته است .\r\nاسيد سپس با سعد بن معاذ وارد گفتگو شد و پيوسته به او اصرار كرد تا زمانى كه وى را همراه خود نزد پسرخاله‌اش اسعد بن زراره آورد . سعد با خشم و با اظهار ناخشنودى آغاز سخن كرده ، پرسيد :\r\n- اى ابو امامه ، اگر آن خويشاونديى كه داريم نبود از من چنين انتظارى نمىداشتى ؛ آيا در خانه‌مان ما را هدف تهاجمى كه دوست نداريم قرار مىدهى ؟\r\nابو امامه پاسخى نداد و تنها به دوستش مصعب اشاره كرد . او نيز از سعد بن معاذ خواست او را مهلتى دهد و به او گوش سپارد . سپس آياتى از معجزهء مصطفى را خواند كه در قلب ابن معاذ رخنه كرد و حجاب غفلت و پردهء گمراهى را كه بر اين دل بود از هم دريد . او مسلمانى خود را اعلام داشت ، و آنگاه نزد طايفهء خود بازگشته ، از آنان پرسيد :\r\n- اى بنى عبد الاشهل موقعيّت مرا در ميان خود چگونه مىدانيد ؟\r\n\r\n","description":"","footnote":"","page_name":" 29 ","page_number":47},
  {"content":"\r\n\r\nهمه گفتند :\r\n- سرور ما ، داراى گزيده‌ترين رأى در ميان ما ، و با تجربه‌ترين فرد مايى .\r\nوى پس از شنيدن اين سخن اسلام را بر آنان عرضه كرد « و به خداوند سوگند هيچ مرد و زنى در محله بنى عبد الاشهل شب را به صبح نبرد مگر اين كه مسلمان شده بود . » « 3 »\r\nهمچنين در روايت آمده است كه جبير بن مطعم بن عدى به حضور رسول خدا - عليه الصلاة و السلام - رسيد تا دربارهء اسيرى از مشركان كه هم پيمان او بود با آن حضرت گفتگو كند و آن حضرت با پذيرش فديه او را آزاد سازد . آن مرد مشرك در حالى به محضر رسول خدا ( ص ) وارد شد كه وى آيات سورهء طور را تلاوت مىكرد . زمانى كه آن حضرت - صلى الله عليه [ و آله 
  ] و سلم - به اين آيه رسيد كه « عذاب پروردگارت واقع مىشود و هيچ چيز مانع آن نگردد » [ طور / 7 و 8 
  ] ، لرزهء به هوش آمدن بر جان آن مشرك افتاد و طولى نكشيد كه اسلام آورد ، در حالى كه مىگفت : ترسيدم آن عذاب مرا در ميان گيرد . . .\r\nحديث بيعت نخست عقبه را بخوانيد تا ببينيد چگونه زمانى كه پيامبر مصطفى براى اوّلين بار در عقبهء منى با هيئت خزرج برخورد كرد ، و به محض آن كه آياتى از قرآن را براى آنان تلاوت فرمود همه اسلام آوردند ، و پس از آن هم زمانى كه به يثرب بازگشتند اين دين را در آنجا آشكار ساختند و گسترش دادند تا جايى كه خانه‌اى از خانه‌هاى انصار نماند مگر اين كه در آن قرآنى بود ، و تا جايى كه گفته شده است : امصار « 4 » با شمشير و مدينه با قرآن فتح شد . « 5 »\r\nآيا قرآن اعجاز خود را تنها بر همان كسانى تحميل كرد كه ديدهء بصيرت آنان بينا شده و به محض شنيدن آياتى از معجزه مصطفى بدان ايمان آورده بودند ، و نه بر كسانى كه در عناد ورزيدن و تكذيب فرو رفته بودند ؟\r\nباقلانى از كسانى است كه چنين نظريه‌اى را اختيار كرده است ؛ چه اين كه وى تفاوت اعراب عصر بعثت را در فصاحت يكى از وجوهى دانسته كه مانع پذيرش اسلام از سوى جماعتى از ايشان مىشده كه مدتى ، دراز يا كوتاه ، بر شرك و تكذيب باقى مانده‌اند .\r\nاو اين آيهء سورهء توبه را ذكر مىكند : « و اگر فردى از مشركان از تو پناه خواست او را\r\n\r\n\r\n","description":"","footnote":"\r\n( 3 ) همان ، ج 2 ، ص 435 .\r\n( 4 ) جمع مصر . مقصود كوفه ، بصره ، شام ، و مصر يعنى شهرهاى بزرگ فتح شده در صدر اسلام است .\r\n( 5 ) خطابى ، ثلاث رسائل فى الاعجاز ، ذخائر ، ص 71 .\r\n","page_name":" 30 ","page_number":48},
  {"content":"\r\n\r\nپناه ده تا كلام خداوند را بشنود . سپس او را به جايگاه امن خود برسان ؛ اين بدان سبب است كه آنان طايفه‌اى نادانند » . ( توبه / 6 ) وى اين آيه را دليل آشكارى بر اين امر دانسته كه كسانى در ميان مشركان وجود داشته‌اند كه شنيدن آيات قرآن از سوى آنها حجّتى بر آنان بوده است :\r\nاكنون اگر گفته شود : اگر چنان مىبود كه شما گفته‌ايد لازم مىآمد همهء سخنورانى كه در عصر بعثت پيامبر - صلّى اللّه عليه [ و آله 
  ] و سلّم - مىزيسته‌اند در برابر شنيدن آيات قرآن موضع واحدى داشته باشند ؛ در پاسخ گفته خواهد شد : چنين چيزى لازم نمىآيد ؛ زيرا آنان موانع فراوانى [ براى گرويدن به اسلام 
  ] داشتند : از آن جمله اين كه آنان ترديد مىورزيدند ؛ برخى از آنها در اثبات صانع ترديد داشتند ، برخى در توحيد شك مىكردند ، و برخى در نبوّت ترديد مىآوردند .\r\nبنابر اين ، صورت ترديدهاى آنان متفاوت و راههايى كه براى شبهه داشتند جدا از همديگر بود ؛ برخى از آنان شبهات كمترى داشتند و در آيت نبوّت چنان كه شايسته است تأمّل مىورزيدند و تكبّر نيز در پيش نمىگرفتند ، و در نتيجه اسلام مىآوردند . اما برخى ديگر داراى شبهه‌هاى بيشترى بودند ، يا از اين كه به نحو شايسته در آيت نبوّت تأمّل ورزند خوددارى مىورزيدند و يا در بلاغت و سخنورى به بالاترين درجه نزديك نبودند و در نتيجه زمانى به طول مىانجاميد تا تأمّل كنند و بينا شوند و بنگرند و پند گيرند ؛ و يا آن كه نيازمند آن بودند كه در ناتوانى ديگران از آوردن همانندى براى قرآن تأمّل ورزند و به همين سبب نيز وضعيت آنان متوقّف مىماند . . . اما اگر همه آنان از نظر فصاحت در يك درجه مىبودند و موانع و يا عوامل گرايش آنان يكسان مىبود ، همه با هم سر تسليم و پذيرش فرود مىآوردند . . . « 6 »\r\nباقلانى بار ديگر نيز اين مطلب را مورد تأكيد قرار داده و اين بار قدرى افراط ورزيده ، اعرابى را كه در مرتبهء والاى فصاحت قرار نداشتند با غير اعراب برابر دانسته است ، از اين نظر كه :\r\nبه همان ترتيب كه براى فردى غير عرب ، اعم از ايرانى و ترك و جز آن ، ميسّر نيست كه به اعجاز قرآن مگر از طريق آگاهى از ناتوانى اعراب سخنور از آوردن همانندى براى قرآن پى ببرند براى اين گروه از اعراب نيز چنين امكانى وجود ندارد .\r\n\r\n\r\n","description":"","footnote":"\r\n( 6 ) باقلانى ، اعجاز القرآن ، ذخائر ، ص 39 - 171 .\r\n","page_name":" 31 ","page_number":49},
  {"content":"\r\n\r\nهمچنين مىگوييم : كسانى كه خود به زبان عربى سخن مىگفته اما در فصاحت به حدّى نرسيده بودند كه بتوانند اساليب كلام را بشناسند و به معرفت وجوهى كه زبان بدان شناخته مىشود نايل آيند و سخن فصيح و بليغ و برجسته را از آن باز شناسند ، همانند غير اعرابى هستند كه نمىتوانند به اعجاز قرآن پى برند مگر از همان طريقى كه يك فرد فارسى زبان بدان پى مىبرد و قبلا از آن سخن گفتيم .\r\nبنابر اين عرب غير بليغ با كسى كه اصلا به اين زبان تكلّم نمىكند برابر است .\r\nالبته از ديدگاه ما در اين گفته ضعف و افراط فراوانى وجود دارد ؛ زيرا اعراب عصر بعثت هر چند در مراتب بلاغت و اقتدار بر فنون سخن با يكديگر تفاوت داشتند ، اما همه اهل فصاحت بودند ، و در ميان آنان خطيبان سخنور و شاعران بزرگى ظهور يافتند . بنابر اين آنان چنان نبودند كه نتوانند گفتار زيبا را از نازيبا و بلند را از پست و بىمقدار باز نشناسند ، يا از حس زبانى خويش و ذوق و بيان خاص اين زبان برخوردار نباشند . وضعيت آنان در اين مسئله همان وضعيت امّ جندب است ؛ او هيچ سابقه‌اى در سرودن شعر و هيچ بهره‌اى از اين امر نداشت ، اما با وجود اين ، توانست نقاط ضعف و قوّت را در قصايد امرؤ القيس و علقمة بن عبدة الفحل در وصف اسب تشخيص دهد . « 7 »\r\nبنابر اين عموم اعراب عصر بعثت ، هر قدر هم در بلاغت و اقتدار بر فنون سخن تفاوت داشته باشند ، داراى اين حسّ انتقادى بوده‌اند ، حسّى كه سليقهء زبانى اصيل و فساد ناپذيرى آن را تيزتر و بيدارتر كرده بود . به عقيدهء من ، باقلانى در اينجا فصاحت و قدرت بلاغى را با يكديگر اشتباه گرفته است ؛ چه ، فصاحت در ميان اعراب ، قبل از آن كه از جزيرة العرب بيرون روند و با ديگر اقوام آميزش زبانى داشته باشند ، امرى عمومى بود . به همين سبب نيز زبان شناسان بدانچه از اعراب جاهليّت و عصر بعثت شنيده شده استناد كرده ، آن را حجّت دانسته‌اند ، بىآن كه در تدوين فرهنگ كلمات فصيح از اين مسئله غافل مانده باشند كه همان اعراب برخوردار از فصاحت در توانايى بيان و در ميزان بلاغت يكسان نيستند .\r\nبدين ترتيب ، معيار در معجزه بودن قرآن اين نيست كه هر فردى از اعراب نخست گمان كند كه مىتواند همانندى براى قرآن بياورد و سپس [ چون آهنگ آوردن همانندى كند 
  ] خود را از آن ناتوان بيند ، و يا آن كه - چنان كه باقلانى تصريح دارد - چنين عجزى به مجموعهء\r\n\r\n\r\n","description":"","footnote":"\r\n( 7 ) رجوع كنيد به ردّ من بر كسانى كه منكر وقوع چنين ماجرايى هستند و مىگويند اين ماجرا از سوى راويان ساخته و پرداخته شده است ؛ در باب دوم از كتاب الخنساء ، چاپ دار المعارف .\r\n","page_name":" 32 ","page_number":50},
  {"content":"\r\n\r\nفصحاى عرب برگردد و نه به تك تك افراد آنان ؛ « 8 » بلكه معيار آن است كه همهء اعراب از يك سو برخوردار از فصاحت و از سويى ديگر قادر به تشخيص اين مطلب بوده‌اند كه بيان قرآن از بلاغت سخنوران آنان فراتر است . اينجا نيز به عقيدهء من ، باقلانى تفاوت ميان معجزه و تحدّى و هماورد طلبى قرآن را ناديده گرفته است .\r\nاين مسئله كه قرآن معجزه است براى هر كس كه داراى سليقهء اصيل عربى باشد مسأله‌اى روشن است ، و درك اعجاز قرآن براى همهء اعراب بعثت ميسّر بوده و اختصاص به سخنوران عرب نداشته ، و هرگز پيامبر مصطفى آيات معجزهء خويش را به چنين تصوّرى تلاوت نكرده است كه تنها سخنوران و اهل بلاغتند كه اعجاز اين آيات را درك مىكنند .\r\nامّا اين مسئله كه قرآن اعراب را به مبارزه مىخواند و از آنان مىخواهد اگر مىتوانند همانندى براى آن بياورند مسأله‌اى جداست و - چنانچه مفصّلا در بحث از مسئلهء تحدّى و معاجزه خواهد آمد - مخاطب آن بليغترين سخنوران عرب و جنّيانى است كه به زعم ايشان پشتيبان آنان بوده‌اند .\r\nدر اينجا سخن در مورد تفاوت ميان درك معجزه بودن قرآن و تحدّى قرآنى را كوتاه مىكنيم و توجه خوانندگان را به اين مثال معطوف مىداريم كه يك شاعر عرب ، وقتى قصيده‌اى مىگفت ، تودهء شنوندگان آن را مىشنيدند و خوشايند و تقدير خود را از آن ابراز مىداشتند يا از آن روى مىگرداندند و بدان بىاعتنايى مىكردند ؛ امّا اين كه شخصى ديگر شعرى در مقابلهء با آن شعر بياورد ، اين مسئله تنها به شاعران همتاى آن شاعر محدود مىشد و عامّهء مردم را در بر نمىگرفت .\r\nمشركان قريش هم ، زمانى كه در راه حاجيان در كمين آنان مىنشستند تا آنها را از شنيدن قرآن بر حذر دارند ، تنها خطباى سخنور و شاعران بزرگ را از اين امر برحذر نمىداشتند ، و چنين نيز فكر نمىكردند كه اعرابى كه براى حج به مكه آمده‌اند همه در يك درجه از بلاغت هستند ، بلكه آنان چنين مىانديشيدند كه حاضران در مكه همه از اعراب خالص و اهل فصاحتند و بر حسب فطرت و سرشت ، حسّ زبانى خاصّ خود را دارند ، و با سليقهء زبانى\r\n\r\n\r\n","description":"","footnote":"\r\n( 8 ) اعجاز القرآن ، ص 42 . البته اين تصريح با گفتهء ديگر او در صفحه 34 همين كتاب تناقض دارد كه مىگويد : « ما چنين اطلاعى نداريم كه آن حضرت - صلّى اللّه عليه و آله - به مردم گفته باشد : به همهء فصحا مراجعه كنيد و اگر آنان از آوردن همانندى براى قرآن عاجز ماندند ، حجّت من بر شما ثابت شده است » ؛ اين سخن نيز خود ، محلّ تأمّل است .\r\n","page_name":" 33 ","page_number":51},
  {"content":"\r\n\r\nخويش ، اساليب كلام را باز مىشناسند . از همين جاست كه دستور العمل قرآن [ به پيامبر ( ص ) 
  ] در سورهء توبه ، در مورد همه كسانى است كه كلام خدا را نشنيده‌اند ، نه آن كه خاصّ كسانى باشد كه در بالاترين مرتبهء بلاغت قرار دارند ؛ آنجا كه مىفرمايد : « و اگر فردى از مشركان از تو پناه خواست او را پناه ده تا كلام خدا را بشنود ، سپس او را به جايگاه امن خود برسان ؛ اين بدان سبب است كه آنان طايفه‌اى نادانند . ( توبه / 6 ) كسانى از مشركان نيز كه به ايمان بدين معجزه شتافتند ، همه ، از خداوندگاران سخن و صاحبان والاترين مراتب بلاغت نبودند و تنها به سليقهء عربى خويش به درك اين كه قرآن معجزه است نايل آمده بودند .\r\nكسانى هم كه ديرتر اسلام آوردند ، غالبا از آنانى بودند كه خود از شنيدن قرآن خوددارى ورزيده و يا از آن بازداشته شده بودند . اما همين افراد هم زمانى كه بدان گوش سپردند ايمان آوردند ، در حالى كه همه شاعر و سخن سرا نبودند .\r\nمىخواهم اين حقيقت را تبيين كنم و استوار سازم كه قرآن از همان آغاز بعثت ، اعجاز بيانى خويش را تنها بر كسانى تحميل نكرد كه به ايمان آوردن بدان شتافتند ، بلكه اين اعجاز را بر كسانى نيز مسلّم ساخت كه ، از روى عناد و به عنوان پايبندى به دين پدران و در دفاع از اوضاع دينى ، اجتماعى و اقتصاديى كه خواهان تغييرى در آن نبودند ، بر سفاهت و شرك خويش باقى ماندند . آنان در آزار مصطفى و در ستم به كسانى كه به رسالت او ايمان آورده بودند بسيار پيش رفتند ، و آن حضرت - صلّى اللّه عليه [ و آله 
  ] و سلّم - در رويارويى با آن بت پرستى سركشى كه در بحبوحهء جوانى بود ، سلاحى جز كلمات وحى الهى نداشت ، كلماتى كه آنها را تلاوت مىكرد و بدان سبب تخت بت پرستى مىلرزيد ، چنان كه گفتى مىخواهد از هم فرو پاشد .\r\nدر روايت است كه كسانى از همين طاغوتهاى قريش و قلدران سركش بت پرست بودند كه در اوايل عصر بعثت مخفيانه و دور از چشم طايفه ، خود را به محلّى كه رسول خدا ( ص ) در آن بود مىرساندند تا آياتى از قرآن را بشنوند ، بىآن كه در اين ميان ارادهء خويش را در اختيار داشته باشند .\r\nابن اسحاق در سيره روايت كرده است كه شبى ابو سفيان بن حرب عبشمى ، ابو جهل بن هشام مخزومى ، و اخنس بن شريق زهرى ، جداى از همديگر و بدون اين كه قرارى با هم داشته باشند به نقطه‌اى [ نزديك خانهء رسول خدا ( ص ) 
  ] روانه شدند تا زمانى كه او در خانه‌اش به نماز مىايستد و قرآن تلاوت مىكند به او گوش سپارند . هر كدام از آنها در جايى نشسته ،\r\n\r\n","description":"","footnote":"","page_name":" 34 ","page_number":52},
  {"content":"\r\n\r\nگوش مىداد ، بىآن كه هيچيك از محل اختفاى ديگران خبر داشته باشد . شب را در آنجا ماندند و به آيات قرآن گوش دادند ، و چون سپيده دميد پراكنده شدند ، اما در راه با يكديگر برخورد كردند و به سرزنش همديگر پرداختند و هر كدام به ديگرى گفت :\r\n- ديگر به اينجا باز نگرديد كه اگر يكى از سبك خردانتان شما را ببينيد ، قطعا در دل او ترديدى ايجاد كرده‌ايد . سپس در پى كار خود رفتند .\r\nاما چون شب بعد فرا رسيد ، هر كدام از آنها به جاى قبلى خويش بازگشت ، بىآن كه از محل دو دست خود اطلاعى داشته باشد .\r\nآن شب را نيز ماندند و به مصطفى گوش سپردند ، تا آن كه به هنگام طلوع سپيده متفرّق شدند و در راه با يكديگر برخورد كردند و به سرزنش متقابل هم پرداختند و پس از آن بنا گذاشتند ديگر بار به اينجا باز نگردند و سپس در پى كار خويش رفتند .\r\nامّا در شب سوم نيز خود را به همان جا [ كه شبهاى قبل بودند 
  ] رساندند و در آنجا ماندند تا به آيات قرآن گوش فرا دهند . « 9 »\r\nهمچنين در سيره آمده است كه سران قريش يكى از قلدران خود عتبة بن اربيعه را نزد رسول خدا - صلّى اللّه عليه [ و آله 
  ] و سلّم - فرستاد تا پيشنهادهايى را از سوى آنان به آن حضرت تقديم كند . هنگامى كه او آمده پيامبر مصطفى آياتى از سورهء فصّلت را تلاوت كرد . او پس از شنيدن اين آيات در حالى كه تحت تاثير قرار گرفته بود نزد قريش بازگشت و آنان به محض اين كه او را ديدند فرياد كشيدند كه ابو الوليد با چهره‌اى جز آنچه رفته بازگشته است .\r\nمشركان قريش در محافل خود نيز متحيّر مانده بودند كه چه نامى را به قرآن دهند ؛ گفتند شعر است ، گفتند سحر است ، و گفتند كهانت است ، اما آنان پيش از اين همهء انواع شعر اعمّ از رجز ، قصيده ، مقبوض و مبسوط را شناخته و از سحر و دميدن و گره‌هاى آن و همچنين از كهانت و سجع و زمزمهء آن آگاه بودند و از اين نيز غفلت نداشتند كه قرآن هيچكدام از اينها نيست . بنابر اين اگر آنان قرآن را بدين نامها خوانده‌اند ، اين بدان مفهوم است كه اعتراف كرده‌اند قرآن چنان تأثيرى بر دل و انديشهء آنان داشته كه تا آن زمان شبيهى براى آن تجربه نكرده بودند مگر در تأثير سحر و در نفوذ شاعران و كاهنان ؛ زمانى كه ، با نزديك شدن اوّلين موسم حج در دوران پس از بعثت و فرا رسيدن كاروانهاى حج از قبايل عرب ، سران مشرك قريش در دار النّدوه گرد هم آمدند و هنگامى كه با يكديگر تبانى كردند تا راه رسيدن مردم را به مكه بگيرند و آنان را از شنيدن قرآن باز دارند ، لازم بود ميان خود بر سر عقيده و سخنى مشترك\r\n\r\n\r\n","description":"","footnote":"\r\n( 9 ) ابن هشام ، السيرة النبويه ، ج 1 ، ص 315 .\r\n","page_name":" 35 ","page_number":53},
  {"content":"\r\n\r\nدر مورد قرآن به اتفاق نظر برسند و همين عقيده و سخن را در برابر اعراب مطرح كنند ، تا در نتيجه با يكديگر دچار اختلاف نشوند و گفته‌هاى همديگر را انكار نكنند . دار النّدوه شاهد بود كه آنان چگونه در اين باره متحيّر بودند كه قرآن را سحر بخوانند ، يا شعر و يا كهانت بنامند .\r\nآنان خود مىدانستند - چنان كه يكى از ايشان مىگويد - كه اعراب در وضعيّتى هستند كه از عهدهء باز شناختن قرآن از گفته‌هاى شاعران و ساحران و كاهنان بر مىآيند . اين اختلاف و تحيّر ادامه يافت و سرانجام بر آن شدند پيشنهاد ابو جهل بن هشام را بپذيرند و بگويند : محمد سخنانى آورده كه سحر است و بدان وسيله ميان شخصى با برادر و پدرش و ميان انسان با همسر و فرزندان و كسان نزديكش اختلاف مىافكند . « 10 »\r\nبنابر اين ، اين سحر بيان است كه مشركان نيز از سلطهء آن بر وجدان عربى آگاه بودند و از اين مىترسيدند كه عموم اعراب - و نه فقط سخنوران و شاعران عرب - اعجاز بيان قرآن را درك كنند . اين چيزى است كه من از شعر خواندن و سحر ناميدن قرآن از سوى مشركان مىفهمم ، نه اين كه آنان قرآن را حقيقتا در همان سياق و ساختار آشنايى مىيافتند كه در شعر شاعرانشان بود .\r\nهمين نيز يكى از دو وجهى است كه نزد باقلانى صحيح مىباشد .\r\nاما وجه ديگرى كه از نظر او صحيح و ثابت شده مىباشد اين است كه « مراد از شعر ناميدن قرآن از سوى آنان همان معنايى است كه فلاسفه اين كلمه را بدان معنى بر [ گفتار 
  ] حكيمان و زيركان جماعت خويش - به سبب دقّت نظر آنان در وجوه كلام و شيوه‌هاى خاصّ منطقى ايشان - اطلاق مىكنند ، هر چند چنين تفسيرى بيرون از معنى حقيقى شعر نزد اعراب است . » « 11 »\r\nما نيز در ردّ اين وجه مىافزاييم : اعراب عصر بعثت با طريقهء فلاسفه در وصف حكما و زيركان جماعت خويش ، به شعر آشنا نبودند و واژهء شعر را بر دقّت نظر در وجوه كلام و شيوه‌هاى خاصّ حكيمان اطلاق نمىكردند .\r\nاز اين كه بگذريم ، ما را با اين گفته باقلانى كارى نيست كه به ردّ گمان مدّعيانى احتمالى پرداخته كه ادّعا كرده‌اند در قرآن شعر يافت مىشود . وى براى چنين مدّعيانى مثالهايى ذكر كرده ، و از جملهء آنها ابياتى از ابو فراس است - او كجا و عصر بعثت كجا ؟ - كه\r\n\r\n\r\n","description":"","footnote":"\r\n( 10 ) ابن هشام ، السيرة النبويه ، ج 1 ص 269 .\r\n( 11 ) اعجاز القرآن ، ص 77 .\r\n","page_name":" 36 ","page_number":54},
  {"content":"\r\n\r\nوى در آنها عباراتى از قرآن را تضمين كرده است ، « 12 » نه آن كه اين عبارات ابياتى از شعر باشند كه در قرآن يافت شده‌اند . اين ادّعايى است كه ممكن است پس از عصر بعثت مطرح شده ، و به همين سبب نيز پيش از اين جاحظ بدان پاسخ گفته است ، بدين بيان كه اگر با اين معيار با شعر برخورد كنيد ناگزير در هر گفتارى ، حتى آنچه در كوچه و بازار گفته مىشود . كلامى خواهى ديد كه بتوانى آن را در رديف شعر قرار دهى ! ما بر اين عقيده نيستيم كه مشركان دوران بعثت ، آن هنگام كه گفتند محمد شاعر است ، قصد آن داشته‌اند كه در قرآن آياتى وجود دارد كه مىتوان آنها را به وزن و به سياق شعر يافت ، بلكه مقصود آنها اين بوده است كه قرآن تأثيرى همانند تأثير شعر بر وجدان و عقل انسان دارد ؛ و آنان سحر بيان قرآن را به همان معنا وصف كردند كه در اشعار برجستهء عربى با آن انس و آشنايى يافته بودند .\r\nسست‌تر از پاسخ گذشتهء باقلانى پاسخ وى به كسانى است كه در دفاع از وجه اخير در تفسير شعر دانستن قرآن از سوى اعراب به طرح اين اشكال پرداخته‌اند كه در قرآن مقطعهايى موزون به وزن شعر وجود دارد . او در پاسخ مىگويد :\r\nبدان ، پاسخى كه علما به اين پرسش داده‌اند پاسخى درست و متين است . آنان گفته‌اند : آنچه تنها يك بيت و بر وزن شعر باشد شعر خوانده نخواهد شد و حداقل شعر دو بيت و بيشتر از آن است ؛ و همين عقيده‌اى است كه اكثر عالمان مسلمان علوم عربى بدان گرويده‌اند .\r\nهمچنين گفته‌اند : آنچه دو بيت و بر وزن شعر باشد ، ولى وزن يا قافيه هر يك از دو بيت با ديگرى تفاوت داشته باشد نيز شعر محسوب نخواهد شد .\r\nعلاوه بر اين برخى از ايشان گفته‌اند : رجز شعر نيست ، بويژه زمانى كه\r\n\r\n\r\n","description":"","footnote":"\r\n( 12 ) از آن جمله اين كه در مجلس ميگسارى مىگويد :\r\n سبحان من سخّر لنا هذا * حقّا و ما كنّا له مقرنين \r\nو يا در تغزّل خود مىگويد :\r\n و قرا معلنا ليصدع قلبى * و الهوى يصدع الفؤاد السقيما\r\nأرأيت الذى يكذب بالد * ين فذاك الذى يدع اليتيما \r\nبيت اول از شعر نخست آيهء سيزدهم سوره زخرف را - تنها با افزودن كلمه « حقا » تضمين كرد - و ترجمه بيت چنين است : « منزّه است آن كس كه اين را براى ما تسخير كرد و گرنه ما را بر آن دست قدرتى نبود » .\r\nدر بيت دوم شعر نيز آيات اول و دوم سورهء ماعون - با تبديل « فذلك » به « فذاك » تضمين شده - و ترجمه دو بيت شعر چنين است : « آشكارا خواند تا قلب مرا بشكند - و هوس آن دل را كه بيمار است مىشكند - آيا آن كس را ديدى كه « دين » را دروغ مىشمرد ، او همان كسى است كه يتيم را نيز به خوارى مىراند » . - م .\r\n","page_name":" 37 ","page_number":55},
  {"content":"\r\n\r\n« مشطور » يا « منهوك » « 13 » باشد . هر موزون ديگرى هم كه از لحاظ كمى اجزاء به اين نوع نزديك باشد نيز شعر نخواهد بود ، و بدين ترتيب آن اشكال دفع مىشود . « 14 »\r\nوى مىافزايد :\r\nهمچنين مىگويند زمانى به گفته‌اى شعر اطلاق مىشود كه الفاظ بر اساس تصميم و با همان شيوه قالبى آورده شود كه معمول و مقبول [ شاعران 
  ] است و اين چيزى است كه تنها مىتواند از شاعران صورت گيرد ؛ نه اين كه كلامى شعر باشد كه در آوردن آن عامى و جاهل ، و نيز عالم به شعر و زبان و قوانين و كاربردهاى زبانى با يكديگر برابرند آنچه از اين قبيل از هر كدام از اين افراد ، به صورت اتفاقى ، صورت پذيرد ، نه خود نام شعر مىگيرد و نه گوينده‌اش نام شاعر را ؛ زيرا اگر درست بود كه هر كس در كلامش الفاظى برخوردار از وزن شعر و يا داراى ساختارى چون ساختارهاى عروضى باشد شاعر نام گيرد ، همهء مردم شاعر مىبودند ؛ آيا نمىبينيد كه يك فرد عامى ممكن است به دوستش بگويد : « اغلق الباب و ائتنى بالطعام » و يا مردى به همدمانش بگويد : « اكرموا من لقيتم من تميم » « 15 » .\r\nهرگاه انسان به تتبّع اين گونه عبارات بپردازد خواهد ديد چنين عباراتى ، بلكه بيشتر از اين نيز در لابه‌لاى گفتارهاى عادى فراوان ديده مىشود .\r\nباقلانى استدلال خود را در نفى شعر از قرآن چنين خلاصه كرده است :\r\nقاعدهء هر كلام موزون آن است كه اجزاى آن در كوتاهى و بلندى ، و در ساكنها و متحركها با يكديگر مساوى باشند . بنابر اين اگر گفتارى از اين قاعده بيرون باشد موزون خوانده نخواهد شد .\r\nدر قرآن گفتارى بر آن وزنى كه قبلا توصيفش كرديم - وزنى كه تعادل و تساوى اجزاء ، در آن شرط است و علاوه بر اين بايد كلماتى كه حرف قافيه در آنها آمده با يكديگر متفاوت باشد - وجود ندارد ؛ توضيح آن كه قرآن از آن وزنى كه\r\n\r\n\r\n","description":"","footnote":"\r\n( 13 ) مشطور آن بيت رجزى است كه در آن نصف بيت حذف شده ، و منهوك آن است كه دو سوم بيت حذف شده باشد . - م .\r\n( 14 ) اعجاز القرآن ، ص 80 ، 84 . در بحث « سجع و مراعات فاصله » خواهيد ديد كه باقلانى با استناد به چنين معيارهايى كه علماى اين فن دارند سجع را نيز در قرآن منتفى دانسته است .\r\n( 15 ) هر دو عبارتى كه در اينجا ذكر شده بر اوزان شعر مىباشند و ترجمه آنها به ترتيب ، چنين است : « در را ببند و برايم غذا بياور » و « هر كسى را كه از خاندان تميم ديديد گرامى بداريد » . - م .\r\n","page_name":" 38 ","page_number":56},
  {"content":"\r\n\r\nگفتيم بيرون است و افاده معنى در عبارات قرآنى به همين بيرون بودن از وزن خاص صورت مىپذيرد ، در حالى كه در كلام موزون ، فايدهء كلام با وزن داشتن تكميل مىشود . « 16 »\r\nدر حقيقت باقلانى در اينجا چيزى بيش از همان سخن جاحظ نگفته است كه در كتاب البيان و التبيين در ردّ اين ادّعا كه در قرآن كريم آيهء   « تَبَّتْ يَدا أَبِي لَهَبٍ وَ تَبَّ »   « 17 » شعر است ، زيرا بر وزن « مستفعلن مفاعلن » مىباشد مىگويد :\r\nاگر در گفته‌ها ، خطبه‌ها و نامه‌هاى مردم دقّت كنى عبارت فراوانى به وزن « مستفعلن مستفعلن » و « مستفعلن مفاعلن » خواهى يافت و اين در حالى است كه هيچيك از مردم اين مقدار از وزن را شعر نمىداند ؛ اگر فروشنده‌اى در بازار فرياد بزند كه « من يشترى البادنجان ؟ » [ بردار ببر بادنجان 
  ] ، كلامى بر وزن « مستفعلن مفعولات » گفته است . اما چگونه چنين گفته‌اى مىتواند شعر باشد در حالى كه گوينده‌اش قصد شعر گفتن نداشته و علاوه بر اين ، اين مقدار از وزن در هر كلامى فراهم مىگردد ؟\r\nهنگامى يك كلام شعر دانسته مىشود كه آن مقدار از وزن حاصل شود كه دريابيم اين محصول شعر و حاصل شناخت اوزان و قصد سخن گفتن به يكى از اين اوزان است .\r\nشنيدم كه غلام يكى از دوستانم كه شكمش آب آورده بود به ديگر غلامان او مىگفت : « اذهبوا الى الطبيب و قولوا قد اكتوى » [ نزد طبيب برويد و بگوييد از تب مىسوزد 
  ] اين كلامى بر وزن فاعلاتن مفاعلن فاعلاتن مفاعلن - مكرّر - منطبق مىشود ، و اين در حالى است كه مىدانيم هرگز به ذهن آن غلام خطور نكرده است كه بيتى از شعر بگويد . نمونه‌هايى از اين قبيل فراوان است و اگر به تتبّع آن در گفته‌هاى خدمتگزاران و اطرافيان خود بپردازى ، خواهى يافت . « 18 »\r\nجاحظ اين سخن را در ردّ آن ذكر نمىكند كه قريش قرآن را شعر ناميده‌اند ، بلكه مخاطب وى كسانى هستند كه برخى از آيات قرآن را استخراج كرده و مدّعى شده‌اند كه اين\r\n\r\n\r\n","description":"","footnote":"\r\n( 16 ) اعجاز القرآن ، ص 80 ، 84 .\r\n( 17 ) مسد / 1 : « دستهاى ابو لهب بريده ، و هلاكت بر او باد » .\r\n( 18 ) جاحظ ، البيان و التبيين ، ج 1 ، ص 228 . همكارمان آقاى احمد صقر در پا برگ اعجاز القرآن باقلانى تشابه گفتار وى و جاحظ در اين مسئله را متذكّر شده است .\r\n","page_name":" 39 ","page_number":57},
  {"content":"\r\n\r\nآيات داراى وزن شعر است .\r\nبه عقيده من ، يكى از سستيهاى كلام جاحظ اين است كه به نمونه‌هايى از گفته‌هاى خادمان و اطرافيان و فروشندگان بادنجان استشهاد كرده است ، در حالى كه اين مسئله تا آن حد نيز بىمقدار نيست كه در آن چنين نمونه‌هايى به منظور نفى شعر در بيان متعالى قرآن آورده شود .\r\nمن همچنان مىگويم چنين وجهى كه در تفسير اين گفتهء قرآن به نقل از كفّار كه پيامبر شاعر است و اين كتاب نيز شعر است مطرح شده ، در كلام باقلانى جايى ندارد و آنجا چنين سخنى نبايد مطرح مىشد ؛ چرا كه - به نظر من - مقصود كفّار قريش آن نبود كه در قرآن عباراتى وجود دارد كه داراى وزن شعر است ، و هرگز نيز به ذهن آنان خطور نكرده بود كه آياتى از قرآن را كه بر وزن يك يا دو بيت از قصيده و يا رجز است دستاويز خود قرار دهند ؛ و هيچگاه نازايى طبع و فساد سليقه آنان را بدين حد نرسانده بود كه همانند آن گفته‌هايى را كه از محاورات عادى بر زبان عامّهء مردم جارى مىشود در اين مورد مثال آورند .\r\nاين تنها سحر بيان است كه مشركان آن را در قرآن يافته بودند ، قبل از آنكه ساير اعراب كلماتى از آن را بشنوند . ابو جهل بن هشام نيز بر اساس سليقه‌اى اصيل و بيدار سخن مىگفت ، آنجا كه توجّه طايفه خود را به اين جلب كرد كه به محض آن كه بگويند قرآن شعر است اعراب اين سخن را رد خواهند كرد ؛ و بنابر اين حداكثر چيزى كه مىتوانند مطرح كنند همان چيزى است كه ابو جهل آن را توصيه كرد : محمد كلامى آورده كه سحر است و بدان وسيله ميان فرد با برادر و همسر و فرزندش اختلاف مىافكند .\r\nآنان سحر كلام و اسرار بيان را دريافته بودند ؛ و من از متن گفتگويى كه در همان آغاز بحث ميان سران مشرك قريش جريان يافت ، و ابن هشام آن را در السيرة النبويه به نقل از ابن اسحاق آورده است چيزى جز اين نمىفهمم . همين نيز مقصود آنان از اين گفته بود كه قرآن را « سجع كاهنان » خواندند و مقصودشان همان تأثير و سيطره‌اى بود كه براى سجع بر وجدان و دل خويش تجربه كرده و با آن آشنايى يافته بودند ؛ چيزى كه در بحث از « سجع و مراعات فاصله » در نظم قرآن با تفصيل بيشترى بدان خواهيم پرداخت .\r\nاز آنجا كه شعر ناميدن قرآن نزديكترين دستاويز كفّار قريش بود ، قرآن بر اين اصرار داشت كه اين « شاعر بودن » را از پيامبر مصطفى ( ص ) نفى كند ؛ نه به سبب مذموم بودن شعر - چنان كه\r\n\r\n","description":"","footnote":"","page_name":" 40 ","page_number":58},
  {"content":"\r\n\r\nباقلانى در فصل « نفى شعر از قرآن » « 19 » اظهار داشته است - بلكه بدان سبب كه شعر بيش از هر چيز ديگرى در مظانّ در آميخته شدن و شبيه نمودن با معجزهء بيانى پيامبر بود ، از اين نظر كه در وجدان عربى تأثيرى سخت و بر عقل و دل و ضمير آنان استيلا داشت .\r\nنخستين آيه‌اى كه در اين باره نازل شده آيه‌اى در سورهء مكّى « يس » بود : نه ما به او شعر آموخته‌ايم و نه شعر شايستهء اوست بلكه آنچه هست ذكر و قرآنى روشنگر است تا هر كه را زنده است بيم دهد و حجّت بر كافران تمام شود ( يس / 69 ، 70 ) .\r\nمتن اين آيه در آن صراحت دارد كه مسئله به تعيين صفت و وضعيت قرآن و بيان رسالت و مأموريت اين كتاب مربوط مىشود و اعلام موضعى خصمانه در برابر شعر نيست .\r\nپس از آن ، آيه‌اى از صافّات نازل شد كه در ردّ كسانى كه دربارهء معجزه خداوند جدل مىكردند مىگويد : « مىگويند آيا ما خدايان خويش را به خاطر شاعرى ديوانه وا مىگذاريم .\r\nچنين نيست كه مىگويند ، بلكه او حق را آورده و ديگر رسولان را تأييد كرده است » ( صافات / 36 ، 37 ) .\r\nسپس آيه‌اى از سوره انبياء : « بلكه مىگويند خوابهايى آشفته است ؛ نه ، او آنها را به خدا بسته است ؛ نه ، بلكه او يك شاعر است . پس [ اگر راست مىگويد 
  ] چنان كه پيامبران نخستين فرستاده شدند ، نشانه‌اى براى ما بياورد » . ( انبياء / 5 ) .\r\nو همچنين آيه‌اى از سورهء طور : « تذكّر ده ، كه به فضل و نعمت پروردگارت ، تو نه كاهنى و نه ديوانه ؛ اما آنان مىگويند او شاعرى است كه ما براى او در انتظار حوادث روزگاريم . بگو انتظار كشيد كه من نيز با شما منتظرم » ( طور / 29 ، 31 ) .\r\nآياتى كه مطرح شد همه مكّى است . علاوه بر اينها آيهء حاقه نيز - كه در اواخر دوران اقامت در مكّه نازل شده ، با اسلوب بازدارنده‌اى آن تلاش عقيم را در توصيف معجزه و رسول خدا در هم مىكوبد و بدان پايان مىدهد .\r\n« سوگند بدانچه مىبينيد و آنچه نمىبينيد كه اين سخن رسولى بزرگوار است ؛ نه گفتهء يك شاعر - چه اندك ايمان مىآوريد - و نه گفتهء يك كاهن - چه اندك پند مىگيريد - [ بلكه 
  ] تنزيلى از سوى پروردگار جهانيان است » ( حاقه / 38 - 43 ) .\r\nآيات مدنى سورهء شعراء نيز چنين مىگويد :\r\n« شاعران ، تنها گمراهان از ايشان پيروى مىكنند . آيا نمىبينى كه آنان در هر واديى سرگشته‌اند و چيزى مىگويند كه بدان عمل نمىكنند ؟ » ( شعراء / 224 - 226 ) .\r\n\r\n\r\n","description":"","footnote":"\r\n( 19 ) اعجاز القرآن ، ص 76 .\r\n","page_name":" 41 ","page_number":59},
  {"content":"\r\n\r\nمشاهده مىشود كه اين آيهء بر خلاف آنچه باقلانى توهّم كرده ، « 20 » در سياق نفى شعر از قرآن و استدلال بر معجزه بودن آن نيامده ، بلكه دربارهء شاعران همدست با كافران قريش نازل شده كه در نبرد ميان اسلام و بت پرستى نقش خاصّى را بر عهده گرفتند و به دروغ پردازى ، گمراه كردن و در پى خود كشاندن فريب خوردگان پرداختند . بنابر اين آن كه در اين آيات مورد مزمّت قرار گرفته ، عموم شاعران نيست ، بلكه آيهء بعد سخن آيات قبل را تكميل و شاعران مؤمن را از اين حكم استثنا مىكند ، شاعرانى كه در شعر خود از خدا پروا دارند و در پاسخ ستمى كه از مشركان به ايشان روا داشته شده است به يارى حق مىپردازند و خداوند نيز آنان را به پيروزى بر ستمگران وعده مىدهد :\r\n« مگر كسانى كه ايمان آوردند و عمل صالح انجام دادند و بسيار ياد خدا كردند و پس از آن كه ستم ديدند پيروز شدند و به زودى ستمگران خواهند دانست كه چه فرجامى دارند » ( شعراء / 227 ) .\r\nپرسشى كه در اينجا مطرح مىشود اين است :\r\nچرا معجزهء پيامبر عرب ، بيان و بلاغت قرآن بود ، يعنى چيزى كه چون مشركان سلطه و سيطره‌اى از آن ديدند كه تا آن زمان در هيچ چيزى مگر تأثير سحر و سلطهء شعر و سيطرهء كهانت نديده بودند آن را نيز شعر و سحر و كهانت خواندند ؟\r\nچرا خداوند رسول خود را به آيتى همانند آنچه براى ديگر رسولان پيشين فرستاده بود تأكيد نكرد ، آنچنان كه كافران طايفهء او در مقام جدل و مخالفت با آن حضرت چنين خواسته‌اى را مطرح مىكردند ؟\r\nسيد مرتضى در الطيف و الخيال و در پاسخ چنين پرسش محتملى ، ارتباط ميان معجزه پيامبر عرب و جايگاه و منزلت بيان و بلاغت را نزد طايفه او متذكر گشته است .\r\nاكنون مىخواهم ، بر اساس آنچه با تأمل در تاريخ مقايسه‌اى اديان بدان رسيده‌ام ، و با توجه به اين حقيقت كه معجزات پيامبران با تحوّل بشريّت ، از نخستين مراحل كهن و ابتدايى حيات انسان تا عصر رشد و كمال او ، همگام بوده است به شرح و تبيين اين مسئله بپردازم - و البته خداوند خود به حقيقت امر آگاهتر است .\r\nما در تاريخ پيامبران مشاهده مىكنيم كه موسى زمانى رسالت الهى خويش را بر دوش\r\n\r\n\r\n","description":"","footnote":"\r\n( 20 ) اعجاز القرآن ، ص 77 .\r\n","page_name":" 42 ","page_number":60},
  {"content":"\r\n\r\nگرفت كه زمان گذر از دوران سحر براى بشريّت فرا رسيده بود . به همين سبب نيز وى معجزه‌اى آورد كه حيله‌هاى همه ساحران عصرش را مغلوب خود ساخت و چيره‌دستى ساحران با مهارت را به هماوردى خويش طلبيد ، تا آنان كه گرفتار ترديدند بدين حقيقت ايمان آورند كه آنچه موسى آورده از توان بشر فراتر است و نبوّت او را باور دارند تا پس از آن ، وى آنها را از طريق رسالت خويش به عصرى نو رهنمون شود .\r\nامّا زمانى نگذشت كه يهوديان رسالت موسى را به باطل درآميختند و كلمات خداوند را تحريف كردند :\r\n« پس واى بر آنان كه نوشته‌اى به دست خويش مىنويسند و سپس مىگويند : اين از جانب خداست ، تا بدين وسيله بهايى اندك به چنگ آورند . پس واى بر آنان از آنچه به دستان خود نوشته‌اند ، و واى بر آنها از آنچه به دست مىآورند » ( بقره / 79 ) .\r\nدورانى سپرى شد و در اين دوران بشريّت از شرّ دسته‌هاى فتنه‌گر يهودى و از اين مسئله رنج مىبرد كه آنان چهرهء رسالت پيامبر خويش را دگرگون كرده و آن سان شده‌اند كه خداوند دربارهء شان مىگويد .\r\n« حكايت آنان كه تورات بر شانهء آنان نهاده شد ، اما آن را بدرستى بر نگرفتند ، حكايت خرى است كه كتاب حمل مىكند . بد حكايتى است حكايت طايفه‌اى كه آيات خداوند را دروغ شمردند و خداوند طايفهء ستمكاران را هدايت نمىكند » ( جمعه / 5 ) .\r\nتا اين كه عيسى - عليه السّلام - رسالت خويش را بر دوش گرفت ، اما در عصرى كه زمان گذشتن از عصر پرستش قهرمانان كه جايگزين عصر تعدد خدايان شده ، براى بشريت فرا رسيده بود . از آنجا كه در اين عصر ، پهلوانى با امور خارق العاده همراه بود ، مسيح نيز معجزه‌اى خارق العاده آورد تا مردم به نبوت او ، كه با آياتى فراتر از خارق العاده‌هاى پهلوانان آن عصر مورد تأييد قرار گرفته است ، ايمان بياورند و در پى او روند ، و او نيز آنان را از پهلوان پرستى رها كند و به توحيد و يگانه پرستى رهنمون شود .\r\nامّا ديرى نگذشت كه همين معجزه خارق العاده مسيح امر را بر بسيارى از پيروانش مشتبه ساخت و معتقد شدند او خدايى است كه مبعوث شده تا عصر شرك و انسان پرستى را پايان دهد و مردم را به پرستش آفريدگار يگانه فرا خواند .\r\nشش قرن از بعثت مسيح گذشت ، و در اين مدت بشريت معتقد به دين از كشاكش دينى ميان مدعيان لاهوت و معتقدان به ناسوت مسيح به ستوه آمده و زمان آن فرا رسيده بود كه عقايد دينى از هر شائبه‌اى كه دامنگير توحيد - يعنى گوهر اساسى دين - شود آزاد گردد .\r\n\r\n","description":"","footnote":"","page_name":" 43 ","page_number":61},
  {"content":"\r\n\r\nخداوند در اين زمان محمد بن عبد الله را براى خاتمه بخشيدن به همه رسالتهاى خويش برگزيد ، انسانى داراى خلقت كامل و به سان ديگر انسانها ، كه غذا مىخورد و در كوچه و بازار راه مىرود و همه عوارض حيات انسانى و همهء عواطف و همومى كه براى هر انسان ديگر متصوّر باشد براى او نيز ممكن است .\r\nمعجزهء بزرگى كه گواه نبوّت اين انسان فرستادهء خداوند شد كتابى بود به زبان عربى روشن كه اعراب را از آوردن همانندى براى خود ناتوان مىساخت تا بدين ترتيب نبوّت او را باور دارند و از او پيروى كنند و او نيز آنان را با رسالت خويش به عصر انسانى رهنمون شود كه جز پرستش و بندگى آفريدگار خويش را نمىپذيرد .\r\nاسلام آمد و رسالتهاى الهى قبل از خود را تأييد كرد و با آن جوهر خالص دين حق كه از آن برخوردار بود بر همه آن رسالتها سايه گسترد ، و پس از آن كه انسان در تحوّل حيات خويش در آستانهء مرحلهء رشد و كمال قرار گرفته و شايستگى آن را يافته بود كه امانت انسانيت خود را بر دوش گيرد و وظايف وجود آزاد از بردگيش را عهده‌دار شود ، همهء اديان به اين دين ، يعنى اسلام ، پايان پذيرفت .\r\nالبته هرگز نبايد از آنچه گفتيم اين گمان به ذهن درآيد كه معجزات ديگر پيامبر مصطفى - عليه الصّلاة و السّلام - را ناديده مىگيريم و به فراموشى مىسپاريم ، بلكه اين معجزات بنابر روايات صحيح ثابت شده . اما در اينجا موضوع پژوهش ما تنها اعجاز قرآن است [ و نه ساير معجزات پيامبر 
  ] .\r\nما اين نسبت را صحيح نمىدانيم كه معتزله ساير معجزات پيامبر ، غير از قرآن ، را مورد انكار قرار داده‌اند ، بلكه حقيقت آن است كه اين گروه آن معجزات ديگر را نيز معجزه و آيت نبوّت دانسته‌اند و البته آن را براى كسانى كه اين آيات را مشاهده نكرده و پس از عصر بعثت آمده‌اند ، فرع بر ثبوت نبوت شمرده‌اند ، هر چند در مقام مناظره و بحث با مخالفان بدانها استناد نكرده‌اند . قاضى عبد الجبّار پس از سخنى كه درباره ثبوت معجزهء قرآن ، به صورت الزامى ، مطرح مىكند مىگويد :\r\nبه اين سبب است كه بزرگان ما در اثبات نبوّت محمد - صلّى اللّه عليه [ و آله 
  ] و سلّم - به معجزاتى استدلال نكرده‌اند كه علم به آنها پس از علم به نبوّت آن حضرت - صلّى اللّه عليه [ و آله 
  ] و سلّم - حاصل مىشود ؛ چرا كه ثبوت اين گونه معجزات فرع بر ثبوت نبوّت است ؛ پس چگونه مىتوان آنها را دلايلى بر نبوت قرار داد ؟ آنان اين معجزات را « مؤيد » و « سبب فزونى ايمان قلبى » كسانى قرار داده‌اند كه از طريق شنيدن استدلال ديگران با اين معجزات آشنا مىشوند . . .\r\n\r\n","description":"","footnote":"","page_name":" 44 ","page_number":62},
  {"content":"\r\n\r\nامّا براى كسانى كه با پيامبر - صلّى اللّه عليه [ و آله 
  ] و سلّم - معاصر بوده ، و اين گونه معجزات را مشاهده كرده‌اند ، اين معجزات - از اين نظر كه به آنها نيز مىتوان مثل قرآن استدلال كرد - همانند قرآن مىباشند ؛ زيرا ثبوت آنها به مشاهده آنها را از اين حكم خارج ساخته كه علم بيننده به آنها در رديف آنچه فرع بر ثبوت نبوّت است قرار گيرد . به همين علّت ، استدلال به اين معجزات در اثبات نبوّت صحيح است .\r\nبه سبب آنچه گفتيم بزرگان ما در اثبات نبوّت محمد - صلّى اللّه عليه [ و آله 
  ] و سلّم - تنها به قرآن استدلال كرده‌اند ؛ زيرا در اين اعجاز - از آنجا كه نقل آن نزد همگان ثابت شده و رايج است و همگان تحدّى و مبارزه جويى آن را به يك نحو مشاهده مىكنند - خواه براى مخالف و خواه براى موافق ، به يك صورت علم حاصل مىشود . اين همان عقيده‌اى است كه پيشوايان ابو على [ جبائى 
  ] در نقض الامامة - ردّ كتاب ابن راوندى در امامت - و در غير آن اظهار داشته است .\r\nاما هر كس اين سخن ناروا را بر زبان آورد و مدعى شود كه آنان [ معتزله 
  ] ديگر معجزات محمد - صلّى اللّه عليه [ و آله 
  ] و سلّم - را انكار كرده‌اند ، سخنش از جهل او حكايت خواهد كرد ؛ زيرا پيشوايان ما غير قرآن را نيز معجزه و دليل دانسته‌اند ، و تنها در مقام مناظره با مخالفان استناد بدانها را جايز نشمرده‌اند . « 21 »\r\nقاضى عبد الجبّار در ادامهء اظهارات خود فصلى به « بحث در اثبات ساير معجزات پيامبر - صلّى اللّه عليه [ و آله 
  ] و سلّم - غير از قرآن ، و بيان دلالت آنها بر نبوّت » اختصاص داده است .\r\nوى از پيشوايان خود چنين نقل كرده كه « برخى از اين معجزات است كه به علم ضرورى دانسته مىشود ، و اين گروه از معجزات آنهايى است كه در مجامع بزرگ صورت پذيرفته و جمع فراوانى آنها را روايت كرده‌اند . . . و اين سخن را ابو هاشم در چندين جا مطرح كرده ، اما پيشوايان ابو على اين مطلب را در نقض الامامة - ردّ بر كتاب ابن راوندى - متذكر شده است » . « 22 »\r\n\r\n\r\n","description":"","footnote":"\r\n( 21 ) المغنى ، ج 16 ، ص 152 .\r\n( 22 ) همان ، ص 414 .\r\n","page_name":" 45 ","page_number":63},
  {"content":"\r\n . \r\n","description":"","footnote":"","page_name":" 46 ","page_number":64},
  {"content":"\r\n\r\n\r\n2 جدل و مبارزه جويى و نمايش اعجاز\r\n« بگو اگر همهء انسانها و پريان در كنار هم آيند تا همانند اين قرآن بياورند همانندش نخواهند آورد ، گرچه پشتيبان يكديگر باشند » .\r\n( اسراء / 88 ) « و اگر در آنچه ما بر بنده‌مان نازل كرديم ترديدى داريد ، همانندى برايش بياوريد و همه گواهان خويش را در برابر خداوند بخوانيد ؛ اگر كه راستگوييد . اما اگر چنين نكنيد - كه هرگز نخواهيد كرد - از آن آتشى بترسيد كه هيزمش آدميان و سنگهايند و براى كافران آماده شده است » .\r\n( بقره / 23 و 24 )\r\n\r\n","description":"","footnote":"","page_name":" 47 ","page_number":65},
  {"content":"\r\n . \r\n","description":"","footnote":"","page_name":" 48 ","page_number":66},
  {"content":"\r\n\r\nپيامبر مصطفى آياتى از كلمات اعجازى خود را كه از وحى دريافت داشته بود در ميان قوم خود كه عرب بودند تلاوت كرد ؛ كسانى به محض اين كه بدان آيات گوش سپردند ايمان آوردند ، اما اين امر بر طاغوتهاى شرك و بت پرستى قريش گران مىآمد كه به نبوّت انسانى همانند خود ايمان ، آورند ، فرزند زنى از قريش كه همان گوشت خشك كه ديگران مىخوردند مىخورد ؛ و اينك او آمده بود و انديشه‌هاى آنان را سفيهانه مىخواند ، دين پدران ايشان را نسخ مىكرد و اوضاع اجتماعى و اقتصادى را درهم مىريخت ، بنيادهايى كه نسل به نسل از همديگر به ارث برده بودند و حيات آنان از روزگاران گذشته و از ساليان قديم بر آن استقرار يافته و بدان وسيله ثروت و نفوذ دينى و تجارى خاصى در قبايل عرب براى قريش پديد آمده بود ، ثروت و نفوذى پديد آمده از رهگذر تسلط انحصارى اين خاندان بر همه مقامات مهم در « ام القرى » ، پايگاه حجّ تمامى اعراب ، و مركز سيادت قريش بر نمايشگاههاى عموميى كه هر ساله در آنجا ، در جوار خانهء خدا و در ايّام حج ، در عكاظ ، مجنه و ذو المجاز بر پا مىشد . . .\r\nمحمد بن عبد الله آيتى از نوع آنچه پيامبران قبلى آورده بودند براى مردم نياورد و معجزهء بزرگ او تنها « قرآن عربى مبين » بود ، چيزى كه هم آنان و هم ديگران مىدانستند يك معجزه است . آنان هرگز از محمد بن عبد الله دروغى نديده بودند و هرگز در امانتدارى ، درست انديشى و بزرگ منشى او ترديدى نداشتند . اما ، همين مردم ، در رويارويى با دعوتى كه دين پدرانشان را رد مىكرد ، انديشه‌هاى آنان را سفيهانه مىخواند ، منافع آنها را مورد تهديد قرار مىداد و اوضاعى را كه بدان خو گرفته بودند درهم مىريخت در مقابل او ايستادند تا در معجزهء نبوّت با او جدل كنند .\r\n\r\n","description":"","footnote":"","page_name":" 49 ","page_number":67},
  {"content":"\r\n\r\nاين جدل مىتوانست آنان را به ورطهء متّهم كردن او به چيزهايى بكشاند كه خود به برائت او از آنها يقين دارند . به همين سبب است كه بايد در موضعگيرى آنان در برابر معجزهء پيامبر ، ميان نظر حقيقى ايشان در اين خصوص ، و دعاوى مبتنى بر جدلى تفاوت گذاشت كه در خصومت خود با پيامبر مصطفى به آنها كشيده شدند ، بدان اميد كه شايد اين دعاوى اعراب را از ايمان آوردن به رسالت او باز بدارد .\r\nدر بحث گذشته خود دربارهء معجزه ، نقل كرديم كه چگونه آنان در اين باره متحيّر بودند كه قرآن را شعر ، يا سحر و يا كهانت بنامند ، اما در همين زمان در وجدان خود بدين حقيقت اعتراف داشتند كه قرآن هيچكدام از اينها نيست ، و نيز يقين داشتند كه اين گفته‌ها چيزى جز كلام انسانى است كه با آن آشنا شده‌اند .\r\nآنان در آن حدّ از غفلت و ناآگاهى نيز نبودند كه تصوّر كنند باز شناختن قرآن از نظم شعر ، سجع كاهنان و زمزمهء سحر ، براى اعراب كارى ناممكن است ؛ بنابراين تنها اميد مشركان قريش آن بود كه بتوانند مانع شوند صداى قرآن به گوش حاجيانى برسد كه براى اداى حج به مكّه آمده بودند .\r\nآنان امر مردمان مكّه را عهده‌دار شدند ، بدين ترتيب كه در مسجد الحرام به نگهبانى پرداختند تا مانع تلاوت قرآن از سوى مسلمانان در حرم شوند ، مباد كه اثر آن به دل و ضمير مكّيان راه بيابد ؛ و همچنين بر تحت فشار قرار دادن مكّيانى كه مسلمان مىشدند اصرار ورزيدند .\r\nامّا دعوت همچنان به راه خود ادامه مىداد و هر روز مؤمنان تازه‌اى به دست مىآورد . . . و كلمات الهى همچنان جبروت بت پرستى را مىشكافت و تخت سلطنت آن را مىلرزاند و از همين حزب بت پرستى جنودى الهى و يارانى براى رسول او به خود جذب مىكرد . . .\r\nو در نتيجهء آن فشار و شكنجه ، مسلمانان استوارى بيشترى در عقيده ، و قهرمانيهاى فزونترى در تحمل آزارها از خود نشان مىدادند .\r\nو در گرداب اين خطر ، مشركان به اين نتيجه رسيدند كه رسول خدا را دروغگو بخوانند و وى را بدان متّهم كنند كه قرآن از بافته‌هاى خود اوست .\r\nنه از روى اين گمان كه واقعا او با آوردن قرآن افترا بسته است ، و نه بدان معنا كه كسى يا كسانى از آنان تصوّر مىكرد « كه همه بر آوردن همانندى براى قرآن توانايند » .\r\nبلكه بدان منظور كه سايهء ترديد بر رسالت او گسترند تا در نتيجه ، كسانى كه به بقاى\r\n\r\n","description":"","footnote":"","page_name":" 50 ","page_number":68},
  {"content":"\r\n\r\nاوضاع به ارث رسيده از گذشتگان و حفظ موازين و معيارهاى موجود از گذشته علاقه و بر آن اصرار داشتند ، كسانى كه بريدن از پدران و دست كشيدن از دين آنان برايشان دشوار بود ، و بالأخره كسانى كه از فروپاشى هستى قبيله ، يعنى همان چيزى بيم داشتند كه شرف سيادت دينى و موقعيّت سلطهء اقتصادى و ادبى بر جزيرة العرب به سبب آن به وجود آمده بود ، همه و همه ، از اين رسالت روى گردان شوند . قاضى عبد الجبّار مىگويد :\r\nعلاوه بر اين ، آنچه از اوضاع و احوال آنان برمىآيد از آن حكايت دارد كه آن طايفه دربارهء قرآن ترديدى نداشتند ؛ چه اين كه گرويدن برخى از آنها به قرآن بر فقدان چنين ترديدى دلالت مىكند . اين مسئله كه افراد غير معتقد به قرآن نيز آن را بزرگ مىداشتند و در عين حال به عقايدى ديگر گرويده بودند و همچنين ، اين كه آنها [ به جاى رويارويى با مبارزه جويى قرآن در عرصهء بلاغت و بيان 
  ] راههاى ديگرى از قبيل جنگ را در پيش گرفتند ، خود ، دلايلى ديگر بر حقيقتى است كه گفتيم . بنابر اين با چنين وصفى نمىتوان گفت آنان در قرآن ترديد داشته‌اند . « 1 »\r\nاين جدل در تمامى دوران مكّه ، از آغاز بعثت تا نزول آخرين سوره در اين شهر يعنى سوره مطففين ، با قدرت در جريان بود :\r\nمحمد يك انسان است و هيچكس انسان بودن او را انكار نمىكند ؛ پس چرا مشركان نگويند او قرآن را از پيش خود ساخته و آن يك تهمتى است كه از سوى او مطرح شده ، و چيزى بيش از گفته‌هاى يك انسان نيست ؟\r\nدر ميان اعراب كسانى بودند كه افسانه‌هاى پيشينيان را مىنوشتند ؛ پس چه اشكالى داشت كه مشركان مدعى شوند قرآن افسانه‌هاى پيشينيان است ؟\r\nدر ميان اعراب كسانى وجود داشتند كه كلماتى از كتب آسمانى نخستين بر گرفته بودند ؛ پس آيا چنانچه مشركان مدّعى مىشدند پيامبر از كلمات آن كتب برگرفته آنها هر صبح و شام بر او املا مىشود ، دست كم اين احتمال وجود نداشت كه مسئله بر كسانى كه قرآن را نشنيده بودند مشتبه بماند ؟\r\nقرآن كريم همهء اتّهامات ناسزايى را كه از سوى آنان مطرح شده بود ذكر مىكند و هيچكدام از آنها را كتمان نمىسازد ، و بلكه به نحوى با آنان جدل مىكند كه هر عاقلى و هر\r\n\r\n\r\n","description":"","footnote":"\r\n( 1 ) المغنى ، ج 16 ، ص 290 .\r\n","page_name":" 51 ","page_number":69},
  {"content":"\r\n\r\nصاحب بصيرتى مىتواند از اين طريق به حيله‌اى كه در ادّعاى آنان وجود داشت برسد ، در آيات ذيل چنين مىخوانيم : « 2 » قلم : « از هيچ فرومايه‌اى كه بسيار سوگند خورد پيروى مكن ، عيبجويى كه پيوسته سخن چينى كند ، باز دارنده از خير و متجاوز و گناهكار است و خشن ، و پس از آن ناشناخته نسب ، بدان سبب كه صاحب فرزند و ثروت است چون آيات ما بر او خوانده شود گويد :\r\nافسانه‌هاى پيشينيان است » ( 10 - 15 ) ؛ « پس مرا با آنان كه اين سخن را تكذيب مىكنند واگذار تا اندك اندك و چنان كه درنيابند آنان را در گمراهى فرو بريم و به آنان مهلت مىدهم كه مكر من مكرى استوار است .\r\nيا از آنان مزدى خواسته‌اى و بار چنين هزينه‌اى بر آنان سنگينى مىكند يا غيب نزد آنان است و آنهايند كه مىنويسند ؟ » ( 45 - 47 ) .\r\nمدّثر : « مرا واگذار با آن كه تنهايش آفريدم ، به او ثروتى بسيار دادم و پسرانى همه نزد او حاضر و نيز كارهاى او را به بهترين وجه برايش مهيّا ساختم و سپس طمع آن دارد كه بيفزايم ، نه ، چنين نخواهد شد . او در برابر آيات ما ستيزه مىكرد و او را به مشقّتى خواهم افكند او انديشيد و طرحى افكند ، مرگ بر او كه چگونه طرحى افكند . او نگريست سپس روى ترش كرد و چهره درهم كشيد و سپس پشت كرده و تكبر ورزيد و گفت : اين جز سحرى كه از ديگران فرا گرفته و نقل مىشود نيست . اين جز گفتار آدميان هيچ نيست . او را به زودى در آتش سقر در خواهم افكند » ( 11 - 26 ) .\r\nفرقان : « گفتند اين افسانه‌هاى پيشينيان است كه صبح و شام بر او املا مىشود و او مىنويسد بگو اين را همان كسى نازل كرد كه راز آسمانها و زمين را مىداند و آمرزنده و مهربان است . گفتند : چرا اين پيامبر غذا مىخورد و در كوچه و بازار راه مىرود چرا بر او فرشته‌اى نازل نشده است تا همراه با او مردم را هشدار دهد . يا چرا گنجى برايش افكنده نشود يا براى او باغى نباشد كه از آن بخورد و ستمگران گفتند جز در پى مردى كه سحر شده است نمىرويد . ببين چگونه در مورد تو مثل آوردند و راه را گم كردند و ديگر هيچ راهى را نمىيابند . بزرگوار است آن كه اگر بخواهد براى تو بهتر از اين نيز قرار دهد ؛ باغهايى كه از زير آنها نهرها جارى است و نيز [ اگر بخواهد 
  ] برايت قصرهايى پديد آورد . اما آنان آن لحظه [ قيامت 
  ] را دروغ شمرده‌اند و ما نيز براى آن كه اين لحظه را دروغ بشمارد آتشى افروخته آماده كرده‌ايم ( 4 - 11 ) ؛ و همچنين اسراء / 78 و 96 .\r\n\r\n\r\n","description":"","footnote":"\r\n( 2 ) آيات قرآن در اينجا بر حسب ترتيب مشهورى كه براى نزول ذكر گرديده مرتب شده است .\r\n","page_name":" 52 ","page_number":70},
  {"content":"\r\n\r\nانعام : « حتى اگر به تو نوشته‌اى بر روى كاغذ نازل مىكرديم و آن را به دستان خود لمس مىكردند باز هم كسانى كه كافر شده‌اند مىگفتند : اين جز سحرى آشكار نيست . گفتند :\r\nچرا فرشته‌اى بر او نازل نشده است . اگر ما فرشته‌اى مىفرستاديم كار تمام مىشد و آنان مهلتى داده نمىشدند . و اگر آن پيامبر را از فرشتگان نيز اختيار مىكرديم ، بر او همان جامه‌اى كه مردم مىپوشند مىپوشانديم » ( 7 ، 9 ) .\r\n« كسانى از آنان هستند كه به تو گوش مىدهند . اما ما بر دلهاى آنان پرده‌اى افكنده‌ايم كه آن را درك نكنند و در گوشهايشان نيز سنگينى . و اگر هر آيه‌اى ببينند بدان ايمان نياورند تا آنجا كه چون براى جدل نزد تو آيند كسانى كه كافرند گويند : اين جز افسانه‌هاى پيشينيان نيست . آنان از آن نهى مىكنند و خود نيز از آن دورى مىگزينند و جز خويش را هلاك نمىسازند ، در حالى كه اين را درك نمىكنند » ( 25 ، 26 ) .\r\nسبأ : « چون آيات روشن ما بر آنان خوانده شود ، گويند : اين نيست مگر مردى كه مىخواهد شما را از آنچه پدرانتان مىپرستيدند باز دارد و گويند : اين جز دروغى كه بر خدا بسته مىشود نيست و كسانى كه كافر شده‌اند چون آيات حق بر آنان نازل شد گفتند : اين جز سحرى روشن هيچ نيست . ما پيش از اين بدين مردم كتابى نداده‌ايم كه بخوانند و پيش از تو هيچ هشدار دهنده‌اى نيز به سوى آنان نفرستاده‌ايم . كسانى كه پيش از اين مردم بودند نيز تكذيب كردند ، در حالى كه به يك دهم آنچه به آنان داده بوديم نرسيده و با اين حال رسولان مرا تكذيب كردند . اما آن عقوبت چه سخت بود . بگو تنها شما را به يك چيز پند مىدهم ، اين كه دو دو يا يك يك براى خدا برخيزيد و سپس انديشه كنيد كه اين مبعوث در ميان شما ، ديوانه نيست . او تنها هشدار دهنده‌اى براى شماست قبل از آن كه عذابى سخت در رسد . بگو هر مزدى كه از شما خواسته‌ام از آن شما باد . تنها مزد من بر خداست و او بر هر چيز گواه است » ( 43 - 47 ) .\r\nانبياء : « براى مردم روز حسابشان نزديك شد ، اما همچنان در غفلت و رويگردانند .\r\nهيچ اندرزى نو از جانب پروردگارشان بدانان نمىرسد مگر آن كه آن را مىشنوند ، در حالى كه همچنان به بازى خود سرگرمند و دلهايشان مشغول است و كسانى كه ستم كردند پنهانى با يكديگر در گوشى كردند كه آيا جز انسانى همانند شماست ؟ آيا در حالى كه خود مىبينيد به استقبال سحر مىرويد ؟ گفت : پروردگار من هر سخنى را كه در آسمان و زمين است مىداند و او شنوا و آگاه است . اما گفتند : اينها خوابهايى آشفته است ، بلكه آنها را به خدا بسته ، بلكه او شاعر است . پس اگر راست مىگويد براى ما معجزه‌اى بياورد چنان كه براى پيشينيان فرستاده\r\n\r\n","description":"","footnote":"","page_name":" 53 ","page_number":71},
  {"content":"\r\n\r\nشده بود . پيش از آنان مردم قريه‌اى را كه هلاك كرديم ايمان نياورده بودند . پس آيا آنان ايمان نمىآورند ؟ ما پيش از تو نفرستاديم مگر افرادى از انسانها كه به آنان وحى مىكرديم . پس اگر نمىدانيد از اهل ذكر پرسش كنيد . آنان را پيكرهايى كه غذا نخورند قرار نداديم و جاودانه نيز نبودند . اما پس از آن هر وعده‌اى كه داده بوديم راست آورديم و آنان و هر كه را خواستيم نجات داديم و گناهكاران را هلاك ساختيم . ما برايتان كتابى نازل كرديم كه در آن نامى و آوازه‌اى از شماست . پس آيا تعقّل نمىكنيد ؟ » ( 1 - 10 ) .\r\nحاقّه : « نياز نيست سوگند ياد كنم به آنچه مىبينيد و آنچه نمىبينيد كه اين گفتهء رسولى بزرگوار است و نه سخن يك شاعر ، چه اندك ايمان مىآوريد ؛ و نه گفتهء يك كاهن ، چه اندك پند مىگيريد ، بلكه اين تنزيلى از جانب پروردگار جهانيان است » ( 38 - 43 ) .\r\nو ما مىدانيم كه در ميان شما تكذيب كنندگانى نيز هستند و اين [ كتاب 
  ] حسرتى بر كافران است . و همين ، حقّ يقين است . پس به نام پروردگار بزرگ خويش تسبيح گوى » ( 49 - 52 ) .\r\nعنكبوت : « و پيش از اين هيچ كتابى نمىخواندى و به دست خويش نيز نوشته‌اى نمىنوشتى ؛ چه ، در اين صورت بىعقيدگان ترديد مىآوردند . بلكه اين آياتى روشن است ، در دلهاى آنان كه به ايشان كتاب داده شده ، و آيات ما را جز ستمگران انكار نمىكنند . گفتند : چرا از جانب پروردگارش معجزاتى بر او نازل نشده است . بگو آيات و معجزات نزد خداوند است و من تنها هشدار دهنده‌اى محض هستم . آيا همين آنان را بسنده نكرد كه ما بر تو كتابى نازل كرده‌ايم كه بر آنان تلاوت مىشود ؟ براستى كه در اين كتاب رحمتى و پندى براى طايفه‌اى است كه ايمان دارند . بگو : بس است كه خداوند ميان من و شما گواه باشد كه او آنچه را در آسمانها و زمين است مىداند . و كسانى كه به باطل ايمان آوردند و به خدا كافر شدند آنهايند كه زيانكارند » ( 48 - 52 ) .\r\nمطفّفين : « در آن روز واى بر تكذيب كنندگان ، كسانى كه روز جزا را دروغ شمردند ، در حالى كه جز هر متجاوز گناهكار آن را دروغ نمىشمرد ، آن كه چون آيات ما بر او تلاوت شود گويد : افسانه‌هاى پيشينيان است . نه ، چنين نيست ، بلكه دلهاى آنان زنگار گرفته است » ( 10 - 14 ) .\r\nدر ادامهء اين جدل ناسالم و چانه زنى زشت ، اين پندار باطل به اذهان آنها خطور كرد كه محمد بن عبد الله ، خود اعتراف دارد كه انسانى همانند ايشان است ، و علاوه بر اين ، او هيچكدام\r\n\r\n","description":"","footnote":"","page_name":" 54 ","page_number":72},
  {"content":"\r\n\r\nاز آيتهايى را كه آنان درخواست كرده‌اند نياورده است .\r\nقرآن از اواسط دوران مكّى - كه جدل پيرامون آنچه گفتيم شدّت يافت - در ردّ اين ادّعاهاى جدلى مشركان ، اعجاز خود را در برابر آنان به نمايش گذاشت و آنها را به هماوردى با آن فرا خواند ، تا بدين ترتيب ريشهء هر جدل و ترديدى در آن قطع شود ، و اين « تحدّى » [ مبارزه جويى قرآن در ميدان بلاغت 
  ] برهانى قاطع بر اعجاز آن ، و حجّتى كامل در برابر كسانى باشد كه مدّعى شده بودند محمد قرآن را از پيش خود ساخته و به خدا بسته و يا افسانه‌هاى پيشينيان است كه آنها را نوشته است .\r\nاوّلين آيات تحدّى و نمايش اعجاز كه در ردّ منكران نبوّت پيامبر ، بدان بهانه كه او انسانى همانند ساير انسانهاست ، نازل شد آيات مكّى سورهء اسراء بود ؛ و بدين سان اعجاز قرآن در كنار اعتراف به بشر بودن پيامبر - عليه الصلاة و السلام - يك تحدّى آشكار در برابر همه كسانى بود كه چيزى جز ناسپاسى و خود بزرگ بينى را نمىپذيرفتند : « بگو اگر جنّ و انس گرد هم آيند تا همانندى براى اين قرآن بياورند نتوانند همانندى برايش بياورند گرچه همه پشتيبان همديگر باشند . ما در اين قرآن براى مردم از هر مثلى آورديم و بيشتر مردم از چيزى جز ناسپاسى ابا كردند و گفتند : به تو ايمان نخواهيم آورد مگر زمانى كه از زمين براى ما چشمه‌اى بر جوشانى يا تو را باغى از خرما و انگور باشد و در ميان درختان آن نهرهايى جارى گردانى يا چنان كه خود مدّعى هستى آسمان را پاره پاره بر سر ما افكنى يا خدا و فرشتگان را پيش ما حاضر آورى ، يا تو را خانه‌اى از طلا باشد يا در آسمان بالا روى ، و البتّه به آسمان رفتنت را نيز باور نخواهيم داشت مگر زمانى كه بر ما كتابى نازل كنى كه خود آن را بخوانيم . بگو : پروردگارم منزّه است ، آيا من جز يك انسان كه فرستادهء خداست بوده‌ام ؟ هيچ چيز مانع مردم نمىشود كه چون هدايت بدانان رسيد ايمان آورند مگر اين كه گفتند : آيا خداوند يك انسان را به عنوان فرستادهء خويش برانگيخته است ؟ بگو : اگر در زمين فرشتگانى وجود داشتند كه به آرامى بر زمين راه مىرفتند بر آنان از آسمان فرشته‌اى به عنوان رسول مىفرستاديم . بگو بسنده است كه خداوند ميان من و شما گواه باشد كه او به بندگان خويش بس آگاه و بيناست » ( 88 - 96 ) .\r\nآرى ، او يك انسان و فرستادهء خداوند است و هيچ ترديدى در انسان بودن او و هماننديش با ساير مردم نيست ، و اينك اين قرآن ، معجزهء رسالت او ، همهء آنان ، انسان و پرى را به مبارزه دعوت مىكند تا همانندى براى آن بياورند . هر چند در اين كار پشتيبان يكديگر\r\n\r\n","description":"","footnote":"","page_name":" 55 ","page_number":73},
  {"content":"\r\n\r\nباشند . اينك اين مسئله اعجاز است كه در برابر آنان خود نمايى مىكند و آنان ، در مقابل ، طايفه‌اى كينه‌توز و سرسختند .\r\nسوره اسراء از سوره‌هاى مكّى ، و در ترتيب نزول - بنابر مشهور - پنجاهمين سورهء قرآن است و در آن تحدّى و مبارزه جويى نسبت به آوردن « همانندى براى اين قرآن » « 3 » صورت پذيرفته است .\r\nقرآن پس از تحدّى و مبارزه جويى فراگير ، در سورهء اسراء ، اعراب را در آيه‌اى از سورهء يونس كه پس از آيهء سورهء اسراء نازل شده است به ميدان اين مبارزه فرا مىخواند كه تنها همانند يك سوره از سوره‌هاى قرآن بياورند ، و در اين راه هر كه را جز خدا دارند و مىتوانند از كمكش بهره‌مند شوند به حمايت از خويش فرا خوانند : « مىگويند : آن را به دروغ بر خداوند بسته است . بگو اگر راست مىگوييد سوره‌اى همانند آن بياوريد و هر كه را مىتوانيد در برابر خداوند بخوانيد . اما آنان چيزى را تكذيب كردند كه به علم آن احاطه نيافته بودند و هنوز تفسيرش برايشان نيامده بود . كسانى كه قبل از آنان بودند نيز بدين گونه تكذيب كردند . پس بنگر كه فرجام ستمكاران چه بود » ( 38 ، 39 ) .\r\nنظريّهء مشهور دربارهء سورهء يونس آن است كه اين سوره ، به استثناى آيات 40 ، 94 ، 95 و 96 كه در مدينه نازل شده‌اند ، سوره‌اى مكّى است . آيه‌اى هم كه در اين سوره از تحدّى و مبارزه‌جويى قرآن حكايت مىكند سى و هشتمين آيه در رديف آيات مكّى است و در اين آيه ، به منظور پايان دادن به جدل مخالفان و تقويت دلالت قرآن بر اعجاز ، از مخالفان خواسته شده است در صورتى كه توان دارند تنها يك آيه همانند قرآن بياورند .\r\nامّا آنان كه مدّعى شده‌اند محمد قرآن را از پيش خود ساخته و به خدا بسته است چرا ده سورهء ساختگى همانند سوره‌هاى قرآنى كه - به زعم آنها - ساختهء انسانى همنوع آنهاست نمىآورند ؟ اين چيزى است كه آيات سورهء هود - كه بلافاصله پس از سورهء يونس نازل شده -\r\n\r\n\r\n","description":"","footnote":"\r\n( 3 ) استادمان امين الخولى بر اين عقيده است كه در اين آيه مقصود از قرآن همان مقدارى است كه تا آن زمان نازل شده ، و اين مقدار كمتر از نصف قرآن مىباشد . او مىگويد : « . . . البته اگر كه مقصود از آن ، هر چه نام قرآن بر آن اطلاق مىشود - يعنى قسمتى يا بخشى از قرآن - نباشد ؛ در حالى كه همين احتمال به عقيدهء ما احتمال گزيده‌تر است » .\r\nمن اين عبارت را به خط استاد امين الخولى در حاشيه‌اش بر كتاب الطراز يحيى بن حمزه علوى ( جلد سوم ، ص 371 ) كه در كتابخانهء شخصى او وجود دارد ديده‌ام .\r\n","page_name":" 56 ","page_number":74},
  {"content":"\r\n\r\nآنان را بدان فرا مىخواند : « يا اين كه مىگويند : آن را به خداوند بسته است . بگو اگر راست مىگوييد ده سوره‌اى ساختگى همانند آن بياوريد و در اين راه هر كه را در برابر خداوند مىتوانيد فرا خوانيد . اما اگر پاسخى به شما ندادند ، بدانيد كه اين كتاب به علم الهى نازل شده و خدايى جز او نيست . پس آيا تسليم مىشويد ؟ » ( 13 و 14 ) .\r\nبلكه ، اكنون كه زبان قرآن زبان آنهاست و بيان و بلاغت نيز در بند زبان آنان است ، چرا گفتارى همانند قرآن نمىآورند ؟ آن سان كه سورهء طور بدين مبارزه دعوتشان مىكند و مىگويد :\r\n« يا مىگويند شاعرى است كه در انتظار حوادث روزگار براى اوييم . بگو : انتظار كشيد كه من نيز از منتظرانم . يا اين كه رؤياهايشان آنان را به چنين چيزى فرمان مىدهد يا آنان مردمى سركشند . يا مىگويند : آن را خود ساخته و به خدا نسبت داده است . نه ، چنين نيست ، بلكه آنان ايمان ندارند . پس اگر راست مىگويند سخنى همانند آنچه در قرآن است بياورند » ( 30 - 34 ) .\r\nتمامى اين آيات مربوط به اعجاز قرآن و اثبات آن ، از سورهء اسراء كه پنجاهمين سوره در ترتيب نزول است تا آيات سورهء طور كه - بنابر نظريه مشهور در ترتيب نزول - هفتاد و ششمين سوره مىباشد ، قبل از هجرت نازل شده‌اند .\r\nامّا پس از هجرت و در همان آغاز دوران مدنى آيهء سوره بقره ، نخستين سورهء مدنى ، نازل شد و در آن اعراب را به اين مبارزه فرا خواند كه سوره‌اى همانند آن بياورند ؛ تا جدلى كه چندين سال به طول انجاميده به نقطه پايان برسد :\r\nاگر در آنچه بر بندهء خود نازل كرده‌ايم در ترديد هستيد سوره‌اى همانند آن بياوريد و همهء حاضرانتان را در برابر خداوند بخوانيد ، اگر كه راست مىگوييد . پس اگر چنين نكرديد - و هرگز نتوانيد كرد - از آتشى پروا كنيد كه هيزمش آدميان و سنگهاست و براى كافران مهيّا شده است » ( 23 ، 24 ) .\r\nبدين ترتيب مسئلهء نمايش اعجاز و اثبات اعجاز قرآن ، كتابى كه در دوران مكّى هشتاد و هفت سوره از آن نازل شده بود ، اين جدل را به نفع خويش پايان داد و اعراب را در رسيدن به اين هدف خسته و درمانده ساخت كه حتّى سوره‌اى از نوع سوره‌هاى قرآن بياورند .\r\nبنابر اين هيچ وجهى براى اين سخن برخى از متكلّمان نيست كه - چنانچه قاضى عبد الجبّار معتزلى از آنها نقل مىكند - گفته‌اند : پيامبر - صلّى اللّه عليه [ و آله 
  ] و سلّم - « تنها\r\n\r\n","description":"","footnote":"","page_name":" 57 ","page_number":75},
  {"content":"\r\n\r\nزمانى اعراب را به آوردن همانندى براى قرآن و به ميدان اين مبارزه فرا خواند كه دعوت او قدرت يافته ، خود بر اوضاع مسلّط شده و اصحابش فزونى يافته بودند ؛ در همين زمان آن حضرت به جنگ با آنان نيز پرداخت و در نتيجهء ترسى كه به سبب جنگ در دلهاى آنان به وجود آمده بود ، آنها را از آوردن همانندى براى قرآن بازداشت » . « 4 »\r\nقاضى عبد الجبّار به ردّ اين سخن برخى از متكلّمان پرداخته است . ما در اينجا نيازى به نقل پاسخ او نمىبينيم و ذكر اين حقيقت ما را از آن بىنياز كرده كه آيات تحدّى و مبارزه جويى قرآن - به استثناى آيهء بقره - در دوران قبل از هجرت نازل شده است ، هجرتى كه در طىّ آن ، پس از آن كه تحرّك مشركان مكّه عليه مسلمانان و تحت فشار قرار دادن مسلمين و آزار و اذيّت آنان از سوى مشركين به اوج خود رسيده بود و از سوى ديگر مسلمانان اجازهء جنگ نداشتند ، رسول خدا - صلّى اللّه عليه [ و آله 
  ] و سلّم به همراه اصحاب خود مكّه را به سوى مدينه ترك گفت .\r\nآيهء سورهء بقره آخرين آيهء مربوط به تحدّى و يا مبارزه جويى قرآن است كه در آغاز دوران مدينه نازل شده است ، يعنى قبل از آن كه رويارويى مسلّحانه ميان اسلام و دشمنان آن ، اعمّ از بت پرستان ، منافقان و يهوديان آغاز شود .\r\nبنابر اين ، مخاطبان آن تحدّى و مبارزه جويى چه كسانى هستند ؟\r\nاكنون زمان وفا كردن به وعده‌اى رسيده كه در بحث از معجزه وعده داديم و گفتيم در آينده اين مطلب را روشن خواهيم ساخت كه چگونه اعراب عصر بعثت از سويى اعجاز بودن قرآن را درك مىكردند و از سويى ديگر در مقابل نمايش اعجاز و در مقابل اين دعوت قرآن سر تسليم فرود نمىآوردند كه به صراحت از كسانى كه مدّعى بودند قرآن گفتار انسانى همانند آنهاست مىخواست براى اثبات ادّعاى خود ، چنانچه مىتوانند ، همانندى براى قرآن بياورند .\r\nپيش از اين گذشت كه درك اعجاز بودن قرآن براى همهء اعراب عصر بعثت ميسّر بود و تنها - چنانچه باقلانى توهّم كرده - سخنوران و اهل بلاغت نبودند كه به درك آن نايل مىآمدند .\r\nامّا در مورد مبارزه‌جويى بر سر اثبات اعجاز ، آنچه صريح آيات قرآن مىباشد اين است كه همهء انسانها و پريان به اين هماوردى خوانده شده‌اند كه چنانچه مىتوانند براى قرآن\r\n\r\n\r\n","description":"","footnote":"\r\n( 4 ) المغنى ، ج 16 ، ص 231 .\r\n","page_name":" 58 ","page_number":76},
  {"content":"\r\n\r\nهمانندى بياورند .\r\nامّا حقيقت اين خطاب متوجّه مشركان عربى است كه در اعجاز قرآن جدل مىكردند ، و اقتضاى مقام آن است كه كسانى به ميدان اين مبارزه - در صورتى كه توانش را داشته باشند - پاى مىگذارند كه بلند مرتبه‌ترين اعراب در بلاغت و تواناترين آنان بر بيان و سخنوريند ؛ چه ، طبيعت اين مسئله اقتضا مىكند از عامّهء مشركان عرب انتظار چنين رويارويى و مواجهه‌اى وجود نداشته باشد ، بلكه به طور طبيعى كسانى داوطلب اين امر مىشوند كه به گمان خود قدرت چنين كارى را دارند . اعراب بدين پديده خو گرفته بودند كه در اواخر دوران جاهليّت ، در زمان حجّ شاعرى بزرگ بر مىخاست ، شعرى مىسرود و همهء حاضران در مراسم حج را در برابر شعر خود و از آوردن همانندى براى آن به عجز و ناتوانى متّصف مىساخت و در آوردن همانندى براى شعر خويش آنان را به مبارزه مىطلبيد . به اين دليل ، چنين برداشت نمىشود كه قرآن كريم عامّهء مردم را به هماوردى طلبيده است ، بلكه روى اين تحدّى قرآن با كسانى است كه از شاعران بزرگ و مدّعى همتايى و هم شانه بودن با قرآن بوده‌اند . چنين شكلى از مبارزه جويى قرآنى نه با عرف اعراب در رويارويى با يكديگر بيگانه بود و نه با آداب و رسوم قهرمانان و پهلوانان عرب در مبارزه جوييهاى خود ناسازگار ؛ آنجا كه پهلوانى در ميان مردم برمىخاست و همهء مردم را به هماوردى خويش مىطلبيد و تنها كسانى كه همتا و همانند او بودند در پاسخ او قد مىافراشتند .\r\nموسى - عليه السلام - آيت خود را نزد فرعونيان آشكار ساخت و آنان را در برابر آن ناتوان خواند و به مبارزه طلبيد ؛ و در پاسخ او تنها ساحران چيره دست زمان برخاستند .\r\nبنابر اين طبيعت مسئلهء اعجاز چنين اقتضا مىكند كه مخاطب حقيقى تحدّى و مبارزه جويى قرآن تنها همان خداوندان سخن بوده‌اند كه گمان مىكرده‌اند مىتوانند همانندى براى قرآن بياورند ؛ هر چند ظاهر خطاب قرآنى در آيات تحدّى متوجّه همهء مردم است .\r\nآنچه در آيهء تحدّى در دو سورهء يونس و هود آمده بنوعى الهامگر اين حقيقت مىباشد كه مخاطب اصلى مبارزه جويى قرآن بليغترين سخنوران عرب بوده‌اند ، آنجا كه مىگويد : « اگر راست مىگوييد هر كه را در برابر خداوند توانيد فرا خوانيد » ؛ چه ، در اين آيه از اعراب مشرك خواسته شده است براى آوردن همانندى براى قرآن همه كسانى را به يارى طلبند كه همتاى قرآنشان مىدانند و گمان مىكنند بر اين امر قادرند .\r\nاين كه باقلانى متذكّر شده است اعراب در عرصهء بلاغت با يكديگر تفاوت مرتبه داشته‌اند ، بدين معنا كه گفتيم سخنى مقبول است ، نه آن كه وى خواسته است اين مسئله را با\r\n\r\n","description":"","footnote":"","page_name":" 59 ","page_number":77},
  {"content":"\r\n\r\nاين حقيقت ديگر در آميزد كه همهء اعراب اعجاز بودن قرآن را درك مىكرده‌اند .\r\nما در كنار باقلانى از كسانى اظهار شگفتى مىكنيم كه « گفته‌اند همه بر آوردن همانندى براى قرآن قادرند ، و آنچه آنان را از اين امر بازداشته فقدان آگاهى از صورت ترتيب دادن [ گفتارها 
  ] ، بوده است ، به گونه‌اى كه اگر آن صورت را مىدانستند بدين هدف مىرسيدند .\r\nشگفت‌تر از اين عقيدهء گروهى ديگر از آنان است كه مىگويند در اين باب ميان كلام بشر و كلام خداوند - تعالى - تفاوتى وجود ندارد ، و هم خدا و هم انسانها ، به يك نحو ، مىتوانند در اين زمينه اعجاز كنند » . « 5 »\r\nقرآن در كنار انسانها پريان را نيز به ميدان مبارزه فرا مىخواند .\r\nبرداشت ما از تحدّى و به مبارزه خواندن پريان همين حقيقت ثابت شده به تواتر در روايات تاريخى است كه شعر چنان اعراب را به شگفت وا مىداشت كه گمان مىكردند هر شاعر بزرگى يك « پرى » دارد و او از وى پشتيبانى مىكند و قصايد زيبا را به او الهام مىنمايد . « 6 » [ و قرآن به همين معنا آن پريان موهوم شاعران عرب را نيز در كنار شاعران و سخنوران به ميدان خوانده است 
  ] ، آنجا كه در سورهء اسراء مىگويد : « بگو اگر همه جن و انس گرد هم آيند تا همانندى براى اين قرآن بياورند نتوانند ، هر چند كه همه پشتيبان يكديگر باشند » امّا باقلانى از نمايش اعجاز قرآن در برابر پريان و به مبارزه خواندن آنان برداشت ديگرى دارد . او مىگويد :\r\nساختار و نظم قرآن از چنان مرتبه‌اى در بلاغت برخوردار است كه هم از عادت پريان در گفتار خود و هم از عادت انسان در كلام خويش بيرون مىباشد و به همين دليل نيز پريان از آوردن همانندى براى قرآن ناتوانند ، چنان كه ما ناتوانيم ؛ و به اين رتبه نمىرسند ، چنان كه ما نمىرسيم ، خداوند فرموده است :\r\n« بگو اگر همهء جنّ و انس گرد هم آيند تا همانندى براى اين قرآن بياورند نتوانند همانندى برايش بياورند هر چند كه همه پشتيبان يكديگر باشند » .\r\nاگر گفته شود : اين تنها يك ادّعاست كه از سوى شما مطرح مىشود و ما راهى براى رسيدن به ناتوانى پريان از آوردن همانندى براى قرآن ، و آگاهى يافتن از اين ناتوانى نداريم و ممكن است در عين حال كه ما از آوردن همانندى براى قرآن\r\n\r\n\r\n","description":"","footnote":"\r\n( 5 ) باقلانى ، اعجاز القرآن ، ص 44 .\r\n( 6 ) ابن بسطام ، الذخيره ، چاپ دانشگاه قاهره ، جلد اول ، رسالة التوابع و الزوابع از ابن شهيد .\r\n","page_name":" 60 ","page_number":78},
  {"content":"\r\n\r\nناتوانيم آنان چنين تواناييى داشته باشند ، آن سان كه برخى اوقات آنان بر انجام امورى « لطيف » و اسبابى پيچيده و « دقيق » قدرت دارند كه ما - به علّت لطيف بودن اين امور - قدرتى بر انجام آنها و راهى براى رسيدن به آنها نداريم ؛ و چون چنين احتمالى وجود دارد راهى براى آگاهى يافتن از آنچه شما مدّعى آن هستيد نيست .\r\nدر پاسخ خواهيم گفت : [ اولا 
  ] اين امكان وجود دارد از طريق خبر دادن خداوند از اين امر آگاهى يابيم ، و [ ثانيا 
  ] مىتوان گفت : كلام قرآن از عادت آن گفتار جنّيان كه عرب بدان اعتقاد داشت ، از شعرى كه از پريان روايت مىكرد و از كلامى كه از ايشان نقل مىنمود بيرون بود . ما در گفتار و اشعارى كه از جنّيان نقل كرده‌اند . تأمّل كرديم و ديديم كه از حدّ فصاحت معمول در ميان انسانها بالاتر نيست ، و بلكه از آن پايينتر نيز هست . اين ممتنع نيست كه در دوران پيامبران - صلوات الله عليهم - مردم سخنان جن را مىشنيده و با آنان گفتگو داشته‌اند ، و آن دوران دورانى است كه در آن وقوع پديده‌هاى خارق العاده ممتنع نبوده است .\r\nعلاوه بر اين ، طايفهء شاعران هنوز نيز عقيده دارند كه با غولها گفتگو مىكنند و داراى اشعارى از زبان آنها هستند كه در ديوانهايشان ثبت و تدوين شده است . . . . « 7 »\r\nباقلانى در ادامه گزيده‌هايى از گفتار غولان و يا اوصاف آنها در اشعار تأبّط شرّا ، شمير بن حارث ضبى ، عبيد بن ايّوب و ذو الرّمه آورده است .\r\nدر اين ميان قاضى عبد الجبّار سخن كسانى را رد كرده است كه مىگويند اين كه قرآن انسانها و پريان را به هماوردى خويش خوانده اقتضا مىكند تنها در صورتى به اعجاز بودن قرآن علم يابيم كه بدانيم پريان نيز از آوردن همانندى براى قرآن ناتوان مانده‌اند . وى در ابطال اين نظريّه مىگويد :\r\nپيش از اين روشن ساختيم كه در خلاف عادت بودن قرآن ، مقصود از عادت عادتى است كه براى ما شناخته شده باشد ، نه عادتى كه ما از آن آگاهى نداشته باشيم . بنابر اين ، در شرايطى كه پريان به مشاهده در نيايند و از احوال آنان به طريقى غير از مشاهده نيز اطّلاع حاصل نشود ، و به همين دليل از نظر عقلى راهى براى شناخت آنها نداريم ، در شناخت معجزه بودن قرآن همين مقدار بسنده خواهد كرد كه بدانيم [ شيوهء گفتارى 
  ] اين كتاب از عادت كسانى كه عادتشان براى ما شناخته شده مىباشد بيرون است . سپس زمانى كه بدين طريق به صحّت نبوّت پيامبر - صلّى اللّه عليه [ و آله 
  ] - پى ببريم ، و آن حضرت ما را از پريان و احوال آنان\r\n\r\n\r\n","description":"","footnote":"\r\n( 7 ) اعجاز القرآن ، ص 57 ، 58 .\r\n","page_name":" 61 ","page_number":79},
  {"content":"\r\n\r\nآگاه سازد و خبر دهد كه آنان نيز از اين نظر كه از آوردن همانندى براى قرآن عاجزند همانند انسانها مىباشند ، درخواهيم يافت كه وضعيّت آنان در اين مسئله همان وضعيّت اعراب است ، و علّت [ لزوم تحصيل اين آگاهى كه پريان هم بمانند انسانها از آوردن همانند قرآن ناتوانند 
  ] نيز آن است كه شناخت اعجاز قرآن متوقف بر حصول اين آگاهى است .\r\nتوضيح آن كه اگر آن حضرت ما را از وجود جن و از حال آنان خبر نمىداد اصلا به ايمان آنها آگاهى نداشتيم ، امّا در عين حال اين خبر ندادن و همچنين فقدان اين آگاهى در علم به اين كه قرآن معجزه است هيچ خللى پديد نمىآورد ؛ و اگر روايتى كه به ما رسيده وجود نمىداشت ، نمىگفتيم رويارويى با قرآن براى اين گروه ناممكن بوده است ، اما باز هم اين مسئله در معجزه بودن قرآن خللى ايجاد نمىكرد و به منزلهء آن بود كه گفته شود آيت نبوّت آن بوده كه پيامبر بتواند كوههاى استوار را از جاى بكند و درياهاى پهناور را پر كند . در چنين موردى اگر اين كار براى انسانها ناممكن باشد همين در دلالت بر نبوّت بسنده خواهد كرد ، هر چند از ناممكن بودن آن براى پريان يا فرشتگان نيز اطلاعى نداشته باشيم . « 8 »\r\nبرداشتى كه ما از نمايش اعجاز قرآن در برابر پريان داريم - بدين معنا كه شاعران هر كدام تابعانى از جن داشتند و اين تابعان آنها را يارى مىدادند و اشعارى را به ايشان الهام مىكردند [ و قرآن شاعران را به همراه تابعان جنّ خويش به هماوردى طلبيده است - ما را از اين بىنياز مىسازد كه در چنين جدلى نامأنوس و تحيّر انگيز وارد شويم و يا به منظور اثبات آن كه قرآن از حدّ فصاحت جنّيان فراتر است به عقايد عرب دربارهء جن و ماجراهاى شاعران اين قوم با غولان متوسل گرديم .\r\nشگفت شگفتيها آن است كه باقلانى اشعارى از تأبّط شرّا ، ذو الرّمه و ديگران مىآورد تا در اين اشعار به داورى در اين امر بپردازد كه گفتار پريان و غولان در چه سطحى از فصاحت قرار داشته است ! اين در حالى است كه آنچه شاعران عرب از ماجراهاى خود با غولان و از گفتار آنها نقل كرده‌اند ، بىترديد ، گفته‌هايى از خود شاعران است .\r\nالبتّه ما وارد اين بحث نمىشويم كه حقيقت ماجراها چيست و آيا شاعران در اين گونه اشعار مشاهدهء چيزى را نقل و وصف مىكنند كه در انديشهء آنان تجسّم يافته و تصوّرات ذهنى آنها بوده ، يا آن كه اين گونه اشعار تنها تجربه‌هايى شعرى از ماجراهايى خيالى است ؛ امّا\r\n\r\n\r\n","description":"","footnote":"\r\n( 8 ) المغنى ، ج 16 ، ص 279 .\r\n","page_name":" 62 ","page_number":80},
  {"content":"\r\n\r\nمىگوييم شاعر زمانى كه چيزى از زبان جن نقل مىكند و از زبان غولان سخن مىگويد ، در واقع از زبان آنها سخن خود را نقل مىكند و از آنچه در درون خويش دارد تعبير مىنمايد .\r\nمرزبانى در قرن چهارم هجرى مجموعه‌اى از اشعار جن را در كتابى به همين نام گرد آورده است ، و ابو العلاء در رسالة الغفران آن را مورد اشاره قرار داده است ، آنجا كه با « خيتعورابوهدرش جنّى كه از طايفه بنى شيصبان ، يكى از طوايف جنّيان است » ديدار مىكند .\r\nشخصيّت ابو هدرش از شخصيّتهايى نمايشى است كه تخيّل ابو العلاء او را پديد آورده و به زبان او دو قصيدهء بلند سروده كه از ماجراهايش حكايت مىكند . اين دو قصيده آكنده از الفاظ ناآشناست و در آنها هيچ كلمه يا هيچ گفتگوهايى ، از گفتگويى كه ميان ابو العلاء و ابو هدرش صورت گرفته وجود ندارد كه بتوان آن را حقيقتا گفتار پريان دانست ، بلكه اين متون همه و همه ، در انديشه ، ساختار و الفاظ موجود در آن ، متعلّق به ابو العلاء مىباشد .\r\nدر رسالة ابن شهيد نيز نه توابع سخن گفته‌اند و نه زوابع « 9 » ، بلكه اين تنها ابن شهيد است كه از زبان آنها به نظم و نثر سخن مىگويد .\r\nآنچه بيش از هر دليل ديگر برداشت ما را در مورد تحدّى قرآن خطاب به پريان تقويت مىكند . ذكر اين مطلب است كه قرآن كريم خود نيز سخنانى را از زبان جنّيان نقل كرده است ؛ پس آيا بايد آنچه را در قرآن بدين گونه نقل شده از بيان اعجازى قرآن بيرون و حقيقتا كلام پريان دانست ؟\r\nو آيا واقعا هدهد و مورچه با عين همان كلماتى سخن گفته‌اند كه در سورهء نمل [ از زبان آنها 
  ] مىخوانيم ؟\r\nهمچنين قرآن كريم ماجراهاى فراوانى از ماجراهاى گذشتگان ، و گفتگوهايى از زبان آنها براى ما نقل مىكند ، همانند گفتگوى اصحاب كهف با يكديگر ، گفتگوى نوح با پسرش ، گفتگوى موسى با فرعون و ساحران ، گفتگوى همسر عزيز با زنان شهر ، گفتگوى عزيز با سران قوم خود ، گفتگوى ابراهيم با فرشتگان و . . .\r\nامّا اين در حالى است كه هيچكدام از اين گفتگوها [ كه از زبان ديگران است 
  ] نمىتواند از بيان اعجازى قرآن بيرون و كلام آن گذشتگان باشد تا در نتيجه بر اساس آنها به داورى در اين مسئله بپردازيم كه آن گذشتگان در سخن گفتن به زبان عربى ! از چه مقدار فصاحت و توانايى برخوردار بوده‌اند .\r\n\r\n\r\n","description":"","footnote":"\r\n( 9 ) مقصود از توابع جنيانى است كه آنان را همراه شاعران مىدانستند و مىگفتند اين جنّيان به شاعران الهام مىكنند . مقصود از زوابع نيز گردبادهاست . . . . - م .\r\n","page_name":" 63 ","page_number":81},
  {"content":"\r\n\r\nدر اينجا ، در بحث از مسئله تحدّى و هماورد طلبى قرآن و نمايش اعجاز آن ، با پرسش ديگرى روبرو مىشويم كه به دليل ابهام موجود در آن از دقّت فراوانى برخوردار است ، و آن اين كه آيا مخاطبان هماورد طلبى قرآن تنها اعراب عصر بعثت بودند ، يا آن كه اين تحدّى تا ابد وجود دارد و با زمان امتداد مىيابد ؟\r\nگروهى از نويسندگان دربارهء اعجاز اين عقيده را اختيار كرده‌اند كه « تنها همان مردمان نخستين عصر ظهور اسلام مخاطب اين مبارزه جويى بوده‌اند » و گروهى ديگر بر اين باور شده‌اند كه « قرآن همه مردم را ، در همهء عصرها و همهء نسلها مخاطب تحدّى قرار مىدهد » . « 10 »\r\nبرخى نيز نتوانسته‌اند ميان اين دو نظريّه موضع درستى را اتخاذ كنند ، و دچار آشفتگى نظريّه شده ، گاه عقيدهء نخست را برگزيده‌اند و گاه نيز آگاهانه يا ناخودآگاه به سمت عقيدهء دوم كشيده شده‌اند .\r\nبه عقيدهء من با تفاوت گذاشتن ميان دو مسئله اعجاز بودن قرآن و تحدّى و مبارزه جويى آن اختلاف موجود در اين باره نيز از ميان مىرود :\r\nاعجاز در هر عصرى بپاست و اختصاص به مردمى كه در يك دوران يا زمان خاص زندگى مىكنند ندارد . اين حقيقتى است كه ما آن را از كلام امام طبرى استنباط مىكنيم ، آنجا كه دربارهء آيت تأييد خداوندى نسبت به پيامبر مصطفى ، يعنى از معجزه‌اى سخن مىگويد كه « در همهء ايّام باقى ، در گذر روزگاران و دورانها ثابت ، و به رغم گذشت ماهها و سالها جاويد و پاينده است » . « 11 »\r\nبنابر اين در اينجا سخن از اعجاز است نه از تحدّى و مبارزه جويى قرآن ، و نه آن گونه كه يكى از نويسندگان اين عبارت طبرى را نقل و از آن چنين برداشت مىكند و نتيجه مىگيرد كه « اعجاز قرآن در همهء عصرها وجود دارد و در همهء زمانها ، مردم مخاطب تحدّى و مبارزه جويى آنند » « 12 » .\r\nبدين سان ، اگر اعراب عصر بعثت نبوى تنها مخاطبان تحدّى بوده‌اند بدان سبب است كه آنها صاحبان اين زبان يعنى زبان عربى بوده و اسرار بيان و بلاغت آن را درك مىكرده‌اند .\r\n\r\n\r\n","description":"","footnote":"\r\n( 10 ) دربارهء اين اختلاف نظر رجوع كنيد به باقلانى ، اعجاز القرآن ، ص 10 و پس از آن .\r\n( 11 ) تفسير طبرى ، « مقدّمه » ، ج 1 ، ص 3 .\r\n( 12 ) سيّد صقر ، در حاشيهء اعجاز القرآن باقلانى ، ص 11 .\r\n","page_name":" 64 ","page_number":82},
  {"content":"\r\n\r\nبنابر اين در تحدّى قرآن آنچه معيار است ناتوانى سخنوران عرب عصر بعثت در آوردن همانندى براى قرآن است ، بىآن كه از اين مسئله چنين استنباط شود كه دلالت اعجاز آن بر صحّت نبوّت ، خاصّ يك عصر معيّن و نه ساير اعصار ، و خاصّ اعراب و نه غير عرب مىباشد .\r\nدر واقع ، در آميختن اين مسئله كه ثبوت ناتوانى مشركان عرب از آوردن سوره‌اى همانند سوره‌هاى قرآن مبارزهء بلاغت را به نفع قرآن پايان داد ، با اين مسئله كه معجزه براى هميشه باقى است و به وسيلهء آن حجّت بر همه مردم در طول روزگاران تمام مىشود ، سبب آن شده كه در اين امر شبهات فراوانى پديد آيد و جدلى طولانى در آن صورت گيرد .\r\nقاضى عبد الجبّار معتزلى سخن كسانى را نقل كرده كه مىپرسند غير اعراب ، يعنى كسانى كه اساسا با فصاحت عربى آشنايى نداشته‌اند چگونه به برترى كلام فصيح بر غير فصيح پى مىبرند ؛ و اگر نمىتوانسته‌اند به اين امر پى برند چگونه مىتوان گفت قرآن براى آنها نيز حجت الهى و آيت خداوند است .\r\nوى آنگاه به اين پرسش چنين پاسخ داده كه غير اعراب نيز از طريق پى بردن به ناتوانى اعراب از رويارويى با آن در شرايطى كه انگيزه‌هاى فراوانى براى اين كار داشته‌اند ، اجمالا به شناخت اعجاز قرآن مىرسند .\r\nقاضى عبد الجبّار به اطالهء سخن دربارهء موضع غير اعرابى پرداخته كه حتّى با ميزان معمولى فصاحت نيز آشنايى ندارند تا چه رسد به اين كه كلام فراتر از اين حد را بشناسد . وى اظهارات اساتيد خود را در اين مسئله ذكر كرده ، مىگويد :\r\nاين كه برخى مىگويند در شرايطى كه در ميان غير اعراب نه آوردن همانند قرآن و نه امتناع چنين چيزى براى آنان تصوّر نمىشود و بنابر اين توانايى يا ناتوانيشان در اين امر چيزى را ثابت نمىكند ، چگونه مىتوان آنها را مخاطب تحدّى دانست و در برابر آنان به قرآن احتجاج كرد - اين گفته - سخنى دور از حقيقت است ؛ زيرا ما نمىگوييم خداوند غير اعراب را نيز به مبارزه با قرآن در عرصه بيان و بلاغت فرا خوانده بلكه مىگوييم او تنها كسانى را كه اهل اين كارند به هماوردى خوانده ، و آنگاه ناتوانى آنان را در اين امر دليلى بر نبوّت او براى همگان و دليلى بر اين قرار داده كه قرآن از حدّ عادت عرب در فصاحت و بلاغت بيرون است . . . بنابر اين آنان مىدانند ناتوانى اهل اين زبان از رويارويى ، خود دليل صحّت نبوّت است ، و به همين سبب اگر معرفت اين امر براى آنان ميسّر گردد آنان نيز ، در اين مسئله كه حجّت بر ايشان تمام شده ، همان وضعيّت اعراب را خواهند داشت ، و اگر چنين\r\n\r\n","description":"","footnote":"","page_name":" 65 ","page_number":83},
  {"content":"\r\n\r\nشناختى مىداشتند و اهل فصاحت مىبودند ، براى آنان نيز رويارويى با قرآن در اين ميدان ناممكن بود . « 13 »\r\nباقلانى در اين مسئله موضعى غير منسجم در پيش گرفته است . او از سويى نادرستى عقيدهء كسانى را مورد حمله‌اى سخت قرار مىدهد كه مدّعى شده‌اند تنها مخاطبان تحدّى قرآن مردمان همان نخستين عصر ظهور اسلام بوده‌اند ، و « گفته‌اند : آنچه مبناى اثبات معجزه بودن قرآن مىباشد اين است كه اعراب عصر بعثت به آوردن همانندى براى قرآن و هماوردى با آن در عرصهء بلاغت فرا خوانده شده ، ولى پس از اين دعوت به مبارزه ، در پاسخگويى بدان ناتوان مانده‌اند . بنابر اين وقتى كسى در اين حقيقت بنگرد و از نقل متواترى كه از اين مسئله [ ناتوانى عرب در رويارويى 
  ] حكايت دارد آگاهى يابد ، لزوما برايش علم به اين حقيقت حاصل خواهد شد كه آنان از آوردن همانند عاجز بوده‌اند » .\r\nاما اندكى نمىگذرد كه خود مىگويد :\r\nاين آيت - يعنى معجزهء قرآن - علمى است كه بر همگان لازم است آن را بپذيرند و سر تسليم در برابرش فرود آورند . اين در حالى است كه پيش از اين دانستيم كه مردم در درك اين حقيقت و رسيدن به اين علم ، يا به عبارت ديگر به وجه دلالت آن ، با يكديگر تفاوت دارند ؛ زيرا غير عرب تنها از طريق آگاهى يافتن از ناتوانى عرب در اين مسئله به اين معرفت مىرسند كه قرآن معجزه است . غير عرب در معرفت اين امر به واسطه‌هايى نياز دارند كه افرادى كه خود اهل فصاحتند بدان نيازمند نيستند . اما زمانى كه همين غير عرب از ناتوانى اهل فصاحت در اين مسئله آگاهى مىيابد ، به منزلهء آنان ، مخاطب اين آيت و حجت قرار مىگيرد . به همين نحو ، كسانى هم كه اهل فصاحتند ، ولى در سطحى متوسّط قرار دارند ، به آن اندازه به درك مسئله اعجاز نايل نمىآيند كه صاحبان قدرت و توانايى و چيره دستان اين صناعت بدان نايل مىشوند . به همين دليل نيز ، شايد اين متوسّطها از اين نظر در رديف غير عرب قرار گيرند كه تنها در صورت آگاهى يافتن از ناتوانى خداوندگاران اين هنر حجّت بر آنان تمام مىشود . . .\r\nبنابر اين در اين مسئله آنان كه مرجع و معيارند مجموعهء فصيحانند ، نه تك تك افراد . . . . « 14 »\r\n\r\n\r\n","description":"","footnote":"\r\n( 13 ) المغنى ، ج 16 ، ص 295 ، 297 .\r\n( 14 ) اعجاز القرآن ، ص 35 ، 43 .\r\n","page_name":" 66 ","page_number":84},
  {"content":"\r\n\r\nباقلانى در اين موضع خود از كسانى دور نيست كه معتقدند تحدّى و مبارزه جويى قرآن تنها خطاب به مردم نخستين عصر ظهور اسلام است ، يعنى همان عقيده‌اى كه او خود در جاهاى ديگر آن را شديدا محكوم كرده است ؛ وى در جايى دربارهء مردم آن نخستين دوران مىگويد :\r\nوقتى بدانيم مردم آن دوران - يعنى دوران پيامبر - صلّى اللّه عليه [ و آله 
  ] و سلّم - از آوردن همانندى براى قرآن ناتوان بوده‌اند ، ديگر مردمى كه در دوره‌هاى بعد آمده‌اند از آنان ناتوانتر خواهند بود ؛ زيرا فصاحت آنان و فنونى كه در سخن به كار مىگرفتند بدان حدّ است كه مردمان دوره‌هاى بعد نمىتوانند چيزى بر آن بيفزايند ، و وضعيّت آنان در اين مسئله از آن بهتر است كه كسى ديگر بتواند به آنان نزديك يا با ايشان برابر شود ، تا چه رسد كه بر آنان پيشى گيرد .\r\nامّا ديرى نمىپايد كه بلافاصله در عبارت بعد ، اين را كه تنها اعراب عصر بعثت مخاطب تحدّى قرآن بوده‌اند ناديده مىگيرد و مىگويد اين تحدّى ، به يك نحو ، هم آنان و هم ديگران را مورد خطاب قرار داده است .\r\nوى مىگويد :\r\nما به همان نحو كه از ناتوانى مردم نخستين عصر [ در آوردن همانند 
  ] آگاهى مىيابيم از ناتوانى مردم ديگر عصرها نيز آگاه مىشويم ؛ زيرا راه رسيدن به چنين آگاهيى در هر دو مورد يكى است ؛ چرا كه همه به يك نحو مخاطب تحدّى و مبارزه جويى قرار گرفته‌اند ، و از ديگر سوى روح به مخالفت و مبارزه برخاستن در همهء طبايع به يك نحو موجود است و تكليف نيز به يك شيوه و بىآن كه تفاوتى در كار باشد متوجّه همگان است .\r\nمن از آن بيم دارم كه با نقل اين عبارتها از گفتار باقلانى ، كه به گمانم موضع او در دو مسئله « اعجاز » و « تحدّى » را روشن مىسازد ، به او ستم روا داشته باشم ، امّا حقيقت آن است كه در هر جا به محض اين كه در عبارتى از عبارتهاى او كه نقلش مىكنم نظريّه‌اى به دستم مىآيد ، در عبارت پس از آن نظريّه‌اى ديگر ، جز آنچه از عبارت قبلى استنباط كرده‌ام ، مىبينم .\r\nبه گمان من تنها علّت تحيّر او در اظهار يك موضع روشن و قاطع در اين خصوص آن است كه وى دو مسئله را از يكديگر جدا نكرده است : مسئله اعجاز به عنوان يك مسئله پاينده و ابدى كه همه مردم را در اعصار متفاوت و در گذر زمان [ به ايمان آوردن 
  ] ملزم مىسازد ؛ و مسئله تحدّى و مبارزه جويى قرآنى كه تنها در برابر مشركان عصر بعثت مطرح بوده و ناتوانى آنان از رويارويى - آن هم در حالى كه خداوندگاران بيان و بلاغت و پشتيبانان موهوم جنّ\r\n\r\n","description":"","footnote":"","page_name":" 67 ","page_number":85},
  {"content":"\r\n\r\nآنان در ميان آنها وجود داشته‌اند - براى هميشه به اين مسئله [ به نفع قرآن 
  ] پايان داده است .\r\nدر اين ميان عبد القاهر جرجانى موضع روشنتر و مسلك واضحترى در بيان اين حقيقت دارد كه به چه دليل تحدّى قرآن تنها خطاب به اعراب عصر بعثت بوده است . البته مقصود وى آن نيست كه اعجاز بودن قرآن تنها نزد آنان پذيرفته بوده ، بلكه مقصود وى آن است كه ثبوت ناتوانى آنان از آوردن همانند قرآن ، دليلى قاطع است بر اين كه ديگران نيز از چنين چيزى ناتوان خواهند بود . از همين جاست كه اين ناتوانى به مسئله مبارزه جويى قرآن پايان داده ، اما مسئله اعجاز همچنان باقى مانده و تا جهان بماند خواهد ماند .\r\nاو در مقدمهء رسالهء الشّافيه مىگويد :\r\nروشن است كه سخن گفتن در اين مسئله سخن گفتن در چيزى است كه تفاوت و كمى و زيادى بدان راه مىيابد ، اين تفاوت و كمى و زيادى داراى كرانه‌هايى است كه بسيار از همديگر دورند ، و نيز داراى مراتبى است كه برخى بر برخى ديگر برترى دارند . علم به اين حقيقت علمى خاصّ اهل خود است و اصل و الگو در اين امر اعرابند - در زبانشان - و ديگران پيرو آنان هستند و در مرتبه به ايشان نرسند و روا نيست ادّعا شود كسى از خطيبان و سخنوران متأخّر از زمان پيامبر - صلّى اللّه عليه [ و آله 
  ] و سلّم - يعنى همان زمانى كه در آن وحى نازل شده و در آن تحدّى و مبارزه جويى قرآنى صورت پذيرفته است ، توانسته است بر آنچه آن نخستينها داشته‌اند بيفزايد يا در علم بلاغت و احوال آن كمالى پديد آورد كه آنان پديد نياورده بودند . . . .\r\nاين خالد بن صفوان است كه مىگويد : چگونه با آنان چانه زنيم در حالى كه از آنان تقليد مىكنيم و چگونه بر ايشان پيشى جوييم در حالى كه بر همان بنيادى كه آنان استوار ساخته‌اند تكيه مىزنيم ؟ . . .\r\nحقيقت اين مسئله واضحتر از آن است كه بر كسى پنهان بماند يا كسى آن را انكار كند ، مگر اين كه جاهل يا معاند باشد . اكنون كه ثابت شده آنان اصل و الگويند ، بر ماست در آنچه احوال و اقوالشان از آن حكايت مىكند بنگريم ، آنگاه كه قرآن بر آنان تلاوت شد ، مخاطب تحدّى قرآن قرار گرفتند و گوشهايشان از اين خواسته قرآن كه اگر مىتوانند برايش همانندى بياورند و از سرزنش بدين سبب كه از چنين چيزى ناتوانند پر شد و اين حكم مسلّم گشت كه آنان توان اين كار ندارند و از عهدهء آن بر نمىآيند . « 15 »\r\n\r\n\r\n","description":"","footnote":"\r\n( 15 ) ثلاث رسائل فى اعجاز القرآن ، ص 117 .\r\n","page_name":" 68 ","page_number":86},
  {"content":"\r\n\r\nترديدى نيست كه ناتوانى سخنوران نخستين عصر - در حالى كه اهل فصاحت در ميان آنان بوده‌اند - از رويارويى با قرآن در ميدان بيان و بلاغت ، خود دليلى قاطع در مسئلهء تحدّى است كه به همه چيز پايان مىدهد .\r\nبنابر اين وقتى ما مىگوييم مسئله تحدّى در همان عصر پايان يافت ، به هيچ وجه نمىتوان اين گفته را بدين مفهوم دانست كه مىگوييم ، اعجاز قرآن هم تنها به مردم اين عصر - و نه ديگر عصرها - اختصاص داشته است ، بلكه معنايش آن است كه كسانى كه اصل و الگوى زبان عربى هستند همان كسانيند كه قاعدتا مىبايست مخاطب تحدّى باشند ؛ چرا كه آنها بيش از هر كس ديگرى اسرار زبان خود را كه قرآن بدان نازل شده مىدانسته‌اند .\r\nبدين ترتيب اختصاص خطاب تحدّى به آنان از اين ناشى شده كه اختصاصا آنها اهل زبان قرآنند ، و بنابر اين عجز آنان از آوردن سوره‌اى همانند قرآن ، به اين تحدّى پايان داده ، ولى - چنان كه امام طبرى در مقدّمهء تفسير خود مىگويد : معجزه « در همهء أيّام باقى ، در گذر روزگاران و دورانها ثابت ، و به رغم گذشت ماهها و سالها جاويد و پاينده است » . « 16 »\r\n\r\n\r\n","description":"","footnote":"\r\n( 16 ) تفسير طبرى ، ج 1 ، ص 3 .\r\n","page_name":" 69 ","page_number":87},
  {"content":"\r\n . \r\n","description":"","footnote":"","page_name":" 70 ","page_number":88},
  {"content":"\r\n\r\n\r\n3 وجوه اعجاز و بيان قرآنى\r\nعلماى مسلمان سلف آراء و نظريه‌هاى مختلفى در بيان اعجاز قرآن ابراز داشته و در بحث وجوه اعجاز اقوال مختلفى برگزيده‌اند . اما اعجاز بيانى قرآن هرگز مورد نزاع و جدل قرار نگرفته و تنها چيزى كه در ميان فرقه‌هاى مختلف اسلامى مورد نزاع واقع شده آن است كه آيا مىبايست بلاغت قرآن را تنها وجه اعجاز داشت يا در كنار آن وجوه ديگرى نيز وجود دارد .\r\n\r\n","description":"","footnote":"","page_name":" 71 ","page_number":89},
  {"content":"\r\n . \r\n","description":"","footnote":"","page_name":" 72 ","page_number":90},
  {"content":"\r\n\r\nبا ناتوانى مشركان عصر بعثت از آوردن همانندى براى اين قرآن « مسئله تحدى » قرآن پايان يافت تا براى هميشه « مسئله اعجاز » در برابر همهء نسلهاى پى در پى بشرى مطرح باشد و اين سؤال را پيش روى آنان قرار دهد :\r\nچرا زمانى كه قرآن اعراب را به هماوردى فرا خواند و از آنان خواست هر كه را در برابر خدا دارند به كمك طلبند و از پشتيبانى پريان نيز بهره جويند ، از آوردن همانندى براى قرآن ناتوان ماندند ؟ « 1 » قرآن به زبان آنان نازل شده بود و در آن زمان اين زبان در اوج اصالت و صفا و پاكى قرار داشت و نه شائبهء عجمه بدان در آميخته و نه با ديگر زبانها آميزش يافته بود .\r\nبنابر اين چگونه شاعران توانمند عرب و سخنوران عرب و خداوندگاران بيان و بلاغت از اين ناتوان ماندند كه حتى سوره‌اى بمانند سوره‌هاى كوتاه قرآن بياورند ؛ همان كسانى كه قريش آنان را براى جنگ عليه رسول و رسالت آماده كرده بود و همان كسانى كه با سلاح سخن وارد جنگ عليه اسلام شده و ذوق و قريحهء خويش را در هجو پيامبر با قصايدى بلند « 2 » به تلاشى سخت انداخته بودند ، اما همدست شدن برآوردن يك سوره همانند قرآن مىتوانست آنان را از اين همه تلاش بىنياز سازد ؟\r\nآرى ، تنها يك سوره مىتوانست آنان را از دامن زدن به هجوم ستمبار و سفيهانه و\r\n\r\n\r\n","description":"","footnote":"\r\n( 1 ) شايسته نديديم به تأمّل در ياوه گوييهاى امثال مسيلمه كذّاب بپردازيم كه پس از عصر بعثت مدعى نبوت شدند ؛ چه ، اين گونه ياوه‌ها بىمقدارتر از آن است كه بر ترازويى نهاده شود و يا در رديف آنچه در مسئلهء بزرگ تحدّى و نمايش اعجاز مطرح مىشود جاى گيرد ،\r\n( 2 ) مىتوانيد مجموعه‌اى از اين گونه قصيده‌ها را در السّيره النبويه از ابن هشام و تاريخ طبرى بيابيد .\r\n","page_name":" 73 ","page_number":91},
  {"content":"\r\n\r\nافسار گسيخته‌اى كه مسلمانان را بدان وسيله در فشار قرار داده بودند معاف بدارد و شرّ جنگى را از سر آنان كوتاه كند كه از سالها پيش شعله‌هاى آن را برافروخته بودند و همين جنگ پاره‌هاى جگر آنان را طعمهء خود ساخته و سرهاى قلدران آنان را به باد داده بود .\r\nاگر چنين چيزى در توان و تحت قدرت آنان مىبود رنج چنان امورى سخت را بر دوش نمىگرفتند و به استقبال چنان حوادث تلخ و هلاكتبار نمىرفتند و هرگز مركب رهوار و راه استوار سخن را رها نمىكردند كه بر سنگلاخ سخت عمل راه پيمايند . اين چيزى است كه هيچ عاقلى آن را انجام نمىدهد و هيچ خردمندى آن را بر نمىگزيند . اين در حالى است كه از ديگر سوى خاندان او ، قريش ، به درست انديشى و خردمندى فراوان متّصف و از سخنوران درهم كوبنده و شاعران اهل ابداع برخوردار بودند و خداوند نيز در كتاب خويش آنان را به وصف چانه‌زنى و سرسختى خوانده است ، آنجا كه مىفرمايد : « اين مثل را تنها از سر چانه زنى و جدل برايت آوردند ، بلكه آنان طايفه‌اى ستيزه جويند » ( زخرف / 58 ) و نيز مىفرمايد : « . . . تا بدين وسيله مردمى سرسخت را هشدار دهى » ( مريم / 97 ) .\r\nاز ديگر سوى به علم ضرورى مىدانيم كه اگر انسانى عاقل چنان تشنه شود كه از تشنگى بيم جان كند و در عين حال نزد خود آبى مناسب نوشيدن نيز داشته باشد و در عين حال از آن آب نياشامد تا بميرد ، در مورد او چنين حكم خواهد شد كه قاعدتا از نوشيدن آب ناتوان بوده و قدرت چنين كارى نداشته است . اين حقيقتى است روشن كه درك آن بر هيچ عاقلى دشوار نمىماند » « 3 » . قاضى عبد الجبّار معتزلى اين نكته را مورد تأييد و تقويت قرار مىدهد و آنگاه چنين مىافزايد :\r\nاگر گفته شود : اميّة بن خلف جمحى گفته است : اگر مىخواستيم همانند آن مىآورديم ، در پاسخ گفته خواهد شد ادّعاى يك كار و امكان آن هرگز مانع اين نمىشود كه بتوان بر ناشدنى بودن آن - بدين معنا كه به رغم وجود انگيزه‌ها و زمينه‌هاى لازم واقع نمىشود - استدلال كرد ؛ گواه آن كه هر فردى از ما مدّعى انجام چيزى شود كه خود به ناممكن بودن آن علم دارد .\r\nاگر خصم بگويد : چگونه با روشن بودن دروغ اين ادّعا طرح آن ممكن است ، پاسخ داده خواهد شد كه براى يك نفر يا براى يك جمع اندك ، هيچ ممتنع نيست\r\n\r\n\r\n","description":"","footnote":"\r\n( 3 ) خطابى ، بيان اعجاز القرآن ، ص 22 از ثلاث رسائل في الاعجاز . مقايسه كنيد با آنچه در البيان و التبيين جاحظ ، ( چاپ التجارية ، 1932 م ، ج 1 ، ص 21 ) آمده است . آنچه در اينجا آمده تقريبا عين همان چيزى است كه در النكت رمّانى ( ص 11 ) آمده ؛ آنچه در اعجاز القرآن باقلانى ( ص 27 ) آمده نيز با اين اظهارات تفاوتى ندارد ، و همين مطالب با توضيح و تبيين بيشتر جزئيات در الشافيه جرجانى در ضمن ثلاث رسائل فى الاعجاز آمده است .\r\n","page_name":" 74 ","page_number":92},
  {"content":"\r\n\r\nكه به خاطر برخى اهداف و از سر دروغ و بهتان و به عنوان ادّعايى بىاساس مدّعى چيزى شود كه خلاف آن براى همگان معلوم است . . . .\r\nعلاوه بر اين ، چنين نيست كه در همه جا اين احتمال را - كه خصم گفته است - در مورد جمعى اندك روا بدانيم كه برخوردارى از رويارويى [ با قرآن 
  ] يا پنهان نگه داشتن اين خوددارى با يكديگر تبانى كنند و همدست شوند ؛ زيرا در شرايطى كه رقابت شديد وجود دارد ، طبع انسان به تحرّك در مىآيد ، غيرت در درون انسان برانگيخته مىشود ، رياست و پيشوايى و اوضاع و احوالى كه بدان خوگرفته شده در معرض تهديد قرار مىگيرد و در شرايطى كه انسان به تحمّل ذلّت تهديد مىشود - در بسيارى از اين شرايط - حتى براى يك نفر هم روا نيست زبان از سخنى فرو بندد كه مىتواند بدان وسيله ننگ و عار و ذلّت را از خود دور سازد ، تا چه رسد به اين كه در مورد يك جمع ، خواه اندك و خواه فراوان ، چنين چيزى روا شمرده شود .\r\nچنين چيزى حتّى براى يك نفر عاقل ، در صورتى كه اهل معرفت باشد ، روا نيست تا چه رسد به اين كه براى يك جمع روا باشد .\r\nچگونه مىتواند فردى در ميان آنان ادّعاى نبوّت كند و آنان را بدين ملزم سازد كه به فرمان او درآيند ، و آنگاه آنها از راه حلّ روشنى كه هيچ شبهه‌اى در آن نيست روى بگردانند ؟ آيا در چنين صورتى حكايت آنان جز حكايت همان كسى خواهد بود كه به رغم تشنگى شديد و به رغم فراهم بودن آب و فقدان موانع از نوشيدن آن خوددارى ورزيده است ؟ اگر چنين باشد بايد آنان را از رديف عاقلان بيرون خواند . « 4 »\r\nمسئلهء اعجاز از ديرباز خود را به عنوان يك حقيقت مسلم در برابر علماى سلف مسلمان - به رغم همه اختلاف آراء و تعدد اقوالى كه در « وجوه اعجاز » داشته‌اند - مطرح ساخته است .\r\nصرف نظر از اين كه هر يك از اين عالمان در وجوه اعجاز گفته‌اند ، آنچه هيچ ترديدى در آن نيست اين حقيقت است كه هرگز « اعجاز بلاغى قرآن » مورد نزاع و جدل قرار نگرفته و تنها چيزى كه در ميان فرقه‌هاى مختلف اسلامى مورد نزاع واقع شده آن است كه آيا مىبايست بلاغت قرآن را تنها وجه اعجاز دانست يا در كنار آن وجوه اعجاز ديگرى نيز\r\n\r\n\r\n","description":"","footnote":"\r\n( 4 ) المغنى ، ج 16 ، ص 273 .\r\n","page_name":" 75 ","page_number":93},
  {"content":"\r\n\r\nوجود دارد . در جار و جنجال و جدل كلامى فرقه‌ها شبههء اختلافى در مورد اعجاز بيانى به نظر مىرسد و البته اين شبهه مآلا براى هر كس كه در ديدگاههاى پيروان فرق در خلال جدلى كه مطرح كرده‌اند به دقّت نظر بپردازد ، بر طرف مىگردد .\r\nگروهى در بحث وجوه اعجاز [ اين كه چگونه قرآن اعجاز شده 
  ] نظريه « صرفه » را مطرح ساخته و از آن چنين اراده كرده‌اند كه « خداوند اراده‌ها را از توجه يافتن به رويارويى با قرآن در اين عرصه بازداشته و منصرف كرده است » .\r\nانتساب اين نظريّه به عموم معتزله شايع است ، و در اين باره گفتار تعدادى از پيشوايان متقدّم اين مذهب - از جمله ابو اسحاق نظام ، هشام فوطى و عباد بن سليمان - را نيز نقل كرده‌اند . وجه استدلال آنان بر صرفه نيز اين است كه وقتى از نظر عقلى رويارويى با قرآن [ از طريق آوردن همانندى براى آن 
  ] محال نباشد ، اما در عين حال سخنوران عرب - تا چه رسد به كسانى كه در مراتب پايينتر قرار دارند - از رويارويى با آن ناتوان شوند و نرسيده به چنين مقصدى در راه مانند ، همين آيتى و برهانى بر اعجاز است ؛ « زيرا در اينجا آنچه مانع شده امرى خارج از مسير عادت است و به همين سبب در رديف ساير معجزات قرار مىگيرد » .\r\nشايد معتزله در اين نظريّه از اين ديدگاه كه قرآن يك معجزه است به آن ننگريسته ، بلكه از اين ديدگاه بدان نگريسته‌اند كه [ صرف نظر از اعجاز بودن يا اعجاز نبودن 
  ] آيتى و دليلى بر صحّت نبوّت است و بنابر اين صرف نظر از خود معجزه ، ناتوانى بشر از آوردن همانندى براى آن براى آيت و برهان بودن آن بسنده خواهد كرد . به عبارت ديگر ، مطلب از اين قبيل است كه آنان به عنوان يك فرض مىگويند :\r\nاگر خداوند در دوران ظهور پيامبران پيامبرى مبعوث مىكرد و معجزه و آيت او را تنها همين قرار مىداد كه در هنگام نشستن در حضور مردم دست يا پاى خود را به سمتى حركت دهد ؛ و آنگاه از او پرسيده مىشد آيت تو چيست ، و او نيز پاسخ مىداد آيت من اين است كه دست يا پاى خود را به سمتى حركت دهم و براى هيچكدام از شما چنين كارى ممكن نيست و اگر - در شرايطى كه مردمان مخاطب او از سلامتى بدنى برخوردار بودند و آفتى در اعضايشان نبود - آن شخص دست يا پاى خود را حركت مىداد و چون مردم تصميم مىگرفتند همين كار را انجام دهند ، اما از آن ناتوان مىماندند - در چنين فرضى - همين رخداد يك آيت حاكى از صدق آن مدّعى مىبود . بنابر اين در معجزه بودن يك معجزه كوچكى يا بزرگى\r\n\r\n","description":"","footnote":"","page_name":" 76 ","page_number":94},
  {"content":"\r\n\r\nآنچه پيامبر آن را به عنوان معجزه آورده ، و يا چشمگير بودن ظاهر آن مطرح نيست ، بلكه آنچه معيار صحّت آن مىباشد همين است كه امرى بيرون از عادت و بر خلاف آن باشد . بدين ترتيب هر چيزى كه از اين وصف برخوردار باشد ، آيتى حاكى از صدق همان كس خواهد بود كه آن را آورده است .\r\nبه نظر مىرسد اين نحوه از استدلال بر ثبوت نبوّت - بدين كه خداوند اراده‌ها را از رويارويى با قرآن برگردانده - اين شبهه را پديد آورده است كه نزد كسانى كه از اين زاويه به مسئله نگريسته‌اند اعجاز بلاغى قرآن معتبر نبوده است . بزرگان معتزله خود به اين نكته توجه كرده و به همين دليل [ در كنار عقيده به صرفه 
  ] براى اثبات اين كه چگونه قرآن از نظر فصاحت و نظم خود يك اعجاز است تلاش نموده و به استدلال بر اين مطلب پرداخته‌اند .\r\nجاحظ كه از شاگردان نظام است كتاب خود نظم القرآن را در استدلال بر اعجاز نظم قرآنى تأليف كرد و در آن با عقيدهء كسانى به مخالفت برخاست كه بدون اهتمام به اين حقيقت كه بلاغت اعجازى قرآن از حدّ بلاغتى كه بشر با آن آشنايى داشته فراتر است تنها به همان « صرفه » به عنوان وجه اعجاز قرآن بسنده كرده‌اند . « 5 »\r\nآنچه من از كلام قاضى عبد الجبّار - كه از بزرگان معتزله است - برداشت كرده‌ام اين است كه از ديدگاه او نخستين معيار در اعجاز قرآن معجزه بودن آن از نظر فصاحت بوده و عقيده به صرفه تنها يك دليل الزام كننده مىباشد كه از سوى معتقدان به آن اقامه شده است . او در مبحث « بيان صحّت تحدّى به كلام فصيح » مىگويد :\r\nاگر كسى بگويد : چرا نگفته‌ايد تحدّى به قرآن مىتواند به واسطهء امرى تكميل گردد كه به فقدان يا وجود انگيزه و مانع بر مىگردد و به عبارت ديگر ، قرآن مردم را بدين مبارزه فرا خوانده كه همانندى براى قرآن بياورند ، اما به سبب حصول مانعى در آنان و يا به سبب پديد آمدن بازدارنده‌هاى دل و يا زبان ، چنين چيزى بر آنان ممتنع شده است ؟ . . . بنابر اين اگر چنين احتمالى كه ما گفتيم ممكن باشد از كجا مىتوانيد بگوييد قرآن از حدّ عادى فصاحت بيرون است ؟\r\n« در پاسخ گفته خواهد شد : آنچه شما گفته‌ايد حتى بنابر اين فرض كه صحيح باشد همان چيزى را تأييد خواهد كرد كه ما دربارهء تحدّى و مبارزه جويى قرآن\r\n\r\n\r\n","description":"","footnote":"\r\n( 5 ) كتاب نظم القرآن جاحظ به ما نرسيده و تنها در حجج النبوّة بدان اشاره‌هايى صورت گرفته است . همچنين مىتوانيد مراجعه كنيد به گفتار جاحظ در البيان و التبيين ( ج 1 ، ص 383 ) دربارهء اعجاز نظم قرآن و اين كه چگونه ساختار قرآنى با ساختار انواع ديگر كلام اعمّ از شعر و نثر متفاوت است .\r\n","page_name":" 77 ","page_number":95},
  {"content":"\r\n\r\nگفته‌ايم ؛ زيرا آنچه گفته‌ايد بدان اشعار دارد كه تنها وجه اعجاز قرآن همان وجهى كه ما ادّعا كرده‌ايم - يعنى بيرون بودن قرآن از حدّ فصاحت - نيست ، بلكه وجوه ديگرى نيز مىتواند براى آن وجود داشته باشد ؛ و به عبارت ديگر ، طرح چنين سؤالى تنها از سوى كسانى شايسته است كه به اعجاز بودن آن اعتراف و تنها در وجه اعجاز آن اختلاف دارند .\r\nبنابر اين هدف ما در اين باب ردّ مخالفانى است كه مىگويند هيچ وجهى براى تحدّى و اعجاز بودن قرآن وجود ندارد [ و بنابر اين قرآن اعجاز نيست 
  ] .\r\nبا وجود اين اكنون به روشن ساختن نادرستى اشكالى مىپردازيم كه آن را مطرح كرده‌ايد : مىدانيم منع از كلام تنها به واسطهء امورى ممكن مىگردد كه با سخن گفتن تنافى و ناسازگارى دارد . . . و منع تنها به واسطهء چيزى واقع مىشود كه به محلّ و آلت گفتار مربوط است ، و آن چيزى نيست جز آنچه قدرت را از بين مىبرد و با آن ضدّيت دارد يا حال آلت گفتار و عضوى را كه گفتار از آن صادر مىشود تغيير مىدهد . اين در حالى است كه اگر چنين مانعى وجود داشته باشد اصل سخن گفتن را ناممكن مىسازد ، با آن كه مىدانيم اعرابى كه در زمان پيامبر - صلّى اللّه عليه [ و آله 
  ] و سلّم - مىزيسته‌اند ، اهل فصاحت بوده‌اند و سخن گفتن براى آنان ناممكن نبوده است . بنابر اين نمىتوان گفت تنها براى آنان منع از سخن گفتن وجود داشته و تنها آن حضرت - عليه السلام - با منعى مواجه نبوده است .\r\nاگر باز هم بگويد : بدان علّت سخن گفتن براى آنان ناممكن شد كه خداوند علومى را كه صدور يك كلام فصيح بر آن توقف دارد از آنان سلب كرده ، و در نتيجه امتناع كلام از فقدان علم ناشى شده بود .\r\nدر پاسخ گفته خواهد شد : آنچه مىگوييد از يكى از اين دو وجه بيرون نيست :\r\nيا مىگوييد اين مقدار از علم از قبل براى آنان حاصل بوده و بنابر عادت آن را دارا بوده‌اند ، امّا زمانى كه قرآن نازل شد اين علم از آنان سلب شده است ؛ و يا مىگوييد اين منع از گذشته هم وجود داشته و پديده‌اى تازه نبوده و هرگز ، نه آنان و نه پيشينيانشان از اين علم برخوردار بوده‌اند .\r\nاگر مقصودتان همان فرض نخست باشد لازم مىآيد بگوييد قرآن در حدى از فصاحت قرار دارد كه قبل از نزول ، اعراب آن را به طور عادى داشته‌اند و تنها پس از نزول از داشتن چنين فصاحتى محروم شده‌اند . اگر چنين بگوييد ، ديگر معجزهء پيامبر قرآن نخواهد بود ؛ چرا كه در چنين فرضى قرآن از نظر فصاحت در سطح گفتار عادى عرب قرار دارد و قبل از نزول آن اعراب مىتوانسته‌اند در فصاحت\r\n\r\n","description":"","footnote":"","page_name":" 78 ","page_number":96},
  {"content":"\r\n\r\nبراى آن همانندى بياورند ؛ بلكه در اين فرض آنچه معجزه است همان منعى خواهد بود كه براى آنان واقع شده است ؛ و بنابر اين لازم مىآيد آنچه تحدّى و مبارزه‌جويى بدان صورت پذيرفته همان منع باشد ، نه قرآن . در چنين فرضى حتى اگر خداوند قرآن را هم نازل نمىكرد و هرگز چنين معجزه‌اى ظهور نمىكرد ، بلكه خداوند آيت نبوّت پيامبر را آن قرار مىداد كه هر گفتارى حتّى آنچه به صورت عادى داشته‌اند بر آنان ممتنع گردد ، اين خود يك وجه اعجاز ديگر بود . امّا اين چيزى است كه به علم ضرورى بطلان آن را مىدانيم ، زيرا پيامبر - عليه السلام - مردم را با قرآن مخاطب تحدّى خويش ساخت ، و آنها را به هماوردى آن طلبيد و همين را اصلىترين آيت نبوّت قرار داد .\r\nعلاوه بر اين اگر چنان فرضى كه شما مىگوييد صحّت هم داشته باشد اين خللى در صحّت نبوّت او پديد نخواهد آورد و به منزلهء آن خواهد بود كه آن حضرت - صلّى اللّه عليه [ و آله 
  ] و سلّم - بگويد : آيت نبوّت من آن است كه چون تصميم مىگيرم به سمتى حركت كنم ، اين عمل بنابر عادت برايم ميسّر مىگردد ، اما چون شما تصميم حركت كردن و رفتن بگيريد اين كار بر شما ممتنع مىشود . . .\r\nدر چنين مثالى اگر واقعيّت نيز همان باشد كه پيامبر ادّعا مىكند ، همين خود دليلى بر نبوّت او خواهد بود ؛ چرا كه امتناع راه رفتن براى مردم - كه يك پديدهء عادى در زندگى آنان بوده - امرى خلاف معمول و نقض كنندهء عادت است .\r\nامّا اگر مقصودتان فرض دوّمى باشد كه گفتيم - يعنى آن كه اين منع از گذشته هم وجود داشته و چيز تازه‌اى نيست - اين همان دليلى خواهد بود كه ما نيز بدان استناد مىكنيم ؛ زيرا مىدانيم قرآن از چنان مرتبه‌اى و الا در فصاحت برخوردار است كه براى آوردن كلامى همانند آن به مقدارى از علم نياز است كه ، بنابر جريان عادت ، خداوند آن را در اختيار انسانها قرار نمىدهد . . .\r\nامّا اين ادّعاى پرسنده كه براى آن حضرت - صلّى اللّه عليه [ و آله 
  ] و سلّم - انگيزه‌ها و اسباب لازم فراهم بوده و چيزى به نام قرآن آورده ، امّا براى آوردن همانند آن از اعراب سلب انگيزه شده است و به همين دليل همانندى برايش نياورده‌اند ، بنابر اين وجه اعجاز و تحدّى همان سلب انگيزه از آنان براى آوردن يك همانند بوده است ، ادعايى دور از حقيقت است ؛ زيرا ما به علم ضرورى مىدانيم كه آنان انگيزه‌هاى فراوانى براى ابطال دعوت و رسالت پيامبر و خلل وارد آوردن در آيت نبوّت او داشته‌اند ، تا آنجا كه مىتوان گفت هيچ انگيزه‌اى تصوّر نمىشود كه نزد آنان فراهم نبوده باشد ؛ پس در چنين شرايطى چگونه مىتوان آن ادّعايى را كه مطرح مىكنيد پذيرفت ؟\r\n\r\n","description":"","footnote":"","page_name":" 79 ","page_number":97},
  {"content":"\r\n\r\nاگر بگوييد : هر چند آنان انگيزه‌هاى فراوانى داشته‌اند ، امّا خداوند با برخى از اسباب و انگيزه‌هاى ديگر آنان را از اين امر باز داشته است ، اين گفته مستلزم اثبات اسباب و انگيزه‌هايى خواهد بود كه شناخته نشده و به تعقّل در نمىآيند . اگر در پاسخ بگوييد : خداوند آنان را با مانعى از رويارويى باز داشته ، به همان سخنى باز خواهيد گشت كه پيش از اين نادرستيش را روشن ساختيم .\r\nمجموعهء آنچه گفتيم عقيده كسانى را ابطال مىكند كه در تبيين وجوه اعجاز قرآن به نظريّهء صرفه متوسّل شده‌اند زيرا وقتى اين نظريّه مورد تحليل قرار گيرد ناگزير مىبايست مقصود از آن يكى از همان فرضهايى باشد كه فساد و نادرستى آنها را روشن ساختيم ؛ و در اين باب آنچه معيار و ملاك است حقيقت و مقصود الفاظ است نه خود الفاظ و عبارات . « 6 »\r\nبنابر اين مشاهده مىكنيم كه قاضى عبد الجبّار معتزلى تا اين حد به ردّ كسانى كه در اعجاز قرآن به نظريّهء صرفه متوسّل شده‌اند مىپردازد و اين مطلب را بيان مىدارد كه اگر در اين نظريّه همان الفاظى را ملاك و معيار قرار دهيم كه از آنها بر مىآيد اگر از اعراب براى آوردن همانندى براى قرآن از نظر فصاحت سلب اراده نشده بود احتمالا بر انجام آن توانايى داشتند ، اين نظريّه چقدر نادرست خواهد بود .\r\nدر گفتار عبد الجبّار آنچه محور است ، اعجاز قرآن به فصاحت آن و مبارزه جويى آن در مقابل اعراب به آوردن يك همانند مىباشد . وى در جايى ديگر نيز در ردّ كسانى كه مىگويند : « پس بيان كنيد كه چگونه قرآن در چنان مرتبه‌اى از فصاحت است تا در نتيجه مدّعايتان تكميل شود » ، به بيان وجه « اختصاص مزيّتى و مرتبه‌اى از فصاحت به قرآن » مىپردازد « كه از حدّ عادت بشر فراتر است » . « 7 »\r\nوى ، آنجا كه به ارائه اختلاف آراء علما در وجوه اعجاز قرآن مىپردازد ، به اين مطلب تصريح مىكند كه فصاحت فراتر از حدّ عادت قرآن همان وجه اعجاز و معيار و ملاك تحدّى و مبارزه جويى با آن است . او مىگويد :\r\nعالمان در نحوهء دلالت قرآن [ بر صحّت نبوّت پيامبر 
  ] اختلاف كرده‌اند :\r\nبرخى از آنان اعجاز را از آن ناشى دانسته‌اند كه قرآن در فصاحت از مرتبه‌اى خاص خود برخوردار مىباشد كه از عادت بشر بيرون است - و همين نيز نظريّه‌اى\r\n\r\n\r\n","description":"","footnote":"\r\n( 6 ) المغنى ، ج 16 ، ص 217 و پس از آن .\r\n( 7 ) همان ، ص 311 و پس از آن .\r\n","page_name":" 80 ","page_number":98},
  {"content":"\r\n\r\nاست كه ما آن را برگزيده و به بيان آراء پيشوايان مذهب خود در اين باره پرداختيم ؛ برخى نيز گفته‌اند ، قرآن به واسطهء برخوردار بودن از نظم خاص خود كه با آنچه اعراب تجربه‌اش كرده بودند تفاوت آشكار داشت ، معجزه شده است ؛ برخى هم قرآن را از اين نظر اعجاز دانسته‌اند كه از اعراب براى آوردن همانند قرآن سلب اراده و انگيزه شده ، هر چند بر اين امر توانا بوده‌اند و اين كار در امكانشان بوده است ؛ و بالأخره برخى هم آن را از اين روى اعجاز دانسته‌اند كه داراى مضامين و محتوايى صحيح است كه از طريق استدلال مىتوان آنها را دريافت و با طريقهء عقل نيز هماهنگى دارد . « 8 »\r\nوى از اين نيز غافل نمانده كه نظريّهء صرفه را - بنابر برداشت شايع از آن - ابطال كند .\r\nاو مىگويد :\r\nاعراب زمانى كه ديدند دستهاى بزرگان از رسيدن به قرآن كوتاه است از رويارويى با آن در عرصه بلاغت و سخن روى برتافته ، راههاى سخت طاقت‌فرسا را در پيش گرفته‌اند ، در اين راه يعنى روى بر تافتن از مقابله با قرآن - در عرصه سخنورى - از آنان پيروى كردند ، زيرا مىدانستند از آن بزرگان بسيار ناتوانترند ، و به همين سبب نيز اعراب بر همين حال ماندند و براى قرآن همانند نياوردند ، نه به سبب « صرفه » اى كه پرسندهء ايراد گيرنده گمان كرده است .\r\nاگر چنان نبود كه مىدانستند قرآن در بالاترين مرتبهء فصاحت است و جمال لفظ را در كنار زيبايى معنا فراهم آورده تا آن حد كه شنوندگان را مبهوت خويش ساخته است ، اين امكان وجود داشت كه در مسئلهء پرداختن يا نپرداختن به رويارويى با قرآن در صحنهء گفتار با يكديگر دچار اختلاف شوند و ، در نتيجه برخى از اين كار خوددارى ورزند و برخى به انجامش برخيزند . . . اما از آنجا كه وضعيّت قرآن چنان است كه گفتيم و به خاطر روشن بودن اين امر ، از رويارويى در عرصهء بلاغت و سخنورى خوددارى ورزيدند .\r\nاگر اين وجه نيز براى اعجاز قرآن صحيح نبود عقيده به صرفه نيز [ به عنوان يكى از وجوه اعجاز 
  ] قوى قابل قبول بود ، از اين نظر كه عادت بشر بر اين قرار نگرفته كه چون رقابتى شديد در كار باشد ، اراده‌ها و تصميمهاى مختلفى مطرح\r\n\r\n\r\n","description":"","footnote":"\r\n( 8 ) همان ، ص 318 .\r\n","page_name":" 81 ","page_number":99},
  {"content":"\r\n\r\nگردد و زمان نيز به درازا بكشد ، از به كار بستن شيوهء مطلوبى سر باز زند كه انگيزه‌هاى فراوانى براى در پيش گرفتنش وجود دارد . بنابر چنين فرضى توسّل به نظريّهء صرفه مىتوانست صحيح باشد ، آن هم به اين معنا كه از اعراب براى رويارويى و مقابلهء هر چند غير مؤثر سلب اراده و انگيزه شده بود ، و نه البته رويارويى مؤثر ؛ زيرا مىدانيم رويارويى مؤثر به همان دلايلى كه گفتيم اصلا نمىتوانسته است صورت پذيرد [ ، خواه تصميمى بر آن باشد و خواه تصميمى نباشد 
  ] . اما چنين تفسيرى نيز دور از حقيقت است ، زيرا هرگاه روا دانسته شود كه علّت روى گردان شدن اعراب از رويارويى همان صرفه يا سلب اراده و انگيزه بوده است ، هيچ اطمينانى وجود نخواهد داشت كه گفته شود رويارويى مؤثر نيز براى اعراب امكان داشته و تنها به سبب همان صرفه‌اى كه پرسندهء ايراد گيرنده مىگويد از آن روى گردان شده‌اند ؛ و چنين احتمالى در آنچه ما [ از صرفه 
  ] كرده‌ايم روشن است . « 9 »\r\nعلى بن عيساى رمّانى كه او نيز از معتزله است ، در مورد صرفه چيزى بيش از آن نگفته كه آن را به صورت خلاصه در ميان وجوهى كه براى اعجاز قرآن گفته شده ذكر كرده است . او مىگويد :\r\nصرفه عبارت است از باز داشتن اراده‌ها و انگيزه‌ها از رويارويى . برخى از اهل علم در بحث اعجاز قرآن به اين وجه استناد مىكردند و مىگفتند قرآن معجزه است ، از اين جهت كه اراده‌ها از رويارويى با آن برگردانده شده و چنين چيزى به‌سان ساير معجزات پيامبران كه بر نبوّت آنان دلالت مىكند از حدّ عادت بشر بيرون است . نزد ما اين يكى از وجوه اعجاز است كه به ذهن مىرسد . « 10 »\r\nاين در حالى است كه وى از سويى ديگر همهء رسالهء خود النكت فى اعجاز القرآن را - به استثناى دو صفحهء آخر آن - به بحث از اعجاز بلاغى قرآن اختصاص داده است .\r\nهمين موضع ، تقريبا موضع اغلب متكلّمانى است كه در بحث از اعجاز قرآن سخن گفته و صرفه را يكى از وجوه اعجاز شمرده و سپس به تأمّل در بلاغت اعجازى قرآن پرداخته‌اند . به عنوان مثال زمخشرى معتزلى مىگويد :\r\nبراى درك معجزهء رسول خدا - صلّى اللّه عليه [ و آله 
  ] و سلّم - و معرفت لطايف آيت\r\n\r\n\r\n","description":"","footnote":"\r\n( 9 ) همان ، ص 327 .\r\n( 10 ) ثلاث رسائل فى اعجاز القرآن ، ص 110 .\r\n","page_name":" 82 ","page_number":100},
  {"content":"\r\n\r\nنبوّت او چاره‌اى جز دانستن علم معانى و بيان نيست . « 11 »\r\nاهل سنّت « 12 » به مخالفت با كسانى پرداخته‌اند كه به اعجاز به صرفه گرويده و بدان بسنده كرده ، در معجزهء پيامبر به تأمّل نپرداخته‌اند . خطابى پس از آوردن اظهارات معتقدان به صرفه مىگويد :\r\nاين نيز يكى از وجوه نزديك به حقيقت - در ميان وجوه اعجاز قرآن - است ، ولى تنها مشكل آن است كه مدلول آيهء قرآن بر خلاف آن گواهى مىدهد ، آنجا كه مىگويد :\r\n« بگو اگر جنّ و انس گرد هم آيند كه همانندى براى قرآن بياورند ، نتوانند برايش همانندى بياورند ، هر چند پشتيبان يكديگر باشند » .\r\nاين آيه به چيزى اشاره دارد كه راه رسيدن به آن تحمّل رنج و تلاش ورزيدن و طريق آن آماده شدن و بسيج همهء توان خويش است ، در حالى كه آنچه مقصود از صرفه‌اى مىباشد كه وصفش كرده‌اند با اين صفت تناسب ندارد و همين دليلى است بر آن كه مقصود آيه چيزى جز صرفه مىباشد ؛ و البته خداوند خود به حقيقت امر آگاهتر است . « 13 »\r\nخطابى اين عقيده را اختيار كرده كه براى انسان ، آوردن همانندى براى قرآن ناممكن است ، « زيرا قرآن برخوردار از بلاغتى اعجازى است و فصيحترين الفاظ را در قالب نيكوترين ساختار و تركيب و در دلالت بر شايسته‌ترين مضامين آورده است » .\r\nابن حزم ظاهرى اين مطلب را پذيرفته است كه همين امر كه قرآن كلام خداوند تعالى است و همين كه او آن را معجزه قرار داده و آوردن همانندى را براى مردم ممتنع ساخته ، برهانى قانع كننده بر نبوت پيامبر است ؛ اما وى در عين حال منكر آن شده كه كسى مدّعى شده باشد\r\n\r\n\r\n","description":"","footnote":"\r\n( 11 ) الكشاف ، ج 1 ، ص 30 .\r\n( 12 ) مقصود از اصطلاح اهل سنت ، وقتى در برابر شيعه و ديگر فرقه‌هاى غير سنى به كار نرود ، اشاعره است - م .\r\n( 13 ) ثلاث رسائل فى اعجاز القرآن ، ص 22 .\r\n","page_name":" 83 ","page_number":101},
  {"content":"\r\n\r\nفردى از انسانها بر آوردن همانندى براى آن توانايى داشته است . متن عبارت او در الفصل چنين است :\r\nهيچكس نگفته كه كلام غير خدا معجزه است . اما چون خداوند تعالى اين كلام - يعنى قرآن - را گفته و آن را كلام خود قرار داده و معجزه خويش ساخته و آوردن همانندى براى آن را ممتنع كرده . . . ، همين برهانى بسنده كننده است و به غير آن نيازى نيست .\r\nفخر رازى خواسته است از كنار اين اختلاف نظر در مسئلهء اعجاز بگذرد . وى در تفسير آيهء مبارزه جويى قرآن در سورهء اسراء مىگويد :\r\nعالمان در اعجاز قرآن دو نظريه دارند :\r\nبرخى از آنان گفته‌اند : قرآن به خودى خود معجزه است ، اما برخى گفته‌اند :\r\nقرآن به خودى خود معجزه نيست ، ولى چون خداوند اراده و انگيزهء اعراب را از اين برگردانده كه همانندى براى آن بياورند و از ديگر سوى اين انگيزه‌ها نيز انگيزه‌هايى قوى بوده ، و در عين حال از آوردن همانند خوددارى ورزيده‌اند همين « صرفه » [ باز داشته شدن اراده و انگيزه 
  ] يك معجزه است .\r\nعقيدهء ما در اين باب آن است كه مىگوييم : قرآن يا به خودى خود معجزه است و يا معجزه نيست ، اگر معجزه باشد اين همان مطلوب ماست ؛ اما اگر معجزه نباشد ، بلكه مىگوييد اعراب بر آوردن همانندى براى آن توانا بوده‌اند ، انگيزه‌هايى قوى براى رويارويى با آن داشته‌اند و هيچ مانعى و علّتى بازدارنده در كار نبوده - و بدين ترتيب لازم بوده است به رويارويى با آن برخيزند و برايش همانندى بياورند - در چنين صورتى ، همين كه با وجود اين شرايط همانندى براى قرآن نياورده و به رويارويى برنخاسته‌اند مسأله‌اى خلاف عادت و در نتيجه معجزه است . اين عقيده‌اى است كه ما در اين مقوله اختيار مىكنيم » . « 14 »\r\nابن كثير اين اظهارات رازى را نقل كرده و گفته است چنين شيوه‌اى تنها در مقام جدل و مماشات در آن مىتواند صحيح باشد ، اما چنين چيزى در اينجا پذيرفته نيست ؛ زيرا قرآن به خودى خود معجزه است :\r\nيكى از متكلمان مسئلهء اعجاز را به نحوى تبيين كرده است كه هم عقيدهء اهل سنّت و هم عقيده معتزله مبنى بر صرفه را در بر مىگيرد . او مىگويد : اگر قرآن به خودى\r\n\r\n\r\n","description":"","footnote":"\r\n( 14 ) فخر الدين رازى ، التفسير الكبير ، چاپ اشرفيه ، 1323 ه ق ، ج 5 ، ص 446 .\r\n","page_name":" 84 ","page_number":102},
  {"content":"\r\n\r\nخود معجزه است و بشر نمىتواند همانندى براى آن بياورد ، و رويارويى با آن از توان او بيرون است ، مدّعا و مطلوب ما حاصل شده ؛ و اگر هم براى آنان امكان داشته كه با آوردن همانندى با قرآن مقابله كنند ، و در عين حال به رغم شدّت دشمنى با قرآن از اين كار سر باز زده‌اند ، همين خود دليلى بر آن خواهد بود كه اين كتاب از جانب خداوند است ؛ چه اين كه خداوند آنان را به رغم قدرت داشتن بر چنين كارى از آن منصرف و روى گردان ساخته است .\r\nهر چند آن گونه كه گفتيم و هر چند به اين دليل كه قرآن به خودى خود معجزه است و انسان نمىتواند به رويارويى آن برخيزد ، اين نظريّه قابل قبول نيست ، اما در عين حال مىتواند در مقام جدل و مماشات در آن و در مقام دفاع از حق با شيوه‌هاى جدلى مطرح شود . رازى در تفسير خود با همين نظريّه به اين پرسش پاسخ داده كه چگونه سوره‌هاى كوتاه قرآن از قبيل عصر و كوثر نيز اعجاز است . « 15 »\r\nبدين سان همان گونه كه مشاهده مىكنيد مسئلهء صرفه تنها در زمينهء جدل نظرى مطرح شده و معتزله نيز - پس از نخستين نسل از پيشوايانشان - سرانجام اين نظريّه را در اين مورد اختيار كرده‌اند كه اعتبار كردن صرفه به عنوان يكى از وجوه اعجاز هرگز مانع تأمّل در وجه ديگر اعجاز يعنى اعجاز بلاغى نمىشود . كسانى از غير معتزله هم كه در ذكر تمامى آراء متكلمان دربارهء اعجاز از نظريّهء صرفه نام برده‌اند ، بلافاصله پس از آن مسئلهء اعجاز بلاغى قرآن را مورد توجه و اهتمام قرار داده‌اند .\r\nگروهى گفته‌اند اعجاز قرآن به ارزشها ، آرمانها و احكامى است كه در آن مطرح شده ؛ و در اين صورت وجه ، اعجاز نيز آن است كه براى يك انسان درس نخوانده محال است در ميان مردمى درس نخوانده و در زمان و مكانى كه هرگز نتواند به آن افق بلند قرآنى نزديك شود ، چنان ارزشها ، آرمانها و احكامى بياورد .\r\nاين گروه نيز از اين حقيقت غافل نمانده‌اند كه بيان قرآن - يا نظم قرآن چنانچه برخى اين نام را به كار برده‌اند - همان چيزى است كه اعجاز بودن قرآن را در آغاز وحى بر همه اعراب تحميل كرده و مسئلهء تحدّى و مبارزه جويى اين كتاب مشركان را در دوران مكّى مخاطب خود ساخته و با آيهء سوره بقره - از نخستين سوره‌هاى مدنى - پايان يافته است ، يعنى\r\n\r\n\r\n","description":"","footnote":"\r\n( 15 ) تفسير ابن كثير ، ج 1 ، ص 11 .\r\n","page_name":" 85 ","page_number":103},
  {"content":"\r\n\r\nپيش از آن كه تشريع و احكام شريعت با پايان يافتن وحى در آخر دوران مدنى تكميل شود .\r\nهر چند آنان چنين نكته‌اى را صريحا مورد تذكر و توجّه قرار نداده‌اند ، اما شيوهء آنان از آن سخن مىگويد ، آنجا كه به ذكر « اشتمال بر ارزشها و احكام » در ميان وجوه اعجاز قرآن بسنده كرده ، سپس به تأمّل در اعجاز بلاغى قرآن پرداخته‌اند .\r\nبلكه حتّى آنان نتوانسته‌اند دو مسئلهء اشتمال قرآن بر احكام ، ارزشها و آرمانها را از نظم بليغ و اعجازيى كه ساختار و قالب قرآن را تشكيل مىدهد جدا كنند . به عنوان مثال ، خطابى در شرح اين وجه اعجاز مىگويد :\r\nبدان قرآن بدان سبب معجزه شده كه زيباترين الفاظ را در شايسته‌ترين ساختار و تركيب و در بردارندهء بهترين مفاهيم آورده است ؛ مفاهيمى چون يگانگى خداوند - عزّت قدرته - تنزيه او در صفات فرا خواندن مردم به طاعت او ، بيان شيوه پرستش او - يعنى امورى چون حليّت ، حرمت ، خطر ، اباحه - و اندرز و بيان ارزشها ، امر به معروف ، نهى از منكر ، راهنمايى به خويهاى شايسته و بر حذر داشتن از خويهاى ناشايست ، آن هم در حالى كه هر يك از اينها در جاى خود گذاشته شده به گونه‌اى كه هيچ چيز ديگر سزاوارتر بدان جا ديده نمىشود . . . مىدانيم آوردن چنين امورى و گرد آوردن چنين پراكنده‌هايى ، تا آن كه در كنار يكديگر شكل و انسجام گيرند ، كارى است كه قدرت بشرى از آن ناتوان است و قوايى كه انسان در اختيار دارد از عهده آن بر نمىآيد و به همين سبب است كه مردم در برابر آن درمانده‌اند . . . . « 16 »\r\nباقلانى در كتاب خود عباراتى چند در بيان « اعجاز معانيى كه قرآن در زمينه وضع شريعت و احكام ، و در استدلال بر اثبات اصل دين و پاسخ دادن به ملحدين در بر دارد » آورده ، و سپس به ذكر اين نكته پرداخته كه همهء اين مضامين و احكام در قالب آن الفاظ بديعى آمده كه در لطف و براعت با يكديگر هماهنگ ، و چنان است كه آوردن همانند آن بر بشر ناممكن و محال است ؛ چه اين كه مىدانيم انتخاب الفاظى براى بيان مفاهيم متداول و مسائلى كه ميان مردم و در زندگى آنان جارى است آسانتر و قابل دسترس‌تر از انتخاب الفاظ براى مفاهيمى ابتكارى و مسائلى تازه و ناآشناست . بنابر اين وقتى لفظى در عين تبيين مضمونى بلند خود نيز برجسته باشد زيباتر و خوشايندتر از آن خواهد بود كه در تبيين مضمونى متداول و مكرّر و مسأله‌اى ثابت كه همگان از آن تصور روشنى دارند برجستگى و زيبايى داشته باشد . آنچه بر اين زيبايى نيز افزوده ، تصرّفى بديع در وجوهى است كه در بردارندهء تأييد آن چيزى است كه\r\n\r\n\r\n","description":"","footnote":"\r\n( 16 ) ثلاث رسائل فى اعجاز القرآن ، ص 27 . نيز رك : المغنى ، ج 16 ، ص 328 .\r\n","page_name":" 86 ","page_number":104},
  {"content":"\r\n\r\nبراى نخستين بار پايه‌گذارى شده و اكنون مىبايست تبيين بيشترى يابد ، و اينجاست كه تفاوت [ قرآن با كلام بشرى 
  ] در براعت و فصاحت روشن مىشود . افزون بر اين هنگامى كه مشاهده كنيد الفاظ با معانى و معانى با الفاظ دقيقا برابر است و هيچكدام بر ديگرى فزونى ندارد ، آن براعت آشكارتر و آن فصاحت كاملتر ديده خواهد شد . « 17 »\r\nهمين شيوه تقريبا شيوهء اغلب كسانى است كه ارزشها و احكام قرآنى را يكى از وجوه اعجاز آن دانسته ، و در عين حال ، آن را از نظم اعجازى آن جدا نساخته و همهء توان خويش را در راه تأمّل هر چه بيشتر در بلاغت آن به كار بسته‌اند .\r\nاز ديدگاه ما اعجاز قرآن در ارزشها ، آرمانها و احكامش محل اختلاف و مورد منازعه نيست ، اما چنان كه خطابى متذكر گرديده ، « اين امرى عام و فراگير نيست كه در هر يك از سوره‌هاى قرآن وجود داشته باشد ، و اين در حالى است كه مبارزه‌جويى تنها بر سر آوردن يك سوره همانند قرآن است ، و به علم ضرورى مىدانيم تك تك سوره‌هاى قرآن در بر دارنده همهء آن احكام ، مفاهيم ، آرمانها و آدابى كه گفته‌اند نيست » . « 18 »\r\nعلاوه بر اين ، تشريع احكام چيزى است كه قرآن كريم در دوران مدنى - و پس از پايان يافتن مسئلهء مبارزه جويى قرآنى با آيهء بقره ، از اولين سوره‌هاى مدنى - آن را مورد توجه و اهتمام قرار داده است .\r\nهمين سخنان را در مورد كسانى هم مىتوان مطرح كرد كه گفته‌اند اعجاز قرآن بدان است كه از رخدادهايى قبل از آن كه واقع شوند خبر داده و از امورى سخن گفته كه در نهان غيب قرار داشته ، اما بعدها اين رخدادها و اين امور درست همان گونه كه قرآن خبر داده صورت پذيرفته است .\r\nاين يكى از وجوهى است كه از سوى اشاعره به عنوان وجه اعجاز مطرح شده است ، « 19 » و هيچكس نيز ، حتى معتقدان به صرفه ، در اين مطلب با آنان اختلافى ندارد كه قرآن اخبارى صادقانه از رويدادهايى داده كه در آن زمان هنوز به وقوع نپيوسته بود ؛ به عنوان مثال پيشواى معتزليان [ يعنى معتقدان به صرفه 
  ] مىگويد : « خبرهايى كه قرآن از غيب داده خود آيت و اعجوبه‌اى در اين كتاب است » .\r\n\r\n\r\n","description":"","footnote":"\r\n( 17 ) باقلانى ، اعجاز القرآن ، ص 63 .\r\n( 18 ) ثلاث رسائل فى الاعجاز ، ص 27 .\r\n( 19 ) باقلانى ، اعجاز القرآن ، ص 48 - 51 .\r\n","page_name":" 87 ","page_number":105},
  {"content":"\r\n\r\nاهل سنّت در اين ترديدى ندارند كه اين وجه يكى از وجوه اعجاز است ، اما چنين چيزى - از ديدگاه آنان - عموميّت ندارد و در تك تك سوره‌هاى قرآن تحقق نيافته است تا بگوييم تحدّى قرآنى با اتكا به اين اخبار غيبى است . بنابر اين ، مسئله چنان است كه خطابى مىگويد :\r\nگروهى مدّعى شده‌اند اعجاز قرآن در خبرهايى است كه در اين كتاب دربارهء پديده‌هايى متعلق به آينده آمده است ، چنان كه مىفرمايد :\r\n« الم ، روميان در نزديكترين سرزمين مغلوب شدند و البته آنان پس از مغلوب شدن دگر بار غالب خواهند شد در مدت چند سال » ( روم / 1 - 4 ) .\r\nو يا در آيه‌اى ديگر مىفرمايد :\r\n« به اعراب باديه كه از جنگ خوددارى ورزيده‌اند بگو به زودى به جنگ با مردمى كه سخت نيرومندند فرا خوانده خواهيد شد » ( فتح / 16 ) .\r\nو اخبار ديگرى از اين قبيل كه به تحقق پيوسته است . . . .\r\nمىگويم : ترديدى نيست كه چنين خبرهايى نوعى از انواع اعجاز قرآن است ، اما اين مسئله عموميت ندارد و در همهء سوره‌هاى قرآن نيست ؛ در حالى كه مىدانيم خداوند هر سوره‌اى از سوره‌هاى قرآن را اعجاز خوانده به گونه‌اى كه هيچكدام از انسانها نمىتوانند همانندى براى يكى از سوره‌ها بياورند ، آنجا كه مىگويد : « اگر در آنچه بر بندهء خويش نازل كرده‌ايم در ترديد هستيد سوره‌اى همانند آن بياوريد و جز خداى همهء حاضرانتان را فرا خوانيد ، اگر كه راست مىگوييد » ( بقره / 23 ) . در اين آيه به سورهء خاصّى اشاره نشده و همين دليلى است بر آن كه مقصود از اعجاز قرآن چيزى جز آن است كه گفته‌اند .\r\nقاضى عبد الجبّار معتزلى عقيدهء معتزله را در اين خصوص چنين بيان مىدارد كه اگر اين امر معيار و ملاكى بر صدق نبوّت دانسته شود ، صحيح است ؛ اما اگر گفته شود ملاك تحدّى به اعجاز قرآن نيز همين است ، دور از حقيقت خواهد بود . او مىگويد :\r\nامّا اين سخن كسانى كه گفته‌اند پيامبر - صلّى اللّه عليه [ و آله 
  ] و سلّم - در اين امر كه قرآن در بردارندهء اخبار غيبى است اعراب را به هماوردى آن فرا خواند ، سخنى دور از حقيقت است ؛ زيرا پيامبر آنان را به اين مبارزه فرا خوانده كه اگر مىتوانند براى هر يك از سوره‌هاى قرآن كه خود مىخواهند - بىآن كه سورهء خاصى را معيّن كرده باشد - همانند بياورند ؛ و اين در حالى است كه در همهء سوره‌هاى قرآن چنين خبرهايى غيبى وجود ندارد [ تا نتوان از اين نظر براى آن همانندى آورد 
  ] و از سوى\r\n\r\n","description":"","footnote":"","page_name":" 88 ","page_number":106},
  {"content":"\r\n\r\nديگر مىدانيم پيامبر آنان را به هماوردى با سوره‌هاى قرآن و نه فقط قسمتى از سوره‌ها ، فرا خوانده است . « 20 »\r\nاگر كسى اشكال كند و بگويد : اين را نيز احتمال بدهيد كه هر چند رويارويى [ در برخى از سوره‌ها كه در بردارندهء اخبار غيبى نبوده 
  ] امكان داشته ، اما اعراب گمان مىكرده‌اند كه پيامبر آنان را به هماوردى آن بخش از قرآن كه در بردارندهء چنين اخبارى مىباشد فرا خوانده است : چه ، اگر اين گمان نبود برخى از آنان در پى برخى از اخبار و ماجراهاى ايرانيان نبودند - اگر چنين اشكال شود - پاسخ داده خواهد شد : آنچه مىگوييد - چنانچه بيان خواهيم كرد - يكى از دلايل نبوّت است ، امّا رسول خدا - صلّى اللّه عليه [ و آله 
  ] و سلّم - در اين جهت اعراب را به هماوردى قرآن فرا خوانده كه در مرتبهء خاصى از فصاحت است ، و نه در آن جهت كه شما گفته‌ايد ؛ و دليل اين امر را پيش از اين بيان كرده‌ايم ؛ و علاوه بر اين ، روا نيست در اين مبارزه جويى آن شيوه و روشى كه ميان اعراب مرسوم بوده رها و به شيوه غير معمول ديگرى توسل شود ؛ چه اعراب مىدانستند هماورد طلبى و مبارزه جويى و مسابقه ، در ميدان سخنورى و سخن سرايى به چه شيوه‌اى صورت مىگيرد ، و مىدانستند آنچه در اين نوع از مسابقات معيار و ملاك مىباشد تنها مضمون و محتواى گفتار نيست ، بلكه مرتبهء كلام و فصاحت اصلىترين معيار است ؛ يا فصاحتى به طور عموم و يا فصاحتى در قالبى خاص و متمايز كه قبلا ذكرش گذشت .\r\nبدين ترتيب آنچه گفتيم چنين اشكالى را دفع مىكند . « 21 »\r\nعلاوه بر اين ، بسيارى از صحابه به محض شنيدن آياتى از قرآن به اين معجزه ايمان آوردند و همچنين همهء آن طليعه‌داران پيشگام در پى نزول نخستين سوره‌هاى وحى ، بلافاصله ايمان آوردند ، بىآن كه منتظر تحقق يافتن آنچه قرآن از وقوعش در آينده خبر داده است بمانند تا پس از آن چگونگى اعجاز بودن اين كتاب را درك كنند .\r\nهمين ايراد بر كسانى نيز وارد است كه گفته‌اند قرآن از آن جهت معجزه است كه در بردارندهء اخبار گذشتگان و پيشينيان مىباشد . . . و وجه اعجاز نيز در اين صورت آن است كه همگان مىدانستند پيامبر - صلّى اللّه عليه [ و آله 
  ] و سلّم - درس نخوانده بود و هيچ چيز از كتب ، اخبار و ماجراها و سيرهء گذشتگان نمىدانست ، اما در همين حال ، قرآن او مجموعه‌اى از\r\n\r\n\r\n","description":"","footnote":"\r\n( 20 ) المغنى ، ج 16 ، ص 20 .\r\n( 21 ) همان ، ص 281 .\r\n","page_name":" 89 ","page_number":107},
  {"content":"\r\n\r\nرخدادهاى بزرگ و تحوّلات مهم در سيرهء گذشتگان را با خود آورد كه از زمان خلقت آدم - عليه السلام - تا بعثت محمد - صلّى اللّه عليه [ و آله 
  ] و سلّم - به وقوع پيوسته بود » .\r\nالبته كسانى كه اين امر را به عنوان وجه اعجاز قرآن ذكر كرده‌اند نيز نتوانسته‌اند اين مسئله را از بلاغت و بيان قرآن جدا سازند . آنان خود مىدانستند كه تورات و انجيل در بر دارندهء بسيارى از اخبار ملتهاى گذشته و مشتمل بر داستانهاى پيامبران ، از خلقت آدم [ تا عصر نزول اين كتب 
  ] بوده ، و احتمالا اين ماجراها و اخبار در اين دو كتاب با جزئيات بيشترى نيز ذكر شده ، اما با وجود اين هيچ كس مدعى نشده كه اين كتب آسمانى معجزهء آن پيامبران و آيت نبوّت آنان بوده ، و سراغ نيز نداريم كه عيسى و موسى - عليهما السلام - طايفهء خود را به ميدان اين مبارزه فرا خوانده باشند كه سفر يا فصلى همانند اسفار يا فصول تورات و انجيل بياورند .\r\nروشن است كه قرآن كريم جايگاه بيان و بلاغت در ميان اعراب و درك آنان از فنون سخن را مورد توجه داشته بدان گونه كه [ از ديدگاه قرآن 
  ] مىتوانسته‌اند در اعجاز اين كتاب از اين نظر داورى كنند .\r\nاعجاز بيانى وجه اعجازى است « كه اكثر عالمان اهل تحقيق آن را اختيار كرده‌اند » « 22 » و همين نيز بر همهء مباحث متكلمان در مورد اعجاز قرآن سايه گسترده و آنها را تحت الشعاع قرار داده است ؛ خواه در مورد كسانى كه اين وجه را تنها وجهى دانسته‌اند كه موضع اعراب عصر بعثت در برابر اين كتاب را تفسير مىكند و در اين جهت حتّى به يك سوره از سوره‌هاى قرآن نيز مىتواند تحدّى و هماورد طلبى صورت گيرد ؛ و خواه در مورد كسانى كه در كنار اعجاز بيانى قرآن وجوه ديگرى نيز براى اعجاز ذكر كرده‌اند ، وجوهى كه هيچ بحثى در آنها نيست و تنها بحث و اختلاف در آن است كه اين وجوه ، از اعجاز نظم و بلاغت قرآن جدا دانسته شود .\r\nواقعيّت آن است كه نخستين كتب تأليف شده در مورد اعجاز ، به رغم اختلاف آراء مؤلّفان آنها و به رغم در بر داشتن اقوال گوناگون متكلمان دربارهء وجوه اعجاز ، بيشتر مباحثى را مطرح كرده كه بيش از هر چيز به مباحث بلاغى شباهت دارد و از آنها چنين استفاده مىشود كه در تصوّر آنان ، اعجاز قرآن به بلاغت آن شناخته مىشود ؛ به عنوان مثال رساله‌هاى خطابى سنّى [ اشعرى 
  ] ، رمانى معتزلى ، و باقلانى اشعرى از جايگاه خاصى در\r\n\r\n\r\n","description":"","footnote":"\r\n( 22 ) خطابى ، ثلاث رسائل فى الاعجاز ، ص 2 و 24 .\r\n","page_name":" 90 ","page_number":108},
  {"content":"\r\n\r\nميان كتب مربوط به بلاغت برخوردار است .\r\nپس از آن هم كه تأليفات مستقلى دربارهء بلاغت پديد آمد و اين مسئله به صورت مستقل مطرح شد ، در خدمت اعجاز بلاغى قرآن قرار گرفت :\r\nجرجانى كتاب خود را در علم بلاغت مىنويسد و آن را تحت عنوان دلائل الاعجاز عرضه مىدارد ؛ ابو هلال عسكرى كتاب مستقلى به نام كتاب الصناعتين در دو علم فصاحت و بلاغت تأليف مىكند و در مقدّمهء آن چنين مىگويد : بدان - خداوند تو را از آنچه خير است آگاه سازد - كه ، پس از معرفت خداوند - جلّ ثنائه - سزاوارترين علوم به تعلّم و شايسته‌ترين آنها به حفظ ، علم فصاحت و بلاغت است كه اعجاز كتاب خدا بدان وسيله شناخته مىشود .\r\nزمخشرى عالم بلاغت ، كه از معتزله است ، چنين بيان مىدارد :\r\nبراى درك معجزهء رسول خدا و معرفت لطايف حجّت و آيت [ نبوّت او 
  ] چاره‌اى جز دانستن علم معانى و بيان نيست . « 23 »\r\nابن سنان خفاجى - هر چند معتقد به صرفه است و صريحا مىگويد : « اگر در جستجوى حقيقت برآييم خواهيم ديد وجه اعجاز قرآن باز داشته شدن ارادهء اعراب از رويارويى با آن در عرصه سخن است » - در مقدّمهء سرّ الفصاحه مىگويد :\r\nبراى هر كس كه بخواهد به بحث در اعجاز قرآن بپردازد راهى جز آن نيست كه با اسرار فصاحت و بلاغت آشنا شود ، خواه به صرفه معتقد شده باشد و خواه به غير آن . « 24 »\r\nسكاكى ، پيشواى بلاغيون كلاسيك ، در كتاب خود مفتاح العلوم مىگويد :\r\nجز براى كسانى كه داراى فطرتند و مگر از طريق كامل آموختن دو علم معانى و بيان و مهارت يافتن در آنها ، نه درك اعجاز قرآن ممكن است و نه وصف آن و نه پى بردن به صفاتى چون درستى وزن آن و نه دريافتن راز موسيقى خوشى كه در آواى تلاوت قرآن پديدار مىشود .\r\nحمزة بن يحياى علوى كتاب خود موسوم به الطراز را در اسرار بلاغت تأليف مىكند و در آخر اين كتاب فصلى در حقايق اعجاز مىآورد . وى در مقدّمهء اين فصل مىگويد :\r\n\r\n\r\n","description":"","footnote":"\r\n( 23 ) الكشاف ، ج 1 ، ص 3 .\r\n( 24 ) سر الفصاحه ، 1932 م ، ص 4 .\r\n","page_name":" 91 ","page_number":109},
  {"content":"\r\n\r\nبحث در اين كه قرآن معجزه مىباشد در مباحث كلامى و اسرار الهيّات شايستهء طرح است ؛ چرا كه اين بحث بدان مقام اختصاص دارد و از مهمترين قواعد مطروح در آن مباحث است ؛ زيرا اعجاز قرآن نشانى حاكى از نبوّت و تأييدى بر بنيانگذار شريعت بوده و خداوند تعالى آن را مظهر معجزه رسول خويش ، دليلى گواه بر نبوت او و برهانى بر صحت رسالتش قرار داده است .\r\nوى سپس رابطهء استوار مباحث مربوط به بلاغت را با مسئله اعجاز مورد تأكيد قرار مىدهد ؛ از اين جهت كه « آن مباحث ابزار و وسيله‌اى براى رسيدن به حقيقت سرّ اعجاز و متن اين مهم است ؛ و آن هدفى كه مقصود صاحبان خرد و انديشه مىباشد تبيين لطايف اعجاز ، درك دقايق آن و كشف دلايل حاكى از آن است » .\r\nاز همين جاست كه او مباحث بلاغى را مقدمه‌اى بر اين فصل كتابش كه در اعجاز است قرار مىدهد ، و از همين جاست كه - چنانچه در مقدّمهء كتاب خود نقل كرديم - شگفتى او از حال علماى بيان و چيره دستان اين فن پايان نمىپذيرد كه چگونه اين مسئله را مورد غفلت قرار داده‌اند . « 25 »\r\nشيوهء متأخران بر اين قرار گرفته كه همهء آنچه را سلف دربارهء اعجاز قرآن گفته‌اند گرد آورند ، چنان كه سيوطى در الاتقان و شيخ محمد عبده در فصلى كه در موضوع اعجاز نوشته اين روش را در پيش گرفته‌اند . عبده در اين فصل خاص از تا سير خود ، نخست اعجاز قرآن در سبك ، نظم و بلاغت و همچنين تأثير آن بر دلهاى مخاطبان را مورد بحث قرار مىدهد و پس از آن به اعجاز اين كتاب مىپردازد ، در زمينه‌هاى خبر دادن از غيب ، بيان مفاهيم مورد نظر خود بدان گونه كه همهء كسانى كه در برداشت از آن با يكديگر اختلاف نيز دارند آن را مىپذيرند و با حق نيز هماهنگى دارد ، بر كنار بودن از هر گونه اختلاف ، اشتمال بر علوم دينى و قوانين اسلامى ، ناتوان ماندن زمان از نسخ و ابطال چيزى از آن و بالاخره ، آشكار كردن حقيقت مسائلى كه براى مردم ناشناخته بوده است . « 26 »\r\nدر اينجا به آن چيزى نمىپردازم كه برخى اخيرا آن را مورد بحث قرار داده ، نام « اعجاز علمى » را بر آن نهاده ، و بر همين اساس آياتى از قرآن را متناسب با موضوعاتى چون اكتشاف\r\n\r\n\r\n","description":"","footnote":"\r\n( 25 ) الطراز ، ج 3 ، ص 368 .\r\n( 26 ) تفسير الذكر الحكيم ، چاپ المنار ، ج 1 ، ص 198 .\r\n","page_name":" 92 ","page_number":110},
  {"content":"\r\n\r\nاتم ، قانون جاذبه ، گردش زمين ، قوانين هندسه ، سد سازى ، اختراع فضا پيما و مسائلى از اين قبيل مورد تأويل و تفسير قرار داده‌اند كه نه در عصر بعثت و صدر اسلام به انديشهء هيچ عربى خطور كرده ، و نه چنان بوده است كه كسى از صحابه شمّه‌اى از آنها را دريافته و از قرآن برداشت كرده باشد ؛ همان هزاران مؤمنى كه به ديدار رسول برگزيده نايل آمدند و به كلمات پروردگار او گوش سپردند و اعجاز اين كلمات آنان را سرگشته ساخت و در پيشگاه خداوند به سجده درآمدند .\r\nآيا سردمداران سركش بت پرستى قريش ، آن زمان كه در راه حاجيانى كه به مكّه مىآمدند مىنشستند و آنها را از گوش سپردن به « كلامى كه محمد بن عبد الله آورده و سحر است » بر حذر مىداشتند ، به چيزى جز آن مىانديشيدند كه اعراب درك خواهند كرد اين بيان قرآنى گفتار انسان نيست ؟ هيچكس مانع نمىشود كه هر كه هر گونه مىخواهد از قرآن بفهمد ، اما مصيبت آن است كه كسى يا كسانى در اين زمينه دست به تأليف بزنند كه تخصصى در اين زمينه ندارند ؛ و مصيبت آن است كه در جهان اسلام اظهارات و تأويلها و تفسيرهايى رواج يابد كه به قالب و محتواى قرآن تحميل شده ، و خبرگان در ادبيات عرب و فقهاى اسلام و آنان كه در مورد قرآن صاحب نظرند هيچ دليل و سندى براى آن سراغ ندارند و بلكه تنها مستند آنها برداشتهايى از علوم دانشمندان معاصر در زمينه‌هاى تشريح ، جنين شناسى ، رياضيات نجومى و زيست شناسى ماه . . . و . . . است و هيچكدام از آنها در آن دوران به گونه‌اى نبوده كه اين فرصت را براى پيامبر و يا صحابه به وجود آورد كه به چنين اعجازى علمى پى برند ، تا چه رسد به اين كه آن را براى مردم تبيين كنند .\r\nبه عقيدهء ما بيشتر معاصرانى كه در زمينهء تفسير علمى وارد بحث شده و كتبى در مورد « قرآن و علوم » تأليف كرده‌اند نظريه‌ها و كشفيّات علمى عصر حاضر را به قرآن ارجاع داده و بر آن منطبق ساخته‌اند ، در حالى كه نه در مطالعات قرآنى و نه در علوم ادب عربى و علوم اسلامى تخصصى داشته‌اند .\r\nاين در حالى است كه صاحب نظران علوم قرآنى از ديرباز اين حقيقت را مورد تذكر قرار داده‌اند كه هر كس بخواهد به اين علوم بپردازد چگونه مىبايست در ادب عربى تخصص داشته باشد ، اساليب كلام را در اين زبان بشناسد و از شيوه‌ها و نظريّات متكلّمين و همچنين اصول دين آگاهى داشته باشد .\r\nاز همين روست كه چنانچه خطابى مىگويد :\r\nبسيارى از سلف از تفسير قرآن پروا مىكردند و سخن گفتن در اين موضوع را وامىگذاشتند ، از بيم آن كه مبادا بلغزند و از آنچه مقصود قرآن است دور شوند ، هر\r\n\r\n","description":"","footnote":"","page_name":" 93 ","page_number":111},
  {"content":"\r\n\r\nچند آنان به اين زبان عالم و در دين نيز فقيه بوده‌اند ؛ به عنوان مثال ، اصمعى كه امام اهل لغت است ، هيچ چيز از غريب القرآن [ لغات ناآشناى قرآن 
  ] را تفسير نمىكرد . « 27 »\r\n\r\n\r\n","description":"","footnote":"\r\n( 27 ) ثلاث رسائل فى الاعجاز ، ص 34 . اين موضوع موضوعى است كه از زمانى دور مرا به خود مشغول ساخته و در كتاب القرآن و التفسير العصرى ، چاپ دار المعارف ، قاهره ، 1970 م ، آن را مورد بحث قرار داده‌ام .\r\n","page_name":" 94 ","page_number":112},
  {"content":"\r\n\r\n\r\n4 علماى بلاغت و اعجاز بيانى گامهايى در اين راه\r\n\r\n","description":"","footnote":"","page_name":" 95 ","page_number":113},
  {"content":"\r\n . \r\n","description":"","footnote":"","page_name":" 96 ","page_number":114},
  {"content":"\r\n\r\nاين اجماع كه در مورد اعجاز بيانى قرآن صورت گرفته همان چيزى است كه باعث شده است علاوه بر آن نكات بلاغيى كه مفسّران ، بويژه مفسّران صاحب نظر در بلاغت در خلال تفسير آيات قرآن كريم به طرح آنها بپردازند ، مسئلهء بيان و بلاغت قرآن به طور خاص به عرصهء علوم بلاغت كشيده شود .\r\nبسيار پيش از اين تلاشهايى آغازين در موضوع اعجاز بلاغى صورت گرفته ، و عبد القاهر جرجانى به بنيانگذار نظريه « اعجاز در نظم » و ابو بكر باقلانى نيز به نخستين كسى كه در بلاغت قرآن مباحث مبسوطى مطرح كرد مشهور شدند .\r\nواقعيت آن است كه همهء تأليفات نخستينى كه عنوان « نظم القرآن » را بر خود داشته بدان اشاره دارد كه مؤلفان آنها - همچنان كه جاحظ در اهداى كتابش به فتح بن خاقان مىگويد - « در استدلال بر نظم قرآن » به مطالعهء بلاغت پرداخته‌اند . كتاب سجستانى در « نظم القرآن » نيز كتاب ديگرى است كه در اين موضوع تأليف يافته و هر دو كتاب از ميراث فرهنگى قرن سوم هجرى مىباشد .\r\nاكنون كه ما نمىتوانيم دربارهء برنامه و شيوهء بحث نخستين صاحبان تأليف در اعجاز بلاغى ، كه آثارشان به دست ما نرسيده است ، داورى كنيم ، شايسته است به بحث و بررسى در مورد شيوهء كسانى بپردازيم كه كتب آنها به سان « نشانه‌هايى بر اين راه » مانده است .\r\nدر ميان اين گروه خطابى از علماى قرن چهارم از نخستين كسانى است كه در رسالهء بيان اعجاز القرآن به شرح نظريهء « اعجاز به نظم » پرداخته تا هر چه بيشتر اعجاز قرآن را از نظر بلاغت روشن سازد ، يعنى از نظر « همان چيزى كه اكثر علماى اهل نظر - قبل از او - بدان قائل\r\n\r\n","description":"","footnote":"","page_name":" 97 ","page_number":115},
  {"content":"\r\n\r\nشده‌اند » ، هر چند نظريّات آنان در اين باب بر نوعى تقليد و گونه‌اى از غلبهء گمان و حدس مبتنى بوده است . او در اين باره مىگويد :\r\nدر كيفيت آن - يا جهت و چگونگى بلاغت - گرفتار اشكالند و رها شدن از اين اشكال بر آنان دشوار است . چنين ديده‌ام كه بيشتر صاحبان اين عقيده - يعنى اعجاز از نظر بلاغت - در دادن چنين صفتى به قرآن بر اساس نوعى تقليد و گونه‌اى از غلبه حدس و گمان پيش رفته‌اند ، بىآن كه به تحقيق امر بپردازند و بدين موضوع احاطه يابند . به همين سبب نيز هنگامى كه دربارهء معنى مشخّص اين بلاغت كه اختصاصا در قرآن وجود دارد و در نوع خود از همهء بلاغتهاى آشناى بشر فراتر است ، و همچنين دربارهء آنچه قرآن بدان وسيله از ديگر انواع كلام كه به صفت بلاغت متصف شده متمايز مىگردد از آنان پرسش مىشده ، پاسخ مىداده‌اند : ترسيم و تعيين كامل اين امر با مشخّصه‌هايى روشن كه بتوان بدان وسيله قرآن را از ديگر انواع كلام بازشناخت براى ما ممكن نيست ، و تنها آگاهان و عالمان در هنگام شنيدن قرآن بدان وقوف مىيابند .\r\nوقوفى كه نمىتوان آن را تعريف و يا بطور روشن بيان كرد . آنان براى اثبات سخن خود كلام بشرى و انواع آن را نظير آورده‌اند كه در آنها تفاوتى از نظر كيفيت حاصل مىشود و هر كه از فنون سخن آگاه باشد به محض شنيدن اين گفتارهاى متفاوت به تفاوت آنها پى مىبرد و درك اين معنا در انديشه‌اش جاى مىگيرد كه تفاوت كلام برتر با پايينتر از خود در چيست . گفته‌اند : اما گاه با همين وجود مسبب اين تفاوت و برترى ، آن هنگام كه به جستجويش پردازند ، مخفى مىماند ، اما در عين حال اثر اين تفاوت در نفس انسان آشكار مىگردد ، چندان كه مسئله بر كسانى كه از فنون سخن آگاهند مشتبه نمىشود . گفته‌اند : گاه كلامى چنان شيرين بر گوش مىنشيند و چنان طراوتى در جان پديد مىآورد كه در هيچ كلام ديگرى نتوان برايش نظيرى يافت ، اما در عين حال اين كلام و كلامى جز آن هر دو فصيحند ، و آنگاه نمىتوان به راز آن حلاوت و طراوت كه در يك كلام است و در ديگرى نيست پى برد .\r\nمىگويم : اين گونه نظير آوردن ، در چنين علمى قانع كننده نيست و هرگز درد نادانى را درمان نبخشد ، بلكه در اين پاسخ اشكالى كه وجود داشته به ابهامى ديگر ارجاع داده شده است . . .\r\nامّا آن كه در مسير شناخت تنها به ظاهر نام يك چيز بدون رسيدن به ظاهر علّت خشنود نمىشود مىگويد : آن كلامى كه از چنان حلاوتى در حسّ شنونده و از چنان طراوتى در جان او برخوردار است و چنان شكوه و جلوه‌اى دارد كه بدان\r\n\r\n","description":"","footnote":"","page_name":" 98 ","page_number":116},
  {"content":"\r\n\r\nواسطه از ديگر انواع كلام تمايز مىيابد و مىتواند آنچنان تأثيرى در دلها بيافريند و به رتبه‌اى رسد كه هيچ كلامى نتواند به رويارويى آن برخيزد و هيچكس طمع در آوردن همانند آن نبندد ، ناگزير رازى در خود دارد و علّتى در آن نهفته است كه به واسطه وجود آن چنين حكمى واجب شده و به واسطهء حصول آن شايستگى چنين صفتى را يافته است . « 1 »\r\nمعيار و ملاك بلاغت در نظم قرآن ، از ديدگاه خطابى ، آن است كه « لفظ در جاى خود چنان باشد كه اگر از آنجا برداشته شود و لفظ ديگرى به جايش آيد مضمون سخن تباه گردد يا شكوه و جلوه‌اى كه داشته از ميان برود و در نتيجه بلاغت رخت بربندد . » « 2 »\r\nاين نكتهء دقيق همان محورى است كه نظريّهء عبد القاهر جرجانى در اعجاز به نظم بر آن مىچرخد ؛ و همچنين - تا حدى - با جوهرهء نظريّهء ما در مورد اعجاز بيانى اشتراك و همانندى دارد ، هر چند ما در تحقيق مفاد نهايى اين مسئله ، ترسيم ابعاد و شيوهء استدلال بر اثبات آن با او اختلاف نظر داريم :\r\nخطابى زمانى كه از رخت بربستن بلاغت به تباه شدن مضمون يا از ميان رفتن شكوه و رونق كلام سخن مىگويد مقصودش شكوه و رونق لفظى است و در نتيجه ، اين چيزى جداى از فساد مضمون است . خواهيم ديد كه چگونه جرجانى نيز همين تفاوت گذاشتن ميان لفظ و معنا و جدا كردن آن دو از يكديگر را مبناى نظريهء خود در اعجاز نظم قرآن قرار مىدهد .\r\nاين در حالى است كه ما لفظ و معنا را از يكديگر جدا نمىدانيم ، بگونه‌اى كه بتواند يكى از آن دو صحيح بماند و ديگرى فاسد باشد ، بلكه از ديدگاه ما فساد و تباهى معنا به فساد و نادرستى لفظ است و شكوه لفظ در حالى كه معنا تباه شده هيچ ارزشى ندارد .\r\nاختلاف ديگر آن كه خطابى در شرح نظريّهء خود مبنى بر اعجاز در نظم ، پس از نفى هر گونه كلام ناستودهء نازيبا از قرآن چنين اظهار مىدارد كه يكى از مظاهر اعجاز قرآن آن است كه بلاغت قرآنى مشتمل بر سه طبقهء متفاوت بلاغت از نظر سطح ، مىباشد . او مىگويد :\r\nسرّ اين امر - يعنى اعجاز قرآن از نظر بلاغت - آن است كه كلام داراى انواع متفاوت و از اين نظر كه چه ميزان تعيين كننده است ، داراى مراتب مختلف و از نظر بلاغت داراى درجات متباين و نابرابرى مىباشد : گونه‌اى از كلام رسا و استوار و سرشار ، گونه‌اى فصيح و قريب و سهل ، و گونه‌اى روا و رها [ از عيوب 
  ] است . اينها\r\n\r\n\r\n","description":"","footnote":"\r\n( 1 ) ثلاث رسائل فى الاعجاز ، ص 24 - 26 .\r\n( 2 ) همان ، ص 29 .\r\n","page_name":" 99 ","page_number":117},
  {"content":"\r\n\r\nانواع كلام ستوده و برتر است ، در برابر نوع ديگرى از كلام كه ناستوده و نازيباست و البته هيچ چيزى از آن در قرآن وجود ندارد .\r\nاز اين انواع سه گانه نوع اول بالاترين طبقه و بلندترين آنها ، نوع دوم متوسط و ميانه و نوع سوم حداقل و پايينترين مرتبه از مراتب كلام است . بلاغت قرآن از هر كدام از اين انواع سهمى و از هر يك از اين گونه‌ها قسمتى به خود اختصاص داده و با تركيب و در هم آميختن اين اوصاف گونهء بديعى از كلام را پديد آورده كه دو وصف فخامت و عذوبت را در كنار يكديگر فراهم ساخته است . « 3 »\r\nاين عبارت ايهام دارد و از آن مىتوان چنين برداشت كرد كه در قرآن آياتى است كه در بالاترين درجه بلاغت قرار مىگيرد و همچنين در آن آيات ديگرى كه از نظر بلاغت متوسط و يا در حداقل مىباشد وجود دارد .\r\nامّا به عقيدهء ما اين سخن به دو دليل مردود است :\r\nنخست آن كه بنابر استنباط ما اعجاز قرآن فراتر از بالاترين درجه بلاغت و با آن قابل مقايسه است ، نه با نوع متوسط و يا حداقل .\r\nديگر آن كه بداهتا اين درجات سه‌گانه نمىتواند در هر يك سوره قرآن در كنار يكديگر تحقق يافته باشد و اين در حالى است كه تحدّى و مبارزه جويى قرآن تنها به آوردن يك سوره همانند آن بوده است [ و بنابر اين اگر معيار عجز اعراب از آوردن همانند اشتمال سوره‌هاى قرآن بر آن سه نوع متفاوت كلام بود ، آوردن همانند براى سوره‌هايى كه در آنها اين سه نوع در كنار يكديگر قرار نگرفته است امكان مىداشت 
  ] .\r\nنكتهء ديگر آن كه خطابى قبل از ديگران به ترسيم تفاوتهاى دقيقى پرداخته كه از نظر مفهوم و محتوا از قبيل علم و معرفت ، حمد و شكر ، و عتق و فكّ رقبه ميان كلماتى وجود دارد كه معمولا در فرهنگها و در كتب مفسّرين آنها را مترادف يكديگر قرار مىدهند . « 4 »\r\nاين چيزى است كه ما آن را در طريق فهم اعجاز بيانى توشهء راه خود قرار خواهيم داد و در بحث « ترادف و اسرار كلمات » به توضيح آن خواهيم پرداخت .\r\nخطابى همچنين به ردّ اظهارات كسانى پرداخته است كه در مقام مخالفت با بلاغت عباراتى از قرآن گفته‌اند اين عبارات در ساخت و سياقى جز آنچه در كلام فصيح عرب آن زمان شنيده مىشده آمده است . در ردّ خطابى بر اين مدّعيان نكات قابل دقيقى وجود دارد ،\r\n\r\n\r\n","description":"","footnote":"\r\n( 3 ) همان ، ص 26 .\r\n( 4 ) همان ، ص 29 - 33 .\r\n","page_name":" 100 ","page_number":118},
  {"content":"\r\n\r\nهر چند ما به طور اصولى در اين مسئله با او اختلاف داريم كه مىتوان عبارتهاى قرآنى را بر آنچه در عصر تدوين به عنوان گفتار فصيح اعراب عصر بعثت نقل شده عرضه داشت و با آنها مقايسه كرد . به عقيدهء ما سزاوارتر آن است كه آنچه نقل كرده‌اند بر قرآن عرضه داشته شود ؛ زيرا قرآن قلّهء فصاحت و متن موثقى است كه هيچكدام از متونى كه به عنوان متون عربى اصيل به ما رسيده نتوانسته از چنان تأييد و توثيقى برخوردار شود كه آن را در مقابل هر شائبه‌اى كه دامنگير روايتهاى منقول مىشود و در مقابل نقل به معنى ، كه ضرورتى گريز ناپذير در مورد روايات منقول است حفظ كند ؛ و علاوه بر اين در برخى از شواهد شعرى ضرورتهايى وجود دارد كه در هيچكدام از شواهد قرآنى جايى براى آنها نيست .\r\nخطابى در نصف دوّم رسالهء خود به ابطال آنچه وى آن را « روياروييهايى با قرآن » از سوى مدّعيان نبوّت مىنامد پرداخته و سخنان مبسوطى در معنى رويارويى ، شروط و آداب آن آورده و مثالهايى از روياروييهاى امرؤ القيس و علقمه در وصف اسب ، و امرؤ القيس و حارث بن توءم يشكرى در « اجازه » « 5 » چند بيت از شعر ديگران ذكر كرده ، و علاوه بر اين مثالهايى از رقابت با يكديگر در بيان يك مضمون - از قبيل ابياتى از امرؤ القيس و نابغه ذبيانى در وصف شب ، ابياتى از اعشى و اخطل در وصف شراب ، و ابياتى از ابو داوود ايادى و نابغه جعدى در وصف اسب ، - آورده و آنگاه همهء اينها را با سخن بافيهاى مسيلمهء كذّاب و ياوه گوييهاى كسانى كه دربارهء فيل كلامى گفته‌اند مقايسه كرده است تا بيان كند چگونه اين گفتارها همه ناسالم و فاقد شرايط و آداب لازم براى رويارويى است .\r\nاين فصل از رسالهء خطابى ، در مباحث مربوط به بلاغت و نقد در مراحل آغازين خود ، از ارزش خاصّى برخوردار است . اما با وجود اين ، به عقيدهء ما ، ابو سليمان خطابى از اين بىنياز بوده كه به بررسى ياوه گويى كسانى بپردازد كه پس از عصر رسول خدا - صلّى اللّه عليه [ و آله 
  ] و سلّم - مدّعى نبوّت شده و سخنان هرزه و بىمقدار و ناسالمى آورده‌اند تا به زعم خود با آنها به رويارويى قرآن بروند . به عقيدهء ما اين هرزه گوييها حتى از آن نيز بىمقدارتر است كه بر ترازوى نقد نهاده و يا در بحث و استدلال بر اثبات اعجاز بلاغى قرآن بدانها اشاره شود ؛ و ذكر آنها در اين مقام كه مقامى والاست - هر چند به منظور روشن كردن سقم و ساختگى بودن آنها باشد - شأن آنها را بالا مىبرد و آنها را از ارزشى كه شايسته‌اش نيستند برخوردار مىسازد .\r\n\r\n\r\n","description":"","footnote":"\r\n( 5 ) مقصود ابيات يا شعرى است كه در آن ، شاعر به كسى ديگر اجازه شعر گفتن مىدهد و شعر او را به رسميت مىشناسد . . . . - م .\r\n","page_name":" 101 ","page_number":119},
  {"content":"\r\n\r\nهمين بلاغت قرآن موضوع رساله النكت فى اعجاز القرآن على بن عيساى رمّانى - از دانشمندان قرن چهارم هجرى - است . وى در مقدّمهء اين رساله به نقل هفت وجهى كه علماى اين علم به عنوان وجوه اعجاز مطرح كرده‌اند ، و سپس به بررسى اعجاز بلاغى قرآن پرداخته است . از نظر او بلاغت داراى سه مرتبه اعلى ، ميانه و پايين است « و آنچه مرتبهء اعلاى بلاغت خوانده مىشود معجزه ، و همان بلاغت قرآن است ، و آنچه پايينتر از اين مرتبه باشد در رديف بلاغت مردمان سخنور قرار مىگيرد . » « 6 »\r\nاين بر خلاف عقيدهء ابو سليمان خطابى است كه مىگويد بلاغت قرآن در بر دارندهء مراتب و طبقات سه‌گانه بلاغت مىباشد .\r\nاز ديدگاه رمّانى بلاغت « به رساندن مفهوم به مخاطب نيست ؛ زيرا گاه دو متكلّم كه يكى بليغ و سخندان و ديگرى از اين فن بىبهره است مفهوم مورد نظر خود را به مخاطب مىرسانند ؛ همچنين بلاغت به وافى بودن لفظ به معناى مورد نظر نيست ؛ زيرا گاه لفظى معناى مورد نظر را به صورت وافى مىرساند ، اما در عين حال لفظى ناآراسته ، ناخوشايند ، تنفر برانگيز و سرتاسر تكلّف است . بلاغت آن است كه معناى مورد نظر در قالب زيباترين و شايسته‌ترين صورت لفظى به دل مخاطب القاء شود ؛ بنابر اين بلندترين مرتبهء بلاغت در حسن و نكويى ، بلاغت قرآن است و اين والاترين طبقهء بلاغت اختصاص به قرآن دارد . « 7 »\r\nشيوهء رمّانى در بيان اعجاز بلاغى قرآن اين است كه بلاغت را مشتمل بر ده فن دانسته است : ايجاز ، تشبيه ، استعاره ، تلائم ، فواصل ، تجانس ، تصريف ، تضمين ، مبالغه ، و حسن بيان .\r\nوى براى هر يك از اين فنون فصل خاصّى گشوده و در هر باب نخست به تعريف آن فن و سپس به آوردن شواهد قرآنى در اين مورد پرداخته است ؛ به عنوان مثال ، وى باب ايجاز را با تعريف آن آغاز كرده ، مىگويد :\r\nايجاز عبارت است از كمتر كردن الفاظ بىآن كه در معنا خللى وارد شود ؛ و اين بر دو نوع است : ايجاز حذف و ايجاز قصر . ايجاز حذف آن است كه كلمه‌اى از متن برداشته شود ، بدان واسطه كه چيز ديگر از قبيل قراين حال و فحواى كلام بر آن دلالت دارد ؛ قصر نيز آن است كه از ابتدا كلام بر تقليل لفظ و تكثير معنا بنا شود ، بىآن كه حذفى در كار باشد .\r\n\r\n\r\n","description":"","footnote":"\r\n( 6 ) ثلاث رسائل فى الاعجاز ، ص 75 .\r\n( 7 ) همان ، ص 76 .\r\n","page_name":" 102 ","page_number":120},
  {"content":"\r\n\r\nوى سپس عبارتهاى قرآنى « و اسأل القرية » « از آبادى بپرس » [ يوسف / 82 
  ] ؛ « و لكن البرّ من اتّقى » « اما نيكى آن است كه پروا كند » [ بقره / 189 
  ] ؛ « براءة من اللّه » « اعلام بيزارى از جانب خداوند » [ توبه / 1 
  ] و « طاعة و قول معروف » « فرمان بردن و سخن خوب گفتن » [ محمد / 21 
  ] را به عنوان شواهدى از ايجاز حذف ذكر مىكند و آنگاه مىگويد :\r\nيكى از مصاديق ايجاز حذف ، حذف جواب است كه بليغتر از ذكر آن مىباشد . در قرآن شواهد فراوانى از اين نوع حذف آمده و از اين قبيل است سخن خداوند - جل ثنائه - كه « و لو انّ قرآنا سيّرت به الجبال او قطعت به الارض او كلّم به الموتى » « اگر قرآنى وجود مىداشت كه كوهها به وسيلهء آن به حركت درآورده يا زمين به وسيله آن پاره پاره شده و يا با مردگان سخن گفته شود » ( رعد / 31 ) - گويا به عنوان جواب اين شرط گفته مىشود - آن قرآن همين قرآن بود . از همين قبيل است اين آيه كه  « وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها »  « و كسانى كه از پروردگارشان پروا كردند دسته دسته به سوى بهشت رانده شوند و چون بدان در آيند و درهايش گشوده شود » - گويا پاسخ اين شرط آن است كه - بدان نعيم و عيش پايدارى دست يابند كه هيچ مكدّر نگردد .\r\nدر چنين مواردى بدان سبب حذف از ذكر بليغتر دانسته شده كه در صورت حذف شنونده احتمالات مختلفى به ذهن خود راه مىدهد در حالى كه چنانچه جواب شرط ذكر شود ذهن شنونده تنها متوجّه همان چيزى مىشود كه در كلام ذكر شده است .\r\nاما ايجاز به قصر در مرتبه‌اى پايينتر از ايجاز به حذف و از آن مبهم‌تر است ، هر چند كه ايجاز به حذف نيز در بردارندهء نوعى ابهام مىباشد . علّت پيچيده‌تر بودن و مبهمتر بودن ايجاز قصر نيز آن است كه در اين نوع به دانستن اين مسئله نيز نيازمنديم كه در كجا چنين كارى مىتوان انجام داد و در كجا چنين چيزى شايسته نيست . آيات ذيل نمونه‌هايى از ايجاز به قصر است :\r\n « وَ لَكُمْ فِي الْقِصاصِ حَياةٌ »  « براى شما در قصاص حيات است » ( بقره / 179 ) ؛  « يَحْسَبُونَ كُلَّ صَيْحَةٍ عَلَيْهِمْ »  « هر بانگى را بر زيان خود مىپندارند » ( منافقون / 4 ) ؛  « إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ »  « تنها در پى گمان و خواسته‌هاى دلند » ( نجم / 23 ) ؛  « إِنَّما بَغْيُكُمْ عَلى أَنْفُسِكُمْ »  « هر سركشى كه كنيد به زيان خويش مىكنيد » ( يونس / 23 ) ؛\r\n\r\n","description":"","footnote":"","page_name":" 103 ","page_number":121},
  {"content":"\r\n\r\n « وَ لا يَحِيقُ الْمَكْرُ السَّيِّئُ إِلَّا بِأَهْلِهِ »  « هر نقشهء بد تنها دامن صاحبانش را مىگيرد » ( فاطر / 43 ) .\r\nرمّانى در ادامهء سخنان خود با مقايسه ميان آيهء  « وَ لَكُمْ فِي الْقِصاصِ حَياةٌ »  با جمله معروف « القتل انفى للقتل » « تنها خون مانع خون مىشود » - كه مردم آن را به عنوان نمونهء شايسته‌اى از ايجاز قصر در كلام عرب مىشناسند - به بيان چگونگى اعجاز قرآن از طريق ايجاز قصر پرداخته و يادآور شده است كه آيه با آن جمله مشهور از چهار نظر تفاوت دارد :\r\n- عبارت قرآنى دربردارنده فايدهء معنايى بيشترى است و همه مضمون « القتل انفى للقتل » را در بر مىگيرد ، به اضافه مفاهيم شايسته‌اى ديگر كه از آن جمله است :\r\nآشكار كردن عدل با ذكر كلمه « قصاص » ، بيان هدف قصاص با ذكر كلمهء « حيات » و فرا خواندن مردم ، به رغبت و به ترس ، به حكم خداوند .\r\n- عبارت قرآن از تكلّف در تكرارى كه بر ذهن شنونده سنگينى مىكند دور است ؛ چه ، در عبارت « القتل انفى للقتل » تكرارى است كه نبود آن كلام را بليغتر مىكند ، و اين در حالى است كه مىدانيم هرگاه چنين نوعى از تكرار در كلامى وجود داشته باشد آن را از مرتبهء اعلاى بلاغت پايين خواهد آورد .\r\n- عبارت قرآنى داراى تركيبى بهتر بوده و حروف سازگار با يكديگر را در كنار هم قرار داده است و اين سازگارى و حسن تركيب به خوبى احساس ، و در لفظ مشاهده مىشود ؛ به عنوان مثال در عبارت « فى القصاص » و در مقام تلفظ ، پس از حرف « ف » حرف « ل » تلفظ مىشود و اين بسيار روانتر و مناسبتر از آن است كه در عبارت « القتل انفى » پس از حرف « ل » حرف « ء » را تلفظ كرد ، و علّت صعوبت نيز در اينجا دورى مخرج اين دو حرف از همديگر است . همچنين در « القصاص حياة » پس از حرف « ص » حرف « ح » تلفظ مىشود و اين مناسبتر از تلفظ حرف « ل » پس از صداى « ا » در عبارت « انفى للقتل » است .\r\n« بدين ترتيب با گرد هم آمدن نكات مذكور است كه عبارت « فى القصاص حياة » از عبارت « القتل انفى للقتل » بليغتر مىباشد . »\r\nرمّانى در ادامهء بحث خود ديگر بار به ايجاز بازگشته و به بيان تفاوت آن با تقصير و همچنين وجوه ، روشها و مراتب ايجاز پرداخته است ، از اين روى كه شناخت آنها « راهى است براى شناخت برترى ايجاز قرآن بر ايجازى كه در ساير گفتارهاست ، و همچنين شناخت برتر بودن بلاغت و بيان قرآن بر ديگر انواع بيان » .\r\n\r\n","description":"","footnote":"","page_name":" 104 ","page_number":122},
  {"content":"\r\n\r\nوى آنگاه فصل ايجاز را چنين به پايان برده است :\r\nايجاز تهذيب كلام است به آنچه بيان با آن نيكوتر شود ؛ ايجاز تصفيه الفاظ است از ناخالصى و خالص كردن آن است از هر رسوبى ؛ ايجاز بيان معناست به كمترين الفاظ ممكن ؛ و ايجاز ظاهر كردن معانى فراوان است با الفاظ اندك . « 8 »\r\nرمّانى در ساير ابواب و فصول نه گانهء بلاغت - از ديدگاه او - با همين شيوه پيش رفته است .\r\nمن در انديشه و اظهارات او تأمّلى فزونتر كردم و به آهستگى از كنار آنها گذشتم ، بىآن كه از آنچه از او نقل كرده‌ام دلگير و ملول شوم ؛ زيرا به عقيدهء من رمّانى در النكت خود تلاشى شايسته و زيبا و پيشگام در تقسيم بنديهاى مربوط به بلاغت و شكل دادن به ابواب و فصول اين علم و مصطلحات آن نشان داده است .\r\nشايسته مىبينم توجّه خوانندگان را به اين نكته نيز معطوف بدارم كه وى در فصول مبحث بلاغت كه به موضوع اعجاز قرآن پرداخته هرگز از اين موضوع بيرون نرفته و بلكه تمامى همّتش را بدان معطوف داشته است كه در هر فصلى شواهد قرآنى آن را ذكر كند و با ذوقى سرشار جلوه‌ها و نكته‌هاى بلاغى موجود آنها را به تصوير كشد .\r\nاين چيزى است كه ما در بيشتر كتبى كه پس از رمّانى در مسئلهء اعجاز بيانى قرآن تأليف شده است با فقدان آن روبرو مىشويم ؛ به عنوان مثال مشاهده مىكنيم باقلانى در كتاب خود از بررسيهاى قرآنى خارج مىشود و به بررسى شعر مىپردازد ؛ و يا مشاهده مىكنيم كه عبد القاهر در دلائل الاعجاز شواهد فراوانى از اشعار عرب مىآورد و در مواردى بسيار اندك شواهدى از قرآن مىآورد كه در آنها نكته‌اى بلاغى جلوه‌گر باشد . اين شيوهء بيشتر صاحبان تأليف در علم بلاغت است ؛ البته به استثناى تعدادى اندك از آنان چون ابن ابى الاصبع مصرى - در قرن هفتم - كه در بديع القرآن خود همان شيوهء رمّانى را در آوردن شواهدى قرآنى براى فنون بلاغت در پيش گرفته و در مباحث بلاغى خود جايگاه نخست را به قرآن داده است .\r\nما توضيح نظريهء رمّانى را در بلاغت لفظ و معنى به مبحث « نظريّهء نظم قرآن جرجانى » جايى كه فرصت مناسبترى فراهم است ، واگذار مىكنيم و گامهاى ديگرى را كه سلف در اين راه برداشته‌اند پى مىگيريم و اين گام بلند رمّانى را كه حاصل تلاش او در بررسيهاى بلاغى قرآن است نقطهء آغاز خود مىدانيم ؛ بررسيهايى كه وى در خلال آنها انديشه و روش روشن و\r\n\r\n\r\n","description":"","footnote":"\r\n( 8 ) همان ، ص 80 .\r\n","page_name":" 105 ","page_number":123},
  {"content":"\r\n\r\nمشخّصى از خود نشان داده و نه آنها را با مجادلات كلامى درآميخته ، و نه به جاى پرداختن به آنها خود را به تأمّل در ياوه گوييهاى مدّعيان رويارويى با قرآن مشغول ساخته است .\r\nدر بخش مربوط به اعجاز قرآن از كتاب المغنى قاضى عبد الجبّار معتزلى نيز آنچه محور بحث قرار گرفته مسئلهء فصاحت قرآن است .\r\nاو همانند رمّانى اين مسئله را از زاويه‌اى كه اهل بلاغت مورد بررسى قرار مىدهند بررسى نكرده ، بلكه تمامى همّت و توجّه خود را به استدلال بر اعجاز قرآن ، از نظر فصاحت منحصر به فرد آن و همچنين صحّت تحدّى به وسيلهء آن معطوف داشته است . اين امر به خودى خود اقتضاى آن داشته كه وى به بررسى مفهوم فصاحت و اعجاز آن بپردازد ، و به همين سبب است كه او مسئلهء نظم - به معنى شيوه‌اى خاص از ساختارهاى كلامى - را مورد بحث قرار داده و به تبيين نظريّهء معتزله در اين مسئله پرداخته است .\r\nنكتهء قابل توجهى كه در مورد نظم - يعنى شيوه و طريقه - از ديدگاه او وجود دارد آن است كه وى تنها اين را براى اعجاز بودن كافى نمىداند كه كسى قبلا كلامى همانند آنچه معجزه‌اش مىخوانيم مطرح نكرده باشد ، و گرنه لازم مىآمد گفته شود هر كس شيوهء تازه‌اى در سخن ابداع كند كه ناپسند و ركيك هم باشد ، اعجاز كرده است . اين در حالى است كه مىدانيم « لازم است در كنار ابداعى بودن شيوه ، رتبهء خاص آن از نظر فصاحت نيز به عنوان يك معيار در نظر گرفته شود » .\r\nاز همين جاست كه بايد روشن شود مقصود از « نظم » چيست : اگر مقصود از آن صرف ابداع يك طريقهء جديد در كلام باشد ، اين تفسير دور از حقيقت خواهد بود .\r\nاما اگر مقصود آن كسى كه مىگويد وجه اعجاز قرآن نظم مخصوص آن است همان معنايى باشد كه ما مىگوييم - يعنى آن كه خداوند قرآن كريم را از ساختارى اختصاصى برخوردار ساخته كه عادت عرب بر چنان ساختارى جريان نداشته است ، و در كنار اين ويژگى رتبه‌اى از فصاحت بدان بخشيده كه معجزه است - اين همان تفسيرى خواهد بود كه ما بيانش كرده‌ايم ؛ زيرا صرف همين كه قرآن از نظر فصاحت در رتبه‌اى فراتر از حدّ عادت عرب است ، خود ايجاب مىكند كه قرآن يك معجزه باشد ، امّا برخوردار بودن قرآن از ساختار و نظم مخصوص - به عنوان يك وجه ديگر براى اعجاز در مقابل وجهى كه گفته شد - ايجاب نمىكند كه قرآن معجزه باشد ، بلكه تنها معجزه بودن آن را مورد تقويت و تأكيد قرار خواهد داد ، [ نه\r\n\r\n","description":"","footnote":"","page_name":" 106 ","page_number":124},
  {"content":"\r\n\r\nآن كه دليل و وجه مستقلى براى اعجاز باشد ؛ اگر خصم اين مسئله را بپذيرد ، اين همان چيزى است كه ما نيز آن را تأييد كرده و بر اثباتش دليل آورده‌ايم 
  ] .\r\nاگر خصم بگويد كه قرآن تنها به واسطه همان نظم و به خاطر برخوردارى از شيوه‌اى كه با شيوهء معمول در كلام عرب ، اعمّ از نظم و نثر ، متفاوت مىباشد معجزه است ، هر چند از چنان مرتبهء خاصّى در فصاحت نيز برخوردار نباشد ؛ اين ادّعايى است كه قبلا به ردّ و ابطال آن پرداختيم .\r\nامّا هرگاه در اعجاز بودن قرآن هر دو امر در نظر گرفته شود ، اگر مقصود آن باشد كه با حصول مجموعهء اين دو عامل اعجاز قرآن تكميل مىگردد ، ما در پاسخ و بيش از اين بيان كرديم كه چگونه قرآن تنها به واسطهء برخوردارى از مرتبهء خاصّ و والاى فصاحت خود از گفتار اعراب تمايز يافته است ، و اگر هم مقصود آن باشد كه نظم قرآن همان مدلول فصاحت آن را مورد تأييد و تقويت قرار مىدهد و اين همان عقيدهء صحيح و به حقيقت نزديكتر است ؛ زيرا مقصود آنان از نظام و ساختار قرآن نظام و ساختارى پايينتر از مرتبهء فصاحت نيست ، و مقصودشان آن است كه خداوند قرآن را در قالبى نازل فرموده است كه به روشنترين صورت با عادت و شيوهء معمول عرب متفاوت است و آن را نقض مىكند و اين روشنترين صورت همان است كه قرآن بر ساختارى متفاوت با آنچه اعراب با آن آشنايى داشتند ، و در عين حال در مرتبهء بالايى از فصاحت باشد ، و اين حقيقتى روشن است . « 9 »\r\nقاضى عبد الجبّار چنين عقيده ندارد كه مسئلهء جايگزين كردن لفظى با لفظ ديگر [ در مقام معارضه با قرآن 
  ] مسأله‌اى قابل توجه و استناد باشد ؛ زيرا چنين شيوه‌اى شبيه و نزديك به نقل كلام است و بنابر اين چنان كه نقل كلام بر معرفت ناقل دلالت نمىكند ، گذاشتن لفظى به جاى لفظ ديگر كه داراى وزن و ساختارى يكسان با آن مىباشد نيز بر معرفت شخصى دلالت نخواهد كرد ، هر چند هر كس بخواهد در اين مقوله توانا باشد ناگزير بايد آن اندازه از الفاظى كه داراى يك معنا و يك وزن هستند بداند كه بدين وسيله بتواند لفظى را جايگزين لفظى ديگر ، همانند و يا نزديك به آن ، سازد . اما اين اندازه دانستن ، در آن شيوه و عمل خاصى كه از آن سخن گفتيم [ آوردن كلامى با ساختارى همانند ساختار قرآن 
  ] بسنده نمىكند ؛ زيرا شخصى براى انجام چنان كارى به ميزان خاصّى از علم و آگاهى ، افزون بر اين ، نياز دارد تا بدين ترتيب آوردن كلامى با آن ميزان از\r\n\r\n\r\n","description":"","footnote":"\r\n( 9 ) قاضى عبد الجبار ، المعنى ، ج 16 ، ص 321 ، 230 .\r\n","page_name":" 107 ","page_number":125},
  {"content":"\r\n\r\nفصاحت [ كه در قرآن موجود است 
  ] برايش ميسّر گردد . به همين دليل است كه ما سخن مدّعيانى را باطل دانستيم كه مىگويند « يك فرد ناتوان از شعر گفتن مىتواند با اين شيوه [ - جايگزينى الفاظ 
  ] شعر بگويد » ؛ چرا كه جايگزين كردن كلمات ، هر چند آنچه از اين جايگزينى حاصل مىشود شعر نيز باشد ، توانمندى در سرودن شعر محسوب نمىشود ، به گونه‌اى كه اگر همان شخص بتواند بدون جايگزين كردن كلمات در شعر و گفتهء ديگران ، خود دست به كار اين امر شود و اثرى پديد آورد آن اثر شعرى از او دانسته شود . « 10 »\r\nقاضى پس از آن فصلى در « اختصاص مزيّتى به قرآن در مراتب فصاحت » گشوده ، و البته در اين فصل مسئله را از آن زاويه كه علماى بلاغت مورد بحث قرار مىدهند مورد بحث قرار نداده است ، بلكه همان شيوهء خاص خود را در استدلال بر اعجاز قرآن با بلندى مرتبهء آن در فصاحت بدان گونه كه با كلام فصيح عرب تفاوت يافته و آنان را از آوردن همانندى براى اين كتاب ناتوان ساخته ، در پيش گرفته است . او مىگويد :\r\nقبلا بيان كرديم كه اعراب به دليل تجربه و عادت از آنچه يك گفتار فصيح را از گفتارهاى عادى متمايز مىسازد آگاهى داشتند و به همين دليل ، در هنگام شنيدن قرآن و براى پى بردن به مزيّت و برترى آن به تجربه مجدّدى نياز نداشتند و بىهيچ واسطه‌اى در مىيافتند كه اين كلام از حدّ عادت آنان بيرون است .\r\nامّا كسانى كه در اين مسئله به پايهء اعراب نرسيده‌اند نيز حكايت آنان را دارند ؛ زيرا وقتى دريابند كه آوردن همانند براى كلام عرب براى آنان ممتنع است روشن خواهد شد كه آوردن همانندى براى قرآن ، بمراتب برايشان ناشدنىتر خواهد بود ؛ هر چند اين امكان وجود دارد كسانى در آن زمان در ميان اعراب بوده باشند كه ادّعا كرده‌اند مىتوانند ، در صورتى كه بخواهند ، همانندى براى قرآن بياورند ، امّا سپس براى اين مدّعيان روشن شده كه چنين چيزى ناشدنى است ؛ گرچه پديد آمدن چنان گمانى براى كسانى كه در فصاحت بر ديگران تقدم داشته‌اند بعيد است ، آن سان كه بعيد است براى آن كس كه ميزان توانايى خود را آزموده ، كارهاى بزرگ بر او مشتبه گردد و او را بدين گمان اندازد كه بر انجام آنها تواناست .\r\nيكى از بزرگان ما ، هنگامى كه يكى از يهوديان منكر آن شد كه قرآن داراى مزيّتى در فصاحت است ، قسمتى از آنچه را ما درباره اعراب گفتيم يادآور گرديده و سپس اين آيه را براى او تلاوت كرده است : « سوگند به ستاره چون فرود آمد ، كه\r\n\r\n\r\n","description":"","footnote":"\r\n( 10 ) همان .\r\n","page_name":" 108 ","page_number":126},
  {"content":"\r\n\r\nپيشواى شما نه گمراه شده و نه به راه كج رفته است و نه از روى خواسته‌هاى دل سخن مىگويد . بلكه اين وحى است كه به او مىرسد » . ( نجم / 1 - 4 ) يكى ديگر از آنان نيز اين آيه را تلاوت و بدان استشهاد كرده است :  « وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ »  « گفته شد اى زمين آبى كه بر پهنهء توست فروكش ، و اى آسمان باريدن واگذار ؛ و آب فرو شد و كار به پايان آمد و كشتى بر كوه جودى قرار گرفت و ندا آمد كه نفرين بر طايفه‌اى كه ستمگرند » ( هود / 44 ) .\r\nهرگاه شنونده‌اى در مجموعهء اين آيات تأمل كند كه با  « وَ أَصْحابُ الْيَمِينِ ما أَصْحابُ الْيَمِينِ »  « اما اهل سعادت ، و آن اهل سعادت در چه حالند ؟ ! » [ واقعه / 27 
  ] آغاز مىشود در خواهد يافت كه اين كلام بر آن گفتارهاى فصيحى كه ما مىشنويم برترى فراوانى دارد ؛ و درك اين مسئله تنها براى كسانى با مشكل مواجه مىشود كه بهره‌اى ندارند . « 11 »\r\nبيشتر مباحثى كه قاضى عبد الجبّار در ادامه به آنها پرداخته است عبارتند از : پاسخ اشكالهاى مخالفان دربارهء قرآن « 12 » ، ابطال اين عقيده باطنيّه كه تنزيل يا ظاهر قرآن داراى تأويل و باطنى است « 13 » ، ابطال اشكال اين جماعت در مورد قرآن ، مبنى بر اين كه در اين كتاب هم از نظر لفظ ، هم معنا و هم انديشه ، تناقض و اختلاف وجود دارد « 14 » ، و تبيين نادرستى اشكال اين گروه پيرامون مسائلى چون تكرار ، تطويل و همانند آن در قرآن « 15 » .\r\nقاضى در همهء اين موارد بنابر شيوه متكلّمان به بحث و استدلال و جدل مىپردازد ، و نه بنابر شيوه اهل بلاغت . به هر حال ، به عقيدهء ما او با قدرت به دفاع از اعجاز قرآن از نظر فصاحت پرداخته و مفهوم روشنى از « نظم » به ما ارائه داده است و آن اين كه مقصود از نظم صرفا طريقه‌اى ابداعى در ساختن و تركيب كلام كه با عرف اعراب نظم و نثر خود تفاوت داشته باشد نيست ، بلكه در كنار اين ويژگى ، قرآن برخوردار از مرتبهء خاصّى از فصاحت است كه اعراب آشنا با فنون سخن به مجرد شنيدن آن بدان معرفت مىيافتند ، بىآن كه گمان كنند آوردن همانند آن براى هر كه بخواهد ميسر مىگردد .\r\n\r\n\r\n","description":"","footnote":"\r\n( 11 ) همان ، ص 314 .\r\n( 12 ) همان ، صفحه 337 .\r\n( 13 ) همان ، صفحه 363 .\r\n( 14 ) همان ، صفحه 387 .\r\n( 15 ) همان ، صفحه 397 .\r\n","page_name":" 109 ","page_number":127},
  {"content":"\r\n\r\nدر اواخر قرن چهارم هجرى باقلانى به اين ميدان گام نهاد و كتاب مشهور خود اعجاز القرآن را ارائه كرد . چنانچه از عنوان كتاب بر مىآيد و چنانچه مقدّمهء آن نشان مىدهد ، اين كتاب يك پژوهش قرآنى محض نيست ، بلكه بيش از هر چيز به جدل كلامى و فرقه‌اى ، و نقد ادبى متونى بلند و فراوان از شعر و نثر عربى نزديك مىباشد .\r\nوى در فصول آغازين كتاب به ردّ اقوالى در اعجاز كه از سوى اشاعره - فرقه‌اى كه وى بدان منسوب است يعنى ردّ ادّعاى كسانى كه مدعى شده‌اند از طريق قرآن نتوان از يگانگى خداوند آگاهى يافت و بالأخره به ردّ اين ادّعاى زرتشتيان كه برخى از كتب خود را معجزه دانسته‌اند و . . . پرداخته است ؛ و در همهء اين مباحث بىآن كه نام مخالفين خود را ذكر كند شبهات آنها را مطرح كرده و بشدّت در جرح و طعن آنان و در سرزنش و تحقير ايشان سخن گفته است .\r\nوى پس از آن سه وجه به عنوان وجوه اعجاز كه از سوى اشاعره مطرح شده است نقل مىكند و از كنار دو وجه اول و دوّم - يعنى خبر دادن از غيب نسبت به آينده و همچنين خبر دادن از گذشته‌هاى بسيار دور ، از زمان خلقت آدم - به سرعت مىگذرد تا هر چه زودتر به وجه سوّم بپردازد ، و آن وجه نيز « همان نظم بديع و تأليف شگفت‌آور قرآن و به كرانه رساندن بلاغت در اين كتاب است » ؛ با تأمّل در اين مباحث گاه بدين گمان مىافتيد كه گويا وى تصميم گرفته است نظم بديع قرآن را موضوع بررسى و مطالعه‌اى بلاغى قرار دهد ، اما ديرى نمىپايد كه مىبينيد در جاى جاى بحث به جدل كلامى طاقت فرسايى پرداخته است .\r\nبلكه او حتّى در فصولى كه در بحث بلاغت گشوده ، تنها اسرار بلاغى قرآن را موضوع بررسى و تأمل خود قرار نداده و بلكه به نقل قصايد و خطبه‌هايى بلند كه گزيده‌هايى از شعر و نثر عربى است پرداخته و به نقد آنها دست يازيده است « تا كسى گمان نكند نوع شعر مىتواند به رويارويى قرآن برخيزد ، و در نتيجهء چنين گمانى شكار شيطان شود يا گردباد گمراهى او را به مكانى دور دست افكند » . وى گاه نيز به آوردن متون گزيده‌اى از نظم و نثر بسنده مىكند و آنگاه در مورد آنها چنين به اظهار نظر مىپردازد كه پايينتر بودن آنها از سطحى كه نظم قرآن از آن برخوردار است بر هيچ انسان صاحب ديده و بصيرتى پوشيده نيست .\r\nوى هفت خطبه از رسول خدا ، - صلّى اللّه عليه [ و آله 
  ] و سلّم - نامهء آن حضرت به كسرى و نجاشى ، و متن عهدنامهء صلح حديبيّه را ذكر كرده است تا پس از آن بگويد : « هر كه را در اين فن اندك بهره‌اى و از زبان عربى توشه‌اى باشد ، تفاوت ميان قرآن و كلام پيامبر -\r\n\r\n","description":"","footnote":"","page_name":" 110 ","page_number":128},
  {"content":"\r\n\r\nعليه الصلاة و السلام - بر او مشتبه نخواهد گرديد » .\r\nوى پس از آن يك خطبه از ابو بكر صدّيق ، وصيّت او به عمر ، دو نامه از ابو عبيدة بن جراح و معاذ بن جبل به عمر بن خطاب و پاسخ وى به آن دو ، فرمان او به ابو موسى اشعرى در تصدّى قضاوت ، خطبه‌اى از عثمان بن عفان ، نامه وى به على بن ابى طالب [ عليه السلام 
  ] ، رثاى على در مرگ ابو بكر ، دو خطبه از خطبه‌هاى امام على ، نامه او به عبد الله بن عبّاس ، خطبه‌هايى از ابن مسعود ، عمر بن عبد العزيز ، حجّاج بن يوسف ، قسّ بن ساعده ، و همچنين خطبهء ابو طالب در جريان ازدواج پيامبر - صلّى اللّه عليه [ و آله 
  ] و سلّم - با خديجه و . . . را نقل كرده است . « 16 »\r\nوى پس از نقل اين مجموعهء انبوه - كه چهل صفحه از كتاب او را به خود اختصاص داده - تنها با اين جملهء كوتاه اظهار نظر كرده است كه . هر كس در خطبه‌هاى فوق و همانند آنها تأمّل ورزد و گفتار انسانها را از كلام پروردگار جهانيان باز خواهد شناخت » .\r\nوى آنگاه سه صفحه از كتاب خود را از گفته‌هاى مسيلمه كذّاب و سجاح تميمى پر كرده است تا پس از آن بگويد : « هر كه عقل داشته باشد سبكى اين سخنان بر او پوشيده نخواهد ماند » . « 17 »\r\nاو در ادامه به نقل و نقد بيت بيت قصايد مشهور شاعران بزرگ پرداخته و گاه چند ده صفحه از كتاب خود را به بررسى يك قصيده ، از قبيل قصيدهء امرؤ القيس « 18 » اختصاص داده ، و پس از نقل اين همه گفته است :\r\nاما شيوه و نظم قرآن و تأليف و ترتيب آن ، حقيقتى است كه عقلها در درك آن به تحيّر مىماند ، و دريايى است كه انديشه در آن سرگردان مىشود و در وصف آن در مىماند .\r\nاينك ما آن مقدار در بيان جزئيات اين حقيقت برايت مىگوييم كه به وسيلهء آن به مقصود راه برى ، بر انتظار چيره آيى و به هدف برسى و اعجاز را چنين تصوّر كنى كه خورشيد را ، و به كرانه رسيدن بلاغت در اين كتاب را چنان به يقين دريابى كه عجز و ناتوانى [ از رويارويى با آن 
  ] را . . .\r\nبدان اين علم را مكانى بلند و جايگاهى رفيع ، طالبانى اندك و يارانى سست گام و ضعيف است ، نه آن را طايفه‌اى است كه به حمايتش برخيزند و نه آن را ثابت قدمانى كه به جستجوى دقايقش بپردازند ؛ اين علم دقيقتر از سحر ،\r\n\r\n\r\n","description":"","footnote":"\r\n( 16 ) اعجاز القرآن ، ص 169 - 234 .\r\n( 17 ) همان ، ص 238 - 240 .\r\n( 18 ) همان ، ص 243 - 277 .\r\n","page_name":" 111 ","page_number":129},
  {"content":"\r\n\r\nترس انگيزتر از دريا و شگفت‌آورتر از شعر است . . .\r\nدر عظمت شأن اين نظم همين بس كه پرتوش سر تا سر زمين را در بر گرفته ، نورش از افق تا افق را روشن ساخته ، حكمش همه جهان را به سيطرهء خويش درآورده ، فرمانش در همهء دنيا پذيرفته شده و خيمهء ظلمت كفر را به زير گامهاى خود گرفته است ، پس از آن كه اين خيمه زمانى افراشته ، ستونهايش بر پا ، طنابهايش استوار و همه جا را به زير سايه خود برده بود . . .\r\nاين نظم ، چنانچه خداوند - جلّ ذكره - در قرآن بدين صفتش خوانده ، نور است ، آنجا كه مىفرمايد :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  - « و همچنين كلام خود را به فرمان خويش به تو وحى كرديم » ( شورى / 52 ) .\r\nپس اگر خواستى در اين نظم متعالى و در اين تأليف بديع و اين ترتيب سرتاسر عظمت بنگر كه هر كلمه‌اى از اين آيه تام و هر لفظى بديع و احساس برانگيز است « 19 » .\r\nدر اينجا به طور طبيعى انتظار آن خواهيد داشت كه باقلانى پس از اين سخنان به بررسى همان حقيقتى بپردازد كه « به وسيلهء آن به مقصود راه برى ، بر انتظار چيره آيى و اعجاز نظم قرآنى را چنان تصوّر كنى كه خورشيد را » .\r\nامّا به رغم اين انتظار مشاهده مىكنيد كه او ديگر بار به نقل متون مفصّلى از شعر بحترى ، ابو نواس ، ابن الرّومى ، ابن المعتز و ابو فراس و همچنين گزيده‌هايى از نثر جاحظ و ابن عميد و . . . پرداخته است ؛ تا در پايان همهء آن‌ها بگويد اينها گفتارهايى است [ به رغم فصاحت و بلاغت ، 
  ] مىتواند گفتارهايى ديگر با آنها برابرى و يا معارضه كند ، و اين امر خود دليلى ديگر است بر همان حقيقتى كه چند صد صفحه قبل ذكر شده و آن اين كه :\r\nنه آن - نظم قرآن - را الگويى است تا گام بر جاى گام او نهد و نه پيشوايى كه در پى او رود ، و نه رواست حتّى به صورت اتّفاقى همانندى برايش پديدار شود ، چنان كه گاه يك بيت نادر ، يك كلمهء زيباى تصادفى ، يك مفهوم يگانه و تحيّر انگيز و يك كلام اندك و شگفت‌آور براى شاعرى اتفاق مىافتد - و البته در همان حال ، قسمتى از كلام و شعر او از رديف آنچه نامأنوس و بيگانه است و بخشى از گفتار او در ذيل آنچه گرفتار عيب و كاستى است جاى مىگيرد - زيرا ، آنچه از آن اوصاف نكو برخوردار و داراى چنان تأثير و جايگاهى باشد تنها در اندكى از اشعار و يا در\r\n\r\n\r\n","description":"","footnote":"\r\n( 19 ) همان ، ص 284 .\r\n","page_name":" 112 ","page_number":130},
  {"content":"\r\n\r\nاندكى از رساله‌ها و يا بخشى ناچيز از خطبه‌ها براى شاعر و نويسنده و خطيب اتفاق مىافتد ، و اگر بنا بود همهء اشعار شاعران نادر و يگانه الگويى همه جا گستر و داراى مفهومى بديع و لفظى آراسته باشد و اگر بنا بود همهء گفتارهاى سخنوران آكنده از جلوه‌هاى زيباى خاص خود و آراسته به شكوه و زيبايى ظاهر باشد و در آنها هيچ گفتارى كه در حدّ ميانى دو نوع كلام جاى مىگيرد و هيچ سخنى كه ميان دو كرانهء بلاغت در تردّد است و هيچ واژهء سرد و سنگين و فاسد و نامقبولى وجود نداشته باشد ، - در اين صورت - هرگز آنچه اعجاز در كلام است خود را نشان نمىداد و آن تفاوت شگفت آورى كه ميان اين ساختار و آن ساختار هست آشكار نمىگشت . « 20 »\r\nبراى هر پژوهشگرى كه به مطالعه در كتاب باقلانى بپردازد يكى از مشكلترين مسائل آن است كه از ميان اين مجموعهء انبوه از مجادلات كلامى و متون بلند نظم و نثر ، انديشهء روشنى دربارهء اعجاز بلاغى نظم قرآن به دست آورد ؛ به عنوان مثال ، وى پس از اين مباحث فصلى در « بيان وجوهى از بلاغت » گشوده و آن را چنين آغاز كرده كه « يكى از اهل ادب و كلام گفته است بلاغت داراى ده نوع [ - فن 
  ] مىباشد » . وى آنگاه اين اقسام يا فنون دهگانه را از رمانى - كه اسم او را نيز نياورده - نقل كرده و سى صفحه از كتاب خود « 21 » را بدين گونه پر كرده و پس از آن نيز نقدى آورده است كه هيچ نظريّهء روشنى دربارهء اعجاز بلاغى نظم بديع قرآن به دست نمىآيد .\r\nاو در بررسى انواع اين نظم بديع - يا همان بلاغت - شيوهء رمانى را در استشهاد به آيات قرآن در پيش نگرفته و بلكه همراه با شواهد قرآنى شواهدى از شعر و نثر نيز آورده است . گاه نيز نخست شواهد شعر و نثر از كلام انسانها را آورده و پس از آن به ذكر اين پرداخته كه « نظير اين گفته در قرآن . . . » يا « همانند آن در قرآن . . . » - و آنگاه آيه يا آياتى از قرآن را متذكر گشته است .\r\nچنين نظير و همانند آوردن ، چيزى است كه حسّ و وجدان آنان كه درك مىكنند اعجاز بيانى قرآن وجود نظير و همانندى را براى خود نمىپذيرد از آن گريزان است .\r\nدر اينجا مثالهايى از ديدگاه باقلانى در مسئلهء اعجاز بلاغى و شيوه او در نظير آوردن قرآن براى فنون بلاغى مىآوريم :\r\n\r\n\r\n","description":"","footnote":"\r\n( 20 ) همان ، ص 164 .\r\n( 21 ) همان ، ص 396 - 426 .\r\n","page_name":" 113 ","page_number":131},
  {"content":"\r\n\r\nموازنه را يكى از فنون بديع مىشمارند و آن از قبيل اين گفته عرب است كه « اصبر على حرّ اللقاء و مضض النزال و شدّة المصاع » . يعنى : در برابر شعلهء پر التهاب نبرد و آتش فروزان جنگ و سختى پيكار شكيبايى ورزيد .\r\nاز همين قبيل است گفته امرؤ القيس :\r\n « سليم الشظا عبل الشوى شنج النّسا * له حجبات مشرفات على الفال \r\nيعنى : او را استخوان زانويى سالم ، دست و پايى ستبر و قوى و كف پاهايى به هم چروكيده است . سر استخوان سرين او بر روى رگ خم شده است .\r\nو نظير اين گفته است آن آيات قرآن كه « و السّماء ذات البروج و اليوم الموعود و شاهد و مشهود » - « سوگند به آسمان كه داراى برجهاست و سوگند به روز موعود ، و سوگند به شاهد و مشهود » ( بروج / 1 - 3 ) .\r\nصحّت تقسيم از ديگر فنون بديع است و از آن قبيل است سخن نصيب . . . ، گفتهء آن ديگرى . . . ، گفتهء مقنع كندى . . . و گفتهء عروة بن حزام . . .\r\nو از همين قبيل است كلام خداوند عز و جل :\r\n اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  - « خداوند ياور كسانى است كه ايمان آورده‌اند ، آنان را از ظلمتها به نور مىبرد ، و كسانى كه كافر شده‌اند ياوران ايشان بتانند كه آنها را از نور به ظلمتها مىبرند » ( بقره / 257 ) .\r\nتكميل و تقسيم نيز از ديگر فنون بديع و از آن جمله است اين سخن آن گوينده كه « و ما عسيت أن أشكرك على مواعيد لم تشن بمطل ، و مرافد لم تشب بمنّ ، و بشر لم يمازجه ملق ، و لم يخالطه مذق » ، يعنى چگونه توانم تو را سپاس گويم بر آن وعده‌هايى كه زشتى به تأخير افكندن بر دامانش ننشسته ، و آن عطايايى كه هرگز به منّت نيالوده و آن خوشروئيى كه هرگز به تملّق در نياميخته و با رياكارى قرين نشده است » . . .\r\nاز همين قبيل است سخن نافع بن خليفه :\r\n رجال اذا لم يقبلوا الحقّ منهم * و يعطوه عادوا بالسيوف القواطع \r\nيعنى : مردانى كه چون حق آنان پذيرفته و به ايشان داده نشود با شمشيرهاى برنده به ميدان باز آيند .\r\nاز همين نمونه است كلام خداوند - عز و جل - كه  « إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ »  - « خداست كه مىداند آن لحظه كى فرا رسد .\r\nاوست كه باران را فرو مىفرستد ، او از آنچه در رحمهاست آگاه است » ( لقمان /\r\n\r\n","description":"","footnote":"","page_name":" 114 ","page_number":132},
  {"content":"\r\n\r\n34 ) .\r\nاز ديگر فنون بديع فنّ ترصيع و آن خود بر چند گونه است . . .\r\nاز آن جمله است اين شعر امرؤ القيس :\r\n مخش مجش مقبل مدبر معا * كتيس ظباء الحلّب العدوان \r\nيعنى : در يك زمان هم حمله مىآورد و هم مىگريزد و هم روى مىكند و هم پشت مىنمايد به سان آهو بره‌اى بيابانى كه از سويى به سويى مىدود .\r\nو از همين قبيل است بسيارى از مقدمات ابو نواس :\r\n يا منّة امتنها السكر * ما ينقضى منى لها الشكر \r\nيعنى : مستى چه منّتها كه بر من دارد : و هرگز سپاس آن به پايان نتوانم برد .\r\nباقلانى پس از ذكر اين نمونه‌ها شاهدى از قرآن براى ترصيع نياورده ، همچنان كه در تعدادى ديگر از فنون بديع نيز تنها به آوردن شواهدى از شعر و نثر عربى بسنده كرده و شاهدى از قرآن نياورده است ، فنونى از قبيل : مساوات ، مبالغه ، صحّت تفسير ، تكافؤ و كنايه و تعريض ، اعتراض ، رجوع ، استثناء و . . .\r\nهنگامى كه ، در بحث باقلانى دربارهء فنون بديع ، به جستجوى نكته‌اى در اسرار اعجاز و يا نكته‌اى بلاغى در مورد شواهد قرآنيى كه آورده است بر مىخيزيد چنين گفتارى را پيش روى خود مىيابيد :\r\nدر اين كلمات قرآن بنگر ، كه هر كدام در نورانيّت و بلندى مرتبه به سان ستاره و در درخشش به سان ياقوتى در ميان دانه‌هاى يك رشته است . « 22 »\r\nدر اين كلمات خداوند چه مىبينى كه مىگويد :\r\n إِنَّ فِرْعَوْنَ عَلا فِي الْأَرْضِ  - « فرعون در زمين طغيان و تكبّر پيشه كرد » ( قصص / 4 ) .\r\nاين آيه در بردارندهء كلماتى است كه درخشش و روشنى آنها چنان است كه مىبينى ، و روانى و جلوه‌گرى آنها چنان كه مشاهده مىكنى ، و تابش و جلاى آنها چنان كه به عيان شاهدى و فصاحت آنها چنان كه مىدانى . . .\r\nدر اين كلمات چهارگانه كه در كنار يكديگر قرار گرفته‌اند و از تجلّى قدرت و\r\n\r\n\r\n","description":"","footnote":"\r\n( 22 ) همان ، ص 293 .\r\n","page_name":" 115 ","page_number":133},
  {"content":"\r\n\r\nروا بودن فرمان او [ - فرعون 
  ] حكايت مىكنند بنگر ؛ آيا هر كدام از اين كلمات به خودى خود نقطه‌اى نورانى بر تارك كلام ، و به تنهايى درّى گرانبها نيست ؟ و در كنار آن ، از علوّ سلطنت و نفوذ قدرت حكايت دارد و جلوه‌اى از سرور قدرت را نمايان مىسازد و اوج شكست ناپذيرى را مىنمايد ، و روانى و سلاست را در كنار ترتيب و استوارى ، و سلامت را در كنار متانت و درخششى بىآلايش و نورانيّتى سرشار فراهم مىآورد . . . « 23 »\r\nسپس در آيه آيه و واژه واژهء قرآن بنگر ؛ آيا آنها را با همان نظم شگفت و ترتيب بديع كه گفتيم نمىيابى ؟ چه ، هر كلمه‌اى را « گر تنها بدان بنگرى ، در جمال و زيبايى در كرانه و در دلالت و محتوا آيت حقيقت خواهى ديد تا چه رسد به اين كه همتايانش قرين آن شوند و آنچه بدان تعلّق دارند و در جمال و نيكى به سان آن و در همان معنايند بدان ضميمه گردند . « 24 »\r\nشايد بدين ترتيب ، اگر در كار خويش به دام اشتباه گرفتار آمده و راه انديشه‌هايى موهوم را پيموده و يا خود را اسير گمانت كرده‌اى ، ديگر بار به عقل خويش باز گردى و آن خطا كه دارى بپوشانى . چه هنگام براى سخنورى ميسر شده است به اندازهء يك آيه از آيات قرآن اشيايى متفاوت را برگزيند و در كنار هم قرار داده ، با يكديگر آشتى دهد ، بىآن كه بر كلام او آثارى از رنج بيهوده در تركيب كلام خويش و يا نشانه‌هايى از به زور سخن راندن هويدا ، و يا در خطاب او آثار تكلّف و به رنج افكندن خود پديدار باشد ؟\r\nهرگز چنين ميسّر نشده و هرگز ميسّر نخواهد شد ؛ كه روشنايى صبح ستارگان را درهم مىپيچد ، هر چند درخشان باشند و دريا همه رودها را در خود گم مىكند ، هر چند خروشان باشند . . . « 25 »\r\nاز مصاديق كلام مؤتلف اين سخن خداوند است :\r\n فَخَسَفْنا بِهِ وَ بِدارِهِ الْأَرْضَ ، فَما كانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ وَ ما كانَ مِنَ المُنْتَصِرِينَ  - « پس او و خانه‌اش را در زمين فرو برديم و در برابر خدا هيچ گروهى نبود كه او را يارى كند و خود نيز يارى خويش نمىتوانست » ( قصص / 81 ) .\r\nاين سه عبارت است و هر كدام گرانبهاتر از درّى ناياب . « 26 »\r\n\r\n\r\n","description":"","footnote":"\r\n( 23 ) همان ، ص 286 .\r\n( 24 ) همان ، ص 289 .\r\n( 25 ) همان ، ص 290 .\r\n( 26 ) همان ، ص 290 .\r\n","page_name":" 116 ","page_number":134},
  {"content":"\r\n\r\nكدامين دل مىتواند به اين طمع بندد كه كلامى چنين بياورد :\r\n يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  - « بر هر يك از بندگان خود كه بخواهد به فرمان خود وحى مىفرستد . . . الخ » ( مؤمن / 15 ) .\r\nكدامين واژه توان پاى نهادن به ميدان اين مسابقه دارد ؟ و كدامين حكيم به نورانيّتى كه در اين عبارت است راه مىبرد و كدامين فصيح و سخنور راز اين نظم را كشف مىكند ؟ « 27 » سپس در اين كلام خداوند تأمّل كن :\r\n وَ أَنْذِرْهُمْ يَوْمَ الْآزِفَةِ إِذِ الْقُلُوبُ لَدَى الْحَناجِرِ كاظِمِينَ  - « آنان را از روز قيامت بيم ده ، آنگاه كه دلها از ترس و وحشت به لب رسد » ( مؤمن / 18 ) .\r\nهر واژه‌اى از واژه‌هاى اين آيه از همان اوصافى برخوردار است كه پيش از اين ذكر كرده‌ام ؛ يعنى آن كه چون انسان يكى از اين واژه‌ها را در رساله‌اى ببيند ، آن واژه لبّ و لباب رساله خواهد بود ؛ اگر در خطبه‌اى يكى از آنها را بيابد ، آن واژه سيماى خطبه خواهد بود ؛ و اگر در قصيده‌اى يكى از اين واژه‌هاى را مشاهده كند مرواريد مرواريدهاى آن قصيده و تنها بيت قصيدهء آن بيت خواهد بود كه چنين واژه‌اى را ميزبان شده است ؛ به سان ياقوتى گران كه تنها گوهر رشته و نگين درگير مهره‌ها و مرواريدى نهان در ميان آنهاست ؛ و چون واژه‌اى از اين واژه‌ها در دامن كلامى قرار گيرد زيور آن خواهد شد و چون در ساختارى درآيد زينتش خواهد بخشيد و چون در خطبه‌اى جاى داده شود با زيبايى خاص خويش از آن خطبه تمايز خواهد يافت و خود را جدا خواهد كرد . « 28 »\r\nچشم دل خويش بگشاى و با ديدهء عقل بنگر و بصيرت بيدار خود را داور گير و آنگاه در واژه واژه آنچه برايت نقل كردم و به تو ارائه داشتم و پس از آن در اين واژه‌ها كه در كنار هم قرار مىگيرند تا زمانى كه يك فصل و يك داستان و يا يك گفتار و يك سوره شكل مىگيرد تفكّر كن .\r\nنه ! بلكه در همهء قرآن با همين شيوه تفكّر و انديشه كن و به همين ترتيب كه گفتيم در آن به تأمّل بپرداز ؛ زيرا ، ما آنچه را ادعا كرده‌ايم تنها براى بخشى از آن مدّعى نشده و آن صفاتى را كه آورده‌ايم نيز جز شايستهء مجموع آن نديده‌ايم ، هر چند اين حقيقت در برخى آيات اين كتاب روشنتر و آشكارتر و اين آيت در برخى از آنها هويداتر و چشمگيرتر است .\r\n\r\n\r\n","description":"","footnote":"\r\n( 27 ) همان ، ص 296 .\r\n( 28 ) همان ، ص 304 .\r\n","page_name":" 117 ","page_number":135},
  {"content":"\r\n\r\nاكنون كه در پرتو رهنمود آنچه تو را بدان رهنمون شديم و از آن آگاهت ساختيم ، به تأمّل پرداختى ، بنگر كه آيا اثر اين نور را در دل خويش مىيابى و آيا مىبينى كه چگونه انديشه‌ات را در ميان گرفته ، در حسّ و وجدانت جريان يافته ، در گوشت و پوستت نفوذ كرده و بدين سان وجودت را از يقين نسبت به خود آكنده ساخته و تو را از سر ايمان و بصيرت به حقيقت خويش رهنمون شده است ؟ آيا مىبينى كه از سويى ترس تو را در ميان مىگيرد ، و به گونه‌اى لرزه بر تنت مىافتد و از جانبى احساس غرور خاصّى بر تو چيره مىشود ؟ آيا احساس مىكنى كه به سبب درك نكات لطيفى كه در آن يافته‌اى ، طرب و شادى تو را از جاى مىكند ؛ و نيز به خاطر آن شگفتيهايى كه در آن ديده‌اى ، سرور تو را به حركت مىآورد ؛ در دل خويش به سبب آن معرفتى كه برايت حاصل شده احساس عزّت مىكنى و بر اندامت لرزهء شوق و آرامش و آسودگى مىيابى و مىبينى كه در فضل پيشگام و سرآمد شده و در يقين خويش حقيقت يافته و از ديگران پيش افتاده‌اى ؛ و مىبينى كه جايگاه جاهلان به زير گامهاى غفلت و پرتگاهى كه بدان در غلتيده‌اند در زير سايهء ذلت و زبونى است ؛ و آنگاه آنان را بدان ديده كه بايسته و در آن جايگاه كه شايستهء آنان است مىبينى .\r\nاينها همه حقايقى است كه در پس تأمل در كلام الهى و نظام بديع و معانى و احكام شگفت آن فراهم آيد . اما اگر به سراغ آن بركت و نورى كه از اين كلام در عالم گسترده ، به سراغ آن ميمنت و نورى كه از اين كلام در آفاق جاى گرفته و سرانجام به سراغ عظمت و منزلتى كه براى اين كلام بر دلها نقش بسته به روى . . . آيا اين همه تو را به عظمت شأن و سنگينى كفّهء اين كتاب و منزلت والاى آن رهنمون نخواهد شد ؟ « 29 » نظم قرآن ، در مؤتلف و مختلف ، در فصل و وصل ، در افتتاح و اختتام ، و در هر راهى كه در پيش گرفته و هر بابى كه گشوده و هر طريقى كه بدان گام نهاده و هر سويى كه آهنگ آن كرده ، به دور از هر گونه اختلاف و تفاوت و عدم انسجام ، و چنان است كه خداوند آن را وصف كرده است : « و اگر اين كتاب جز از نزد خداوند مىبود در آن تفاوتهاى فراوان مىيافتند » ( نساء / 82 ) .\r\nاين در حالى است كه ديگر انواع كلام پيوسته در دگرگونى است و در هر لحظه رنگى به خود مىگيرد ؛ در جايى تو را در برابر يك بديع پسنديده قرار مىدهد و بلافاصله در پى آن قبيحى مستهجن مىآورد ؛ در جايى با چهره‌اى خوش و زيبا بر\r\n\r\n\r\n","description":"","footnote":"\r\n( 29 ) همان ، ص 308 .\r\n","page_name":" 118 ","page_number":136},
  {"content":"\r\n\r\nتو جلوه مىكند و پس از آن با چهره‌اى زشت و ناپسند از تو روى بر مىتابد ؛ گاه در ميان كلماتى كه چون گوهر مىدرخشند واژه‌اى بدسيما ، و گاه نيز در ميان كلماتى گنگ واژه‌اى زيبا مىآورد ؛ و در بسيارى از مواقع تو را با گفتارى ناهمگون ، ساختارى نامنسجم و در هم ريخته و سخنى بد منظر مواجه مىسازد . « 30 »\r\nدر جستجوى تعالى و شرافت آن كلام [ كلام خداوند 
  ] و در پى بردن به منزلت والاى آن ، همه جا همين حقيقت را [ كه در برخى آيات برايت تبيين گشت 
  ] جارى بدان ؛ اين كلام در پى هيچ مرادى نرفت مگر اين كه آن را در اختيار گرفت ، به هيچ سينه‌اى راه نيافت مگر اين كه آن را فراخ ساخت ، در هيچ راهى گام ننهاد مگر اين كه آن را از پرتو خويش روشن كرد و هيچ جا خيمه نزد مگر اين كه آن خيمه سر بر آسمان ساييد ؛ هيچگاه نشده است كه در آن مطلبى بيابى و گمان كنى كه اين آخرين مراد آن سخن است ، مگر اين كه باز هم دستانت از رسيدن به حقيقت كوتاه مانده است و هيچگاه نمىشود در آن حكمتى بيابى و گمان كنى همين خلاصهء حكمتهاى اين كلام است مگر آن كه هنوز هم نايافته‌هايى فزونتر دارى . « 31 »\r\nامّا آيا باقلانى پس از آن تلاش و بذل توان و پس از تحمّل رنج نقل قصايد و خطبه‌هاى بلند و نقد آنها ، در بيان اعجاز بلاغى قرآن به كجا رسيده است ؟\r\nدر اينجا نيز گزيده‌تر مىدانم رشتهء سخن را به خود او بسپارم تا تلاش خود را در اين زمينه خلاصه كند و ثمرهء اين تلاش را در سخنى كوتاه باز گويد و بيان كند كه در راه فهم اعجاز بلاغى قرآن چه مقدار پيش رفته است ؛ او مىگويد :\r\nقرآن والاترين منزلت بيان و بلاغت و بالاترين مرتبهء آن و كلامى است كه همه وجوه و اسباب و طرق و ابواب حسن و نكويى سخن را يك جا گرد هم آورده است ؛ نظم و ساختارى هماهنگ ، سالم ، پسنديده و زيبا دارد ، به خوبى بر گوش نشيند و به آسانى بر زبان جارى گردد ، در دل مقبول افتد و چنان به تصوّر و انديشه درآيد كه گويا به چشم ديده مىشود ، چنان شكل و ساختارى مناسب دارد كه بر جايگاه برهان و دليل مىنشيند ، و وجوه و اسبابى از اين قبيل را فراهم آورده كه حسن و بهجت و بلندى و رفعت آن را نتوان در حصار گفتار آورد .\r\n\r\n\r\n","description":"","footnote":"\r\n( 30 ) همان ، ص 314 .\r\n( 31 ) همان ، ص 322 .\r\n","page_name":" 119 ","page_number":137},
  {"content":"\r\n\r\nوقتى كلامى در ذات خويش بلند مرتبه باشد ، چنان در دل جاى مىگيرد و چنان در جان اثر مىگذارد كه مبهوت مىسازد و شادمان مىكند ، نگرانى مىآورد و آرامش خاطر مىدهد ، آرزومند مىكند و نوميد مىسازد ، مىخنداند و مىگرياند ، غمگين مىكند و شادمان مىسازد ، آرامش مىبخشد و بيقرارى مىآورد ، اندوه به بار مىآورد و شادى و طرب مىانگيزد ، بر اندام لرزه مىافكند و گوشها را به سمت خود مىكشاند ، احساس غرور و عزّت را بر جاى مىگذارد و گاه انسان را بدان وادار مىسازد كه با شجاعت و سخاوت مال و جان خويش ببخشد و گاه شنونده را از طريق خود به اهدافى دور مىرساند ، و چنين كلامى را براى نشستن بر دل راههايى حسّاس و براى راه يافتن به قلبها گذرگاههايى باريك است .\r\nهر كلامى بر حسب آن مرتبه‌اى كه در نظم و ساختار دارد و بر حسب آن منزلت و موقعيّتى كه از آن برخوردار است و بسته به آنچه در سيماى مطلع و مقطعش جلوه‌گر است ، تأثيرات شگفتى از خود بر جاى خواهد گذاشت و مقتضيات بديعى خواهد داشت ؛ و همچنين بر حسب منابع خود چگونگى حقايقى را كه در بر دارد روشن خواهد ساخت ؛ و گاه نيز از مقام صاحب خود خبر خواهد داد و از منزلت متكلّم خويش حكايت خواهد كرد و مخاطبان را به عظمت شأن و علوّ منزلت گوينده خود توجه خواهد داد . « 32 »\r\nباقلانى ، آنگاه در خاتمهء كتاب خود در مورد اعجاز قرآن ، مىگويد :\r\nدربارهء نظم قرآن روشن ساختيم كه چگونه هر يك از جملات از بلاغتى منحصر به فرد و از اسلوبى خاص كه شرافتى ديگر دارد برخوردار است و چگونه همين امر در همهء آغازها و پايانها ، نخستين نازل شده‌ها و دوبار نازل شده‌ها ، مطلعها و مقطعها و وصلها و فصلها وجود دارد .\r\nسپس همين حقيقت را در نظم سوره‌ها و آيه‌ها و سپس در جزئيّات تفاصيل كلام الهى و در كثير و قليل آن ديدم ، و پس از آن در كلام موشّح و مرصّع ، مجنّس و موشّح ، محلّى و مكلّل ، مطوّق و متوّج ، موزون و بدون وزن ، و آن كه در نظم به اعتدال است و آن كه امر در آن مشتبه است ؛ و ديديم كه چگونه همه منظرى آراسته ، نظمى پر شكوه و جلوه‌اى خيره كننده دارد و نه شنيدن آن بر گوشها سنگينى مىكند و نه فهم آن بر عقلها دشوار و پيچيده مىماند . . . آكنده از جلا و طراوت و لطف و شادابى است ، چنان در دل جارى مىشود كه شادى و سرور ،\r\n\r\n\r\n","description":"","footnote":"\r\n( 32 ) همان ، ص 419 .\r\n","page_name":" 120 ","page_number":138},
  {"content":"\r\n\r\nچنان بر هدف مىنشيند كه تير ، چنان روشن مىكند كه سپيده ، و چنان سرشار است كه دريا ؛ موجى است طغيانگر و پرتلاطم كه در برابر هر كس بخواهد بدان دست يابد سركشى مىكند ، چون روحى است در بدن ، چون نورى است گسترده در افق و چون بارانى است همه جا گير و چون درخششى خيره كننده :\r\n« نه از پيش روى باطل بدان راه يابد و نه از پشت سر ، و تنزيلى از جانب خداوند حكيم و حميد است » ( فصلت / 42 ) .\r\nهر كس گمان كند شعر مىتواند به بلنداى اين آسمان بنگرد گمراهيش آشكار و نادانيش پديدار است ؛ چه شعر نقطه‌اى در دسترس است كه بر زبانها جارى شده ، دلها آن را بازيچه خود ساخته و وسوسه‌هاى درون از هر سو به جانبش سرازير شده ، شيطان تير خود را بدان سو افكنده و بهرهء خويش را از آن بر گرفته است ؛ و آنچه پايينتر از مرتبهء شعر باشد نيز در جايگاهى نازلتر از شعر است و دسترسى به آن آسانتر و راه رسيدن بدان هموارتر . . .\r\nخداى توفيقت دهد ، در آنچه بدان رهنمونت شديم تأمّل كن و در آنچه نشانت داديم انديشه نما كه راه حق راهى روشن و كفّهء دين كفه‌اى سنگينتر است و جهالت جز كورى نيفزايد و جز ندامت در پى نياورد . . . « 33 »\r\nدر آنچه گذشت تنها بدان سبب عين اظهارات باقلانى را در مورد اعجاز قرآن نقل كردم كه مصرّانه مىخواستم وى در قالب اين اظهارات موضع خود در مسئلهء اعجاز بيانى قرآن را روشن ساخته و در اين امر بر او ستمى روا نداشته باشم . . .\r\nباقلانى نيز مىرود و براى علماى بلاغت كه پس از او به بحث در موضوع اعجاز قرآن مىپردازند اين اندوخته عظيم از واژه‌هاى آهنگين و عبارات و كلمات شكوهمند را بر جاى مىگذارد ، عبارات و كلماتى چون پيراستگى و براعت ، شكوهمندى و سلاست ، سرسبزى و خرّمى و طراوت ، جلاء و جلوه ، بهاء و نكوئى ، بهجت و درخشش ، نور و روشنى ، درّ و ياقوت ، تنها گوهر رشته ، نگين ديگر مهره‌ها و مرواريدى نهان در ميان آنها ، دريايى سرشار ، ستارگان درخشان و درّ ناياب . . .\r\nاو شيوهء خاص خود را براى پيروان مكتب سكاكى بر جاى گذاشت تا آنان نيز همانند او در مباحث بلاغى خود در كنار شواهدى از كلام انسانها شاهدى از قرآن نيز بياورند ، بىآن\r\n\r\n\r\n","description":"","footnote":"\r\n( 33 ) همان ، ص 461 .\r\n","page_name":" 121 ","page_number":139},
  {"content":"\r\n\r\nكه ميان اين دو با يكديگر تفاوت و امتيازى گذارند ، بلكه آنها را به عنوان « نظير » و « همانند » يكديگر آورند .\r\nجرجانى - از علماى قرن پنجم هجرى - در رسالهء خود الشافية به مسئله اعجاز قرآن در جدلهاى متكلّمين و اختلاف و تنازع فرقه‌هاى دينى مىپردازد و همهء شبهات كسانى كه اعجاز قرآن را به چيزى جز بلاغت آن برگردانده‌اند ، بويژه شبهات معتقدان به صرفه ، را مورد توجه قرار داده است .\r\nاز آنجا كه از ديدگاه او بلاغت چيزى جز همان « نظم » نيست ، چنين اظهار مىدارد كه اعراب از آوردن همانندى براى آن در نظم ناتوان ماندند و « 34 » « تحدّى و مبارزه جويى قرآن در برابر آنان بر سر اين بود كه اگر مىتوانند در هر مضمونى كه مىخواهند گفتارى بياورند كه از نظمى به سان نظم قرآن يا نزديك به آن برخوردار باشد » . « 35 »\r\nجرجانى عقيده دارد محال است تحدّى قرآن به آوردن كلمات مفرد يا معانى خاص لغوى و وضعى آنها باشد ، زيرا چنين چيزى براى آگاهان به زبان عربى ، امكان پذير مىگردد ؛ وى اين نظريّه را نيز ابطال مىكند كه نظم « به معنى آوردن كلامى هم وزن قرآن از نظر فصل و وصلهاى آن باشد ، چنان كه شاعرى قصيده‌اى مىآورد و بدان وسيله به معارضه با قصيده ديگرى بر مىخيزد كه هم وزن و هم قافيه آن است » . « 36 »\r\nو زمانى كه چنين چيزى محال باشد راهى جز آن نخواهد ماند كه بگويم اعجاز در نظم و تأليف است ؛ زيرا پس از آنچه ابطال كرديم وجه ديگرى براى اعجاز قرآن جز همان نظم نمىماند . « 37 »\r\nوى آنگاه معنى نظم و تأليف را چنين تبيين مىكند :\r\nنظم چيزى نيست جز مراعات معانى نحو و احكام نحوى موجود ميان كلمات ؛ و اگر براى هميشه زنده باشيم و در چنان عمرى طولانى فكر و انديشه خود را به تلاشى سخت وا داريم تا جز مراعات معانى نحو و احكام نحوى موجود ميان\r\n\r\n\r\n","description":"","footnote":"\r\n( 34 ) الشافية ، در ضمن ثلاث رسائل فى الاعجاز ، ص 117 .\r\n( 35 ) همان ، ص 141 .\r\n( 36 ) همان ، ص 198 .\r\n( 37 ) همان ، ص 201 .\r\n","page_name":" 122 ","page_number":140},
  {"content":"\r\n\r\nكلمات راهى براى سازمان دادن به كلمات مفرد و محورى براى گرد آوردن آنها بر پيرامون آن و وسيله‌اى براى پيوند زدن آنها با همديگر بيابيم ، هر چه جز آن در اين راه بجوييم محال جسته‌ايم . « 38 »\r\nمقصود وى از معنى نحو نيز مواضع كلمات در سياق كلام و سازمان دادن اسلوب سخن است ، نه فنّ اعراب كه جداى از معنا جريان مىيابد .\r\nاز ديدگاه عبد القاهر امكان ندارد كسى كه ابزار فهم اعجاز بلاغى نظم قرآن يعنى همان علم فصاحت و بلاغت را در اختيار ندارد به اين اعجاز پى ببرد . كتاب او دلايل الاعجاز نيز اين علم شريف را در خدمت آن قرار ميدهد كه چگونه كلامى در نظم خود بر كلام ديگر برترى مىيابد ، و به عبارت ديگر اين كتاب مقدّمه‌اى بر فهم اعجاز و وسيله و ابزارى براى آن است . از ديدگاه او معيار و محور بلاغت اين است كه « مفهوم مورد نظر به صورتى آورده شود كه بهترين وجه براى اداى آن است ، و لفظى براى اين مفهوم مورد نظر انتخاب شود كه بيشترين اختصاص و مناسبت را با آن دارد ، بيشتر از هر چيز از آن پرده بر مىدارد ، و از هر چيز ديگر براى آن كاملتر است ، و بيش از چيز ديگر شايستگى آن را دارا است كه به كلام برجستگى بخشد و مزيّتى را در آن آشكار سازد ؛ بنابر اين هيچ تفاوتى در گويايى و دلالت ميان دو لفظ مجرّد وجود ندارد تا بتوان گفت يكى از آنها بيش از ديگرى بر معناى خود دلالت مىكند .\r\nآيا مىتوانيد كسى را بيابيد كه بگويد اين لفظ لفظى فصيح است و مقصود او جايگاه آن در نظم كلام ، ملايمت پسنديده و تناسب معناى آن با معانى كلمات مجاور و همسويى و همدمى فراوان آن با ديگر كلمات قرين خود نباشد ؟ آيا زمانى كه لفظى را « متمكّن » و « مقبول » و يا در مقابل آن لفظى را « ناآرام » « يا نارسا » و « ناخوشايند » خوانده‌اند مقصودشان از تمكّن و توانمندى چيزى جز تناسب و هماهنگى كلمه با كلمات مجاور خود از نظر معنا ، و مقصودشان از ناآرامى و نارسايى چيزى جز ناسازگارى لفظ با الفاظ مجاور خود و چيزى جز آن بوده است كه لفظ از نظر معنا شايستهء لفظ پس از خود نيست و صلاحيّت آن ندارد كه در اداى يك مفهوم با كلمهء پس از خويش تركيب شده باشد ؟\r\nبنابر اين الفاظ از اين جهت كه الفاظى مجرّدند و هم از اين جهت كه كلماتى مفردند\r\n\r\n\r\n","description":"","footnote":"\r\n( 38 ) همان .\r\n","page_name":" 123 ","page_number":141},
  {"content":"\r\n\r\nبا يكديگر تفاوت ندارند و تفاوت و برترى و يا عكس آن تنها در ملايمت معنى لفظ با معنى كلمه‌اى كه پس از آن قرار مىگيرد و يا مسائلى از اين قبيل كه به ظاهر مجرّد لفظ ارتباطى ندارد پديدار مىشود ، و گواه اين حقيقت نيز آن كه تو خود مشاهده مىكنى كلمه‌اى در جايى تو را به شگفت وا مىدارد و احساس آشنايى در تو به وجود مىآورد و سپس همين كلمه را در جايى ديگر مىبينى كه بر تو سنگينى مىكند و احساس نوعى بيگانگى در تو پديد مىآورد . . . . « 39 » .\r\nعبد القاهر در فصول آغازين كتاب خود ، دلايل الاعجاز ، به استدلال بر اين نظريّه خويش مىپردازد كه معيار فصاحت و بلاغت تنها « نظم » است و نه الفاظى كه صرفا در خدمت معانى مىباشند . وى از آنجا كه عقيده دارد ، اعجاز نظم قرآن تنها با پى بردن به اسرار فصاحت درك مىشود ، در كتاب خود به مباحث بلاغى محض مىپردازد و در آنها چهرهء فصاحت را بدرستى ترسيم و آشكار مىسازد و در لابلاى مباحث خود ، گاه به گاه جلوه‌هايى از بيان بلاغت قرآن را در سياق استشهاد به آيات اين كتاب و يا در مقام نظير آوردن آنها [ براى فنون بلاغى 
  ] ارائه مىدهد .\r\nاين كتاب ، با اوصافى كه برايش گفتيم ، از مهمترين تأليفات در زمينهء بلاغت ، و احتمالا از بهترين كتبى است كه در مسئلهء نظم قرآن نوشته شده است . البته اين كتاب با مسئلهء اعجاز ارتباطى غير مستقيم دارد ؛ چرا كه موضوع اصلى آن اساليب و فنون بلاغت در زبان عربى است ، و اين اساليب و فنون - از ديدگاه او - ابزارهايى براى فهم كتاب عربى مبين است . وى در تشريح چگونگى اعجاز به نظم مىگويد :\r\nما زمانى كه دليل اعجاز بودن قرآن را مطرح مىكنيم مىگوييم : اگر چنين نبود كه چون آنها كلامى را شنيدند كه هرگز مانندش نشنيده بودند و اگر چنين نبود كه آنان خود را نيز سنجيدند و دريافتند كه از آوردن چيزى كه با قرآن برابرى كند و يا بدان نزديك باشد ناتوان و عاجزند ، مطمئنا محال بود در شرايطى كه به رويارويى فرا خوانده شده و در اين امر مورد تهديد و سرزنش قرار گرفته و به اين ميدان دعوت شده‌اند ، رويارويى با قرآن را واگذارند .\r\nاكنون پاسخ دهيد آنها از چه چيز ناتوان مانده بودند ؟ آيا از پاره‌اى مفاهيم و از دقّت عقلى و حسن و صحّت آنها ، يا از الفاظى همانند الفاظ اين كتاب ؟ اگر پاسخ دهيد از الفاظ ناتوان بودند ، پس جاى اين پرسش خواهد بود كه چه چيز آنان را از آوردن لفظ ناتوان كرده ، و چه چيزى آنها را در اين امر مغلوب ساخته بود ؟\r\n\r\n\r\n","description":"","footnote":"\r\n( 39 ) دلايل الاعجاز ، چاپ المنار ، قاهره ، ص 38 .\r\n","page_name":" 124 ","page_number":142},
  {"content":"\r\n\r\nبدين ترتيب است كه ما خود در پاسخ مىگوييم : ويژگيهايى كه در نظم قرآن براى آنها پديدار گشته ، خصوصيّاتى كه در سياق الفاظ قرآن با آن مواجه شده بودند ، بدايعى كه آنان را به شگفت وا داشته بود - بدايعى در شروع و پايان هر آيه ، در جايگاه و بستر الفاظ ، در طرح هر مثل و حكايت ، در آوردن هر خبر ، در ترسيم هر وعظ ، تنبيه ، اعلام ، تذكير ، ترغيب و ترهيب - و بالأخره اين كه در كنار هر حجّتى برهانى و صفت و تبيانى يافته بودند ، آنان را از آوردن همانند ناتوان ساخته ، و آنچه نيز آنها را در اين امر مغلوب نموده ، اين بود كه آنان در سوره سوره و در عشر عشر و در آيه آيه قرآن تأمّل كردند و در هيچ جا واژه‌اى نيافتند كه از جاى خود گريزان باشد و لفظى نديدند كه شأنش را بتوان انكار كرد و يا بتوان چيزى غير از آن را در آن جا شايسته‌تر و سزاوارتر و مناسبتر دانست ، بلكه آنان چنان هماهنگى و انسجامى مشاهده كردند كه عقل را به تحيّر و همگان را به عجز و ناتوانى مىكشاند ، و چنان نظام ، همجوشى ، اتقان و استواريى ديدند كه در دل هيچ سخنورى از آنان - هر چند آن گونه آزمند باشد كه آسمان به سر بخاراند - جاى طمع و آزمندى [ نسبت به آوردن همانندى براى آن 
  ] باقى نگذاشته بود تا آنجا كه همهء زبانها از ادّعا كردن و سخن گفتن لال شد و شتر در آغل خود زمين گير گشت و ديگر توان حركت كردن و دويدن نيافت . « 40 »\r\nجرجانى در ادامهء بحث خود به منظور تدبّر در اسرار نظم اعجازى قرآن ، به استدلال بر اين وجه از وجوه اعجاز نپرداخته و بلكه به عقيدهء وى درك اين حقيقت « از طريق حفظ متن دليل و ظاهر لفظ آن ميسّر نمىگردد ، بلكه بايد هر پژوهشگرى به تأمّل و مطالعه در يك يك ابواب بلاغت بپردازد تا بدين ترتيب دليل و شاهد [ حاكى از اعجاز 
  ] را به دست آورد و به‌سان كسانى نباشد كه درباره آنان گفته شده است :\r\nسخنانى مىگويند و معنى آنها را نمىدانند و اگر به آنان گفته شود بياييد حقيقت آنچه را مىگوييد دريابيد نمىآيند .\r\nجرجانى براى گرفتن بهانه از كسانى كه سستى مىورزند ، مباحث بلاغى خود را ارائه مىدهد و « در آنها همگان را به امورى رهنمون مىشود كه هيچ خردمندى از معرفت آنها و اطلاع و احاطه يافتن نسبت به آنها بىنياز نيست » . « 41 »\r\n\r\n\r\n","description":"","footnote":"\r\n( 40 ) همان ، ص 32 .\r\n( 41 ) همان ، ص 33 .\r\n","page_name":" 125 ","page_number":143},
  {"content":"\r\n\r\nوى در بحث از ابواب و فنون بلاغت در پى آن نيست كه آنها را در نظم قرآن نيز مورد مطالعه قرار دهد و يا شواهدى از قرآن براى اين فنون بياورد ، بلكه عمدا از چنين چيزى روى بر مىتابد و صريحا مىگويد :\r\nطريق و سببى كه هر پژوهشگرى با استفاده از آن به بلاغت نظم قرآن پى ببرد ، تنها مطالعه‌اى همه جانبه در كلام عرب و پىگيرى اشعار عربى و تأمّل در آنهاست . « 42 »\r\nاز همين جاست كه وى مباحث بلاغى خود را پى گرفته و به طور مفصّل در مباحث ذيل سخن گفته است : مفهوم فصاحت و بلاغت ، بستگى داشتن نظم به تركيب نحوى ، نظم كلام و جايگاه نحو در اين مسئله ، كنايه و استعاره ، مزيّتهاى نظم بر حسب معانى و مقاصد ، تقديم و تأخير ، حذف و اثبات ، تعريف و تنكير ، قصر و اختصاص ، و . . .\r\nوى در هر يك از اين فصول شواهدى از نظم و نثر بليغ مىآورد و گاه نيز به عنوان تنظير شاهدى از قرآن ذكر مىكند ؛ و اين همه را مقدّمه‌اى براى استدلال بر شرف علم بيان قرار مىدهد :\r\nعلمى كه هيچ درختى از آن ريشه دارتر ، پردامنه‌تر ، و داراى دستاوردهاى آشكارتر ، و هيچ زلالى از آن گواراتر ، و هيچ نهالى از آن پربارتر ، و هيچ چراغى از آن روشنتر نيست ، علمى كه اگر وجود نداشت هيچ زبانى نمىديدى كه نقش سخنى پديد آورد ، زرى در قالب بريزد ، درّى يگانه پديدار سازد ، روح سحر بدمد ، با شهد شيرين از شنونده پذيرايى كند ، و گلهايى زيبا نشانت دهد و ميوه‌هايى تازه و شيرين بر دامانت ريزد و علمى كه اگر علوم را در دامن محبّت خويش ننشانده و دست تربيت بر سر آنها ننهاده و آنها را تصوير و ترسيم نكرده بود ، اين علوم براى هميشه پوشيده و پنهان مىماند ، هرگز دست روزگار نقشى از آن‌ها را هويدا نمىساخت و آنها چون مرواريدهايى در صدف مىماندند و سايهء پنهان بودن بر همهء آنها مىگسترد ؛ و علمى با فوايدى جز اين كه نتوان آنها را در شمار آورد و با محاسنى كه نتوان همه را تا به آخر شمرد . « 43 »\r\nما در اين مسئله با جرجانى مخالفتى نداريم كه درك اسرار زبان عربى راه فهم اعجاز نظم\r\n\r\n\r\n","description":"","footnote":"\r\n( 42 ) همان .\r\n( 43 ) همان ، ص 4 .\r\n","page_name":" 126 ","page_number":144},
  {"content":"\r\n\r\nقرآن است ؛ زيرا هرگز نمىتوان تصوّر كرد كسى كه فاقد درك كامل اسرار يك زبان باشد بتواند متون برجستهء آن زبان را بشناسد تا چه رسد به اين كه بتواند علّت و منشأ بلاغت و برجستگى را در اين متون تشخيص دهد .\r\nنكتهء ديگر آن كه جرجانى در داورى خود دربارهء سخنوران عرب گرفتار آن ورطه‌اى كه باقلانى بدان گرفتار آمده نشده است ؛ چه ، باقلانى در اظهار نظر پيرامون قصايد و خطب مشهور شاعران توانمند عرب و خداوندگاران سخن آنها را مورد تحقير و اهانت و عيبجويى قرار داده و بدين ترتيب ناخواسته به اين مطلب كشيده شده است كه اعراب فصيح عصر بعثت تنها در شرايطى اعجاز قرآن را پذيرفتند كه در امر سخنورى در سطحى پايين قرار داشتند و به اسرار بيان ناآگاه بودند ، در حالى كه به عقيدهء ما اعجاز زمانى اعجاز است كه آنان به حدّى از فصاحت و بلاغت و توانمندى در اين عرصه رسيده باشند كه بدين وسيله بتوانند اعجاز را درك كنند .\r\nامّا در اين مسئله با جرجانى اختلاف داريم كه اسرار بيان و بلاغت در زبان عربى را بايد در شعر شاعران و نثر سخنوران عرب يافت و نه در آن متن برجسته‌اى كه يك ذوق عربى صحيح ، جداى از آن و بدور از آن نمىتواند شكل گيرد .\r\nاگر ما اين انتقاد را بر علماى متأخّر بلاغت وارد مىآوريم كه چرا شواهد و فنون بلاغت را در نمونه‌هايى از شعر و نثر عربى كه مورد خوشايند ذوق آنان قرار گرفته جسته‌اند ، و شايسته آن بوده كه جلوه‌هاى بلاغت عربى را در بزرگترين كتاب اين زبان بجويند ؛ چگونه مىتوان پذيرفت كه مباحث بلاغت جداى از قرآن كريم مورد بررسى قرار گيرد ، آن هم در كتابى كه اين مباحث را به عنوان مقدّمه‌اى در فهم نظم قرآن و به عنوان دلايلى بر اعجاز آن ارائه مىكند ؟\r\nبه هر حال ، به عقيدهء ما جرجانى در دلايل الاعجاز به مطالب و نكات دقيقى در اسرار بلاغت عربى رسيده و آنها را ارائه كرده ، اما پژوهشى قرآنى دربارهء اعجاز بلاغى ارائه نداشته است . البته مطالب و نكاتى كه وى مطرح كرده در مطالعات مربوط به بيان و بلاغت از جايگاه خاص خود برخوردار است و شايد نيز بتواند چيره دستى سخنوران عرب و اقتدار آنان را در فنون سخن متجلّى سازد ، امّا بىآن كه اين مسئله به اعجاز قرآن ربطى داشته باشد مگر از اين باب كه بگوييم اين مباحث مقدّمه و زمينه ابزارى براى شناخت اعجاز است .\r\nاما همچنان اين پرسش بر جاى مىماند كه نظم قرآن از چه جهت از نظم كلام سخنوران عرب فراتر است ؟ و كدامين اسرار بيان و بلاغت قرآن آنان را به شگفت واداشته و\r\n\r\n","description":"","footnote":"","page_name":" 127 ","page_number":145},
  {"content":"\r\n\r\nمغلوب خود ساخته بود كه در نتيجه آنان در مقابل اين كتاب درماندند و نتوانستند سوره‌اى همانند آن بياورند ؟\r\nشايد جرجانى خود به اين امر پى برده بود كه دلايل الاعجاز او از اين ناتوان مانده كه از مقدّمه بگذرد و به متن بپردازد و دلايل را پشت سر نهد و ادلّه را ببيند و ابزار را رها كند و به هدف و مقصود پيوندد ، و شايد همين امر نيز او را وادار ساخته مباحث بلاغى خود را در اين كتاب با فصل خاصّى به پايان برد و در آن فصل درك اسرار بلاغت را به امور مبهم و مجرّدى ارجاع دهد كه خود آن‌ها را « ذوق و احساس روحى و امور غامض خفى » مىنامد ، و مردم را بيمارانى بيابد كه مىبايست درمان خود را نزد او بجويند .\r\nشايد مناسب باشد در اينجا آن فصل پايانى از كتاب دلايل الاعجاز را نقل كنيم ، فصلى كه خلاصه‌اى از نظريّهء جرجانى در اين مبحث را در بر دارد و طريقهء او در پرداختن به مسائل و سبك او در جدل و استدلال و احتجاج را نشان مىدهد :\r\nبدان كه شگفت‌تر از موضعى كه مردمان در مسئلهء نظم دارند نخواهى ديد . چه ، هيچيك از مردم نيست كه اندك معرفتى داشته باشد مگر اين كه مىداند نظمى نيكوتر از نظم ديگر نيز وجود دارد ؛ اما با وجود اين مشاهده مىكنى كه چون بخواهى آنان را به حقيقت اين امر آگاه سازى چشمانشان به سان شترى گرما زده تيره و تار مىشود و درك و فهم را از دست مىدهند .\r\nعلّت اين امر نيز آن است كه نخستين چيزى كه مردم نسبت به آن ناآگاهند خود حقيقت نظم است ، از اين نظر كه آن را چيزى جز مراعات معانى نحو پنداشته و آن را در الفاظ و نه در معانى دانسته‌اند . به هر حال با رنجهاى فراوان روياروى مىشوى تا آنان را از نظرى كه دارند برگردانى ؛ زيرا مىخواهى مرضى مزمن و دردى دير پاى را درمان كنى .\r\nپس از آن نيز هنگامى كه افسار آنان را به سوى اعتراف به اين حقيقت مىكشى كه نظم مفهومى جز « مراعات معانى نحو » ندارد ، براى آنان گمان و شبهه‌اى حاصل مىشود كه اگر مراقبت نكنى به زودى به همان جاى نخست خويش باز مىگردند ؛ چه ، آنان مىبينند كه ما براى نظم كلامى معيّن ادّعاى مزيّت و برترى مىكنيم ، بىآن كه در آن كلام چيزى از معانى نحو باشد كه بتوان تصوّر كرد مردم در آگاهى نسبت به آن با يكديگر تفاوت دارند ؛ از سويى ديگر نيز مىبينند كه نمىتوانيم در ميان معانى نحو و وجوه آن روى نقطهء خاصّى انگشت بگذاريم كه بتوان در مورد آن چنين ادّعا كرد كه اين نظم در هر كلامى وجود داشته باشد برترى و مزيّتى را برايش ايجاب مىكند بلكه آنان مشاهده مىكنند كه ما در مورد همهء معانى و وجوه\r\n\r\n","description":"","footnote":"","page_name":" 128 ","page_number":146},
  {"content":"\r\n\r\nو فروق نحوى در جايى مدّعى مزيّت مىشويم و در جايى ديگر نه ، در كلامى ادّعاى برتريش مىكنيم و در جايى ديگر نه و در يك كلام آن را موجب مزيّت مىدانيم و در هزار كلام ديگر نه . زمانى كه وضعيّت را چنين مىبينند برايشان ايجاد شبهه مىشود و مىگويند : چگونه آنچه درست و شناخته شده است در جايى نادرست و ناشناخته مىشود ؟ و به چه سبب چيزى مىتواند در كلامى موجب مزيّت گردد و در كلامى ديگر مزيّتى را ايجاب نكند در حالى كه حقيقت آن چيز در هر دو كلام يكى است ؟ به عنوان مثال زمانى كه آنان در مواضع بىشمار تنكير را مىبينند ما را در ادّعاى حسن و مزيّت براى تنكير كلمه « حياة » در آيه  « وَ لَكُمْ فِي الْقِصاصِ حَياةٌ »  « براى شما در قصاص حيات است » ( بقره / 179 ) و در اين مورد كه مىگوييم در اين تنكير بلاغتى شگفت است مورد اتّهام و پرسش قرار مىدهند و آن را يك گمان و يك تخيّل از سوى ما مىپندارند .\r\nما در چنين جايى آن سان كه توانستيم در خود مسئله نظم - يعنى وادار كردن آنان به پذيرش آن كه بلاغت چيزى جز نظم نيست - شبهه را از ميان برداريم نمىتوانيم دفع شبهه كنيم ؛ زيرا ما در آن مسئله دليلى در اختيار داشتيم كه مىتوانستيم به كمك آن ايشان را به پذيرش صحّت آنچه مىگوييم وادار سازيم ؛ اما در اينجا وضعيّت همانند آنجا نيست و بيمارى نه آنچنان بيمارى آسان و نه بدان گونه است كه چون در صدد درمانش بر آيى راهى را كه در پيش مىگيرى براى همگان سودمند و تلاشى را كه مبذول مىدارى همه جا قرين موفقيت بيابى ؛ زيرا آن ويژگيهايى كه مىبايست به آنان بياموزى و ايشان را از شأن و منزلت آن آگاه سازى امورى خفى و معانيى روحى است كه نمىتوانى شنونده را به آن توجه دهى و براى او آگاهى نسبت به آن پديد آورى مگر اين كه خود براى ادراك آنها آماده و داراى طبيعتى باشد كه پذيراى چنين دركى است و همچنين برخوردار از ذوق و قريحه‌اى باشد و بدان سبب در درون خود چنين احساسى را بيابد كه اصولا اين وجوه و فروق [ و معانى نحوى 
  ] مىتواند مزيّتى براى كلام پديد آورد ، و مگر اين كه شنونده از كسانى باشد كه چون در كلام بنگرد و در شعر تدبّر كند بتواند ميان جايگاه هر يك از اجزاى اين كلام و شعر را با جايگاه همين اجزاء و عناصر در كلام و شعرى ديگر تفاوت گذارد ؛ و مگر اين كه از كسانى باشد كه چون اين شعر شاعر را برايش بخوانى كه :\r\n لى منك ما للناس كلّهم * نظر و تسليم على الطرق \r\nيعنى : من با تو همان حال دارم كه ديگران دارند و آن كه بر راه نشينم و بنگرم .\r\nو چون اين گفته بحترى را بر او بخوانى كه :\r\n\r\n","description":"","footnote":"","page_name":" 129 ","page_number":147},
  {"content":"\r\n\r\n سأستقل لك الدموع صبابة * و لو أن دجلة لى عليك دموع \r\nيعنى : همهء سرشك ريزان خويش بر تو را اندك خواهم يافت ، هر چند يك دجله اشك در اختيارم باشد .\r\nو نيز چون اين گفتهء ديگر او را به وى بنمايانى كه :\r\n رأت مكنات الشيب فابتسمت لها * و قالت نجوم لو طلعن بأسعد \r\nيعنى : آثار سفيدى موى سر را در من ديد و بدان لبخند زد و گفت ستارگانيند كه كاش بر آسمانى بلند طلوع كنند .\r\nو چون اين گفتهء ابو نواس را بر او بخوانى كه :\r\n ركب تساقوا على الأكوار بينهم * كأس الكرى فانتشى المسقى و الساقى\r\nكأن اعناقهم و النوم واضعها * على المناكب لم تعمد بأعناق \r\nيعنى : كاروانى كه نشسته بر شتران جام خواب را ميان خود دست به دست كردند و هم ساقى و هم ديگران مست خواب شدند .\r\nگويا اين خواب بود كه سرهاى آنان را بر روى شانه نهاده بود ، بىآن كه سرها بر روى گردن ايستاده باشد .\r\nو چون اين گفته ديگر او را در معرض او قرار دهى كه :\r\n يا صاحبىّ عصيت مصطبحا * و غدوت للذّات مطّرحا\r\nفتزوّدا منى محادثة * حذر العصا لم يبق لى مرحا \r\nيعنى : اى همدمانم به پگاه عمر خويش گناهكار بودم و آنگاه لذتها را به كنارى نهادم ؛ پس از من توشهء سخن برگيريد كه بيم عصيان برايم شادى و آسايشى بر جاى نگذاشته است .\r\nو چون اين سخن اسماعيل بن يسار را بر او بخوانى كه :\r\n حتى إذا الصبح بدا ضووه * و غابت الجوزاء و المرزم\r\nخرجت و الوطء خفى كما * ينساب من مكمنه الأرقم \r\nيعنى : آن هنگام كه روشنايى صبح پديدار گشت و صورت جوزاء و ستاره ناجد پنهان شد بيرون آمدم ، در حالى كه گامهايم را آهسته و مخفيانه بر مىداشتم ، آن سان كه گويا مارپيسه از مخفيگاه خويش بيرون مىآيد .\r\n\r\n","description":"","footnote":"","page_name":" 130 ","page_number":148},
  {"content":"\r\n\r\nهنگامى كه اين ابيات را بر او بخوانى « 44 » از آنها به وجد آيد و با شنيدن آنها احساس غرور كند و به لطفى كه در فنّ حذف در عبارت « نظر و تسليم على الطرق » وجود دارد ، و راز سحر گونه‌اى در شعر بحترى « لى عليك دموع » پنهان است و بالأخره به والايى اين سخن او كه « نجوم لو طلعن بأسعد » و منزلت بلند و دقّت صنعت آن . . . پى برد .\r\nاما درد و گرفتارى آنجاست كه چنين احساسى در ميان مردم اندك است تا آنجا كه گاه براى فردى پيش مىآيد كه در شعر و يا در نامهء خود چيزى از اين فروق و وجوه را در جاى خود و به وجهى نكو و شايسته به كار مىگيرد ، امّا خود احساس نمىكند كه اين وجوه و فروق را در جاى شايسته خود آورده است .\r\nامّا در مورد نادانى نسبت به مواضعى كه اين وجوه و فروق را به درستى نياورده و كلام را ناشايست ساخته است ، اين را حتّى در مورد كسانى كه داراى طبعى زنده و بيدار و قلبى آگاه و بينايند نفى نكن و در مورد آنان كه چون حقيقت را نشانشان دهى نمىبينند و چون رهنمونشان شوى راه نمىيابند نيز بدان كه با او راه به جايى نمىبرى و خود را به رنجى بىحاصل مىافكنى ؛ و آن سان كه در دل يك انسان فاقد ذوق شعر جاى نمىگيرد اين شأن را نيز كسى كه فاقد ابزار لازم براى فهميدن آن است نمىفهمد . البته مصيبت آن جاست كه آن كس كه فاقد چنين چيزى است گمان كند از آن برخوردار و از كسانى است كه به كمال لازم براى حكم كردن و به شايستگى كافى براى قضاوت كردن رسيده است ، و بدين ترتيب از چيزهايى سخن راند كه اگر از انحراف آنها آگاهى مىداشت از گفتنشان شرم مىكرد .\r\nامّا آن كس كه در درون خويش نقص مىيابد و مىداند دانشى به او داده شده كه به ديگران نيز داده شده است ، تو در برخورد با او در آسودگى كاملى و او انسانى عاقل است كه عقلش او را از اين باز داشته كه از جايگاه خود فراتر رود و خود را به رنج تكلّف چيزى افكند كه اهلش نيست .\r\nجرجانى در ادامهء اظهارات خود به تبيين عقيم بودن دلايل اعجاز در برابر خصم معاندى مىپردازد كه چنان ذوق و احساسى روحى و غرور خاصى ندارد كه بتواند به وسيله آن تفاوتهاى بلاغت در نظم را تشخيص دهد . او يادآور مىشود كه گاه در علومى كه داراى اصول شناخته شده و قوانين مشخّص و روشنى نيز هستند كسى نظر اشتباهى را بر مىگزيند و\r\n\r\n\r\n","description":"","footnote":"\r\n( 44 ) ملاحظه مىكنيد كه جرجانى بر اساس شيوهء خاص خود در دلايل الاعجاز شواهد فراوانى از شعر عرب ، و نه از قرآن ، مىآورد .\r\n","page_name":" 131 ","page_number":149},
  {"content":"\r\n\r\nسپس آن نظر و عقيده او را به اعجاب وا مىدارد و بدين ترتيب نمىتوانى او را از آن خواستهء دل كه به دنبالش رفته و آن نظريّه‌اى كه اختيار كرده باز دارى ، مگر پس از تحمّل رنج و مشقّتى فراوان و آن هم در صورتى كه خردمند و عاقل باشد ؛ اما اين گونه خردمندان در ميان مردم اندك و كميابند .\r\nبدين وصف چگونه مىتوانى در اين مقوله - اين كه در برخى از نظمها نسبت به برخى ديگر مزيتها و ويژگيهايى وجود دارد كه برترى آنها را در پى مىآورد - مردم را از نظريّه‌هايى كه اختيار مىكنند باز دارى ، در حالى كه تنها اصلى كه در اختيار دارى و بدان ارجاعشان ميدهى و تنها دليلى كه در مقابل آنان اقامه مىكنى به گواهى گرفتن قريحه و احساس درونى و تأثير كلام در اعماق دل و احساس غرورى است كه به هنگام شنيدن كلام براى شنونده ايجاد مىشود ؟\r\nمردم در اين مسئله تنها در حالتى خود را بر جايگاه اهل نظر و داورى و فتوا قرار مىدهند كه خود را از آنانى مىدانند كه از قريحه‌اى سرشار و ذوقى صحيح و ابزارى كامل براى اين مهم برخوردارند بدين ترتيب زمانى كه با آنان مىگويى آنچه مىگوييد از پيش خود گفته‌ايد و بر مبنايى استوار نيست همين سخن را به تو باز پس مىدهند و مىگويند : نه ، بلكه قريحه و ذوق ما صحيحتر ، انديشه‌مان به راستى نزديكتر و حسّ و درك ما پاكتر است و هر چه آفت است در شماست كه مسائلى را براى خود تصوّر و تخيّل كرده‌ايد كه هيچ حاصلى در بر ندارد ، و پيروى از خواسته‌هاى دل و تمايلات نفسانى شما را به اين توهّم كشانده است كه در مقايسهء دو نظم كه با يكديگر برابرند براى يكى بر ديگرى برترى و فضيلت قرار دهيد بىآن كه اين برترى به تعقّل و تصوّر درآيد .\r\nبدين سان خود را در برابر آنان درمانده مىبينى و جز اظهار شگفتى راهى پيش روى خويش نمىيابى .\r\nبنابراين نه سخن از تو حاجتى برآورد ، نه گفتن تو را سودى رساند و نه دليل مسموع افتد مگر آن هنگام كه در آنچه مىگويى براى خويش ياورى بيابى و نيز كسى كه ، چون گفته‌ات مقبول طبعش نيفتد و از پذيرش آن خوددارى ورزد و در نتيجه آن را به تو باز گرداند ، باز هم به سخنت گوش دهد و هر حجابى را كه ميان خود با توست بردارد و خود را بدانجا كه تويى برساند و ديده به سويى دوزد كه تو بدان رهنمونش شده‌اى ؛ و بدين ترتيب به جاى بيگانگى و گريز انس و آشنايى به ميان آورد و پس از آن كه خوددارى اظهار كرده است ديگر بار [ در مقابل آنچه مىگويى 
  ] پذيرش آشكار سازد .\r\nاما وضعيّت اين مسئله يعنى بلاغت نظم و مزايا و ويژگيهايى كه دو يا چند كلام\r\n\r\n","description":"","footnote":"","page_name":" 132 ","page_number":150},
  {"content":"\r\n\r\nبه واسطه آنها بر يكديگر برترى مىيابند - بدين گونه نيست ، و تنها علّتش نيز آن است كه در ميان انواع علوم خفى و امور غامض و دقيق ، هيچ چيز به نحوى شگفت آورتر از پنهان بودن اين علم پنهان نيست و گاه در اين مسئله خود را دربارهء مطلبى به رنج فراوان مىافكنى و همهء انديشه خويش را به كار مىگيرى و هر توانى كه دارى به خدمت مىآورى ، اما آنگاه كه آن مطلب را كاملا معلوم مىسازى و فهم استوارى از آن پديد مىآورى ، باز هم مىبينى همانى كه برايت در آن مطلب شبهه به نظر مىرسد و ترديد پديدار مىشود و وضع چنان است كه ابو نواس مىگويد :\r\n« همان كه هيچ ترديدى سراغ ندارم به سان ترديد خويش در مطلبى كه نگاهم در آن به تحيّر مانده و تنها وهم و گمانم از آن سخن گفته است . »\r\nو ميان من و آن تنها صورتهايى از اشياء پديدار گشته و نه علمم علم و نه گمانم گمان است . گاه مىشود كه مدّتى مديد در بيتى تأمّل مىكنى و به تفسير آن مىپردازى ، گمان نمىكنى كه در آن چيزى وجود داشته باشد كه از آن آگاهى نداشته باشى ، اما پس از چندى در همين بيت حقيقى پنهان برايت رخ مىنمايد كه تا اين زمان آن را نمىدانسته‌اى . « 45 »\r\nجرجانى نيز بگذشت ، پس از آن كه بلاغت را در اين راستا قرار داد كه علم استدلال بر اعجاز قرآن باشد و پس از آن كه اين مقوله را به صورتى قاطع به صحنهء مطالعات بلاغى ، دور از قرآن و جداى از آن ، كشاند . او براى آيندگان خود نشانه‌هاى اين راه را ترسيم كرد و آنان نيز بر اساس آنچه او ترسيم كرده بود ، بلاغت را به طور مستقل ، موضوع مطالعه و بررسى و تأليفات خود قرار دادند ، با اين گمان كه از اين طريق به معجزهء قرآنى خدمت مىكنند و همگان را به درك اعجاز آن رهنمون مىشوند .\r\nدست اندركاران اين علم كه پس از جرجانى آمدند ، به رغم آن كه از او بهره گرفتند يا بر پيرامون خورشيد او چرخيدند ، راهها و شيوه‌هاى مختلفى را در پيش گرفتند :\r\nبرخى بر اين عقيده شدند كه تلاش جرجانى در دلايل الاعجاز نيازمند ترتيب دادن دوباره ، و تحرير و تهذيب مىباشد . فخر رازى از اين گروه است كه كتاب خود نهاية الايجاز فى\r\n\r\n\r\n","description":"","footnote":"\r\n( 45 ) جرجانى ، دلايل الاعجاز ، ص 393 - 403 .\r\n","page_name":" 133 ","page_number":151},
  {"content":"\r\n\r\nدراية الاعجاز را تأليف كرد و در آن به اين حقيقت اعتراف نمود كه جرجانى همان كسى است كه اصول اين علم و اقسام و احكام و شرايط آن را استخراج كرد ، اما وى در مراعات ترتيب اصول و ابواب اهمال ورزيد و در كلام خود به اطناب فراوان گرفتار آمد .\r\nبرخى اين نياز مباحث بلاغى را مورد توجه قرار دادند كه مىبايست براى آنها شواهدى از قرآن كريم جسته شود . ابن ابى الاصبع مصرى ( فت 654 ه ق ) از اين گروه است كه كتاب خود بديع القرآن « 46 » را در يكصد و بيست باب تدوين كرد و در آنها كوشيد تا مىتواند به قرآن استشهاد كند ، هر چند وى در اغلب موارد و در بسيارى از ابواب كتاب خود تنها بدان بسنده كرده كه اصطلاح بديعى مربوط به آن باب را بياورد و پس از آن شاهد يا شواهدى از قرآن ذكر كند ، بىآن كه به بيان جزئيات و چگونگى قوّت و عظمت و يا تبيين راز بلاغت موجود در آن بپردازد .\r\nبرخى ديگر هم تنها به اين رهنمود عملى جرجانى كه بلاغت را به صورت مستقل ، ولى به عنوان راهى براى فهم اعجاز و دليلى بر اثبات آن ، مورد بحث و بررسى قرار داد ، بسنده كردند و بلاغت را به صورت مستقل ، امّا دور از مسئلهء اعجاز مورد بحث قرار دادند و علاوه بر اين ، مسئلهء بلاغت را از معانى نحو جدا دانستند ، معانيى كه جرجانى ، به حق ، آنها را در بلاغت نظم داخل دانسته بود . پيشواى اين مكتب سكاكى ( فت 626 ه ق ) است كه در كتاب مفتاح العلوم خود بلاغت را علمى تحصيلى و صناعتى كه قواعد منطقى خاصى بر آن حاكم است دانست .\r\nبدين ترتيب ، تمامى سهم قرآن از مفتاح العلوم و مشروح آن معدود شواهدى قرآنى شد كه در كنار انبوهى از شواهد مثالهاى برگرفته شده از گفتار انسانها مطرح گرديده بود . پس از آن نيز همهء تلاشها و همه توجّه‌ها به « اجراى فنون بلاغى » معطوف گشت ، بدين معنا كه مثلا در تشبيه بيان اركان ، ادات ، اقسام و مرتبهء آن ، در استعاره تعيين مستعار له ، مستعار منه ، جامع ، قرينه ، تجريد و تصريح و ترشيح ، در مجاز و كنايه بيان معنى حقيقى و معنى مجازى ، رابطه و تناسب ميان آن دو و انواع اين رابطه ، قرينهء منع كننده و يا غير منع كننده از اراده معنى حقيقى و در بديع محسّنات لفظى و غير لفظى و انواع و اصطلاحات مربوط به آنها مورد توجّه و بحث و بررسى قرار گرفت .\r\nچنين شد كه روح بلاغت را در قالب صناعت و در زنجير منطق به بند كشيدند و تعريفها ، بيان فروع و نحوهء اجراى فنون بلاغى آنان را از مشاهده اسرار بيان و بلاغت و درك ذوقى اسلوب و روح متون باز داشت .\r\n\r\n\r\n","description":"","footnote":"\r\n( 46 ) از ديدگاه ابن ابى الاصبع ، بديع به معنى بلاغت است .\r\n","page_name":" 134 ","page_number":152},
  {"content":"\r\n\r\nدر ميان انبوه شرحها ، تلخيصها و حواشى مفتاح العلوم ، كه همهء مباحث و مطالعات بلاغى را تحت سيطرهء خود قرار داد ، مسئلهء اعجاز روز بروز از ميدان بلاغت دور شد و از ديده‌ها پنهان گشت و بدين ترتيب مسئلهء اعجاز تنها به مباحثى محدود شد كه مفسّران در خلال تفسير آيات تحدّى و اثبات اعجاز بدان مىپرداختند ، آن سان كه شيخ محمد عبده در تفسير آيات سوره بقره ، « اگر در آنچه بر بندهء خويش نازل كرديم در ترديد هستيد سوره‌اى همانند آن بياوريد و جز خداى همه حاضرانتان را فرا خوانيد اگر كه راست مىگوييد و اگر چنين نكنيد - كه هرگز نتوانيد كرد - از آن آتشى پروا كنيد كه آدميان و سنگها هيزم آنند و براى كافران مهيّا شده است » ( بقره / 23 - 24 ) ، فصلى « در تحقيق وجوه اعجاز » « 47 » گشود . و در آن همهء اقوال و ديدگاههاى مختلف را آورده است در ميان وجوهى كه وى متذكر گشته تنها آنچه به بيان و بلاغت قرآن بر مىگردد و يا آنچه وى آن را اعجاز در اسلوب و نظم ناميده مورد نظر ماست .\r\nعلّت اين اعجاز از ديدگان وى آن است كه قرآن مشتمل بر نظمى غريب و ناشناخته و وزنى عجيب و شگفت برانگيز و اسلوبى خاص است كه با آنچه سخنوران در مطلعها ، فاصله‌ها ، و مقطعهاى كلام عرب و . . . يافته‌اند تفاوت و تباين دارد .\r\nبه آيين سوگند ، مسئلهء نظم يكى از مسائل مهم و براى هر كه اهل انديشه و بصيرت باشد يكى از شگفت‌ترين شگفتيهاست ؛ و به رغم كثرت آنچه در اين باره براى نخستين بار گفته و يا آنچه تكرار كرده‌اند ، هيچكس حق آن را ادا نكرده است .\r\nنظمى كه در قرآن وجود دارد نظمى واحد و شيوه‌اى يكسان نيست ، بلكه بيش از صد نظم و شيوه است ؛ قرآن يكصد و چهارده سوره است كه از هفت سورهء بلند آن « السبع الطوال » گرفته تا سوره‌هاى متوسط و يا كوتاهتر از آن ، در كوتاهى و بلندى با يكديگر تفاوت دارند و هر كدام از آنها با ترتيلى كه به موسيقى خاصّى براى آن شباهت دارد و فهم آن را آسانتر مىسازد و از خود تأثيرى ويژه بر جاى مىگذارد تلاوت مىشوند و اين به رغم اختلاف و تفاوتى است كه در فاصله‌ها و در بلندى و كوتاهى دارند . اين سوره‌ها على رغم اين كه برخى در نظم با يكديگر تشابه دارند و برخى از چنين تشابهى برخوردار نيستند ، همه در اين امر با يكديگر همانندند كه مفاهيمى عالى و مضامينى بلند را به يكديگر درآميخته‌اند . . .\r\nيكى از لطايف بديعى كه بدان وسيله نظم قرآن از نظم كلام عرب اعمّ از شعر و نثر تمايز مىيابد اين است كه گاه در يك سوره كه داراى نظم خاص و قافيه‌هاى\r\n\r\n\r\n","description":"","footnote":"\r\n( 47 ) تفسير الذكر الحكيم ، ج 1 ، ص 198 .\r\n","page_name":" 135 ","page_number":153},
  {"content":"\r\n\r\nمعيّن است مشاهده مىكنيد كه فاصله‌هايى با قافيه‌اى جز آنچه در ديگر عبارات وجود دارد آمده و همين امر بر زيبايى و نكويى و تأثيرى كه در دلها مىگذارد افزوده است . و گاه مشاهده مىكنيد كه در سوره‌اى فاصله‌هاى برخى از آيات با برخى ديگر از نظر وزن و قافيه متفاوت آمده و همين نكته بر منزلت كلام افزوده ، آن را از جلال خاصّى برخوردار ساخته و عظمت و شكوهى ويژه بدان داده است و بدين ترتيب پيوسته به خواننده نشاطى تازه مىدهد و گوش شنونده را مىنوازد .\r\nشايسته بوده است كه خطبا و نويسندگان اين شيوه از محاسن كلامى قرآن را تقليد كنند ، هر چند آنان از اين ناتوان بوده و هستند كه با كليّت سوره‌اى از سوره‌هاى قرآن روياروى شوند و برايش همانندى بياورند يا به افق بلاغت آن نزديك شوند . « 48 »\r\nشيخ محمد عبده در ادامهء بحث خود به رد نظريّات كسانى مىپردازد كه در اين عقيده در مورد بلاغت جدل و با آن مخالفت مىكنند و بر اين باورند كه « ارجاع دادن مسئله به ذوق افراد ارجاع به مجهول است و هيچ حجّت و برهانى نمىتوان بر اين امر اقامه كرد و هيچ مدلولى را به واسطهء چنين چيزى نمىتوان ثابت نمود ؛ زيرا ذوق معنوى همانند ذوق حسّى امرى خاصّ صاحب آن است و تنها آن كسى كه چيزى را به ذائقه تجربه كرده با آن آشناست » .\r\nاو همان پاسخى را به اين گروه مىدهد كه عبد القاهر جرجانى داده بود و آن اين كه علّت اظهار چنين سخنى ناآگاهى آنان نسبت به زبان فصيح است .\r\nالبته عبده در اين ميان به اين حقيقت نيز توجّه دارد كه ذوق زبان فصيح را مىتوان از طريق مطالعهء گفتارهاى بليغى كه به زبان مورد نظر مطرح شده و با سر و كار داشتن با اين گونه كلام ، حفظ كردن آن و به كارگيرى آن به دست آورد ، نه با قرائت كتب متأخّرى كه در اين فنّ نوشته شده و به عجمه و تعقيد نزديكتر است تا به فصاحت و بيان و بلاغت . عبده در عين حال كه دربارهء كتب متأخّرين فنّ چنين مىگويد از كتاب متقدّمينى كه تا قرن پنجم هجرى قواعد نحو و لغت و بلاغت را بنيان نهادند و بويژه از دو كتاب اسرار البلاغه و دلايل الاعجاز تقدير مىكند ؛ چرا كه [ از ديدگاه وى 
  ] اين دو كتاب تنها كتابهايى هستند كه تو را در شناخت قوانين بلاغت به وجدان و ضميرت ارجاع مىدهند ! قرنهاى متوالى يكى پس از ديگرى گذشت و مردم همچنان اين مطالعه را\r\n\r\n\r\n","description":"","footnote":"\r\n( 48 ) همان ، ص 201 .\r\n","page_name":" 136 ","page_number":154},
  {"content":"\r\n\r\nواگذاشته و مدارس موجود در شهرهاى عمده نيز تنها همّت خود را به خواندن كتبى در نحو ، صرف ، معانى و بيان معطوف داشته بودند ، كتبى كه هر كدام در موضوع خود در پايينترين سطح از فصاحت و بلاغت قرار داشتند و بيش از هر چيز از عجمه و تعقيد حكايت مىكردند ، كتبى كه مؤلّفان آنها به همين بسنده كرده بودند كه قواعد را يكى پس از ديگرى در قالب عبارتهايى دقيق رديف كنند كه از فصاحت اهل زبان و از بلاغت متقدّمانى كه بنيان اين فنون را نهادند و نيز از بلاغت پيروان آنها تا قرن پنجم هجرى ، يعنى كسانى چون خليل ، سيبويه ، ابو على فارسى ، ابن جنى و جرجانى ، بسيار بدور بود ؛ تا آنجا كه عالمترين مردم در اين فنون كسانى شدند كه ناآگاهترين خوانندگان كتب نوشته شده به زبان عربى به اين زبان ، و ناتوانترين كسان در فهم سخنان بليغى كه بدين زبان گفته شده است و بالأخره افرادى بسيار ناتوان از آوردن همانندى براى چنان گفتارهايى بودند . بدين سبب است كه هر كس از كتب بلاغت ، جز كتابهايى همانند الرسالة السمرقنديه ، دو شرح جوهر الفنون ، عقود الجمان ، و بالأخره شروح و حواشى التلخيص سعد الدين تفتازانى را نخوانده باشد ، از او اميد آن نمىرود كه طعمى از بلاغت چشيده و يا براى بيان منزلتى و ارزشى قائل باشد . چشيدن چنين طعمى را تنها از كسى مىتوان انتظار داشت كه دو كتاب اسرار البلاغه و دلايل الاعجاز را بخواند ؛ چه ، همين دو كتاب است كه تو را در شناخت قوانين بلاغت به وجدانت و به آن اثرى كه از كلام در جان و دل خويش مىيابى ارجاع مىدهد و بدين ترتيب پى مىبرى كه دو علم بيان و بلاغت شاخه‌اى از علم روانشناسى است . البته در كنار خواندن اين دو كتاب مىبايست - چنان كه حكيم ما ابن خلدون در مقدّمهء خود و در بحث از علم بيان گفته است - متون فراوانى از نظم و نثر عربى خواند و برخى را نيز همراه با فهم آن حفظ كرد .\r\nاين اساس تحصيل ملكه بلاغت هم در فهم و هم در اداى آن است ، و قوانينى كه براى اين علم وضع شده از كلام بليغ عربى گرفته و استنباط شده ، نه آن كه كلام بليغ از آن قوانين استنباط شده باشد . اما از قرنهاى ميانى اين مسئله بر عكس شده تا آنجا كه آزاد انديشى به خود اجازه داده است دربارهء كتبى كه به آنها اشاره كرديم - و در دانشگاه الأزهر خوانده مىشود - و نيز دربارهء كتبى از اين قبيل چنين اظهار عقيده كند كه « قواعد مطرح شده در اين كتب قواعدى كلاسيك است كه نمىتوان از طريق آنها به برترى كلامى بر كلام ديگر پى برد ؛ و به همين سبب نيز مشاهده مىكنيم آنان كه بيش از همه با اين كتب سر و كار دارند ضعيفترين مردم در بلاغت و سخنورى و ناتوانترين كسان در بيان مقاصد خويشند .\r\nبنابر اين تنها كسانى از جنبهء هنرى و ذوقى به صورت كامل به منزلت قرآن در\r\n\r\n","description":"","footnote":"","page_name":" 137 ","page_number":155},
  {"content":"\r\n\r\nبلاغت پى مىبرند كه از گزيده‌هاى كلام نظم و نثر عربى اعم از مرسل و مسجّع بهره فراوانى برده باشند و اين بهره براى آنان ذوق و ملكه‌اى را پديد آورده باشد ؛ و نيز كسانى به اين امر پى مىبرند كه از كتبى همانند دو كتاب عبد القاهر جرجانى ، و الصناعتين ، الخصائص ، اساس البلاغه و مغنى اللبيب ابن هشام استفاده كرده باشند .\r\nاينها مقدمات بلاغت و نتيجهء آنها نيز حصول ملكه است . بلاغت دستاوردى را به بار آورده كه مىتوان در تاريخ آن را جست و از اين طريق بدان آگاهى يافت ؛ و اين دستاورد عبارت است از تأثيرى كه قرآن در ملّت عرب و پس از آن در غير اعرابى كه اين زبان را به خوبى آموختند داشت .\r\nحدّ صحيح بلاغت در كلام آن است كه آنچه را شنونده از كلام انتظار دارد براى او برآورده سازد و كلام در انديشهء او به صورت يك برداشت و باور و در دل يا قلب او به صورت يك وجدان درآيد . . . تاريخ بشر سراغ ندارد كه هيچ كلامى از نظر ميزان تأثيرى كه بر انديشه‌ها و دلها مىگذارد به مرتبهء قرآن نزديك شده باشد ؛ چه اين قرآن است كه توانست سرشت ملّت عرب را دگرگون سازد ، اين قوم را از عقايد و آداب گذشتهء خود برگرداند ، از عادات و عداوتهاى ديرين خويش دور سازد ، از آن خود محورى و روح انتقام جويى كه داشت رويگردان كند ، و اين قوم را به جاى بيسوادى و ناآگاهى از حكمت و علم و به جاى جاهليّت ، از ادبى شايسته و از حلم و بردبارى برخوردار سازد و از قبايل مختلف و متفرّق عرب امّتى يگانه پديد آورد كه با عقايد ، فضايل ، عدالت جويى ، تمدّن و فرهنگ و علوم و فنون خويش سيادت جهانى را از آن خود ساخت .\r\nيكى از انديشمندان اروپايى از طريق همين دستاورد تاريخى به اين نوع از اعجاز قرآن پى برده است . ديديم و پيش از اين دربارهء برخى از ادباى عرب غير مسلمان شنيده‌ايم كه در شبهاى ماه رمضان به خانه‌هاى آشنايان مسلمان خود مىرفتند و به قرآن گوش فرا مىدادند تا با شنيدن آيات اين كتاب ذوق عربى و شعور و احساس روحى ادبى خويش را بهره‌مند سازند . كسانى از اين جماعت كه اهل علم و انصافند نيز به اعجاز قرآن در نظم و اسلوب و به اين حقيقت كه بلاغت اين كتاب بر اعماق دل اثر مىگذارد گواهى داده‌اند ، هر چند اين حقيقت را نتوانسته‌اند درك كنند كه چنين بلاغتى بر آن دلالت مىكند كه اين كتاب از جانب خداوند نازل شده است .\r\nاگر مىخواستم شواهدى از اين وجه اعجاز متذكر شوم ، از حدّ آن اختصارى كه در اين فصل بناى آن دارم پا فراتر مىنهادم . امّا مىتوانيد هر يك از اجزاى اين\r\n\r\n","description":"","footnote":"","page_name":" 138 ","page_number":156},
  {"content":"\r\n\r\nتفسير « 49 » چنان نكاتى در راهنمايى به شگفتيهاى بلاغت قرآن بياييد كه در هيچ جاى ديگر نمىيابيد ، حتى دقّت در معانى مفردات قرآن ، مشخص كردن حقايق نهفته در جمله‌ها و عبارات آن و در آميختن معانى فراوان در اسلوب اين كتاب و تناسب شايسته و لطيفى كه ميان آيات و سوره‌ها وجود دارد ، و شگفت‌آورتر از همه ، انواعى از ايجاز كه تنها در اين كتاب مىتوان يافت و بالأخره كثرت تكرار مفهومى واحد در قالب عبارتهاى مختلفى كه هيچ خواننده و يا شنونده‌اى را خسته و ملول نمىسازد ؛ و شگفت آن است كه بيشتر جويندگان بلاغت از اين حقايق [ نهفته در قرآن 
  ] غافلند .\r\nبدين ترتيب شيخ محمد عبده - همان گونه كه جرجانى نيز چنين برداشتى دارد - ارتباط با متون برجسته‌اى را كه به زبان عربى فصيح است براى كسب ذوق خاص عربى كه بدان وسيله مىتوان بلاغت منظم اعجازى قرآن را درك كرد ، يك ضرورت شمرده و همين امر را از نشانه‌هايى دانسته كه ما را به اعجاز قرآن رهنمون مىشود .\r\nوى علاوه بر اين ، تأثير روانى فنون سخنورى را مورد توجّه قرار داد ، و اين نكته‌اى است كه استادمان امين الخولى نيز به عرصهء پهناور آن وارد شده و در اين زمينه رساله الاعجاز النفسى للقرآن را تقديم داشته است .\r\nشيخ محمد عبده با واژهء « اسلوب قرآن » از آن چيزى كه ديگران آن را « نظم » خوانده‌اند ياد كرده و در مسئلهء اعجاز بلاغى قرآن جايگاهى نيز به تأثير تلاوت داده و ديدگاههاى اروپاييانى را كه زبان عربى را فرا گرفته‌اند نيز در رديف استدلالهايى كه بر اعجاز قرآن آورده مىشود قرار داده و به « گواهى كسانى از آنان كه اهل علم و انصافند ، بر اعجاز و اسلوب و بر اين حقيقت كه بلاغت در اعماق دل نيز تأثير مىگذارد » استناد كرده است .\r\nدر مواردى جز آنچه گفته شد ، عبده تحت تأثير نظريّات و آراء عبد القاهر در مورد اعجاز و برداشت از آن و نيز تحت تأثير شيوه وى در استدلال و مناظره قرار دارد .\r\nواقعيّت آن است كه به همان اندازه كه سكاكى بلاغيين كلاسيك را تحت تأثير خود قرار داد ، عبد القاهر نيز متأخرانى را در سيطرهء افكار خويش درآورد كه به مسئلهء اعجاز بلاغى قرآن پرداختند و آنچه توانستند به اندوخته‌هاى اين علم بيفزايند آن بود كه از اعجاز قرآن سخن گويند و عباراتى چون « چه زيباست » ، « چه والاست » ، « چه پر فروغ و چه رساست » ، « چه پر درخشش و متعالى است » ، « به شرافت و بلندى اين مفهوم و روانى اين لفظ و عظمت\r\n\r\n\r\n","description":"","footnote":"\r\n( 49 ) مقصود همان تفسير الذكر الحكيم است كه مبحث اعجاز قرآن در ضمن آن آمده است .\r\n","page_name":" 139 ","page_number":157},
  {"content":"\r\n\r\nاين عبارت و شگفت‌انگيزى اين مثل بنگر » ، و « در سحر اين آهنگ و اسرار اين موسيقى تأمّل كن . . . و عباراتى از اين قبيل كه ارزانى داشته مىشود ، و قالبهايى چنين گنگ كه آنقدر قلمهاى نويسندگان و زبانهاى مدّاحان و ستايشگران ، آنها را در پاى داستانهاى بىمحتوايى كه به تبليغشان پرداخته‌اند و در پاى ترانه‌هاى مبتذلى كه مست آنها شده‌اند ريخته است كه گوش زمان از شنيدن آنها آزرده و ملول مىشود .\r\nاز هزار سال پيش آوردن چنين جملاتى آهنگين رواج داشته ، و در همان زمان ابو سليمان خطابى در آن‌ها چيزى كه انسان را قانع كند يا درون ناآرام او را آرام سازد نيافته است . او در بيان اعجاز القرآن در ردّ كسانى كه گفته‌اند تمايز قرآن از ديگر انواع كلام كه به صفت بلاغت متّصف مىباشد مسأله‌اى است كه نمىتوان تصوير مشخّصى از آن ارائه داد و گاه سبب اين امر پوشيده مىماند و تنها تأثير آن در روان انسان آشكار مىگردد ، مىگويد :\r\nآن كلامى كه از چنان حلاوتى در حسّ شنونده و از چنان طراوتى در جان او برخوردار است و چنان و شكوه و جلوه‌اى دارد كه بدان واسطه از ديگر انواع كلام تمايز مىيابد و مىتواند آنچنان تأثيرى در دلها بيافريند و به رتبه‌اى رسد كه هيچ كلامى نتواند به رويارويى آن برخيزد و هيچكس طمع در آوردن همانند آن نبندد ناگزير رازى در خود دارد و علّتى در آن نهفته است كه به واسطهء وجود آن چنين حكمى واجب شده و به واسطه حصول آن شايستگى چنين صفتى را يافته است . « 50 »\r\nبا وجود اين همچنان مسئلهء اعجاز بلاغى بر گردونه اين قالبهاى گنگ كلاسيك و اين عبارتهاى سنگين و درشت ماند ، قالبها و عبارتهايى كه كسى مانند خطابى ، از علماى قرن چهارم ، در آنها چيزى نيافت كه در اين زمينه انسانى را قانع كند و يا درد نادانى را درمان سازد ، و قالبها و عباراتى كه شايستهء حرمت و عظمت كتاب اعجاز نيست و هيچ دستاورد قابل اعتنايى را به نسل حاضر كه ما علاقمند رساندن آنان به اعجاز « والاترين بيان و بلاغت » هستيم ارائه نمىدهد .\r\n\r\n\r\n","description":"","footnote":"\r\n( 50 ) ثلاث رسائل فى الاعجاز ، ص 25 .\r\n","page_name":" 140 ","page_number":158},
  {"content":"\r\n\r\n\r\nگفتار دوّم نظريه‌اى در اعجاز بيانى\r\n1 - حروف مقطّعه و راز نهفته در حروف 2 - دلالتهاى الفاظ و راز كلمات 3 - اسلوبهاى قرآنى و راز نهفته در چگونگى تعبير\r\n\r\n","description":"","footnote":"","page_name":" 141 ","page_number":159},
  {"content":"\r\n . \r\n","description":"","footnote":"","page_name":" 142 ","page_number":160},
  {"content":"\r\n\r\n\r\n1 حروف مقطّعه و راز نهفته در حروف\r\nهيچ حرفى در قرآن كريم نيست كه آن را زائد و يا محذوف و مقدّر دانسته و يا به معناى حرفى ديگر تفسير كرده باشند و در عين حال با راز بيانى خود هر تلاشى را براى تفسير آن ، بر وجهى جز آنچه در آن بيان اعجازى بر آن آمده است ، به رويارويى نخوانده و با شكست مواجه نكرده باشد .\r\n\r\n","description":"","footnote":"","page_name":" 143 ","page_number":161},
  {"content":"\r\n . \r\n","description":"","footnote":"","page_name":" 144 ","page_number":162},
  {"content":"\r\n\r\nبا اين باور كه اعجاز بيانى قرآن كريم از هر تلاشى براى مشخّص كردن آن فراتر و در افقى بالاتر از آن است كه بتوانيم به كرانه‌هاى دور دست و بلند آن بنگريم و ديدهء خود را به اسرار چشمگير و خيره كنندهء آن بدوزيم ، و با اظهار فروتنى به اين عرصهء متعالى گام مىنهم و تلاش متواضعانهء خود در فهم اين اعجاز را در كنار تلاشهاى سلف قرار مىدهم .\r\nقبلا گذشت كه خطابى اعجاز قرآن را در اين مىبينيد كه « هر لفظى در جاى خود قرار دارد به گونه‌اى كه اگر به جاى آن لفظى ديگر آورده شود ، مضمون و معنا تباه مىشود و يا آن زيبايى و شكوه و در نتيجه بلاغت كلام از ميان مىرود » .\r\nهمان گونه كه گفته‌ايم ، همين نكتهء دقيق محور انديشه و نظريهء جرجانى مبتنى بر اعجاز در نظم است و احتمالا با جنبه‌هايى از نظريّهء ما در مورد اعجاز بيانى اشتراك و هماهنگى دارد ، هر چند ما صرف نظر از اين اشتراك در برخى از جنبه‌ها در درك محتوا و مفاد نهايى اين مسئله ، ترسيم ابعاد آن و شيوه استدلال و راه اثبات آن با وى اختلاف نظر داريم .\r\nعلماى بلاغت [ در اعصار گذشته 
  ] با پرداختن به مباحثى بلاغى كه جداى از مسئلهء معجزه قرآنى مطرح مىشده از بحث اعجاز مانده‌اند ؛ زيرا به عقيدهء آنان تنها همان علوم بلاغت دلايل اعجاز و راه فهم آن بوده [ و نياز به چيزى ديگر وجود نداشته 
  ] است . اين در حالى است كه ما بلاغت را از آن قرآن مىآموزيم و به پيشگاه قرآن به تلمّذ مىرويم تا در اسرار بلاغت اعجازى آن تدبّر و آنها را درك كنيم .\r\nشايد نخستين چيزى كه مرا به سرّ حرف و كلمه توجه داد ، تأمّلم در « فواتح سوره‌ها » يعنى\r\n\r\n","description":"","footnote":"","page_name":" 145 ","page_number":163},
  {"content":"\r\n\r\nحروف مقطّعه‌اى بود كه بيست و شش سورهء مكّى و سه سوره از نخستين سوره‌هاى مدنى با آن آغاز شده است .\r\nاين همان تفسير مشهور از « فواتح سوره‌ها » است ، هر چند ابن ابى الاصبع عالم مصرى فنون بلاغت و مؤلف بديع القرآن كتابى تحت عنوان الخواطر السوانح فى اسرار الفواتح تأليف كرده و در آن مقصود از « فواتح » را هر كلامى دانسته كه در آغاز سوره‌هاى قرآنى آمده است . او اين كلامهاى آغازين را در ده نوع قرار داده كه يكى از آنها حروف تهجّى يا همان چيزى است كه ما آن را « فواتح » مىناميم و بقيّهء آنها نيز عبارتند از : ستايش خداوند چه به حمد و چه به تسبيح ، نداء ، جملهء خبرى ، قسم ، شرط ، امر ، استفهام ، دعا ، و تعليل .\r\nزركشى هم در « نوع هفتم ، در اسرار فواتح و سوره‌ها » در كتاب البرهان شيوهء ابن ابى الاصبع را اختيار كرده و سيوطى نيز اين گونه كلامهاى آغازين را در كتاب خود الاتقان در « نوع فواتح سوره‌ها » قرار داده و فواتح به معنى حروف مقطّعه را در فصل « متشابه » و تحت عنوان « اوايل سوره‌ها » آورده است . « 1 »\r\nسوره‌هاى مكّى كه با حروف مقطّعه آغاز شده‌اند بنابر ترتيب مشهور عبارتند از :\r\nقلم ( ن ) ، ق ، ص ، اعراف ( المص ) ، يس ، مريم ( كهيعص ) ، طه ، شعراء ( طسم ) ، نحل ( طس ) ، قصص ( طسم ) ، يونس و هود و يوسف و حجر ( الر ) ، لقمان ( الم ) ، غافر و فصّلت ( حم ) ، شورى ( حم عسق ) ، زخرف و دخان و جاثيه و احقاف ( حم ) ، ابراهيم ( الر ) ، سجده و روم و عنكبوت ( الم ) .\r\nسوره‌هاى مدنى نيز عبارتند از :\r\nبقره و آل عمران ( الم ) و رعد ( المر ) .\r\nسلف اين نكته را مورد توجّه قرار داده‌اند كه مجموع اين حروف ، به استثناى حروف مكرّر ، چهارده حرف يعنى برابر با نصف حروف الفباى عربى است .\r\nبرخى از آنان نيز پس از تأمّل فراوان در اين حروف بدين نكته پى برده‌اند كه اين حروف در همه تقسيم بنديهايى كه علماى لغت در قرنها و سالها پس از نزول قرآن در مورد حروف الفباى عربى به عمل آورده‌اند نيمى از هر يك از طرفهاى تقسيم را به خود اختصاص\r\n\r\n\r\n","description":"","footnote":"\r\n( 1 ) رك : سيوطى ، الاتقان ، ج 2 ، ص 12 ، 43 ؛ همين كتاب ، ج 2 ، ص 133 ، « آيات متشابه » ؛ زركشى ، البرهان ، چاپ حلبى ، 1957 م ، ج 1 ، ص 164 .\r\n","page_name":" 146 ","page_number":164},
  {"content":"\r\n\r\nمىدهد . به عنوان مثال پنج حرف از حروف مقطّعه از حروف « همس » مىباشد و از سوى ديگر مجموع حروف همس در عربى ده حرف است ؛ اين حروف دقيقا نيمى از حروف « جهر » را ، بدون كم و زياد ، به خود اختصاص مىدهد ؛ در اين حروف سه حرف از حروف حلقى يعنى نصف حروف حلقى و دقيقا نصف حروف غير حلقى به چشم مىخورد ؛ اين حروف نصف حروف « شدّه » و همچنين نصف حروف « رخوه » را شامل مىشود ؛ دو حروف از چهار حرف « اطباق » در ضمن اين حروف و همچنين نيمى از حروف انفتاح در رديف اين حروف جاى مىگيرد ؛ و بالأخره اين حروف نصف حروف « استعلاء » و نيمى از حروف « استغال » را شامل مىگردد .\r\nگروهى ، از جمله باقلانى ، بر اين عقيده شده‌اند كه « اين حقيقت كه اين حروف نيمى از هر يك از اقسام متفاوت حروف را كه ساليان درازى پس از نزول وحى از سوى علما قرار داد شد شامل مىگردد خود دليلى از دلايل اعجاز است ، از اين نظر كه امكان ندارد چنين چيزى از ناحيهء غير خداوند - عزّ و جل - واقع شود ؛ چه پديد آوردن چنين بديعى در حكم خبر دادن از غيب است » .\r\nالبته باقلانى در جايى ديگر اين مسئله را يكى از معانى [ و نه دلايل 
  ] اعجاز قرآن « در نظم بديع ، تأليف شگفت و قرار داشتن در آخرين مرتبهء بلاغت » شمرده است .\r\nزمخشرى نيز اين « نصف بودن » را در حروف مقطّعه مورد توجه قرار داده و بر اين عقيده شده است كه در اين مسئله لطايفى است كه دليلى الزام آور محسوب مىشود . « 2 »\r\nاما چرا اين حروف ، اعمّ از مفرد و مركب ، بدين صورت كه قرآن بدان نازل شده ، در اين كتاب جاى گرفته است ؟\r\nو سلف در اين باره چه گفته‌اند ؟\r\nمفسّران از دير باز اين مسئله را مورد توجه قرار داده‌اند و هيچ كتاب تفسيرى نيست كه بدان نپرداخته باشد . غالبا نيز بحث مفسّران در اين باره در تفسير حروف مقطّعه الم كه سورهء بقره با آن آغاز شده مطرح مىگردد ؛ چه ، اين نخستين سوره در ترتيب سوره‌هاى قرآن است كه با حروف مقطّعه آغاز مىشود . اما طبرى در تفسير حروف مقطّعه سورهء بقره همه اقوال و\r\n\r\n\r\n","description":"","footnote":"\r\n( 2 ) رك . باقلانى ، اعجاز قرآن ، ص 66 و 51 ؛ زمخشرى ، الكشاف ، ج 1 ، ص 17 ؛ سيوطى ، الاتقان ، ج 2 ، ص 13 .\r\n","page_name":" 147 ","page_number":165},
  {"content":"\r\n\r\nنظرياتى را كه تا زمان او درباره اين حروف مطرح شده آورده است . متأخّران نيز تقريبا از دايرهء همين اقوال و نظريات بيرون نيستند و تنها يكى از اين نظريه‌ها را بر مىگزينند و به توضيح جزئيّات و تبيين بيشتر آن مىپردازند :\r\nگفته‌اند : اينها حروفى هستند كه اسم اعظم خداوند از آن تشكيل مىشود . از سعيد بن جبير روايت كرده‌اند كه اينها نامهاى خداست كه [ حروف آنها 
  ] از همديگر جدا شده است و اگر مردم مىدانستند كه چگونه اين حروف گرد هم مىآيند و در كنار هم قرار مىگيرند اسم اعظم خداوند را در مىيافتند . ابن عباس مىگويد : ولى ما نمىدانيم چگونه اين حروف را با يكديگر تركيب كنيم تا آن اسم پديد آيد .\r\nهمين گروه گفته‌اند : ممكن است اين حروف نام فرشته‌اى از فرشتگان خداوند و يا پيامبرى از پيامبران الهى باشد .\r\nاز ديدگاه برخى از آنان نيز حروف مقطّعه نشانهايى از نامهاى نيك خداوند و يا كليدهايى از اين نامهاست و هيچ حرفى از اين حروف نيست مگر اين كه كليدى از يكى از نامهاى او مىباشد ؛ به عنوان مثال ، حرف كاف نشانى از كريم يا كبير ، هاء نشانى از هادى ، عين نشانى از عزيز ، يا عليم يا على ، صاد نشانى از صمد يا مصوّر ، الف نشانى از الله ، راء نشانى از رحمن ، ميم نشانى از ملك ، و قاف نشانى است از قدّوس يا قاهر و يا قادر . . .\r\nاز همين قبيل است آنچه از ابن عباس روايت شده مبنى بر اين كه در فرموده خداوند كه مىگويد الم مضمون : « انا الله اعلم » « من خدايم كه مىدانم » ، در المص مضمون « انا الله افصل » - « من خدايم كه حكم مىكنم » ، در الر مضمون « انا الله ارى » - « من خدايم كه مىبينم » [ وجود دارد 
  ] .\r\nگفته‌اند : اين حروف نامهاى سوره‌هايى است كه با آنها آغاز شده است . زمخشرى در كشّاف مىگويد : « اكثريت بر همين نظر اتّفاق دارند » البته اين سخن بدان معنا نيست كه اين حروف حقيقتا نامهاى سوره‌هاى قرآنند ، بلكه مقصود آن است كه سوره‌هاى آغاز شده با اين حروف به نام همان حروف [ و از باب حكايت 
  ] نامگذارى شده است ؛ نظير آن كسى بگويد : فلانى « قفانبك » و « عفت الديار » « 3 » را روايت\r\n\r\n\r\n","description":"","footnote":"\r\n( 3 )\r\n عفت الديار محلها فمقامها * بمنى تأبد غولها فرجامها \r\n. - م .\r\n","page_name":" 148 ","page_number":166},
  {"content":"\r\n\r\nمىكند ؛ و يا كسى بگويد : از قرآن كريم « الحمد لله » و « براءة » را خواندم « 4 » [ و مقصود وى سوره حمد و سوره برائت است 
  ] .\r\nنزديك به همين نظريّه ، نظريّهء كسانى است كه گفته‌اند حروف مقطّعه از نامهاى قرآن و از قبيل فرقان مىباشد . « 4 » يكى از نظريّات ديگرى كه اين حروف را به عنوان « نشانهايى از نامها » تفسير مىكند اين نظريّه است كه حروف مزبور علامتهايى است كه كاتبان وحى آنها را گذاشته‌اند .\r\nظاهرا اين نظريّه از نظريّات متأخّر است و اين حقيقت كه چنين علامتهايى كه در اين صورت از جانب انسان وضع شده نمىتواند در قرائتهاى هفتگانه و در ساير قرائتها وارد شده باشد ، اين نظريّه را رد مىكند .\r\nگفته‌اند : اين حروف از قبيل اصواتى است كه در نداء براى توجّه دادن مخاطب به كار مىرود ؛ و قرآن كريم از آنها استفاده كرده تا از طريق شگفت آورى و نامأنوس بودن چنين كلماتى توجّه همگان را برانگيزد ؛ چه ، در صورت استفاده از اين حروف الفاظ متداول و شناخته شده‌اى كه براى تنبيه وجود داشته كنار گذاشته شده و به جاى آنها از ادات ديگرى استفاده شده و چنين چيزى فاقد شباهت با گفتار انسانهاست و همين باعث مىشود تا اثر بيشترى در جلب توجه شنونده داشته باشد .\r\nمعتقدان به اين نظريّه در اين باره اختلاف كرده‌اند كه مخاطبان چنين تنبيهى چه كسانى هستند : ابو حيّان عقيده دارد اين حروف براى توجّه دادن مشركان آورده شد . تا بدين ترتيب حجّت بر آنها تمام شود . او مىگويد : « . . . تا مشركان آن را تازه و شگفتى انگيز بيابند و در نتيجه بدان گوش سپارند و بدين طريق - با شنيدن آيات قرآن - حجّت بر آنها تمام شود » . « 6 »\r\nاين در حالى است كه فخر رازى مخاطب اين تنبيه را رسول خدا - عليه الصلاة و السلام - مىداند ، نه مشركان . او در توضيح اين تفسير حروف مقطّعه مىگويد :\r\nوقتى حكيمى كسى را كه در غفلت است و يا كسى را كه ذهن و انديشه‌اش به چيزى مشغول است مخاطب قرار دهد ، قبل از كلام اصلى و مقصود خود چيزى ديگر مىآورد تا بدان وسيله مخاطب را به خود توجّه دهد و او بدين سبب گوش دل به كلام بسپارد و در اين هنگام است كه مقصود اصلى كلام را آغاز مىكند .\r\n\r\n\r\n","description":"","footnote":"\r\n( 4 ) زمخشرى ، الكشّاف ، تفسير سورهء بقره ؛ شيخ محمد عبده ، تفسير الذكر الحكيم ، ج 1 ، ص 122 .\r\n( 6 ) ابو حيّان غرناطى ، البحر المحيط ، ج 1 ، ص 34 .\r\n","page_name":" 149 ","page_number":167},
  {"content":"\r\n\r\n( اين توجّه دهنده ) گاه يك كلام داراى معنى و مفهوم است ، از قبيل اين كه كسى بگويد : « گوش كن » و يا « متوجه من باش » . . . ؛ گاه شيئى ديگر است در معنى يك كلام دارى مفهوم ، از قبيل اين گفته شود : « اى زيد » ، « يا زيد » و . . . « هان يا زيد » ؛ گاه نيز يك صوت فاقد مفهوم [ لفظى 
  ] است ، همانند صداى سوت زدن با دهان ، و يا كف زدن . . .\r\nپيامبر اكرم - صلّى اللّه عليه [ و آله 
  ] و سلّم - هر چند بيدار دل بود ، امّا به مقتضاى انسان بودن كارى او را از كار ديگر باز مىداشت و به همين دليل از خداوند حكيم پسنديده بود كه قبل از كلام اصلى و بيان مقصود خود حروفى به عنوان ادات تنبيه بياورد . . .\r\nدر اين ميان ، اين حروف [ حروف مقطّعه 
  ] به گونه‌اى است كه آوردن آنها بيشتر مىتواند مقصود اصلى را كه تنبيه است برساند تا آوردن حروفى كه داراى معنى و مفهوم وضعى خاص خود هستند . زيرا آنچه قبل از كلام اصلى آورده مىشود اگر يك كلام سازمان يافته و يك سخن مفهوم باشد احتمال آن وجود دارد كه شنونده گمان كند همين همهء مقصود گوينده است و كلامى پس از آن وجود ندارد ، و بدين ترتيب به ادامه سخن گوينده توجه نكند . اما در صورتى كه شنونده صدايى را بشنود كه معنى خاصى ندارد متوجّه آن مىشود و اين توجه را تا زمانى كه كلامى ديگر پس از آن صدا نشنيده رها نمىكند ، زيرا مىداند آنچه تا اين زمان شنيده است مقصود اصلى گوينده نيست . بنابر اين ، آوردن حروف بدون معنى و مفهوم مشخّص - در اينجا - قبل از كلام مورد نظر گوينده در بردارندهء حكمتى فراوان است . « 7 »\r\nامام الحرمين جوينى نيز همين عقيده را پسنديده ، مىگويد :\r\nاين عقيده كه حروف مقطّعه ادات تنبيه هستند عقيده‌اى پسنديده است ؛ زيرا قرآن كتابى گرانبها و در بردارندهء مفاد و حقايقى پر ارج مىباشد و به همين دليل شايسته است تنها بر گوش آن كس كه بيدار و متوجّه است نشيند . بدين سبب اين امكان وجود دارد كه خداوند در برخى از اوقات مىديده كه پيامبر - صلّى اللّه عليه [ و آله 
  ] و سلّم - در عالم انسانى و به امرى مشغول است ، و در پى آن به جبرئيل فرمان مىداده است تا در هنگام نازل شدن عباراتى چون الم ، الر ، و حم را بر زبان آورد . . .\r\nتا بدين ترتيب پيامبر صداى جبرئيل را بشنود و به او توجّه كند و به صدايش گوش\r\n\r\n\r\n","description":"","footnote":"\r\n( 7 ) رازى ، التفسير الكبير ، ج 6 ، ص 456 .\r\n","page_name":" 150 ","page_number":168},
  {"content":"\r\n\r\nسپارد .\r\nاو بدان دليل ادات مشهورى از قبيل الّا و امّا را كه براى تشبيه وجود دارد به كار نگرفت كه . . . اين ادات از الفاظ متداول و متعارف در كلام انسانهاست ، اما قرآن كلامى است كه با هيچ كلام ديگر شباهتى ندارد و به همين علّت مناسبت داشت در آن ادات تنبيهى آورده شود كه غير متعارف و ناشناخته است تا بدين ترتيب هر چه بيشتر توجّه او بدان معطوف گردد . « 8 »\r\nگفته‌اند : اين حروف از حروف جمّل و يا حروف حساب ابجد است كه در قالب كلمات ساختگى ابجد ، هوز ، حطى ، كلمن ، سعفص ، قرشت ، ثخذ ، ضظغ و لا مرتب شده [ و به هر يك از حروف عددى اختصاص داده شده 
  ] است .\r\nمقصود معتقدان به اين نظريّه آن است كه هر يك از اين حروف نشان عددى است كه در مجموع به دوران حيات يك دين ، يا به طول دوران حيات ملتهاى گذشته ، و يا به مدت زمانى كه دنيا بر پا خواهد بود ! و مسائلى از اين قبيل اشاره دارد .\r\nشايد همهء رواياتى كه از تفسير حروف مقطّعه بر مبناى حساب ابجد حكايت دارد - به رغم همهء تفاوتى كه در مدلول آنهاست - از داستان حيى بن اخطب يهودى سرچشمه مىگيرد .\r\nابن هشام در السيرة النبوية اين داستان را به صورت مفصّل و همراه با مكر يهوديان عليه اسلام و جدل سختگيرانه و كينه توزانهء آنان در برابر پيامبر و در پى هجرت او به مدينه نقل كرده است ، مدينه‌اى كه همراه با مناطق مجاور خود ، از حدود پنج قرن قبل از بعثت و از زمانى كه به منظور رهايى يافتن از فشار روميان بدان سرزمين پاى نهادند و بر منابع و درآمدهاى اقتصادى آن استيلا يافتند و با افشاندن بذر كينه و دشمنى كيان عرب را در آن سرزمين از هم گسيختند ، منطقهء نفوذ آنان محسوب مىشد .\r\nخلاصهء داستان از اين قرار است كه در نخستين سال هجرت روزى ابو ياسر بن اخطب از كنار پيامبر مصطفى - عليه الصلاة و السلام - گذشت و در اين هنگام آن حضرت به تلاوت آيات آغازين سورهء بقره ، يعنى اوّلين سورهء نازل شده در مدينه ، مشغول بود :\r\n« الم ذلك الكتاب لا ريب فيه » « الم ؛ اين كتاب است ؛ در آن ترديدى نيست » . ابو ياسر پس از شنيدن اين آيات نزد برادرش حيى بن اخطب كه ميان جمعى از يهوديان بود آمد و\r\n\r\n\r\n","description":"","footnote":"\r\n( 8 ) سيوطى ، الاتقان ، ج 2 ، ص 13 .\r\n","page_name":" 151 ","page_number":169},
  {"content":"\r\n\r\nآن آيات قرآن را كه از پيامبر مصطفى شنيده بود براى آنان نقل كرد . حيى در پى آن ، به همراه تنى چند از يهوديان نزد رسول خدا - صلّى اللّه عليه [ و آله 
  ] و سلّم - آمد دربارهء آيات سورهء بقره كه تلاوت كرده بود از او پرسيد .\r\nحيى پس از آن كه مطمئن شد ماجرا صحّت دارد به آن حضرت گفت : خداوند قبل از تو پيامبران ديگرى مبعوث كرده و سراغ نداريم كه براى هيچكدام از آنان جز تو مشخّص كرده باشد كه سلطنت او چقدر به درازا مىكشد و امّت او چند سال پايدار مىماند . [ امّا در مورد تو 
  ] الف برابر يك ، لام برابر سى ، ميم برابر چهل ، و مجموع آنها هفتاد و يك سال است ؛ آيا با اين وصف ما مىتوانيم به دين پيامبرى درآييم كه دوران حاكميت او و اجل امّت او هفتاد و يك سال است ؟\r\nآن مرد يهودى در ادامه پرسيد : آيا جز اين نيز با خوددارى ؟\r\nآن حضرت - عليه الصلاة و السلام - فرمود : آرى ، المص .\r\nحيى گفت : اين سنگينتر و طولانىتر است : الف برابر يك ، لام برابر سى ، ميم برابر چهل ، و صاد برابر نود و حاصل آنها صد و شصت و يك است . آيا در كنار اين چيز ديگرى نيز هست ؟\r\nپيامبر مصطفى در پاسخ فرمود آرى ، الر .\r\nآن مرد يهودى گفت : اين سنگينتر و طولانىتر است : الف برابر يك ، لام برابر سى ، راء برابر دويست و حاصل دويست و سى و يك است . آيا در كنار اين چيزى ديگرى نيز وجود دارد ؟\r\nزمانى كه پيامبر مصطفى المر را نيز ذكر فرمود حيى بن اخطب اين كلمه را هم بر مبناى حساب جمل تفسير كرد و متوجه شد كه برابر دويست و هفتاد و يك است .\r\nوى در اين هنگام به تأمّل در اين رقم پرداخت و سپس برخاست ، در حالى كه به پيامبر - عليه الصلاة و السلام - مىگفت : حقيقت تو بر ما مشتبه شده تا آنجا كه نمىدانيم آيا اندكى به تو داده شده و يا بسيارى .\r\nوى سپس همراه با تعدادى از يهوديان كه با او بودند بازگشت . در اين هنگام برادرش از او پرسيد ما چه مىدانيم ، شايد جمع اين ارقام به محمد داده شده است ؟\r\nوى در پاسخ او مجموع اعدادى را كه همه حروفى كه شنيده بودند از آنها حكايت داشت حساب كرد و حاصل هفتصد و سى و چهار سال شد .\r\nآنگاه يهوديانى كه همراه او بودند گفتند : واقعا حقيقت او بر ما مشتبه شده است .\r\n\r\n","description":"","footnote":"","page_name":" 152 ","page_number":170},
  {"content":"\r\n\r\nاز همين تفسير يهودى مسلك بود كه عقيده به حساب جمل ، يا حساب ابجد ، به كتب تفسير راه يافت و به صورتهاى مختلف در كنار ديگر اسرائيلياتى كه به برداشتهاى مسلمانان از قرآن كريم در آميخته بود در كتب مزبور ، كتاب به كتاب نقل شد ، تا آنجا كه سيوطى زمانى كه در الاتقان مجموعهء آراء مطرح شده دربارهء حروف مقطّعه را گرد آورد تفسير اين حروف بر مبناى حساب ابجد را نيز در رديف ساير اقوال و آراء ذكر كرد . البته وى پس از آن سخن حافظ حجّت ، ابن حجر را نيز آورد كه گفت :\r\nاين وجهى باطل است و نمىتوان بدان استناد كرد ؛ چه از ابن عباس روايت شده است كه از حساب ابجد نهى كرد و بدان اشاره نمود كه چنين چيزى در رديف سحر است . چنين نهيى بعيد نيز نيست ؛ زيرا حساب مزبور در شريعت اسلام هيچ مبنا و مستندى ندارد . « 9 »\r\nحافظ ، ابن كثير هم كه از پيشوايان فكرى قرن هشتم هجرى ( فت 774 ه . ق ) است اين نظريّه را رد كرده و گفته است :\r\nكسانى كه مدّعى شده‌اند اين حروف از تعيين دوران حيات امم و اديان حكايت مىكند و مىتوان زمان حوادث ، و فتن و جنگها را از آنها به دست آورد ، ادعايى كرده‌اند كه حق آن نداشته و به راهى رفته‌اند كه راه شايسته آنان نبوده است .\r\nدر اين باره تنها حديث ضعيفى رسيده است كه علاوه بر ضعف ، بيش از آن كه مستندى بر اثبات صحّت اين امر باشد دليلى بر بطلان آن مىباشد . اين حديث نيز روايتى است كه محمد بن اسحاق بن يسار صاحب المغازى آن را نقل كرده و گفته است : كلبى به نقل از ابو صالح ، از ابن عباس ، از جابر بن عبد الله بن زياب برايم روايت كرده و گفته است : ابو ياسر بن اخطب از كنار رسول خدا گذشت - وى آنگاه متن اين داستان را چنان كه در السيرة النبويه به نقل از ابن اسحاق آمده نقل مىكند و آنگاه مىگويد - محور و حلقهء اتّصال اين حديث محمد بن سائب كلبى است و او از كسانى است كه چنانچه حديثى تنها از طريق او نقل شده باشد نمىتوان بدان استدلال و استناد كرد . « 10 »\r\nاز اظهارات ابن كثير چنين برداشت مىشود كه گذشت اعصارى چند ، از دوران ابن هشام در قرن دوّم تا دوران ابن كثير در قرن هشتم ، علاوه بر حكايت داشتن حروف مقطّعه بر\r\n\r\n\r\n","description":"","footnote":"\r\n( 9 ) همان .\r\n( 10 ) تفسير ابن كثير ، چاپ المنار ، ج 1 ، ص 69 و پس از آن .\r\n","page_name":" 153 ","page_number":171},
  {"content":"\r\n\r\nمبناى حساب ابجد از دوران حيات اسلام و امّت اسلامى ، اين را نيز بدان افزوده كه زمان وقوع حوادث و فتن و جنگها از آن استخراج شود ! شيخ محمد عبده نيز اين نظريّه را نابخردانه دانسته ، مىگويد :\r\nسست‌ترين و نابخردانه‌ترين وجهى كه دربارهء اين حروف گفته شده آن است كه حروف مزبور به اعدادى اشاره دارند كه بر مبناى حساب جمل از طول دوران حيات اين امّت و امورى همانند آن حكايت مىكند . ابن اسحاق در اين باره حديثى از يكى از يهوديان از پيامبر - صلّى اللّه عليه [ و آله 
  ] و سلّم - نقل كرده است . . .\r\nهنوز نيز در ميان مردم ، حتّى علماى تاريخ و زبان ، كسانى يافت مىشوند كه عقيده دارند اين حروف رمزهايى از برخى حقايق دينى و تاريخى است كه گذشت زمان آنها را آشكار خواهد ساخت . « 11 »\r\nدر اين ميان به نظر جناب استاد على نصوح طاهر چنين رسيده است كه از طريق تفسير ابجدى اين حروف تعداد حروف سوره‌هايى را كه با آنها آغاز شده بيابد . امّا اين نظريّه - كه وى آن را در رساله‌اى چاپ قدس ، 1960 م منتشر كرده - به رغم تلاش طاقتفرساى مبتنى بر آمار او مقبول نيفتاده است .\r\nگفته‌اند : حروف مقطّعه آغاز هر سوره به غلبه و فزونى اين حروف در كلمات آن سوره اشاره دارد . زركشى اين مسئله را با توضيحى فراوان در كتاب البرهان آورده است تا بدين وسيله بيان كند كه چگونه هر كدام از اين حروف تنها به همان سوره‌اى كه با آنها آغاز شده اختصاص دارد ، به گونه‌اى كه نمىتوانسته است الم در جاى الر و يا حم در جاى طس قرار گيرد . او مىگويد :\r\nزيرا هر سوره‌اى كه با يكى از اين حروف آغاز شده باشد اكثر كلمات و حروفش با اين حروف همانند است و حق هر سوره‌اى از اين گونه سور آن است كه جز همان حرف يا حروفى كه در صدر آن آمده چيز ديگرى نمىتواند بيايد ؛ به عنوان مثال اگر بنا بود « ق » در جاى « ن » قرار داده شود اين كار امكان نداشت ، زيرا در اين صورت آن تناسبى كه مراعاتش در كلام الهى لازم است ميسّر نمىگرديد . سوره ق\r\n\r\n\r\n","description":"","footnote":"\r\n( 11 ) تفسير الذكر الحكيم ، ج 1 ، ص 122 . در ايهام موجود در اين گفته عبده دقت كنيد كه مىگويد : « ابن اسحاق در اين باره حديثى از يكى از يهوديان از پيامبر - صلّى اللّه عليه [ و آله 
  ] و سلّم - نقل كرده است .\r\n","page_name":" 154 ","page_number":172},
  {"content":"\r\n\r\nبا اين حرف آغاز شده و علتش نيز آن است كه كلمات فراوانى مشتمل بر حرف قاف در اين سوره آمده است از قبيل ذكر قرآن و خلق و تكرار قول و آمدن مرتّب آن ، قرب به بنى آدم ، تلقّى دو فرشته ، قول عتيد ، ذكر رقيب ، سائق ، قرين ، القاء در جهنم ، تقدّم به وعد يا وعيد پيش فرستادن ، ذكر متقين ، قلب ، قرن ، تنقيب در بلاد يا گشتن در سرزمينها و شهرها ، تشقق يا شكاف برداشتن زمين ، القاء كوههاى استوار در زمين ، بسوق يا بلندى قامت نخل ، رزق ، ترس و محقق شدن آن وعيد الهى « 12 » و از اين قبيل .\r\nدر سورهء يونس نيز بيش از دويست كلمه وجود دارد كه در آنها حروفى از « الر » آمده و به همين سبب نيز اين سوره با اين حروف مقطّعه آغاز شده است . سورهء ص نيز مشتمل بر خصومتهاى متعددى است ؛ نخستين آنها خصومت پيامبر - صلّى اللّه عليه [ و آله 
  ] و سلّم - با كفّار است و پس از آن نيز به ماجراى دو خصم در نزد داوود ، دشمنى و تخاصم متقابل دوزخيان ، اختلاف و خصومت ساكنان عالم بالا با يكديگر ، و سپس تخاصم ابليس با آدم « 13 » پرداخته شده است . در سورهء ن و القلم نيز فاصله‌ها [ كلمات پايان هر آيه 
  ] همه بر اين وزن و همچنين در بردارنده الفاظى مشتمل بر حرف نون است .\r\nمن نمىدانم چه توجيهى براى اين سخن اخير وجود دارد با آن كه برخى از آيات سورهء قلم با كلماتى چون عظيم ، الخرطوم ، زعيم ، مكظوم ، و مذموم و برخى نيز با كلماتى چون يكتبون ، صالحين ، متين و مثقلون خاتمه يافته است .\r\nبه نظر مىرسد از آنجا كه اين نكته در همهء سوره‌هايى كه با حروف مقطّعه آغاز شده‌اند عموميّت نداشته ، زركشى به تأويل و توجيه روى آورده ، و تا آنجا پيش رفته كه اشاره‌هايى بعيد از اين حروف استنباط كرده است ، از اين قبيل كه مىگويد :\r\nالم ، مخارج سه گانه حروف يعنى حلق ، زبان و لب را با مراعات ترتيب ميان اين سه مخرج در بر دارد ، و اين اشاره است به آغازى كه همان آغاز خلقت است ، و پايانى كه آغاز معاد و جهان ديگر است ، و ميانى كه امور مربوط به معاش يعنى تشريع مشتمل بر امر و نهى است و بنابر اين هر سوره‌اى كه با اين حروف مقطّعه آغاز شده باشد اين سه مسئله را مشمول بحث قرار مىدهد .\r\n\r\n\r\n","description":"","footnote":"\r\n( 12 ) به ترتيب اشاره است به كلمات يا عباراتى در آيات 1 ، 15 ، 2 و مواردى همانند آن ، 16 ، 17 ، 18 ، 21 ، 23 ، 24 ، 31 ، 33 ، 36 ، 44 ، 7 ، 10 ، 11 ، 14 ، از سوره ق . - م .\r\n( 13 ) به ترتيب اشاره است به آيات 1 تا 17 ، 27 تا 26 ، 59 تا 64 ، 69 و 70 و 73 تا 75 از سوره ص . - م .\r\n","page_name":" 155 ","page_number":173},
  {"content":"\r\n\r\nدر سورهء اعراف بدان سبب حرف صاد نيز پس از الم افزوده شده كه در اين سوره شرح قصص آدم و پيامبران پس از او ، و همچنين آيه  « فَلا يَكُنْ فِي صَدْرِكَ حَرَجٌ »  « مباد در دلت اندوه و ترديدى باشد » [ اعراف / 2 
  ] آمده و به همين دليل است كه برخى گفته‌اند معنى المص ، « الم نشرح لك صدرك » « آيا سينه تو را گشاده قرار نداديم ؟ » ( انشراح / 1 ) است . « 14 »\r\nگروهى خود را از اين همه رنج و تلاش خسته كننده كه در هيچ كدام از آراء مطرح شده در اين زمينه به پايان نمىرسد آسوده كرده و نظريّه‌اى را برگزيده‌اند كه در همهء حروف مقطّعه عموميت دارد . آنان گفته‌اند اين حروف اسرارى از علم مكنون الهى است ؛ از ابو بكر صديق - رضى الله عنه - روايت كرده‌اند كه گفت : در كتاب خدا سرّى است و سرّ خداوند در قرآن در حروفى است كه در آغاز سوره‌ها قرار دارد .\r\nگروهى از معتقدان به اشتمال حروف مقطّعه بر علومى خاص از اين نظريّه حمايت كرده‌اند كه ابو حيّان در البحر المحيط از آنان نام برده است . از همين جا نيز گروهى اين آيات را به آيات متشابه كه تنها خداوند از مقصود آنها آگاه است ملحق دانسته و برخى نيز معتقد شده‌اند كه خداوند آگاهى از اين آيات را تنها به پيامبر خود - صلّى اللّه عليه [ و آله 
  ] و سلّم - داده است . گروه اخير به همين سبب پرداختن به تفسير و تأويل اين گونه حروف را منع كرده‌اند .\r\nابو حيّان مىگويد :\r\nگروهى از متكلّمان منكر آن شده‌اند كه در قرآن چيزى وجود داشته باشد كه معنايش درك نشود . اما تو خود شاهد اختلافى گسترده‌اى كه در تفسير اين حروف و بحث دربارهء آنها پيش آمده و تقريبا نتوان آن را به حدّ خاصى محدود دانست .\r\nآنچه من در اين ميان اختيار كرده‌ام آن است كه اين حروف كه در آغاز سوره‌ها آمده از همان متشابه است كه آگاهى از آن به خداوند اختصاص دارد ؛ و ساير كلام او آيات « محكم » است . . .\r\nابو محمد بن على بن احمد يزيدى به همين عقيده گرويده و همين نيز نظريّهء مورد قبول شعبى ، ثورى و گروهى از محدّثان است كه گفته‌اند : اين حروف سرّ خداوند در قرآن و در رديف آيات متشابهى است كه آگاهى از آن تنها به خداوند اختصاص دارد ، و واجب نيست ما دربارهء آنها [ و مفادشان 
  ] بحث و گفتگو كنيم ،\r\n\r\n\r\n","description":"","footnote":"\r\n( 14 ) البرهان فى علوم القرآن ، چاپ حلبى ، ج 1 ، ص 170 .\r\n","page_name":" 156 ","page_number":174},
  {"content":"\r\n\r\nبلكه به آنها ايمان مىآوريم و از كنار آنها - همان گونه كه هست - مىگذريم .\r\nامّا اكثريّت گفته‌اند : واجب است دربارهء اين حروف و مفاد آنها بحث كنيم و فوايدى را كه در آنها نهفته است و مفاهيمى را كه مىتوان بر آنها انطباق داد به دست آوريم . البته آنان پس از طرح اين نظريّه ، به اختلاف نظرى گرفتار آمده‌اند كه قبلا گذشت . ابن عطيّه مىگويد : همان چيزى كه اكثريّت گفته‌اند صحيح است و به همين دليل ما به تفسير اين حروف مىپردازيم و در صدد تأويل و توجيه آنها بر مىآييم . « 15 »\r\nبه نظر مىرسد اين عقيده كه حروف مقطّعه « متشابه » مىباشد عقيدهء اغلب متأخّران است ، تا جايى كه سيوطى به خود اجازه مىدهد اقوال و آراء مختلفى را كه درباره اين حروف مطرح شده در « نوع متشابه » بياورد ، هر چند وى تنها به نقل آراء مبنى بر متشابه بودن اين حروف بسنده نكرده و اقوال و آراء ديگران را نيز نقل كرده است .\r\nاو فصل مربوط به حروف ، در « نوع متشابه » ، را چنين آغاز مىكند :\r\nيكى از مصاديق متشابه حروف آغازين سوره‌هاست و عقيدهء برگزيدهء ما در اين باب آن است كه اين حروف از اسرارى مىباشد كه جز خداوند - تعالى - آنها را نمىداند .\r\nالبته كسانى نيز به بيان معنا و تفسير اين حروف پرداخته‌اند كه سيوطى همهء اقوال آنان را در اين باب آورده است . « 16 »\r\nگروهى ديگر نيز از اين همه جدل كه دربارهء حروف مقطّعه به عمل آمده و از اختلاف اقوالى كه در تأويل آنها پديدار گشته نوميد شده‌اند . قاضى ابو بكر بن عربى از اين گروه است كه بنابر آنچه سيوطى از گفتار وى در ترتيب الرحله نقل مىكند - مىگويد :\r\nيكى از مصاديق باطل علم حروف مقطّعه اوايل سوره‌هاست . در اين مسئله من به بيش از بيست نظريّه دست يافته‌ام و سراغ ندارم كه كسى بر اساس علم و آگاهى در\r\n\r\n\r\n","description":"","footnote":"\r\n( 15 ) ابو حيّان ، البحر المحيط ، ج 1 ، ص 35 . - شيخ محمد عبده نيز در اين موضوع اين عقيده را اختيار كرده كه مسئله را به خداوند واگذاريم و بدانيم « اين هيچ ربطى به دين ندارد كه كسانى به سخن سرايى بپردازند ، و عللى در آيات چنان كه خود مىخواهند - اختراع كنند كه كم اتفاق مىافتد پديد آورندهء چنين اختراعهايى از لغزش مصون بماند » . تفسير الذكر الحكيم ، ج 1 ، ص 122 .\r\n( 16 ) الاتقان ، ج 1 ، ص 35 .\r\n","page_name":" 157 ","page_number":175},
  {"content":"\r\n\r\nاين باره حكمى كرده و يا به فهم و برداشت صحيح رسيده باشد .\r\nآنچه من مىگويم اين است كه اگر اعراب مدلول متعارفى از اين حروف نمىفهميدند ، نخستين كسانى بودند كه اين امر را بر پيامبر - صلّى اللّه عليه [ و آله 
  ] و سلّم - خرده مىگرفتند . اما مشاهده مىكنيم كه آن حضرت حم و ص و از اين قبيل را بر آنان تلاوت كرد ، ولى آنها اين را خرده نگرفتند و به انكارش نپرداختند ، بلكه بدين تصريح كردند كه در برابر فصاحت و بلاغت آن سر تسليم فرود آورده‌اند . اين در حالى است كه آنان بسيار آرزومند يافتن يك اشتباه و علاقمند يافتن يك لغزش بوده‌اند . به همين دليل اين مسئله حكايت از آن دارد كه حروف مزبور در نزد آنان چيزى شناخته شده بوده و با آن احساس بيگانگى نمىكرده‌اند . « 17 »\r\nاكنون جاى طرح اين سؤال است كه اگر اين حروف نزد اعراب مفهومى داشته آن مفهوم چه مىتوانسته است باشد مسلّم است اگر اين حروف در رديف آيات متشابهى كه تنها خداوند نسبت به آن آگاهى دارد قرار مىداشت آنان نمىتوانستند اين حروف را بشناسند .\r\nبنابر اين فرض هم كه بگوييم اين حروف تشكيل دهندهء اسم اعظم يا نام فرشته‌اى از فرشتگان يا پيامبرى از پيامبران الهى مىباشد ، اين حروف از اسرار پوشيده بر انسانها و در نتيجه ، همانند فرض متشابه دانستن آنها ، درك آنها بر اعراب دشوار و ناممكن خواهد بود .\r\nاين را نيز گمان نمىكنيم كه اعراب درس نخوانده به حساب جمل روى آورده و اين حرف را چنان كه « حيى بن اخطب يهودى و برادرش ابو ياسر » بر اين مبنا تفسير كردند ، بر مبناى حساب ابجد تفسير كرده باشند .\r\nاين فرض را هم بسادگى نمىتوان تصور كرد كه اعراب به شمردن تعداد حرف قاف در سوره ق و يا شمردن مواضع خصومت در سورهء ص پرداخته و يا با الهام از الم كه به ترتيب سه حرف از حروف حلق و زبان و لب است ميان آغاز خلقت و پايان آن و مسائل معاش و تكليف كه در ميان اين دو كرانه واقع مىشود ارتباط برقرار كرده باشند .\r\nعلاوه بر اينها ، اين پرسش نيز به ردّ همهء اقوال پيش گفته بر خواهد خاست كه چرا تنها در برخى از سوره‌هاى قرآن چنين حروف مقطّعه‌اى آمده و در ساير سوره‌ها چنين حروفى نيست ؛ هر چند زمخشرى اين پرسش را بىمورد مىداند « چنان كه اگر كسى يكى از فرزندان خود را زيد و ديگرى را عمرو بنامد از او نخواهند پرسيد چرا اين فرزند را زيد و آن را ديگرى\r\n\r\n\r\n","description":"","footnote":"\r\n( 17 ) همان ، ج 2 ، ص 13 .\r\n","page_name":" 158 ","page_number":176},
  {"content":"\r\n\r\nرا عمرو ناميدى ؛ زيرا هدف از اين نامگذارى باز شناختن يكى از ديگرى است و اين هدف با هر نامگذاريى كه باشد حاصل مىشود ؛ و به همين سبب نيز پرسيده نمىشود كه چرا اين جنس انسان و آن جنس اسب ناميده شده و چرا براى ايستادن واژهء قيام و براى نشستن واژه قعود وضع شده است . »\r\nاين در حالى است كه فخر رازى اين سؤال را بىمورد نمىداند ، بلكه وى بدان پاسخ داده ، مىگويد :\r\nعقل انسان از درك اشياء جزئى با تفاصيل و جزئيات آنها ناتوان ، و تنها خداوند به همه اشياء آگاه است . اما با وجود اين ، ما آنچه را خداوند بدان موفّقمان داشته متذكر مىشويم .\r\nوى در ادامهء سخنان خود به طرح نكتهء مهمى دربارهء حروف مقطّعه مىپردازد و آن اين كه در اغلب موارد پس از ذكر اين حروف از « قرآن » يا « كتاب » ياد شده است او مىگويد :\r\nهر سوره‌اى كه با حروف تهجّى آغاز شده ، در همان اوايلش از « كتاب » ، « تنزيل » و يا « قرآن » ياد شده است ؛ از اين قبيل كه :\r\n   الم ذلِكَ الْكِتابُ    - « الم ، اين كتاب است » [ بقره / 1 و 2 
  ] ؛     الم اللَّهُ لا إِلهَ إِلَّا هُوَ الْحَيُّ الْقَيُّومُ نَزَّلَ عَلَيْكَ الْكِتابَ     - « الم ، خداوند است كه خدايى جز او نيست ، زنده و بر پاى دارنده است و كتاب را بر تو نازل ساخته است » [ آل عمران / 1 - 3 
  ] ؛    « المص كِتابٌ أُنْزِلَ إِلَيْكَ »    - « المص ، كتابى كه بر تو نازل شده است » [ اعراف / 1 و 2 
  ] ؛    يس وَ الْقُرْآنِ    - « يس ، سوگند به قرآن » [ يس / 1 و 2 
  ] ؛   ص وَ الْقُرْآنِ   - « ص ، سوگند به قرآن » [ ص / 1 و 2 
  ] ؛   « ق وَ الْقُرْآنِ »   - « ق ، سوگند به قرآن » [ ق / 1 و 2 
  ] ؛    « الم تَنْزِيلُ الْكِتابِ »    - « الم ، نازل شدن اين كتاب » [ سجده / 1 و 2 
  ] ؛    حم تَنْزِيلُ الْكِتابِ    - « حم ، نازل شدن اين كتاب » [ غافر / 1 و 2 
  ] .\r\nدر اين ميان تنها سه سوره كهيعص ( مريم ) ،    « الم أَ حَسِبَ النَّاسُ »    ( عنكبوت ) ، و « الم غلبت الرّوم ( روم ) از اصلى كه متذكّر شديم استثناء شده است . » « 18 »\r\n\r\n\r\n","description":"","footnote":"\r\n( 18 ) فخر رازى ، التفسير الكبير ، ج 4 ، ص 464 .\r\n","page_name":" 159 ","page_number":177},
  {"content":"\r\n\r\nالبته فخر رازى اين نكتهء مهم را به تدبّر در سر حروف در اعجاز بيانى قرآن پيوند نداده ، بلكه آنها را به عنوان ادات تنبيه تفسير كرده و اين عقيده را ابراز داشته است كه :\r\nفلسفهء آغاز سوره‌هايى از قرآن كه مشتمل بر ذكر « قرآن » يا « تنزيل » و يا « كتاب » است ، با حروف مقطّعه آن است كه قرآن كتابى عظيم ، و انزال امرى گران و كتاب داراى بار سنگينى است چنان كه خود مىگويد : « ما سخنى گران را به تو القاء خواهيم كرد » [ مزمل / 5 
  ] .\r\nهر سوره‌اى كه در اوايل آن از قرآن و كتاب و تنزيل سخن به ميان آمده ، پيش از آن ادات تنبيهى آورده شده است تا مخاطب به طور كامل به آن گوش فرا دهد . « 19 »\r\nرازى خود نيز از اين غافل نمانده است كه اين ارتباط ميان حروف مقطّعه و ذكر نام قرآن و كتاب و تنزيل در ابتداى سوره - به گفتهء علماى منطق - جامع افراد و مانع اغيار نيست ، چه ، گران مايه بودن قرآن اختصاصى به سوره‌هايى كه با حروف مقطّعه آغاز شده است ندارد ، و علاوه بر اين سوره‌هايى در قرآن وجود دارد كه در ابتداى آنها از انزال و يا كتاب نام برده شده اما در عين حال سوره با حروف مقطّع آغاز نشده است ، از اين قبيل كه مىفرمايد :\r\n  الْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ وَ لَمْ يَجْعَلْ لَهُ عِوَجاً   - « سپاس خداوندى را كه اين كتاب را بر بنده خود نازل كرد و هيچ كجى و انحرافى در آن ننهاد » [ كهف / 1 
  ] ؛   تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً   - « بزرگوار است آن كه فرقان را بر بنده خويش نازل كرد تا بيم دهنده‌اى براى جهانيان باشد » [ فرقان / 1 
  ] ؛   إِنَّا أَنْزَلْناهُ فِي لَيْلَةِ الْقَدْرِ   - « ما آن را در شب قدر نازل كرديم » [ قدر / 1 
  ] ؛    تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ * إِنَّا أَنْزَلْنا إِلَيْكَ الْكِتابَ بِالْحَقِّ فَاعْبُدِ اللَّهَ مُخْلِصاً لَهُ الدِّينَ    - « اين تنزيل كتاب است از جانب خداوند عزيز و حكيم . ما اين كتاب را به حقيقت بر تو نازل كرديم ، پس خداى را پرستش كن و دين خود را براى او خالص گردان » [ زمر / 1 و 2 
  ] .\r\nافزون بر اين در قرآن كريم سوره‌هايى وجود دارد كه در آغاز آنها از ادات تنبيهى جز حروف مقطّعه استفاده شده است ، چنان كه در سورهء نساء و حج و تحريم ، نداء ؛ در سوره‌هايى مانند ضحى ، عصر ، ليل ، فجر ، شمس ، و نجم ، واو قسم ؛ و . . . در سورهء توبه عدم ذكر بسمله به عنوان ادات تنبيه به كار گرفته شده است .\r\n\r\n\r\n","description":"","footnote":"\r\n( 19 ) همان .\r\n","page_name":" 160 ","page_number":178},
  {"content":"\r\n\r\nفخر رازى اشكال نخست را چنين پاسخ گفته كه سوره‌اى كه در آن نامى از قرآن آمده در واقع خود ادات تنبيهى براى توجّه دادن مخاطبان به كلّ قرآن است ؛ وى در پاسخ اشكال دوم نيز چنين اظهار داشته كه اين دسته از سوره‌ها كه در آيات اوّل آن نام قرآن آمده ولى بدون حروف مقطّعه آغاز شده است كسانى را مخاطب قرار نداده كه دل به چيزى جز قرآن مشغول داشته‌اند ؛ او به اشكال سوّم نيز اين گونه جواب مىدهد كه در ابتداى سوره‌هاى حج و تحريم از مسائل عظيم و ترس انگيزى سخن به ميان آمده است .\r\nفخر رازى در پاسخ اين پرسش هم كه چرا برخى از سوره‌هاى قرآن با حروف مقطّعه آغاز شده ولى در آيات ابتداى آن ذكرى از قرآن يا تنزيل نيامده است چنين تعليل مىكند كه در اين گونه سوره‌ها آن گرانى و دشوارى قرآنى [ كه مستلزم آمدن ادات تنبيه يا همان حروف مقطّعه شده 
  ] در تكاليف و مفاهيم و حقايقى است كه در آنها وجود دارد .\r\nاز ديدگاه ما اين پاسخها قانع كننده به نظر نمىرسد ، بلكه آثار تكلّف و به تنگنا درماندن در آنها هويداست . در اين ميان زركشى طريقه‌اى روشنتر و بىتكلّف‌تر اختيار كرده است ؛ چه ، وى به اين بسنده مىكند كه بگويد :\r\nبدان كه عادت قرآن عظيم درآوردن اين گونه حروف بر آن قرار گرفته كه پس از آنها چيزى مربوط به قرآن ذكر كند . . . .\r\nالبته در سوره‌هاى عنكبوت و روم خلاف اين شيوه نيز صورت پذيرفته كه بايد از فلسفهء آن پرسيد . « 20 »\r\nهمين نظريّه حاصل تلاش حافظ ، ابن كثير نيز هست ؛ چه - همان گونه كه اظهارات وى را در اين باره خواهيم آورد - استقراء در حروف مقطّعه وى را به اين حقيقت رهنمون شده كه هر سوره‌اى كه با اين حروف آغاز گرديده ناگزير در آن از پيروزى قرآن در عرصهء سخنورى و از تبيين اعجاز آن سخن به ميان آمده است .\r\nشايد نظريّه‌اى كه ، در ميان آراء مختلف مطرح شده دربارهء حروف مقطّعه ، بيش از همه به طبيعت بيان قرآنى و مسئلهء اعجاز نزديك است همين نظريّه است كه اين حروف بدان خاطر در ابتداى سوره‌ها ذكر شده‌اند كه بگويند قرآن از همين حروف الفباى عربى ، به صورت مفرد و\r\n\r\n\r\n","description":"","footnote":"\r\n( 20 ) البرهان ، ج 1 ، ص 170 .\r\n","page_name":" 161 ","page_number":179},
  {"content":"\r\n\r\nيا مركب ، تشكيل و تركيب يافته است « تا بدين ترتيب مردمى را كه قرآن به زبان آنها نازل شده به اين مطلب رهنمون شود كه اين كتاب به همان حروفى است كه آنها مىشناسند و كلام خود را از آن مىسازند » .\r\nاين نظريّه را امام طبرى در تفسير خود را ذكر كرده و زمخشرى نيز در بحث خود دربارهء حروف آن را متذكر گشته است ؛ حروفى كه :\r\nبه عنوان مقدّمه چينى ذكر شده‌اند و به سان بيدار باش و همانند زنگ خطرى در برابر كسانى كه به هماوردى با قرآن و نظم شگفت و ناشناختهء آن فرا خوانده شده‌اند ، و چون عاملى براى جلب توجّه آنان بدين حقيقت كه آنچه بر آنان تلاوت مىشود ، و همهء آنها از آوردن همانندى برايش درمانده‌اند ، كلامى است تركيب يافته از عين همان حروفى كه آنها كلام خود را از آن مىسازند ، تا بدين ترتيب توجّه و تأمّل آنان را بدين يقين برساند كه بدان سبب توانايى آنان در برابر قرآن به ناتوانى بدل شده ، بدان دليل پس از تأمّل و تفكّرى دراز و در حالى كه آنان خداوندگاران سخن و پرچمداران عرصهء گفتار و بيان ، و از ديگر سوى علاقه‌مندان مشتاق هماوردى در ايراد خطبه‌هاى ارتجالى و كشتهء عشق و افسون شدهء قصايد و رجزها بوده‌اند ، ناتوانى آنان از آوردن همانندى براى قرآن آشكار شده ، و بدان خاطر به چنان مرتبه‌اى از روانى و زيبايى و نكويى نظم رسيده كه بلاغت هر سخنورى را مغلوب خود ساخته و غبار راه هر كه را در اين طريق پيشتر رفته شكافته است ، و بدان علّت به حدّى بيرون از قدرت همهء اهل فصاحت گام نهاده و از نگاه هر بيننده‌اى فراتر رفته است كه اين كتاب كلام بشر نيست .\r\nزمخشرى پس از طرح اين نكته كه حروف مقطّعه به صورت يك حرفى ، دو حرفى ، سه حرفى ، چهار حرفى ، پنج حرفى آمده و از اين حد فراتر نرفته ، و اين درست همانند بناى كلمات در زبان عربى است كه از اين تعداد حرف فراتر نمىرود ، به تقويت اين وجه كه حروف مقطّعه را با مسئلهء اعجاز قرآن پيوند مىدهد پرداخته ، مىگويد :\r\nاين عقيده از قوّت و شايستگى خاصّى براى پذيرفته شدن برخوردار و اشاره به همان چيزى است كه قبلا گفته‌ام مبنى بر اين كه حروف مزبور آنان را مغلوب مىسازد و حجّت را بر آنها تمام مىكند . « 21 » حافظ بن كثير در تفسير خود اين نظريّه را نقل كرده و چنين افزوده است :\r\n\r\n\r\n","description":"","footnote":"\r\n( 21 ) زمخشرى ، الكشاف ، ج 1 ، ص 16 و 17 . در همين جاست كه زمخشرى اين نكته را متذكر مىگردد كه حروف مقطّعه در هر يك از تقسيمات حروف الفباى عربى ، نيمى از هر نوع را به خود اختصاص مىدهد . قبلا در اوايل همين مبحث اين مسئله را بيان كرده‌ايم .\r\n","page_name":" 162 ","page_number":180},
  {"content":"\r\n\r\nمىگويم : به همين دليل هر سوره‌اى كه با حروف مقطّعه آغاز شده لزوما مىبايست در آن از تأييد قرآن بدين آيت و از اعجاز و عظمت آن سخن به ميان آمده باشد . اين حقيقت با استقراء در اين سوره‌ها كه مجموع آنها بيست و نه سوره است روشن مىشود ؛ و به همين دليل است كه قرآن كريم مىگويد :\r\n« الم * اين كتاب است ؛ در آن ترديد نيست » ( بقره / 1 و 2 ) ؛ « الم * خداوند است كه هيچ خدايى جز او نيست و زنده و بر پاى دارنده است * اين كتاب را كه تصديق كنندهء كتابهاى پيش از آن است به حق بر تو نازل كرد » ( آل عمران / 1 - 3 ) ؛ « المص * كتابى بر تو نازل شده ، پس مباد در دلت نسبت بدان ترديدى باشد » ( اعراف / 1 و 2 ) ؛ « الر * كتابى است كه بر تو نازل كرديم تا مردم را به فرمان پروردگارشان از ظلمت به روشنايى برى » ( ابراهيم / 1 و 2 ) ؛ « الم اين تنزيل كتابى است كه در آن ترديدى نيست . از جانب پروردگار جهانيان » ( سجده / 1 و 2 ) ؛ « حم * اين تنزيلى است از خداوند رحمان و رحيم » ( فصلت / 1 و 2 ) ؛ « حم عسق * بدين سان خداوند عزيز و حكيم به تو و به كسانى كه پيش از تو بودند وحى مىفرستد » ( شورى / 1 - 3 ) .\r\nاز اين قبيل آيات فراوان ديگرى وجود دارد و همه ، براى كسانى كه به دقّت نظر پردازند ، از صحّت نظريّهء اين گروه - يعنى آن كه اين حروف براى اشاره به اين حقيقت آمده كه قرآن كريم ، اين كتاب اعجاز از همان حروفى كه آنان مىشناخته‌اند تركيب يافته است - حكايت مىكند . « 22 »\r\nابن كثير نيز اين نظريّه را تقويت مىكند كه اين حروف براى بيان اعجاز قرآن و تبيين اين حقيقت آمده است كه مردم از آوردن همانندى براى قرآن عاجزند ، با آن كه اين كتاب از همان حروف الفبايى تشكيل شده كه آنان در گفتار خود به كار مىگيرند . رازى اين نظريّه را در تفسير خود از مبرد و جمعى از محققين ، و قرطبى نيز همانند آن را از فراء و قطرب نقل كرده است . زمخشرى هم در كشّاف خود اين نظريّه را تبيين و به طور كامل از آن دفاع كرده است . پيشوايمان ، امام علّامه ، ابو العباس ابن تيميه و استادمان ، حافظ مجتهد ابو الحجاج المزى نيز بر اين\r\n\r\n\r\n","description":"","footnote":"\r\n( 22 ) تفسير ابن كثير ، ج 1 ، ص 68 . مقايسه كنيد با آنچه محمد رشيد رضا در تفسير الذكر الحكيم ، ج 1 ، ص 122 ، ( پس از سخنان عبده ، از جانب خود ) افزوده است .\r\n","page_name":" 163 ","page_number":181},
  {"content":"\r\n\r\nعقيده‌اند و شخصيت اخير اين نظريّه را براى من از ابن تيميه نقل كرده است . « 23 »\r\nمحمد رشيد رضا نيز پس از نقل كلام شيخ محمد عبده دقيقا چنين سخنى را مطرح كرده ، مىگويد :\r\nالم و امثال آن نامهايى براى سوره‌هايى هستند كه با اين حروف آغاز شده‌اند . . .\r\nالبته ما دربارهء فلسفهء اين نامگذارى و اختلاف موجود در آن و اين كه چرا سوره‌اى الم و سوره‌اى ديگر المص نام گرفته است ، مسئله را به همان خداوندى كه چنين نامگذارى فرموده است وا مىگذاريم . هر چند در اين امر همان مقدار كه صحابهء رسول خدا - صلّى اللّه عليه [ و آله 
  ] و سلّم - و تابعين او اختيار داشتند براى خود اختيار قائل مىشويم . اين هيچ ربطى به دين ندارد كه كسانى به سخن سرايى بپردازند و عللى در آيات - چنان كه خود مىخواهند - اختراع كنند كه كم اتّفاق مىافتد پديد آورندهء چنين اختراعهايى از لغزش مصون بماند .\r\nاين وجه كه امام طبرى آن را مورد توجّه قرار داده ، و گروهى از ائمّهء محقّق لغت و تفسير بدان قائل شده‌اند ، زمخشرى آن را تبيين كرده و به طور كامل از آن دفاع نموده و بالأخره ابن كثير با نقل آراء شيوخ خود آن را تأييد و تقويت كرده است - همين وجه بنابر عقيدهء ما - نزديكترين نظريّه به طبيعت كتاب عربى مبين در اعجاز بيانى آن است .\r\nبه همين سبب نيز من اين نظريّه را از ميان انبوه اقوال و آرائى كه در تفسير حروف مقطّعه گفته شده - و بنا به اظهار ابو بكر بن عربى در ترتيب الرحله شمار آنها به بيش از بيست نظريّه مىرسد ، بر مىگزينم و در آن به تأمّلى بيشتر مىپردازم بدان اميد كه حقايقى ديگر در اين خصوص برايم روشن شود و آنها را بدانچه سلف صالح دربارهء آمدن اين حروف در آغاز سوره‌ها اظهار داشته‌اند بيفزايم ، حروفى كه اعراب گفتار خود را از آن مىساختند و حرفى كه « براى بيان اعجاز قرآن و تبيين اين حقيقت آمده است كه مردم از آوردن همانندى براى قرآن عاجزند ، با آن كه اين كتاب از همان حروفى تشكيل يافته كه آنان در گفتار خود به كار مىگيرند » .\r\nما اين حاصل تلاش سلف را نقل كرديم كه اين حروف به گونه‌اى است كه در همهء\r\n\r\n\r\n","description":"","footnote":"\r\n( 23 ) همان .\r\n","page_name":" 164 ","page_number":182},
  {"content":"\r\n\r\nتقسيماتى كه پس از عصر نزول قرآن از سوى علماى زبان عربى و زبانشناسان در مورد حروف الفباى عربى به عمل آمده نيمى از هر يك از اقسام حروف را شامل مىشود .\r\nاكنون چيزى براى افزودن به نظريّات سلف در اين خصوص ندارم ، و تنها اين مسئله مىماند كه به تدبّر در نكته‌اى كه رازى آن را متذكر گشته است بپردازم ، مبنى بر اين كه در نخستين آيات سوره‌هاى آغاز شده با اين حروف غالبا از قرآن ، كتاب و يا تنزيل ذكرى به ميان آمده است . البته من اين نكته را بدانچه او پيوند داده ، يعنى « به ادات تنبيهى كه موجب توجّه بيشتر شنوندگان مىشود » پيوند نمىدهم و آنچه را كه وى به عنوان يك نكتهء برجسته در اين گونه سوره‌ها متذكر گشته ، مبنى بر اين كه در آيات پس از اين حروف بار گران مفهوميى وجود دارد ، واجد برجستگى نمىدانم ؛ چرا كه عقيده نداريم چنين ويژگيى ، يعنى گرانمايه بودن ، تنها اختصاصى به آيات آغازين اين گونه سوره‌ها داشته باشد .\r\nبنابر اين تنها همان نكتهء برجسته‌اى را تعقيب مىكنم كه ابن كثير متذكر گشته است ، مبنى بر اين كه « هر سوره‌اى كه با حروف مقطّعه آغاز شده لزوما مىبايست در آن از تأييد قرآن بدين آيت و از اعجاز و عظمت آن سخن به ميان آمده باشد . اين حقيقت با استقراء در اين سوره‌ها كه مجموع آنها بيست و نه سوره است روشن مىشود » .\r\nاستقرائى كه در اينجا ابن كثير از آن سخن مىگويد استقرائى كامل است ، هر چند وى خود در مقام استشهاد تنها به گواه آوردن هفت سورهء آغاز شده با حروف مقطّعه و از جمله سه سوره از حاميم‌ها بسنده كرده است .\r\nدر همهء اين سوره‌ها و در همان آيات آغازين سوره از كتاب ، يا قرآن و يا تنزيل ذكرى به ميان آمده است ، هر چند ناشر تفسير ابن كثير ، آقاى محمد رشيد رضا ، بر اين نكته حاشيه زده ، در پابرگ مىنويسد : « البته اين استقرا تام نيست ؛ زيرا سورهء مريم چنين وضعيتى ندارد » .\r\nقبل از رشيد رضا فخر رازى و زركشى نيز اين نكته را مورد توجه و تذكر قرار داده بودند كه سورهء مريم و همچنين دو سورهء عنكبوت و روم با حروف مقطّعه آغاز شده ، اما پس از اين حروف ذكرى از قرآن يا كتاب به ميان نيامده است .\r\nدر سورهء مريم مىگويد : « كهيعص ، اين بيان رحمت پروردگارت بر بنده خويش زكرياست » ؛ در سورهء عنكبوت مىگويد : « الم ، آيا مردم گمان كرده‌اند چون بگويند ايمان آورديم رهايشان گذارند و آزمايش نشوند ؟ » در سورهء روم نيز مىگويد : الم ، روميان در نزديك اين سرزمين مغلوب شدند » . بنابر اين رازى و زركشى - چنان كه اظهاراتشان را نقل كرديم - از اين نكته غافل نمانده‌اند كه قاعدهء\r\n\r\n","description":"","footnote":"","page_name":" 165 ","page_number":183},
  {"content":"\r\n\r\n« هر سوره‌اى كه با حروف مقطّعه آغاز شده ، در همان آيات نخستينش ذكرى از كتاب ، قرآن و يا تنزيل به ميان آمده است » در مورد سوره‌هاى سه گانه پيش گفته صدق نمىكند .\r\nدر عين حال ما حاشيه رشيد رضا بر كلام ابن كثير را بىمورد مىبينيم ، زيرا كثير نگفته است كه لزوما در آيات آغازين سوره‌هايى كه با حروف مقطّعه شروع شده‌اند چنين چيزى خواهد بود ، بلكه به طور مطلق و بىآن كه مطلب را به ابتدا يا انتهاى سوره مقيّد كند مىگويد :\r\n« هر سوره‌اى كه با حروف مقطّعه آغاز شده باشد لزوما مىبايست در آن از تأييد قرآن بدين آيت و از اعجاز و عظمت آن سخن به ميان آمده باشد » .\r\nاين كه وى مىگويد « سخن به ميان آمده باشد » مسئلهء تأييد قرآن بدين آيت را به آياتى كه بلافاصله پس از حروف مقطّعه مىآيد محدود نكرده ، بلكه آن را مطلق گذاشته ، و اين امر در هر جاى سوره مىتواند آمده باشد .\r\nاين مسأله‌اى است كه رشيد رضا بدان توجه نكرده ، و رازى نيز از توجّه بدان غافل مانده و به همين دليل ، نامبرده شدن از قرآن [ و كتاب و تنزيل 
  ] را مقيّد به آيات آغازين سوره‌هايى كه با حروف مقطّعه آغاز مىشود دانسته و از همين جا نيز قاعده‌اى كه ذكر كرده در مورد سوره‌هاى مريم ، عنكبوت و روم مصداق پيدا نكرده است ؛ چرا كه اين سه سوره با حروف مقطّعه آغاز مىشود اما در آيات اوايل اين سور و بلافاصله پس از حروف مقطّعه ذكرى از قرآن يا كتاب يا تنزيل به عمل نيامده است .\r\nبا تدبّر در سه سوره مزبور روشن مىشود نكته‌اى ابن كثير آن را متذكر گشته در اين سه سوره نيز - بر خلاف گمان رشيد رضا - مصداق دارد ؛ چه ، در سورهء مريم در پنج مورد و در آيه‌هاى 16 ، 41 ، 51 ، 54 و 56 ، اين خطاب خداوند به پيامبر مصطفى - عليه الصلاة و السلام - تكرار شده است كه « و اذكر فى الكتاب » - « و در اين كتاب ياد كن . . . » . سپس اين سوره با اين آيات نيز پايان يافته است :\r\n« اين قرآن را بر زبان تو آسان كرديم تا پرهيزگاران را مژده دهى و طايفه‌اى ستيزه‌گر را بترسانى ، و چه بسيار مردمى را پيش از اين هلاك كرديم . آيا هيچ يك از آنها را مىيابى يا حتى اندك آوازى از آنها مىشنوى ؟ » ( مريم / 97 و 98 ) .\r\nاين قاعده در سورهء عنكبوت نيز مصداق دارد و در اين سوره ، در پاسخ جدل مشركان و دودلان و اهل كتاب ، آياتى در تأييد قرآن و استدلال بر اعجاز آن آمده است ، آنجا كه مىگويد :\r\n« آنچه را از اين كتاب بر تو وحى شده است تلاوت كن ، و نماز بگزار كه نماز آدمى را\r\n\r\n","description":"","footnote":"","page_name":" 166 ","page_number":184},
  {"content":"\r\n\r\nاز فحشا و منكر باز مىدارد و ذكر خدا بزرگتر است و خداوند به آنچه مىكنيد آگاه است با اهل كتاب جز به نيكوترين شيوه مجادله مكنيد ، مگر با آنها كه ستم پيشه كردند ؛ و بگوييد :\r\nبدانچه بر ما نازل شده و آنچه بر شما نازل شده است ايمان آورده‌ايم و خداى ما و شما يكى است و ما در برابر او گردن نهاده‌ايم بدين سان اين كتاب را نيز بر تو نازل كرديم و اهل كتاب به آن ايمان مىآورند و از اينان نيز كسانى بدان ايمان مىآورند و جز كافران كسى آيات ما را انكار نمىكند تو پيش از اين هيچ كتابى را نمىخواندى و به دست خويش هيچ كتابى نمىنوشتى ، كه اگر چنان بود اهل باطل به شك افتاده بودند بلكه اين آياتى روشن است كه در سينهء اهل دانش جاى گيرد ، و آيات ما را جز ستمگران انكار نمىكنند و گفتند : چرا از جانب پروردگارش آياتى بر او نازل نمىشود ؟ بگو آيات تنها نزد خداوند است و من تنها بيم دهنده‌اى آشكارم آيا آنان را بسنده نكرده است كه بر تو كتابى فرستاديم كه بر آنها خوانده مىشود ؟ به حقيقت در اين براى مؤمنان رحمت و اندرزى است بگو : بسنده است كه خداوند ميان من و شما گواه باشد . او آنچه را در آسمانها و زمين است مىداند و كسانى كه به باطل گرويدند و به خداوند كافر شدند ، همين گروه ، زيانكارانند » ( عنكبوت / 45 - 52 ) .\r\nهمين قاعده در سورهء روم نيز صادق است و در پايان اين سوره آيات ذيل در استدلال بر قرآن آمده است :\r\n« ما در اين قرآن براى مردم هر گونه مثلى آورده‌ايم ، و چون آيه‌اى براى آنان بياورى كسانى كه كافر شده‌اند مسلما خواهند گفت : شما ياوه گويانى بيش نيستيد بدين سان خداوند بر دلهاى كسانى كه نمىدانند مهر مىنهد پس صبر كن كه وعدهء خداوند حق است و مباد كسانى كه يقين ندارند تو را بىثبات و سبكسر سازند » ( روم / 58 - 60 ) .\r\nاكنون بدين نكتهء مهم كه ارتباطى تنگاتنگ و قوى با مسئلهء مورد اهتمام ما يعنى اعجاز بيانى دارد چه چيزى مىتوانيم بيفزاييم ؟ ما در شيوهء خاص خود در اين مسئله در آغاز به استقراى كامل همهء سوره‌هايى كه با حروف مقطّعه نازل شده است - به ترتيب نزول آنها - مىپردازيم ، و اين تلاشى است كه هيچكدام از كسانى كه نظريّات آنها را در مسئله مورد بحث خوانده‌ام بدان دست نيازيده‌اند ، و علاوه بر اين چنين استقرايى مىتواند ما را به درك نكته‌اى عمومى و مشترك ميان همهء اين گونه سوره‌ها رهنمون شود ، نكته‌اى برگرفته از تدبّر در سياق اين آيات و سوره‌ها و ناشى از فهم موقعيتى كه اقتضا داشته تنها در اين سوره‌ها و هماهنگ با سير دعوت در عصر بعثت و همگام با نزول آيات اعجاز ، حروف مقطّعه در آغاز سوره واقع شود :\r\n\r\n","description":"","footnote":"","page_name":" 167 ","page_number":185},
  {"content":"\r\n\r\nدر ميان سوره‌هايى كه با حروف مقطّعه آغاز مىشود نخستين سوره‌اى كه نازل شده سورهء قلم است كه بنابر نظر مشهور در ترتيب نزول ، دوّمين سوره مىباشد . نكتهء قابل توجه در اين سوره آن است كه حروف مقطّعه صدر سوره با ذكر قلم و آنچه مىنويسند و نيز با ردّ بر كسانى كه دربارهء اين اعجاز مجادله مىكردند همراه شده است .\r\n« ن ، سوگند به قلم و آنچه مىنويسند تو - به فضل پروردگارت - ديوانه نيستى و تو را پاداشى بدون منّت و تو را خلقى عظيم است زودا كه تو ببينى و آنها نيز ببينند كه ديوانگى در كداميك از شماست هر آينه پروردگارت بهتر مىداند كه چه كسى از طريق او گمراه گشته ، و او به راه يافتگان آگاهتر است پس از تكذيب كنندگان اطاعت مكن دوست دارند كه نرمى كنى تا نرمى كنند از هر فرومايه‌اى كه بسيار سوگند مىخورد پيروى مكن عيبجويى كه براى سخن چينى اينجا و آنجا مىرود و باز دارنده از خير و متجاوز و گناهكار است خشن مردى است ناشناخته نسب از آن روى كه صاحب مال و فرزند است چون آيات ما بر او خوانده شود گويد : افسانه‌هاى پيشينيان است » ( قلم / 1 - 15 ) .\r\nروشن است كه هدف اين آيات تأييد نبوّت پيامبر و ثبات روحيه دادن به او در رويارويى با كسانى است كه او را دروغگو مىخوانند و دربارهء معجزه‌اش با او جدل مىكنند و مدّعى مىشوند كه اين قرآن همانند افسانه‌هايى است كه پيشينيان مىنوشته‌اند .\r\nپيامبر در آغاز دوران وحى به شدت نيازمند چيزى بود كه دل او را استوارتر سازد و هر نگرانى و پريشانى خاطرى را كه ممكن بود از ناحيهء مشركان و طاغوتهاى قريش برايش ايجاد شود از ميان ببرد . زمانى كه پيامبر آنان را به رها كردن بتانى فرا خواند كه پدران خويش را به پرستش آنها مشغول ديده بودند ، او را به ديوانگى متّهم كردند و همچنين مدّعى شدند اين قرآن افسانه‌هاى پيشينيان است ، و آنان خود از اين اساطير آگاهند و - چنان كه ابن هشام در السيرة النبويه ، ج 1 ، ص 321 به نقل از روايت واقدى آورده است - در ميان آنان كسانى وجود دارند كه اين افسانه‌ها را مىنويسند و در پاسخ هماورد طلبى محمّد آنها را مىخوانند .\r\nامّا اينك اين آيات معجزه است كه در برابر آنان خودنمايى مىكند و به همان زبانى است كه آنها بدان سخن مىگويند و به همان حروفى است كه آنها در گفتار خويش به كار مىگيرند .\r\nدر پايان همين سوره است كه قرآن اين مردم را مخاطب هشدارى صريح قرار مىدهد :\r\n« پس مرا با آنها كه اين سخن را تكذيب مىكنند واگذار تا اندك اندك و چنان كه درنيابند آنان را فرو گيريم و به آنها مهلت مىدهم كه مكر من مكرى استوار است يا از آنان مزدى طلبيده‌اى و اكنون از اداى آن در رنجند ؟ يا علم غيب مىدانند و آنهايند كه\r\n\r\n","description":"","footnote":"","page_name":" 168 ","page_number":186},
  {"content":"\r\n\r\nمىنويسند ؟ در برابر فرمان پروردگارت صابر باش و همانند آن صاحب ماهى [ - يونس 
  ] مباش كه با دلى پر اندوه ندا در داد اگر نعمتى از جانب پروردگارش او را فرياد نرسيده بود در بدحالى بسيار ، در صحرايى بىآب و علف رها مىشد امّا پروردگارش او را برگزيد و در زمره صالحان قرار داد و كافران چون قرآن را شنيدند نزديك بود كه تو را با چشمان خود به سر درآورند و مىگويند او ديوانه است در حالى كه اين جز اندرزى براى جهانيان نيست » ( قلم / 44 - 52 ) . « 24 »\r\nبنابر اين روشن مىشود كه جدل مشركان در معجزه پيامبر از همان آغاز بعثت آغاز شد ، هر چند در آن زمان هنوز چيزى از قرآن ، جز آيات نخست سورهء علق ، نازل نشده بود ؛ و همچنين آمدن حرف « ن » در سوره قلم كه از نخستين سوره‌هاى مكّى است و در همان اوايل عصر بعثت نازل شده ، به صورتى آشكار توجّه همگان را به سر حروف در بيان و بلاغت حاكى از اعجاز قرآن جلب مىكند ؛ زيرا از آنجا كه مشركان در مخالفت قرآن جدل مىكردند و آن را در رديف افسانه‌هاى پيشينيان قلمداد مىنمودند ، استدلال بر حجيّت قرآن از همين نقطه آغاز مىشود كه كلمات اين كتاب از همان حروفى كه براى مخالفان آشناست تركيب يافته و با چنين كيفيتى آنان مىتوانند اين كتاب را بر آنچه از اين زبان و اين كلمات شناخته‌اند عرضه بدارند .\r\nما اين استدلال بر اعجاز را كه در سورهء قلم و با عبارت « ن ، سوگند به قلم ، آنچه مىنويسند » آمده با آنچه بلافاصله قبل از آن و در همان آغاز بعثت نازل شده و نخستين كلمه آن « بخوان » بوده است پيوند مىدهيم . در آن آيات نخستين انسان به آيت بزرگ خداوند در وجود خود او توجه داده شده است ، و آن اين كه خداوند او را از علق آفريد ، او را به قلم آموخت و اين انسان را آنچه نمىدانست تعليم كرد . بدين ترتيب گويا نزول سورهء قلم كه با حرف نون آغاز مىشود نظر همگان را به سرّ نهفته در حرفى جلب مىكند كه ملاك قرائت و علم و بيان است و در ميان حروف الفبا آن را به صورت منفرد و بريده از قبل و بعد تلفظ مىكنى و هيچ معنا و مدلولى به دست نمىدهد و صرفا از يك صوت فراتر نمىرود .\r\nآنگاه همين حرف در قالب يك كلمه در جاى خاص خود قرار مىگيرد و راز بزرگ نهفته در آن آشكار مىگردد .\r\nپيامبر مصطفى خواندن و نوشتن نمىدانست و پيش از اين نه كتابى خوانده و نه نوشته‌اى به دست خويش نوشته بود ، و مشركان نيز در وضعيتى نبودند كه ندانند قرآن چون\r\n\r\n\r\n","description":"","footnote":"\r\n( 24 ) رك : همين مؤلف ، التفسير البيانى للقرآن الكريم ، چاپ دار المعارف قاهره ، ج 2 ، تفسير سوره قلم .\r\n","page_name":" 169 ","page_number":187},
  {"content":"\r\n\r\nافسانه‌هاى پيشينيانى نيست كه با آنها آشنا بودند و آنها را مىنوشتند ، اما با وجود اين از سر عنادورزى و بزرگتر دانستن خود از آن كه در مقابل بشرى همانند خود ايمان آورند ، دربارهء قرآن جدل كردند . از همين جا نيز آيات وحى ، پس از اين كه آنها را با سر حرف در آيهء سوره قلم آشنا ساخت ، يكى پس از ديگرى بر آنها نازل شد و به شگفتشان واداشت ، شايد كه بدانچه از اعجاز قرآن درك مىكنند از جدل ورزيدن در مقابل آن دست بردارند . اما زمانى كه آنان بر عناد و دشمنى خود اصرار ورزيدند قرآن به فراخوانى آنها به ميدان هماوردى با اين كتاب و به نمايش اعجاز در برابر آنان روى آورد و آنان را در اين ميدان ناتوان خواند و بدين سان حجّت را بر آنها تمام كرد .\r\nاندكى قبل از نزول آيات تحدّى و هماورد طلبى قرآن در دوران مكّى ، نه سوره نازل شد كه همه با حروف مقطّعه آغاز شده است و از اين سوره‌ها چنين بر مىآيد كه در اين زمان جدل در برابر اعجاز قرآن شدّت يافته بود و مشركين بر آن اصرار مىورزيدند كه اين كتاب را دروغ بشمارند و يا آن را افسانه‌هاى پيشينيان و يا گفته‌هاى يك شاعر و يا كاهن و يا ساحر بدانند . قرآن دعاوى و گمانهاى نادرست اين مردم را ثبت مىكند و آنگاه از طريق استدلال بر اعجاز بودن اين كتاب و دعوت مردم به درس عبرت گرفتن از امّتهاى قبل از خود كه رسالتهاى الهى را انكار كردند و رسولان خداوند را به افترا بستن بر خدا ، و به سحر و جنون متّهم نمودند و خداوند آنان را به عذابى كه از مقتدرى شكست ناپذير سزد گرفتار ساخت ، - از اين طريق - به ردّ و ابطال آنها و پرده برداشتن از تزويرى كه در آنها نهفته است روى مىآورد ؛ تا بدين ترتيب احساس تنهايى و غربت را از پيامبر مصطفى در بار سنگين رسالتى كه بر دوش مىكشد و در تكذيبى كه از ناحيهء خاندانش با آن روبرو مىشود دور كند و براى هر كس كه دل داشته باشد يا با حضور قلب گوش بسپارد مايهء عبرت و تذكّرى فراهم آورد . . .\r\nاينك اين آيات جدل و احتجاج است كه در نه سوره از سوره‌هاى آغاز شده با حروف مقطّعه ، كه اندكى قبل از دعوت صريح به هماوردى از سوى قرآن و در برابر مشركان عرب نازل شده‌اند ، آمده است و ما آنها را بر اساس ترتيب نزول - بنابر نظر مشهور - مىآوريم :\r\n\r\n","description":"","footnote":"","page_name":" 170 ","page_number":188},
  {"content":"\r\n\r\n34 - « 25 » سورهء ق :\r\n« ق ، سوگند به اين قرآن ارجمند كه در شگفت شدند از اين كه از ميان خود آنها بيم دهنده‌اى به سويشان آمد ، و كافران گفتند : اين چيزى شگفت‌آور است » ( 1 ، 2 ) ؛ « در اين سخن براى صاحبدلان يا براى آنان كه با حضور قلب گوش فرا مىدارند اندرزى است » ( 37 ) ؛ « ما بدانچه مىگويند آگاهتريم و تو به آنها زور نگويى . پس هر كه را از وعده عذاب من مىترسد به قرآن اندرز ده » ( 45 ) .\r\n38 - سورهء ص :\r\n« ص ، سوگند به قرآن كه در بردارنده اندرز است كه كافران در سركشى و خلافند چه بسيار اقوامى كه پيش از آنها بودند و هلاكشان ساختيم ، و فرياد برآوردند ، اما زمان رهايى آنان بود در شگفت شدند كه بيم دهنده‌اى از ميان خود آنها برخاست ، و كافران گفتند اين ساحرى بسيار دروغگوست آيا او همهء خدايان را يك خدا قرار داده است ؟ چنين چيزى بسيار مايه شگفت است مهترانشان روانه شدند و گفتند : برويد و بر پرستش خدايان خود پايدارى ورزيد ما در آخرين آيين چنين چيزى نشنيده‌ايم و اين چيزى جز دروغى ساختگى نيست از ميان همهء ما وحى بر او نازل شده است ؟ بلكه آنها از ذكر من در ترديدند و بلكه هنوز عذاب را نچشيده‌اند » ( 1 - 8 ) ؛ « كتابى مبارك است كه آن را بر تو نازل كرده‌ايم تا در آياتش تدبّر كنند و خردمندان از آن پند گيرند » ( 29 ) ؛ « بگو من بدين خاطر از شما مزدى نمىطلبم و از كسانى نيستم كه به تكلّف چيزى از جانب خود پديد آورند اين جز مايهء اندرزى براى جهانيان نيست و پس از چندى از جايگاه و خبر آن آگاه خواهيد شد » ( 86 - 88 ) .\r\n39 - اعراف :\r\n« المص كتابى است كه بر تو نازل شده ، مباد نسبت به آن در دلت ترديدى باشد ، تا بدان وسيله بيم دهى و مؤمنان را پندى باشد از آنچه از جانب پروردگارتان برايتان نازل\r\n\r\n\r\n","description":"","footnote":"\r\n( 25 ) شماره‌اى كه قبل از ترجمهء آيه ذكر شده شمارهء ترتيب نزول سوره بنابر نظر مشهور و شمارهء پس از ترجمه ، شماره آيه است .\r\n","page_name":" 171 ","page_number":189},
  {"content":"\r\n\r\nشده است پيروى كنيد و در مقابل او از خدايان ديگر پيروى مكنيد ؛ شما چه اندك پند مىگيريد چه بسيار آباديهايى كه آنان را هلاك ساختيم و عذاب ما شب هنگام يا آنگاه كه به خواب نيمروزى فرو رفته بودند به آنان در رسيد . و در آن زمان كه عذابمان به آنان رسيد سخنشان جز اين نبود كه گفتند ما ستمگر بوديم البته از مردمى كه بر ايشان پيامبرانى فرستاده شده و نيز از پيامبرانى كه فرستاده شده‌اند سؤال خواهيم كرد » ( 1 - 7 ) ؛ « ما براى آنان كتابى آورديم و جزئيات هر چيز در آن از روى آگاهى آورديم تا سبب هدايت و مايه رحمت بر مردمانى باشد كه ايمان مىآورند آيا جز در انتظار تأويل [ تحقق مصاديق آگاهيهاى اين كتاب 
  ] هستند ؟ و آن روز كه تأويلش فرا رسد كسانى كه از قبل اين روز را فراموش كرده بودند گويند : پيش از اين پيامبران پروردگارمان پيام حق را آورده بودند ، اكنون آيا ما را شفيعانى هست تا شفاعتمان كنند و آيا بازگردانده مىشويم تا جز آنچه مىكرده‌ايم انجام دهيم ؟ آنان به خويش زيان رسانده‌اند و آنچه را به افترا بدان اعتقاد داشته‌اند [ بتان را 
  ] از دست داده‌اند » ( 52 - 53 ) ؛ « كسانى كه آيات ما را دروغ شمردند ، اندك اندك و چنان كه خود درنيابند آنان را فرو گيريم و به آنها مهلت مىدهم كه تدبير من استوار است آيا نينديشيده‌اند كه در آن ياورشان نشانى از ديوانگى نيست و او به آشكارا بيم دهندهء آنان است . . . - تا آنجا كه مىگويد - . . . و چون آيه‌اى براى ايشان نياورى گويند : چرا از خود چيزى نمىگويى ؟ بگو من تنها از آن چيزى پيروى مىكنم كه به من وحى مىشود . اينها حجّتهايى از جانب پروردگارتان و هدايت و رحمت است براى مردمى كه ايمان مىآورند و چون قرآن خوانده شود بدان گوش سپاريد و خاموش باشيد ، شايد مشمول رحمت خداوند شويد » ( 182 - 204 ) .\r\n41 - يس :\r\nيس سوگند به قرآن حكمت آميز كه تو از پيامبران هستى و بر راهى راست قرآن از جانب آن پيروزمند مهربان نازل شده تا بدين وسيله مردمى را بيم دهى كه پدرانشان بيم داده نشدند و در بىخبرى بودند . . . » ( 1 - 6 ) ؛\r\n« نه ما به او شعر آموختيم و نه شعر شايسته اوست ، بلكه آنچه هست ذكر و قرآنى روشنگر است تا هر كه را زنده است بيم دهد و حجّت بر كافران تمام شود » ( 69 ، 70 ) .\r\n44 - مريم :\r\nكهيعص اين بيان رحمت پروردگارت بر بنده خويش زكرياست » ( 1 - 2 ) ؛ « چون آيات روشن ما بر آنان تلاوت شود كسانى كه كافر شده‌اند به كسانى كه ايمان\r\n\r\n","description":"","footnote":"","page_name":" 172 ","page_number":190},
  {"content":"\r\n\r\nآورده‌اند گويند كداميك از دو گروه را جايگاهى بهتر و محفلى و همدمانى نكوتر است ؟ چه بسيار مردمى كه پيش از آنان هلاكشان ساختيم و اثاث و منظرى نكوتر از آنان داشتند » ( 72 - 74 ) ؛ « كسانى كه ايمان آوردند و عمل صالح انجام دادند خداوند رحمان براى آنان محبتى [ در دل ديگران 
  ] خواهد آفريد ما اين كتاب را بر زبان تو آسان گردانديم تا بدين وسيله متّقين را مژده دهى و طايفه‌اى ستيزه‌گر را بترسانى و چه بسيار مردمانى كه پيش از آنان هلاكشان ساختيم ، آيا هيچيك از آنها را مىيابى و يا اندك آوازى از آنها مىشنوى ؟ » ( 96 - 98 ) .\r\n45 - طه :\r\n« طه قرآن را بر تو نازل نكرديم كه در رنج افتى تنها هشدارى است براى آن كه مىترسد از جانب كسى كه زمين و آسمانهاى بلند را آفريده تنزيل شده است خداوند رحمان را بر عرش استيلاست » ( 1 - 6 ) ؛ « بدين سان اين را در قالب قرآنى عربى نازل كرديم و در آن گونه گون هشدار داديم ، شايد پروا كنند و يا پند و عبرتى براى آنان پديد شود خداوند ، آن پادشاه راستين برتر است ، و پيش از آن كه وحى آيات بر تو مقرر شود در خواندن آنها شتاب مكن و بگو پروردگارا دانشم افزون كن » ( 113 ، 114 ) ؛ « و گفتند : چرا آيتى از جانب پروردگارش براى ما نمىآورد ؟ آيا دلايل روشنى را كه در صحيفه‌هاى پيشين آمده به آنها نرسيده است اگر كه پيش از اين به عذابى آنان را هلاك مىكرديم ، مىگفتند : پروردگارا چرا رسولى بر ما نفرستادى تا پيش از آن كه به خوارى و رسوايى افتيم از آيات تو پيروى كنيم . بگو همه منتظرند شما نيز منتظر بمانيد كه به زودى خواهيد دانست چه كسانى بر راه راستند و چه كسانى هدايت يافته‌اند » ( 133 - 135 ) .\r\n47 - شعراء :\r\n« طسم اينهاست آيات اين كتاب روشنگر شايد جان خود بر سر اين گذارى كه چرا ايمان نمىآورند اگر بخواهيم از آسمان بر آنان آيتى مىفرستيم تا در برابر آن سر به خضوع فرود آورند و هيچ آيهء تازه‌اى از جانب خداوند رحمان براى آنان نمىآيد مگر اين كه از آن روى بر مىتابند آنان تكذيب كرده‌اند و به زودى خبر منزلت آنچه به مسخره‌اش\r\n\r\n","description":"","footnote":"","page_name":" 173 ","page_number":191},
  {"content":"\r\n\r\nمىگرفتند براى آنان خواهد آمد » ( 1 - 6 ) ؛ « هر آينه پروردگار تو پيروزمند و مهربان است و اين تنزيلى است از جانب پروردگار جهانيان آن را روح الامين فرود آورده است بر دل تو تا از بيم دهندگان باشى به زبان عربى روشن » ( 191 - 194 ) ؛ « اين را شياطين فرونياورده‌اند آنان نه شايسته اين كارند و نه توان آن دارند و آنها از شنيدن وحى به طور مسلّم باز داشته شده‌اند » ( 210 - 212 ) . « 26 »\r\n48 - نمل :\r\n« طس اين آيات قرآن و كتابى روشنگر است و هدايت و بشارتى است براى مؤمنان » ( 1 - 2 ) ؛ « من تنها فرمان آن دارم كه پروردگار اين شهر را كه اين شهر را حرمت نهاده و همه چيز از آن اوست پرستش كنم و فرمان آن دارم كه از تسليم شدگان باشم و اين قرآن را تلاوت كنم ؛ پس هر كه هدايت يابد به سود خويش هدايت يافته و هر كه راه را گم كند بگو تنها من از بيم دهندگانم و بگو سپاس خداوند را ، آيات خود را به شما خواهد نمود و آنها را خواهيد شناخت و پروردگارت از آنچه مىكنيد غافل نيست » ( 91 - 93 ) .\r\n46 - قصص :\r\n« طسم اين آيات كتاب روشنگر است براى آنان كه ايمان مىآورند حقيقت داستان موسى و فرعون را بر تو مىخوانيم » ( 1 - 3 ) ؛ « آنگاه كه فرمان نبوت به موسى سپرديم تو نه در جانب غرب طور و نه از حاضران بودى ولى ما از آن پس نسلهايى را بيافريديم و روزگاران درازى بر آنان گذشت . تو در ميان مردم مدين اقامت نداشتى تا آيات ما را بر آنها تلاوت كنى ولى ما پيامبرانى ديگر مىفرستاديم تو آن زمان نيز در كنار طور نبودى كه موسى را ندا داديم . امّا اين رحمت پروردگار توست كه مردمى را بيم رسانى كه قبل از تو بيم دهنده‌اى به سراغ آنان نرفته است ؛ باشد كه پند پذيرند تا چون به سبب اعمالى كه مرتكب شده‌اند مصيبتى و عذابى بر آنان رسد نگويند پروردگارا چرا پيامبرى بر ما نفرستادى تا از آيات تو پيروى كنيم و از مؤمنان\r\n\r\n\r\n","description":"","footnote":"\r\n( 26 ) اين آيات سورهء شعراء مكّى است ، امّا در دوران مدينه آيات آخر سوره نازل شده و در اين آيات است كه مىفرمايد : « آيا شما را از اين آگاه سازم كه شياطين بر چه كسى نازل مىشوند ؟ بر هر كه بسيار دروغگو و بسيار گرفتار گناه است نازل مىشوند . گوش مىسپارند و بيشتر آنان دروغ مىگويند . شاعران كسانىاند كه تنها گمراهان در پى ايشان مىروند . . . » - تا پايان سوره .\r\n","page_name":" 174 ","page_number":192},
  {"content":"\r\n\r\nباشيم امّا زمانى كه پيامبر حق از جانب ما به ميان آنان آمد گفتند : چرا همانند آنچه به موسى داده شده به او داده نشده است ؟ آيا اينان از اين پيش به موسى نيز كافر نشده و نگفتند :\r\nاين ، دو جادوست كه به كمك يكديگر آمده و ما به همه آنها ايمان نمىآوريم ؟ بگو اگر راست مىگوييد از جانب خداوند كتابى بياوريد كه بيش از اين دو راه بنمايد تا من از آن پيروى كنم پس اگر پاسخت ندادند بدان كه آنان تنها در پى خواسته‌هاى دل خويش مىروند ؛ و چه كسى گمراهتر از آن است كه بدون بهره بردن از هدايت خداوند از پى هواى خويش رود ؟ خداوند مردمى را كه ستمكارند هدايت نمىكند بر ايشان سخن در سخن پيوستيم ، باشد كه پند پذيرند » ( 44 - 51 ) ؛ « آن كس كه قرآن را بر تو مقرّر داشته است تو را به وعده‌گاهت باز مىگرداند . بگو پروردگار من بدين آگاهتر است كه چه كسى پيام هدايت آورده و چه كسى در گمراهيى آشكار است تو اميد آن نداشتى كه اين كتاب به تو القا شود مگر به عنوان رحمتى از جانب پروردگار خويش . پس هرگز پشتيبان كافران مباش و مباد آنان تو را از آيات خداوند ، پس از آن كه بر تو نازل شده است ، باز دارند ، و مردم را به پروردگار خويش بخوان و هرگز از مشركان مباش » ( 85 - 88 ) .\r\nبه نظر مىرسد در اين سوره‌ها كه هم در زمان نزول و هم در ترتيب قرار گرفتن در قرآن به يكديگر نزديك هستند ، در استدلال بر اعجاز ، تأكيد اصلى بر داستانهاى پيامبرانى است كه قرآن كريم حكايت آنان را باز گفته است ؛ چه ، اگر مشركان محمد را به عنوان يك پيامبر تكذيب كردند ، پيش از آنان نيز ملتهايى ديگر چون قوم نوح و عاد و ثمود و قوم لوط و ابراهيم و موسى و عيسى اين پيامبران را دروغگو خواندند ، و اگر مشركان دربارهء معجزهء پيامبر مصطفى - صلّى اللّه عليه [ و آله 
  ] و سلّم - جدل كردند ، اقوام پيشين نيز در معجزات ديگر پيامبران جدل ورزيدند .\r\nدر اين ميان از توجّه به اين حقيقت نيز غافل نمىشويم كه در آيات گذشته قرآن كريم خود را به اوصاف ذيل خوانده است : « كتاب عربى روشنگر » ، « تنزيلى از جانب پروردگار جهانيان » ، « آنچه وحى آن را بر خاتم پيامبران فرو آورده است » و « آنچه خداوند آن را بر زبان او ميسّر گردانده تا بدان وسيله متّقين را مژده دهد و طايفه‌اى سرسخت را بيم رساند » .\r\nدر سوره قصص ، دهمين سوره از نخستين سوره‌هاى مكّى كه با حروف مقطّعه آغاز شده است ، تحدّى و مبارزه جويى قرآن نيز شروع مىشود و از مشركان مىخواهد كتابى از\r\n\r\n","description":"","footnote":"","page_name":" 175 ","page_number":193},
  {"content":"\r\n\r\nجانب پروردگار بياورند كه بيش از آنچه به محمد و موسى داده شده هدايتگر است .\r\nاز اين نيز غافل نمىمانيم كه در ميان سوره‌هاى پيش گفته ، سه سورهء نخست تنها با يك حرف ( ن ، ق ، ص ) آغاز مىشود ، و اين حقيقتى است كه ما را به تأمل در راز حروف فرا مىخواند . پس از اين سه سوره سوره‌هاى اعراف ، يس ، مريم ، طه ، شعراء ، نمل و قصص نازل شده و اين سوره‌ها داراى حروف مقطّعه دو حرفى ( يس ، طه ، طس ) ، سه حرفى ( طسم ) ، چهار حرفى ( المص ) و پنج حرفى ( كهيعص ) است . از ديگر سوى بناى كلمات در زبان عربى از حروفى به همين مقدار است كه در حروف مقطّعه قرآن شاهديم .\r\nبدين ترتيب اين مسئله ما را بدين مطلب توجّه داده است كه چگونه در اينجا از همين حروف الفاظى بدون معنا شكل گرفته است : اما زمانى كه حرف جايگاه خويش را در بيان و بلاغت بيابد راز نهفتهء در آن آشكار خواهد شد .\r\nپس از نزول ده سوره كه با حروف مقطّعه آغاز شده - و نخستين آنها سورهء قلم و آخرين آنها سورهء قصص است كه در آن اهل جدل و تكذيب در برابر قرآن بدين مبارزه فرا خوانده شده‌اند كه اگر راست مىگويند كتابى هدايتگرتر از قرآن و تورات از جانب خداوند بياورند - سورهء اسراء ، يعنى پنجاهمين سوره در ترتيب نزول ، نازل شد و ، در خلال سرزنش مشركان در جدل و مخالفتى كه با اين معجزه داشتند و پيشنهاد مىكردند پيامبر مصطفى دلايل و نشانه‌هاى ديگرى بياورد كه آنها را به نبوّت و رسالت فردى از انسانها قانع مىسازد ، صريحا آنان را مخاطب اين حقيقت قرار مىدهد كه نمىتوانند همانندى براى قرآن بياورند :\r\n« بگو : اگر جنّ و انس گرد هم آيند تا همانندى براى اين قرآن بياورند همانند آن را نمىآورند ، هر چند كه يكديگر را يارى دهند ما در اين قرآن براى مردم از هر مثلى آورديم ولى بيشتر مردم جز ناسپاسى هيچ كارى نكردند گفتند : به تو ايمان نياوريم مگر آن كه براى ما از زمين چشمه‌اى بر جوشانى يا تو را بستانى باشد از درختان خرما و انگور كه در لابلاى آنها نهرهايى بر مىجوشانى يا چنان كه گفته‌اى آسمان را پاره پاره بر سر ما افكنى ، يا خدا و فرشتگان را پيش ما حاضر آورى يا تو را خانه‌اى از طلا باشد ، يا به آسمان روى ، ما به آسمان رفتنت را باور نكنيم ، مگر زمانى كه براى ما كتابى نازل كنى كه آن را بخوانيم .\r\nبگو : پروردگار من منزّه است : آيا من جز يك انسانم كه فرستاده خداوند است ؟ آنگاه كه هدايت بر مردم آمد هيچ چيز آنان را از ايمان آوردن منع نكرد مگر آن كه گفتند : آيا خداوند يك انسان را به رسالت برانگيخته است ؟ بگو : اگر در روى زمين فرشتگانى بودند كه به\r\n\r\n","description":"","footnote":"","page_name":" 176 ","page_number":194},
  {"content":"\r\n\r\nآرامى راه مىروند بر آنان نيز يك فرشته به عنوان رسول از آسمان نازل مىكرديم بگو خداوند بسنده است كه ميان من و شما گواه باشد . او به بندگان خويش آگاه و بيناست » ( 88 - 96 ) ؛ « اين قرآن را به حق نازل كرده‌ايم و به حق نازل شده است و تو را نفرستاديم مگر آن كه بشارت دهى و بيم رسانى و قرآن را به تفاريق نازل كرديم تا تو آن را با تأنّى بر مردم بخوانى و نازلش كرديم ، نازل كردنى به كمال بگو : خواه بدان ايمان آوريد يا ايمان نياوريد ، آنان كه از اين پيش آگاهى و علم داده شده‌اند چون قرآن بر ايشان تلاوت شود سجده‌كنان بر روى در مىافتند و مىگويند منزه است پروردگار ما ، وعده پروردگار ما انجام يافتنى است و به رو در مىافتند و مىگريند و خشوعشان افزون مىگردد » ( 105 - 109 ) .\r\nآرى ، او يك انسان امّا يك پيامبر است و معجزهء او نيز اين كتاب عربى روشن ، و اعرابى كه اين كتاب به زبانشان نازل شده است به خوبى مىدانند - آنچنان كه غير عرب از اين آگاهى برخوردار نيستند - كه توان انسان و پريانى كه به پشتيبانى او برخيزند به كرانه مىرسد ، امّا نمىتواند همانندى براى اين كتاب بياورد .\r\nاز همين جاست كه رسول خدا ، با نزول پى در پى سوره‌هايى كه از حروف مقطّعه ، يعنى همان حروفى كه كلام عرب نيز از آن تركيب مىيابد ، آغاز شده‌اند ، اهل تكذيب و جدل را در برابر قرآن با تحدّى و هماورد طلبى قرآن و اتّصاف به عجز و ناتوانى از سوى اين كتاب مواجه ساخت و هيچكدام از آنان كه اهل زبان عربى يعنى زبان قرآن و خداوندگاران بلاغت و سخنورى در اين زبان بودند در امكان خود نيافتند كه سوره‌اى همانند آن بياورند .\r\nآيا مىگويند او اين كتاب را خود فراهم ساخته و به خدا بسته است ؟ اگر چنين است پس ناتوانى آنان از آوردن همانندى براى آنچه او خود فراهم ساخته و به خدا بسته در چيست ؟ و چگونه او با بيان ناتوانى انس و جن - در سوره اسراء - از آوردن همانندى براى قرآن ، هر چند در كنار هم قرار گيرند و پشتيبان يكديگر باشند ، چنين آشكار و علنى آنان را به هماوردى فرا مىخواند ؟\r\nبلافاصله پس از نزول سورهء اسراء كه در بردارندهء اين اتّصاف اعراب به ناتوانى است ، دو سورهء يونس و هود نازل شد . اين دو سوره نيز با حروف مقطّعه « الر » در كنار آيات كتاب حكيم آغاز مىشود ، كتابى كه آيات آن استوار داشته شده و سپس از جانب حكيمى آگاه جزئياتش بيان شده است .\r\nدر هر دوى اين سوره‌ها آياتى از تحدّى و معاجزه وجود دارد كه در پاسخ جدل\r\n\r\n","description":"","footnote":"","page_name":" 177 ","page_number":195},
  {"content":"\r\n\r\nمشركان دربارهء معجزهء پيامبر آمده است .\r\nدر سورهء يونس - كه در ترتيب نزول پنجاه و يكمين سوره است - چنين آنان را بدين مبارزه كه سوره‌اى براى قرآن بياورند ، فرا مىخواند و به ناتوانى متّصف مىنمايد :\r\n« اين قرآن چنان نيست كه از جانب غير خدا فراهم آمده و افترا بسته شده باشد ، بلكه اين تأييد چيزى است كه پيش از آن آمده ، و مقرر داشتن جزء به جزء اين كتاب ترديدى نيست كه از جانب پروردگار جهانيان است امّا مىگويند او آن را به دروغ به خدا بسته است . بگو :\r\nاگر راست مىگوييد سوره‌اى همانند آن بياوريد و در اين راه هر كه را جز خدا مىتوانيد به يارى فرا خوانيد امّا حقيقت آن است كه آنها چيزى را تكذيب كردند كه به علم آن احاطه نيافته بودند و هنوز تأويلش براى آنان نيامده بود . به همين نحو كسانى كه پيش از آنان بودند نيز تكذيب كردند . پس بنگر كه فرجام كار ستمگران چگونه بوده است كسانى از اينان هستند كه بدان ايمان مىآورند و كسانى نيز هستند كه به آن ايمان نمىآورند و پروردگارت به مفسدان آگاهتر است و اگر تو را تكذيب كردند بگو عمل من براى من و عمل شما نيز از آن شماست ، شما در آنچه من مىكنم بىمسئوليّت و من نيز در آنچه شما مىكنيد بىمسئوليّتم كسانى از آنان هستند كه به تو گوش مىدهند . پس آيا تو مىتوانى كران را وادار به شنيدن كنى ، هر چند آنان عاقل نباشند ؟ كسانى از آنان هستند كه به تو مىنگرند . پس آيا تو مىتوانى كوران را راه نمايى ، هر چند بينا نباشند ؟ خداوند به مردم هيچ ستم نمىكند و اين مردمند كه به خود ستم روا مىدارند » ( 37 - 44 ) .\r\nبلكه ، چرا آنان كه مدّعى شده‌اند پيامبر خود ، قرآن را فراهم آورده است ، ده سورهء خود ساخته همانند سوره‌هاى آن نمىآورند ؟ ؛ چنان كه سورهء هود - پنجاه و دوّمين سوره در ترتيب نزول - آنان را به ميدان اين مبارزه فرا خوانده و خاطر نشان ساخته است چنانچه اين كار را انجام ندهند مىبايست سر در مقابل آيت پيامبر فرود آورند :\r\n« شايد تو برخى از آنچه را به تو وحى كرديم واگذارى ، يا بدان دلتنگ شوى كه آنان مىگويند چرا گنجى بر او نازل نشده و يا فرشته‌اى با او نيامده است . تو تنها يك بيم دهنده‌اى و خداوند خود كار ساز هر چيز است يا مىگويند : آن را خود مىبافد و به خدا نسبت مىدهد .\r\nبگو : اگر راست مىگوييد ده سوره ساخته و پرداخته خود و همانند آن بياوريد و در اين راه هر كه را جز خداوند مىتوانيد به يارى طلبيد پس اگر پاسخى در مقابل شما ندادند بدانيد اين كتاب به علم خداوند نازل شده و خدايى جز او نيست . پس آيا تسليم مىشويد » ( 12 - 14 ) .\r\nپس از سورهء هود سه سورهء يوسف حجر و لقمان نازل شد كه به ترتيب ، از نظر نزول ،\r\n\r\n","description":"","footnote":"","page_name":" 178 ","page_number":196},
  {"content":"\r\n\r\nسوره‌هاى 53 ؛ 54 و 57 هستند و با حروف « الر ، الر ، و الم » آغاز شده‌اند و در هر كدام نيز در پى اين حروف مقطّعه آيات كتاب و قرآن روشنگر و آن كه مايهء هدايت و رحمت است ذكر شده است . در همهء اين سوره‌ها آياتى وجود دارد كه آيت بودن اين كتاب عربى مبين را كه به زبان آنان نازل شده بود مورد تأكيد قرار مىدهد و از سبكسرى اعراب در اين اقدام پرده بر مىدارد كه پس از ناتوان ماندن در آوردن همانندى براى قرآن به جدل در اين معجزه دامن زدند ؛ در حالى كه اگر آنان مىتوانستند همانندى بياورند اين كار آنان را از چنين سرسختيى در خصومت با قرآن و پيامبر بىنياز مىساخت .\r\n53 - يوسف :\r\n« الر اينها آيات كتاب روشنگر است ما اين را به صورت قرآنى عربى نازل كرده‌ايم ، باشد كه دريابيد ما با اين قرآن كه به تو وحى كرده‌ايم بهترين داستانها را برايت حكايت مىكنيم ، هر چند پيش از اين از بىخبران بوده‌اى » ( 1 - 3 ) ؛ « ما پيش از تو جز مردانى از آباديها كه به آنان وحى مىكرديم نفرستاديم پس آيا آنان در زمين سير نكرده‌اند تا ببينند فرجام كسانى كه قبل از ايشان بوده‌اند چه شده است ؟ و سراى آخرت براى كسانى كه پروا پيشه كرده‌اند بهتر است . پس آيا نمىانديشيد ؟ چون پيامبران نوميد شدند و بدين گمان رسيدند كه از سوى مردم تكذيب شده‌اند ، نصرت ما بر آنان رسيد و هر كه را خواستيم نجات داديم ، و عذاب ما از مردم گناهكار دفع نشود در داستانهايشان خردمندان را عبرتى است . اين داستانى بر ساخته نيست ، بلكه تصديق سخنان پيشينيان و تفصيل هر چيزى است و براى آنها كه ايمان آورده‌اند هدايت است و رحمت . » ( 109 - 111 ) .\r\n54 - حجر :\r\n« الر اين آيات كتاب و قرآن روشنگر است چه بسا كافران آرزو كنند كاش مسلمان بودند واگذارشان تا بخورند و بهره‌ور شوند و آرزو آنان را به خود مشغول دارد ، و به زودى خواهند دانست هيچ آباديى را هلاك نكرديم مگر اين كه زمانى معلوم داشت هيچ امّتى نه از اجل خود پيش مىافتد و نه پس مىماند و گفتند : اى آن كه ذكر بر او نازل شده است ، تو براستى ديوانه‌اى ! اگر راست مىگويى پس چرا فرشتگان را براى ما نمىآورى ؟\r\nما فرشتگان را جز به حق نازل نمىكنيم و در آن هنگام ، ديگر مهلتى نخواهند داشت ما ذكر را نازل مىكنيم و ما خود آن را نگاهبانيم و ما رسولان خود را پيش از تو به ميان طوايف\r\n\r\n","description":"","footnote":"","page_name":" 179 ","page_number":197},
  {"content":"\r\n\r\nپيشين فرستاده‌ايم و هيچگاه رسولى بر آنها مبعوث نشد مگر اين كه او را مسخره مىكردند بدين سان ما براى آن [ قرآن 
  ] به دلهاى مجرمان راه مىگشاييم . آنها بدان ايمان نمىآورند و سنّت پيشينيان بر اين قرار گرفته است و اگر ما براى آنان درى به آسمان مىگشوديم و در آن بالا مىرفتند باز هم مىگفتند : ديدگان ما را سحر كرده‌اند ، بلكه ما خود سحر شده‌ايم » ( 1 - 15 ) .\r\n57 - لقمان :\r\n« الم اينها آيه‌هاى كتاب حكمت آميز است كه نيكوكاران را هدايت و رحمت است آنان كه نماز مىگزارند و صدقه مىدهند و به آخرت يقين دارند اينان بر هدايتى از جانب پروردگار خويش و هم اينان رستگارانند در ميان اين مردم كسى است كه خريدار سخنان بيهوده است تا به نادانى مردم را از راه خدا گمراه كند و اين آيات را به مسخره گيرد . چنين كسانى را عذابى خوار كننده است چون آيات ما بر او تلاوت شود از تكبّر روى برگرداند ، چنان كه گويا آنها را نشنيده و گويا بر گوشهاى او سنگينى است . پس او را به عذابى دردناك بشارت ده » ( 1 - 7 ) ؛ « و اگر همه درختانى كه در روى زمين است قلم شوند و دريا را نيز هفت درياى ديگر از پس آن مدد رسد ، كلمات خداوند پايان نيابد . خداوند پيروزمند و حكيم است » .\r\nپس از اين سوره‌ها حاميمهاى هفتگانهء غافر ، فصّلت ، شورى ، زخرف ، دخان ، جاثية ، و احقاف نازل شد كه در ترتيب نزول رديفهاى 60 تا 66 و در ترتيب فعلى مصحف سوره‌هاى 40 تا 46 را شامل مىشود .\r\nتمامى اين هفت سوره با حروف « حم » شروع شده و در سورهء شورى علاوه بر اين دو حرف ، سه حرف ، « عسق » نيز آمده ؛ و در همهء اين سوره‌ها در پاسخ جدل اهل تكذيب به استدلال بر قرآن و آيت بودن آن پرداخته شده است . بدين ترتيب در مطلع هر سوره پس از حروف مقطّعه اين حقيقت تقرير مىشود كه اين كتاب به عنوان كتاب عربى روشنگرى كه آياتش جزء به جزء براى طايفه‌اى كه اهل انديشه‌اند بازگشوده شده ، از جانب خداوند عزيز حكيم تنزيل شده است ؛ همچنين كسانى كه در برابر قرآن جدل باطل در پيش گرفتند به عذابى هشدار داده شده‌اند ، همانند آنچه بر پيشينيان ، كه آيات خدا را تكذيب و درباره آنها جدل كردند و خداوند نيز آنان را به اعمالشان مؤاخذه كرد ، گذشت ؛ افزون بر اين تهمت افترا بستن بر خدا و ادّعاى سحر در مورد پيامبر مصطفى از او دفع مىشود ، بدين بيان كه آمدن او پديده‌اى\r\n\r\n","description":"","footnote":"","page_name":" 180 ","page_number":198},
  {"content":"\r\n\r\nتازه در ميان پيامبران نبود ، بلكه از آنچه به او وحى شده بود پيروى مىكرد و بدين سان شايسته است در برابر سرسختى اهل مجادله و تكذيب گمراهان پايدارى ورزد .\r\n60 - غافر :\r\n« حم اين تنزيل كتاب است از جانب خداوند پيروزمند دانا آمرزنده گناه و پذيرنده توبه ، سخت عقوبت كننده و داراى بخشايش ، خدايى جز او نيست و بازگشت همگان به سوى اوست جز كسانى كه كفر ورزيدند كسى در آيات خداوند جدل نكند . پس مباد كه جولان آنها در شهرها تو را بفريبد قبل از آنان قوم نوح و گروههايى كه پس از ايشان آمدند رسول خويش را تكذيب كردند تا او را مغلوب سازند و جدل باطل كردند تا حق را بدان وسيله سركوب كنند ، امّا آنها را به عقوبت فرو گرفتم و چه عذابى سخت بود » ( 1 - 5 ) ؛ « كسانى كه در آيات خدا جدل مىكنند ، بىآن كه آنها را حجّتى رسيده باشد ، در دلهايشان جز خيالى متكبّرانه نيست كه بدان نمىرسند . پس به خداوند پناه بر كه او شنوا و بيناست » ( 56 ) ؛ « پس صبر كن كه وعدهء خداوند حق است ؛ يا برخى از آنچه به آنان وعده مىدهيم به تو بنمايانيم و يا جان تو را بگيريم ، پس آنها نيز نزد ما بازگردانده شوند رسولانى پيش از تو فرستاده‌ايم كه داستان برخى را برايت حكايت كرده و برخى را برايت حكايت نكرده‌ايم ؛ و هيچ پيامبرى حق آن نداشت كه آيه‌اى بياورد ، مگر به اذن خداوند . پس چون فرمان خدا در رسد حق بر كرسى نشيند و اينجاست كه بىعقيدگان به خسارت گرفتار آيند » ( 77 ، 78 ) .\r\n61 - فصّلت :\r\n« حم اين تنزيلى است از جانب خداوند رحمان و رحيم كتابى كه آياتش در قالب قرآنى عربى براى طايفه‌اى كه ايمان مىآورند باز گشوده شده است هم مژده دهد و هم بيم رساند ، امّا آنان نمىشنوند و گفتند : دلهاى ما در برابر آنچه ما را بدان فرا مىخوانى در لاك خويش و در گوشهاى ما سنگينى و ميان ما و تو پرده‌اى است . تو به كار خود بپرداز و ما نيز كار خود را انجام مىدهيم بگو من تنها انسانى هستم همانند شما كه به من وحى مىشود .\r\nخداى شما تنها يكى است ، به سوى او برخيزيد و از او آمرزش طلبيد ، و واى بر مشركان » ( 1 - 6 ) ؛ « كسانى كه كفر ورزيدند گفتند : به اين قرآن گوش مدهيد و سخن بيهوده بدان بياميزيد ،\r\n\r\n","description":"","footnote":"","page_name":" 181 ","page_number":199},
  {"content":"\r\n\r\nشايد غلبه يابيد ، ما به تأكيد كسانى را كه كافر شده‌اند عذابى سخت مىچشانيم و بدترين كارها را كه مىكردند به آنان كيفر دهيم » ( 26 ، 27 ) ؛ « كسانى كه چون ذكر بر آنان نازل گشت كافر شدند ، و اين كتابى نفوذ ناپذير و شكست ناپذير است كه نه از پيش روى و نه از پشت سر باطل بدان راه يابد ، تنزيلى است از جانب حكيم ستوده دربارهء تو نگويند جز آنچه درباره رسولان پيش از تو گفته شده است .\r\nپروردگارت داراى مغفرت و نيز داراى عذابى دردناك است اگر اين را قرآنى غير عربى نيز قرار مىداديم مسلما مىگفتند : چرا آياتش باز گشوده نشده است ؟ آيا كتابى غير عربى و پيامبرى عرب ؟ بگو : اين كتاب براى كسانى كه ايمان آورده‌اند هدايت و شفاست و كسانى كه ايمان نمىآوردند در گوشهايشان سنگينى است و اين كتاب بر آنان كور است . آنان از جايى بس دور فرا خوانده مىشوند » ( 40 - 44 ) .\r\n62 - شورى :\r\n« حم عسق بدين سان خداوند پيروزمند حكيم به تو و به كسانى كه پيش از تو بودند وحى مىفرستد » ( 1 - 3 ) .\r\n« و بدين سان بر تو قرآنى عربى وحى فرستاديم تا امّ القرى و كسانى را كه در حوالى آنند بيم رسانى و از روز گرد آمدن همگان كه در آن ترديد نيست و گروهى در بهشت و گروهى در آتش سوزانند بترسانى » ( 7 ) ؛ « و كسانى كه دربارهء خداوند جدال مىكنند ، پس از آن كه ديگرانى به او گرويده‌اند ، بهانه و دليل آنان نزد پروردگارشان نامقبول و بر آنان خشم و براى آنان عذابى سخت است خداوند است كه اين كتاب را با پيام حقيقت و نيز ميزان را نازل كرد ، و چه مىدانى شايد كه آن لحظه [ قيامت 
  ] نزديك باشد » ( 16 - 17 ) ؛ « . . . بگو بر اين رسالت مزدى جز دوست داشتن آن خويشاوندان از شما نخواهم ، و هر كه كار نيكى انجام دهد به نيكى او مىافزاييم . خداوند آمرزنده و شكر پذير است اما آنان مىگويند : او بر خداوند دروغ بسته است . اگر خدا بخواهد بر دل تو مهر مىنهد ؛ و خداوند باطل را محو مىكند و به كلمات خويش حق را ثابت مىگرداند . او بدانچه در دلهاست آگاه است » ( 23 ، 24 ) ؛ « هيچ بشرى را نرسد كه خداوند با او سخن گويد ، مگر به طريق وحى ، يا از پس پرده و يا آن كه فرستاده‌اى بفرستد تا او به فرمان وى هر چه وى بخواهد وحى كند . وى بلند پايه و\r\n\r\n","description":"","footnote":"","page_name":" 182 ","page_number":200},
  {"content":"\r\n\r\nحكيم است بدين سان به اراده خويش كلامى بر تو وحى كرديم ، در حالى كه تو نمىدانستى كتاب چيست و ايمان كدام است ولى ما آن را نورى قرار داديم و بدان وسيله هر يك از بندگان خويش را كه خواهيم هدايت كنيم و تو ، به حقيقت ، مردم را به راه راست رهنمون مىشوى راه خداوندى كه آنچه در آسمانها و زمين است از آن اوست . هان كه بازگشت همه چيزها به اوست » ( 51 - 53 ) .\r\n63 - زخرف :\r\n« حم سوگند به اين كتاب روشنگر ما آن را قرآنى عربى قرار داديم ، باشد كه دريابيد اين در امّ الكتاب و نزد ما كتابى و الا منزلت و حكمت آميز است آيا بدان سبب كه مردمى گزافكار هستيد از شما روى برتابيم و از ذكر [ - قرآن 
  ] محرومتان سازيم ؟ چه بسيار پيامبرانى كه به ميان پيشينيان فرستاديم و هيچ پيامبرى نزد آنان نمىرفت مگر اين كه او را به ريشخند مىگرفتند امّا ما كسانى را هلاك كرديم كه از اينان مقتدرتر بودند و حكايت پيشينيان گذشت ( 1 - 8 ) ؛ « چون حق به ميان آنان آمد گفتند اين سحر است و ما بدان ايمان نداريم گفتند : چرا اين قرآن بر بزرگ مردى از اين دو آبادى نازل نشده است ؟ آيا آنان رحمت پروردگارت را تقسيم مىكنند . ما روزى آنها را در زندگى دنيا ميانشان قسمت كرديم و برخى را بر برخى ديگر برترى داديم تا يكديگر را به خدمت خود گيرند ، و رحمت پروردگارت از همهء آنچه گرد مىآوردند بهتر است » ( 30 - 32 ) ؛ « آيا تو كران را وادار به شنيدن مىكنى يا كوران و نيز آنان را كه در گمراهى آشكارند راه مىنمايى ؟ ما يا تو را مىبريم كه ما از آنان انتقام مىگيريم يا آنچه را به آنان وعده داده‌ايم به تو مىنمايانيم كه ما بر آنان مسلط و مقتدريم پس بدانچه بر تو وحى شده است چنگ زن كه تو بر راهى راستى و اين براى تو و قومت نام و آوازه است و به زودى [ از اين نعمت 
  ] پرسش خواهيد شد » ( 40 - 44 ) .\r\n64 - دخان :\r\n« حم سوگند به اين كتاب روشنگر ما آن را در شبى مبارك نازل كرديم ، ما بيم دهنده بوده‌ايم در آن شب هر فرمان حكيمانه‌اى مقرّر مىگردد [ اين كتاب است 
  ] فرمانى از جانب ما كه ما پيوسته رسولان و كتبى فرستاده‌ايم و رحمتى است از جانب\r\n\r\n","description":"","footnote":"","page_name":" 183 ","page_number":201},
  {"content":"\r\n\r\nپروردگارت كه او شنوا و داناست » ( 1 - 6 ) ؛ « در انتظار روزى باش كه در آسمان دودى آشكار پديد مىآيد و همه مردم را در بر مىگيرد ، كه اين عذابى دردناك است پروردگارا عذاب را از ما بردار كه ما ايمان آورده‌ايم كجا آنها پند پذيرند ؟ با آن كه پيامبرى مسلّم در ميان آنان برخاسته امّا آنها از او روى برتافته و گفته‌اند : او تعليم يافته و ديوانه است » ( 10 - 14 ) ؛ « ما آن را بر زبانت ميسّر ساختيم ، باشد كه آنان پند گيرند پس در انتظار باش كه آنان نيز در انتظارند » ( 58 ، 59 ) .\r\n65 - جاثيه :\r\n« حم اين تنزيل كتاب است از جانب خداوند پيروزمند حكيم » ( 1 - 2 ) ؛ « اين آيات خداوند است كه به حقيقت بر تو تلاوت مىكنيم . آنان پس از خدا و آيات او به كدامين سخن ايمان مىآورند ؟ واى بر هر دروغ پرداز آلوده به گناه كه آيات خداوند را كه بر او تلاوت مىشود مىشنود و سپس به تكبر در برابر آن مىايستد ، گويا كه آن را نشنيده است . پس او را به عذابى دردناك بشارت ده چون چيزى از آيات ما را فرا گيرد ، به مسخره‌اش مىگيرد . اينان در خور عذابى خوار كننده‌اند » ( 6 - 9 ) ؛ « اين مايهء بصيرت مردم و هدايت و رحمت است براى طايفه‌اى كه اهل يقينند » ( 20 ) .\r\n66 - احقاف :\r\n« حم اين تنزيل كتاب است از خداوند پيروزمند حكيم » ( 1 - 2 ) ؛ « و چون آيات روشن ما بر آنها تلاوت شود ، كسانى كه كافر شده‌اند نسبت به حقيقتى كه بر آنان نازل شده گويند : اين سحرى آشكار است يا مىگويند اين سخنان را به خدا بسته است . بگو ، اگر آن را به خدا بسته‌ام شما نمىتوانيد در برابر خداوند سودى به حالم داشته باشيد . او به طعنه‌هايى كه در اين باره مىزنيد آگاهتر ، و همين بسنده است كه او ميان من و شما گواه باشد كه او بخشاينده و مهربان است بگو من در ميان پيامبران امرى نو ظهور نيستم ، و نمىدانم بر من چه خواهد گذشت و بر شما چه خواهد رفت . تنها از آنچه به من وحى مىشود پيروى مىكنم و جز بيم دهنده‌اى محض نيستم بگو : چه گمان مىكنيد اگر كه واقعا اين كتاب از جانب خداوند بوده و بدان كافر شده‌اند و از سويى ، كسى از بنى اسرائيل به صحت كتابى همانند آن گواهى داده و بدان ايمان آورده اما شما نسبت به اين كتاب گردنكشى و تكبر\r\n\r\n","description":"","footnote":"","page_name":" 184 ","page_number":202},
  {"content":"\r\n\r\nنشان داده‌ايد ؟ خداوند طايفه‌اى را كه ستمگرند هدايت نمىكند كسانى كه كافر شدند نسبت به كسانى كه ايمان آوردند گفتند : اگر اين [ كتاب 
  ] خير و نكويى بود هرگز آنها در پذيرفتنش از ما پيشتر نمىافتادند ؛ و چون اين گروه بدان راه نيافته‌اند خواهند گفت : اين دروغى ديرين است پيش از اين ، كتاب موسى پيشوا و رحمت بود و اين كتابى است تأييد كنندهء [ آن كتاب 
  ] به زبان عربى ، تا كسانى را كه ستم كردند بيم رساند و بشارتى براى نيكوكاران باشد » ( 7 - 12 ) .\r\nپس از حاميمها پنج سوره ديگر نازل شد كه با حروف مقطّعه‌اى جز اين حروف آغاز مىشود .\r\nدر اين زمان انتظار مىرفت ، با توجّه به اين كه حجّت بر مشركان تمام شده و در مقابل تحدّى قرآن عاجز مانده‌اند و راهى جز اين در برابر آنان نمانده است كه بپذيرند اين كتاب عربى محض تنزيلى از جانب پروردگار جهانيان است ، جدل آنان در برابر اين معجزه پايان يابد ، اما آنان همچنان بر موضع خود اصرار داشتند و درباره قرآن ياوه سرايى مىكردند .\r\nدر ميان پنج سوره‌اى كه گفتيم سورهء ابراهيم به هفتاد و دوّمين سوره در ترتيب نزول - و سجده - هفتاد و پنجمين سوره در ترتيب نزول - به ترتيب با حروف مقطّعه « الر » و « الم » آغاز شده و در هر كدام پس از اين حروف اين حقيقت كه كتاب از جانب خداوند نازل شده است ، تبيين و علاوه بر اين دلايل كسانى كه در برابر آنان جدل مىكردند در هم كوبيده شد :\r\n72 - ابراهيم :\r\n« الر اين كتابى است كه آن را بر تو نازل كرديم تا مردم را به فرمان پروردگارشان از ظلمتها به نور و به راه خداوند پيروزمند ستوده ببرى خداوندى كه آنچه در آسمانها و زمين است از آن اوست ، و واى بر كافران از عذابى سخت كسانى كه زندگى دنيا را بر آخرت بر مىگزينند و از راه خدا باز مىدارند و به جاى آن انحراف و بيراهه مىجويند . اينان در گمراهيى سخت هستند هيچ رسولى نفرستاديم ، مگر به زبان قومش تا بدين ترتيب [ آيات خدا را 
  ] براى آنان تبيين كند ، پس خداوند هر كه را بخواهد گمراه سازد و هر كه را بخواهد هدايت نمايد و او پيروزمند و حكيم است » ( 1 - 4 ) .\r\n75 - سجده :\r\n« الم اين تنزيل كتاب است ، از جانب پروردگار جهانيان كه هيچ ترديدى در آن نيست امّا مىگويند اين دروغى است كه به خدا بسته است . نه ، بلكه حقّى است از جانب\r\n\r\n","description":"","footnote":"","page_name":" 185 ","page_number":203},
  {"content":"\r\n\r\nپروردگار تو ، تا مردمى را بيم رسانى كه قبل از تو بيم دهنده‌اى در ميان آنان برنخاسته است ، شايد كه راه يابند » ( 1 - 3 ) .\r\nپس از اين دو سوره سوره‌هاى طور و حاقة - رديفهاى 76 و 78 در ترتيب نزول - بدون حروف مقطّعه نازل شد . از آيات اين دو سوره در مىيابيم كه مشركان در عناد و كفر خويش همچنان فرو رفته و در برابر مبارزه جويى قرآن ، كه ناتوانى آنان را آشكار ساخته و حجّت را بر آنان تمام كرده ، خود را در برابر وضعيتى دشوار يافته و به همان نقطهء آغاز خود بازگشته بودند و در وادى حيرت دست و پاى بىحاصل مىزدند و دربارهء اين قرآن پيوسته به لغزش و اشتباه گرفتار مىآمدند و به هيچ نظريه مقبول همگان و به هيچ رأى ثابتى در اين خصوص نمىرسيدند ؛ درست به سان وضعيّتى كه در آغاز بعثت داشتند ، زمانى كه دربارهء قرآن به تحيّر ماندند كه بگويند گفتار يك شاعر است ، يا سجع يك كاهن و يا سخنان يك ديوانه ؛ در حالى كه خود يقين داشتند كه اعراب آن مقدار با شعر و كهانت و سحر آشنايى دارند كه اجازه ندهد چنين ادّعاهايى را در مورد آيات قرآن كه پيامبر مصطفى - صلّى اللّه عليه [ و آله 
  ] و سلّم - تلاوت مىكرد بپذيرند .\r\n76 - طور :\r\n« پس پندشان ده كه تو - به نعمت پروردگارت ، نه كاهنى و نه ديوانه‌اى امّا آنان مىگويند شاعرى است كه براى وى حوادث روزگار را آرزو مىكنيم ؟ بگو : در انتظار باشيد كه من نيز همراه با شما از منتظرانم آيا رؤياهايشان آنان را به چنين چيزى فرمان مىدهد ، يا آنان طايفه‌اى طغيانگرند ؟ يا مىگويند قرآن را از پيش خود ساخته است ، بلكه آنان ايمان نمىآورند پس اگر راست مىگويند گفتارى همانند آن بياورند » ( 29 - 34 ) .\r\n78 - حاقة :\r\n« پس سوگند به آنچه مىبينيد و آنچه نمىبينيد كه اين سخن فرستاده‌اى بزرگوار است نه سخن يك شاعر - چه اندك ايمان مىآوريد و نه گفته يك كاهن - چه اندك پند مىگيريد بلكه تنزيلى از جانب پروردگار جهانيان است اگر او حتّى يكى از سخنان به ما بسته بود با قدرت او را فرو مىگرفتيم و سپس رگ دلش را پاره مىكرديم و هيچكدام از شما را توان آن نبود كه مانع شود اين مايهء پند گرفتنى است براى آنان كه پروا دارند و ما مىدانيم كه كسانى در ميان شما تكذيب مىكنند و اين مايهء حسرتى بر كافران ، و همين\r\n\r\n","description":"","footnote":"","page_name":" 186 ","page_number":204},
  {"content":"\r\n\r\nسخن حق و يقين است پس به نام پروردگار بزرگت تسبيح گوى » ( 39 - 52 ) .\r\nدر اواخر دوران مكّه و پس از اين مبارزه جويى مكرّر و قاطع دو سورهء روم و عنكبوت نازل شد كه با حروف مقطّعه « الم » آغاز شده‌اند . در ابتداى اين دو سوره ، از قرآن و اين كه از جانب پروردگار جهانيان تنزيل شدهء سخنى نيست ، اما در هر دو سوره براى اثبات معجزه‌اى دليل آورده شده است كه بىعقيدگان كوردل به رغم ظهور آيت آن براى هر صاحب بصر و بصيرت همچنان بر انكار آن اصرار مىورزيدند .\r\n84 - روم :\r\n« الم روميان در نزديكترين سرزمين مغلوب شدند و آنها پس از مغلوب شدن ديگر بار پيروز خواهند شد » ( 1 - 3 ) ؛ « ما در اين قرآن از هر مثلى براى مردم آورديم . و اگر براى آنان آيه‌اى بياورى ، مسلما آنان كه كافر شده‌اند خواهند گفت : شما ياوه گويانى بيش نيستيد بدين سان خداوند بر دلهاى كسانى كه نادانند مهر مىنهد پس صبر كن كه وعده خداوند حق است و مباد آنان كه يقين ندارند تو را بىثبات و سبكسر گردانند » ( 58 - 60 ) .\r\n85 - عنكبوت :\r\n« الم آيا مردم گمان كرده‌اند كه چون بگويند ايمان آورديم رهايشان گذارند و آزمايش نشوند ؟ » ( 1 - 2 ) ؛ « آنچه را از كتاب به تو وحى شده است تلاوت كن و نماز به پاى دار كه نماز از فحشا و منكر باز دارد و ذكر خداوند بزرگتر است و خداوند آنچه را انجام مىدهيد مىداند با اهل كتاب جز به نيكوترين شيوه مجادله نكنيد ، مگر با آنها كه ستم كردند ، و بگوييد بدانچه بر ما نازل شده و بر شما نازل شده ايمان آورده‌ايم و خداى ما و شما يكى است و ما در برابر او تسليميم بدين سان اين كتاب را نيز بر تو نازل كرديم . پس كسانى كه به آنان كتاب داده‌ايم بدين كتاب نيز ايمان مىآورند و از اينها هم كسانى هستند كه بدان ايمان دارند . و آيات ما را جز كافران انكار نمىكنند تو پيش از اين نه كتابى مىخواندى و نه به دست خويش مىنوشتى ، كه در اين صورت بىعقيدگان به ترديد مىافتادند بلكه اينها آياتى روشن است در دلهاى كسانى كه به آنان علم داده شده ، و آيات ما را جز ستمگران انكار نمىكنند و گفتند : چرا آياتى [ ديگر 
  ] از جانب پروردگارش بر او نازل نشده است ؟ بگو : آيات نزد خداوند\r\n\r\n","description":"","footnote":"","page_name":" 187 ","page_number":205},
  {"content":"\r\n\r\nاست و من تنها يك بيم دهنده محض هستم آيا آنان را بسنده نكرده است كه كتاب را بر تو نازل كرديم و بر آنان خوانده مىشود . براستى كه در اين رحمت ، و براى طايفه‌اى كه ايمان مىآوردند ، مايهء اندرز گرفتن است » ( 45 - 51 ) .\r\nپس از هجرت و در دوران مدينه وحى الهى با سورهء بقره آغاز شد ، سوره‌اى كه نخستين آياتش چنين است :\r\n« الم اين كتاب است ، هيچ ترديدى در آن نيست ، هدايتى براى پروا پيشگان است » ( 1 - 2 ) . در اين سوره ، پايان تحدّى و هماورد جويى قرآن با اين هماورد طلبى قاطع اعلام شد :\r\n« اگر در آنچه بر بنده خويش نازل كرده‌ايم در ترديد هستيد ، سوره‌اى همانند آن بياوريد و جز خداى همه حاضرانتان را فرا خوانيد ، اگر راست مىگوييد و هرگاه چنين نكنيد - كه هرگز نتوانيد كرد - از آتشى بترسيد كه هيزمش آدميان و سنگهاست و براى كافران مهيّا شده است » ( 23 ، 24 ) .\r\nپس از اين سوره سورهء ديگرى كه با حروف مقطّعه آغاز شده باشد نازل نشد ، مگر دو سوره آل عمران و رعد كه از نخستين سوره‌هاى مدنى هستند و در آنها نيز اين نكته به چشم مىخورد كه بر اين معجزه استدلال شده ، اين حقيقت كه اين آيات از جانب خداوند زندهء بر پاى دارنده نازل شده تبيين گرديده و كسانى كه كافر گشته‌اند به عذاب سخت خداوندى كه پيروزمند و انتقام گيرنده است هشدار داده شده‌اند .\r\n3 - آل عمران :\r\n« الم اللّه است كه هيچ خدايى جز او نيست و زنده و پاينده است اين كتاب را كه تأييد كننده كتب پيش از آن است به حق بر تو نازل كرد و قبل از آن تورات و انجيل را براى هدايت مردم فرستاد و فرقان را نازل كرد كسانى كه به آيات خداوند كافر شده‌اند آنان را عذابى سخت مهيّاست و خداوند پيروزمند و انتقام گيرنده است » ( 1 - 4 ) ؛ « او همان است كه كتاب را بر تو نازل كرد ، آياتى از آن آيات محكم است كه امّ الكتاب مىباشند ، و آياتى ديگر آيات متشابه . امّا كسانى كه در دلهايشان تمايل به باطل است در راه فتنه جويى و در پى رسيدن به تأويل آيات متشابه از اين آيات پيروى مىكنند ، در حالى كه تأويل اين آيات را كسى نداند مگر خداوند و ثابت قدمان در علم كه گويند : بدان ايمان آورديم ، همه از جانب پروردگارمان است ؛ و جز خردمندان پند نمىگيرند » ( 7 ) .\r\n\r\n","description":"","footnote":"","page_name":" 188 ","page_number":206},
  {"content":"\r\n\r\n9 - رعد :\r\n« المر اين آيات كتاب است و آنچه از جانب پروردگارت بر تو نازل شده حق است ، ولى بيشتر مردم ايمان نمىآورند » ؛ « اگر قرآنى توانست بود كه كوهها بدان به جنبش آيند و يا زمين پاره پاره شود يا مردگان را به سخن آرد ، [ جز اين قرآن نمىبود 
  ] كه همه كارها از آن خداوند است . آيا كسانى كه ايمان آورده‌اند از اين نوميد نشده‌اند كه اگر خداوند مىخواست همهء مردم را هدايت مىكرد ؟\r\nو كافران را پيوسته به سبب آنچه كرده‌اند حوادث سخت رسد يا در نزديكى خانه‌هايشان فرود آيد تا زمانى كه وعده خداوند فرا رسد كه خداوند در وعده خويش تخلف نكند پيامبرانى هم كه پيش از تو بودند به استهزا گرفته شدند . من به كافران مهلت دادم ، آنگاه همه را فرو گرفتم و آن عقوبت من چه سخت بود . » ( 31 ، 32 ) ؛\r\n« بدين سان اين را به عنوان فرمانى عربى نازل كرديم ، و اگر پس از آن دانشى كه تو را حاصل آمده است از پى خواهشهاى آنان روى ، در برابر خداوند هيچ ياور و نگهدارنده‌اى نخواهى داشت » ( 37 ) .\r\nبا سورهء رعد سوره‌هايى كه با حروف مقطّعه آغاز مىشوند پايان يافت ، چنان كه با آيهء سوره بقره نيز مسئلهء تحدّى و مبارزه جويى و نمايش اعجاز قرآن پايان يافت و اين آيه اين مسئله را براى چندمين بار در مقابل مشركان مطرح ساخت كه اگر دربارهء اين كتاب ترديد دارند همانندى برايش بياورند و اگر نتوانند - كه نمىتوانند - از آتش بترسند .\r\nاز استقراى كاملى كه در حروف مقطّعه ، با توجّه به اين كه در چه سوره‌اى آمده و در چه سياقى قرار گرفته است ، به نكات ذيل دست مىيابيم :\r\n1 - نزول آياتى با حروف مقطّعه از همان اوايل جريان وحى در سورهء قلم آغاز شده تا همگان را به راز پنهان در حروف فرا خواند . پس از آن در اواسط دوران مكّه - يعنى از سورهء ق كه در ترتيب نزول سى و چهارمين سوره است تا سورهء قصص كه چهل و نهمين سوره مىباشد - اين پديده فزونى يافت و پى در پى تكرار شد تا زمانى كه جدل مخالفان دربارهء قرآن به اوج خود رسيد . در اين هنگام مسئلهء تحدّى مطرح شد و آيات قرآن پيوسته مشركان را به ناتوانى متّصف مىكرد و از آنان مىخواست اگر راست مىگويند همانندى براى قرآن يا سوره‌اى\r\n\r\n","description":"","footnote":"","page_name":" 189 ","page_number":207},
  {"content":"\r\n\r\nهمانند سوره‌هاى آن بياورند . اين مسئله ادامه يافت تا اوايل دوران مدينه كه در اين دوران آيهء سوره بقره نازل شد و ، پس از آن كه ناتوانى همهء اعراب از آوردن سوره‌اى همانند قرآن آشكار گشت و بدين ترتيب حجّت بر آنان تمام شد و بر آنان لازم آمد به صدق معجزه اعتراف كنند ، بدان جدل عقيم پايان داد .\r\n2 - هيچ سوره‌اى نيست كه با حروف مقطّعه آغاز شده باشد مگر اين كه در آن بر قرآن استدلال آورده مىشود و اين كه از جانب پروردگار نازل شده تبيين مىگردد و به دعاوى كسانى كه دربارهء آن جدل كرده‌اند پاسخى دندان شكن داده مىشود ، و در كنار آن موضع اهل جدل در قرآن با موضع امّتهايى مقايسه مىشود كه قبل از اين قوم بودند و آيات خداوند را تكذيب كردند و رسولان خداوند را به استهزاء گرفتند و بدين سبب عذاب خداوند بر آنها فرود آمد .\r\n3 - اكثر سوره‌هايى كه با حروف مقطّعه آغاز مىشود زمانى نازل شده‌اند كه سركشى مشركان در برابر آن به آخرين حدّ خود رسيده بود و با گشاده زبانى وحى را افترا و سحر و شعر و كهانت قلمداد مىكردند و به همين سبب قرآن آنان را مخاطب تحدّى و هماورد طلبى خويش قرار داد و همهء آنان را همراه با جنّيانى كه پشتيبانيشان مىكردند ، با اتصاف به ناتوانى ، به اين مبارزه فرا خواند كه اكنون كه مدّعيند محمد آيات قرآن را از خود ساخته و به خدا بسته است ، سوره‌اى خود ساخته همانند آن ، يا ده سوره همانند آن ، و يا گفتارى همانند آن بياورند .\r\nامّا آنان لال شدند و نتوانستند ، به رغم همكارى ، سوره‌اى همانند سوره‌هاى آن بياورند ، كه آن كتاب عربى صريحى است ؛ الفاظش از زبان آنها و حروفش همان حروف الفباى آنهاست ، همان حروفى كه چون جدا جدا ، خواه به صورت يك حرفى و خواه به صورت چند حرفى ، خوانده مىشود هيچ مفهومى را بيان نمىكند ، اما چون در جايگاه خاصّ خود در قرآن قرار مىگيرد ، راز بلاغت اعجاز گونهء آن آشكار مىگردد .\r\nاين تأمّلى است كه من در حروف مقطّعه كرده‌ام و اين اشاره‌اى است كه راز نهفته در حروف را آشكار مىسازد .\r\nو اين چه رازى شگفت است :\r\nچه شگفت است كه آيت انسان ناطق از حروفى چون ا ، ح ، ر ، س ، ص ، ط ، ع ، ق ، ك ، ل ، م ، ن ، ه ، و ، ى پديد آيد : حروفى گنگ كه گاه از آن اصواتى بىمعنا شكل مىگيرد كه نه چيزى را روشن مىسازد و نه از مطلبى سخن مىگويد ؛ و گاه نيز از آن كلماتى ساخته مىشود\r\n\r\n","description":"","footnote":"","page_name":" 190 ","page_number":208},
  {"content":"\r\n\r\nو بدان وسيله انسان آيت نطق و سخن گفتن خويش را تحقّق مىبخشد و آيت خواندن و دانستن را محقّق مىسازد تا بدين ترتيب از حيوانى كه سخنگو نيست تمايز يابد و انسانيّت خويش را به والاترين مرتبه در ميان همهء موجودات رساند و بدين وسيله امانت تكليف و بار گران خلافت خدا را در زمين بر دوش كشد .\r\nآيات معجزهء بلاغى پيامبر با همين حروف نازل شد و راز كلمه در آن بيان والايى متجلّى گشت كه همهء اعراب را از آوردن همانندى براى خود درمانده ساخت ، با آن كه حروف تشكيل دهندهء كلمات اين بيان در زبانى كه قرآن - يعنى آن كتاب عربى صريح - بدان نازل شده بود در اختيار آنان قرار داشت .\r\nدر اينجا در پىگيرى راز بلاغت نهفته در حرف شواهدى چند از حروف مفرد يا مركب قرآنى در بحث از مسئلهء اعجاز بيانى مىآورم كه علماى لغت و يا بلاغت در تفسير آنها كوشيده‌اند تا به صورت فرض و تقدير آنها را از وجهى كه بدان وجه آمده‌اند برگردانند و به وجهى ديگر تفسير كنند تا بدين ترتيب با مقتضيات فنّ اعراب هماهنگى داشته باشد و در دايرهء قواعد منطق بلاغت كلاسيك جاى گيرد . اما اين حروف همچنان در برابر هر تلاشى براى تغيير آنها يا تقدير حذف يا زيادتى در مورد آنها ايستاد و همه تلاشها را به نبردى ناموفق با خويش فرا خواند .\r\nاز اين قبيل حروف مىتوان به حرف « باء » در آياتى همانند آيهء سورهء قلم اشاره كرد :\r\n ما أَنْتَ بِنِعْمَةِ رَبِّكَ بِمَجْنُونٍ  - « به نعمت پروردگارت تو ديوانه نيستى » ( قلم / 2 ) .\r\nشيوهء نحويان و مفسّران بر اين است كه مىگويند اين « باء » چنان كه در خبر « ليس » زائد مىآيد ، در خبر « ما » نيز زائد است . اين حرف در لفظ خبر عمل مىكند ، امّا حكم اعرابى كلمه بر همان اصل خود كه منصوب است مىماند و نشان اين نصب نيز فتحه‌اى است كه بر آخر خبر مقدر گرفته مىشود و اشتغال محل به حركت حرف جر زائد مانع ظهور اين فتحه شده است .\r\nالبتّه مقصود آنان از « زياده » آن نيست كه اين حرف عبث و لغو است ، بلكه مقصودشان از زائد اين است كه حرف براى افادهء تأكيد آمده است .\r\nابن هشام اين باء زائد در خبر را به همراه پنج موضع ديگر براى زيادت باء آورده و همه را تحت عنوان عامى قرار داده كه عبارت است از « معنى تأكيد مستفاد از باى زائد » . « 27 »\r\nبه رغم توجّه نحويان به اين كه در برخى از اين مواضع زيادت باء واجب ، در برخى\r\n\r\n\r\n","description":"","footnote":"\r\n( 27 ) ابن هشام ، مغنى اللبيب عن كتب الاعاريب ، چاپ مكتبه الجماليه ، قاهره ، 1329 ه ق ، ج 1 ، ص 91 .\r\n","page_name":" 191 ","page_number":209},
  {"content":"\r\n\r\nغالب و در برخى ضرورت است ، عادت فنّ اعراب بر اين قرار گرفته كه عمل اين حرف را تنها به لفظ - و نه به معنا - محدود مىسازند .\r\nبا استقراى موارد خبر « ما و ليس » در قرآن ، بسيار با اين پديده روبرو مىشويم كه اين باء كه قائل به زيادت آن شده‌اند در خبر مفرد صريح غير مؤوّل ما و ليس آمده است . من موارد آمدن باى زائد در خبر صريح و مفرد « ليس » را شمرده و دريافته‌ام كه شمار آنها بيست و سه مورد است ، در مقابل تنها سه مورد كه در آنها خبر ليس بدون باى زائد آمده است و اين سه موضع نيز عبارتند از آيات نساء / 94 ، هود / 8 ، رعد / 43 ؛ و اينها در سياق خاصى هستند كه به تأمل در آنها نيز خواهيم پرداخت .\r\nهمچنين خبر صريح مفرد « ما » غالبا همراه همين باى زائد مىآيد ، مگر اين كه « ما » نافيه دانسته و همراه با فعل « كان » خوانده شود و خبر صريح مفردى كه پس از كان مىآيد منصوب به كان و غير مقترن به باى زائد باشد ، و اين در آيات ذيل مصداق دارد :\r\nبقره / 16 :  وَ ما كانُوا مُهْتَدِينَ  ، و همچنين انعام / 144 و يونس / 45 آل عمران / 67 :  ما كانَ إِبْراهِيمُ يَهُودِيًّا وَ لا نَصْرانِيًّا  اعراف / 7 :  فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ  انعام / 23 :  إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ  انفال / 33 :  وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  انفال / 53 :  ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ  ؛ يوسف / 111 :  ما كانَ حَدِيثاً يُفْتَرى  اسراء / 15 :  وَ ما كُنَّا مُعَذِّبِينَ حَتَّى نَبْعَثَ رَسُولًا  اسراء / 20 :  وَ ما كانَ عَطاءُ رَبِّكَ مَحْظُوراً  كهف / 51 :  وَ ما كُنْتُ مُتَّخِذَ الْمُضِلِّينَ عَضُداً  مريم / 64 :  وَ ما كانَ رَبُّكَ نَسِيًّا  شعراء / 8 :  وَ ما كانَ أَكْثَرُهُمْ مُؤْمِنِينَ  ، و همچنين آيه‌هاى 67 ، 103 ، 121 ، 139 ، 158 ، 174 و 190 ؛ شعراء / 209 :  ذِكْرى وَ ما كُنَّا ظالِمِينَ  نمل / 32 :  ما كُنْتُ قاطِعَةً أَمْراً حَتَّى تَشْهَدُونِ  قصص / 45 :  وَ ما كُنْتَ ثاوِياً فِي أَهْلِ مَدْيَنَ  قصص / 59 :  وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا يَتْلُوا عَلَيْهِمْ \r\n\r\n","description":"","footnote":"","page_name":" 192 ","page_number":210},
  {"content":"\r\n\r\n آياتِنا وَ ما كُنَّا مُهْلِكِي الْقُرى إِلَّا وَ أَهْلُها ظالِمُونَ  احزاب / 40 :  ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ  علاوه بر اينها نگاه كنيد به آيات : بقره / 196 ، انفال / 35 ، يونس / 37 ، 71 ، هود / 20 ، يوسف / 73 ، 81 ، كهف / 28 ، مريم / 4 ، 28 ، انبياء / 8 ، يس / 28 ، احقاف / 29 ، زخرف / 13 . . .\r\nاما در غير اسلوب « ما كان » در بيان قرآنى بيشتر چنين است كه خبر صريح « ما » نه اين با ، كه زياده‌اش خوانند ، مقترن گردد ؛ و بنابر آنچه به ياد دارم جز دو آيهء ذيل از اين قاعده بر كنار نيست :\r\nمجادله / 2 :  الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ . إِنْ أُمَّهاتُهُمْ إِلَّا اللَّائِي وَلَدْنَهُمْ  يوسف / 31 :  « ما هذا بَشَراً إِنْ هذا إِلَّا مَلَكٌ كَرِيمٌ »  بنابر اين ، در برابر چنين پديدهء گسترده‌اى در اساليب قرآنى ، يعنى اين كه در اغلب موارد خبر « ما » و « ليس » به حرف باء مقترن است ، به سادگى نمىتوان اين حرف را « زائد » ناميد ، زيرا عقيده به زائد بودن اين حرف مستلزم آن است كه بتوان آن را حذف كرد و از آن بىنياز بود ، و اين چيزى است كه بيان و بلاغت قرآن با آن سازگارى ندارد .\r\nمفسّران نيز بر اين عقيده‌اند كه اين باء زائد و براى تأكيد است . « 28 »\r\nاما بنا بر شيوهء ما اين باء نمىتواند جداى از نظاير خود مورد بررسى و قضاوت قرار گيرد ، و اين در حالى است كه ما گاه در آيات قرآنى مشاهده مىكنيم كه باء در خبر منفى به « ليس » مىآيد و نه تنها تأكيد نفى را نمىرساند ، بلكه نفى را نقض مىكند و كلام را به صورت تقرير و الزام اثباتى در مىآورد ، از قبيل اين آيه كه  أَ لَيْسَ اللَّهُ بِكافٍ عَبْدَهُ  [ زمر / 36 
  ] « آيا خداوند كفايت كننده بنده خويش نيست » . در اين آيه حرف باء نه تنها نفى را تأكيد نكرده ، بلكه آن را از بين برده و كلام را به صورت مثبت و تقريرى در آورده است .\r\nاكنون شايسته است به تأمّل در همهء آياتى كه در آنها خبر « ما » و « ليس » به باء مقترن شده بپردازيم و اين موارد را با مواردى كه در آنها خبر به اين حرف نيازى ندارد مقايسه كنيم ؛ شايد اين استقراء ما را به نكاتى ديگر در بلاغت قرآن ، اين كتاب عربى صريح و استوار رهنمون شود و راز موجود در اين حرف را بگشايد كه در چه مواردى براى خبر لازم است و\r\n\r\n\r\n","description":"","footnote":"\r\n( 28 ) رك : زمخشرى ، الكشاف ، ج 4 ، « سوره قلم » ؛ مغنى اللبيب ، ج 1 ، ص 91 .\r\n","page_name":" 193 ","page_number":211},
  {"content":"\r\n\r\nچه هنگام خبر از آن بىنياز .\r\nاستقراى خود را از خبر « ما » يى كه پس از كان قرار نگرفته آغاز مىكنيم و به اين نكته دست مىيابيم كه در نظم قرآن همه جا اين باء در آيات محكمات با خبر همراه است :\r\nبقره / 8 :  وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ  بقره / 74 :  وَ مَا اللَّهُ بِغافِلٍ عَمَّا تَعْمَلُونَ  ، و همچنين آيات : بقره / 85 ، 140 ، 144 ، 149 و آل عمران / 99 .\r\nانعام / 132 :  وَ ما رَبُّكَ بِغافِلٍ عَمَّا يَعْمَلُونَ  ، و همچنين هود / 123 و نمل / 93 انعام / 107 :  وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ  ، و همچنين شورى / 6 بقره / 96 :  يَوَدُّ أَحَدُهُمْ لَوْ يُعَمَّرُ أَلْفَ سَنَةٍ وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ  بقره / 102 :  وَ ما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ  ق / 29 :  ما يُبَدَّلُ الْقَوْلُ لَدَيَّ وَ ما أَنَا بِظَلَّامٍ لِلْعَبِيدِ  ، و همچنين فصلت / 46 بقره / 167 :  كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ  هود / 29 :  وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ  ، و همچنين شعراء / 114 هود / 83 :  وَ ما هِيَ مِنَ الظَّالِمِينَ بِبَعِيدٍ  يوسف / 17 :  وَ ما أَنْتَ بِمُؤْمِنٍ لَنا وَ لَوْ كُنَّا صادِقِينَ  نحل / 46 :  أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ  غافر / 56 :  إِنْ فِي صُدُورِهِمْ إِلَّا كِبْرٌ ما هُمْ بِبالِغِيهِ  ابراهيم / 22 :  ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ  ، و همچنين انعام / 134 يوسف / 44 :  قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ  يوسف / 103 :  وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ  شعراء 137 / 138 :   إِنْ هذا إِلَّا خُلُقُ الْأَوَّلِينَ وَ ما نَحْنُ بِمُعَذَّبِينَ   نمل / 81 :  وَ ما أَنْتَ بِهادِي الْعُمْيِ عَنْ ضَلالَتِهِمْ  ، و همچنين روم / 53 فاطر / 22 :  وَ ما أَنْتَ بِمُسْمِعٍ مَنْ فِي الْقُبُورِ  صافات / 162 :  ما أَنْتُمْ عَلَيْهِ بِفاتِنِينَ  طور / 29 :  فَذَكِّرْ فَما أَنْتَ بِنِعْمَةِ رَبِّكَ بِكاهِنٍ وَ لا مَجْنُونٍ  ، و همچنين قلم / 2 تكوير / 22 - 24 :    وَ ما صاحِبُكُمْ بِمَجْنُونٍ وَ لَقَدْ رَآهُ بِالْأُفُقِ الْمُبِينِ وَ ما هُوَ عَلَى الْغَيْبِ بِضَنِينٍ    طارق / 14 :   إِنَّهُ لَقَوْلٌ فَصْلٌ وَ ما هُوَ بِالْهَزْلِ  \r\n\r\n","description":"","footnote":"","page_name":" 194 ","page_number":212},
  {"content":"\r\n\r\nاكنون آيا مىتوان اين باء را زايد دانست ؟ با آن كه آمدنش در اين نوع از ساختار جملات عموميّت دارد و ، تا جايى كه من به ياد دارم ، جز دو مورد ، يعنى مجادله / 2 :  ما هُنَّ أُمَّهاتِهِمْ  و يوسف / 31 :  ما هذا بَشَراً  از اين قاعده بر كنار نيست .\r\nو آيا صرف اين مطلب بسنده خواهد كرد كه بگوييم حرف « باء » در اينجا به عنوان حرفى زائد ولى براى تأكيد نفى آمده است ؟\r\nدر زبان عربى اساليب متعدّدى از قبيل قسم ، تكرار و ادوات تأكيد مشهور ، براى تأكيد لفظى يا معنوى وجود دارد و ناگزير مىبايست هر يك از اين اساليب در بردارندهء نكتهء بلاغى خاصّى باشد كه آن را از ديگر اساليب متمايز مىسازد .\r\nما چنين احساس مىكنيم كه در همهء آياتى كه خبر « ما » همراه با حرف « باء » آمده ، مقام ، مقام جحد و انكار است كه نفى موجود در جمله را تثبيت و تقرير مىكند .\r\nشايد به همين سبب در دو آيهء مجادله و يوسف بدين خاطر به حرف « باء » نيازى نبوده است كه تقرير نفى از حصر موجود پس از ادوات نفى استفاده مىشود :  إِنْ أُمَّهاتُهُمْ إِلَّا اللَّائِي وَلَدْنَهُمْ  و  إِنْ هذا إِلَّا مَلَكٌ كَرِيمٌ  ؛ و در خبر « ما كان » نيز بدين دليل كه اسلوب اخير مفيد جحد و انكار مىباشد نيازى به حرف « باء » نبوده است .\r\nاكنون به تأمّل در خبر « ليس » مىپردازيم : نخست ، بلاغت قرآن ما را بدين نكته توجّه مىدهد كه لزوما مىبايست جمله‌هاى خبرى را از جمله‌هاى استفهامى كه در آنها خبر به ليس منفى شده است جدا كنيم .\r\nدر هر جا در جملات خبرى منفى به « ليس » ، نفى در مقام جحد و انكار آمده ، خبر نيز به حرف « باء » مقترن شده است ، چنان كه در آيات ذيل مشاهده مىكنيم :\r\nبقره / 267 :  وَ لا تَيَمَّمُوا الْخَبِيثَ مِنْهُ تُنْفِقُونَ وَ لَسْتُمْ بِآخِذِيهِ إِلَّا أَنْ تُغْمِضُوا فِيهِ  آل عمران / 182 :  ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ  ، و همچنين انفال / 51 ، حج / 10 و فصلت / 46 .\r\nمائده / 116 :  قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ  انعام / 89 :  فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  حجر / 20 :  وَ جَعَلْنا لَكُمْ فِيها مَعايِشَ وَ مَنْ لَسْتُمْ لَهُ بِرازِقِينَ  انعام / 132 :  كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  احقاف / 32 :  وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ  مجادله / 10 :  وَ لَيْسَ بِضارِّهِمْ شَيْئاً إِلَّا بِإِذْنِ اللَّهِ  .\r\n\r\n","description":"","footnote":"","page_name":" 195 ","page_number":213},
  {"content":"\r\n\r\nحقيقت آن است كه بيان نفى همراه با « باء » و بيان نفى بدون باء در خبر ليس و با اسلوب نفى بسيط و عادى با يكديگر برابر نيستند ؛ چه ، اسلوب نفى بسيط هنگامى به كار گرفته مىشود كه گويندهء جملهء خبريه نسبت به آنچه نفى مىكند يقين ندارد ، بلكه زبانش به نفى گويا مىشود ، ولى در دل وى گويا چيزى است كه از تقرير اين نفى و از جحد منع مىكند ، همان گونه كه در آيهء سوره رعد مشاهده مىكنيم :\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ  - « كسانى كه كافر شده‌اند مىگويند تو فرستاده خدا نيستى . بگو بسنده است كه خداوند ميان من و شما گواه باشد » ( 43 ) .\r\nگاه نيز اسلوب نفى بسيط در مقامى مىآيد كه قبل از نفى خبر به تحقيق بيشتر و حصول اطمينان نسبت بدان ، نياز است ، همانند آيهء سورهء نساء :\r\n يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ . كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً  - « اى كسانى كه ايمان آورده‌ايد ، چون براى جهاد رهسپار شويد نيك تفحّص كنيد و به هر كس كه به شما پيشنهاد صلح كند نگوييد مؤمن نيستى . شما در پى بهره‌هاى گذراى زندگى دنياييد ، امّا نزد خداوند غنيمتهاى بسيار است . شما پيش از اين نيز چنان بوديد ، پس خداوند بر شما منّت نهاد . پس تفحّص كنيد كه خداوند بدانچه مىكنيد آگاه است » ( 94 ) .\r\nگاه نيز آنچه ما را از تقرير نفى با آوردن حرف « باء » بىنياز مىسازد اين است كه در پى جملهء خبرى [ منفى به ليس 
  ] عبارتى آمده و خبرى را كه يك خبر غيبى از رخدادى كه هنوز به وقوع نپيوسته ، بوده است ، به صورت ماضيى در مىآورد كه تحقّق يافته و گويا وجود گرفته است ، از قبيل آنچه در آيهء سورهء هود مشاهده مىكنيم :\r\n وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ ، أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ  - « و اگر عذابشان را زمانى به تأخير افكنيم گويند : چه چيز مانع آن شده است ؟ هان ، روزى كه عذابشان فرا رسد از آنان بازداشته نخواهد شد ، و آنچه به مسخره‌اش مىگيرند آنان را در ميان گرفت » ( 8 ) .\r\nدر قرآن كريم تنها همين سه آيه است كه خبر « ليس » همراه با حرف « باء » نيامده است .\r\n\r\n","description":"","footnote":"","page_name":" 196 ","page_number":214},
  {"content":"\r\n\r\nآنچه گذشت جملات خبرى منفى به « ليس » در قرآن است .\r\nاما در مورد جملات استفهامى در همه جا خبر منفى به « ليس » همراه با حرف « باء » آمده و حتّى يك مورد نيز استثنا ندارد ؛ و در هيچكدام از آياتى كه دربردارندهء چنين جملاتى است احتمال نفى يا تأكيد نفى وجود ندارد ، بلكه در همهء آنها نفى نقض شده و مضمون به صورت يك اثبات مؤكّد و تقرير الزام آور درآمده است .\r\nاين تقرير و اثبات به حدّى مىرسد كه حتّى نياز به پاسخ براى آنچه از آنان پرسيده شده را نيز از بين مىبرد يا تنها مىبايست با كلمهء « بلى » پاسخ داد كه اختصاصا در مواردى كه از چيزى در قالب يك جملهء منفى پرسش مىشود و حقيقت آن اثبات است به كار مىرود .\r\nاكنون شايسته است به تأمّل در آياتى از قرآن بپردازيم كه در آنها جملات استفهامى منفى به « ليس » آمده و خبر آنها نيز صريح و غير مؤوّل است .\r\nانعام / 30 :  « وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا »  انعام / 53 :  « أَ لَيْسَ اللَّهُ بِأَعْلَمَ بِالشَّاكِرِينَ »  اعراف / 172 :  « وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ ، قالُوا بَلى شَهِدْنا »  هود / 81 :  إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ  عنكبوت / 10 :  أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ  يس / 81 :  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ ، بَلى وَ هُوَ الْخَلَّاقُ الْعَلِيمُ  زمر / 36 :  أَ لَيْسَ اللَّهُ بِكافٍ عَبْدَهُ وَ يُخَوِّفُونَكَ بِالَّذِينَ مِنْ دُونِهِ وَ مَنْ يُضْلِلِ اللَّهُ فَما لَهُ مِنْ هادٍ  زمر / 37 :  أَ لَيْسَ اللَّهُ بِعَزِيزٍ ذِي انْتِقامٍ  احقاف / 34 :  وَ يَوْمَ يُعْرَضُ الَّذِينَ كَفَرُوا عَلَى النَّارِ أَ لَيْسَ هذا بِالْحَقِّ قالُوا بَلى وَ رَبِّنا  قيامت / 40 :  أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  تين 7 / 8 :   فَما يُكَذِّبُكَ بَعْدُ بِالدِّينِ أَ لَيْسَ اللَّهُ بِأَحْكَمِ الْحاكِمِينَ   .\r\nدر همهء اين آيات نفى ظاهر در جمله نقض شده و به صورت اثبات قاطع و تقرير محض درآمده است . آيا در اين آيات - چنان كه علماى بلاغت مىگويند - معنى تقرير و اثبات از خروج استفهام از معنى حقيقى و اصلى خود ناشى شده است ؟\r\nميان علماى بلاغت معروف است كه استفهام گاه از معنى اصلى خود خارج مىشود و چنين معنى تقرير و اثباتى را افاده مىكند ، چنان كه گاه معانى ديگرى از قبيل استرحام ، تضرّع ،\r\n\r\n","description":"","footnote":"","page_name":" 197 ","page_number":215},
  {"content":"\r\n\r\nنفى ، زجر ، وعيد ، توقّع ، انتظار و . . . را مىرساند .\r\nآياتى كه گذشت همه شواهدى است از استفهام از منفى به ليس ، و اين در حالى است كه در همهء اين آيات نفى نقض شده و از ميان همهء وجوهى كه علماى بلاغت با آنها آشنايند تنها معنى تقرير و اثبات را رسانده است و نه هيچ معنى و وجه ديگرى ، و از ديگر سوى ، از آنجا كه در همهء اين جملات « ليس » به حرف « باء » مقرون شده ناگزير مىبايست اين حرف در تعيين مدلول بيانى آيات پيش گفته داراى تأخير خاصّى باشد .\r\nبه عنوان مثال ، اگر بگوييم : « ألست غافلا عمّا حولك » - « آيا از آنچه در پيرامونت مىگذرد غافل نيستى ؟ » و يا بگوييم : « أليس الصّبح قريبا » - « آيا صبح نزديك نيست ؟ » ؛ در چنين جملاتى احتمال آن وجود دارد كه استفهام بر معنى حقيقى و اصلى خويش كه طلب فهم است باقى مانده باشد ، يا از اين معنى خارج شده و معانيى چون توبيخ ، تنبيه ، مسخره و استهزاء و يا توقّع و انتظار را برساند .\r\nاما هيچكدام از اين معانى چيزى نيست كه در آيات استفهامى كه در آنها خبر ليس مقترن به حرف باء شده است وجود داشته باشد ، بلكه در اين آيات تنها معنايى كه احتمال مىرود تقرير و اثبات است ، نه هيچ معنى ديگر .\r\nاين همان راز نهفته در حرف « باء » است كه گفته‌اند : در خبر زائد است و تأكيد را مىرساند ؛ و پس بر همين اساس عمل آن در خبر را اصالة ابطال كرده و خبر را منصوبى دانسته‌اند كه اشتغال محل نصب به حركت حرف جرّ زائد ، مانع ظهور حركت اصلى [ يعنى حركت نصب 
  ] شده است .\r\nخلاصهء آنچه استقرا در آيات قرآنى دربردارندهء حرف مزبور ما را بدان رهنمون مىشود اين است :\r\nدر جمله‌هاى خبرى منفى به « ما كان » خبر مقترن به حرف باء نيست و علّت بىنيازى از اين حرف نيز آن است كه نفى با اين اسلوب ، اصالتا معنى جحد و انكار را افاده مىكند و همانند اسلوب جحد در فعل است ، نظير اين كه مىگوييم :  « ما كانَ اللَّهُ لِيُعَذِّبَهُمْ »  - « خداوند هرگز كسى نيست كه آنان را عذاب دهد » .\r\nدر مواردى كه در ضمن جمله‌اى خبرى ، خبر به « ما » و « ليس » منفى شده و به حرف باء نيز مقرون شده است ، جمله ، تقرير نفى و جحد و انكار را مىرساند .\r\nدر بلاغت قرآن و در چنين سياقى حرف باء هميشه در خبر وجود دارد و جمله‌اى از\r\n\r\n","description":"","footnote":"","page_name":" 198 ","page_number":216},
  {"content":"\r\n\r\nاين قاعده استثنا نمىشود مگر هنگامى كه مقام ، مقام استغنا از تقرير نفى و يا مقام احتمال شك در خبر باشد .\r\nدر جملات استفهامى از اين نوع ، همه جا حرف باء در خبر آمده و به وسيلهء همين حرف نفى نقض شده و جمله به جاى استفهام معنى اثباتى قاطع و تقريرى محض را افاده كرده است ، و نه هيچ وجه ديگرى از وجوهى كه در علم بلاغت براى خروج استفهام از معناى اوّليه خود در اصل لغت بيان شده است .\r\nزمانى كه حرف « باء » راز پنهان خود را در متعالىترين بلاغت روشن مىسازد ، چنين به نظر مىرسد عقيده به زائد بودن اين حرف چيزى است كه هر حسّ و ذوق عربى سرشار با آن احساس بيگانگى مىكند و اين نيز از اين احساس بيگانگى نمىكاهد كه بدانيم مقصود علماى بلاغت و نحو از اين زائد بودن ، حشو و اضافى بودن حرف نيست ، بلكه مقصودشان از زائد بودن آن است كه در تحت حكم عام افادهء معنى توكيد به وسيلهء حرف باء زائد قرار مىگيرد .\r\nنمىدانيم آيا اين ثمربخش خواهد بود كه دربارهء اين حرف باء چيزى جز آنچه نحويان مقرر داشته‌اند « 29 » بگوييم تا اين حرف همچنان يك حرف اصلى و غير زائد ، و همچنان بر معنى اصيل خود كه الصاق است . باقى بماند ؟ و مستقيما در خبر عمل كند و با آن پيوستگى داشته باشد و گفته نشود كه زائد است ، بلكه مفهوم مستفاد از خبر جمله منفى به « ليس » و « ما » از اين حرف و اصل خبر - به صورت همراه با هم - به دست آيد ؟\r\nالبته در اين ترديدى ندارم كه اگر در ساير مواضعى كه نحويان حرف باء را زائد دانسته‌اند به اعادهء نظر و تأمّل مجدّد بپردازيم استقراء اين مواضع ما را به نكات بلاغى با اهميّتى رهنمون خواهد شد .\r\nشايد هم در مباحث آينده به تأمّلى مجدّد در حروفى ديگر كه آنها را زائد دانسته‌اند بپردازيم تا به راز نهفتهء آنها در بلاغت قرآن دست يابيم . چنان كه در بحث از « پديده‌هاى مربوط به اسلوب و راز نهفته در چگونگى تعبير » مثالى ديگر را بررسى خواهيم كرد كه در آن گفته‌اند حرف « لا » ى نفى قبل از فعل قسم ، همانند آنچه در آيه    « لا أُقْسِمُ بِيَوْمِ الْقِيامَةِ وَ لا أُقْسِمُ بِالنَّفْسِ اللَّوَّامَةِ   \r\n\r\n\r\n","description":"","footnote":"\r\n( 29 ) سيبويه تنها به معنى الصاق براى حرف باء بسنده كرده ، و بعدها ابن هشام معنى الصاق را به عنوان نخستين معنى از معانى باء ، كه وى شمار آنها را به چهارده مورد رسانده ، ذكر كرده و آخرين اين موارد ، تأكيد به وسيله باء زائد است . وى در اين مورد مىگويد : « گفته شده است ، اين معنايى است كه هرگز از اين حرف جدا نمىشود » ( مغنى اللبيب ، ج 1 ، ص 91 ) .\r\n","page_name":" 199 ","page_number":217},
  {"content":"\r\n\r\nمشاهده مىكنيم ، زائد است .\r\nاينك به تأمّل در حروف ديگرى مىپردازيم كه آنها را زائد تفسير نكرده‌اند ، بلكه آنها را محذوف فرض كرده و آنگاه بر مبناى تقدير حذف محذوفى كه مقصود گوينده نيز بوده است به تفسير آيات پرداخته‌اند .\r\nمثالى مىآوريم و آن عبارت است از حذف حرف « لا » ى مقدّر در آيات ذيل :\r\nيوسف / 85 :  قالُوا تَاللَّهِ تَفْتَؤُا تَذْكُرُ يُوسُفَ  - « گفتند : به خداوند سوگند هرگز از اين دست [ ن 
  ] مىكشى كه يوسف را ياد كنى » .\r\nنساء / 176 :  يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ  - « خداوند برايتان بيان مىكند تا گمراه [ ن 
  ] شويد و خداوند از هر چيزى آگاه است » .\r\nبقره / 184 :  وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ  - « و بر كسانى كه توان آن [ ن 
  ] دارند فديه‌اى و آن خوراك مسكين است » .\r\nتوجيه حذف در اين آيات تابع همان قاعدهء نحوى در حذف « لاى نافيه » است ؛ و نحويان مىگويند اين حرف در همهء موارد در جواب قسمى كه مضارع منفى باشد حذف مىشود . آنان براى اين قاعده شواهدى از شعر آورده ، و از آيات قرآن تنها آيهء سوره يوسف  « تَاللَّهِ تَفْتَؤُا تَذْكُرُ يُوسُفَ »  را آورده‌اند ، بر اين تفسير كه حرف « لا » در آن محذوف و تقدير چنين باشد : و اللّه لا تفتؤا تذكر يوسف . « 30 »\r\nآنچه ما مىفهميم اين است كه هرگاه - بنا به گفتهء نحويان - حذف اطّراد و عموميت داشته باشد ، مطمئنا سياق مستغنى از آن حرف محذوف است و ديگر دليلى براى آن وجود ندارد كه حرف را در تقدير بگيريم و سپس آن را محذوف بدانيم ؛ زيرا در هر جا سياق عبارت معنى مقصود گوينده را ، بدون نياز به اين حرف يا هر حرف و يا كلمهء ديگرى ، برساند ، ذكر آن در رديف اضافه و حشوى قرار خواهد گرفت كه هر گفتار بليغى از آن منزّه است تا چه رسد به گفتارى كه اعجاز مىباشد . به عقيدهء من نحويان در تقدير نفى محذوف در اين مورد « تفتأ » را بر « مازال » يعنى فعل اصلى باب افعال استمرار قياس كرده‌اند و بدان معنا گرفته‌اند ؛ و گويا از اين نكته غافل مانده‌اند كه « زال » تنها در حالت نفى فعل استمرار است و اگر حرف نفيى بر آن مقدّم نشود يك فعل تام و به معنى « زوال » در برابر « بقاء » خواهد بود . استعمال اين فعل به\r\n\r\n\r\n","description":"","footnote":"\r\n( 30 ) ابن هشام ، مغنى اللبيب ، ج 2 ، ص 155 .\r\n","page_name":" 200 ","page_number":218},
  {"content":"\r\n\r\nعنوان فعل تام در زبان عربى فراوان است و در اين حالت اين فعل ، فعلى متصرّف و داراى فعل ، مصدر ، اسم فاعل ، اسم مفعول ، اسم زمان ، اسم مكان و . . . است . اين در حالى است كه از ديگر سوى كلمه « فتىء » اصالتا و بىنياز از حرف نفى معنى استمرار را مىرساند و تا جايى كه من به ياد دارم در زبان عربى به عنوان يك فعل تام نمىآيد ، بسيار كم و تنها در صيغهء فعل ماضى و مضارع « فتىء ، يفتأ » صرف مىشود و معنى استمرار از آن انفكاك نمىپذيرد .\r\nدر مواردى نيز حذف را جايز شمرده‌اند ، بىآن كه عموميّت داشته باشد . ابن هشام در مغنى اللبيب مىگويد دربارهء آيه  يُبَيِّنُ اللَّهُ لَكُمْ أَنْ تَضِلُّوا  چنين گفته و آن را به تقدير « لئلا تضلّوا » دانسته‌اند . ابن هشام سپس مىافزايد :\r\n« و گفته شده « محذوف » مضاف است يعنى « كراهة أن تضلّوا » .\r\nاين آيه از آيات احكام است كه در مقام تشريع احكام ارث آمده ، و سياق آن كاملا از تقدير حرف محذوفى مستغنى است كه بيان قرآنى هيچ حاجتى به ذكر آن نمىبيند ؛ چه ، هرگز به ذهن خطور نمىكند كه آيه اين معنا را به ابهام داشته باشد كه خداوند براى شما تبيين مىكند تا گمراه شويد : بلكه روشن است كه خداوند چيزى را براى ما بيان مىكند كه بدان وسيله خود را از گمراهى حفظ كنيم .\r\nاز ديگر سوى هرگاه سياق ، بىنياز از حرفى كه آن را محذوف فرض كرده‌اند ، معنى مقصود گوينده را برساند ، بيان قرآنى از ذكر محذوفى كه بدان هيچ نيازى نيست ابا خواهد داشت ؛ زيرا اگر حذف در چنين مواردى مخاطب را به شبههء ايهام كلام گرفتار مىساخت ، اقتضاى مقام آن بود كه در آيه‌اى كه آيهء تشريع و قانون گذارى است به منظور دفع هر گونه توهّم يا اشتباه ، آن كلمه محذوف ذكر شود .\r\nآيهء روزه خوردن و فديه دادن نيز كه در تشريع احكام روزه آمده چنين است ، آنجا كه مىگويد :\r\n« اى كسانى كه ايمان آورده‌ايد روزه داشتن بر شما مقرّر شد ، همچنان كه بر كسانى كه قبل از شما بودند نيز مقرّر شده بود ، باشد كه پروا پيشه كنيد چند روزى محدود است . پس هر يك از شما كه بيمار يا در سفر باشد چندى از روزهاى ديگر - و على الّذين يطيقونه فدية طعام مسكين - و بر كسانى كه توان آن ندارند فديه‌اى ، و آن خوراك مسكين است » .\r\nدربارهء اين آيه سخن فراوان است ؛ امّا خلاصهء آن كه در اينجا حذف چيزى نيست كه\r\n\r\n","description":"","footnote":"","page_name":" 201 ","page_number":219},
  {"content":"\r\n\r\nمنطبق بر قواعد عمومى نحويان باشد ، بلكه امرى جايز و فاقد عموميّت است .\r\nمفسران در تفسير اين آيه اختلاف كرده‌اند :\r\nبرخى گفته‌اند اين آيه نسخ شده است . فرضيهء نسخ اين آيه نخستين فرضيه‌اى است كه طبرى در ذكر اظهاراتى كه در تفسير آيه به عمل آمده آورده است .\r\nبرخى از آنان گفته‌اند : اين حكم در اوايل دوران وجوب روزه بود ، و هر فرد مقيمى - غير مسافر - هم كه روزه توانش را مىگرفت مىتوانست اگر مىخواهد روزه بگيرد و اگر هم مىخواهد روزه نگيرد و به جاى آن به ازاى هر روز يك مسكين را اطعام كند ؛ تا زمانى كه اين حكم نسخ شد و رخصت ترك روزه تنها محدود به كسانى گشت كه بيمار و يا مسافرند . « 31 »\r\nمقصود از نسخ در اينجا نسخ به آيه بعدى همين سوره است كه مىگويد :\r\n« پس هر يك از شما كه اين ماه را رؤيت كند در آن روزه بدارد ، و هر كه بيمار و يا در سفر باشد تعدادى از روزهاى ديگر را . خداوند آسانى را بر شما مىخواهد و سختى و مشقّت را بر شما نخواهد » ( 185 ) .\r\nزمخشرى هم در كتاب كشاف به اين نظريّه كه حكم روزه خوردن و فديه دادن نسخ شده اشاره كرده ؛ و ابو حيّان نيز اين نظريّه را نقل كرده و گفته است : « اين عقيدهء بيشتر مفسران مىباشد . » « 32 »\r\nاز ديگر سوى ، امام طبرى پس از نقل نظريّه نسخ حكم اين آيه سخن ديگرانى را مطرح كرده است كه مىگويند :\r\nاين آيه ، و حتّى قسمتى از آن نيز نسخ نشده ، و حكمى است ثابت از زمان نزول آيه تا بر پا شدن قيامت . « 33 »\r\nابن كثير در اين مسئله احتياط كرده و پس از خلاصه كردن اقوال مفسّران گفته است :\r\nنتيجهء مسئله آن كه ، نسخ نسبت به مقيمى كه از سلامتى برخوردار باشد ثابت و بر او روزه واجب است ، بدان دليل كه خداوند مىفرمايد : « پس هر يك از شما كه اين ماه را رؤيت كند در آن روزه بدارد » . اما پير سالخورده و شكسته‌اى كه نمىتواند\r\n\r\n\r\n","description":"","footnote":"\r\n( 31 ) تفسير طبرى ، ج 2 ، ص 77 .\r\n( 32 ) البحر المحيط ، ج 2 ، ص 36 .\r\n( 33 ) تفسير طبرى ، ج 2 ، ص 82 .\r\n","page_name":" 202 ","page_number":220},
  {"content":"\r\n\r\nروزه بگيرد حق دارد روزه بخورد ، و بر او قضا نيز واجب نخواهد بود ؛ زيرا وى در حالتى نيست كه در آينده نيز بتواند قضايى به جاى آورد . « 34 »\r\nزمخشرى ميان عقيده به نسخ و اين فرض ديگر مردّد مانده كه بگوييم مقصود آيه از افراد مورد اشاره كسانى هستند كه :\r\nبه تكلّف و با رنج و مشقّت بسيار روزه مىدارند ؛ و آنان پيرمردان و پيرزنانند ، و حكم آنها نيز روزه خوردن و فديه دادن است ؛ و بنابر اين تفسير ، آيه منسوخ نخواهد بود .\r\nالبته معتقدان به عدم نسخ در تفسير آيه عقايد مختلفى را در پيش گرفته‌اند .\r\nبرخى تصريح كرده‌اند كه اين آيه را بايد بنابر تقدير حرف حذف شدهء « لاى نافيه ، كه مراد نيز بوده است » تفسير كرد . اين گروه از ابن عباس نقل كرده‌اند كه مىگويد : « رخصت [ ترك روزه 
  ] نيست مگر براى كسى كه توان روزه ندارد » .\r\nاز عطاء نيز دربارهء كسانى كه مجازند روزه بخورند و آنگاه فديه بدهند نقل شده كه اين شامل « هر كسى است كه حتّى با زحمت و رنج نيز نمىتواند روزه بگيرد . اما كسى كه بتواند با تحمّل رنج روزه بگيرد بايد روزه بدارد و براى او در ترك آن عذرى نيست » . « 35 »\r\nابو حيّان پس از ذكر اين كه عقيده به نسخ عقيدهء اكثر مفسران است مىگويد :\r\nبرخى اين را جايز دانسته‌اند كه « لا » حذف شده ، و در نتيجه فعل ، منفى ، و تقدير چنين باشد : « و على الذين لا يطيقونه » - « كسانى كه توان آن ندارند » . در اين فرض حرف لا حذف شده ولى مراد و مقصود مىباشد ، چنان كه در شعر شاعر است :\r\n آليت أمدح مقرفا ابدا * يبقى المديح و يذهب الرفد \r\nيعنى : از اين دست نمىدارم كه هميشه مقرف را مدح گويم . مدح مىماند و عطايى كه داده‌اند مىرود .\r\nشاعر ديگر مىگويد :\r\n فخالف فلا و اللّه تهبط تلعة * من الأرض إلّا انت للذلّ عارف \r\nيعنى : پس مخالفت كن كه از هيچ تپّه‌اى پايين نمىروى مگر آن كه خوارى را مىشناسى .\r\n\r\n\r\n","description":"","footnote":"\r\n( 34 ) تفسير ابن كثير ، چاپ المنار ، ص 405 .\r\n( 35 ) تفسير طبرى ، ج 2 ، ص 77 .\r\n","page_name":" 203 ","page_number":221},
  {"content":"\r\n\r\nامرؤ القيس نيز مىگويد :\r\n فقلت يمين اللّه أبرح قاعدا * و لو قطعوا رأسى اديك و أوصالى \r\nيعنى : گفتم : به خداوند سوگند دست نمىشويم از اين كه در برت نشسته باشم ، هر چند سرم از تن جدا كنند و بند از بندم بگسلند .\r\nابو حيان در ادامه مىگويد :\r\n[ در اين آيه 
  ] تقدير حرف « لا » خطاست ؛ زيرا موجبات مشتبه شدن امر را فراهم مىآورد . آيا نمىبينيد آنچه به فهم تبادر مىكند اين است كه فعل مثبت مىباشد . [ از ديگر سوى 
  ] جايز نيست حرف « لا » محذوف و مقدر و مراد دانسته شود مگر در قسم ؛ و علّت اين امر در نحو ذكر شده است . ابياتى كه در اينجا به آنها استشهاد شده از باب قسم مىباشند [ ولى آيه از باب قسم نيست 
  ] . « 36 »\r\n[ بر خلاف آنچه ابو حيان آورده 
  ] ، نحو حذف و تقدير « لا » در غير قسم را منع نكرده و بلكه قاعده آن است كه اين حرف در باب قسم ، و در صورتى كه آنچه متعلق نفى قرار گرفته فعل مضارع باشد ، حذف مىشود و اين حذف اطراد و كليت دارد ، اما در غير اين گونه قسم ، چنانچه بيشتر كلام ابن هشام در مغنى اللبيب را در اين باره نقل كرديم ، حذف و تقدير « لا » جايز است .\r\nدر ميان مفسّرانى كه حكم آيه را منسوخ ندانسته‌اند كسانى هستند كه هر چند به تقدير « لا » ى محذوف تصريح نكرده‌اند ، اما بالمآل آيه را به گونه‌اى تأويل و تفسير كرده‌اند كه در فرض مثبت دانستن « يطيقونه » حكم جواز روزه خوردن و فديه دادن وجود ندارد . آنان در آيه چنين تقديرى مىآورند كه مراد از « و على الذين يطيقونه » كسانى است كه « كانوا يطيقونه فى حال الشباب فعجزوا . . . و ان الرّخصة ثبتت للّذين لا يطيقونه » يعنى « كسانى كه در دوران جوانى قدرت روزه داشته‌اند ، اما اينك از آن ناتوان شده‌اند . . . و بنابر اين رخصت [ در ترك روزه و دادن فديه 
  ] براى كسانى كه توان روزه ندارند ثابت است » ، « 37 » يا اين كه در آيه چنين تقديرى گرفته‌اند :\r\nمن يدركه رمضان و عليه صوم قضاء من رمضان المتقدم فقد كان يطيق فى تلك المدة فتركه فعليه الفديه » يعنى « كسى كه ماه رمضانى را درك كرده ، در حالى كه از رمضان سال قبل روزهء قضايى بر او واجب بوده و قبل از فرا رسيدن اين ماه در طول سال مىتوانسته است قضا را به\r\n\r\n\r\n","description":"","footnote":"\r\n( 36 ) البحر المحيط ، ج 2 ، ص 36 .\r\n( 37 ) بغوى در حاشيه خود در تفسير ابن كثير ، ص 44 چنين تفسيرى را اظهار داشته است .\r\n","page_name":" 204 ","page_number":222},
  {"content":"\r\n\r\nجا بياورد ، ولى آن را به جا نياورده ، بر او فديه واجب است .\r\nاكنون زمان آن فرا رسيده است كه پس از نقل آراء و اقوال به تأمّل در آيه و عرضه داشتن اين آراء و اقوال بر آن بپردازيم .\r\nاين نظريّه كه حكم موجود در آيه با آيه بعدى نسخ شده - اگر آنچه امام طبرى به نقل از كسانى مىآورد كه گفته‌اند : « اين آيه و حتّى قسمتى از آن نيز نقض نشده ، و حكمى است ثابت از زمان نزول آيه تا بر پا شدن قيامت » آن را سست و تضعيف نكند - در برابر اين اشكال قرار خواهد داشت كه دو آيه [ كه يكى را ناسخ و ديگرى را منسوخ دانسته‌اند 
  ] در مقام تشريع دو حكم براى دو حالت و يا دو موضوع متفاوت است .\r\nفديه بر كسانى كه « يطيقونه » و اين فديه ، خوراك مسكين است .\r\nقضاء بر كسانى كه بيمار يا در سفرند ، كه مىبايست چند روزى از ايام ديگر سال روزه بدارند .\r\nاز ديگر سوى مىدانيم قضا تنها بر كسى واجب مىشود كه براى او عذرى پيش آمده و همين عذر روزه خوردن را براى او جايز كرده است . در چنين فرضى بر شخص واجب است پس از زوال عذر به همان تعداد كه روزه خورده در ساير ايّام سال روزه بگيرد ؛ و در چنين حالتى اساسا فديه به عنوان بدلى براى قضا پذيرفته نمىشود ، بلكه فديه - بنا به صريح آيه تنها بر كسانى واجب است كه « يطيقونه » روزه توانشان را مىستاند » .\r\nبنابراين ، آيا مقصود از كسانى كه « يطيقونه » همان كسانى است كه « لا يطيقونه » - « توان آن ندارند » ؟ « 38 » ما كاملا اين را بعيد مىدانيم كه در اينجا حرف « لا » محذوف و مراد باشد ؛ زيرا آيه از آيات تشريع و وضع احكام و مقررات دينى است و در چنين مقامى تصوّر نمىشود قرآن از حكمى با عبارتى حاكى از ثبوت و ايجاب سخن گويد و ما آن را بر مبناى حذف و نفى تفسير كنيم .\r\nما در اينجا همان نظريّه ابو حيان را مىپذيريم كه مىگويد :\r\n\r\n\r\n","description":"","footnote":"\r\n( 38 ) البته ترجمه لا يطيقونه به « توان آن ندارند » ترجمه‌اى است نادرست و ناشى از همان برداشت نادرستى كه حرف « لا » را در اينجا در تقدير گرفته است . در ادامهء همين بحث ترجمهء درست واژه « يطيقونه » در آيه روشن خواهد شد .\r\n","page_name":" 205 ","page_number":223},
  {"content":"\r\n\r\n[ در اين آيه 
  ] تقدير حرف « لا » خطاست ، زيرا موجبات مشتبه شدن امر را فراهم مىآورد . آيا نمىبينيد آنچه به فهم تبادر مىكند اين است كه فعل مثبت مىباشد ؟\r\nبنابر اين ، اگر فديه بر كسانى واجب بود كه « لا يطيقونه » ، در اين صورت حرف نفى در اين متن دينى در جاى خاص خويش قرار مىگرفت و فرض و تقدير آن به ما واگذار نمىشد تا در تأويل آن اختلافى ميان دو طرف نقيض يعنى نفى و اثبات داشته باشيم .\r\nبدين سبب ، وقتى خداوند در احكام روزه فرموده است : « و على الذين يطيقونه » ما نمىبايست آن را به صورت منفى « و على الذين لا يطيقونه » تفسير و تأويل كنيم و با آوردن چنين نفيى حكمى نقيض حكم صريح آيه كه اثبات است بدان بدهيم .\r\nاز آنجا كه شيوه و معيارهاى ما بدان ملزممان مىسازد كه در موارد اختلاف نظر و منازعه آراء به متن قرآن مراجعه كنيم ، در واژهء « يطيقونه » به تأمّل مىپردازيم و در آن رهنمودى كافى براى رسيدن به راز نهفته در اين واژه و مناط حكم موجود در اين آيه مىيابيم .\r\nواضح است كسانى كه آيه را - خواه به صراحت و خواه مآلا - به تقدير حرف « لا » تفسير و تأويل كرده‌اند « يطيقونه » را به معنى « يستطيعونه » فهميده‌اند ، در حالى كه دو كلمه « يطيقونه » و « يستطيعونه » يكى نيستند :\r\nدر كلمهء « استطاعت » احساس قدرت ، توانايى و ميسّر بودن يك شىء براى انسان نهفته است ؛ و اگر مسلمانى در وضعيتى باشد كه نسبت به روزه استطاعت داشته باشد همان تكليف اوليه [ يعنى وجوب روزه 
  ] پابرجاست و نه از او فديه پذيرفته مىشود و نه قضا .\r\nاما كلمهء « طاقت » در زبان عربى به معناى آخرين حد تلاش و نهايت توانايى و تحمّل است ، و هنگامى كه يك عرب به ديگرى مىگويد : « هل تطيق هذا » - « آيا اين توانت را به پايان نمىبرد » چيزى جز اين در نظر ندارد كه كار مورد اشارهء او در توان نيست و انسان تحمّل آن را ندارد .\r\nبا همين مدلول ، يعنى آخرين حدّ تلاش و غايت توانايى و تحمّل است كه واژهء « الطّاقة » به علم طبيعيات و رياضيات راه يافته و دو اصطلاح خاص مربوط به اين دو علم را فراهم آورده است .\r\nاگر به استقراى موارد كاربرد اين كلمه در قرآن نيز بپردازيم ، خواهيم ديد اين كلمه ، در قالب اسم و فعل ، سه بار به كار رفته و در هر يك از اين موارد - چنان كه سياق آيات گواهى مىدهد - بر مفهوم به كرانه رساندن آخرين توانايى و تلاش و آخرين حدّ تحمّل و توان دلالت مىكند . سه آيه‌اى كه اين كلمه در آنها به كار رفته و همه از آيات سوره بقره مىباشند چنين است :\r\n\r\n","description":"","footnote":"","page_name":" 206 ","page_number":224},
  {"content":"\r\n\r\n « قالُوا لا طاقَةَ لَنَا الْيَوْمَ بِجالُوتَ وَ جُنُودِهِ »  - « گفتند : امروز ما را طاقت رويارويى با جالوت و سپاهيانش نيست » ( 249 ) .  « رَبَّنا وَ لا تُحَمِّلْنا ما لا طاقَةَ لَنا بِهِ »  - « پروردگارا آنچه را طاقت آن نداريم بر ما تكليف مكن » ( 286 ) .\r\nاز اين دو آيه به فهم آيهء سوم  « وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ »  نزديك مىشويم و درمىيابيم كه در مسئلهء روزه و تحمّل آن براى انسان ، زمانى كه اين كار از حدّ طاقت و توانايى شخص فراتر رود و به حوزهء « ما لا يطاق » - « آنچه هيچ توانى نسبت بدان نيست » وارد شود ، تكليف ساقط مىگردد ، زيرا از نظر شرع تكليف به « ما لا يطاق » وجود ندارد ، و خداوند - سبحانه و تعالى - هيچكس را جز بدان مقدار كه گنجايش دارد مكلّف نمىسازد . بنابر اين حكم لزوم فديه در آيهء مورد بحث نه دربارهء كسانى است كه توانايى روزه دارند ؛ زيرا در حالت استطاعت تكليف پا برجاست ، و نه دربارهء كسانى است كه توانايى روزه ندارند ؛ زيرا تكليف از هر كس كه توانايى ندارد ساقط مىشود . بنابر اين حكم فديه ، تنها تسهيلى است براى كسانى كه « يطيقونه » ، يعنى كسانى كه روزه توان آنان را مىگيرد و تحمّل آنها را به كرانه مىرساند و در وضعيّتى نيستند كه بتوانند قضايى نيز براى روزه به جاى آورند .\r\nما در اينجا عقيدهء كسانى را مىپذيريم كه در تفسير آيه گفته‌اند :\r\nبر بيمارى كه به بهبوديش اميد نيست و بر پير كهنسال در هم شكسته قضاى روزه واجب نيست ، زيرا چنين كسى رو به وضعيتى نمىرود كه در آن امكان قضاى روزه برايش وجود داشته باشد .\r\nهمچنين اين سخن زمخشرى را مىپذيريم كه مىگويد :\r\n« يطيقونه » ، يعنى به تكلّف و با رنج و مشقت بسيار آن را انجام مىدهند ؛ و آنان پيرمردان و پيرزنانند و حكم آنها نيز روزه خوردن و فديه دادن است و بنابر اين تفسير ، آيه منسوخ نخواهد بود .\r\nروشن است كه چنين حكمى به هدف تسهيل بر كسانى كه نمىتوانند روزهاى ديگرى از سال را به عنوان قضا روزه بگيرند وضع شده است .\r\nبنابر اين فرض ، آيه بر همان نصّ صريح خود مىماند كه « و بر كسانى كه روزه طاقتشان به سر آورد فديه‌اى و آن طعام مسكين است » ، بىآن كه به تفسير آن بر تقدير « حذف لاى نافيه‌اى كه مراد نيز هست » نيازى باشد .\r\n\r\n","description":"","footnote":"","page_name":" 207 ","page_number":225},
  {"content":"\r\n\r\nاين حكايت نمونه‌اى است از مواردى كه در آنها قائل به حذف و تقدير حرفى از حروف شده‌اند و اين حكايت مىتواند در مورد ساير حروفى هم كه آنها را مقدّر و محذوف دانسته‌اند صدق كند و بدين ترتيب است كه متن قرآن همچنان بىنياز از تقدير حرفى محذوف ، مىماند و توجّه همگان را به سرّ بلاغتى جلب مىكند كه در بىنيازى از حروفى كه مقدّر و محذوفش دانسته‌اند نهفته است .\r\nيكى از مسائل ديگر نزديك به اين مسئله آن است كه حرف « لا » را در ظاهر نصّ ابقا ولى عمل آن را الغا كنند ، چنان كه در تفسير آيهء سوره توبه چنين كرده‌اند . متن آيه اين است :\r\n لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ  - « كسانى كه به خداوند و روز واپسين ايمان دارند از تو اجازه نمىخواهند كه با جان و مال خويش جهاد كنند » ( 44 ) .\r\nصريح سياق آيه نفى استيذان و اجازه خواستن در جهاد ، از سوى مؤمنان است . اما مفسّران آن را به معنى نفى استيذان و اجازه خواستن در ترك جهاد و در خانه نشستن و از كاروان جهاد باز ايستادن ، دانسته‌اند ، و علّت اين تفسير نيز آن است كه تصوّر كرده‌اند اجازه خواستن تنها مىتواند براى ترك جهاد و خوددارى از شركت در جنگ تصوّر گردد . امام طبرى مىگويد :\r\nامّا آن كسى كه خداوند را باور دارد و به يگانگى او و رستاخيز و سراى ديگر و پاداش و كيفر عقيده‌مند است در ترك جنگ و جهاد در برابر دشمنان خدا با مال و جان خويش ، اجازه نمىخواهد . از ابن عباس رسيده است كه : اين آيه در مقام سرزنش منافقان است ، زمانى كه بىهيچ عذرى اجازه خواستند كه در جهاد شركت نكنند . اما خداوند از چنين رفتارى بر كنار داشت و فرمود : نرفتند كه از پيامبر - صلّى اللّه عليه [ و آله 
  ] و سلّم - اجازه گيرند . « 39 »\r\nاين تفسير كه مراد از آيه نفس استيذان در ترك جهاد است مخالف نظريّهء زمخشرى در تفسير اين آيه به نظر مىرسد . او مىگويد :\r\nعادت مؤمنان اين نيست كه براى جهاد كردن از تو اجازه بخواهند ؛ و پاكبازان مهاجر و انصار مىگفتند : ما هرگز از پيامبر اجازه نمىطلبيم ، و هميشه با مال و جان خويش جهاد\r\n\r\n\r\n","description":"","footnote":"\r\n( 39 ) تفسير طبرى ، ج 10 ، ص 100 .\r\n","page_name":" 208 ","page_number":226},
  {"content":"\r\n\r\nمىكنيم . « 40 » اينك ما متن قرآن را داور قرار مىدهيم و مىبينيم كه تفسير كردن آيه به نفى استيذان در ترك جهاد و خوددارى ورزيدن از مشاركت در جنگ در راه خدا چيزى است كه عظمت مقام و محك عقل از آن ابا دارد ؛ و مىبايست از آيه همان مفهومى برداشت شود كه صريح لفظ آن است ، يعنى نفى استئذان از سوى مؤمنان براى جهاد كردن ، و نه براى در خانه نشستن و از جهاد خوددارى ورزيدن ؛ چه ، شايسته يك مؤمن آن نيست كه براى اداى فريضه جهاد اجازه خاص بخواهد ، چنان كه براى گزاردن نماز ، دادن زكات ، و به جاى آوردن روزه و حجّ اجازه نمىگيرد .\r\nآيهء توبه در جريان مقدّمات غزوهء تبوك نازل شده و در چنين شرايطى و در حالى كه پيامبر - صلّى اللّه عليه [ و آله 
  ] و سلّم - اصحاب خود را براى شركت در جهاد در راه خدا با مال و جان خود بسيج كرده ، هيچ جايى براى اجازه خواستن از آن حضرت به منظور شركت در نبرد وجود ندارد ، بلكه در اين گونه شرايط و اوضاع اجازه خواستن بيش از هر چيز نشانى از ترديد و درنگ است . بنابراين ، اين اهل ترديدند كه به سبب شك و حيرت خود در اين باره كه در جهاد شركت بكنند يا نكنند از پيامبر مصطفى براى همراهى با او در جنگ اجازه مىخواهند ؛ ورنه اگر آنان حقيقتا تصميم شركت در نبرد داشتند به آماده شدن براى آن مىشتافتند ، بىآن كه هيچ ترديد و درنگى ورزند و يا در انتظار اجازهء پيامبر در اين خصوص باشند .\r\nاين مفهومى است كه از ظاهر صريح آيه ، كه در آن استيذان ، استيذان مؤمنان براى شركت در جهاد دانسته شده [ و همين استيذان نفى شده 
  ] است ، به دست مىآيد و همين برداشت است كه سياق آيات بعد نيز آن را تأييد مىكند :\r\n« تنها كسانى از تو اجازه مىخواهند كه به خدا و روز واپسين ايمان ندارند و دلهايشان به ترديد گرفتار آمده و در اين ترديد و دودلى غوطه‌ورند اگر آنان تصميم روانه شدن را مىداشتند ، مطمئنا توشه‌اى بدان منظور فراهم مىآوردند . امّا خداوند روانه شدن آنان را خوش نداشت و آنان را زمين‌گير ساخت و گفته شد با نشستگان بنشينيد » ( 45 - 46 ) .\r\nآيهء 83 همين سوره نيز در كنار اين آيه مؤيّد همان برداشت است . اين آيه درباره همان منافقانى كه دلهايشان به ترديد گرفتار آمده و در اين ترديد و دودلى غوطه‌ورند نازل شده و مىگويد :\r\n« اگر خداوند تو را به ميان طايفه‌اى ديگر از اين گروه بازگرداند و براى شركت در\r\n\r\n\r\n","description":"","footnote":"\r\n( 40 ) كشاف ، ج 2 ، ص 154 .\r\n","page_name":" 209 ","page_number":227},
  {"content":"\r\n\r\nجنگ از تو اجازه خواستند ، بگو هرگز با من روانه نخواهيد شد و هرگز در كنار من با دشمنى نبرد نخواهيد كرد . شما بار نخست نيز به نشستن خشنود بوديد ، پس اينك نيز همراه با آنان كه سر از فرمان برتافته‌اند بنشينيد » .\r\nبنابر اين زمانى كه خداوند - تعالى - به پيامبرش مىگويد :\r\n لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا . . . \r\nاز اين آيهء محكم همان مفهومى را برداشت مىكنيم كه صريح لفظ و سياق آيه از آن سخن مىگويد ، بىآن كه آن را با عباراتى همانند گفتهء طبرى تأويل كنيم كه « لا يستاذنك فى ترك الغزو و الجهاد » - « در ترك جنگ و جهاد از تو اجازه نمىطلبند » .\r\nاينك به تأمّل در حروف ديگرى مىپردازيم كه آنها را زائد تفسير نكرده و يا محذوف ندانسته‌اند ، بلكه در مورد آنها يكى از نظريّات نحوى را جارى كرده‌اند كه مىگويد : ممكن است حروف جر يكى به جاى ديگرى قرار گيرد و از يكديگر نيابت كند . . . « اين چيزى است كه - چنان كه ابن هشام مىگويد - « 41 » در ميان علماى نحو معمول مىباشد و بدان استدلال و استناد مىكنند » .\r\nاين نظريّه از سوى كسانى كه ابو هلال عسكرى آنان را « محقّقان اهل لغت » مىخواند رد شده و ابن درستويه نيز بنابر نقل ابو هلال در اين باره گفته است :\r\nجواز جايگزين شدن حروف با يكديگر مستلزم ابطال حقيقت زبان و تباه ساختن فلسفهء زبان و كاربردهاى زبانى ، و عقيده به چيزى است كه عقل و قياس خلاف آن را اقتضا مىكند .\r\nابو هلال مىگويد :\r\nاين بدان سبب است كه وقتى حروف جايگزين هم شوند از حقيقت خويش بيرون مىروند و هر يك از آنها در معنى ديگرى به كار مىرود ، و اين ايجاب مىكند دو لفظ متفاوت داراى معنايى واحد باشند ، اما محقّقان از اظهار چنين عقيده‌اى امتناع كرده‌اند و تنها كسانى كه به حقيقت مسائل ره نمىجويند چنين عقيده‌اى را اظهار داشته‌اند . « 42 »\r\n\r\n\r\n","description":"","footnote":"\r\n( 41 ) مغنى اللبيب ، ج 2 ، ص 163 .\r\n( 42 ) ابو هلال عسكرى ، الفروق اللغويه ، چاپ حلبى ، ص 13 .\r\n","page_name":" 210 ","page_number":228},
  {"content":"\r\n\r\nابن هشام نيز درباره اين نظريّهء نحويان كه « برخى از حروف از برخى ديگر نيابت مىكنند » چنين اظهار نظر كرده است :\r\nاين كه مىگويند : « برخى از برخى نيابت مىكنند » تنها در صورتى صحيح خواهد بود كه قيد « گاه » را نيز به ابتداى آن درآوريم ؛ و گرنه استدل بر اين گفته از سوى آنان ناممكن خواهد بود ؛ چرا كه در اين صورت در هر جايى كه مدّعى نيابت [ حرفى از حرف ديگر شوند 
  ] گفته خواهد شد : نمىپذيريم كه اين مورد از مواردى باشد كه در آن نيابتى واقع شده است و [ علاوه بر اين 
  ] اگر گفتهء آنان صحيح باشد اين نيز روا خواهد بود كه گفته شود : « مررت فى زيد » ، « دخلت من عمرو » و « كتبت الى القلم » . « 43 »\r\nافزون بر اين نحويان بصره و پيروان اين مكتب نسبت به مواردى كه در آنها ادّعاى نيابت شده مدّعيند كه حرف بر معنى اصلى خود باقى است .\r\nبنابر عقيده گروه اخير ، اگر بناست تجوّزى هم در كلام باشد ، بگذاريد اين تجوّز در فعل باشد ؛ زيرا مجاز در فعل آسانتر از مجاز در حرف است .\r\nاينك اين اختلاف را بر قرآن كريم و بلاغت والاى آن عرضه مىداريم ، و اين بيان متعالى آن را نمىپذيرد كه حرفى را به معنى حرف ديگرى تفسير كنيم كه مىتواند از آن نيابت كند .\r\nاز اين جمله است كه دربارهء آيه توبه  « فَهُمْ فِي رَيْبِهِمْ يَتَرَدَّدُونَ »  - « آنان در ترديدى كه دارند غوطه‌ورند » ( 45 ) . گفته‌اند : در اين آيه حرف « فى » مىتواند به معنى حرف « من » و « لام » تفسير شود و در اين صورت تقدير « فهم فى ريبهم » يا « فهم لريبهم ، يترددون » است .\r\nاين در حالى است كه به عقيدهء ما در متن قرآن حرفى نمىتواند در جاى حرف ديگر قرار گيرد و مقصود از اين آيه تعليلى نيست كه از حرف لام استفاده مىشود . « 44 » بلكه محور اصلى سخن در اينجا همان فرو رفتن و در غلتيدن خاص است كه در مفهوم ظرفى « فى » - « در » مراعات شده است .\r\n\r\n\r\n","description":"","footnote":"\r\n( 43 ) صورت صحيح اين جملات به ترتيب عبارت است از : « مررت بزيد » ، با زيد برخورد كردم ، « دخلت على عمرو » ، بر عمرو وارد شدم ، و « كتبت بالقلم » ، با قلم نوشتم . - م .\r\n( 44 ) در اين صورت كه حرف « فى » به معنى « لام » دانسته شود ، معنى آيه چنين خواهد بود ؛ « آنان به سبب شكّى كه دارند گرفتار ترديدند » ، و بدين ترتيب « فى ريبهم » علت ترديد را بيان خواهد كرد . - م .\r\n","page_name":" 211 ","page_number":229},
  {"content":"\r\n\r\nاز ديگر نمونه‌ها ، حرف « عن » در آيهء سوره ماعون است :\r\n  « فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ »   - « واى بر نمازگزارانى كه از نماز خود غفلت مىكنند » ( 4 ، 5 ) .\r\nما عقيدهء كسانى را كه سهو از نماز ( السهو عن الصلاة ) را به معنى سهو در نماز ( السهو فى الصلاة ) تفسير كرده‌اند دور از حقيقت مىدانيم ؛ زيرا سهو در نماز يك گناه يا يك منكر محسوب نمىشود و هر مؤمنى در معرض اين قرار دارد كه در نماز خود سهو كند و پس از آن سهو خود را به وسيلهء انجام سجدهء سهو يا نمازهاى سنّت و نافله ، بدان نحو كه در احكام عبادات و در باب نماز مقرر است ، جبران كند .\r\nما به اين نظريّه نيز دل نمىبنديم كه امام طبرى بدان دل بسته ، گويد :\r\nنظريّه و تفسيرى كه نزد من بيش از همه آراء به درستى نزديكتر است اين است كه آنان غافل و به خود مشغولند و از نماز غفلت مىورزند . گاه تغافل ورزيدن نسبت به نماز و دل مشغول داشتن به غير آن موجبات تضييع نماز و گاه نيز موجبات تضييع وقت آن را فراهم مىآورد و بر همين اساس هم سخن كسانى صحيح مىشود كه گفته‌اند : مقصود از سهو ترك وقت نماز است و هم عقيدهء آنانى كه گفته‌اند : مقصود ترك خود نماز است . « 45 »\r\nنزديك به اين دو وجه كه در تفسير « السهو عن الصلاة » گفته شده - يعنى اين كه مقصود ترك نماز يا ترك وقت آن مىباشد - وجه سوّمى است كه زمخشرى آن را افزوده است :\r\nيا اين كه نماز را چنانچه رسول خدا - صلّى اللّه عليه [ و آله 
  ] و سلّم - به جاى مىآورد به جاى نمىآورند ، بلكه تنها خم و راست مىشوند ، بىآن كه خشوع و خضوعى در كار باشد و يا از كارهايى چون بازى با ريش و لباس خود و يا فراوان خميازه كشيدن و چشم به اين سوى و آن سوى چرخاندن ، كه در نماز مكروه است ، خوددارى ورزند ، و به صورتى نماز گزارند كه گاه اصلا نمىفهمند چند ركعت به جاى آورده و يا چه سوره‌اى خوانده‌اند . « 46 »\r\nهنگامى كه مفهوم آيه را ، در سياق خاص خويش با آيات قبل از خود و همچنين آيهء\r\n\r\n\r\n","description":"","footnote":"\r\n( 45 ) تفسير طبرى ، ج 30 ، « سوره ماعون » .\r\n( 46 ) كشّاف ، ج 4 ، ص 236 ؛ و همچنين رك : تفسير رازى ، ج 8 ، ص 491 .\r\n","page_name":" 212 ","page_number":230},
  {"content":"\r\n\r\nپس از آن كه به نحو رابطهء « صله و موصولى » با آن پيوند داده شده و مىگويد  « الَّذِينَ هُمْ يُراؤُنَ »  - « كسانى كه تظاهر كنند » ، درك كنيم ؛ - در اين هنگام - حرف « عن » راز نهفته در درون خويش را براى ما آشكار خواهد ساخت و خواهيم ديد هشدار « واى بر نمازگزاران » كسانى را مخاطب خود قرار مىدهد كه حقيقت نماز را از ياد برده و از اين غافل مانده‌اند كه نماز ايستادن در پيشگاه آفريدگار است ، غرور انسان را در هم مىشكند ، او را از فحشا و منكر باز مىدارد ، او را به خشوع و تواضع در برابر جلال خالق خويش و در برابر عظمت و قدرتش مىكشاند ، ضميرش را آكنده از ياد خداوند مىكند و بدين سان ، اين انسان نمازگزار دربارهء مسكين و يتيم از خداوند پروا مىدارد و حق آنان را كه خيرخواهى و بخشش بر آنهاست ادا مىكند .\r\nبنابر اين « سهو از نماز » نه سهو در نماز است ، نه ترك نماز ، نه ترك وقت آن است و نه بازى كردن با ريش و لباس خود و يا خميازه بسيار كشيدن ، بلكه فراموشى از فلسفه نماز و تظاهر به نماز است و گاه برخى از نمازگزاران نماز را در وقت خود نيز به جاى مىآورند و حتى به خشوع و تواضع نيز تظاهر مىكنند ، اما هدف آنها خودنمايى در ميان مردم و رسيدن به منافع معينى است ، و نماز كسى كه يتيم را به اهانت مىراند و مردم را به اطعام بينوايان تشويق نمىكند نمىتواند از قلبى خاشع و از ضميرى مؤمن برخاسته باشد ، و زمانى كه نماز از فحشا و منكر باز ندارد ، همين مصداق ، سهو و فراموشى از نماز » خواهد بود و نماز را تنها به صورت مراسمى ظاهرى و نفاقى از سوى نمازگزارانى در خواهد آورد كه هدفشان از انجام اين عبادت رياكارى در برابر مردم است .\r\nدر كنار دو حرفى كه از آنها بحث شد ، اينك حرف « ثمّ » در آيات سورهء بلد را مورد تأمّل قرار مىدهيم :        « فَلَا اقْتَحَمَ الْعَقَبَةَ وَ ما أَدْراكَ مَا الْعَقَبَةُ فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ يَتِيماً ذا مَقْرَبَةٍ أَوْ مِسْكِيناً ذا مَتْرَبَةٍ ثُمَّ كانَ مِنَ الَّذِينَ آمَنُوا وَ تَواصَوْا بِالصَّبْرِ وَ تَواصَوْا بِالْمَرْحَمَةِ »        - « و او در آن گذرگاه سخت قدم ننهاد و تو چه مىدانى كه آن گذرگاه سخت چيست ؟ آزاد كردن بنده است يا طعام دادن در روز قحطى به يتيمى كه خويشاوند است يا به مسكينى كه خاك نشين است سپس [ اين كه شخص 
  ] از كسانى باشد كه ايمان آوردند و يكديگر را به صبر سفارش كردند و به بخشايش سفارش نمودند » ( 11 - 17 ) .\r\nمفسّران در مسئلهء عطف ايمان [ يعنى جمله ثمّ كان من الّذين آمنوا 
  ] بر « فكّ رقبة » به وسيله حرف « ثمّ » كه مفيد ترتيب با تراخى است بحث و تأمل فراوان كرده و سرانجام اين كلمه\r\n\r\n","description":"","footnote":"","page_name":" 213 ","page_number":231},
  {"content":"\r\n\r\nرا به گونه‌اى كه از صريح سياق و ظاهر آيه بيرون است تفسير كرده‌اند تا فاصلهء فراوان ميان ايمان و آنچه قبل از آن ذكر شده و ، به عبارت ديگر ، تراخى در رتبه و نه تراخى در ترتيب را برساند .\r\nگفته‌اند ، « ثم » در اينجا بدان منظور آمده است كه ايمان را [ از نظر رتبه 
  ] از بنده آزاد كردن و اطعام مسكين و يتيم نمودن دور سازد تا ايمان با اينها در يك رتبه قرار نداشته باشد . متن اظهارات زمخشرى در كشاف چنين است :\r\nثمّ ، آمده است تا تراخى و فاصله داشتن ايمان از عشق و صدقه را از نظر فضيلت و رتبه برساند و نه از نظر ترتيب زمانى آنها ؛ زيرا ايمان بر هر چيز ديگر تقدّم دارد و هيچ عمل صالحى مگر به واسطهء آن صورت نمىپذيرد .\r\nابو حيّان نيز نظريه‌اى همانند اين اختيار كرده و آن را توضيح بيشترى داده است . او مىگويد :\r\n« ثم » براى تراخى ايمان در فضيلت و رتبه است ، و نه براى تراخى در زمان ؛ زيرا لزوما مىبايست ايمان قبل از آن اعمال نيك [ - عشق و صدقه 
  ] قرار داشته باشد ؛ چه ، ايمان شرط صحّت وقوع اين اعمال نيك از سوى اهل طاعت است . يا اين كه معنى آيه چنين است : « سپس » او از كسانى باشد كه در عاقبت امر بر ايمان مىميرند ، چه حفظ ايمان تا لحظهء مرگ و مؤمن مردن شرط بهره‌مند شدن از طاعات است . احتمال ديگر نيز آن است كه در اينجا تنها مفاد « ثم » تراخى در ذكر باشد ، گويا كه گفته شده است : « سپس » يادآور شو كه او از كسانى است كه ايمان آوردند . . . « 47 »\r\nما دور از همهء اين تأويل و تفسيرها حرف « ثم » را به همان معناى صريح و ظاهر خود در سياق آيه مىگيريم و از آن چنين مىفهميم كه قرآن ، زمانى كه مراحل گذر انسان از گذرگاه سختى را تصوير مىكند كه هر انسان بالغى بايد براى رسيدن به كمال از آن بگذرد ، آزاد كردن برده و محبّت ورزيدن و توصيه به محبّت را به عنوان دو گام معرفى مىكند كه مقدّم بر ايمان و لازمهء آن است ، و بدين ترتيب بيان مىدارد كه نمىتوان ايمان را از كسى انتظار داشت كه از\r\n\r\n\r\n","description":"","footnote":"\r\n( 47 ) البحر المحيط ، ج 8 ، سوره بلد .\r\n","page_name":" 214 ","page_number":232},
  {"content":"\r\n\r\nطريق به بردگى گرفتن بندگان خدا آنان را در سلطهء خويش مىگيرد يا آن قدر سنگدل و بيرحم است كه مىتواند در روزگار قحطى گرسنگى يتيمى خويشاوند و يا مسكينى خاك نشين را نظاره كند . به ديگر سخن ، در دل چنين انسان سنگدل و منكرى كه مردمان را به بندگى مىگيرد و حق يتيم خويشاوند يا مسكين خاك نشين را در روزگار قحطى و گرسنگى ! مورد غفلت قرار مىدهد ، جايى براى ايمان راستين وجود ندارد .\r\nاين برداشت از حرف « ثم » با توجه به آيه سورهء ماعون به ذهن نزديكتر مىشود ، آنجا كه مىگويد :\r\n    أَ رَأَيْتَ الَّذِي يُكَذِّبُ بِالدِّينِ فَذلِكَ الَّذِي يَدُعُّ الْيَتِيمَ وَ لا يَحُضُّ عَلى طَعامِ الْمِسْكِينِ     - « آيا ديدى آن كس را كه روز جزا را تكذيب مىكند ؟ اين همان كسى است كه يتيم را به خوارى مىراند و به طعام دادن به مسكين تشويق نمىكند » ( 1 - 3 ) .\r\nآيهء سوره آل عمران نيز همين برداشت را تقويت مىكند آنجا كه مىگويد :\r\n « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ »  - « شما بهترين امّتى بوديد كه در ميان مردم پديدار آمده است ؛ به معروف امر مىكنيد و از منكر باز مىداريد و به خداوند ايمان داريد » ( 110 ) .\r\nدر اين آيه نيز امر به معروف و نهى از منكر قبل از ايمان ذكر شده است .\r\n[ هم در اين آيه و هم در آيات ديگر 
  ] نيازى به قيد اين امر نيست كه - چنان كه گفته‌اند - ايمان شرط صحّت همه طاعات است ؛ زيرا اين ، از اصول عقيده است ؛ و تنها قيد اين مسئله شايسته مىباشد كه هرگز نبايد گمان كرد ظاهر ايمان انسان را از جهاد و ايثار و بذل جان و مال بىنياز مىسازد ، و انجام عبادات شخصى را از وظايف مربوط به امر به معروف و نهى از منكر و از توصيه متقابل و همگانى به صبر و حق و مهربانى ورزيدن معاف مىدارد .\r\nيكى ديگر از حروفى كه در قرآن آن را تأويل كرده‌اند حرف « واو » در آيهء سوره نساء است :\r\n فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  - « از زنان هر چه را پسندتان افتد ، دو دو ، سه سه ، چهار چهار ، به نكاح درآوريد » ( 3 ) .\r\nگويا آنان تصور كرده‌اند عطف به واو به معنى حاصل جمع اعداد مذكور يعنى نه زن است : گفته‌اند : در اين آيات « واو » از حرف « أو » نيابت كرده است .\r\nدر اينجا كافى است كلام ابن هشام را در ردّ اين گمان نقل كنم :\r\n« چنين چيزى در لغت يافت نشود ، و تنها برخى از لغويين و مفسران ضعيف اين سخن\r\n\r\n","description":"","footnote":"","page_name":" 215 ","page_number":233},
  {"content":"\r\n\r\nرا اظهار داشته‌اند . »\r\nعلاوه بر اين سخنى از ابو طاهر حمزة بن حسين اصفهانى در كتابش الرسالة المعربة عن شرف الاعراب نقل مىكنيم كه مىگويد :\r\nاين نظريّه دربارهء آن - درباره آيهء سوره نساء - كه « واو » به معنى « أو » مىباشد ، عجزى است از درك حق .\r\nبدان كه اعدادى كه با يكديگر آورده مىشوند بر دو دسته است : دسته‌اى كه اعداد اصول است و بدان خاطر آورده مىشود كه با يكديگر جمع زده شوند ، از قبيل :\r\n ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ ، تِلْكَ عَشَرَةٌ كامِلَةٌ  - « پس سه روز در حج روزه بدار و هفت روز زمانى كه از حج باز گرديد و اين ده روز تمام است » ( بقره / 196 ) « 48 » و همچنين آيه  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً  - « با موسى سى شب وعده نهاديم و با ده شب ديگر نيز آن را تكميل كرديم و بدين سان وعدهء پروردگارش چهل شب كامل شد » ( اعراف / 142 ) .\r\nاكنون براى مأنوس شدن بيشتر با مفهوم اصلى واو در سورهء نساء از تأمل در آيهء سوره فاطر كمك مىگيريم كه مىگويد :   « الْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ »   - « ستايش از آن خداوند است ، آفرينندهء آسمانها و زمين ، آن كه فرشتگان را پيام آوران [ خويش 
  ] قرار داد ؛ فرشتگانى كه بالهايى دارند ، دو دو ، سه سه ، و چهار چهار » ( 1 ) .\r\nو همچنين آيهء سوره سبا كه مىگويد :\r\n قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَ فُرادى  - « بگو تنها شما را به يك چيز اندرز مىدهم ، يك يك و دو دو براى خدا برخيزيد » ( 46 ) .\r\nبا كمك اين آيات نيز به درك نكتهء بلاغى واو در چنين سياقى نايل مىآييم ؛ چه حرف واو در آيهء نخست مىرساند كه چنين نيست كه همهء فرشتگان از يك نوع و يا همه داراى دو بال يا همه داراى سه بال و يا همه داراى چهار بال هستند ، بلكه برخى از فرشتگان داراى بالهاى دوگانه ، برخى داراى بالهاى سه‌گانه و برخى داراى بالهاى چهارگانه‌اند . همچنين در آيهء\r\n\r\n\r\n","description":"","footnote":"\r\n( 48 ) قبل از اين جمله چنين آمده است : « پس هر كه را قربانى ميسر نشود . . . » .\r\n","page_name":" 216 ","page_number":234},
  {"content":"\r\n\r\nسوره سبأ مردم در اين مخيّر دانسته شده‌اند كه دو دو براى خدا قيام كنند و يا يك يك برخيزند ؛ و اگر در همين آيه « مثنى او فرادى » گفته شده بود مردم ملزم نبودند كه يا همه به صورت فرادى و يا همه به صورت دو به دو قيام كنند و اين امكان و اجازه وجود نداشت كه در برخى از حالتها دو به دو و در برخى از شرايط به صورت فرادى براى خدا قيام كنند .\r\nبا آشنا شدن بيشتر با مفهوم اين گونه اعداد در دو آيه گذشته در مىيابيم كه اگر در آيهء سورهء نساء « أو » به جاى « واو » بگذاريم نه تنها سياق آيه به هم خواهد خورد ، بلكه اساسا معنى آن نيز صحيح نخواهد بود ؛ زيرا مقتضاى تعبير با حرف « أو » در اينجا آن است كه مردم مخيّر باشند مبناى دو همسرى ، سه همسرى و يا چهار همسرى را براى خود انتخاب كنند ، به گونه‌اى كه هر كس مبناى - مثلا - دو همسرى را انتخاب كند برايش جايز نخواهد بود كه با سه يا چهار همسر ازدواج نمايد ، در صورتى كه حكم مستفاد از آيه در مسئلهء اباحهء تعدّد زوجات و انتخاب دو ، سه يا چهار همسر و عدم تجاوز از اين تعداد ، چنين چيزى نيست .\r\nاسرار زبان عربى را درنيافته‌اند كسانى كه ميان دو دو ، سه سه و چهار چهار ، و دو و سه و چهار كه برابر نه است تفاوت نمىگذارند ؛ چه اعداد را تنها زمانى مىتوان با يكديگر جمع زد كه به صورت عدد اصلى آمده باشند و هرگز به جاى اين اعداد اصلى قيودى چون دو دو ، سه سه ، و چهار چهار نمىتوان قرار داد .\r\nهمچنين به اسرار اين زبان راه نيافته‌اند كسانى كه ميان « مثنى و ثلاث و رباع » كه مفادش اباحهء تعدّد زوجات و داشتن دو يا سه يا چهار همسر ، بنا به شرايط و احوال اشخاص است ، با « مثنى او ثلاث او رباع » تفاوت نگذاشته‌اند كه مفادش تخييرى محدود است كه بر اساس آن هر شخص مىبايست يا مبناى دو همسرى ، يا سه همسرى و يا چهار همسرى را [ براى هميشهء خود 
  ] انتخاب كند .\r\nگمان مىكنم اين نمونه‌ها كه گذشت براى روشن ساختن اسرار نهفته در حرف بسنده كند ، حرفى كه نه غيرش مىتواند جايگزينش شود و نه در معنا از آن نيابت كند .\r\nتأمّلى كه در گفتار آينده درباره « اسلوب و راز چگونگى تعبير » در سرّ حرف در سياق قرآنى خود پيش خواهد آمد ، ما را در همين جا از تتبع بيشتر پيرامون اسرار حرف در قرآن بىنياز مىسازد .\r\n\r\n","description":"","footnote":"","page_name":" 217 ","page_number":235},
  {"content":"\r\n . \r\n","description":"","footnote":"","page_name":" 218 ","page_number":236},
  {"content":"\r\n\r\n\r\n2 دلالتهاى الفاظ و راز كلمات\r\nمسئلهء ترادف از ديرباز اذهان علماى زبان عربى را به خود مشغول داشته و آراء و نظريات مختلفى در اين خصوص در پيش گرفته‌اند .\r\nبيان قرآنى همان حقيقتى است كه مىبايست در آنچه درباره‌اش اختلاف ورزيده‌اند حرف آخر را بزند ، هنگامى كه همگان را به رازهاى نهفته در « كلمه » اى رهنمون مىگردد كه هيچ يك از واژه‌هايى كه آنها را مرادفش خوانده‌اند نمىتواند بر جاى آن نشيند .\r\n\r\n","description":"","footnote":"","page_name":" 219 ","page_number":237},
  {"content":"\r\n . \r\n","description":"","footnote":"","page_name":" 220 ","page_number":238},
  {"content":"\r\n\r\nحقيقت مسئله در واژه‌هاى قرآن همين است : هيچ واژه‌اى در قرآن وجود ندارد كه واژه‌اى ديگر بتواند جايگزينش شود ؛ و همين حقيقتى است كه اعراب خالص و برخوردار از فصاحتى كه قرآن در ميان آنها نازل شد به دركش نايل آمدند .\r\nدر اينجا مسئلهء تعدّد الفاظ براى افادهء معنايى واحد ، در صورتى كه اين تعدّد از اختلاف زبان و يا لهجه قبايل عربى ناشى شده باشد ، انديشهء ما را به خود مشغول نمىدارد ؛ زيرا ، تا جايى كه من مىدانم ، در اين مسئله هيچ اختلافى نيست . « 1 »\r\nآنچه انديشهء ما را به خود مشغول مىدارد ، مسئلهء ترادف است ، يعنى آن كه گفته شود الفاظى متعدّد براى افادهء معنايى واحد وجود دارند ، بىآن كه اين ترادف به تعدّد زبانها و لهجه‌ها برگردد و بىآن كه ميان الفاظى كه به ترادف آنها قائل شده‌اند تشابهى در مقام تلفّظ وجود داشته باشد .\r\nكسانى از ما هستند كه اين تعدّد را پديده‌اى ، حاكى از فقدان حسّ لغوى و عدم قدرت چنين حسّى بر محدود كردن مدلولها و مشخّص ساختن دقيق معانى الفاظ مىشمرند ، يا آن را فزونى و زيادتى مىدانند كه هيچ فايده‌اى در آن نيست . « 2 »\r\nكسانى نيز هستند كه اين تعدّد را پديده‌اى حاكى از غنا ، گستردگى و قدرت بر تصرّف در اين زبان مىدانند و چه بسيار كسانى هم كه به اين ثروت لغوى افتخار مىورزند و آن را يكى از ويژگيهاى مهم زبان عربى مىشمرند !\r\n\r\n\r\n","description":"","footnote":"\r\n( 1 ) سيوطى ، المزهر فى علوم اللغة ، چاپ حلبى ، ص 405 .\r\n( 2 ) ابن فارس ، الصاحبى فى فقه اللغة ، ص 8 .\r\n","page_name":" 221 ","page_number":239},
  {"content":"\r\n\r\nاگر بپذيريم كه پيشرفت و تحوّل در مطالعات زبانشناسى ما را از مرحلهء مقايسه‌هاى بسيط ميان زبان عربى و ديگر زبانها فراتر برده و بدان سوى خوانده است كه با بهره جستن از نتايج مطالعات مربوط به زبانها و پديدارهاى صوتى به پژوهش در خصوصيات زبان عربى بپردازيم ؛ ديگر مسئلهء كثرت الفاظى كه بر يك معنا دلالت دارند ، نه تنها مايهء افتخار و مباهات نخواهد بود ، بلكه يك « مسئله » خواهد بود كه راه حلّى را مىطلبد .\r\nهنگامى كه به تأمّل در كتب و فرهنگهاى لغت مىپردازيم مشاهده مىكنيم كه در اين گونه كتب دو راه متفاوت در پيش گرفته شده است .\r\nبرخى اين راه را در پيش گرفته‌اند كه ترادف وجود دارد ، و در پى آن انبوهى از الفاظ متعدّد براى يك معنا يا بيان يك چيز گرد آورده‌اند ، بىآن كه اشاره كنند كه اين الفاظ متعدد گويشها و لهجه‌هايى متفاوت است ، ابو مسحل اعرابى ( قرن دوم هجرى ) در كتاب النوادر و ابن سكّيت ( قرن سوم هجرى ) در كتاب الالفاظ اين نظريّه را اختيار كرده‌اند . فيروز آبادى صاحب قاموس نيز داراى كتابى به نام الروض المسلوف فيماله اسمان الى الوف ( بوستانهايى پيش كش ؛ در بيان آنچه از دو تا هزاران نام دارد ) و همچنين كتاب ديگرى به نام فى اسماء العسل ( دربارهء نامهاى عسل ) است كه مىگويند در اين كتاب هشتاد نام براى عسل گرد آورده است .\r\nاز سوى ديگر برخى از كتب لغت نيز هستند كه براى هر يك از الفاظى كه بر شىء واحد اطلاق ، و يا براى معنايى واحد به كار گرفته مىشوند مدلول خاص و متمايزى را ذكر مىكنند . مبناى ابو منصور ثعالبى در فقه اللغة و ابو هلال عسكرى در الفروق اللغوية و همچنين احمد بن فارس در الصاحبى فى فقه اللغة - كه اين هر سه از علماى قرن چهارمند - همين است .\r\nاختلاف ميان اين دو نظريّه يا اين دو مكتب اختلافى ديرين است :\r\nاحمد بن فارس ماجراى گفتگوى اصمعى با هارون الرشيد را نقل كرده است كه هارون معنى شعرى غريب [ در بردارنده واژه‌ها و تركيبهاى ناشناخته 
  ] را از او پرسيد و او نيز پاسخ داد .\r\nآنگاه هارون گفت : اى اصمعى ، در نزد تو غريب [ واژه ناشناخته 
  ] غريب نيست . او نيز در پاسخ گفت : اى امير مؤمنان ، آيا نبايد چنين باشم در حالى كه تنها براى « حجر » ( سنگ ) هفتاد نام حفظ كرده‌ام .\r\nاز ابن خالويه نيز شنيده شده است كه مىگفت : براى « اسد » ( شير ) پانصد نام و براى « حيّه » ( مار ) دويست نام گرد آورده‌ام .\r\nهمچنين روايت كرده‌اند كه روزى وى در مجلس سيف الدوله در حلب گفت : براى\r\n\r\n","description":"","footnote":"","page_name":" 222 ","page_number":240},
  {"content":"\r\n\r\nشمشير پنجاه نام حفظ دارم .\r\nدر اين هنگام ابو على فارسى كه در مجلس حضور داشت لبخندى زد و گفت : من تنها براى شمشير يك نام مىدانم و آن نيز « سيف » است .\r\nچون ابن خالويه از او پرسيد : پس مهنّد ، صارم ، قضيب ، حسام و فلان و فلان را چه مىگويى ؟ او پاسخ داد : اينها همه صفتند ، و گويا استاد ميان اسم و صفت تفاوت نمىگذارند .\r\nمبرّد در كتاب خود ما اتفق لفظه و اختلف معناه من القرآن المجيد مىگويد :\r\nاينها حروفى است كه از كتاب خداوند - عزّ و جلّ - گرد آورديم ، و همه در لفظ متّفق و در معنا مختلف [ و يا 
  ] در ظاهر گفتار به يكديگر نزديك و در معناى خود با يكديگر متفاوتند ، بر مبناى آنچه در كلام عرب مشاهده مىشود ؛ چه ، در كلام عرب گاه دو لفظ متفاوت براى دو معناى متفاوت ، گاه دو لفظ متفاوت براى معناى واحد و گاه دو لفظ متّفق و متشابه براى معنايى واحد مىآيد :\r\nاين كه دو لفظ متفاوت براى دو معناى متفاوت باشد از اين قبيل است كه مىگويى :\r\nذهب ( رفت ) و جاء ( آمد ) ، قام ( ايستاد ) و قعد ( نشست ) ، يد ( دست ) ، رجل ( پا ) و فرس ( اسب ) .\r\nاين كه دو لفظ متفاوت و معناى آنها يكى باشد همانند آن است مىگويى : ظننت و حسبت ( پنداشتم ) ، قعدت و جلست ( نشستم ) ، ذراع و ساعد ( بازو ) و انف و مرسن ( بينى ) .\r\nاين كه لفظ يكى ، ولى معنا متفاوت باشد از اين قبيل است كه مىگويى :\r\n« وجدت شيئا » يعنى چيزى مثلا گمشده‌اى را يافتم ، « وجدت على الرّجل موجدة » يعنى بر آن مرد خشم گرفتم ، و « وجدت زيدا كريما » يعنى زيد را كريم دانستم . « 3 »\r\nالبته مثالهايى كه وى براى اختلاف لفظ و اتّحاد معنا آورده محلّ تأمّل است ، زيرا « ظن » ، « قعود » ، « ذراع » ، و « انف » به معنى « حساب » ، « جلوس » ، « ساعد » ، و « مرسن » نمىباشند .\r\nعلاوه بر اين ، مبرد در جايى ديگر - چنان كه نقل خواهيم كرد - عقيده به ترادف را رد مىكند .\r\nقطرب ، فخر رازى و تاج سبكى و . . . از كسانيند كه به وجود ترادف عقيده دارند ، و تقريبا مذهب مورد قبول سيوطى نيز همين است .\r\n\r\n\r\n","description":"","footnote":"\r\n( 3 ) المبرد ، ما اتفق لفظه و اختلف معناه ، ص 47 .\r\n","page_name":" 223 ","page_number":241},
  {"content":"\r\n\r\nدر مقابل اين گروه عالمانى ديگر مسئله ترادف را بكلّى انكار كرده‌اند ، و از جملهء آنان ثعلب است كه از ابن اعرابى چنين نقل مىكند :\r\nدر هر يك از دو واژه‌اى كه عرب بر يك معنا اطلاق كرده باشند مفهومى وجود دارد كه در ديگرى نيست ؛ ممكن است اين مفهوم را بشناسيم و از آن خبر دهيم و ممكن است بر ما پنهان و پوشيده بماند كه در اين صورت حكم نمىكنيم كه اعراب نيز نسبت بدان ناآگاه بوده‌اند .\r\nشيوهء ثعالبى در فقه اللغة اين يقين را به وجود مىآورد كه وى منكر عقيده به ترادف بوده است ابن انبارى در كتاب الاضداد چنين اظهار مىدارد كه در وراى تعدّد الفاظ براى معنايى واحد علّت لغوى خاصى نهفته است : چه ، در زبان عربى هر لفظى تفاوت معنايى هر چند اندك با لفظ ديگر ، دارد « و گاه نيز اين تفاوت چنان دقيق است كه جز كسانى كه به زبان عربى آگاهى كامل دارند بدان پى نمىبرند » .\r\nابو هلال عسكرى كتاب خود فروق اللغة را بدان هدف تأليف كرده است كه در آن به بيان تفاوت مدلول و معنى كلماتى بپردازد كه آنها را مرادف يكديگر خوانده‌اند . وى كتاب خود را با فصلى در بيان اين حقيقت كه تفاوت الفاظ ، در يك زبان ، موجب تفاوت معانى آنهاست آغاز كرد ، و چنان كه از اين عنوان بر مىآيد ، به عقيدهء وى هرگاه در يك زبان ، دو كلمه براى يك معنا به كار رود يا دو نام روى يك چيز نهاده شود ، هر يك از اين دو كلمه يا دو نام مضمونى متفاوت با مضمون كلمه يا نام نخست را ايجاب مىكند ، و گرنه بايد كلمه يا نام دوم را « زائد » ى دانست كه به وجودش نيازى نيست .\r\nاو خود مىگويد :\r\nعالمان محقّق به همين نظريّه گرويده‌اند . . . و مبرد نيز در تفسير آيهء  « لِكُلٍّ جَعَلْنا مِنْكُمْ شِرْعَةً وَ مِنْهاجاً »  - « براى هر يك از شما راه و شيوه‌اى قرار داديم » ( مائده / 48 ) به همين مطلب اشاره كرده و گفته است : در اين آيه « شرعة » بر « منهاج » عطف شده ، زيرا « شرعة » براى آغاز هر چيز و « منهاج » براى قسمت فراخ و عمدهء آن به كار رود . . . و دو شىء ، هر چند در حقيقت به يك شىء برگردند ، زمانى بر يكديگر عطف مىشوند كه در يكى از آنها مفهومى متفاوت با آنچه در ديگرى هست وجود داشته باشد ؛ امّا اگر همان مفهومى از واژهء دوّم اراده شود كه از اوّلى اراده مىشود و آنگاه چنين دو لفظى بر يكديگر عطف شوند ، اين عطف خطاست .\r\n\r\n","description":"","footnote":"","page_name":" 224 ","page_number":242},
  {"content":"\r\n\r\nابو هلال مىگويد :\r\nآنچه در اينجا مبرد دربارهء اين عطف گفته ، از آن حكايت دارد كه هر جا در قرآن كريم و يا در كلام عرب دو لفظ متفاوت از قبيل عقل و لبّ ، معرفت و علم ، كسب و جرح ، عمل و فعل . . . آمده و بر يكديگر عطف شده‌اند همين حكم جارى است و همين تفاوت موجود در معنا جواز عطف شده است ؛ و چنانچه اين حقيقت نبود و در صورتى كه زيد و ابو عبد الله يكى بود عطف آن دو بر يكديگر امكان نداشت .\r\nهمان گونه كه جايز نيست لفظى واحد بر دو معنا دلالت كند ، اين نيز جايز نيست كه دو لفظ بر يك معنا دلالت داشته باشند ؛ چه اين امر مستلزم افزودن بر كلمات و واژه‌هاست بىآن كه فايده‌اى در كار باشد .\r\nابن فارسى نيز در كتاب خود الصاحبى چنين اظهار مىدارد :\r\nبه عقيدهء ما هر صفتى از اين نوع - يعنى صفاتى كه بر يك شىء اطلاق مىشوند - داراى معنايى غير از معنى صفت ديگر است . البته گروهى با اين عقيده مخالفت كرده و مدّعى شده‌اند چنين صفاتى ، هر چند در لفظ تفاوت دارند ، اما همه به يك معنا بر مىگردند .\r\nتا آنجا كه من مىدانم اين مسئله از دير باز تا كنون و حتى پس از آن كه پژوهشهاى زبانشناسانه نوين ما با مطالعات تازه‌اى در علوم مربوط به زبان و آوا و علوم اجتماعى پيوند خورده است ، همچنان بلا تكليف مانده و صاحبنظران زبان عربى نظريّهء واحدى را در اين مورد اختيار نكرده‌اند .\r\nالبته ناگفته نماند كه نظريّهء وجود ترادف در زبان عربى نظريّهء غالب و رايج در عصور اخير است و گروهى از خبرگان علوم زبانشناسى و همچنين جامعه شناسى زبان بدان معتقدند .\r\nاز اين جمله از دكتر على عبد الواحد نام مىبرم كه در مجلهء الثقافة ، سال 1963 م مقاله‌اى در ويژگيهاى زبان ما ، زبان عربى كه در ميان همهء زبانها تنها اين زبان به افتخار و نزول وحى با آن نايل آمده ، منتشر كرده و در اين مقاله در ضمن ويژگيهاى زبان عربى از اين ياد كرده كه اين زبان به سبب غناى خود مىتواند يك معنا را با دهها لفظ بيان كند .\r\nاستاد دكتر ابراهيم انيس نيز در كتاب خود دلالات الالفاظ به طور قطعى وجود ترادف در زبان عربى را پذيرفته و هيچ تفاوتى ميان اين دو تعبير قائل نشده است كه به عنوان مثال\r\n\r\n","description":"","footnote":"","page_name":" 225 ","page_number":243},
  {"content":"\r\n\r\nگفته شود : « لم يسمع » ، يا گفته شود « فى اذنيه صمم » و يا « فى اذنيه وقرا » [ كه همه از نظر او به معنى « گوشهايشان سنگين است » مىباشد 
  ] او اين آيه را نيز بر عقيده خود گواه آورده است كه مىگويد :\r\n وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها ، كَأَنَّ فِي أُذُنَيْهِ وَقْراً  - « و چون آيات ما بر او تلاوت شود با خودپسندى روى برگرداند چنان كه گويى نشنيد ، چنان كه گويى در گوشهايش سنگينى است » ( لقمان / 47 ) . « 4 »\r\nتا گذشته‌اى نه چندان دور مسئلهء ترادف يكى از مسائل مورد بحث در فرهنگستان زبان در قاهره بود و يكى از آقايان اعضا پيشنهاد كرده بود كه بياييد از سنگينى مترادفات خود را رها كنيم و فرهنگى از واژه‌هاى عربى پديد آوريم كه براى هر يك از معانى تنها يك لفظ را كه اعضاى فرهنگستان از ميان انبوه الفاظ مترادف بر مىگزينند معرفى كند و آنچه را غير از آن يك واژه هست كنار زند . « 5 »\r\nقرآن كريم بزرگترين كتاب در زبان عربى است و به همين سبب حق آن است كه در اين مسئله هيچ نظريّه‌اى را بدون عرضه داشتن بر اين كتاب عربى صريح برنگزينيم ؛ زيرا تنها همين كتاب است كه مىتواند به چنين اختلافى ديرپاى خاتمه دهد .\r\nدر اين مدّت مديدى كه به مطالعات تخصّصى خود دربارهء قرآن اشتغال داشته‌ام دريافته‌ام كه بررسى و استقراء الفاظ قرآن در سياق خاصّى هر كدام بر اين گواهى مىدهد كه هر لفظ براى دلالت بر مفهومى خاصّ به كار مىرود كه هيچ لفظ ديگرى ، از انبوه الفاظى كه فرهنگها و كتب تفسير براى آن مفهوم ذكر كرده‌اند نمىتواند آن را ادا كند .\r\n\r\nرؤيا و حلم\r\nبه عنوان مثال در دو آيه از سورهء يوسف آمده است :\r\n « أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ »  - « درباره رؤيايم نظر دهيد ، اگر كه تعبير رؤيا مىدانيد » ( 43 ) .\r\n\r\n\r\n","description":"","footnote":"\r\n( 4 ) به گمان من دكتر انيس بعدها از اين نظريّه برگشته است ، چه اين كه وى در بحث از بحران ترادف در كميته مبانى در فرهنگستان زبان در كنار كسانى قرار گرفت كه منكر ترادف بودند .\r\n( 5 ) رك : مقاله‌اى از استاد احمد امين در شماره هشتم مجلهء فرهنگستان زبان در قاهره ، توجه كنيد به اشارهء گذرايى كه وى در اين مقاله به نفى ترادف در قرآن دارد .\r\n","page_name":" 226 ","page_number":244},
  {"content":"\r\n\r\n قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ  - « گفتند : اينها خوابهاى آشفته است ، و ما از تأويل خواب آگاه نيستيم » ( 44 ) .\r\nكتب لغت واژهء « حلم » را به « رؤيا » تفسير مىكند .\r\nامّا آيا اعراب خالص عصر بعثت از اين دو واژه چنان برداشتى داشتند كه بتوانند بر اساس آن ، زمانى كه قرآن آنها را به ميدان اين مبارزه فرا خواند كه اگر مىتوانند سوره‌اى همانند آن بياورند ، آنها را جايگزين يكديگر قرار دهند تا مثلا گفته شود : « افتونى فى حلمى ان كنتم للحلم تعبرون » ؟ نه ، هرگز يك عربى كه حسّ زبانى و سليقه و فطرت خاص خود را يافته باشد چنين ادعايى نمىكند ؛ و اگر به بررسى و استقراء موارد استعمال اين دو واژه در قرآن بپردازيم نيز خواهيم ديد كه اين دو واژه ، مرادف هم نيستند .\r\nدر قرآن كلمهء « أحلام » سه بار به كار رفته است و سياق آياتى كه اين كلمه در آنها به كار رفته گواهى مىدهد كه مقصود از أحلام خوابهاى آشفته و خيالهاى در هم آميخته است . در هر سه كاربرد نيز اين كلمه به صيغهء جمع آمده و اين خود دليلى است بر آن كه در چنين خوابهايى چنان آشفتگى و در هم آميختگى حاكم است كه خوابى از خواب ديگر متمايز نمىشود [ اينك در آن سه مورد تأمّل مىكنيم : 
  ]  بَلْ قالُوا أَضْغاثُ أَحْلامٍ ، بَلِ افْتَراهُ ، بَلْ هُوَ شاعِرٌ ، فَلْيَأْتِنا بِآيَةٍ كَما أُرْسِلَ الْأَوَّلُونَ  - « بلكه گفتند : خوابهايى آشفته است ، يا دروغى است كه بر خدا بسته ، بلكه او شاعر است . پس آيتى براى ما بياورد چنان كه به پيامبران پيشين داده شده بود » ( انبياء / 5 ) .\r\nدو مورد ديگر نيز از زبان سردمداران قوم عزيز است كه چون عزيز دربارهء تعبير خواب خود از آنان نظر خواست گفتند :\r\n قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ  - « گفتند : اينها خوابهاى آشفته است ، و ما از تأويل خواب آگاه نيستيم » ( يوسف / 44 ) .\r\nامّا كلمهء « رؤيا » در قرآن كريم هفت بار به كار رفته و همه نيز در مورد رؤياى صادقه است و تنها در صيغهء مفرد به كار رفته و اين خود از مشخّص بودن ، وضوح و صفاى چنين خوابى حكايت دارد .\r\nاز اين هفت بار پنج بار آن به رؤياهاى صادق پيامبران مربوط مىشود و از مصاديق الهام نزديك به وحى است :\r\n- رؤياى ابراهيم در آيه‌اى از سورهء صافّات :\r\n  وَ نادَيْناهُ أَنْ يا إِبْراهِيمُ قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ   - « ما ندايش\r\n\r\n","description":"","footnote":"","page_name":" 227 ","page_number":245},
  {"content":"\r\n\r\nداديم كه اى ابراهيم ، رؤيايت را به حقيقت درآوردى ، ما بدين سان نيكوكاران را پاداش مىدهيم » ( صافات / 104 ، 105 ) .\r\n- رؤياى يوسف زمانى كه پدرش به او مىگويد :\r\n « يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ الشَّيْطانَ لِلْإِنْسانِ عَدُوٌّ مُبِينٌ »  - « گفت : پسركم : رؤياى خويش با برادرانت مگو كه برايت حيله‌اى پردازند . براستى كه شيطان براى انسان دشمنى آشكار است » ( يوسف / 5 ) .\r\nما زمانى كه سير ماجراها در اين سوره را پى مىگيريم در مىيابيم كه اين رؤيا به تحقّق پيوست و واقعيّت يافت :\r\n وَ رَفَعَ أَبَوَيْهِ عَلَى الْعَرْشِ وَ خَرُّوا لَهُ سُجَّداً وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا  - « و پدر و مادرش را بر تخت فرا برد و همه در برابرش به سجده در افتادند و گفت : اى پدر ، اين است تأويل رؤياى من كه پيش از اين ديده بودم و پروردگارم اينك آن را به حقيقت درآورده است » ( يوسف / 100 ) .\r\n- رؤياى پيامبر مصطفى - عليه الصّلاة و السّلام - كه در سورهء اسراء آمده است :\r\n وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ  - « رؤيايى را كه به تو نمايانديم جز آزمايشى براى مردم قرار نداديم » ( اسراء / 60 ) .\r\n- رؤياى پيامبر اكرم كه در سورهء فتح به آن اشاره دارد :\r\n لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ ، فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً  - « خداوند رؤياى پيامبرش را به صدق و حقيقت پيوند داد ، اگر خداوند بخواهد در حالى كه در امنيّتيد گروهى سر تراشيده و گروهى موى كوتاه كرده و در حالى كه هيچ بيمى نداريد مسلما به مسجد الحرام وارد خواهيد شد . او چيزها مىدانست كه شما نمىدانستيد ، و علاوه بر اين در همين نزديكى فتحى نصيب شما كرده بود » ( فتح / 27 ) .\r\nاينها موارد پنجگانه‌اى است كه كلمهء رؤيا در قرآن كريم و براى پيامبران به كار رفته است . دو مرتبهء ديگر نيز اين واژه در مورد خواب عزيز كه از رؤياهاى صادقه بود به كار مىرود . در آيهء مربوط به اين خواب دوبار قرآن كريم از زبان پادشاه از آن به عنوان « رؤيا » ياد مىكند و علّت اين امر نيز وضوح و جلا و صفايى است كه در اين خواب بوده است ، هر چند كه همين نيز براى سردمداران قوم او اوهامى درهم آميخته و خوابهايى آشفته به نظر مىرسيد :\r\n  « وَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ  \r\n\r\n","description":"","footnote":"","page_name":" 228 ","page_number":246},
  {"content":"\r\n\r\n  أُخَرَ يابِساتٍ يا أَيُّهَا الْمَلَأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ »   - « پادشاه گفت : من در رؤيا ديدم كه هفت گاو چاق را هفت گاو لاغر مىخورند و هفت خوشهء سبز و هفت تاى ديگر خشك است . اى سران ، دربارهء رؤيايم نظر دهيد اگر كه تعبير رؤيا مىدانيد . گفتند : اينها خوابهايى آشفته است و ما از تأويل خواب آگاه نيستيم » ( يوسف / 43 ، 44 ) .\r\nاين داستان در ترتيب خاصّ خويش در قرآن ادامه مىيابد ، و مشاهده مىكنيم كه رؤياى پادشاه الهامى صادق بود ، و نه آنچنان كه سردمداران قوم او مىپنداشتند خوابهايى آشفته .\r\n\r\nآنس و أبصر\r\nدر فرهنگها آمده است كه « آنس الشىء ابصره و الصوت سمعه ، و استأنس استأذن » يعنى « آنس الشىء ، » يعنى چيزى را ديد و « آنس الصوت » يعنى صدا را شنيد و « استأنس » يعنى اجازه خواست .\r\nامّا آيا زبان پاك عربى اجازه مىدهد آنجا كه قرآن مىگويد : « آنس نارا » - « آتشى را احساس كرد » گفته شود « ابصرها » - « آتشى را ديد » ، يا « نظرها » - « به آتشى نظر كرد » ، يا « شهدها » « شاهد آتشى شد » ، و يا عباراتى از اين قبيل آورد كه گمان مىشود مىتوانند جايگزين كلمهء « آنس » گردند ؟\r\nما در همه موارد استعمال اين كلمه در قرآن تأمّل مىكنيم و در نتيجهء اين تأمّل و استقراء ، حسّ و ذوق سرشار عربى ما را بدين نكته رهنمون مىشود كه بىآن كه در آنچه مىبينى يا مىشنوى انس و آرامشى براى خويش بيابى نسبت به آن از واژهء « آنس » استفاده نمىكنى . بنابراين ، هنگامى كه يك عرب اصيل مىگويد « آنست » ، چيزى را ديده يا شنيده كه او را آرامش و انس داده است .\r\nدر قرآن كريم پنج بار فعل « آنس » به كار رفته و از اين موارد چهار مورد آن مربوط به آتشى است كه موسى به هنگام حركت در بيابان مشاهده كرد و دلش با آن آرام شد . اين چهار آيه عبارتند از :\r\nطه / 10 :  إِذْ رَأى ناراً فَقالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِقَبَسٍ أَوْ أَجِدُ عَلَى النَّارِ هُدىً  - « زمانى كه آتشى بديد ، پس به خانوادهء خود گفت درنگ كنيد كه من آتشى\r\n\r\n","description":"","footnote":"","page_name":" 229 ","page_number":247},
  {"content":"\r\n\r\nرا احساس كردم شايد براى شما پاره‌اى از آن آتش بياورم يا در كنار آن راهنمايانى بيابم » .\r\nنمل / 7 :  « إِذْ قالَ مُوسى لِأَهْلِهِ إِنِّي آنَسْتُ ناراً سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ لَعَلَّكُمْ تَصْطَلُونَ »  - « زمانى كه موسى به خانواده‌اش گفت : من آتشى را احساس كردم ، به زودى خبرى از آن برايتان مىآورم يا پاره‌اى از آتش برايتان مىآورم تا خود را گرم كنيد » .\r\nقصص / 29 :  فَلَمَّا قَضى مُوسَى الْأَجَلَ وَ سارَ بِأَهْلِهِ آنَسَ مِنْ جانِبِ الطُّورِ ناراً قالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِخَبَرٍ أَوْ جَذْوَةٍ مِنَ النَّارِ لَعَلَّكُمْ تَصْطَلُونَ  - « زمانى كه موسى آن مدّت را به پايان رساند و با خانواده‌اش روانه شد از سمت طور آتشى احساس كرد ؛ به خانواده‌اش گفت : درنگ كنيد ، من آتشى احساس كردم شايد از آن برايتان خبرى يا پاره‌اى از آتش بياورم تا خود را گرم كنيد » .\r\nپنجمين مورد نيز در آيهء سوره نساء است كه مىگويد :\r\n وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  - « يتيمان را بيازماييد تا چون به سنّ زناشويى رسند ، اگر در اين زمان در آنان رشدى احساس كرديد اموالشان را به خودشان واگذاريد » ( نساء / 6 ) .\r\nدر اين آيه مراد از « ايناس » صرف ديدن مظاهر رشد مادّى و حسّى كه در سن بلوغ ظاهر مىگردد نيست ، بلكه مقصود از « ايناس » احساس اطمينان بخشى است مبنى بر اين كه آنان واقعا به سنّ رشد رسيده‌اند و اين احساس از طريق آزمودن و سنجش اعمال و كردار آنان فراهم مىگردد .\r\nدر قرآن كريم از همين ماده ( ا ، ن ، س ) صيغهء فعل مضارع از باب استفعال ( استيناس ) آمده است ، آنجا كه مىگويد :\r\n يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها  - « اى كسانى كه ايمان آورده‌ايد به خانه‌هايى كه خانهء شما نيست وارد نشويد مگر پس از آن كه آشنايى دهيد و بر اهل آن خانه سلام كنيد » ( نور / 27 ) .\r\nمراد از « استيناس » در اين آيه صرف اجازه خواستن نيست ، چنان كه مفسّرانى به توهّم افتاده و آن را بدين معنا دانسته‌اند ، بلكه مراد از آن آشنايى دادن با اهل خانه قبل از ورود بدان است .\r\nذوق عربى صحيح اين را روا نمىداند كه گفته شود : « استأنس الشرطى ، او جايى الضرائب او الدين » - « پليس يا مأمور ماليات يا طلبكار آشنايى داد » ، بلكه در چنين مواردى از واژهء استيذان استفاده مىشود كه آشنايى دادن و ايجاد حسّ آشنايى در آن نهفته نيست .\r\n\r\n","description":"","footnote":"","page_name":" 230 ","page_number":248},
  {"content":"\r\n\r\nبه همين نحو استعمال واژه « آنس » نيز در مورد رؤيت يك دشمن يا شعله‌هاى آتش يك آتش سوزى و يا شنيدن غرّش رعد و نعره حيوانى وحشى صحيح نيست .\r\n\r\nنأى و بعد\r\nاكثر لغويان و مفسّران اين دو كلمه را به معنى يكديگر مىآورند ، بىآن كه به تفاوت موجود ميان آنها اشاره كنند ، در حالى كه منكران ترادف ميان اين دو تفاوتهايى گذاشته‌اند .\r\nما با بررسى تمامى موارد استعمال اين دو واژه در قرآن كريم به اين نتيجه مىرسيم كه اين دو كلمه مرادف يكديگر نيستند :\r\nواژهء « نأى » تنها به معنى روى برتافتن ، كناره جستن و چهره برگرداندن به كار مىرود و صريح سياق - آيات قرآنى گواه اين مطلب است :\r\nاسراء / 83 :  وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ  - « و چون به انسان نعمتى دهيم روى برتابد و كناره جويد » ؛ و همچنين فصلت / 51 .\r\nانعام / 26 :   حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلَّا أَساطِيرُ الْأَوَّلِينَ وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ   - « چون نزد تو آيند تا با تو مجادله كنند ، كسانى كه كافر شده‌اند گويند : اين جز افسانه‌هاى پيشينيان نيست ؛ و آنان مردم را از آن باز مىدارند و خود نيز از آن كناره مىجويند و جز خويش را به هلاكت نمىافكنند » .\r\nامّا واژهء « بعد » در قرآن كريم ، با صيغه‌هاى مختلف و به صورت حقيقى و مجازى براى دلالت بر بعد زمانى يا مكانى ، و بعد مادّى و معنوى آمده است ، و صريح آيات بر اين گواهى مىدهد :\r\nتوبه / 42 :  لَوْ كانَ عَرَضاً قَرِيباً وَ سَفَراً قاصِداً لَاتَّبَعُوكَ وَ لكِنْ بَعُدَتْ عَلَيْهِمُ الشُّقَّةُ  - « اگر متاعى در دسترس و سفرى نه چندان دراز بود از پى تو مىآمدند . اما اكنون راه براى آنان دور است » .\r\nزخرف / 38 :  حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ  - « تا آنگاه كه نزد ما آيد گويد : كاش دورى من و تو دورى مشرق و مغرب بود و تو چه بد همراهى بودى » .\r\nفرقان / 12 :  إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً  - « چون از راه دور آنان را بنگرد ، خشمى و خروشى از آن بشنوند » .\r\n\r\n","description":"","footnote":"","page_name":" 231 ","page_number":249},
  {"content":"\r\n\r\nسبأ / 52 :  أَنَّى لَهُمُ التَّناوُشُ مِنْ مَكانٍ بَعِيدٍ  - « اما چگونه توانند از راهى دور بدان دست يابند ؟ » فصّلت / 44 :  أُولئِكَ يُنادَوْنَ مِنْ مَكانٍ بَعِيدٍ  - « اينانند كه از جايى دور خوانده مىشوند » .\r\nهود / 83 :  وَ ما هِيَ مِنَ الظَّالِمِينَ بِبَعِيدٍ  - « و آن از ستمگران دور نيست » .\r\nانبياء / 101 :  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ  - « كسانى كه پيش از اين مقرر كرده‌ايم به آنان نيكى كنيم از آن دورند » .\r\nق / 31 :  وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ  - « و بهشت را براى پروا پيشگان نزديك آورند تا از آنان دور نباشد » .\r\nانبياء / 109 :  « وَ إِنْ أَدْرِي أَ قَرِيبٌ أَمْ بَعِيدٌ ما تُوعَدُونَ »  - « و من نمىدانم آيا آنچه بدان وعده داده مىشويد دور يا نزديك است » .\r\nمعارج / 6 :   إِنَّهُمْ يَرَوْنَهُ بَعِيداً وَ نَراهُ قَرِيباً   - « آنان دورش مىبينند و ما نزديكش مىبينيم » .\r\nآل عمران / 30 :  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  - « روزى كه هر كس هر چه كار نيك انجام داده حاضر مىبيند و هر چه بدى كرده آرزو مىكند كه كاش ميان او با آن فاصله‌اى بسيار دور بود » .\r\nسبأ / 19 :  « فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ فَجَعَلْناهُمْ أَحادِيثَ وَ مَزَّقْناهُمْ كُلَّ مُمَزَّقٍ  - « پس گفتند : پروردگارا منزلگاههاى ما را از هم دور گردان ؛ و آنان بر خود ستم كردند و ما آنها را افسانه روزگاران ساختيم و سخت از يكديگر پراكنده كرديم » .\r\nنمل / 22 :  فَمَكَثَ غَيْرَ بَعِيدٍ فَقالَ أَحَطْتُ بِما لَمْ تُحِطْ بِهِ وَ جِئْتُكَ مِنْ سَبَإٍ بِنَبَإٍ يَقِينٍ  - « درنگش به درازا نكشيد ، پس گفت : به چيزى دست يافته‌ام كه بدان دست نيافته‌اى ، و از سبا برايت خبرى يقينى آورده‌ام » .\r\nدر همهء آيات فوق مادهء « بعد » به معنى دورى و فاصله مكانى يا زمانى به كار رفته است .\r\nهمچنين كلمهء « بعد » در سياق لعن و نفرين در مقابل قرب و نزديكى به رحمت خداوند به كار رفته است ، چنان كه در آيات ذيل مشاهده مىشود :\r\nهود / 95 :  أَلا بُعْداً لِمَدْيَنَ كَما بَعِدَتْ ثَمُودُ  - « هان ، رحمت خداوند از مردم سبا دور باد ، چنان كه از قوم ثمود » .\r\n\r\n","description":"","footnote":"","page_name":" 232 ","page_number":250},
  {"content":"\r\n\r\nهود / 14 ، 60 ، 68 :  « وَ قِيلَ بُعْداً لِلْقَوْمِ الظَّالِمِينَ  - « و گفته شود رحمت خداوند از مردمان ستمگر دور باد » ؛ و همچنين مؤمنون / 40 و 44 .\r\nبعد در جنبه‌هاى معنوى نيز به كار رفته است ، چنان كه در آيات ذيل شاهديم :\r\nبقره / 176 ، حج / 52 ، و فصلت / 52 : « شقاق بعيد » - « در ستيزى بسى دورند » .\r\nابراهيم / 3 و 18 ، نساء / 6 ، 116 ، 136 و 167 ، حج / 12 ، شورى / 18 ، سبأ / 8 و ق / 27 : « ضلال بعيد » - « گمراهيى بس دور » .\r\n[ بنابر اين مشاهده مىشود كه 
  ] در همهء اين آيات كلمهء « بعد » در برابر « قرب » به كار رفته ، در حالى كه كلمه « نأى » تنها به معنى كناره گزيدن و روى برتافتن و در مقابل « اقبال » يا روى آوردن به كار مىرود .\r\n\r\nحلف و قسم\r\nدر بسيارى از موارد اين دو واژه به معنى يكديگر دانسته مىشوند و بسيار كم در فرهنگها ميان اين دو تفاوت گذاشته مىشود .\r\nگاه در شواهدى از شعر ، كلمهء « حلف » به معنى « أقسم » - « سوگند ياد كرد » به كار مىرود ، چنانچه در شعر نابغهء ذبيانى است :\r\n« حلفت فلم اترك لنفسك ريبة » - « سوگند ياد كردم و برايت هيچ ترديدى نگذاشتم » .\r\nهمچنين در شعر اعشى است كه :\r\n« حلفت له بالراقصات الى منى » - « براى او به شترانى كه تا منى مىدوند سوگند خوردم » .\r\nو در گفته شاس بن عبده است :\r\n« حلفت بما ضم الحجيج الى منى » - « بدانچه كاروان حاجيان تا منى با خود مىبرد سوگند خوردم » .\r\nاما در آنچه در ذوق عربى پاك قابل توجه مىباشد اين است كه عرب مىگويد : « حلفة فاجر » - « سوگند بدكار » ، يا « حلوفة كاذبة » - « سوگندهاى دروغ » ، اما شنيده نشده است كه بگويد : « حلفة برّ » - « سوگند درستكار » ، يا « حلوفة صادقة » - « سوگندهاى راست » ، مگر آن كه چنين چيزى در بيت شعرى آمده باشد .\r\nدر زبان عربى است كه « احلف الغلام » يعنى پسر بچه دوران خردسالى خود را پشت سر نهاد و اينك در بلوغش ترديد است . همچنين عرب مىگويد : « ناقة محلفة السنام » ، براى\r\n\r\n","description":"","footnote":"","page_name":" 233 ","page_number":251},
  {"content":"\r\n\r\nشترى كه در سنش ترديد باشد ؛ و مىگويد : « كميت محلفة » ، براى اسبى كه رنگش ميان سياه و سرخ ناخالص باشد ؛ و مىگويد : « كميت غير محلفة » براى اسبى كه رنگش ميان سياه و سرخ خالص باشد . همچنين گفته‌اند : « حضار و الوزن محلفان » ، دو ستارهء حضار و وزن كه قبل از سهيل طلوع مىكنند و با طلوع هر كدام انسان گمان مىكند كه اين همان سهيل است « محلف » - يعنى گول زننده و ترديدآور - هستند .\r\nاكنون آيا مىتوان گفت هر جا در شعرى كلمهء حلف در موردى جز ترديد و شك به كار رفته از باب « ضرورت شعر » است ؟\r\nما والاترين بيان و بلاغت را كه در آيات متنى موثّق و استوار متجلّى است داور قرار مىدهيم و استقراى تام در اين بيان گواهى مىدهد كه دو واژهء « حلف » و « قسم » مرادف يكديگر نيستند .\r\nمادّهء « ح ، ل ، ف ، » در سيزده مورد در قرآن به كار رفته كه همهء آنها ، بدون استثناء در مقام سوگند شكستن است .\r\nدر اغلب موارد نيز اين فعل به منافقين اسناد داده شده است ، از قبيل آنچه در آيات سورهء توبه كه پرده از چهرهء تزوير نفاق بر مىدارد مشاهده مىكنيم :\r\n وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ  - « و سوگند خواهند خورد كه اگر مىتوانستيم همراه شما روانهء جهاد مىشديم : آنان خود را به هلاكت مىافكنند و خداوند مىداند كه آنها واقعا دروغگويند » ( 42 ) .\r\n وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ  - « و به خداوند سوگند مىخورند كه حقيقتا از شمايند ، در حالى كه از شما نيستند » ( 56 ) .\r\n يَحْلِفُونَ بِاللَّهِ لَكُمْ لِيُرْضُوكُمْ ، وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ  - « به خداوند سوگند مىخورند تا شما را خشنود كنند ، در حالى كه خدا و رسول او سزاوارترند كه خشنودش كنند ، اگر كه آنان ايمان داشتند » ( 62 ) .\r\n يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ  - « به خداوند سوگند خورند كه نگفته‌اند ، در حالى كه يقينا كلمه كفر را بر زبان آورده و پس از مسلمانى كافر شده‌اند » ( 74 ) .\r\n يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ  - « براى شما سوگند خورند تا از آنان خشنود شويد . پس اگر شما هم از آنان خشنود شويد ، اين خداوند است كه از مردمى كه فسق كردند خشنود نمىشود » ( 96 ) .\r\n\r\n","description":"","footnote":"","page_name":" 234 ","page_number":252},
  {"content":"\r\n\r\n وَ لَيَحْلِفُنَّ إِنْ أَرَدْنا إِلَّا الْحُسْنى وَ اللَّهُ يَشْهَدُ إِنَّهُمْ لَكاذِبُونَ  - « مسلّما آنان سوگند ياد مىكنند كه ما جز نيكى نخواسته‌ايم ، و خداوند گواهى مىدهد كه آنان براستى دروغگويند » ( 107 ) .\r\nعلاوه بر اين آيات در آيات ديگرى نيز درباره منافقين چنين آمده است :\r\nنساء / 61 - 63 :    وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً فَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ ثُمَّ جاؤُكَ يَحْلِفُونَ بِاللَّهِ إِنْ أَرَدْنا إِلَّا إِحْساناً وَ تَوْفِيقاً أُولئِكَ الَّذِينَ يَعْلَمُ اللَّهُ ما فِي قُلُوبِهِمْ فَأَعْرِضْ عَنْهُمْ وَ عِظْهُمْ وَ قُلْ لَهُمْ فِي أَنْفُسِهِمْ قَوْلًا بَلِيغاً    - « و چون به آنان گفته شود به سوى آنچه خدا و رسولش نازل كرده‌اند فرا آييد ، مىبينى كه منافقان كاملا از تو روى بر مىتابند . پس چگونه است كه چون مصيبتى ، به سبب آنچه كرده‌اند ، به آنان رسد و سپس نزد تو آيند به خداوند سوگند خورند كه جز نيكى كردن و آشتى دادن نخواسته‌ايم . اينانند كه خداوند از آنچه در دلهاشان مىگذرد آگاه است . پس از آنان اعراض كن . اندرزشان ده ، و دربارهء آنان بدانان سخنى رسا بگوى » .\r\nمجادله / 14 :  أَ لَمْ تَرَ إِلَى الَّذِينَ تَوَلَّوْا قَوْماً غَضِبَ اللَّهُ عَلَيْهِمْ ما هُمْ مِنْكُمْ وَ لا مِنْهُمْ وَ يَحْلِفُونَ عَلَى الْكَذِبِ وَ هُمْ يَعْلَمُونَ  - « آيا نديدى كسانى را كه طايفه‌اى را به دوستى گرفتند كه خداوند بر آنان غضب كرده و نه از شمايند و نه از ايشانند ؛ به دروغ سوگند ياد مىكنند در حالى كه خود نيز مىدانند » .\r\nمجادله / 18 :  يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ  - « روزى كه خداوند همه آنان را بر مىانگيزد ، همان گونه كه براى شما سوگند ياد مىكنند براى او نيز سوگند مىخورند و گمان مىكنند از حقيقت بهره‌اى دارند .\r\nهان بدانيد كه آنان همان دروغگويانند » .\r\nقلم / 10 :    وَ لا تُطِعْ كُلَّ حَلَّافٍ مَهِينٍ هَمَّازٍ مَشَّاءٍ بِنَمِيمٍ مَنَّاعٍ لِلْخَيْرِ مُعْتَدٍ أَثِيمٍ    - « از هر فرومايه‌اى كه بسيار سوگند خورد پيروى مكن ؛ عيبجويى كه براى سخن چينى اينجا و آنجا مىرود [ و 
  ] بازدارنده از خير و متجاوز و گناهكار است » .\r\nفعل « حلف » تنها يك بار در قرآن كريم به ضميرى اسناد داده شده كه به ايمان آوردگان بر مىگردد و در همين جا نيز به سبب سوگندى كه با واژهء حلف از آن ياد شده كفاره بر آنان مقرر گرديده است :\r\nمائده / 89 :  ذلِكَ كَفَّارَةُ أَيْمانِكُمْ إِذا حَلَفْتُمْ  - « اين كفّارهء قسمهاى شماست ، آنگاه كه سوگند [ دروغ 
  ] ياد كرديد » .\r\n\r\n","description":"","footnote":"","page_name":" 235 ","page_number":253},
  {"content":"\r\n\r\nامّا واژهء « قسم » در قرآن كريم درباره سوگندهاى راست آمده ، و در آيهء سورهء واقعه به وصف عظمت متّصف شده است :\r\n وَ إِنَّهُ لَقَسَمٌ لَوْ تَعْلَمُونَ عَظِيمٌ  - « اين - اگر مىدانستيد - قسمى بزرگ است » ( 76 ) .\r\nدر آيهء سورهء فجر نيز ، در دلالت بر مايهء عبرتى براى هر خردمند از اين واژه ياد شده و به عنوان پرسشى از جانب خداوند آمده است :\r\n هَلْ فِي ذلِكَ قَسَمٌ لِذِي حِجْرٍ ؟  - « آيا در اين ، سوگندى كفايت كننده براى هر خردمند هست ؟ » ( 5 ) .\r\nدر دو آيهء 108 و 109 سورهء مائده نيز آنجا كه به مسئلهء احترام سوگندى كه بر گواه شده بر وصيّت ياد مىشود پرداخته شده از چنين سوگندى استوار و برخوردار از حرمت كه شكستنش روا نيست با واژهء « قسم » ياد شده است . مالكان آن دو باغ نيز قسمى راست ياد كردند آنگاه كه - چنانچه سوره قلم مىگويد :\r\n  إِذْ أَقْسَمُوا لَيَصْرِمُنَّها مُصْبِحِينَ وَ لا يَسْتَثْنُونَ   - « سوگند ياد كردند كه فردا بامداد ميوه‌ها را حتما خواهند چيد ، و در اين حال انشاء الله نيز نگفتند » ( 17 - 18 ) .\r\nگناهكاران نيز سوگند دروغ نمىخورند زمانى كه با بر پا شدن قيامت قسم ياد مىكنند كه « جز يك لحظه [ در دنيا 
  ] به سر نبرده‌اند » ( روم / 55 ) .\r\nقرآن كريم در مواردى هم فعل « قسم » را به گمراهان اسناد مىدهد ، و آن در جايى است كه آنان با اين برداشت و باور كه راست مىگويند و قبل از آن كه گمراهيشان بر آنان روشن و مسلّم شود سوگند ياد مىكنند ، چنان كه آيات ذيل بدين امر گواهى مىدهد :\r\nانعام / 109 :  وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها ، قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ  - « تا آنجا كه توانستند به سخت‌ترين سوگندها به خداوند قسم ياد كردند كه اگر آيتى بر آنان نازل شود مسلما بدان ايمان آورند . بگو آيتها همه نزد خداوند است و از كجا مىدانيد كه اگر آيتى نازل شود ايمان نمىآورند ؟ » .\r\nفاطر / 42 :  « وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَهُمْ نَذِيرٌ لَيَكُونُنَّ أَهْدى مِنْ إِحْدَى الْأُمَمِ فَلَمَّا جاءَهُمْ نَذِيرٌ ما زادَهُمْ إِلَّا نُفُوراً  - « تا آنجا كه توانستند به خداوند سوگندهاى سخت ياد كردند كه اگر هشدار دهنده‌اى به ميان آنان آيد بهتر از هر امّت ديگر هدايت يابند . امّا زمانى كه آنان را هشدار دهنده‌اى آمد جز گريزشان نيفزود » .\r\nاعراف / 49 :   « وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ »   - « ساكنان اعراف\r\n\r\n","description":"","footnote":"","page_name":" 236 ","page_number":254},
  {"content":"\r\n\r\nمردانى را كه از نشانيشان مىشناسند آواز دهند و گويند : اين كه همه گرد هم آمده بوديد و اين كه تكبر مىورزيديد سودتان نبخشيد . آيا اينان همان كسانيند كه سوگند خورده بوديد رحمت خداوند نصيبشان نخواهد شد ؟ » .\r\nابراهيم / 44 :  وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ ، أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ  - « مردم را بدان روزى هشدار ده كه عذابشان فرا رسد و در آن روز ستمكاران مىگويند : پروردگارا [ عذاب 
  ] ما را تا مدتى اندك به تأخير انداز تا دعوتت را پاسخ گوييم و از پيامبران پيروى كنيم .\r\nآيا شما پيش از اين سوگند نخورده بوديد كه هرگز زوال نمىيابيد ؟ » .\r\nنحل / 38 :  وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ  - « تا آنجا كه توانستند به سخت‌ترين سوگند به خداوند قسم ياد كردند كه خداوند هر كه را بميرد ديگر بار بر نمىانگيزد . نه ، اين وعده‌اى است لازم بر او ، ولى بيشتر مردم نمىدانند » .\r\nدر سورهء مائده نيز چنين آمده است :\r\n وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ  - « و كسانى كه ايمان آورده‌اند مىگويند آيا اينان همان كسانيند كه به سخت‌ترين سوگندى كه در توانشان بود به خداوند قسم ياد كردند كه با شما همراهند ؟\r\nاعمالشان باطل شد و زيانكار گشتند » ( 53 ) [ هر چند در اين آيه ظاهرا كلمهء قسم در مورد سوگند دروغ منافقان به كار رفته ، امّا 
  ] سياق آيه گوياى چنين احتمالى است كه زمانى مؤمنان سوگند اين جماعت را قسم ناميده‌اند كه هنوز در گذر تجارب ، دروغگويى آنان بر ملا نشده بود [ و به همين اعتبار نيز اطلاق مزبور صحيح بوده است 
  ] .\r\nبدين سان در برابر اين بيان قرآنى و در حالى كه عملكرد قرآن ما را به تفاوتى دقيق ميان دو واژه حلف و قسم توجه مىدهد ، هرگز ساده نخواهد بود كه قسم را به حلف تفسير كنيم ؛ چه حتى اگر نگوييم قسم به معناى سوگند راست است - حقيقتا يا وهما - و حلف سوگند دروغ است - مطلقا - دست كم مىيابد گفت ميان مدلول اين دو كلمه تفاوت ميان « عامّ و خاصّ » است : يعنى قسم به طور مطلق و براى هر سوگندى به كار مىرود ، اما حلف براى سوگند دروغ ، به نحوى كه در كاربردهاى قرآنى اين كلمه چنين مسأله‌اى عموميّت دارد .\r\n\r\n","description":"","footnote":"","page_name":" 237 ","page_number":255},
  {"content":"\r\n\r\n\r\nتصدّع و تحطّم\r\nدر سورهء حشر چنين آمده است :\r\n لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  - « اگر اين قرآن را بر كوه نازل مىكرديم آن را مىديدى كه از خوف خداوند سر فرود افكنده و شكاف خورده است . ما اين مثالها را براى مردم مىآوريم ، باشد كه انديشه كنند » ( 21 ) .\r\nتصدّع به معنى شكاف برداشتن كه در اين آيه اسم فاعل آن آمده مرادف « تحطّم » كه به معنى درهم شكسته شدن مىباشد نيست .\r\nتصدّع از مادهء صدع ، و اصل معنى صدع نيز « شكاف در اجسام سخت » است ؛ در زبان عربى اين واژه مجازا در صداع ( درد سر ) به كار مىرود ، گويا كه از شدت درد يا گيجى در سر شكافى افتاده است . از همين قبيل است آيهء سورهء واقعه :\r\n  وَ كَأْسٍ مِنْ مَعِينٍ لا يُصَدَّعُونَ عَنْها وَ لا يُنْزِفُونَ   - « و جامى از شراب از چشمه‌اى كه جارى است ، نه از نوشيدنش سردرد گيرند و نه بيهوش شوند » ( 18 - 19 ) .\r\nاز همين مادّهء صدع در كاربرد غير مادّى آن تصدّع به معنى تفرّق و از هم گسستن آمده است و همچنين ، « الصدع بالأمر » يعنى كار را فيصله دادن و با تصميمى قاطع بريدن . به همين معناست كه در سورهء حجر آمده است :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  - « آنچه را بدان مأمور شده‌اى به صورت قاطع اعلام كن و از مشركان روى برتاب » ( 94 ) .\r\nامّا كلمهء « حطم » ، اصل آن در عربى همان معنى خرد كردن است ، با قيد اين نكته كه به آنچه خشك باشد - از قبيل استخوان - اختصاص دارد ، هر چند كه از اجسام سخت نيز نباشد ؛ به شير نيز « حطوم » گفته شده است ، بدان خاطر كه شكار و طعمه خود را از هم مىدرد و خرد مىكند ؛ حاطوم و حطمه نيز به معنى سال بد يمن است ؛ همچنين گفته مىشود « رجل حطوم » نسبت به مردى كه همه چيز را در هم مىخورد و سير نمىشود ؛ و گفته مىشود « راع حطمه و حطم » ، اشاره به اين كه گويا به سبب سختگيرى فراوان با گله در هنگام چرا ، آن را خرد مىكند .\r\nما اين نكتهء اصيل را كه در خرد كردن همراه با خشونت و بىرحمى در معناى « حطم » مراعات شده ، در همهء موارد شش گانه‌اى كه اين مادّه در قرآن به كار رفته است مىيابيم :\r\n- به صورت فعل در سورهء نمل / 18 :\r\n قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ  - « مورچه‌اى\r\n\r\n","description":"","footnote":"","page_name":" 238 ","page_number":256},
  {"content":"\r\n\r\nگفت : اى مورچگان به لانه‌هاى خود رويد تا سليمان و سپاهيانش در زير گامهايشان خردتان نكنند » .\r\n- كلمهء « حطام » براى گياهان زرد شدهء خشك و درهم خرد شده در سوره‌هاى زمر و حديد :\r\n « أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَسَلَكَهُ يَنابِيعَ فِي الْأَرْضِ ثُمَّ يُخْرِجُ بِهِ زَرْعاً مُخْتَلِفاً أَلْوانُهُ ثُمَّ يَهِيجُ فَتَراهُ مُصْفَرًّا ثُمَّ يَجْعَلُهُ حُطاماً »  - « آيا نديدى كه خداوند از آسمان آبى فرو فرستاد و آن را چشمه‌هايى روان بر روى زمين ساخت . آنگاه بدان كشته‌هاى رنگارنگ برويانيد ، سپس اينها همه خشك مىشوند و مىبينى كه زرد شده‌اند ، آنگاه خردشان مىسازد ؟ » ( زمر / 21 ) .\r\n « اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً »  - « بدانيد كه زندگى اين جهان بازيچه است و بيهودگى و جلوه‌گرى ، و فخر فروشى به همديگر و فزون طلبى در ثروت و فرزند ، همانند بارانى كه روييدنيهايش كافران را به شگفت اندازد ، سپس پژمرده شود و آنگاه آن را مىبينى كه زرد شده و سپس خرد مىشود » ( حديد / 20 ) .\r\n- حطمة ، در سورهء همزه ، براى آتش بر افروختهء خداوند كه هر غيبت كننده عيبجويى را در خود خرد مىكند :\r\n       « وَيْلٌ لِكُلِّ هُمَزَةٍ لُمَزَةٍ الَّذِي جَمَعَ مالًا وَ عَدَّدَهُ يَحْسَبُ أَنَّ مالَهُ أَخْلَدَهُ كَلَّا لَيُنْبَذَنَّ فِي الْحُطَمَةِ وَ ما أَدْراكَ مَا الْحُطَمَةُ نارُ اللَّهِ الْمُوقَدَةُ »        - « واى بر هر غيبت كنندهء عيبجوى ؛ آن كه مالى گرد كرد و پيوسته بر شمرد . او گمان مىكند كه ثروتش جاويدانش ساخته است ، نه ، چنين نيست ، مسلّما در حطمه افكنده خواهد شد و چه مىدانى كه حطمه چيست ؟ آتش بر افروختهء خداوند است » ( 1 - 6 ) .\r\nبنابر اين حطم ( خرد كردن ) كه براى گياه زرد شده و خشكيده استفاده مىشود ، غير از تصدّع ( در آن شكاف افتادن ) است كه در سورهء حشر در مورد كوه سخت به كار رفته و غير از صدع ( شكاف برداشتن ) است كه در سورهء طارق آمده است :\r\n    وَ السَّماءِ ذاتِ الرَّجْعِ وَ الْأَرْضِ ذاتِ الصَّدْعِ إِنَّهُ لَقَوْلٌ فَصْلٌ وَ ما هُوَ بِالْهَزْلِ     - « قسم به آسمان كه باز مىآيد و قسم به زمين كه شكاف خورده است ، اين براستى سخنى جدا كننده حق از باطل است ، و شوخى نيست » ( 11 - 14 ) .\r\n\r\n","description":"","footnote":"","page_name":" 239 ","page_number":257},
  {"content":"\r\n\r\n\r\nخشوع و خشيت خضوع و خوف\r\nتصدّع كوه در آيهء سورهء حشر بر همان معنى اصلى لغوى صدع يعنى شكاف برداشتن آمده است .\r\nامّا آيت اعجاز بلاغت در اين آيه آن است كه مىبينى اگر خداوند اين قرآن را بر كوه نازل مىكرد كوه از خشيت خداوند خاشع مىشد و مىشكافت ؛ نكتهء اين بلاغت نيز آنجاست كه كوه چيزى نيست كه بتواند خشوع و يا خشيت داشته باشد و خشوع و خشيت ، هر دو ، از افعال دل است كه از جماد صادر نمىشود ، مگر آن كه چنين چيزى ساختهء بلاغتى شگفت باشد كه حيات را در سنگى كر و لال مىدمد .\r\nامّا تفاوت خشيت و خوف در اينجاست كه خشيت از يقينى صادق به عظمت آن كه از او خشيت داريم ناشى مىشود ؛ و تفاوت خشوع با خضوع نيز در آن است كه خشوع تنها از انفعالى صادقانه در برابر جلال آن كس كه برايش خشوع مىكنيم بر مىخيزد . اما خوف مىتواند در نتيجهء تسلّط و قهر و غلبه و ايجاد ترس و وحشت پديد آيد ، چنان كه خضوع نيز مىتواند به تكلّف و از روى نفاق و ترس و يا تقيّه و مماشات باشد . عرب مىگويد « خشع قلبه » ( دلش خاشع شد ) ، و نمىگويد « خضع قلبه » مگر اين كه از باب مجاز باشد .\r\nآرى شگفت است حقيقت اين بلاغت اعجازى در هماهنگى نسق ، لطف دلالت و اسرار خيره كنندهء خويش .\r\nدر اين كتاب هر خشيتى - در هر صيغه‌اى كه باشد - تنها در حيات دنيا مطرح است و نه در آخرت ؛ چرا كه تنها دنيا جايگاه امتحان است :\r\nهرگاه در قرآن ، خشيت به پديده‌اى تعلق گيرد و در برابر پديده‌اى باشد ، آن پديده ، غيب و قيامت و روز واپسين است ، يا در تنگنا افتادن ، با بىرونقى مواجه شدن ، فقير گشتن ، پايمال شدن يتيمان ، و اعمال ستمى كه از كفر و سركشى ناشى شده است .\r\nامّا آنجا كه خشيت به يك ذات تعلق گرفته و در برابر يك ذات است ، در نگرش قرآن ، تنها در برابر خداوند يكتا مىباشد و نه در برابر مخلوق او ؛ و اين مسئله در همهء مواردى كه كلمه خشيت در قرآن كريم استعمال شده است عموميّت دارد ، و آيات صريح قرآن بر اين امر گواهى مىدهد :\r\nيس / 11 :  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ  - « تو تنها آن كس را بيم رسانى كه از ذكر ( قرآن ) پيروى كرده و از خداى رحمان در نهان خشيت دارد » ؛ و همچنين :\r\n\r\n","description":"","footnote":"","page_name":" 240 ","page_number":258},
  {"content":"\r\n\r\nق / 33 ، انبياء / 49 ، فاطر / 18 ، ملك / 13 ، رعد / 21 و مؤمنون / 57 .\r\nبيّنة / 8 :  « رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ  - « خداوند از آنان خشنود است و آنان نيز از خدا خشنودند ، و اين براى كسى است كه از پروردگار خويش خشيت داشته باشد » .\r\nنازعات / 19 :  وَ أَهْدِيَكَ إِلى رَبِّكَ فَتَخْشى  - « و تو را به سوى پروردگارت رهنمون شوم و خشيت برى » .\r\nاحزاب / 37 :  وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  - « و از مردم بيم دارى ، در حالى كه خداوند سزاوارتر است كه از او خشيت برى » ؛ و همچنين : مائده / 3 و 44 ، توبه / 13 ، بقره / 150 و نساء / 77 .\r\nتوبه / 18 :  وَ لَمْ يَخْشَ إِلَّا اللَّهَ  - « از هيچكس جز خداوند خشيت نبرد » .\r\nآل عمران / 173 :  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  - « كسانى كه مردمى به آنان گفتند : مردم عليه شما گرد آمده‌اند از آنان بيم بريد ؛ پس اين گفته بر ايمان آنان بيفزود و گفتند : خداوند ما را عهده‌دار است و او خوب عهده‌دارى است » .\r\nدر قرآن كريم فعل خشيت به فاعلهاى ذيل اسناد داده شده است : كسانى كه رسالتهاى الهى را ابلاغ مىكنند ، كسانى كه از ذكر يا قرآن پيروى كرده‌اند ، مؤمنان ، عالمان ، كسانى كه خداوند از آنان خشنود است و آنان نيز از خداوند خشنودند . . .\r\nبنابر اين آنجا كه خشيت از خداوند از كوه انتظار داشته شده - چنان كه در سورهء حشر آمده است - و آنجا كه چنين چيزى از سنگ انتظار داشته شده - چنانچه در بقره / 74 مىگويد برخى از سنگهاست كه از خشيت خداوند فرو مىافتد - در چنين شرايطى ، اين اوج بلاغت و زيبايى بيان قرآن است كه حيات را در جسم بىجان مىدمد و آن را چنان قرار مىدهد كه احساس و انفعال داشته باشد و از آن خشيت خداوند و خشوع انتظار رود .\r\nخشوع نيز چيزى نيست كه از كوه جامد ساخته باشد ؛ زيرا از افعال دل است و زمانى كه در صدا يا چهره يا ديده خضوع پديدار شود اين نمادى از خشوع دل مىباشد .\r\nبيان قرآنى چنان كه در استعمال واژهء خشيت داراى سياق مشخّصى بود در استعمال واژهء خشوع نيز داراى همين سياق است : يعنى اين كه هر خشوعى در برابر خداوند تعالى است و در وصف و تبيين حالت مؤمنان در زندگى اين دنيا مىآيد ؛ و اين امر در همه جا عموميّت دارد و هيچ آيه‌اى از اين قاعده بر كنار نيست ، چنان كه صريح آيات قرآن گواهى مىدهد :\r\n\r\n","description":"","footnote":"","page_name":" 241 ","page_number":259},
  {"content":"\r\n\r\nاسراء / 109 :    إِذا يُتْلى عَلَيْهِمْ يَخِرُّونَ لِلْأَذْقانِ سُجَّداً وَ يَقُولُونَ سُبْحانَ رَبِّنا إِنْ كانَ وَعْدُ رَبِّنا لَمَفْعُولًا وَ يَخِرُّونَ لِلْأَذْقانِ يَبْكُونَ وَ يَزِيدُهُمْ خُشُوعاً    - « چون بر آنان تلاوت شود ، به سجده درافتند و گويند : پروردگارمان منزّه است و وعدهء او مسلما تحقق يافتنى ؛ و چهره بر خاك نهند و بگريند و اين بر خشوعشان افزايد » .\r\nمؤمنون / 2 :    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    - « مؤمنان براستى رستگار شدند ؛ كسانى كه در نماز خود خشوع دارند » .\r\nآل عمران / 199 :  خاشِعِينَ لِلَّهِ ، لا يَشْتَرُونَ بِآياتِ اللَّهِ ثَمَناً قَلِيلًا  - « در برابر خداوند خاشعند و آيات خداوند به بهايى اندك نفروشند » .\r\nانبياء / 90 :  إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً وَ كانُوا لَنا خاشِعِينَ  - « آنان به كارهاى نيك مىشتافتند و ما را ، به رغبت و به ترس ، مىخواندند و در برابر ما خاشع بودند » ؛ و همچنين : بقره / 45 ، احزاب / 35 ، و حديد / 16 .\r\nدر بلاغت قرآنى اگر جايى هم خشوع از سوى كافران و گناهكاران آمده ، تنها در روز آخرت است كه وعده‌اش به آنان داده شده بود ؛ و سياق آيات قرآن در اين مسئله صراحت دارد :\r\nغاشيه / 2 :      هَلْ أَتاكَ حَدِيثُ الْغاشِيَةِ وُجُوهٌ يَوْمَئِذٍ خاشِعَةٌ عامِلَةٌ ناصِبَةٌ تَصْلى ناراً حامِيَةً      - « آيا حكايت غاشيه به تو رسيده است ، در آن روز چهره‌هايى خاشع است ، تلاش كرده و بسيار رنج ديده ، كه در آتش سوزانى درافتند » .\r\nنازعات / 9 :      قُلُوبٌ يَوْمَئِذٍ واجِفَةٌ أَبْصارُها خاشِعَةٌ يَقُولُونَ أَ إِنَّا لَمَرْدُودُونَ فِي الْحافِرَةِ أَ إِذا كُنَّا عِظاماً نَخِرَةً قالُوا تِلْكَ إِذاً كَرَّةٌ خاسِرَةٌ »      - « در آن روز دلهايى در هراس است و ديدگانش خاشع ؛ مىگويند آيا ما را به حال نخست بازگردانند ، آنگاه كه استخوانهايى پوسيده بوديم ؟ گويند : چنين بازگشتى بازگشتى زيانبار است » .\r\nمعارج / 44 :    فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ يَوْمَ يَخْرُجُونَ مِنَ الْأَجْداثِ سِراعاً كَأَنَّهُمْ إِلى نُصُبٍ يُوفِضُونَ خاشِعَةً أَبْصارُهُمْ تَرْهَقُهُمْ ذِلَّةٌ ، ذلِكَ الْيَوْمُ الَّذِي كانُوا يُوعَدُونَ »    - « پس بگذارشان تا همچنان در بيهودگى و در بازى خويش فروغلتند تا زمانى كه آن روز موعود را ملاقات كنند ، روزى كه شتابان از قبرها برون آيند ، چنان كه گويى نزد بتانى مىشتابند ، چشمانشان خاشع است و ذلت آنان را سرافكنده ساخته است . اين است آن روزى كه بدان وعده داده مىشدند » .\r\n\r\n","description":"","footnote":"","page_name":" 242 ","page_number":260},
  {"content":"\r\n\r\nشورى / 44 ، 45 :   وَ تَرَى الظَّالِمِينَ لَمَّا رَأَوُا الْعَذابَ يَقُولُونَ هَلْ إِلى مَرَدٍّ مِنْ سَبِيلٍ وَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ   - « و ستمگران را مىبينى كه چون عذاب را مشاهده كنند گويند : آيا راه بازگشتى هست ؟ و آنان را مىبينى كه بر آتش عرضه داشته مىشوند در حالى كه از ذلت و زبونى خشوع كرده‌اند » .\r\nقمر / 7 :   فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ خُشَّعاً أَبْصارُهُمْ يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ   - « پس از آنان روى گردان شو ؛ روزى كه آنان را به چيزى كه ناخوشايند است خوانند ، چشمانشان خاشع گردد و از قبرها برون آيند ، چنان كه گويا ملخهايى پراكنده در هر سويند » .\r\nبه ياد ندارم كه كسى از مفسّران يا علماى بلاغت اين نكته را مورد توجه قرار داده باشد كه خشوع مؤمنان در برابر خدا و در دنيا و خشوع كافران و مجرمان و ستمگران در آخرت است ؛ و سرّ بيانى اين امر نيز - به عقيدهء من - آن است كه تنها زمانى در كافران خشوع پديدار مىشود كه روزى كه به آنان وعده داده مىشد فرا رسد ، و در اين هنگام است كه از ترس و وحشت و زبونى خاشع مىشوند ، در حالى كه مؤمنان در همين دنيا و از سر صدق در ايمان و تقواى خود و به سبب خشيت از خداوند خشوع مىيابند .\r\nدر آيهء حشر ، آنچه كوه را از خاشع شدن باز داشته تنها آن است كه اين قرآن بر آن نازل نشده است و گرنه مىديدى كه آن نيز از خشيت خداوند خاشع شده و شكاف برداشته است ؛ و اين مثلى است كه خداوند براى مردم مىزند شايد كه انديشه كنند ؛ چه ، زمانى كه كوه سخت و بىجان چنان است كه از خشيت خداوند و در برابر جلال و عظمت قرآن مىتواند خاشع شود و شكاف بردارد ، پس انسان ، اين موجود آگاه و صاحب درك و تميز و شنوا و بينا چگونه مىبايست بود ؟\r\nدر حالى كه كوه شايستگى آن را دارد كه اگر قرآن بر آن نازل مىشد ، در آن خشوع ظاهر مىگشت ، اين انتظارى كم است از انسان كه چون خود را مخاطب آيات قرآن ببيند ، او را از خشيت خداوند خاشع بينى .\r\nكمتر از اين حدّ از احساس و اثر پذيرى و پند آموزى ، انسانيت انسان را تباه مىسازد و از آن حكايت مىكند كه عقل گرفتار دام انكار ، و دل اسير قساوت است و در نتيجه چنين انسانى ، سنگدلتر از سنگ و كم احساستر از كوه :\r\n« و اين مثلها را براى مردم مىآوريم ، شايد كه انديشه كنند » ( حشر / 21 ) .\r\n\r\n","description":"","footnote":"","page_name":" 243 ","page_number":261},
  {"content":"\r\n\r\n\r\nزوج و امرأة\r\nدر قرآن كريم شاهديم كه زمانى كه از آدم و همسرش سخن به ميان مىآيد كلمهء « زوج » به كار برده مىشود ( بقره / 35 ، اعراف / 19 ، طه / 117 ) .\r\nاين در حالى است كه در مواردى چون همسر عزيز ، همسر نوح ، همسر لوط و همسر فرعون از واژهء « امرأة » استفاده شده است .\r\nممكن است آسان به نظر رسد كه هر يك از اين دو واژه كه از واژه‌هاى قرآنيند در جاى يكديگر قرار گيرند و مثلا به جاى « زوج آدم » ، « امرأة آدم » و به جاى « امرأة العزيز » ، « زوج العزيز » گفته شود .\r\nامّا با تأمّلى بيشتر روشن مىشود كه بيان اعجازى قرآن چنين چيزى را نمىپذيرد . اين بيان قرآن است كه راز نهفته در دلالت واژهء « زوج » را در اختيارمان مىگذارد كه چگونه در داستان نخستين زوج انسانها « زوجيّت » معيار و ملاك رابطهء ميان آدم و همسر اوست ، نه آن كه همسر آدم زنى از ميان انسانهايى ديگر باشد ، بلكه در اين ماجرا ، وى تنها يك همسر بود ، و تنها زوجيّت يا همان رابطهء همسرى ، و نه چيزى جز آن ، ملاك رابطهء آدم با او و راز وجود او بود .\r\nما به تأمّل در سياق استعمال اين دو واژه در قرآن مىپردازيم و اين تأمّل ما را به رازى كه در دلالت اين دو واژه نهفته است رهنمون مىگردد :\r\nواژهء « زوج » يا همسر زمانى به كار مىرود كه مسئلهء زوجيّت يا جفت بودن مرد براى زن محور و معيار سخن اصلى آيه است كه يا حكمت و آيتى را بيان مىدارد و يا در مقام تشريع و تبيين حكمى است .\r\nخداوند دربارهء آيت نهفته در زوجيّت يا جفت بودن زن براى مرد مىگويد :\r\nروم / 21 :  وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً  - « و از آيات اوست كه براى شما از جنس خودتان همسرانى بيافريد تا در برشان آرام گيريد ، و ميان شما دوستى و مهربانى برقرار كرد » .\r\nفرقان / 74 :  وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ وَ اجْعَلْنا لِلْمُتَّقِينَ إِماماً  - « و كسانى كه مىگويند : پروردگارا ما را از همسران و فرزندانمان مايهء روشنايى ديدگان ده و ما را پيشواى پرواپيشگان ساز » .\r\nمسئله در مورد « زوجها » يى كه در آخرت نيز زوج يكديگرند چنين است ، و در آيات ذيل به چنين زوجهايى اشاره رفته است : واقعه / 7 ، بقره / 25 ، آل عمران / 15 ، نساء / 56 ،\r\n\r\n","description":"","footnote":"","page_name":" 244 ","page_number":262},
  {"content":"\r\n\r\nزخرف / 7 ، يس / 56 . . .\r\nاما هر جا آنچه كه آيت زوجيّت است يعنى آن آرامش و دوستى و مهربانى ، به سبب خيانت يا ناسازگارى در عقايد ، رخت از ميان بربسته باشد ، ديگر « زوج » نيست ، بلكه « امرأة » ( زن ) است ، چنان كه مىخوانيم : « زن عزيز در پى كامجويى از غلام خويش است » ( يوسف / 31 ، 51 ) « زن نوح و زن لوط كه هر دو در نكاح دو تن از بندگان صالح ما بودند ، پس خيانت كردند و آنها نتوانستند در برابر قهر خداوند زنان خود را سودى بخشند » ( تحريم / 10 ) همچنين دربارهء زن لوط است آيات : عنكبوت / 33 ، نمل / 57 ، حجر / 60 ، ذاريات / 81 و اعراف / 83 . . .\r\nهمچنين مىخوانيم « زن فرعون » ( تحريم / 11 ) كه با ايمان آن زن و كفر فرعون آيت زوج بودن ميان آن دو رخت از ميان بربسته بود .\r\nفلسفهء ازدواج در انسان و در ساير موجودات زنده ، اعم از حيوان و گياه ، استمرار حيات از طريق توالد و تناسل است ، و در چنين سياقى است كه كلمهء « زوج » ، « زوجين » ، « ازواج » و « من ذكر و انثى » مىآيد ، از قبيل آيات : نساء / 1 ، هود / 40 ، شورى / 11 ، يس / 36 ، ذاريات / 49 ، نجم / 45 ، نبأ / 8 . . .\r\nو همچنين : مؤمنون / 27 ، انعام / 103 ، زمر / 6 ، رعد / 3 ، لقمان / 10 ، حج / 5 ، شعراء / 7 ، طه / 53 ، ق / 7 . . .\r\nامّا زمانى كه اين فلسفهء ازدواج در انسان ، با مسئله‌ى چون عقيم شدن يكى از طرفين يا مردن مرد از ميان برود ، ديگر ، « امرأة » ( زن ) است ، نه « زوج » ( همسر ) ؛ از قبيل آياتى كه از زن ابراهيم و زن عمران سخن مىگويد ( هود / 71 ، ذاريات / 29 ، آل عمران / 35 ) .\r\nدر آياتى از قرآن كريم زكريا بر درگاه خداوند سبحان چنين توسل مىجويد :\r\n « وَ كانَتِ امْرَأَتِي عاقِراً فَهَبْ لِي مِنْ لَدُنْكَ وَلِيًّا »  - « و زنم عقيم است ، پس مرا از جانب خويش فرزندى عطا كن » ( مريم / 5 ) :\r\n قالَ رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ  - « گفت : پروردگارا ، چگونه مرا پسرى باشد در حالى كه به پيرى رسيده‌ام و زنم نازاست » ( آل عمران / 40 ) .\r\nبعدها خداوند حاجت او را برآورد و فلسفهء زوجيّت به تحقّق پيوست ، و اينجاست كه آيه مىگويد : « پس دعايش را برآورديم و يحيى را به او بخشيديم و همسرش را برايش شايسته گردانديم » ( انبياء / 90 ) .\r\nدر آيات مربوط به تشريع نيز آنجا كه رابطهء ازدواج و همسرى ، خواه واقعا و خواه\r\n\r\n","description":"","footnote":"","page_name":" 245 ","page_number":263},
  {"content":"\r\n\r\nحكما ، برقرار است ، واژهء « زوج » يا « ازدواج » آمده ؛ و احكام ارث و عدّهء زنانى كه شوهرانشان مرده‌اند ( بقره / 240 ) از اين قبيل است .\r\nامّا آنجا كه رابطهء زوجيّت و همسرى با مسائلى چون طلاق يا ايلاء از ميان رفته ، آن كه موضوع احكام تشريعى قرار مىگيرد « نساء » ( زنان ) است نه « ازواج » ( همسران ) : طلاق / 1 ، بقره / 236 .\r\n[ در رهنمود اين برداشت 
  ] مقتضاى آيهء سوره بقره / 230 :  فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ  - « پس اگر او را طلاق دهد آن زن از آن پس بر او حلال نمىشود مگر آن كه زن با همسر ديگرى جز آن مرد نخست نكاح كند » اين خواهد بود كه در ازدواج زنى كه به طلاق بائن طلاق داده شده ، با محلّل ، واقعا نيز رابطهء زناشويى و همسرى برقرار گردد ، نه آن كه با اجراى يك عقد ازدواج صورى ميان زن و محلّل ، ازدواج مجدد زن با شوهر نخست خود حلال شود ! در آيات ظهار « 6 » نيز مشاهده مىكنيم زن مسلمانى دربارهء « همسر » خود جدل و از او شكايت مىكند كه با وجود پيوند همسرى با او ظهار مىنمايد . « 7 » اما حكم ظهار درباره مردانى نازل مىشود كه در برابر « نساء » ( زنان ) خود ظهار مىكنند ، از اين نظر كه باظهار آثار پيوند زناشويى را از ميان برده‌اند .\r\nخبرگان محقّق زبان عربى نه تنها ترادف ميان الفاظى را كه در مادّه با يكديگر دارند انكار كرده‌اند بلكه ترادف ميان الفاظى را كه داراى ماده و حروف يكسان هستند و صيغه و ساختار آنها تفاوت دارد نيز مورد انكار قرار داده‌اند ، و حتّى اين را نيز جايز نمىدانند كه در دو كلمه حركت آنها با يكديگر تفاوت داشته باشد و در عين حال معنايى واحد داشته باشد ؛ و تنها از اين قاعده موردى استثنا دانسته‌اند كه دو لفظ متفاوت دو تلفظ يا دو لهجهء مختلف از يك كلمه\r\n\r\n\r\n","description":"","footnote":"\r\n( 6 ) ظهار در جاهليّت نوعى طلاق بود و موجب حرمت ابدى مىگرديد . اسلام حكم آن را تغيير داد و آن را موجب تحريم زن ظهار شده بر مرد و نيز وجوب كفّاره براى برگشتن مرد به زن دانست . صيغهء ظهار آن است كه مرد به زن خود بگويد : « تو براى من مانند پشت مادرم هستى » . . . ر . ك : امام خمينى - قدس سره - تحرير الوسيلة ، « كتاب الظّهار » . - م .\r\n( 7 ) در اينجا بدين جهت كه از جانب زن آثار پيوند زناشويى نفى نشده ، زن با واژهء « زوج » از مرد خود ياد مىكند ، و در مقابل چون مرد جوهرهء زناشويى را گسسته و از ميان برده ، با واژهء « نساء » يا زن از همسر وى ياد شده است . - م .\r\n","page_name":" 246 ","page_number":264},
  {"content":"\r\n\r\nباشند كه در چنين صورتى امكان ترادف ميان اين دو لفظ هست .\r\nابو هلال عسكرى صيغهء مبالغه را به عنوان مثالى بر اين اصل مىآورد و مىگويد :\r\nزمانى كه كسى بر انجام كارى قدرت فراوان داشته باشد ، « فعول » گويند ، مثل صبور و شكور ؛ زمانى كه كارى را گاه به گاه انجام دهد « فعّال » گويند ، مثل علّام و صبّار ؛ زمانى كه كارى براى او عادت شده باشد « مفعال » گويند ، مثل معوان ( كسى كه عادتش كمك كردن است ) و معطاء ( كسى كه عادتش عطا دادن است ) .\r\nامّا كسانى كه در مفاهيم تحقيق نمىكنند گمان مىبرند كه همهء اين اوزان تنها افادهء مبالغه مىكند ، در حالى كه حقيقت اين نيست و اين اوزان همراه با افادهء معنى مبالغه معانى ديگرى را كه گفتيم نيز افاده مىكنند .\r\nهمچنين زمانى كه مىگوييم « فعلت » ، اين وزن معنايى خلاف « افعلت » را مىرساند و اين در همهء گفتارها جارى است ، مگر جايى كه پاى دو زبان در ميان باشد ؛ به عنوان مثال زمانى كه مىگويى : « سقيت الرجل » ، اين معنا را مىرساند كه به او آبى داده‌اى كه نوشيده و يا اين كه آب را در حلقش ريخته‌اى ؛ اما زمانى كه مىگويى « اسقيته » ، بدان معناست كه مقدارى يا سهمى از آب در اختيار او گذارده‌اى . همچنين اين كه مىگويى « شرقت الشمس » ( خورشيد طلوع كرد ) معنايى مخالف « غربت » « غروب كرد » به دست مىدهد ؛ اما « اشرقت » بدان معناست كه خورشيد تابنده شده است .\r\nاما اين كه برخى از اهل لغت مىگويند : « شعر » و « شعر » و « نهر » و « نهر » به يك معنايند ، اين تلفظهايى دوگانه از يك كلمه است .\r\nاصولا در شرايطى كه اختلاف حركات موجب اختلاف معانى مىشود ، اختلاف معانى ، خود ، شايسته‌تر خواهد بود كه چنين اختلافى [ اختلاف در حركات 
  ] را پديد آورد . « 8 »\r\nبزرگترين كتاب زبان عربى اين نكتهء دقيق ، يعنى تفاوت مدلول ميان الفاظى را كه از يك مادّه‌اند اما حركات يا صيغه‌هاى متفاوتى دارند به خوبى متجلّى مىسازد ؛ و اينك چند مثال :\r\n\r\n\r\n","description":"","footnote":"\r\n( 8 ) ابو هلال عسكرى ، الفروق اللغويه ، ص 12 و 13 .\r\n","page_name":" 247 ","page_number":265},
  {"content":"\r\n\r\n\r\nأشتات و شتّى\r\nاين دو كلمه از يك ماده‌اند و « شتّ » و « شتات » در لغت به معنى تفرّق و اختلاف است .\r\nاين ماده پنج بار در قرآن كريم به كار رفته كه سه مورد آن به صيغه « شتّى » است :\r\nطه / 53 :  وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى  - « و از آسمان آبى فرو فرستاد و بدان وسيله زوجهايى از گياهان مختلف پديد آورديم » .\r\nليل / 4 :  إِنَّ سَعْيَكُمْ لَشَتَّى  - « به راههاى مختلف مىرويد » .\r\nحشر / 14 :  تَحْسَبُهُمْ جَمِيعاً وَ قُلُوبُهُمْ شَتَّى  - « آنان را گرد هم آمده مىپندارى ، در حالى كه دلهايشان از هم پراكنده است » .\r\nمعنايى كه سياق اين آيات براى كلمهء « شتّى » ارائه مىدهد « اختلاف » ( ناهمگونى ) در برابر « أئتلاف » ( همگونى ) است .\r\nدر حالى كه سياق آياتى كه كلمهء « أشتات » در آنها آمده بر اين گواهى مىدهد كه معنى اين كلمه « تفرّق » و پراكندگى ، در برابر « تجمّع » و گرد هم آمدن است :\r\nزلزله / 6 :  يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ  - « در آن روز مردم پراكنده از يكديگر از خاك بر مىخيزند تا اعمالشان به آنها نشان داده شود » .\r\nنور / 61 :  لَيْسَ عَلَيْكُمْ جُناحٌ أَنْ تَأْكُلُوا جَمِيعاً أَوْ أَشْتاتاً  - « و بر شما ايرادى نيست كه با هم بخوريد يا پراكنده از هم » .\r\n\r\nانس و انسان\r\nاين دو كلمه مفهوم عمومى مشتركى دارند و آن مفهوم ، نقيض توحّش است ، اما با وجود اين ، اين دو واژه مترادف نيستند ، بلكه هر كدام در بردارندهء ويژگى خاصى است كه آن را از ديگرى متمايز مىسازد :\r\nواژهء « إنس » در قرآن ، پيوسته در كنار جنّ و به صورت عنصر متقابل آن مىآيد . اين مسئله در همهء آيات هيجده گانه‌اى كه در آنها اين واژه به عنوان نوعى در برابر نوع جنّ آمده كليّت دارد و حتّى يك مورد نيز تخلّف از آن مشاهده نمىشود .\r\nويژگى معنايى « انس بودن » به معنى نقيض توحّش ، مفهومى است كه به صراحت از تقابل اين واژه با واژهء « جنّ » به دست مىآيد ، واژه‌اى كه مدلول اصلى آن خفا و پوشيدگى ، و اين خود از مظاهر توحّش است .\r\n\r\n","description":"","footnote":"","page_name":" 248 ","page_number":266},
  {"content":"\r\n\r\nبا همين « انس بودن » است كه انسان به عنوان يك جنس از ساير اجناس پنهان و ناشناخته‌اى متمايز مىگردد كه نه براى ما مأنوس و آشناست و نه در دايرهء قوانين حاكم بر حيات ما قرار مىگيرد .\r\nامّا در مورد « انسان » - چنان كه از استقراى آيات كتاب اعجاز برداشت مىكنيم - ملاك انسان بودن او صرف « انس بودنش » نيست ، بلكه انسان بودن به مفهوم ارتقا يافتن به درجهء شايستگى پذيرش تكليف و بر دوش كشيدن بار امانت انسان و تحمّل آزموده شدن به خير و شرّى است كه از لوازم بر دوش كشيدن آن بار امانت مىباشد . « 9 »\r\nواژهء « انسان » بيست و پنج بار در قرآن كريم آمده و از تدبّر در سياق همهء اين آيات به مدلولى در اين كلمه رهنمون مىشويم كه موجب تمايز انسان و مشخّص كنندهء انسانيّت است .\r\nانسان در جنس عام خود « انس » است در برابر جنّ :\r\nالرّحمن / 14 :   خَلَقَ الْإِنْسانَ مِنْ صَلْصالٍ كَالْفَخَّارِ وَ خَلَقَ الْجَانَّ مِنْ مارِجٍ مِنْ نارٍ   - « او انسان را از گل خشك شده‌اى چون سفال بيافريد ، و جن را از شعله‌اى بدون دود » .\r\nحجر / 26 :   وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ   - « ما انسان را از گلى خشك از لجن بويناك آفريده‌ايم ؛ و جن را ، پيش از اين ، از آتشى سوزنده خلق كرده‌ايم » .\r\nامّا اين موجود در كنار « انس بودن » ، بدين عنوان كه انسان است نيز از چنين مزيتهايى برخوردار مىشود :\r\nخواندن و علم : علق / 1 - 5 ؛ بيان : الرحمن / 3 ؛ اختيار و تكليف : انسان ، نجم / 39 ، قيامت / 14 ، اسراء / 17 ؛ جدل : كهف / 54 ؛ پذيرش توصيهء الهى و مخاطب آن قرار گرفتن : لقمان / 14 ، عنكبوت / 8 ؛ هموم سختكوشى براى رسيدن به كمال و گذشتن از گذرگاه سخت : بلد / 4 ؛ بر دوش كشيدن بار گران امانتى كه آسمانها و زمين و كوهها از پذيرش آن سر باز زدند و از آن ترسيدند : احزاب / 72 ؛ قرار گرفتن در معرض آزمايش و امتحان و نيز محنت اغواى اغواگران : فرقان / 24 ،\r\n\r\n\r\n","description":"","footnote":"\r\n( 9 ) در جلد دوم التّفسير البيانى للقرآن الكريم به جزئيّات نتايج استقرايى كه در اين باب به عمل آورده‌ايم پرداخته‌ايم .\r\n","page_name":" 249 ","page_number":267},
  {"content":"\r\n\r\nق / 16 ، حشر / 16 ، انسان / 2 و 4 ، و فجر / 15 ؛ سرمست شدن به غرور و نخوت و در نتيجه سركشى و استكبار ، و گم كردن آفريدگار خويش در پى توهّم استغناء و بىنيازى : علق / 6 .\r\n[ بالأخره 
  ] چه بسيار قرآن كريم اين انسان را به ضعف و زبونى خود توجّه مىدهد تا غرور افسار گسيختهء او را مهار كند و در نتيجه ، او از حدّ خويش فراتر نرود و طغيان نكند ؛ چه ، او در معرض اين احتمال است كه غرور و سركشى او را به حدّ كفر نسبت به خالق خويش و ايستادن در برابر او به سان دشمنى آشكار برساند ؛ نحل / 4 ، مريم / 67 ، انفطار / 6 ، فصلت / 49 ، زخرف / 15 ، عبس / 17 ، و عاديات / « 10 » 6 .\r\n\r\nنعمت و نعيم\r\nاين دو واژه از يك مادّه‌اند و در مفهوم عمومى مادّهء مشترك خود با يكديگر اشتراك دارند ، و فرهنگهاى لغت نيز تقريبا ميان اين دو تفاوتى نمىگذارند ، و مفسّران نيز واژهء « نعيم » را به همهء معانيى كه در فرهنگها براى اين مادّه احتمال داده مىشود تفسير مىكنند . « 11 »\r\nما به استقراى موارد كاربرد اين دو واژه در قرآن مىپردازيم و مشاهده مىكنيم كه اين دو داراى تفاوت روشنى با يكديگر هستند :\r\nدر هر جا در قرآن واژهء « نعمت » آمده ، بر نعمتهاى دنيوى ، از انواع مختلف آن ، دلالت مىكند ؛ و اين مسئله در سر تا سر قرآن عموميّت دارد و در همهء موارد پنجاه و سه گانهء استعمال اين كلمه ، خواه به صورت جمع و خواه به صورت مفرد ، حتّى يك مورد استثنا نتوان يافت .\r\nامّا واژهء « نعيم » در هر جا در قرآن كريم آمده ، در بردارندهء مفهومى اسلامى و مربوط به نعمت آخرت است ؛ و اين مسئله نيز عموميت دارد و در همهء آيات نعيم ، كه شمار آنها شانزده آيه است ، حتى يك مورد استثنا نيست .\r\nاز اين شانزده آيه ، پانزده تاى آن به گونه‌اى است كه لفظ صراحت دارد و هيچ تفسيرى ، جز نعيم بهشت را نمىپذيرد :\r\nواقعه / 89 :   فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ   - « اما اگر از\r\n\r\n\r\n","description":"","footnote":"\r\n( 10 ) براى اطلاع بيشتر رجوع كنيد به اثر ديگر مؤلف ، مقال فى الانسان دراسة قرآنية ، چاپ دار المعارف 1969 م .\r\n( 11 ) رك : تفسير طبرى ، و تفسير فخر رازى ، « سوره تكاثر » .\r\n","page_name":" 250 ","page_number":268},
  {"content":"\r\n\r\nمقرّبان باشد ، آسايش و گشايش است و روزى و بهشت نعيم » .\r\nمعارج / 38 :  أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ  - « آيا هر يك از آنان طمع آن دارد كه به بهشت نعيم درآيد ؟ » .\r\nمطفّفون / 22 :    إِنَّ الْأَبْرارَ لَفِي نَعِيمٍ عَلَى الْأَرائِكِ يَنْظُرُونَ تَعْرِفُ فِي وُجُوهِهِمْ نَضْرَةَ النَّعِيمِ    - « نيكان در نعيم و آسايشند ، بر تختها تكيه زده ، مىنگرند ، در سيماى آنان طراوت نعيم را مىيابى » .\r\nشعراء / 85 :  وَ اجْعَلْنِي مِنْ وَرَثَةِ جَنَّةِ النَّعِيمِ  - « و مرا از وارثان بهشت نعيم قرار ده » .\r\nانسان / 20 :  وَ جَزاهُمْ بِما صَبَرُوا جَنَّةً وَ حَرِيراً  . . .  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  - « و پاداش آنان به سبب پايداريى كه كردند بهشت است و حرير » . . . « و چون بنگرى ، نعيمى بينى و سلطنتى بزرگ » .\r\nمائده / 65 :  وَ لَأَدْخَلْناهُمْ جَنَّاتِ النَّعِيمِ  - « و آنان را به بهشتهاى نعيم در مىآورديم » .\r\nيونس / 9 :  تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ  - « در بهشتهاى نعيم ، از زير آنان نهرهايى در گذر است » .\r\nقلم / 34 :  إِنَّ لِلْمُتَّقِينَ عِنْدَ رَبِّهِمْ جَنَّاتِ النَّعِيمِ  - « پروا پيشگان را نزد پروردگارشان بهشتهاى نعيم است » .\r\nلقمان / 8 :  إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتُ النَّعِيمِ  - « كسانى كه ايمان آوردند و كارهاى شايسته كردند آنان را بهشتهاى نعيم است » .\r\nطور / 17 :  إِنَّ الْمُتَّقِينَ فِي جَنَّاتٍ وَ نَعِيمٍ  - « متّقين در بهشتهاى نعيمند » .\r\nحج / 56 :  الْمُلْكُ يَوْمَئِذٍ لِلَّهِ يَحْكُمُ بَيْنَهُمْ فَالَّذِينَ آمَنُوا وَ عَمِلُوا الصَّالِحاتِ فِي جَنَّاتِ النَّعِيمِ  - « آن روز سلطنت از آن خداوند است . پس كسانى كه ايمان آوردند و كارهاى شايسته كردند در بهشتهاى نعيمند » ؛ و همچنين : صافات / 43 ، واقعه / 12 .\r\nتوبه / 21 :  وَ جَنَّاتٍ لَهُمْ فِيها نَعِيمٌ مُقِيمٌ  - « و بهشتهايى كه در آنها ايشان را نعيمى پايدار است » .\r\nبدين ترتيب از موارد شانزده گانهء كاربرد كلمهء « نعيم » در قرآن تنها در سورهء تكاثر است كه خطاب به آنان كه فزون طلبى از خداوند بازشان داشته است مىگويد :\r\n ثُمَّ لَتُسْئَلُنَّ يَوْمَئِذٍ عَنِ النَّعِيمِ  - « و سپس در آن روز از نعيم پرسش خواهيد شد » .\r\nما [ در برخورد با اين آيه 
  ] با توجّه به عموميّت اختصاص كلمهء نعيم در قرآن به نعمت آخرت ، نمىتوانيم اين واژه را ، چنان كه كتب تفسير از چنين برداشتى آكنده است ، به نعمتهاى\r\n\r\n","description":"","footnote":"","page_name":" 251 ","page_number":269},
  {"content":"\r\n\r\nدنيا تفسير كنيم ، نعمتهايى كه در تعبيرات قرآن تنها با واژه‌هاى « نعمة » ، « نعماء » و « نعم » از آن سخن گفته شده است .\r\nبلكه راز بلاغت نهفته در اين آيه آن است كه كسانى كه فزون طلبيهاى دنيوى آنان را از توشه برگرفتن براى آخرت خويش بازداشته ، در آن روز كه آتش دوزخ را مشاهده مىكنند و آن را به ديدهء يقين مىبينند ، از اين پرسش خواهند شد كه « نعيم حق » چيست ، و اينجاست كه ، به علم يقين ، به حقيقت نعيمى پى خواهند برد كه آن را از كف داده‌اند و به همديگر پريدن بر سر نعمتهاى فانى دنيا و فزون طلبى در متاع زايل شدنى دنيا آنان را از انديشيدن به آن نعيم بازداشته است . « 12 »\r\nاكنون به بيان همين مقدار از شواهدى بسنده مىكنم كه مؤيّد نظريّهء علماى محقّق لغت است كه مىگويند ترادف در قرآن وجود ندارد مگر آنكه دو واژهء هم معنا تنها دو تلفظ و يا دو لهجه براى هر يك كلمه باشد ؛ امّا اين كه در يك تلفّظ و بنا بر يك گويش چنين چيزى فرض شود ، [ مىگوييم 
  ] محال است - بر خلاف آنچه بسيارى از نحويان و لغويان گمان كرده‌اند - دو لفظ با يكديگر تفاوت داشته و در عين حال داراى يك معنا باشند . نحويان و لغويانى كه چنين گمان كرده‌اند تنها ديده‌اند كه اعراب بر حسب طبيعت خويش و بر حسب معانى مختلفى كه براى واژه‌ها در ذهن خود دارند و نيز بر حسب عادت و عرف خويش بدين نحو سخن مىگويند . آنان كه چنين شنيده‌اند به علل چنان نحوه سخن گفتنى و به تفاوتهايى كه در اين كاربردها وجود داشته پى نبرده ، و در نتيجه گمانها كرده‌اند و احكامى را به عرب نسبت داده‌اند كه روا نيست . « 13 »\r\nدر اينجا لازم مىدانم به قصور خود در پى بردن به تفاوتهاى مفهومى ميان برخى از الفاظ قرآنى كه ظاهرا مترادف به نظر مىرسند اعتراف كنم ، كه مرا راهى جز اعتراف به ناتوانى و نادانى نيست و همان سخن ابن اعرابى را سرمشق قرار مىدهم كه مىگويد :\r\n\r\n\r\n","description":"","footnote":"\r\n( 12 ) رك : التفسير البيانى للقرآن الكريم ، چاپ دار المعارف ، ج 1 ، « سوره تكاثر » .\r\n( 13 ) ابو هلال عسكرى ، الفروق اللغويه ، ص 12 .\r\n","page_name":" 252 ","page_number":270},
  {"content":"\r\n\r\nدر هر يك از دو واژه‌اى كه عرب بر يك معنا اطلاق كرده باشند مفهومى وجود دارد كه در ديگرى نيست ؛ ممكن است اين مفهوم را بشناسيم و از آن خبر دهيم ، و ممكن است بر ما پوشيده و پنهان بماند كه در اين صورت حكم نمىكنيم كه اعراب نيز نسبت بدان ناآگاه بوده‌اند . « 14 »\r\n\r\n\r\n","description":"","footnote":"\r\n( 14 ) همان ، ص 65 .\r\n","page_name":" 253 ","page_number":271},
  {"content":"\r\n . \r\n","description":"","footnote":"","page_name":" 254 ","page_number":272},
  {"content":"\r\n\r\n\r\n3 اسلوبهاى قرآنى و راز نهفته در چگونگى تعبير\r\nممكن است بلاغت را به عنوان يك علم آموخته و به عنوان يك صناعت و يك منطق به خوبى فرا گرفته باشيم .\r\nاما هنوز بشدّت نيازمنديم كه آن را به عنوان يك ذوق اصيل و يك احساس سرشار در آيات « فصاحت برتر و بلاغت اعجاز » تجربه كنيم .\r\n\r\n","description":"","footnote":"","page_name":" 255 ","page_number":273},
  {"content":"\r\n . \r\n","description":"","footnote":"","page_name":" 256 ","page_number":274},
  {"content":"\r\n\r\n\r\nاستغنا از فاعل\r\nيكى از پديده‌هاى قابل توجّه مربوط به اساليب بيان در قرآن پديدهء « استغنا از فاعل » است ، پديده‌اى كه در كتب و پژوهشهايى كه در اختيار داريم در ابواب مختلف و پراكنده از يكديگر پخش شده و راز نهفته در چنين استغنايى را به دست نمىدهد .\r\nشما در علم صرف كيفيت بناى فعل بر مجهول و صيغه‌هاى مطاوعه و در علم نحو نيز احكام نايب فاعل را مىخوانيد . اما پاسخ اين سؤال كه چرا فاعل حذف شده و فعل مجهول آمده ، موضوعى ديگر است كه آن را در علمى ديگر مىيابيد و آن ، علم معانى است كه بكلّى از علم اعراب جدا شده و بدين ترتيب اعراب ، كه در اصل از صميم معنا و محتواست ، تنها به صورت يك صناعت در آمده است ؛ علاوه بر اين در علم بيان نيز مسئلهء اسناد مجازى فعل به غير فاعل را مطالعه مىكنيد .\r\nامّا در اين جا - تا آنجا كه من مىدانم - كسى از علماى زبان عرب تلاش نكرده تا اين مباحث پراكنده و از هم گسستهء مربوط به پديدهء استغناى از فاعل را در جايى گرد هم آورد و بدين وسيله سرّى را آشكار سازد كه با وجود آن ، بىنيازى از فاعل حاصل مىگردد و فعل ، از طريق بناى بر مجهول يا مطاوعه و يا اسناد مجازى به غير فاعل اسناد داده مىشود . چنان كه من يافته‌ام پديدهء استغناى از فاعل در بيان قرآنى ، در هر جا كه سخن از قيامت است عموميّت دارد .\r\nگاه به شيوهء بناى فعل بر مجهول ، چنانچه در آيات ذيل مشاهده مىشود :\r\nحاقّة / 13 ، 14 :   « فَإِذا نُفِخَ فِي الصُّورِ نَفْخَةٌ واحِدَةٌ * وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً »   - « چون يك بار در صور دميده شود و زمين و كوهها بر گرفته و يكباره در هم كوبيده\r\n\r\n","description":"","footnote":"","page_name":" 257 ","page_number":275},
  {"content":"\r\n\r\nشوند . »\r\nواقعة / 4 ، 5 :   « إِذا رُجَّتِ الْأَرْضُ رَجًّا * وَ بُسَّتِ الْجِبالُ بَسًّا »   « آنگاه كه زمين به سختى بلرزد و كوهها به تمامى متلاشى شوند » .\r\nنبأ / 18 ، 20 :    « يَوْمَ يُنْفَخُ فِي الصُّورِ فَتَأْتُونَ أَفْواجاً * وَ فُتِحَتِ السَّماءُ فَكانَتْ أَبْواباً * وَ سُيِّرَتِ الْجِبالُ فَكانَتْ سَراباً »    « روزى كه در صور دميده مىشود و گروه گروه مىآييد و آسمان گشوده مىشود و درهايى پديد مىگردد و كوهها به حركت آورده مىشوند و سرابى بر پا مىشود » .\r\nفجر / 21 :  « كَلَّا إِذا دُكَّتِ الْأَرْضُ دَكًّا دَكًّا »  « نه ، زمانى كه زمين به سختى در هم كوبيده شود » .\r\nفجر / 23 :  « وَ جِيءَ يَوْمَئِذٍ بِجَهَنَّمَ يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى »  « و در آن روز جهنّم آورده شود ، در آن روز انسان متذكّر مىگردد ، اما كجا او را جاى پند گرفتن است ؟ » مرسلات / 8 ، 10 :    « فَإِذَا النُّجُومُ طُمِسَتْ * وَ إِذَا السَّماءُ فُرِجَتْ * وَ إِذَا الْجِبالُ نُسِفَتْ »    « و زمانى كه ستاره‌ها خاموش شوند ، و زمانى كه آسمان گشوده شود و زمانى كه كوهها پراكنده گردند » .\r\nتكوير / 1 ، 14 :                « إِذَا الشَّمْسُ كُوِّرَتْ * وَ إِذَا النُّجُومُ انْكَدَرَتْ * وَ إِذَا الْجِبالُ سُيِّرَتْ * وَ إِذَا الْعِشارُ عُطِّلَتْ * وَ إِذَا الْوُحُوشُ حُشِرَتْ * وَ إِذَا الْبِحارُ سُجِّرَتْ * وَ إِذَا النُّفُوسُ زُوِّجَتْ * وَ إِذَا الْمَوْؤُدَةُ سُئِلَتْ * بِأَيِّ ذَنْبٍ قُتِلَتْ * وَ إِذَا الصُّحُفُ نُشِرَتْ * وَ إِذَا السَّماءُ كُشِطَتْ * وَ إِذَا الْجَحِيمُ سُعِّرَتْ * وَ إِذَا الْجَنَّةُ أُزْلِفَتْ * عَلِمَتْ نَفْسٌ ما أَحْضَرَتْ »                « چون خورشيد بىفروغ شود ، و چون ستارگان فرو ريزند ، و چون كوهها به حركت در آورده شوند ، و چون شتران آبستن به حال خود رها شوند ، و چون وحوش گرد آورده شوند ، و درياها بر افروخته گردند و چون روحها جفت شوند و چون از دخترى كه زنده به گور شده پرسيده شود كه به كدامين گناه كشته شده است ، و چون صحيفه‌ها گشوده شود ، و چون آسمان از جاى كنده شود ، و چون آتش بر افروخته شود و چون بهشت پيش آورده شود ، هر كس بداند كه چه حاضر آورده است » .\r\nعاديات / 9 ، 10 :    « أَ فَلا يَعْلَمُ إِذا بُعْثِرَ ما فِي الْقُبُورِ * وَ حُصِّلَ ما فِي الصُّدُورِ * إِنَّ رَبَّهُمْ بِهِمْ يَوْمَئِذٍ لَخَبِيرٌ »    « آيا نمىداند كه آنچه در گورهاست بر انگيخته شود و آنچه در دلهاست آشكار گردد ؛ در آن روز پروردگارتان بدانان آگاه است » .\r\nهمچنين در تمامى آيات مربوط به « نفخ صور » فعل مجهول آمده است ، خواه در صيغهء ماضى و خواه در صيغهء مضارع :\r\n\r\n","description":"","footnote":"","page_name":" 258 ","page_number":276},
  {"content":"\r\n\r\n( كهف / 99 ، مؤمنون / 101 ، يس / 51 ، زمر / 68 ، ق / 20 الحاقة / 23 ، انعام / 73 ، طه / 102 ، نحل / 87 ، نبأ / 18 . . . )\r\nگاه نيز طريقهء استغناى از فاعل در آيات قرآن ، آنجا كه از آخرت بحث مىشود ، اسناد فعل به غير فاعل است ، خواه با استفاده از ابواب مطاوعه و خواه با استفاده از اسناد مجازى ؛ چنان كه در آيات ذيل مشاهده مىشود :\r\nقمر / 1 :   « اقْتَرَبَتِ السَّاعَةُ وَ انْشَقَّ الْقَمَرُ »   « آن لحظه نزديك شد و ماه دو پاره گرديد » .\r\nرحمن / 37 :  « فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ »  « پس زمانى كه آسمان شكافته شود و به رنگى سرخ چون رنگ چرم در آيد » .\r\nانفطار / 1 ، 2 :    « إِذَا السَّماءُ انْفَطَرَتْ * وَ إِذَا الْكَواكِبُ انْتَثَرَتْ »    « آن هنگام كه آسمان بشكافد و آن هنگام كه ستارگان پراكنده گردند » .\r\nانشقاق / 1 ، 2 :      « إِذَا السَّماءُ انْشَقَّتْ * وَ أَذِنَتْ لِرَبِّها وَ حُقَّتْ * وَ إِذَا الْأَرْضُ مُدَّتْ * وَ أَلْقَتْ ما فِيها وَ تَخَلَّتْ »      « چون آسمان شكافته شود و فرمان پروردگار خويش پذيرد ، و حق بود كه چنين كند ، و چون زمين كشيده شود و آنچه را در آن است بيرون افكند و خالى شود » .\r\nق / 44 :  « يَوْمَ تَشَقَّقُ الْأَرْضُ عَنْهُمْ سِراعاً »  « روزى كه زمين شتابان بشكافد و آنان را بيرون افكند » .\r\nطور / 9 ، 10 :   « يَوْمَ تَمُورُ السَّماءُ مَوْراً * وَ تَسِيرُ الْجِبالُ سَيْراً »   « روزى كه آسمان سخت بچرخد و كوهها به شتاب روان شود » .\r\nدخان / 10 :  « فَارْتَقِبْ يَوْمَ تَأْتِي السَّماءُ بِدُخانٍ مُبِينٍ »  « در انتظار روزى باش كه دودى آشكار پديد آورد » .\r\nقيامت / 7 ، 10 :     « فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ * يَقُولُ الْإِنْسانُ يَوْمَئِذٍ أَيْنَ الْمَفَرُّ »     « زمانى كه چشمها خيره شوند و ماه تيره گردد و مهر و ماه گرد آورده شوند ؛ در آن روز انسان مىگويد : راه گريز كجاست » .\r\nزلزال / 1 - 4 :      « إِذا زُلْزِلَتِ الْأَرْضُ زِلْزالَها * وَ أَخْرَجَتِ الْأَرْضُ أَثْقالَها * وَ قالَ الْإِنْسانُ ما لَها * يَوْمَئِذٍ تُحَدِّثُ أَخْبارَها »      « آنگاه كه زمين بدان زلزلهء خاص خويش بلرزد و زمين سنگينيهاى خود را برون ريزد ، و انسان بگويد اين را چه مىشود ، در آن روز زمين خبرهاى خويش را گويد » .\r\nواقعا عجيب است كه چنين پديده‌اى مربوط به اسلوب تنها در يك مورد و در بحث از يك مسئله كه عموميّت داشته باشد ، اما با وجود اين او به رغم وضوحى كه هدفدار است و به\r\n\r\n","description":"","footnote":"","page_name":" 259 ","page_number":277},
  {"content":"\r\n\r\nحدّ اصرار مىرسد ، توجّه علماى بلاغت و تفسير را به خود جلب نكند .\r\nعلماى بلاغت در مورد حذف فاعل مىگويند : فاعل حذف مىشود يا به خاطر آگاهى كامل يا ناآگاهى كامل نسبت به آن و يا ترس از آن و يا ترس نسبت به آن . اما زمانى كه اين اسباب حذف فاعل را بر قرآن و بيان قرآنى عرضه مىداريم قرآن اين را رد مىكند كه حذف فاعل رخدادهاى قيامت ، يعنى خداوند سبحان به سبب ترس نسبت به او و يا جهل از او صورت گرفته باشد ؛ و علاوه بر اين استقراء گواهى مىدهد كه قرآن در مواردى كه علم يقينى نسبت به فاعل وجود داشته نيز ، فاعل را حذف نكرده است ، همانند :\r\nآل عمران / 129 :  « يَغْفِرُ لِمَنْ يَشاءُ وَ يُعَذِّبُ مَنْ يَشاءُ »  « هر كه را بخواهد مىآمرزد و هر كه را بخواهد كيفر مىدهد » .\r\nبقره / 212 :  « يَرْزُقُ مَنْ يَشاءُ بِغَيْرِ حِسابٍ »  « هر كه را بخواهد روزيى بىحساب دهد » .\r\nآل عمران / 156 :  « يُحْيِي وَ يُمِيتُ »  « زنده مىكند و مىميراند » .\r\nبقره / 26 :  « يَهْدِي  و  يُضِلُّ »  « رهنمايى مىكند و گمراه مىسازد » .\r\nزمر / 6 :  « خَلَقَكُمْ مِنْ نَفْسٍ واحِدَةٍ »  « شما را از يك روح بيآفريد » .\r\nپس سرّ نهفته در اين بىنيازى از فاعل در ذكر رخدادهاى روز قيامت چيست ؟\r\nقرآن كريم در پاسخ ما را به اين حقايق رهنمون مىشود :\r\nهر سه اسلوب بناى فعل بر مجهول ، مطاوعه و اسناد مجازى در يك نقطه يعنى بىنيازى از ذكر فاعل با يكديگر مشتركند ، هر چند هر يك از اين سه داراى نكتهء بلاغى خاصّى است كه استقراى كامل موارد تكرار آن در قرآن كريم ، اين نكته را آشكار مىسازد .\r\nاين كه ، به صورت يك اصل كلّى ، هر جا سخن از قيامت است اين پديده وجود دارد ، خود ، ما را به اسرارى بيانى توجّه مىدهد كه در وراى ضوابط فنّ بلاغت و قواعد صورى مربوط به اعراب نهفته است :\r\n- بناى فعل بر مجهول ، در بر دارنده تأكيد هر چه بيشتر بر اهميّت اصل رخداد ، صرف نظر از پديد آورنده آن است .\r\n- مطاوعه تبيين كنندهء حالت خود بخوديى است كه به سبب آن رويداد به صورت خودكار يا به صورت مغلوب و مسخّر انجام مىگيرد ، گويا كه در آن به فاعل نيازى نيست .\r\nاسناد مجازى ، به مسند اليه جنبهء فاعلى محقّقى مىدهد كه موجب بىنيازى از ذكر فاعل مىگردد .\r\n\r\n","description":"","footnote":"","page_name":" 260 ","page_number":278},
  {"content":"\r\n\r\n\r\nشروع با واو قسم\r\nاكنون به تأمّل در يكى از پديده‌هاى مربوط به اسلوب كتاب اعجاز مىپردازيم و آن عبارت است از پديدهء شروع با واو قسم در سوره‌هايى از اين قبيل :\r\nضحى :     « وَ الضُّحى * وَ اللَّيْلِ إِذا سَجى * ما وَدَّعَكَ رَبُّكَ وَ ما قَلى »     « سوگند به چاشتگاه ، سوگند به شب ، چون چتر گسترد ، پروردگارت نه تو را ترك كرده و نه بر تو خشم گرفته است » .\r\nليل :      « وَ اللَّيْلِ إِذا يَغْشى * وَ النَّهارِ إِذا تَجَلَّى * وَ ما خَلَقَ الذَّكَرَ وَ الْأُنْثى * إِنَّ سَعْيَكُمْ لَشَتَّى »      « سوگند به شب ، هنگامى كه همه جا را فرو پوشد ، و سوگند به روز هنگامى كه روشنى گسترد ، و سوگند به اين كه نر و ماده را بيافريد : كه به راههاى متفاوت مىرويد » .\r\nفجر :       « وَ الْفَجْرِ وَ لَيالٍ عَشْرٍ * وَ الشَّفْعِ وَ الْوَتْرِ * وَ اللَّيْلِ إِذا يَسْرِ * هَلْ فِي ذلِكَ قَسَمٌ لِذِي حِجْرٍ »       « سوگند به سپيده‌دم ، و سوگند به شبهاى دهگانه و سوگند به جفت و طاق ، و سوگند به شب چون روى به رفتن نهد ، آيا در اينها سوگندى كفايت كننده براى صاحبان خرد هست ؟\r\nنجم :    « وَ النَّجْمِ إِذا هَوى * ما ضَلَّ صاحِبُكُمْ وَ ما غَوى »    « سوگند به ستاره چون فرو افتاد ، كه رهبر شما نه گمراه شده و نه به بيراهه رفته است » .\r\nعاديات :     « وَ الْعادِياتِ ضَبْحاً * فَالْمُورِياتِ قَدْحاً * فَالْمُغِيراتِ صُبْحاً »     « سوگند به اسبان دونده كه نفس نفس زنند پس به سم از سنگ آتش برون زايند و بامدادان هجوم برند » .\r\nعصر :    « وَ الْعَصْرِ * إِنَّ الْإِنْسانَ لَفِي خُسْرٍ »    « سوگند به عصر كه آدمى در خسران است » .\r\nاصل در حرف « واو » آن است كه در اثناى كلام و به منظور عطف و پيوند دادن بيايد ، اما زمانى كه به منظور قسم و در مقام تأكيد بر آنچه قبلا انكار شده و يا در مقام اقرار و گواهى گرفتن آمده باشد در صدر جمله قرار مىگيرد » .\r\nالبته اين غير از « واو » قسمى است كه آيات متعددى از قرآن با آن آغاز مىشود ، بىآنكه زمينه و شرايط قبل از نزول آيه مقتضى تأكيد و يا گواهى گرفتن از مخاطبان باشد .\r\nمفسّران و يا اكثريت آنان - در حدّى كه من مىدانم - بدين نظريه گرويده‌اند كه در اين گونه قسمها مفهوم بلاغى سوگند تعظيم آن چيزى است كه بدان سوگند ياد شده است .\r\nآنان پس از اختيار كردن چنين نظريه‌اى به جستن وجهى براى عظمت همهء آن چيزهايى كه پس از واو قسم آمده است پرداخته‌اند . اما بيشترين وجوهى كه براى بيان اين\r\n\r\n","description":"","footnote":"","page_name":" 261 ","page_number":279},
  {"content":"\r\n\r\nعظمتها اظهار كرده‌اند در حقيقت در حكمت جاى مىگيرد و حكمت نيز كاملا با عظمت متفاوت است ؛ چه ، هيچ چيزى در عالم خلقت وجود ندارد كه عبث آفريده شده باشد ، و خداوند آنچه را آفريده بر اساس حكمتى خلق كرده كه يا براى ما پيدا و آشكار و يا از ما پوشيده و پنهان است ؛ امّا عظمت چيزى نيست كه بسادگى و به صرف ديدن حكمتى ظاهر در آنچه پس از واو قسم قرار گرفته ، آن را براى آن شىء ثابت دانست .\r\nنكتهء ديگر كه ، غالبّا مفسران قيدى را كه در آنچه بدان سوگند ياد شده وجود داشته مراعات نكرده‌اند ؛ به عنوان مثال در ذيل « سوگند به چاشتگاه » از عظمت مطلق نور و روشنى سخن گفته‌اند ، در حالى كه روشنى روز محدود به اوايل صبح نيست ، بلكه احتمالا در ظهرگاهان بيشتر نيز هست .\r\nدر ذيل سوگند به شب چون چتر گسترد « از عظمت مطلق شب سخن رانده‌اند در حالى كه در آيه شب مقيّد است به زمانى كه چتر گسترد » و در آياتى ديگر از قرآن نيز مقيّد است به قيودى چون « زمانى كه تاريك شود » [ تكوير / 17 
  ] ؛ « زمانى كه همه جا را فرو پوشد » [ ليل / 1 
  ] ، « زمانى كه روى به رفتن نهد » [ فجر / 4 
  ] ؛ « زمانى كه پشت كند » [ مدثر / 33 
  ] .\r\nدر آيهء نجم نيز از عظمت ستاره سخن گفته‌اند ، با آنكه در آيه ، ستاره مقيّد است به « زمانى كه فرو افتد » « 1 » مفسّران همچنين در ارتباط منطقى قسم با اين واو ، به جواب قسم و در پاسخ به چنين پرسشهايى دچار آشفتگى آرا شده‌اند كه : رابطهء ميان عظمت اسبانى كه نفس نفس زنند ، با اين كه انسان در برابر پروردگارش ناسپاس مىباشد ، يا با اين كه آنچه در قبرهاست برانگيخته شود چيست ؟ چه پيوندى ميان عظمت شب ، هنگامى كه همه جا را فرو پوشد و روز هنگامى كه روشنى گسترد ، با اين كه « به راههايى متفاوت مىرويد » وجود دارد يا چه رابطه‌اى ميان عظمت ستاره ، چون فرو افتد با اين كه « رهبرتان نه گمراه شده و نه بيراهه رفته است » وجود دارد ؟\r\nمقدّم بر همهء اين پرسشها ، راز بيانى نهفته در شروع سوره‌ها با اين واو قسم چيست ؟ و آيا عرب اصيل عصر بعثت تفاوتى ميان اين تعابير كه « و الضّحى » « و اللّيل إذا سجى » « و اللّيل إذا يغشى » « و النّهار إذا تجلّى » و « و النّجم إذا هوى » ، با اين تعبير معمولى كه صريحا واژهء قسم آورده و گفته شود « أقسم بالضّحى و باللّيل إذا سجى » و « أقسم بالنّجم إذا هوى » نمىيافت ؟\r\nهمانند آن تعظيم كه از واو قسم برداشت مىكردند ، در صريح لفظ « قسم » و مشتقات آن\r\n\r\n\r\n","description":"","footnote":"\r\n( 1 ) مراجعه كنيد به خلاصهء اقوال مفسران كه در تفسير اين گونه سوره‌ها در دو جلد اول و دوم التفسير البيانى به نقل از آنان آورده‌ايم .\r\n","page_name":" 262 ","page_number":280},
  {"content":"\r\n\r\nنيز تحقّق مىيابد بنابر اين ، آيا عدول از « اقسم بالنجم » و به جاى آوردن « و النّجم » در بر دارندهء هيچ نكتهء بلاغى خاصى نيست ؟\r\nما قبل از هر چيز و در آغاز اين بحث بدين نكته اشاره مىكنيم كه پديدهء « قسم با واو » در آغاز سوره‌هايى چند به منظور سوگند بدين موارد و اشياء آمده است : چاشتگاه [ سورهء ضحى 
  ] ، شب [ ليل 
  ] ، سپيده‌دم و شبهاى دهگانه [ فجر 
  ] ، عصر [ عصر 
  ] ، انجير و زيتون [ تين 
  ] ، ستاره چون فرو افتد [ نجم 
  ] ، اسبانى كه با سم خويش از سنگ آتش افروزند [ عاديات 
  ] ، فرشتگانى كه جانها را با قدرت گيرند [ نازعات 
  ] ، بادهايى كه خاك را مىپراكنند [ ذاريات 
  ] ، فرشتگانى كه صف بسته‌اند [ صافات 
  ] ، آسمان و طارق [ طارق 
  ] ، آسمان كه داراى برجهاست [ بروج 
  ] ، آفتاب و روشنيش به هنگام چاشت [ شمس 
  ] ، و بالأخره ، طور و كتابى كه نوشته شده است [ طور 
  ] .\r\nسوره‌هايى كه با اين واو قسم آغاز شده ، همه سوره‌هايى مكّى هستند و هيچ سوره‌اى مدنى با اين « واو » آغاز نشده است .\r\nبنابراين اگر هدف از سوگند تعظيم و بزرگ داشتن آنچه بدان سوگند ياد شده بوده است ، چه دليلى دارد كه تنها سوره‌هايى مكّى با اين « واو » آغاز شده باشند . علاوه بر اين در سرتاسر قرآن هيچ سوره‌اى نيست كه با واو قسم و پس از آن اسمى از اسماء اللّه حسنى آغاز شده باشد ، و اين در حالى است كه بىهيچ ترديدى عظمت همهء مخلوقات در برابر عظمت او رنگ مىبازد و حتّى جاى آن نيست كه عظمت اشيايى چون انجير و زيتون و اسبهايى كه از زير سمشان از سنگها جرقه افروزد و ستارهء چون فرو افتد ، . . . با عظمت خداوند مقايسه گردد .\r\nبالاتر از اينها آن كه در سرتاسر قرآن هيچ جا سوگند « و اللّه » نيامده است مگر در دو مورد در سورهء انعام كه از زبان مشركان چنين سوگندى آمده است :\r\n« روزى كه همهء آنان را گرد مىآوريم و سپس به كسانى كه شرك ورزيده‌اند مىگوييم آن شريكانى كه مدعيشان بوديد كجايند ؟ سپس پاسخ آنها جز اين نبود كه گفتند : ( و اللّه ربّنا ما كنّا مشركين ) سوگند به خداوند ، پروردگارمان ، كه ما مشرك نبوده‌ايم . ببين كه چگونه بر خود نيز دروغ بستند و آنچه را بناروا بدان مىگرويدند نيز در ميان خويش نيافتند » ( 23 ) .\r\n« و اگر ببينى آن هنگام را كه در برابر پروردگارشان ايستاده‌اند ، و خداوند فرمود : آيا اين حق نيست ؟ گفتند : ( بلى و ربّنا ) آرى ، سوگند به پروردگارمان ؛ و او گفت پس بدان سبب كه كفر مىورزيديد اينك عذاب را بچشيد » ( 30 ) .\r\nدر اين دو مورد حرف « واو » در اثناى كلام آمده و در آغاز سوره يا آيه قرار ندارد و\r\n\r\n","description":"","footnote":"","page_name":" 263 ","page_number":281},
  {"content":"\r\n\r\nكسانى كه قسم ياد مىكنند نيز مشركان هستند كه در روز قيامت چنين سوگند مىخوردند و قسم نيز بر همان معناى اصلى خود يعنى اقرار گرفتن از مخاطب است . . .\r\nاين در حالى است كه واو قسمى كه در ابتداى سوره‌ها يا آيه‌ها مىآيد ، آن كه در همه اين موارد سوگند ياد مىكند خداوند سبحان است .\r\nدر چهار مورد نيز واو قسم با « ربّ » آمده و البته اين موارد در آياتى است كه در آغاز سوره واقع نشده‌اند و حرف واو نيز در ابتداى جمله قرار نگرفته ، بلكه پس از حرف « فاء » يا « فلا » يا « اى » آمده است :\r\nذاريات / 23 :  « فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ »  « پس سوگند به پروردگار آسمان و زمين كه اين حق است ، به سان آنچه شما سخن مىگوييد » .\r\nحجر / 92 :   « فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ »   « پس سوگند به پروردگارت كه از همهء آنها دربارهء آنچه مىكردند خواهيم پرسيد » .\r\nنساء / 65 :  « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  « نه ، سوگند به پروردگارت كه ايمان نياورده‌اند مگر زمانى كه در نزاعى كه ميان آنهاست تو را داور قرار دهند و از حكمى كه تو مىدهى هيچ دلگير نشوند و سراسر تسليم تو باشند » .\r\nيونس / 53 :  « وَ يَسْتَنْبِئُونَكَ أَ حَقٌّ هُوَ ، قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ »  « و از تو مىپرسند آيا اين حق است . بگو : آرى ، به پروردگارم سوگند اين براستى حق است و شما اعجاز نتوانيد كرد » .\r\nدر تمامى اين چهار آيه قسم بر همان وجه اصلى خود يعنى تأكيد ، تقرير و بزرگداشت آمده است .\r\nزمانى كه قسم به واو همراه با كلمه « ربّ » در چهار مورد ، همراه با كلمه « اللّه » ، در يك مورد ، و همراه با كلمه « ربّنا » در يك مورد ، و همه بر وجه و مقصود اصلى خود آمده ، و از ديگر سوى تنها با « ليل » ، سوگند به واو شش مرتبه تكرار شده و در همهء اين موارد « واو » در صدر آيه قرار گرفته است ؛ اين امر مىطلبد در بر داشت علماى تفسير و بلاغت مورد بازنگرى قرار گيرد ، مبنى بر اين كه واو قسم در اين موارد به منظور اعلام عظمت آنچه پس از واو قرار گرفته - يعنى چيزهايى چون شب و روز و چاشتگاه و سپيده دم و انجير و زيتون - آمده است از اين جهت كه به هيچ وجهى نمىتوان عظمت اين پديده‌ها را با عظمت پديد آورنده - جلّ جلاله - مقايسه كرد .\r\n\r\n","description":"","footnote":"","page_name":" 264 ","page_number":282},
  {"content":"\r\n\r\nمفسّران - به عنوان مثال - در قسم به شب روز ، وجوه حكمت اين دو پديده را ذكر كرده و فوايد بسيارى براى آنها بر شمرده‌اند و هر جا نيز قسم به سپيده‌دم ، صبح ، چاشتگاه و ظهرگاهان ، يا قسم به شب ، در حالى كه چتر مىگسترد ، در حالى كه همه جا را فرو مىپوشد ، در حالى كه رو به رفتن مىگذارد و در حالى كه پشت مىكند . . . آمده است اين فوايد را تكرار كرده‌اند .\r\nآنان چنان تأويلهاى فلسفى و مبتنى بر اشارهء اين گونه آيات بدانها داده‌اند - از قبيل آنچه در تفاسير فخر رازى ، نيشابورى ، طبرسى ، و شيخ محمد عبده مىخوانيم - كه تصوّر نمىكنيم اين واو مىتوانسته چنين مفاهيمى را به تأويلى دور يا نزديك در بر داشته باشد . در كنار اين ، مشاهده مىكنيم كه قرآن كريم ، بىآنكه قسمى بياورد ؛ مردم را به آيت شب و روز يا خورشيد و ماه توجّه مىدهد و مردم نيز با اندك تنبّهى از سوى قرآن اين آيات را مىفهمند ؛ همانند آنچه در آيات ذيل مشاهده مىشود :\r\nقصص / 71 : « بگو : چه تصور مىكنيد اگر خداوند شبتان را تا روز قيامت طولانى سازد ؟ جز او كدام خداست كه شما را روشنى ارزانى دارد ؟ مگر نمىشنويد ؟ بگو : چه تصوّر مىكنيد اگر خداوند روزتان را تا روز قيامت طولانى سازد ؟ جز او كدام خداست كه شما را شب ارزانى دارد تا در آن بياساييد ؟ مگر نمىبينيد ؟ » اسراء / 12 : « و شب و روز را دو آيت از آيات خداوند قرار داديم آيت شب را تاريك گردانيديم و آيت روز را روشن ، تا به طلب رزقى كه پروردگارتان مقرر داشته است برخيزيد و شمار سالها و حساب را بدانيد ، و ما هر چيز را به تفصيل بيان كرده‌ايم » .\r\nيونس / 5 و 6 : « اوست آن كه خورشيد را فروغ بخشيد و ماه را منوّر ساخت و برايش منازلى معين كرد تا از شمار سالها و حساب آگاه شويد خداوند همه اينها را جز به حق نيافريد و آيات را براى مردمى كه مىدانند به تفضيل بيان مىكند * براستى كه در آمد و شد شب و روز و آنچه خداوند در آسمانها و زمين آفريده ، آياتى است براى كسانى كه پروا پيشه كنند » .\r\nعلاوه بر اين ، رجوع كنيد به آيات : انعام / 96 ، يونس / 67 ، نمل / 86 ، آل عمران / 190 ، جاثية / 5 ، فرقان / 47 ، و روم / 23 .\r\nامّا از سويى ديگر آياتى كه با واو قسم همراه است : « و اللّيل إذا يغشى » ، « و النّهار إذا تجلّى » ، . . . « و الضّحى » ، « و اللّيل إذا سجى » و نظاير آنها ، بر چنين نحوه از بيان حكمت كه در آيات فوق مشاهده مىكنيم نيامده است .\r\nاز همين نقطه است كه من در برابر اين پديدهء مربوط به « اساليب بيان در قرآن » به تأمل\r\n\r\n","description":"","footnote":"","page_name":" 265 ","page_number":283},
  {"content":"\r\n\r\nايستاده‌ام شايد سرّى بيانى از اسرار آن آشكار سازم و به نظريهء « بزرگداشت آنچه پس از واو قسم مىآيد » بيفزايم ، نظريّه‌اى كه به عنوان تنها نظريّهء خود را به همه مفسّران و علماى بلاغتى كه آثارى از آنها خوانده‌ام تحميل كرده است .\r\nآنچه من پس از تأملى فراوان در سياق آياتى كه با چنين واو قسمى آغاز شده ، به اطمينان دريافتم آن است كه اين واو از معنى اصلى لغوى و اوليّهء خود كه حكايت از عظمت چيزى است كه بدان سوگند ياد شده خارج گرديده و مفهوم بلاغى جديدى يافته و اين مفهوم نيز عبارت است از جلب توجّه كامل مخاطب به امورى محسوس و قابل درك براى انسان كه هيچ جاى جدل و چانه زدنى در آنها نيست ؛ تا اين توجّه مقدّمه‌اى شود بر بيان مسائلى معنوى كه در آنها بحث و چانه زنى مىشود و يا مقدّمه‌اى شود بر بيان امور غيبى كه در چهارچوب حسيّات و مدركات حس بشرى قرار نمىگيرد .\r\nبه عنوان مثال بلاغت و بيان قرآن ، آنجا كه به سپيده دم ، به صبح چون پديدار گردد و چون بدمد ، به خورشيد و تابش روشنيش به هنگام چاشت ، و به شب چون همه جا را فرا گيرد و به روز چون روشن شود . . . سوگند ياد مىكند ؛ مفاهيمى از هدايت و حق يا ضلالت و باطل را در قالب پديدارهايى مادّى از نور و ظلمت با درجات متفاوت آشكار مىسازد .\r\nهمين تبيين پديده‌هاى معنوى از طريق پديدارهاى محسوس ، ملاك استعمال واژه‌هاى « ظلمات » « و نور » در بيان و بلاغت قرآن كريم در معنى ضلال و هدايت است .\r\nهمين اصل است كه مىتوانيم آن را بر همهء آياتى كه با واو قسم آغاز شده‌اند عرضه بداريم و آن را پس از چنين عرضه داشتنى مقبول بيابيم ، بىآنكه در تكلّف تأويلى گرفتار آييم و يا بخواهيم بدون دليل و نشانه‌اى ، و به زحمت ، نكته‌اى را استخراج كنيم .\r\nبه عنوان مثال ، در آيات سوره ليل تأمل مىكنيم :\r\n     « وَ اللَّيْلِ إِذا يَغْشى * وَ النَّهارِ إِذا تَجَلَّى * وَ ما خَلَقَ الذَّكَرَ وَ الْأُنْثى * إِنَّ سَعْيَكُمْ لَشَتَّى »      مفسّران در ذيل اين آيه به بيان وجود حكمت در پشت سر يكديگر آمدن شب و روز پرداخته‌اند ، در حالى كه در اينجا آنچه بدان سوگند ياد شده مطلق شب و يا مطلق روز نيست ، بنابراين از آنجا كه در بيان قرآنى چيزى جز شب با قيد « هنگامى كه همه جا را فرو پوشد » و جز روز با قيد « هنگامى كه روشنى گسترد » متعلق سوگند قرار نگرفته ، رازى بلاغى را در مىيابيم كه واو سوگند توجّه ما را بدان مىخواند و آن عبارت است از تقابلى واضح و محسوس ميان گستردن تاريكى شب و روشن شدن كامل روز .\r\n\r\n","description":"","footnote":"","page_name":" 266 ","page_number":284},
  {"content":"\r\n\r\nتفاوت ميان نر و ماده نيز در وضوحى محسوس و قابل درك ، همانند تاريكى شب و روشنايى روز است ؛ اين هر دو نيز مقدمه‌اى توضيحى شده است براى بيان تفاوتى همانند اين تفاوت محسوس ، در امورى غير مادّى كه به حسّ و درك در نيايد : « شما به راههايى متفاوت مىرويد » ؛ همچنين مقدّمه‌اى است براى توضيح تفاوتى عميقتر در پديده‌هايى غير مشهود كه در فاصلهء اين سراى و آن سراى و تا رسيدن به روز پاداش و كيفر روى مىدهد :\r\n« امّا آن كس كه بخشايش و پرهيزگارى كرد * و آن بهترين را تصديق نمود * پس به گشايش رهنمونش شويم * امّا آن كس كه بخل ورزيد و خود را بىنياز دانست * و آن بهترين را تكذيب كرد * پس به سوى دشوارى خواهيمش راند » .\r\n« براستى كه هدايت بر ماست * و اين جهان و آن جهان از آن ما * پس من شما را از آتشى بيم دادم كه زبانه مىكشد * و بدان در نيايد مگر سيه روزى كه تكذيب كرد و روى گردان شد و از آن دور داشته خواهد شد آن كسى كه پرهيزگارترين است * آن كه مال خويش را مىبخشد تا خود پاك شود » .\r\nهمهء اين متقابل‌ها ، اعم از معنوى و غيبى ، يعنى تقابلهايى چون بخشايش كند و بخل ورزد ، از خدا پروا كند و خود را بىنياز بداند ، تصديق كند و تكذيب كند ، گشايش و دشوارى ، اين جهان و آن جهان ، بدان در آيد و از آن دور داشته شود ، سيه روز و پرهيزگار . . . - همه و همه - حقايقى است كه بلاغت اعجازى قرآن آن را از طريق بيان مقدّمه‌اى روشنگر ، واضح و آشكار مىسازد ؛ مقدّمه‌اى كه توجّه همگان را به تفاوت مادّى و واضح و محسوس ميان پديده‌هاى نامبرده شده در اين آيات جلب مىكند كه « سوگند به شب ، هنگامى كه همه جا را فرو پوشد * و سوگند به روز هنگامى كه روشنى گسترد * و سوگند به اين كه نر و ماده را بيافريد * كه به راههاى متفاوت مىرويد » .\r\nدر آيات ضحى مىنگريم :\r\n    « وَ الضُّحى * وَ اللَّيْلِ إِذا سَجى * ما وَدَّعَكَ رَبُّكَ وَ ما قَلى »     .\r\nدر اين آيات واو قسم توجّه مخاطبان را به صورتى مادى و واقعيّتى محسوس جلب مىكند كه مردم همه بر آن گواهى مىدهند و آن نيز عبارت است از درخشش نور و روشنايى در ميانه روز و سپس سستى شب ، هنگامى كه چتر گسترد و بيارامد . اين دو پديدهء طبيعى و روز در پى يكديگر مىآيند و تكرارى مىشوند ، بىآنكه در تكرار پى در پى آنها چيزى باشد كه ناظران را به شگفت در آورد يا به انكار وا دارد ، بلكه بىآنكه به انديشه كسى درگذرد كه آسمان\r\n\r\n","description":"","footnote":"","page_name":" 267 ","page_number":285},
  {"content":"\r\n\r\nزمين را از دامن نهاده و به ظلمت و وحشت شبى سپرده است كه اينك در پى درخشش روشنايى در چاشتگاه همان روز آمده است .\r\nبنابر اين چه تعجّبى دارد كه همان گونه كه فرا گستردن شب را پس از درخشش روشنايى روز مشاهده مىكنيم ، پس از ايام انس و آشنايى وحى و تجلى يافتن نور آن بر مصطفى - صلّى اللّه عليه [ و آله 
  ] و سلّم - چند روزى وحى متوقّف شود و دوران فترتى حاصل آيد ؟ و چگونه مىتوان گفت يا گمان برد كه پروردگار محمد او را وا گذارده يا بر او خشم گرفته است ؟\r\nهمچنين در آيات سورهء نجم تأمل مىكنيم :\r\n   « وَ النَّجْمِ إِذا هَوى * ما ضَلَّ صاحِبُكُمْ وَ ما غَوى »    .\r\nدر اينجا نيز واو قسم ما را به توجّه به پديده‌اى طبيعى و مشهود فرا مىخواند كه مردم هر روز شاهد آن مىشوند و مىبينند كه چگونه ستاره فرو مىافتد و برافق نظاره مىكنند كه چگونه ظاهرا و در برابر ديدگان آنها آسمان با خطى از نور به زمين متّصل مىشود .\r\nاين پديده‌اى طبيعى است كه تكرار مىشود و آنان آن را به چشم خود مىبينند و نظاره مىكنند و در آن هيچ جايى براى تعجّب و انكار نمىيابند ، پس چرا بايد در پديده‌اى غيبى كه همانند آن است تعجّب كنند و در برابر آن موضع جدل و انكار در پيش گيرند ؟ ؛ چه ، نور وحى نيز به سان آن نور ستاره‌اى كه فرود مىافتد از افق اعلى پديدار مىگردد ، نزديك مىشود و فرود مىآيد تا زمانى كه در روى اين كره خاكى به پيامبر مصطفى [ صلّى اللّه عليه و آله و سلّم 
  ] مىرسد :\r\n« و او از سر خواست دل سخن نمىگويد * اين تنها وحيى است كه به او مىرسد * آن را فرشته‌اى بس نيرومند تعليم داده است * فرشته‌اى صاحب قدرت ، پس ايستاد * در حالى كه او در افق اعلى بود * پس به او نزديك شد و نزديكتر شد * و فاصله تنها دو كمان يا كمتر از آن بود * پس خداوند آنچه خواست به بنده‌اش وحى كرد * دل آنچه را ديد دروغ نشمرد * پس آيا شما در آنچه او مىبينيد با او جدال مىكنيد ؟ » در آيات سورهء عاديات مىنگريم :\r\nسوره با واو آغاز مىشود و اين واو توجّه مخاطبان عرب آن عصر را به پديده‌اى جلب\r\n\r\n","description":"","footnote":"","page_name":" 268 ","page_number":286},
  {"content":"\r\n\r\nمىكند كه براى آنان آشنا بود ؛ و آن عبارت است از هجوم سوارانى در صبحگاه كه مردمان را كه هيچ احتمال نمىدهند غافلگير مىكند و تنها زمانى آنان به خود مىآيند كه خويش را در محاصره سوارانى مىيابند كه آنان را در ميان گرد و غبار برخاسته از سم اسبانشان در هر سو پراكنده ساخته‌اند .\r\nاين ، خود مقدّمه‌اى است روشنگر براى تصوير بلاغيى ديگر ؛ و مقدّمه‌اى است هشدار دهنده به غيبى نامشهود و درك ناشده كه انسان با سپاسى نسبت به پروردگار خويش را به رستاخيزى غافلگير مىكند كه هيچ براى آن آماده نشده و براى آن توشه بر نگرفته است و اينجاست كه مردم را متحيّر و سرگردان مىبينى ، در حالى كه گروه گروه و پراكنده از همديگر ، به سان ملخهايى كه پخش شده باشند يا پروانه‌هايى كه همه جا را گرفته باشند ، از قبر بر انگيخته شده‌اند ، و اينجاست كه ناگاه هر چه در دل نهان داشته‌اند پديدار گشته و هيچ انديشه و خيال پنهانى در اعماق دل نيز فروگذار نشده است :\r\n« براستى كه انسان نسبت به پروردگار خويش ناسپاس است * آيا نمىداند آنگاه كه آنچه در درون قبرهاست برانگيخته شود * و آنچه در دلها پنهان است حاصل آيد * در آن روز پروردگارشان به ايشان آگاه است ؟ » .\r\nدر سوره عصر تأمل مىورزيم :\r\nدر اين سوره واو قسم در موضع اصلى خود - كه به عنوان يك پديدهء مربوط به اسلوب در قرآن كريم عموميّت دارد ، قرار گرفته و آن عبارت است از توجّه دادن مخاطب به ابتلاى انسان به زمانى كه او را تحت فشار قرار مىدهد و با تحميل سختى و رنج به او و را ذوب مىكند و خالص مىسازد .\r\nاين نيز خود مقدّمه‌اى است روشنگر براى بيان آن كه فشارهاى گذر زمان عصاره وجود انسانى را بروز مىدهد ، طاقت و توان او را مىآزمايد و معدن وجود او را شكوفا مىكند و از خير يا شرّ او پرده بر مىدارد و در نتيجه خسران يا نجات حاصل مىآيد :\r\n« سوگند به عصر * كه انسان در خسران است * مگر آنان كه ايمان آوردند و عمل شايسته به جاى آوردند و همديگر را به حق سفارش كردند و به صبر توصيه نمودند » .\r\nقدرتى كه در توجّه دادن مخاطب به حقايق مطروح در چنين اسلوبى وجود دارد از اين ناشى\r\n\r\n","description":"","footnote":"","page_name":" 269 ","page_number":287},
  {"content":"\r\n\r\nمىشود كه واو از جاى اصلى خود كه اثناى سخن است بيرون آمده و همين امر جلب توجّه بيشترى را به دنبال مىآورد . « 2 »\r\nشايد تنها علتى كه باعث شد مفسران سلف صالح بدين نكته بيانى راه نيابند آن بود كه عالمان بلاغت تا آن زمان ، به خروج خبر ، استفهام ، امر و نهى از معانى اوليّه خود در اصل لغت و افادهء مفاهيم بلاغى جديدى كه در كتب بلاغت آنها را مورد تصريح قرار داده‌اند ، پى برده و آن را متذكر گشته ، امّا به اين كه قسم نيز از معناى اوليّه خود خارج مىشود اشاره‌اى نكرده بودند . همين سبب شد كه تأويلهايى مبتنى بر تكلّف براى آيات آغاز شده با حرف واو قسم صورت گيرد تا در نتيجه اين واو ، چنان كه بلاغيون خواسته بودند ، بر همان معناى اصلى لغوى خود بماند و مفهوم بلاغى تازه‌اى به خود نگيرد .\r\nبه خواست خداوند بر ما ايرادى نخواهد بود كه به جستجوى سرّى بلاغى پرداختيم كه اين گونه آيات ، در وراى معنى قريب و آشنايى كه براى آنها قائل شده‌اند ، از آن حكايت مىكند .\r\n\r\nسجع و مراعات فاصله\r\nاكنون به تأمل در مسئله « فواصل قرآنى » مىپردازيم ، مسأله‌اى كه از ديرباز سلف را به خود مشغول داشته و دربارهء آن آراء و نظريّاتى گوناگون ارائه كرده‌اند :\r\nتا جايى كه من مىدانم ميان آنان در اين مسئله اختلافى وجود ندارد كه « فاصله‌هاى قرآنى » داراى آهنگ و موسيقى منحصر به فرد و بلاغت والايى است . امّا همهء اختلاف موجود در اين مسئله در اين است كه آيا اين « فاصله‌ها » از قبيل همان چيزى است كه در فنون بديعى « سجع » ناميده مىشود ، يا چيزى غير از آن است .\r\nاز همان زمان كه عصر تأليف در مطالعات قرآنى و بلاغى آغاز شده مسئلهء فواصل مورد عنايت و توجّه خاصّى از سوى نخستين نسلهاى عالمان زبان عربى قرار گرفت ، هر چند در آن آغاز اين مسئله در مباحثى مستقل مطرح نشد ، بلكه در لابلاى نخستين تأليفات به عمل آمده در زمينه قرآن به صورت حاشيه‌اى مورد تذكّر واقع گرديد :\r\nابو عبيده كه از لغويان قرن دوّم هجرت است در جاى جاى كتاب خود مجاز القرآن ، و\r\n\r\n\r\n","description":"","footnote":"\r\n( 2 ) براى اطلاع بيشتر از جزئيات مربوط به اين پديدار اسلوبى ، مراجعه كنيد به آنچه در التفسير البيانى ، ج 1 ، در تفسير سوره‌هاى ضحى ، عاديات ، و نازعات بيان شده و نيز آنچه در همين كتاب ج 2 ، در تفسير سوره‌هاى قلم ، عصر ، ليل و فجر اظهار شده است .\r\n","page_name":" 270 ","page_number":288},
  {"content":"\r\n\r\nهنگامى كه در فواصل قرآنى عدولى از شيوهء آشناى استعمال لغوى مىبيند به تأمل در مسئلهء فواصل مىپردازد و همهء همّت خود را متوجّه آن مىسازد كه به منظور اثبات صحّت اين عدول بدان استدلال كند كه « عرب در كلام خود به چنين كارى دست مىزند » ؛ و اين عبارتى است كه ما آن را در مواضع متعددى از كتاب مجاز القرآن مشاهده مىكنيم .\r\nفراء هم كه از لغويان قرن دوم است ( فت 207 هق ) در كتاب خود ، معنانى القرآن ، به صورت مستقيم متعرض مسئله فواصل نشده ، هر چند وى ، در تفسير لغوى خود از معانى و مفاهيم قرآن و ترجيح قرائتى در ميان قرائات ، نظريّهء مشخص و صريحى در مورد موضع قرآن نسبت به رعايت فاصله ارائه داده است . به عقيدهء او ، قرآن به صورتى هدفدار « مراعات فاصله » مىكند تا بدين وسيله جمال نظم قرآنى را نشان دهد يعنى آن چيزى را مقدّم يا مؤخّر مىدارد لفظى را بر لفظى ديگر كه داراى همان معناست بر مىگزيند ، به جاى صيغه‌اى از يك كلمه صيغهء ديگرى از آن را مىآورد تا « فواصل » يا « رئوس آيات » را مراعات كند . « 3 »\r\nفراء به رغم آن كه در موارد فراوانى ، بويژه در سوره‌هاى مكّى ، به مسئلهء « فواصل قرآنى » پرداخته ، امّا از آنها با عنوان « فواصل » نام نبرده ، بلكه با عنوان « رئوس آيات » از آنها ياد كرده است . وى از اين هم ابا كرده كه واژه « سجع » را در چنين مواردى به كار برد ، هر چند چنين چيزى بنابر مذهب او كه مىگويد در نظم قرآنى اين امر به هدف دادن آهنگ به كلام و به خاطر همگونى لفظى مراعات شده ، در قرآن وجود دارد .\r\nدر اين ميان ، اين قتيبه - قرن سوم هجرى - مذهب فراء مبنى بر رعايت اين مقاطع لفظى « يا » رئوس آيات را انكار كرده است .\r\nتا قرن سوم هجرت به خوبى مشاهده مىشد كه از قائل شدن به وجود سجع در قرآن ابا داشتند ، و گويا احساس دينى هر فرد مؤمن - به خاطر آن كه اين كلمه از ديرباز بسيار در مورد سجع كاهنان به كار رفته بود - از چنين كلمه‌اى گريز و نفرت داشت .\r\nامّا ديرى نپاييد كه اين مسئله به معركهء مجادلات كلامى ميان فرقه‌هاى اسلامى وارد شد و به مسئلهء اعجاز به نظم پيوند يافت و كم كم موضوع بحثهاى مستقّلى قرار گرفت .\r\nاشاعره « سجع » را در قرآن نفى كردند و گفتند : اينها تنها « فواصل قرآنى » است . باقلانى نيز در كتاب خود اعجاز القرآن فصلى را تحت عنوان - « در نفى سجع از قرآن » گشوده ، در آن مذهب اشاعره در تفاوت گذاشتن ميان سجع و فاصله را به صورتى مبسوط شرح داد او اين\r\n\r\n\r\n","description":"","footnote":"\r\n( 3 ) به عنوان مثال مراجعه كنيد به توجيه فراء در مورد فواصل سوره‌هاى الرحمن ، ضحى ، فجر ، و ليل در كتاب معانى القرآن ، چاپ دار الكتب ، قاهره ، 1955 م .\r\n","page_name":" 271 ","page_number":289},
  {"content":"\r\n\r\nفصل را چنين آغاز كرد :\r\nهم مسلكان ما همه بدين عقيده گرويده‌اند كه سجع در قرآن وجود ندارد ، و شيخ ابو الحسن اشعرى در مواضع متعدّدى از كتب خود اين مسئله را متذكّر گشته است . . .\r\nبسيارى از مخالفان آنان [ مخالفان اشعريه 
  ] بر آنند كه سجع در قرآن وجود دارد .\r\nآنان مدّعى شده‌اند .\r\nهمين سجع از چيزهايى است كه فضل و برترى كلام الهى را روشن مىسازد ، و همچنين از فنون و صناعاتى است كه تفاوت در بلاغت و فصاحت در آنها پديدار مىگردد ، همانند تجنيس ، التفات و ديگر وجوهى كه فصاحت يك كلام بدانها شناخته مىشود . . . از ديگر سوى سجعهايى كه در قرآن آمده بحدّى فراوان است كه نمىتوان وقوع همه آنها را ناشى از اتفاق و غير عمدى دانست .\r\nالبته اين گمان آنها گمانى نادرست مىباشد ؛ و اگر در قرآن سجع وجود مىداشت اساليب قرآن از اساليب عادى موجود در ميان عرب بيرون نبود ، و چنانچه قرآن در رديف كلام عادى عرب قرار مىداشت ، اعجازى بدان به وقوع نمىپيوست ؛ و اگر براى اعراب ممكن بود كه بگويند : اين كتاب سجع اعجاز آور است ، اين نيز روا بود كه بگويند ، اين شعرى است كه اعجاز است . چگونه مىتوان قرآن را مشتمل بر سجع دانست ، در حالى كه سجع شيوهء آشناى كاهنان عرب بود ؟\r\nاصولا نفى سجع در قرآن دلالت بيشترى بر اعجاز و آيت بودن آن دارد و تا نفى شعر در آن ؛ زيرا كهانت با نبوت تنافى و ناسازگارى دارد ، در حالى كه شعر چنين نيست . روايت شده است كه كسانى به حضور پيامبر صلّى اللّه عليه [ و آله 
  ] و سلّم - رسيدند و دربارهء ديه جنين از آن حضرت پرسش كردند و گفتند : « كيف ندى من لا شرب و لا أكل و لا صاح فاستهل ، أليس دمه قد يطل » « چگونه كسى را ديه دهيم كه نه خورد و نه آشاميد و نه استهلال كرد و نه فرياد كشيد ، آيا نبايست خون آن را ناديده گرفت ؟ » در اين هنگام پيامبر - عليه الصّلاة و السّلام - فرمود : « آيا سجع گويى به سان سجع گويى كاهنان ؟ » و در روايات ديگرى است كه « آيا سجعى به سان سجع كاهنان ؟ » آنچه را آنان از سجع مىدانند تنها توهّمى است كه كرده‌اند ؛ زيرا گاه در سخنى چيزى مىآيد كه بر مثال سجع است ، هر چند كه خود سجع نيست ؛ چرا كه سجع آن است كه معنى از پى لفظى رود كه بتواند سجع را شكل دهد ، در صورتى كه آنچه در قرآن به صورت اتفاقى آمده و آن را سجع فرض كرده‌اند چنين نيست ؛ زيرا در\r\n\r\n","description":"","footnote":"","page_name":" 272 ","page_number":290},
  {"content":"\r\n\r\nقرآن حتى در اين موارد ، لفظ تابع معناست ، و از ديگر سوى تفاوتى روشن است ميان آن كه در كلامى الفاظى معنى مقصود را به طور كامل برساند و در عين حال همين الفاظ داراى نظم و ارتباط خاصّى با يكديگر نيز باشند ، و آن كه تنها معنا آراسته و سازمان يافته باشد و نه لفظ هرگاه معنا بتنهايى سازمان يافته باشد و سجعى در كار نباشد ، آنچه بدان نياز خواهد بود آراستن كلام خواهد بود نه تصحيح معنا .\r\nعلاوه بر اين ، حتى اگر كسى يك يا چند مورد از مواردى را كه آنان مدّعى سجع بودنش هستند بپذيرد و مدّعى شود كه چنين ساختارهايى لفظى به منظور لختى آسودن در كلام ، به وسيله آوردن فواصل ، و به منظور تحسين و آراستن كلام در قرآن واقع شده - و به سبب همين شيوه است كه قرآن از ديگر انواع كلام تمايز مىيابد . و نيز چنانچه مدّعى شود كه توجيهى كه براى اين گونه الفاظ وجود دارد اين است كه آنها را « فواصل » بدانيم .\r\nو بالأخره ، چنانچه مدّعى شود كه چنين چيزى در قرآن به صورت اتفاقى واقع شده و عمدى نيست - در هر يك اى اين توجيه‌ها - چنانچه اين گونه الفاظ به صورت نادر و غير عمدى در لابلاى كلام عارض شود ، سجع شمرده نخواهد شد ، بدان نحو كه قبلا بيان كرده‌ايم اگر مقدار اندكى از شعر همانند يك مصراع يا يك يا دو بيت شعر ، رجز يا جز آن در قرآن عارض شود ، گفته نخواهد شد اين كلام قرآنى كه بر وزن شعر مىباشد شعر است ؛ زيرا چنين چيزى به صورت عمدى در كلام واقع نشده « و تنها در لابلاى سخن آمده است » بنابر اين وضعيت اندك موارد سجعى كه در آيات قرآن ادّعا و فرض كرده‌اند نيز چنين است .\r\nبه آنان [ معتقدان به وجود سجع 
  ] بايد گفت : اگر آنچه را در قرآن مدعى سجع بودنش هستيد سجع بود مىبايست مردود و مذموم دانسته شود ؛ زيرا وقتى در سجعى وزن و شيوه متفاوت باشد ، آن كلام سجع قبيح شمرده خواهد شد و سجع داراى شيوه و قواعد مشخّص و تخلف ناپذير و طريقه‌اى معيّن است كه هرگاه متكلّم از آن شيوه و قواعد تخلف كند ، در كلام او خللى خواهد بود و خود نيز به خروج از فصاحت متّصف خواهد گرديد ؛ چنان كه اگر شاعرى از وزن متعارف براى شعر خارج شود به خطا موصوف خواهد شد و شعرش مردود خواهد بود ، و چه بسا كه همين خلل باعث شود كلام او اصلا شعر بودن خود را از دست بدهد .\r\nاين در حالى است كه مىدانيم برخى از آنچه را سجع شمرده‌اند داراى فاصله‌هاى متقارب به يكديگر است و مقاطع آنها با همديگر فاصله چندانى ندارد ، در برخى از اين موارد عبارات طولانى و فاصله‌ها از همديگر دور است و فاصله\r\n\r\n","description":"","footnote":"","page_name":" 273 ","page_number":291},
  {"content":"\r\n\r\nهم وزن با وزن قبلى خود پس از كلامى طولانى مىآيد ، در حالى كه چنين چيزى در سجع ناپسند و ناستوده است .\r\nاگر گفته شود : هرگاه سجع از حالت معمول و ميانه بيرون رود و حالتى ديگر كه بدان اشاره شد به خود گيرد ، ديگر چنين كلامى سجع نخواهد بود ، و از ديگر سوى ، بر متكلم لازم نيست كه همهء كلامش سجع باشد ، بلكه مىتواند در بخشى از كلام خويش سجعى بياورد ، سپس اين سجع را واگذارد و سجعى ديگر آورد و گاه نيز پس از چندى ديگر بار به همان سجع نخست بر گردد ؛ در پاسخ گفته خواهد شد : هرگاه در يك بيت شعر مصراعى مخالف مصراع ديگر باشد اين غلط و درهم ريختگى محسوب مىشود [ نه از اختيارات شاعر 
  ] . به همين نحوه هرگاه يكى از دو مصراع يك كلام مسجّع با مصراع ديگر ناهمگون و ناهماهنگ باشد ، غلط و درهم ريختگى شمرده مىشود . اين در حالى است كه مىدانيم فصاحت قرآن ، در اصالت خود ، هرگز به چيزى كه مايهء مذمّت باشد آلوده نشده ، و به همين دليل نيز جايز نيست چنين در هم آشفتگى و ناهمگونيى در قرآن كريم واقع شود .\r\n[ علاوه بر اين 
  ] ، اگر كلامى كه در ظاهر سجع مىنمايد واقعا نيز سجع بود ، اعراب در برابر آن به تحيّر در نمىماندند و طبعشان آنها را به رويارويى با آن در ميدان بلاغت و آوردن همانندى براى آن وا مىداشت ؛ چرا كه آوردن سجع و كلام مسجّع براى آنان ممتنع نبود .\r\nباقلانى در ادامهء اظهارات خود پس از استدلال مفصّل بر نفى سجع در قرآن با استناد به اين دليل كه اعراب از آوردن همانندى براى آن عاجز ماندند [ و اين خود حاكى از نبود سجع در قرآن است 
  ] ، چنين مىگويد :\r\nبا آنچه گفتيم روشن شد كلماتى كه در فواصل متناسبى واقع شده و به سبك و همانند آن چيزى است كه در سجع پديد مىآيد ، آنها را از حدّ خويش [ كه گفتار غير مسجّع است 
  ] خارج نمىكند و به باب سجع در نمىآورد .\r\nكسانى كه سجع را در قرآن جايز دانسته و مسلك خاص كسانى ديگر را در اين زمينه در پيش گرفته‌اند ، ناگزير مىبايست عقيدهء نظام ، عباد بن سليمان ، و هشام فوطى « 4 » را بپذيرد و اين نظريهء آنان را اختيار كند كه در نظم و تأليف قرآن اعجازى\r\n\r\n\r\n","description":"","footnote":"\r\n( 4 ) اينان از بزرگان معتزله‌اند كه نظريه « اعجاز به صرفه » را اختيار كرده‌اند . البته چنان كه قبلا گذشت حقيقت\r\n","page_name":" 274 ","page_number":292},
  {"content":"\r\n\r\nوجود ندارد ؛ و آوردن همانند با آن و هماوردى با آن در اين عرصه ممكن است و در اين ميان آنچه اعراب را از آوردن همانند باز داشته اين بوده كه به گونه‌اى از چنين اراده‌اى باز داشته شده‌اند همچنين بايد بپذيرند كه كلام آنان در بر دارندهء پذيرش اين مطلب است كه در نظم قرآنى ناهمگونى و اشتباه وجود دارد و قرآن از گونه‌هاى متفاوت و انواع مختلفى از كلام كه كلام عرب نيز مشتمل بر آنهاست تشكيل شده و از اين فراتر نمىرود ؛ همچنين اين گونه مدعيان مىبايست نظم بديع قرآن و تأليف شگفت آن را كه همهء تحدّى و هماورد طلبى قرآنى بر محور آن صورت گرفته است بىمقدار و كم ارزش شمرند . چگونه اعراب نمىتوانسته‌اند به ساختن و پرداختن چند سجع متفاوت بپردازند ، در حالى كه مىدانيم آنان ، بنابر عادت در خطبه‌ها و گفتارهايشان ، خود را بدين ملزم نمىدانستند كه در سجع ، طريقه و وزن واحدى را مراعات كنند ، بلكه پيوسته انواعى گوناگون را جايگزين يكديگر مىكردند ؟ بنابر اين ، كسانى كه چنين سجعهاى متفاوت و ناهمگون را در مورد قرآن مدّعى شده‌اند ، در حقيقت تفاوتى ميان دو ساختار كلام [ ساختار قرآن و ساختار كلام بشرى 
  ] نگذاشته‌اند . « 5 »\r\nچنين مىنمايد كه باقلانى در خلال استدلال خود بر نفى سجع در قرآن ، تقريبا خود مقدارى از آنچه وى آن را سجع مقبول ناميده است مىپذيرد ، امّا اين مقدار را براى سجع دانستن كلام قرآنى بسنده نمىداند ، چنان كه وجود يك مصراع يا يك و يا دو بيت از شعرى و يا رجزى در خلال كلامى بسنده نمىكند كه آن كلام را شعر بدانيم .\r\nبراى ما اين ديدگاه باقلانى قوى و واضح به نظر نمىرسد كه چرا فواصل و سجعها را از لحاظ بلندى و كوتاهى مقاطع به دو گونه تقسيم كرده است .\r\nعلاوه بر اين لازم نيست ، چنانچه باقلانى مىگويد ، هر كس كه وقوع سجع در قرآن را مجاز شمرده به نظريّهء معتزله در اعجاز به صرفه ، عقيده داشته باشد ؛ چه معتزله خود نيز وجود سجع در قرآن را به صورتى قاطع نفى كرده‌اند ؛ على بن عيساى رمانى كه از معتزله است با بيانى قويتر از آنچه اشاعره استدلال كرده‌اند بر نفى سجع استدلال كرده ، و ميان فواصل قرآنى و سجع به صورتى مشخّص تفاوت گذاشته و اين فواصل را از وجوه اعجاز بلاغى قرآن\r\n\r\n\r\n","description":"","footnote":"\r\nامر ، چنان نيست كه باقلانى در اينجا تصوير و خلاصه كرده است . ر ك : خلاصه نظريه صرفه در فصل گذشته درباره « وجوه اعجاز » .\r\n( 5 ) باقلانى ، اعجاز القرآن ، ص 86 و 100 .\r\n","page_name":" 275 ","page_number":293},
  {"content":"\r\n\r\nشمرده است .\r\nاو در رسالهء خود النكت فى اعجاز القرآن باب خاصى درباره « فواصل » گشوده و در آنجا فواصل را به « كلماتى همانند در پايان عبارات كه معنا را نيز مىرساند » تعريف كرده و پس از آن گفته است :\r\nفواصل ، بلاغت ، امّا سجع عيب است ، چه فواصل از معنا تبعيّت مىكند ، در حالى كه در مورد سجع معانى از الفاظ تبعيّت مىنمايد ، و اين نقض فلسفهء دلالت است ؛ زيرا ، هدف و فلسفهء دلالت ، پرده بر گرفتن از چهره مفاهيم و معانيى است كه نياز محسوسى بدانها وجود دارد . بنابر اين چنانچه همانندى لفظى وسيله‌اى براى رسيدن به اين مفاهيم و بيان اين معانى باشد ، جلوه‌اى از بلاغت است ، و چنانچه اين همانندى چيزى جز اين باشد عيب و لكنتى در گفتار خواهد بود .\r\nامّا فواصل قرآن ، همه بلاغت و حكمت است ؛ زيرا راهى است به سوى فهماندن مفاهيم و معانى مورد نياز به نيكوترين صورتى كه ممكن است .\r\nواژهء سجع در كلام ، از « سجع الحمامة » ( آواز خواندن كبوتر ) گرفته شده و سببش نيز آن است كه در آواز كبوتر چيزى جز آواهاى همانند وجود ندارد [ و به همين دليل نيز 
  ] زمانى كه در بيان مطلبى تكلّفى بيايد كه بدان نيازى و در آن فايده‌اى نيست ، به چنين كلامى اعتنا نشود و در رديف آنچه جز آواهاى همانند نيست قرار گيرد .\r\nاز ديدگاه رمانى فواصل داراى دو نوع است :\r\nفواصل با حروف همانند ( متجانس ) ؛ از قبيل اين آيات :\r\n    « طه * ما أَنْزَلْنا عَلَيْكَ الْقُرْآنَ لِتَشْقى * إِلَّا تَذْكِرَةً لِمَنْ يَخْشى »        « وَ الطُّورِ * وَ كِتابٍ مَسْطُورٍ »    فواصل با حروف متقارب « 6 » از قبيل ميم و نون در مثل :\r\n  « الرَّحْمنِ الرَّحِيمِ * مالِكِ يَوْمِ الدِّينِ »   و يا از قبيل حرف دال و با در مثل :\r\n    « ق * وَ الْقُرْآنِ الْمَجِيدِ * بَلْ عَجِبُوا أَنْ جاءَهُمْ مُنْذِرٌ مِنْهُمْ فَقالَ الْكافِرُونَ هذا شَيْءٌ عَجِيبٌ * أَ إِذا مِتْنا وَ كُنَّا تُراباً ذلِكَ رَجْعٌ بَعِيدٌ »     .\r\nبنابر اين از ديدگاه رمانى آنچه معيار و ملاك مىباشد معناست ، هر چند از نظر او اين نيز\r\n\r\n\r\n","description":"","footnote":"\r\n( 6 ) دو حرف را كه داراى مخرج نزديك به يكديگر باشند متقارب گويند . - م .\r\n","page_name":" 276 ","page_number":294},
  {"content":"\r\n\r\nممتنع نيست كه آهنگين بودن لفظ و همنوايى موسيقى گفتار ارزش خاصّ خود را داشته و به عبارت ديگر چنان باشد كه او خود در خاتمهء باب فواصل مىگويد :\r\nفايدهء فواصل آن است كه مقطعهاى كلام كلام را بيان مىكند كلام را به همگونى مىآرايد و در آيات قرآن نظاير را آشكار مىسازد . « 7 »\r\nبا وجود اين اكثر علماى بلاغت به رغم پذيرش اعجاز قرآن در نظم چنين تفاوت گذاشتنى ميان « فاصله » و « سجع » را به طور كامل نپذيرفته‌اند .\r\nبه عنوان مثال ، ابو هلال عسكرى در آغاز اسرار البلاغه از سجعى كه معنا آن را طلبيده و ايجاب كرده باشد استقبال مىكند و شواهدى بر چنين سجع محمود و مقبولى مىآورد . « 8 »\r\nابو هلال عسكرى ارزش سجع را در لفظى كه معناى كلام آن را طلبيده است ناديده نمىانگارد ، بلكه چنين سجعى را زيور كلام مىداند و شكوه و زيبايى لفظ را از اسرار اعجاز مىشمرد . « 9 »\r\nوى ضرورت اين شكوه و زيبايى را براى هر كلام بليغ مورد تأكيد قرار داده و در باب سجع و ازدواج « 10 » از كتاب الصناعتين اين عقيده را اظهار كرده است : هيچ كلام نثرى نيكو و شيرين نمىشود مگر زمانى كه مشتمل بر ازدواج باشد و تقريبا نمىتوان كلامى از انسان بليغ و سخنورى يافت كه خالى از ازدواج باشد ، و اگر بنا بود كلامى از ازدواج بىنياز باشد آن كلام مسلما قرآن مىبود ؛ زيرا اين كتاب در نظم خويش از عادت كلام بشر فراتر است . اين در حالى است كه مشاهده مىكنيم آن قدر صناعت ازدواج در قرآن آمده كه حتى در ميانهء آيات نيز مىتوان نمونه‌هايى از آن را يافت تا چه رسد به ازدواج در فواصل قرآن ؛ كه آن نيز فراوان ، و از اين قبيل است :\r\n\r\n\r\n","description":"","footnote":"\r\n( 7 ) رمانى ، النكت ، در ضمن ثلث رسائل فى الاعجاز ، ص 97 .\r\n( 8 ) عسكرى ، اسرار البلاغة ، ص 321 و پس از آن .\r\n( 9 ) عسكرى ، المختار من كتاب الصناعتين ، چاپ دار الكتاب العربى ، قاهره ، ص 137 و پس از آن .\r\n( 10 ) ازدواج يكى از محسّنات لفظى و عبارت است از جناس در دو لفظ مجاور يكديگر همانند « من جدّ وجد » كه در لفظ در ظاهر شبيه و در معنا با يكديگر متفاوت است . در زبان فارسى نيز ازدواج در اصطلاح علم بديع آن است كه شاعر در شعر خود دو كلمه كه در تلفظ شبيه هم و در معنى مختلف باشند بياورد ، چنان كه در اين شعر\r\n اى زلعل آتشينت در دل گلنار نار * غير دل بردن ندارى اى بت مكار كار \r\nر ك : فرهنگ عميد ؛ سيد احمد هاشمى ، جواهر البلاغه . - م .\r\n","page_name":" 277 ","page_number":295},
  {"content":"\r\n\r\n  « فَإِذا فَرَغْتَ فَانْصَبْ * وَ إِلى رَبِّكَ فَارْغَبْ »   [ انشراح / 7 ، 8 
  ] .\r\n  « فَأَمَّا الْيَتِيمَ فَلا تَقْهَرْ * وَ أَمَّا السَّائِلَ فَلا تَنْهَرْ »   [ ضحى / 9 ، 10 
  ] .\r\n  « وَ أَنَّهُ هُوَ أَضْحَكَ وَ أَبْكى * وَ أَنَّهُ هُوَ أَماتَ وَ أَحْيا »   « 11 » [ نجم / 43 ، 44 
  ] .\r\nابو هلال هر چند به وجود سجع و ازدواج در قرآن تصريح كرده ، اختلافى كه در اين مسئله وجود دارد ، به طور مستقيم مورد بحث قرار نداده است ؛ بر خلاف اين سنان خفاجى كه به ردّ منكران سجع در قرآن و كسانى كه ميان سجع و فاصله تفاوت گذاشته‌اند پرداخته ، گويد :\r\nآنان فواصلى را كه در قرآن وجود دارد « فواصل » ناميده و از سجع ناميدن آنها خوددارى ورزيده‌اند و ميان اين دو تفاوت گذاشته و گفته‌اند : سجع چيزى است كه متكلم اصالتا آن را قصد مىكند و سپس معنا را بر اساس آن مىآورد امّا « فاصله » چيزى است كه تابع معنا مىباشد و اصالتا مقصود نيست . على بن عيسى گفته است : فواصل ، بلاغت ، و مسجّع عيب است . وى علّت اين امر را چنين بيان داشته كه در سجع ، معنا تابع لفظ مسجّع و در فاصله ، لفظ تابع معناست ؛ اما به عقيدهء ما چنين چيزى فاقد صحّت است .\r\nآنچه در اينجا مىبايست بروشنى بيان گردد اين است كه گفته شود : سجع عبارت است از حروفى متماثل در پايان فصول كلام [ كلمات يا عباراتى كه سجع در آنها مراعات مىشود 
  ] ؛ و فاصله نيز بر دو نوع است : نوعى كه سجع نيز هست و آن در جايى است كه حروف پايان فصول يا مقاطع متماثل باشد ؛ و نوع ديگرى كه سجع نيست و آن در جايى است كه حروف پايان فصول يا مقاطع متماثل نبوده بلكه متقارب باشند .\r\nهر يك از اين دو قسم - تماثل و تقارب - نيز يا به سهولت و روانى پديد مىآيد و تابع معناست و يا بر خلاف آن به تكلف پديدار گشته و معنا تابع آن است . اگر سجع و فاصله متماثل و تقارب از نوع نخست باشد ، ستوده و حاكى از فصاحت و حسن بيان است ، و اگر از نوع دوّم باشد مذموم و مردود است .\r\nامّا در قرآن كريم آنچه آمده تنها از نوع نخست و به سبب فصاحت والاى خود ستوده است و فواصل متماثلى از اين قبيل در قرآن آمده است .\r\nابن سنان آياتى از سوره‌هاى طه ، طور ، عاديات و فجر را به عنوان شاهد آورده و در\r\n\r\n\r\n","description":"","footnote":"\r\n( 11 ) عسكرى ، المختار من كتاب الصناعتين ، قاهره ، دار الكتاب العربى ، ص 137 و پس از آن .\r\n","page_name":" 278 ","page_number":296},
  {"content":"\r\n\r\nمورد آيات سورهء اخير بدين مطلب تصريح كرده كه در كلمات « يسر ( ى ) » و « الواد ( ى ) » حرف « ى » به خاطر ايجاد توافق همانندى ميان اين كلمات و كلمات ساير مقاطع حذف شده ، در آيات نخستين سورهء طور نيز چنين وضعيتى است وى سپس مىگويد :\r\nتمامى آيات اين سوره - قمر - مشتمل بر همين ازدواج ، و چنين چيزى در قرآن است و سجع نيز ناميده مىشود ؛ زيرا همان مفهوم و ويژگى سجع در اين ازدواج وجود دارد و هيچ مانع شرعيى نيز ما را از به كار بردن اين كلمه منع نمىكند .\r\nوى ، در ادامه ، همانند رمانى آيات سورهء فاتحه [ الرّحمن الرّحيم * مالك يوم الدّين 
  ] و آيات آغازين سورهء ق را مثال آورده و چنين گفته است :\r\nاين نوع از فواصل سجع ناميده نمىشود ؛ زيرا قبلا گفتيم سجع آن است كه حروف اخير مقاطع متماثل باشند . امّا اين گفتهء رمانى كه به طور مطلق مىگويد : سجع ، عيب ، و فاصله بلاغت است » گفته‌اى نادرست است ؛ زيرا اگر مراد وى از سجع چيزى است كه از معنا تبعيّت مىكند ، چنان كه گويا متكلّم آن را قصد نكرده است ، چنين چيزى از بلاغت شمرده مىشود و در اين امر فاصله نيز همانند آن است ، اما اگر مراد وى از سجع چيزى است كه معنا از آن تبعيّت مىكند و متكلم آن را قصد كرده و خود را براى آوردنش به تكلّف افكنده ؛ اين عيب شمرده مىشود و از اين جهت فاصله نيز همانند آن است ؛ و همان گونه كه ممكن است در آوردن سجع و در جستن كلماتى با حروف متماثل تكلّف پيش آيد ، در آوردن فاصله و جستن كلماتى با حروف متقارب نيز تكلّف پديدار مىگردد .\r\nخفاجى ، همچنين ، نكتهء دقيقى را مورد توجّه و تذكّر قرار داده و آن اين كه به چه سبب علما سجع ناميدن فاصله‌هاى قرآنى مشتمل بر حروف متماثل را خوش نداشته‌اند ؟ او مىگويد :\r\nبه گمان من آنچه پيشوايان را وادار ساخته كه همهء مواردى را كه در آنها حروف پايان مقاطعى همانند يكديگر آمده ، فاصله بنامند و از سجع ناميدن آنها خوددارى ورزند علاقه‌اى است كه به تنزيه قرآن از صفاتى كه به كلام منقول از كاهنان و ديگر سجع گويان داده مىشود داشته‌اند . اين انگيزه در باب نامگذارى انگيزه‌اى پذيرفتنى است ، امّا حقيقت امر همان است كه گفتيم . « 12 »\r\n\r\n\r\n","description":"","footnote":"\r\n( 12 ) ابن سنان خفاجى ، سرّ الفصاحة ، قاهره ، چاپ البهية ، 1312 ه ق ، ص 165 .\r\n","page_name":" 279 ","page_number":297},
  {"content":"\r\n\r\nابن اثير نيز در المثل السائر دليلى براى مذموم شمردن مطلق سجع و توجيهى براى آن نيافته كه سجع به طور كامل از قرآن نفى شود ، در حالى كه تقريبا هيچيك از سوره‌هاى قرآنى از سجع بليغ خالى نيست .\r\nبه عقيدهء او آنچه نامقبول مىباشد اين است كه كلامى مشتمل بر سجعى همانند سجع كاهنان باشد .\r\nاو در ابتداى كتاب خود المثل السائر در مبحث « صنايع لفظى » به طور مفصّل به اين مسئله پرداخته ، گويد :\r\nبدان ، صنايع لفظى به هشت نوع تقسيم مىشود :\r\nسجع ، كه مخصوص نثر است ؛ ترصيع ، كه مخصوص شعر است و در باب سجع قرار مىگيرد ؛ تجنيس ، كه هم در نظم و هم در نثر مىآيد ؛ موازنه ، كه خاص نثر است ؛ اختلاف صيغ الفاظ ، كه هم در نظم و هم در نثر مىآيد ؛ و تكرير حروف ، كه آن نيز در هر نوع مىآيد .\r\nنوع اول ، يعنى سجع ، را چنين بايد تعريف كرد : اتفاق فواصل در نثر بر حرفى واحد .\r\nبرخى از اصحاب ما كه صاحبان اين صناعتند سجع را مذمّت كرده‌اند ، و من هيچ وجهى براى اين مذمّت نمىيابم مگر اين كه از آوردن سجع ناتوان بوده‌اند ؛ و گرنه چنانچه سجع مذموم مىبود در قرآن كريم نمىآمد . امّا مىدانيم كه سجع فراوانى در قرآن آمده تا آنجا كه گاه تمام آيات يك سوره ، از قبيل آنچه در الرحمن و قمر و سوره‌هايى ديگر مىبينيم ، مسجّع آورده شده است و خلاصه آن كه هيچ سوره‌اى از سوره‌هاى قرآن خالى از سجع نيست .\r\nعلاوه بر اين گفتارهاى فراوانى از پيامبر صلّى اللّه عليه [ و آله 
  ] و سلّم - رسيده كه بر اين اسلوب است .\r\nبنابر اين اگر گفته شود : پيامبر - صلّى اللّه عليه [ و آله 
  ] و سلّم - در مقام مخالفت با سجع به برخى از اعراب فرموده است : « آيا سجعى به سان سجع جاهليّت ؟ » يا « به سان سجع كاهنان ؟ » و از ديگر سوى اگر سجع ناپسنديده نبود پيامبر صلّى اللّه عليه [ و آله 
  ] و سلّم - آن را مورد مخالفت قرار نمىداد ؛ پاسخ چنين اشكالى آن خواهد بود كه مىگوييم : اگر پيامبر - صلّى اللّه عليه [ و آله 
  ] و سلّم - سجع را به طور مطلق\r\n\r\n","description":"","footnote":"","page_name":" 280 ","page_number":298},
  {"content":"\r\n\r\nناخوشايند مىدانست مىفرمود : « آيا سجع ؟ » و آنگاه سكوت مىكرد . بنابر اين ، از آنجا كه فرمود : « آيا سجعى به سان سجع كاهنان ؟ » اين سخن مفهومى مشروط را در بر خواهد داشت و آن اين كه كار مشخّصى به دليل آن كه بر وجه خاصّى آمده ، مورد مخالفت و انكار قرار گرفته است . بنابر اين روشن شد كه پيامبر تنها سجعى را مذمّت كرده كه به سياق سجع كاهنان باشد و نه غير آن را ؛ و روشن شد كه آن حضرت سجع را به طور مطلق مورد مخالفت قرار نداده است ، سجعى كه در قرآن كريم آمده و او خود نيز - صلّى اللّه عليه [ و آله 
  ] و سلّم - در بسيارى از گفته‌هاى خويش بدين شيوه سخن گفته ، تا آنجا كه حتى گاه كلمه‌اى را از صورت اصلى خويش تغيير داده است تا با ديگر كلمات هماهنگ افتد و سجعى پديد آيد ؛ به عنوان مثال ، نسبت به پسر دخترش - عليه السّلام - فرمود : « اعيذه من الهامة و السّامة و كلّ عين لامة » « او را به خداوند مىسپارم از هر درنده و گزنده و از هر چشم ملامت كننده » .\r\nدر اين عبارت مقصود آن حضرت از لامة « ملمّة » است ؛ زيرا اين كلمه اصالتا از ألمّ يلمّ مشتق شده و اصل آن ملمّ است .\r\nهمچنين فرموده : « ارجعن مأزورات غير مأجورات » « باز گرديد ، بار گناه بر دوش بنهاده و پاداشى نيز نستانده : » در اين كلام مقصود آن حضرت « موزورات است » از ماده وزر - است ، اما با وجود اين ، به خاطر وجود كلمه ماجورات و به منظور فراهم گشتن توازن و سجع فرموده است : « مأزورات » و اين خود دليلى است كه تو را به فضيلت سجع رهنمون مىشود .\r\nعلاوه بر اين ، به عقيده من ، در حديثى نبوى كه در بر دارندهء سجع كاهنان مىباشد ترديد و اشكال وجود دارد و نزديكتر به گمان ، انكار اين حديث است .\r\nگفته مىشود : اكنون اگر تفسير شما را بپذيرم ، مقصود از سجع كاهن كه مورد مخالفت و انكار واقع شده ، و رسول خدا - صلّى اللّه عليه [ و آله 
  ] و سلّم از آن نهى فرموده ، چيست ؟\r\nپاسخ ما نيز به اين پرسش چنين است : در اينجا آنچه مورد نهى قرار گرفته ، اصل سجع نيست ، بلكه عقيده و حكم كاهن است كه در قالب الفاظ سجع دار آمده است . آيا نمىبينيد زمانى كه رسول خدا - صلّى اللّه عليه [ و آله 
  ] و سلّم دربارهء ديهء جنين فرمود بنده‌اى ، خواه كنيز و خواه غلام ، آزاد كنند ، آن مرد گفت : « أندى من لا شرب و لا أكل و لا نطق فاستهل و مثل ذلك يطلّ » و رسول خدا صلّى اللّه عليه [ و آله 
  ] و سلّم - پس از شنيدن سخن او فرمود : « آيا سجعى به سان سجع كاهنان » ؟\r\nبنابر اين ، سجع مورد نهى نيست و آنچه نهى شده پيروى از حكمى است كه در\r\n\r\n","description":"","footnote":"","page_name":" 281 ","page_number":299},
  {"content":"\r\n\r\nقالب گفتار كاهن مىآيد و معنى روايت چنين است « آيا حكمى به سان حكم كاهنان ؟ » ؛ و گرنه سجعى كه آن مرد در گفتهء خود آورد ، سجعى بىاشكال و گفتار او از اين نظر گفتارى پسنديده است و اصل گفتار او از اين نظر ناپسند نبوده ، و آنچه ناپسند مىباشد حكمى است كه در قالب الفاظ بيان شده و آن اين كه كاهن پرداخت ديه براى جنين را منع مىكند . . . [ ! 
  ]\r\nبدان ، اصل سجع ، اعتدال در مقاطع كلام است . اما با وجود اين ، حقيقت سجع تنها آن نيست كه به اين اعتدال و يا به اتفاق فواصل بر حرفى واحد بسنده شود ؛ چه اگر اين مراد از سجع بود ، هر انسان آشناى با ادب مىتوانست سجع نيز بياورد ، و هيچ انسانى نبود كه ، هر چند با داشتن توشه و بهرهء اندكى از ادب ، مىتوانست الفاظى سجع دار در كنار يكديگر قرار دهد و در كلام خويش بياورد ؛ بلكه لازم است الفاظ مسجّع شيرين ، پر نفوذ ، آهنگين و داراى آوايى خويش باشند ، نه سرد و بىفروغ . مقصودم از سرد و بىفروغ نيز آن است كه گوينده تنها توجّه خود را به آوردن الفاظ مسجّع معطوف دارد ، بىآنكه در تك تك اين الفاظ و شروط لازم در حسن آنها ، و يا در تركيب اين مفردات با يكديگر و شرايط لازم براى برخوردارى از حسن تأمّلى كند . . .\r\nهمين جاست كه همهء گامها مىلغزد و هيچ كس مگر اندك كسانى از ارباب اين فن از عهده كار بر نمىآيند ؛ و به همين سبب است كه ارباب اين فن كمند .\r\nزمانى كه كلام مسجّع بىفروغ و سرد نباشد ، شرط مطلوب ديگرى نيز در وراى اين مقدار خود را نشان خواهد داد ، و آن اين كه لفظ مىبايست تابع معنا باشد ، نه معنا تابع لفظ ؛ چه ، در اين صورت چنين كلامى پيراهن آراسته بر تن معيوب و نيامى زرّين بر شمشيرى چوبين خواهد بود ؛ و در ديگر انواع فنون و صنايع لفظى ، اعم از تجنيس و ترصيع و جز آن ، همين حقيقت جارى است . « 13 »\r\nابن اثير نظريّهء خود را در مورد سجع بليغ خلاصه كرده و براى آن چهار شرط مشخّص ساخته است :\r\n- انتخاب درست مفردات ؛ - انتخاب تركيب مناسب ؛ - اين كه لفظ تابع معنا باشد ؛ - اين كه هر يك از دو يا چند عبارت مسجّع بر معنايى جز آنچه در عبارت هست\r\n\r\n\r\n","description":"","footnote":"\r\n( 13 ) المثل السائر ، ص 74 - 77 و 98 .\r\n","page_name":" 282 ","page_number":300},
  {"content":"\r\n\r\nدلالت كند .\r\nاين شرايط چهار گانه‌اى است كه لزوما مىبايست در هر سجع بليغ فراهم باشد . « 14 »\r\nعالم بلاغى مصرى ، ابن ابى الاصبع ( فت 654 ه ق ) در كتاب بديع القرآن خود بر موضع واحدى در اين مسئله نيست .\r\nوى در باب « همگونى فاصله با آنچه بقيّهء كلام بر آن دلالت مىكند » - و اين باب به عقيده او ابتكار قدامة بن جعفر است ، و آن را بعدها باب تمكين مىنامد - چنين مىگويد :\r\nهيچيك از مقطعهاى كتاب عزيز از اين چهار قسم - يعنى چهار قسم همگونى فواصل يعنى تمكين ، تصدير ، توشيح و ايغال - بيرون نيست و به همين سبب نيز اين مقطعها « فاصله » ناميده مىشود ، نه قافيه و نه سجع ؛ زيرا قافيه به شعر و سجع به گفتارهايى كه در مسابقات ادبى ايراد مىشده اختصاص دارد و مأخوذ از « سجع الطائر » يا آواز پرنده است . « 15 »\r\nخواننده در برخورد با اين عبارت چنين مىفهمد كه ابن ابى الاصبع در كنار كسانى كه سجع را در قرآن نفى كرده‌اند قرار گرفته است .\r\nامّا ديرى نمىپايد كه وى در باب « تسجيع » سجع را يكى از فنون بديع قرآن مىداند و براى هر دو نوع آن - يعنى متماثل و متقارب - آيات نخستين سورهء ق و الرّحمن را گواه مىآورد . « 16 »\r\nگويا ابن ابى الاصبع از اين ابا كرده كه صراحتا قائل به وجود سجع در قرآن شود ، اما از سويى ديگر زمانى كه به باب سجع رسيده نتوانسته است در كتابى كه دربارهء بديع قرآن است از ذكر نمونه‌هاى شايسته سجع در فواصل قرآنى خوددارى ورزد .\r\nيحيى بن حمزه علوى - م . 749 ه ق - نيز در باب « تسجيع » از كتاب الطراز المتضمن لاسرار البلاغة و علوم حقائق الاعجاز ميان سجع و فاصله تفاوت نگذاشته و به عقايد و اظهارات منكران\r\n\r\n\r\n","description":"","footnote":"\r\n( 14 ) همان .\r\n( 15 ) ابن ابى الاصبع ، بديع القرآن ، چاپ نهضة ، مصر ، 1957 م ، ص 89 و 101 .\r\n( 16 ) همان .\r\n","page_name":" 283 ","page_number":301},
  {"content":"\r\n\r\nسجع در قرآن اعتنايى نكرده است .\r\nاز ديدگاه او ، سجع « از علوم بلاغت است و بر زبان سخنوران بسيار جارى مىگردد و نزد آنان كاربرد فراوان دارد . سجع در نثر مىآيد و در مقابل ترصيع قرار دارد كه خاص شعر و كلام موزون است . آن گونه كه علماى بلاغت مىگويند سجع به معنى اتفاق فواصل نثر ، در حرف آخر ، يا در وزن و يا در مجموع آن دو است » . « 17 »\r\nاز اين كه وى براى هر دو نوع سجع آياتى از قرآن كريم را شاهد مىآورد به خوبى بر مىآيد كه وى بر مسلك كسانى است كه وجود سجع را در قرآن پذيرفته و ميان سجع و فاصله هيچ تفاوتى نگذاشته‌اند . وى در شرح انواع سجع مىگويد :\r\nاگر كلمهء پايان هر عبارت با كلمهء ديگر هم در وزن و هم در حرف روى متحد باشد ، « متوازى » ناميده مىشود ، از قبيل اين آيات :\r\n  « فِيها سُرُرٌ مَرْفُوعَةٌ * وَ أَكْوابٌ مَوْضُوعَةٌ »   [ غاشيه / 13 ، 14 
  ] .\r\nاگر دو كلمه تنها در آخرين حرف متفق باشند ولى وزن آنها يكى نباشد ، « مطرّف » ناميده مىشود ، همانند اين آيات :\r\n  « ما لَكُمْ لا تَرْجُونَ لِلَّهِ وَقاراً * وَ قَدْ خَلَقَكُمْ أَطْواراً »   [ نوح / 13 ، 14 
  ] .\r\nو اگر تنها در وزن اتفاق داشته باشند و نه در حرف روى ، « متوازن » ناميده مىشود ، همانند اين آيات :\r\n  « وَ نَمارِقُ مَصْفُوفَةٌ * وَ زَرابِيُّ مَبْثُوثَةٌ »   [ غاشية / 15 و 16 
  ] .\r\nابن حمزه به تفصيل دربارهء حكم سجع با توجّه به حديثى كه در كراهت سجع كاهنان نقل شده سخن رانده ، گويد :\r\nدر اين باره دو مسلك وجود دارد :\r\nمسلك اوّل جواز و حسن سجع مىباشد و اين همان مسلك مورد قبول و مورد اعتماد علماى بيان و بلاغت است ، و دليل اين امر نيز آن است كه كتاب خداوند تعالى و سنّت نبوى و كلام امير مؤمنان آكنده از اين فن است . بنابر اين ، اگر اين امر ناپسند مىبود ، در اين قبيل كلام كه در فصاحت به والاترين حدّ رسيده است نمىآمد . به سبب فراوانى جريان اين فنّ بر زبان اهل فصاحت ، تقريبا هيچ سخنورى را نمىتوان يافت كه خطبه‌اى به ارتجال گويد و يا موعظه‌اى بر زبان آورد مگر اين كه بيشتر كلمات و عباراتش مبتنى بر سجع است ؛ و همين خود دليلى\r\n\r\n\r\n","description":"","footnote":"\r\n( 17 ) يحيى بن حمزه علوى ، الطراز ، چاپ المقتطف ، 1332 ، و دار الكتب المصريه ، قاهره ، به تحقيق سيد بن على مرصفى ، باب سجع .\r\n","page_name":" 284 ","page_number":302},
  {"content":"\r\n\r\nقاطع است بر مقبول و مستعمل بودن سجع نزد اهل فصاحت در مقاماتى كه مشهود است و محافلى كه شناخته شده است .\r\nمسلك دوّم خوشايند نبودن سجع مىباشد . اين نظريه را ابن اثير نقل كرده و من صاحب اين نظريه را نشناخته و در كتبى كه در بلاغت مطالعه كرده‌ام نيز چنين نظريه‌اى نخوانده‌ام . شايد شبهه‌اى كه براى منكران در مسئلهء كراهت و ناخوشايند بودن سجع حاصل شده ناشى از روايتى است كه از پيامبر - صلّى اللّه عليه [ و آله 
  ] و سلّم - رسيده كه چون در ديهء جنين مقرّر فرمود كه مىبايست بنده‌اى اعمّ از كنيز و غلام آزاد شود ، فردى كه آن حضرت ديه را بر او واجب ساخته بود گفت : « كيف ندى من لا شرب و لا أكل و لا صاح فاستهلّ و مثل ذلك يطلّ ؟ » امّا در پاسخ مىگوييم : آن حضرت مطلق سجع را محكوم نكرد ، بلكه سجع مخصوصى را كه همان سجع كاهنان است محكوم كرد ؛ چرا كه بيشتر خبر دادنهاى كاهنان از حوادث عالم و اوهام و تخيّلات ذهنى ، در قالب عبارات سجع دارى است كه در آنها اواخر الفاظ با يكديگر تطابق دارد .\r\nعقيدهء مختار ما در اين باب پذيرش سجع است و اظهار اين حقيقت كه اگر در بلاغت چنين چيزى جايز نبود در فصيحترين كلام كه تنزيل ( قرآن ) است نمىآمد و در كلام سرور انسانها و كلام امير مؤمنان رخ نمىنمود ؛ چه ، اينها بليغترين مصاديق كلام و سزاوارترين آنها به وصف فصاحت است .\r\nبنابر اين شايسته نيست چنين اسلوبى از كلام تنها به خاطر داستانى كه از جانب رسول خدا - صلّى اللّه عليه [ و آله 
  ] و سلّم - نقل شده ، و مىتوان آن را چنان كه اشاره كرديم - به صورتى شايسته مورد تفسير قرار داد ، رها كرد .\r\nابن حمزه همانند ابن اثير و با عباراتى همانند عبارات او و با همان ترتيبى كه او ذكر كرده ، در كنار اعتدال ، چهار شرط را براى سجع بليغ مقبول بيان كرده است :\r\nاين كه الفاظ به مذاق شيرين آيد و با طراوت و آهنگين باشد ، به نرمى بر گوش نشيند و خوش و داراى زنگ و موسيقى خاص خود باشد ؛ تركيب مفردات تركيبى نكو و شايسته باشد ؛ نحوهء تركيب الفاظ از معنا تبعيت كند ، نه آن كه معنا تابع لفظ ، و ظاهر كلام آراسته و باطنش زشت و ناپسند و به سان روكشى زرين بر پيكرى چوبين باشد ؛ و اين كه هر از دو عبارت مشتمل بر سجع بتنهايى بر معنايى پسنديده و مغاير با مفهومى كه عبارت ديگر از آن حكايت دارد ، دلالت كند .\r\nاينها شرايط چهار گانه‌اى است كه در هر كلام مسجّعى مىبايد آنها را معتبر\r\n\r\n","description":"","footnote":"","page_name":" 285 ","page_number":303},
  {"content":"\r\n\r\nدانست . « 18 »\r\nگمان مىكنم در نقل اقوال سلف در مسئلهء فواصل قرآن و سجع ، به عنوان مقدّمه‌اى بر تدبّر در اسرار نهفته در تعبير با اين اسلوب توجّه برانگيز بلاغت قرآنى مطالب را به درازا كشانده‌ام .\r\nاما به هر حال ديديم كه چگونه علما در اين مسئله راههاى كاملا متفاوتى را در پيش گرفته‌اند :\r\nدر حوزهء كلام و مسائل كلامى ، فرقه‌هاى اسلامى با يكديگر اختلاف ورزيده ، برخى سجع را در قرآن به صورت كامل نفى كرده و برخى ديگر وجود آن را در ساختار قرآنى پذيرفته و آن را از وجوه اعجاز شمرده‌اند .\r\nدر حوزهء لغت و بلاغت نيز خلاف گسترده‌اى بروز كرده ؛ و از سويى فراء اين نظريّه را اظهار داشته كه سجع در قرآن كريم اصالتا مطلوب و مقصود واقع شده و چه بسا به خاطر مراعات همگونى و همانندى ميان اواخر آيات ساختارى به جاى ساختار ديگر و لفظى به جاى لفظ ديگر ، با همان معنا ، انتخاب شده است ؛ و از سوى ديگر نيز كسانى چون ابن خفاجى و ابن اثير منكر آن شده‌اند كه در فواصل قرآنى معنا تابع لفظ باشد .\r\nهمچنين ديديم در ميان علماى سلف كسانى چون قاضى باقلانى و على بن عيساى رمانى برخاستند كه ميان فاصله و سجع تفاوت گذاشتند ، هر چند بيشتر علماى بلاغت چنين تفاوتى ميان فاصله و سجع مشاهده نكردند و بلكه به عقيدهء آنان تنها علّت چنين تفاوت گذاشتنى از سوى قائلان به تفاوت همين امر بوده كه پس از شيوع و رواج اطلاق واژهء سجع بر سجع كاهنان دوست نداشته‌اند از اين واژه در مورد قرآن استفاده كنند .\r\nبدان سبب كه كاهنان عصر جاهليّت پيوسته با سجع دمساز بودند ، و پس از آن نيز در اساليب بلاغى عصور متأخر ، اين واژه ، بفراوانى ، در صنايع لفظى كه در خدمت جلوه پردازيهاى بديعى قرار مىگيرد به ابتذال كشانده شده ، هنوز نيز در برابر اين واژه به نوعى احساس ناآشنايى و بيگانگى برخورد مىكنيم .\r\nاز همين جا نيز ترجيح مىدهيم مقاطع آيات قرآنى را بمانند گذشتگان « فاصله »\r\n\r\n\r\n","description":"","footnote":"\r\n( 18 ) الطراز ، ص 21 و پس از آن ؛ مقايسه شود با آنچه در المثل السائر آمده ، كه قبلا گذشت .\r\n","page_name":" 286 ","page_number":304},
  {"content":"\r\n\r\nبناميم ، و همين نيز شيوه‌اى است كه اكثر مفسّران در پيش گرفته‌اند .\r\nپس از آن اختلافات گذشتگان كه به طرح آنها پرداختيم ، سزاوار خواهد بود براى از بين بردن هر اختلافى به تدّبر در « فواصل قرآنى » بپردازيم تا مشاهده كنيم آيا غرض از فواصل در آن برترين بلاغت ، تنها مراعات صورى شكوه و آراستگى لفظى است ، يا آن كه اين فواصل ناشى از مقتضياتى معنايى است و در كنار آن ، از انجام و همسويى آهنگ با اين فواصل و هماهنگى صوت با الفاظى كه از مفاهيم و معانى تبعيّت مىكند برخوردار است ، به نحوى كه توان همه سخنوران اهل بلاغت از رسيدن بدان كوتاه ماند ؟\r\nدر آغاز ، شواهدى از آن دسته از فواصلى را بر مىگزينم كه فراء و هم مسلكان او دربارهء آنها بدين توهّم و گمان نادرست گرفتار آمده‌اند كه به خاطر مراعات همگونى لفظى ميان اواخر آيات ، ساختارى به جاى ساختار ديگر ، و يا لفظى به جاى لفظ ديگر كه همان معنا را مىرساند به كار گرفته شده است ؛ و در اين ميان در دفع چنين توهّم يا ايهامى احتياط نورزيده و از مقتضيات معنوى مراعات فواصل سخن نگفته‌اند .\r\nدر ابتدا ، در اين عقيده با آنان مخالفت مىورزيم كه مىگويند وجود دو يا چند لفظ مترادف براى رساندن يك معنى ، در جايى كه تعدّد لفظ از اختلاف در لغت و لهجه يا اختلاف تلفظ ناشى نمىشود ، امرى ممكن است - چنان كه پيش از اين در بحث مترادف و راز نهفته در كلمات بتفصيل از اين مسئله سخن گفتيم .\r\nسپس ، به عنوان مثال در اين فواصل تأمل مىكنيم :\r\n    « وَ الضُّحى * وَ اللَّيْلِ إِذا سَجى * ما وَدَّعَكَ رَبُّكَ وَ ما قَلى »     .\r\nدر مورد اين آيات ، فراء بر اين عقيده است كه حرف كاف خطاب ، به خاطر مراعات همگونى لفظى اواخر آيات ، از كلمات « قلى » ، « فآوى » « فهدى » و « فاغنى » حذف شده است .\r\nفخر رازى نيز يكى از وجوه و علل حذف را « رعايت فاصله » دانسته است . « 19 »\r\nنيشابورى هم در تفسير آيات ضحى « 20 » و نظاير آن همين عقيده را اظهار داشته است .\r\nاين در حالى است كه اگر تنها نكتهء نهفته در حذف حرف كاف در اين آيات ، همين جنبهء لفظى و مراعات همگونى كلمات بود ، معنا نداشت كه در آيات بعد از رعايت اين فاصله خوددارى شده و چنين آورده شود :\r\n   « فَأَمَّا الْيَتِيمَ فَلا تَقْهَرْ * وَ أَمَّا السَّائِلَ فَلا تَنْهَرْ * وَ أَمَّا بِنِعْمَةِ رَبِّكَ فَحَدِّثْ »    .\r\n\r\n\r\n","description":"","footnote":"\r\n( 19 ) رازى ، التفسير الكبير ، ج 8 ، « سوره ضحى » .\r\n( 20 ) در حاشيهء تفسير طبرى ، چاپ مصر .\r\n","page_name":" 287 ","page_number":305},
  {"content":"\r\n\r\nآمدن كلمه « فحدث » در آخر اين آيه در شرايطى است كه هيچيك از آيات سوره با حرف « ثاء » خاتمه نيافته بلكه اصلا در اين سوره حرف « ثاء » جز در اين مورد نيامده است .\r\nبنابر مسلك فراء در اينجا ، با آمدن لفظ « فخبّر » به جاى « فحدّث » و با عدول از واژه اخير به واژه نخست « رئوس آيات » همانند يكديگر بود و « فاصله » رعايت مىشد .\r\nما بر اين عقيده‌ايم - و البته خداوند خود به حقيقت امر آگاه است - كه حذف حرف كاف از « و ما قلى » علاوه بر اين كه سياق بر آن دلالت مىكند ، مسأله‌اى است كه حساسيّتى فراوان و بسيار دقيق و موشكافانه آن را اقتضا كرده و آن عبارت است از ابا داشتن خطاب خداوند به رسول خويش به صريح عبارت « و ما قلاك » « و تو را ترك نكرد » آن هم در موضعى كه موضوع آرامش دادن و تسلّى بخشيدن به اوست ؛ چه ، در واژهء « قلى » احساس طرد و دور كردنى خاصّ و همچنين احساس بغضى شديد وجود دارد . اما در واژهء توديع [ ما ودّعك 
  ] چنين احساسى وجود ندارد بلكه ممكن است حتى حس و ذوق زبانى حاصل از اين كلمه بدان اشعار داشته باشد كه وداع جز ميان احباب نيست ، چنان كه توديع نيز جز به اميد بازگشت و ديدار دوباره صورت نمىگيرد .\r\nدر فواصل پس از اين فاصله [ و ما قلى 
  ] نيز حرف كاف خطاب حذف شده و علتش نيز آن است كه سياق گفتار ، پس از حذف حرف در قلى ما را از آن بىنياز ساخته است ، و از ديگر سوى ، هرگاه سياق كلام آن دلالتى را كه مراد گوينده است ، بدون نياز به كاف خطاب ، افاده كند ، ذكر آن زيادت و حشو خواهد بود ، و قرآن كريم ، آن والاترين بلاغت ، از چنين چيزى مبرّاست .\r\nدر آيات سورهء فجر تأملى مىكنيم :\r\n           « وَ الْفَجْرِ * وَ لَيالٍ عَشْرٍ * وَ الشَّفْعِ وَ الْوَتْرِ * وَ اللَّيْلِ إِذا يَسْرِ * هَلْ فِي ذلِكَ قَسَمٌ لِذِي حِجْرٍ * أَ لَمْ تَرَ كَيْفَ فَعَلَ رَبُّكَ بِعادٍ * إِرَمَ ذاتِ الْعِمادِ * الَّتِي لَمْ يُخْلَقْ مِثْلُها فِي الْبِلادِ * وَ ثَمُودَ الَّذِينَ جابُوا الصَّخْرَ بِالْوادِ * وَ فِرْعَوْنَ ذِي الْأَوْتادِ »            .\r\nفراء در معانى القرآن به اين مسئله تصريح كرده كه « ياء » حرف علّه به خاطر همانند شدن « رئوس آيات » از كلمه « يسر ( ى ) » حذف شده ؛ و ابن سنان خفاجى نيز در سرّ الفصاحه اين نظريّه را اختيار كرده كه اين حرف و همچنين حرف « ياء منقوص » از كلمه « بالواد ( ى ) » ، به خاطر همانند شدن « فواصل » حذف شده است .\r\nعلّت اظهار چنين عقيده‌اى نيز آن است كه نزد اين گروه قاعدهء اثبات حرف ياء علّه در\r\n\r\n","description":"","footnote":"","page_name":" 288 ","page_number":306},
  {"content":"\r\n\r\nفعل مضارع مرفوع ، و همچنين ، اثبات حرف ياء در اسم منقوص مجرور و مرفوع ، در حالت اضافه شدن يا اقتران به حرف تعريف « ال » است .\r\nدر ردّ نظريه كسانى كه دو حرف ياء [ يسرى و بالوادى 
  ] را در آيات سورهء فجر ، به خاطر رعايت فاصله ، محذوف دانسته‌اند همين بسنده است كه توجّه كنيم تنها در اين دو آيه نيست كه چنين دو حرفى در پايان آيه حذف شده ، تا در نتيجه بتوان از اين گروه پذيرفت كه هدف از چنين حذفى « رعايت فاصله » و « همانندى رئوس آيات » است ؛ بلكه در قرآن كريم و در اواسط جملات و در ميانهء كلام ، حرف ياء و همچنين حرف واو از فعل مضارع مرفوع معتل آخر ، و نيز حرف ياء منقوص از اسم مضاف و معرّف به ال حذف شده است ؛ همانند آنچه در آيات ذيل - بنابر قرائت حفص - مشاهده مىكنيم :\r\nهود / 105 :  « يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ »  .\r\nاسراء / 11 :  « وَ يَدْعُ الْإِنْسانُ بِالشَّرِّ دُعاءَهُ بِالْخَيْرِ »  .\r\nقمر / 6 :  « فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ »  .\r\nقمر / 8 :  « مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ »  .\r\nق / 41 :  « وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ »  .\r\nنازعات / 16 :   « هَلْ أَتاكَ حَدِيثُ مُوسى * إِذْ ناداهُ رَبُّهُ بِالْوادِ الْمُقَدَّسِ طُوىً »   .\r\nقصص / 30 :  « فَلَمَّا أَتاها نُودِيَ مِنْ شاطِئِ الْوادِ الْأَيْمَنِ »  .\r\nطه / 12 :  « إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً »  .\r\nنمل / 18 :  « حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ »  .\r\nروم / 53 :  « وَ ما أَنْتَ بِهادِ الْعُمْيِ عَنْ ضَلالَتِهِمْ »  .\r\nبقره / 186 :  « وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي . . . »  .\r\nصافات / 163 :  « إِلَّا مَنْ هُوَ صالِ الْجَحِيمِ »  .\r\nالرحمن / 24 :  « وَ لَهُ الْجَوارِ الْمُنْشَآتُ فِي الْبَحْرِ كَالْأَعْلامِ »  .\r\nتكوير / 15 :   « فَلا أُقْسِمُ بِالْخُنَّسِ * الْجَوارِ الْكُنَّسِ »   .\r\nدر اين آيات و نظاير آنها جايى براى اين سخن نيست كه حرف ياء منقوص مضاف يا معرّف به « ال » و حرف واو يا ياء آخر فعل مضارع مرفوع معتلّ الّلام به خاطر رعايت فاصله و يا همانندى رئوس آيات حذف شده است . در اين گونه آيات ممكن است چنين به ذهن برسد\r\n\r\n","description":"","footnote":"","page_name":" 289 ","page_number":307},
  {"content":"\r\n\r\nكه حرف واو و ياء به خاطر فرار از التقاى دو ساكن ، يعنى واو ياء ساكن با حروف ساكن پس از آن ، حذف شده است ؛ مگر در صورتى كه آيات سوره‌هاى هود ، بقره و قمر را ملاك قرار دهيم كه در آنها پس از حرف واو يا ياء ساكن حرف ساكن ديگرى نيامده است .\r\nاكنون با ملاحظهء اين حقيقت در آيات قرآن كريم ، آيا كسانى كه گفته‌اند در آياتى همانند آيات سوره فجر و نظاير آن حرف علّه به خاطر رعايت فاصله حذف شده ، با داور قرار دادن قواعد مزبور بر آنچه استقراء كامل همهء مواضع حذف و اثبات در قرآن كريم ما را بدان رهنمون مىگردد عرضه داشته شود ، در ابراز چنين نظريّه‌اى شتابزده عمل نكرده‌اند ؟\r\nدر آيات سورهء اعلى مىنگريم :\r\n   « سَبِّحِ اسْمَ رَبِّكَ الْأَعْلَى * الَّذِي خَلَقَ فَسَوَّى »    .\r\nو همچنين آيات سورهء ليل :\r\n  « إِلَّا ابْتِغاءَ وَجْهِ رَبِّهِ الْأَعْلى * وَ لَسَوْفَ يَرْضى »   .\r\nدر اين دو آيه ، صيغهء « اعلى » ، جايگزين شده به جاى « علىّ » ، صرفا به خاطر مراعات فاصله نيست و از آن تفاوت ميان اعلى و « عالى » و برترى اعلى بر عالى اراده نشده است ؛ چنان كه برخى بر مبناى احكام اهل لغت دربارهء صيغهء تفضيل و نحوهء دلالت آن چنين توهّمى كرده‌اند ، و همين توهّم بدان انجاميده كه چنان كه فخر رازى ، اشاره مىكند ، كافران به واژه « ربّه الاعلى » متوسّل شوند و بگويند : « اين اقتضا مىكند پروردگار ديگرى نيز وجود داشته باشد » كه در علوّ و برترى در رتبه‌اى پايينتر از « ربّه » « پروردگار او » قرار دارد « 21 » و اين مقتضاى منطق و قواعد باب تفضيل نزد اهل لغت و علماى نحو است .\r\nعلّت اظهار چنين عقيده‌اى نيز سترون بودن حسّ لغوى در صاحبان اين عقيده است و همين امر باعث مىشود انسان از رسيدن به راز بيانى نهفته در چنين تعبيرى در صيغه‌هايى همانند « اعلى » و « عليا » و رسيدن به اين نكته در ماند كه در اينجا ترتيب يا تفاوت در رتبه ميان دو يا چند شىء اراده نشده و تنها غرض متكلّم آن است كه بگويد آنكه « اعلى » خوانده شد در علوّ و بلندى به آخرين مراتب آنجا كه هيچ حدّى و هيچ قيدى وجود ندارد رسيده است .\r\nهمين نكته دلالى در صيغه‌هاى « حسنى » ، « يسرى » ، « عسرى » ، « أشقى » و « أتقى » در\r\n\r\n\r\n","description":"","footnote":"\r\n( 21 ) رازى ، التفسير الكبير ، ج 8 ، « سوره ليل » .\r\n","page_name":" 290 ","page_number":308},
  {"content":"\r\n\r\nسورهء ليل نيز وجود دارد و اين صيغه‌ها از غايت حسن و سير و تقوى و بالاترين حدّ عسر و سختى و شقاوت و تيره روزى كه از آن فراتر وجود ندارد حكايت مىكند .\r\nصيغهء « اكرم » در آيات علق نيز چنين وضعى دارد :\r\n  « اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ »   .\r\nدر اين آيات نه به خاطر رعايت فاصله از « واژهء كريم » به « اكرم » عدول شده ، و نه چنان كه مفسّران تفسير كرده و وجوهى براى اكرم بودن خداوند تعالى آورده‌اند ، « 22 » مقصود از آن تفاوت رتبه ميان « اكرم » و « كريم » است .\r\nاستقراى كامل در آياتى كه دو صيغه « افعل » و « فعلى » آمده از اين حكايت دارد كه دو صيغهء مزبور نيز رسيدن شىء متّصف به چنين وصفى به بالاترين حدّ ممكن ، آنجا كه هيچ حدّى وجود ندارد و يا هيچ مفاضله و تفاوت رتبه‌اى تصور نشود ، دلالت مىكند .\r\nدر استعمالات قرآنى ، تنها در مواردى مفهوم مفاضله و تفاوت در رتبه در كار است كه مفضول نيز به صورت مضاف اليه و يا مجرور به « من » ذكر شده باشد ، از قبيل :\r\n« اكثر الناس » ، « اكثركم » ، « اكبر من اختها » ، « و الفتنة أشدّ من القتل » ، « لا اقل من ذلك و لا اكثر » در آياتى همانند « و اللّه خير الماكرين » ، وجه تفضيل و برترى آن است كه چنين آيه‌اى در سياق بحث از مكر مخلوقان مطرح شده است مكر قوم ثمود « نمل / 50 » ، مكر كافران بنى اسرائيل ( آل عمران / 54 ) . مكر كسانى از قريش كه كافر شدند ( انفال / 30 ) .\r\nهمچنين در فرمودهء « و هو خير الحاكمين » ( او بهترين حكم كنندگان است ) در آيات يونس / 109 ، اعراف 87 / ، و يوسف / 80 و همچنين در « احكم الحاكمين » ( حكم كننده‌ترين حكم كنندگان ) در آيات : هود / 45 و تين / 8 ؛ مقصود بيان اين حقيقت است كه گاه نيز مخلوقها مىتوانند حكم و داورى داشته باشند ، از قبيل آنچه در آيات ذيل بدان اشاره مىشود :\r\n« و زمانى كه ميان مردم داورى مىكنيد ، به عدالت داورى كنيد » [ نساء / 58 
  ] ؛ « دو تن عادل از ميان شما بدان حكم كنند » [ مائده / 95 
  ] ؛ « و داوود و سليمان ، آنگاه كه درباره كشت و زرع داورى مىكنند » [ انبياء / 78 
  ] ؛ « پس ميان آنان به عدالت داورى كن » [ مائده / 143 
  ] ؛ « پس ميان مردم به حق داورى كن و از پى خواسته‌هاى دل مرو » [ ص / 26 
  ] .\r\nاما در آيهء  « فَتَبارَكَ اللَّهُ أَحْسَنُ الْخالِقِينَ »  [ مؤمنون / 14 
  ] ، آنجا كه بدان نظر نشده كه ممكن است كار خلقت و آفريدن از جانب مردم نيز صورت گيرد - و راغب اصفهانى در\r\n\r\n\r\n","description":"","footnote":"\r\n( 22 ) همان ، « سوره علق » .\r\n","page_name":" 291 ","page_number":309},
  {"content":"\r\n\r\nالمفردات ميان خلقت خداوند و خلقتى كه از سوى انسانها صورت بگيرد تفاوت مىگذارد و هر يك را به گونه‌اى خاصّ خود مىداند - وجهى كه به عقيدهء ما مناسبترين وجه براى آمدن واژهء « أحسن الخالقين » مىباشد اين است كه در زبان عربى از « خلق يخلق فهو خالق » صيغه « افعل » و « فعلى » ساخته نمىشود و صيغهء « اخلق » تنها از « خلق فهو خليق » ( شايسته ) مىآيد .\r\nتقييد در صيغهء « افعل التفضيل » نيز صريحا خاصّ تميز است ، چنان كه در آيات و عباراتى از اين قبيل مشاهده مىشود : « اكبر شهادة » ، « اكثر اموالا » ، « اكثر جمعا » ، « اكثر شىء جدلا » و . . .\r\nدر همهء اين موارد مفهوم افعل التفضيل چيزى جز آن است كه از صيغهء مطلق « افعل » يا « فعلى » استفاده مىشود ؛ مگر آن كه در متن آيه به قيدى به عنوان تميز و يا به عنوان تخصّص و مقايسه تصريح شده باشد ، چنان كه در آيات ذيل مشاهده مىشود :\r\nكهف / 103 :   « قُلْ هَلْ نُنَبِّئُكُمْ بِالْأَخْسَرِينَ أَعْمالًا * الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً »   ؛ آل عمران / 139 :  « وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ »  انفال / 42 :  « إِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى »  ؛ اسراء / 1 :   « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى »   بنابر اين ، هرگاه « افعل » و « فعلى » به صورت مطلق و بدون هيچ گونه قيد و بدون ذكر مفضول آمده باشد از دلالت بر تفاضل و خصوصيت قيد بيرون مىرود و اطلاقى نامحدود را مىرساند - و البته خداوند خود به حقيقت امر آگاهتر است - و اين آيات كتاب خداست كه بر آنچه گفتيم گواهى مىدهد :\r\nعلق / 3 :  « اقْرَأْ وَ رَبُّكَ الْأَكْرَمُ »  ؛ نازعات / 20 :  « الْآيَةَ الْكُبْرى »  ؛ نجم / 18 :  « آياتِ رَبِّهِ الْكُبْرى »  ؛ طه / 23 :  « آياتِنَا الْكُبْرى »  ؛ دخان / 16 :  « الْبَطْشَةَ الْكُبْرى »  ؛ نازعات / 34 :  « الطَّامَّةُ الْكُبْرى »  ؛ اعلى / 12 :  « النَّارَ الْكُبْرى »  ؛ نحل / 60 ، روم / 27 :  « الْمَثَلُ الْأَعْلى »  . . .\r\n\r\n","description":"","footnote":"","page_name":" 292 ","page_number":310},
  {"content":"\r\n\r\nدر آيات الرحمن تأمل مىكنيم :\r\n « وَ لِمَنْ خافَ مَقامَ رَبِّهِ جَنَّتانِ *   ذَواتا أَفْنانٍ »  [ 47 ، 48 
  ] .\r\nدر اين آيات بر خلاف آنچه فراء مىگويد نمىتوان گفت مقصود از دو بهشت ، يك بهشت است و تنها به خاطر مراعات نظم و بدان خاطر كه سياق آيات قبل و بعد از آن بر تثنيه قرار گرفته ، به جاى صيغهء مفرد صيغهء تثنيهء آمده است ؛ بلكه بروشنى مىدانيم مقصود از اين آيات آن است كه براى هر كس كه از پروردگار خويش خوف داشته باشد ، خواه از انسانها باشد و خواه از پريان ، دو بهشت است « داراى شاخسارها پس كدامين نعمت‌هاى پروردگار خويش را تكذيب مىكنيد ؟ » در آيات تكاثر مىنگريم :\r\n   « أَلْهاكُمُ التَّكاثُرُ * حَتَّى زُرْتُمُ الْمَقابِرَ »    فنّ بلاغى كه در اين آيات مىيابيد آن است كه به جاى « قبور » « مقابر » آمده است تا همگونى لفظى ميان اين كلمه و كلمه « تكاثر » مراعات شود . اهل بلاغت در اين تعبير همگونى آهنگ و انسجام موسيقى كلمات را احساس مىكنند و ما نيز در كنار آنها چنين چيزى را در مىيابيم .\r\nاما در وراى اين نكته بلاغى كه در همگونى و انسجام لفظى متجلّى است ، نكتهء بيانى ديگرى نيز وجود دارد كه معنا و مفهوم آن را اقتضا كرده است : مقابر جمع مقبره ، و آن مجتمع قبرهاست و در اينجا استعمال كلمهء « مقابر » است كه از نظر معنايى با تكاثر دنيا پرستان سازگارى و هماهنگى دارد و از پايان آن چيزى حكايت مىكند كه فزون طلبان دنيا پرست براى رسيدن به آن بر يكديگر مىپرند . . . يعنى آنجا كه همهء مردگان گرد هم مىآيند و بقاياى پوسيدهء انسانها با سنين متفاوت و از نسلها و طبقات مختلف روى هم انباشته مىشود . اين مدلول چنان گسترده ، فراگير و داراى عموميّت است كه هرگز واژهء « قبور » جمع قبر نمىتواند در دلالت بر آن جايگزين مقابر شود .\r\nبنابر اين ، به همان مقدار كه ميان قبر و مقبره تفاوت است ، اسرار بيان قرآنى در برگزيدن واژهء مقابر به جاى قبور ، آنجا كه از فرجام آنچه فزون طلبان در گذر همهء عصرها و نسلها در آن فزون خواهى مىكنند سخن مىگويد ، تجلّى مىيابد .\r\n\r\n","description":"","footnote":"","page_name":" 293 ","page_number":311},
  {"content":"\r\n\r\nاز ديگر آياتى كه در آنها قائل به رعايت فاصله شده‌اند اين آيات سورهء همزة است :\r\n    « نارُ اللَّهِ الْمُوقَدَةُ * الَّتِي تَطَّلِعُ عَلَى الْأَفْئِدَةِ * إِنَّها عَلَيْهِمْ مُؤْصَدَةٌ * فِي عَمَدٍ مُمَدَّدَةٍ »     .\r\nگفته‌اند : « افئدة » در اينجا به معنى « قلوب » است و به منظور رعايت همگونى ميان رئوس آيات ، از كلمه قلوب عدول شده و اين كلمه آورده شده است .\r\nاين در حالى است كه در يك احساس سرشار و خالص عربى ، اين دو واژه با يكديگر مترادف نيستند تا گفته شود براى رعايت فاصله ، يكى جايگزين ديگرى شده است ؛ بلكه واژهء « قلب » در دلالت عمومى خود بر يكى از اندامهاى بدن و بر آنجا كه جايگاه احساسها ، خواسته‌ها و عقايد و وجدان است اطلاق مىشود .\r\nامّا فؤاد داراى دلالتى خاص است و تنها در مفهوم معنوى و نه براى اطلاق بر عضوى از اعضاى بدن به كار مىرود . ما به عنوان مثال ، در علم طبّ با مفهومى چون جراحى قلب آشنا هستيم ، امّا هرگز در اين علم كسى جراحى فؤاد را به كار نمىبرد ، يا اين كه ما قلب را مىخوريم ، همان گونه كه جگر و كليه را ، اما فؤاد چيزى نيست كه خريد و فروش و يا خورده شود ؛ همچنين براى انسان و براى حيوانى كه ناطق نيست قلب وجود دارد در حالى كه فؤاد خاص انسان است و در غير انسان نيست .\r\nكلمه فؤاد با همين خصوصيت معنايى در دلالت بر جنبه معنوى « دل » شانزده بار در قرآن كريم به صورت مفرد و يا جمع آمده است و در هيچكدام از اين موارد نمىتوان آن را به معنى عضو خاص بدن دانست .\r\nامّا واژهء قلب ، هر چند در قرآن كريم غالبا در حوزهء مسائل معنوى چون اطمينان ، آرامش و سكينت ، رحمت ، همسويى و تألف ، خشوع ، بيم ، درك و فقه ، پاكى و همچنين همراه با مقوله‌هايى چون ترديد ، تحوّل و تغيير ، ترس ، اشمئزاز ، قساوت ، تكبّر ، جبروت ، زيغ و گمراهى ، مرض ، اثم و گناه ، غفلت ، و عمى و كورى آمده ، ليكن در زبان عربى كه زبان قرآن است كلمه‌اى جز كلمهء قلب براى دلالت حقيقى بر عضو خاص بدن به كار نمىرود .\r\nبنابر اين ، اين مطلب كه در آيهء سورهء همزة به جاى « قلوب » ، « افئدة » آورده شده ، علاوه بر اين كه نكتهء بلاغى خاصّ خود ، يعنى هماهنگى لفظى و موسيقى منسجم ، را در بردارد ، داراى مقتضاى معنوى و بيانى ويژه‌اى نيز هست و آن عبارت است از نفى احتمال مقصود بودن عضو خاصّ جسم كه در واژهء « قلوب » ، بنابر معنى متعارف آن نزد اعراب ، وجود دارد ، معناى متعارفى كه هنوز نيز كلمهء قلب را ، در علم پزشكى و تشريح و در اشاره به انواع گوشت ، براى دلالت بر آن ، يعنى عضو خاصّ بدن ، به كار مىبريم ، و هرگز از واژهء « فؤاد » براى\r\n\r\n","description":"","footnote":"","page_name":" 294 ","page_number":312},
  {"content":"\r\n\r\nدلالت بر چنين معنايى استفاده نمىكنيم .\r\nبه همين ترتيب دو كلمهء « مؤصدة » و « مغلقة » نيز با يكديگر مترادف نيستند تا بتوان اين احتمال را در مورد آنها اظهار داشت كه به منظور رعايت فاصله ، يكى جايگزين ديگرى شده است .\r\nبلكه واژهء « ايصاد » در بر دارندهء ويژگى معنايى خاصّى است و بر محكمتر بستن و كاملا قفل كردن استوار ساختن دلالت مىكند . در زبان عربى كلمه « وصيد » براى خانه‌هاى محكمى به كار مىرود كه در دل كوهها از سنگ ساخته شده است . همچنين گفته مىشود : « استوصد الجبل » يعنى آن كه خانه‌اى از سنگ در كوهستان بنا كرد .\r\nبا چنين مفهومى از كلمهء « ايصاد » يعنى دلالت بر استوارى و استحكام و محكم بستن است كه در سورهء بلد آمده است :\r\n  « وَ الَّذِينَ كَفَرُوا بِآياتِنا هُمْ أَصْحابُ الْمَشْأَمَةِ * عَلَيْهِمْ نارٌ مُؤْصَدَةٌ »   « كسانى كه به آيات ما كفر ورزيدند ، آنان تيره بختانند و بر آنان آتشى افروخته كه آنان را در بند خويش آورده است .\r\nدر اين آيات فاصله رعايت نشده و به اين جنبهء لفظى اهميتى داده نشده ، بلكه غرض برترين بلاغت به معنا و محتوا يعنى بدان تعلق گرفته كه آتش به طور كامل اصحاب مشأمة را در بر مىگيرد و به صورتى محكم و استوار آنان را به زندان خويش در مىآورد .\r\nدر آيات سورهء زلزال مىنگريم :\r\n    « وَ أَخْرَجَتِ الْأَرْضُ أَثْقالَها * وَ قالَ الْإِنْسانُ ما لَها * يَوْمَئِذٍ تُحَدِّثُ أَخْبارَها * بِأَنَّ رَبَّكَ أَوْحى لَها »     .\r\nدربارهء اين آيات گفته‌اند : هر چند مشهور ، متعدّى شدن « أوحى » به « الى » است ، اما در اينجا به منظور رعايت فاصله ، اين فعل به حرف « لام » متعدى شده است » . « 23 »\r\nاكنون ما به استقرا در مواردى كه فعل ايحاء در قرآن آمده مىپردازيم و مشاهده مىكنيم تنها در جايى فعل « اوحى » به حرف « الى » متعدّى مىشود كه مخاطب وحى موجودى از موجودات زنده است . اين قاعده در تمامى آياتى كه فعل « اوحى » به « الى » متعدّى شده - و شمارهء آنها شصت و هفت آيه است - عموميت دارد .\r\n\r\n\r\n","description":"","footnote":"\r\n( 23 ) ابو حيان ، البحر المحيط ، ج 8 ، ص 501 ، « سوره زلزال » .\r\n","page_name":" 295 ","page_number":313},
  {"content":"\r\n\r\nامّا در جايى كه مخاطب وحى از موجودات زنده نيست فعل به حرف « لام » متعدّى مىشود ، همانند آيه زلزال ؛ و يا به حرف « فى » متعدّى مىشود ، همانند آيهء 12 در فصلت :\r\n« و أوحى فى كلّ سماء أمرها » .\r\nاصولا تعدى اين فعل به حرف « لام » بر الهام مستقيم به صورت تسخير ، و تعدّى به حرف « فى » بر پراكندن و همراه ساختن دلالت مىكند . اما ايحاء متعدّى به حرف « الى » مفهوم خاصّ دينى خويش را در بردارد و چنانچه مخاطب آن يكى از پيامبران باشد به معنى اصطلاحى « وحى » خواهد بود ، و در صورتى هم كه مخاطب آن از پيامبران نباشد ، خواه انسانى ديگر و خواه حيوانى باشد ، ايحاء تنها به معنى الهام خواهد بود و نه جز آن .\r\nبنابر اين نمىتوان گفت وحى فرستادن به زمين در سورهء زلزال و تعديه « اوحى » به حرف « لام » جايگزين « اوحى اليها » ست و به خاطر رعايت فاصله چنين جايگزينيى صورت گرفته است .\r\nبلكه در اينجا راهى براى تعديهء فعل غير از تعديه به « لام » وجود ندارد ؛ زيرا مخاطب اين وحى فرستادن جماد است و از ديگر سوى ، استقراء در آيات قرآن ما را بدين نكته رهنمون مىشود كه تنها در صورتى فعل ايحاء به حرف « الى » متعدّى مىگردد كه مخاطب وحى از زندگان باشد .\r\nهمچنين گفته‌اند : گاه تقديم و تأخير نيز به خاطر رعايت فاصله صورت مىگيرد ، همانند آيات سورهء ليل :\r\n  « إِنَّ عَلَيْنا لَلْهُدى * وَ إِنَّ لَنا لَلْآخِرَةَ وَ الْأُولى »   .\r\nدر اين بيان قرآنى ، از آنچه متعارف و متبادر است ، يعنى اين كه دنيا بر آخرت مقدّم آورده مىشود عدول شده است .\r\nامّا به عقيدهء ما تنها علت تقديم آخرت بر دنيا در اين آيات رعايت فاصله نيست ، بلكه قبل از آن ، چنين تقديمى از مقتضيات معنا ، در مقام سخن گفتن از مژده دادن و بيم دادن است ؛ زيرا آخرت بهتر و پايدارتر و عذاب آن نيز سخت‌تر ، بزرگتر و خوار كننده‌تر است . . .\r\nبر اساس همين نكتهء بلاغى است كه در مقام مژده دادن به پيامبر مصطفى ، در آيات سوره ضحى ، آخرت بر دنيا مقدّم آورده شده است :\r\n  « وَ لَلْآخِرَةُ خَيْرٌ لَكَ مِنَ الْأُولى * وَ لَسَوْفَ يُعْطِيكَ رَبُّكَ فَتَرْضى »   .\r\nبه همين ترتيب ، در آيات سورهء نازعات نيز در مقام بيم دادن به فرعون و وعدهء عذاب\r\n\r\n","description":"","footnote":"","page_name":" 296 ","page_number":314},
  {"content":"\r\n\r\nدادن به او ، آخرت مقدّم بر دنيا آورده شده است :\r\n  « فَقالَ أَنَا رَبُّكُمُ الْأَعْلى * فَأَخَذَهُ اللَّهُ نَكالَ الْآخِرَةِ وَ الْأُولى »   .\r\nمنطق اعجاز آن است كه هيچ فاصله‌اى در قرآن وجود ندارد مگر اين كه لفظ در سياق خاصّ خود مدلولى و معنايى را اقتضا مىكند كه هيچ لفظى ديگر جز آن نمىتواند چنين مدلول و معنايى را برساند ؛ و با تدبّر در هر يك از اين فاصله‌هاى قرآنى ممكن است به راز بيانى آن دست يابيم و ممكن است نيز اين راز بر ما پنهان بماند ، كه در اين صورت به قصور و ناتوانى خويش در درك آن اعتراف مىكنيم .\r\nالبته نبايد چنين گمان شود كه من ارزش اين هماهنگى لفظى و موسيقى خاصّ اين تناسب و انسجام خيره كننده را كه هنر بلاغت در آن متجلّى است كم مىدانم ؛ هنرى كه عبارت است از بيان معنا با پر بارترين لفظ ، جالبترين تعبير و زيباترين موسيقى و آهنگ .\r\nچه ، بلاغت از آن نظر كه هنر سخن گفتن است ، جوهر معنا و اسلوب اداى آن را از همديگر جدا نمىكند و نه براى معانى بلندى كه الفاظ از اداى آنها در قالب تعابيرى بليغ ناتوان مانده اهميتى قائل است و نه براى الفاظ زيبايى كه معنا را ضايع و تباه ساخته يا آن را مورد ستم قرار داده است تا بدين ترتيب آراستگيهاى بديعى خويش را حفظ كند .\r\nهمين نيز مرز ميان هنر بلاغت است ، چنان كه در فواصل قرآنى با معانى سرشار و انسجام منحصر به فرد در آهنگ خيره كننده خويش متجلى است ، با آن زخرف و آراستگى لفظيى كه فنّ بديع عرضه مىدارد و به منظور شكل گرفتن آن ، كلمات ناگزير مىشوند در جايى جز جايگاه اصلى بيانى خويش قرار گيرند .\r\nشايد جلال و عظمت فواصل قرآنى در انسجام و هماهنگى منحصر به فرد خود ما را از دامن زدن به خصومت ميان طرفداران لفظ و طرفداران معنا بىنياز سازد ، خصومتى كه ذوق عربى سرشار معنايى براى آن در برترين بلاغت و در كتاب عربى صريح نمىيابد .\r\n\r\nنفى همراه با قسم\r\nيكى از اساليب قابل توجّه در بيان قرآنى ، آمدن فعل قسم پس از « لا » ى نفى است ، همانند اين آيات :\r\n     « لا أُقْسِمُ بِيَوْمِ الْقِيامَةِ * وَ لا أُقْسِمُ بِالنَّفْسِ اللَّوَّامَةِ * أَ يَحْسَبُ الْإِنْسانُ أَلَّنْ نَجْمَعَ عِظامَهُ * بَلى قادِرِينَ عَلى أَنْ نُسَوِّيَ بَنانَهُ »      . ( القيامة 1 - 4 ) .\r\n\r\n","description":"","footnote":"","page_name":" 297 ","page_number":315},
  {"content":"\r\n\r\nلغويان و مفسّران در تفسير « لا » و توجيه فعل قسمى كه پس از آن آمده اختلاف كرده‌اند :\r\nابن هشام آن را در باب « لاى زائد در كلام كه صرفا براى تقويت و تأكيد مىآيد » آورده و اقوال علما را در اين باره چنين خلاصه كرده است :\r\nگفته‌اند : لا نافيه است . اما پس از آن در تعيين اين كه چه چيزى با اين حرف « لا » نفى شده اختلاف كرده‌اند :\r\nكسانى گفته‌اند اين حرف ، مطلبى را كه در سورهء قبل بوده نفى مىكند ؛ به عنوان مثال در مورد سورهء قيامت [ در آخرين آيات سورهء قبل از آن 
  ] مشركان رستاخيز را انكار كرده بودند و در اين سوره خطاب به آنان گفته شد : نه ، مسئله چنان نيست كه تصور مىكنند ؛ و سپس سخنى ديگر با فعل « اقسم » آغاز شده است .\r\nوجه چنين تأويل و تفسيرى از سوى آنان اين است كه تمامى قرآن همانند يك سوره است ، و به همين دليل نيز گاه چيزى در يك سوره ذكر مىشود و آنگاه جوابش در سوره‌اى ديگر است ، نظير آن كه در سوره‌اى [ قلم 
  ] مىفرمايد :\r\n« تو ، به فضل نعمت پروردگارت ديوانه نيستى » ؛ و اين پاسخى است بر آنچه در سوره‌اى ديگر [ حجر / 6 
  ] آمده مبنى بر اين كه :\r\n« و گفتند : اى آن كه ذكر بر او نازل شده است ، تو براستى ديوانه‌اى » .\r\nابو حيّان در رد اين نظريّه مىگويد : چنين چيزى ممكن نيست ؛ زيرا به معنى حذف اسم و خبر « لا » مىباشد ، و از ديگر سوى پاسخ پرسش كسى هم نيست تا چنين احتمالى در آن داده شود چنان كه مىگوييد : « لا » ، اما در پاسخ كسى كه پرسيده است : « هل من رجل فى الدار ؟ » ( آيا مردى در خانه هست ؟ ) . « 24 »\r\nبرخى ديگر اين نظريّه را اختيار كرده‌اند كه اين حرف فعل « اقسم » را نفى مىكند ، بر اين مبنا كه فعل اقسم اخبار باشد ، نه انشاء ؛ و مفهوم چنين نفيى نيز آن است كه آنچه بدان سوگند ياد شده شايسته چنان عظمتى است برتر از آن حدّ كه بتوان بدان سوگند ياد كرد .\r\nديگرانى گفته‌اند : « لا » زائد است ، هر چند در اينجا نيز در مفهوم و فايدهء آن اختلاف ورزيده‌اند :\r\nبرخى از اين گروه گفته‌اند : اين حرف زائد بدان منظور آمده است كه مقدّمه و زمينه‌اى باشد براى نفى جواب كه مخدوف است و تقدير آن در آيات سورهء قيامت    « لا أُقْسِمُ بِيَوْمِ الْقِيامَةِ * وَ لا أُقْسِمُ بِالنَّفْسِ اللَّوَّامَةِ »   \r\n\r\n\r\n","description":"","footnote":"\r\n( 24 ) ابن هشام ، مغنى اللبيب ، ج 1 ، ص 184 ؛ ابو حيان ، البحر المحيط ، ج 8 .\r\n","page_name":" 298 ","page_number":316},
  {"content":"\r\n\r\nعبارت « لا يتركون سدى » ( بيهوده رها نشوند ) مىباشد .\r\nدر ردّ اين تأويل چنين گفته‌اند كه هيچ توجيهى براى تقدير جواب وجود ندارد ، در حالى كه در آياتى همانند آيات ذيل جواب صريحا ذكر شده است :\r\n « فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ »  ؛      « لا أُقْسِمُ بِهذَا الْبَلَدِ * وَ أَنْتَ حِلٌّ بِهذَا الْبَلَدِ * وَ والِدٍ وَ ما وَلَدَ * لَقَدْ خَلَقْنَا الْإِنْسانَ فِي كَبَدٍ »      ؛ ( البلد 1 - 4 )    « فَلا أُقْسِمُ بِمَواقِعِ النُّجُومِ * وَ إِنَّهُ لَقَسَمٌ لَوْ تَعْلَمُونَ عَظِيمٌ * إِنَّهُ لَقُرْآنٌ كَرِيمٌ »    .\r\nبرخى از كسانى كه به زائد بودن « لا » قائل شده‌اند نيز گفته‌اند : اين حرف زائد تنها براى تأييد و تقويت كلام آمده است ، نظير آيهء حديد :\r\n « لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ »  .\r\nامّا اين نظريّه رد شده است ، با اين دليل كه حرف « لا » به اين نحو در صدر كلام ، زائد واقع نمىشود ، بلكه در لابلاى كلام چنين حرف زائدى مىآيد ؛ چرا كه زائد بودن شيئى به معنى قابل طرح بودن آن است ، در حالى كه واقع شدن آن در صدر كلام از اعتنا و اهتمام بدان حكايت مىكند .\r\nسومين نظريّه در اين مورد آن است كه « لا » نه زائده و نه نافيه ، بلكه « لام ابتداء » است كه اشباع شده و در نتيجهء اشباع حرف الفى پديدار آمده است ، همانند اين شعر شاعر كه « اعوذ بالله من العقراب » در اين بيت فتحهء راء اشباع شده و از آن الف پديدار آمده است و گرنه اصل اين كلمه « عقرب » است . بنابر همين توجيه است كه حسن آيهء  « فَلا أُقْسِمُ بِرَبِّ الْمَشارِقِ وَ الْمَغارِبِ »  را « فلا قسم . . . » خوانده و هشام نيز آيهء سوره ابراهيم را « فاجعل أفئيدة من النّاس تهوى إليهم » ، به حرف ياء پس از همزه كه از اشباع كسره پديدار شده ، خوانده است .\r\nاز آن جهت كه بر مبناى قواعد نحويان ، « لام ابتدا » بر فعل داخل نمىشود ، در اين آيه دخول آن را بر جمله مبتدا و خبر « فلأنا اقسم » كه مبتدا از آن حذف شده مقدّر دانسته‌اند .\r\nزمخشرى اين نظريّه را رد كرده و در ردّ آن چنين دليل مىآورد كه به دو سبب در اين قرائت [ لا قسم 
  ] حرف لام نمىتواند لام قسم باشد : نخست آن كه در صورت آمدن لام قسم مىبايست فعل با نون تاكيد ثقيله مؤكّد شده باشد ، و نياوردن آن قبيح و ضعيف است ، دوّم آن كه سياق آيه بدين اشعار دارد كه قسم به « مواقع نجوم » قسمى است كه واقع شده و صورت پذيرفته است ، در حالى كه اگر آن را ( مواقع النجوم را ) جواب قسم محذوفى بدانيم اقتضا خواهد داشت كه زمان فعل جمله قسم ، استقبال باشد ، در صورتى كه بنا بر قاعده ، فعل قسم\r\n\r\n","description":"","footnote":"","page_name":" 299 ","page_number":317},
  {"content":"\r\n\r\nبايد بر زمان حال دلالت كند . « 25 »\r\nاكنون پس از اين همه ، آنچه را درباره‌اش نزاع كرده و تمامى آرائى را كه در اين زمينه ابراز داشته‌اند بر قرآن عرضه مىداريم :\r\nدر همان آغاز اين نظريّه را بعيد مىدانيم كه در اين گونه آيات قسم حرف « لا » حرف نفى و پاسخ كلامى باشد كه قبل از آن در سوره‌اى ديگر گذاشته است ؛ زيرا ، چنين چيزى علاوه بر آن كه غريب و نامأنوس به نظر مىرسد ، اقتضا مىكند كه وجوبا در قرائت آيه ميان « لا » و « اقسم » فصل و وقف شود ؛ چرا كه ميان اين دو انقطاع كامل وجود دارد ، و اين در حالى است كه همه قرائات بنابر وصل ميان اين دو كلمه مىباشد .\r\nغرابت و نامأنوس بودن اين توجيه در آن مثالى روشنتر مىنمايد كه براى اين تأويل آورده و گفته‌اند : آيهء  « ما أَنْتَ بِنِعْمَةِ رَبِّكَ بِمَجْنُونٍ »  پاسخى است به جمله « إنّك لمجنون » كه در قرآن كريم از زبان مشركان معاند نقل شده است ؛ زيرا ، چگونه مىتواند آيه‌اى از آيات سورهء قلم كه دومين سوره نازل شده از قرآن است پاسخ سخنى در آيه‌اى باشد كه بعدها در سورهء حجر آمده و اين سوره در ترتيب نزول پنجاه و چهارمين سوره است ؟\r\nتفسير « لا أقسم » به اين كه « لأقسم » بوده و فتحهء آن اشباع شده و از آن الفى پديدار آمده نيز تفسيرى است كه اگر پاسخ زمخشرى در رد آن را بسنده نكند اين مسئله نيز به ردّ آن كمك خواهد كرد كه چنين اشباعى موجب مشتبه شدن حرف « لا » به « لاى » نافيه مىشود در حالى كه در قرائت « افئدة » به « افئيدة » چنين التباس و اشتباهى پيش نمىآيد .\r\nاينك به تدبّر در آيات قسم در كتاب محكم الهى مىپردازيم و اين آيات ما را بدين نكته رهنمون مىشود كه در همهء موارد ، هر جا « لا اقسم » مىآيد ضمير متكلّم به خداوند تعالى بر مىگردد :\r\nواقعه / 75 :    « فَلا أُقْسِمُ بِمَواقِعِ النُّجُومِ * وَ إِنَّهُ لَقَسَمٌ لَوْ تَعْلَمُونَ عَظِيمٌ * إِنَّهُ لَقُرْآنٌ كَرِيمٌ »    ؛ حاقه / 38 :    « فَلا أُقْسِمُ بِما تُبْصِرُونَ * وَ ما لا تُبْصِرُونَ * إِنَّهُ لَقَوْلُ رَسُولٍ كَرِيمٍ »    ؛ معارج / 40 :  « فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ »  ؛ قيامت / 1 :      « لا أُقْسِمُ بِيَوْمِ الْقِيامَةِ * وَ لا أُقْسِمُ بِالنَّفْسِ اللَّوَّامَةِ * أَ يَحْسَبُ الْإِنْسانُ أَلَّنْ نَجْمَعَ عِظامَهُ * بَلى قادِرِينَ عَلى أَنْ نُسَوِّيَ بَنانَهُ »      ؛\r\n\r\n\r\n","description":"","footnote":"\r\n( 25 ) زمخشرى ، الكشاف ، ج 4 ، ص 61 ، « سوره واقعه » .\r\n","page_name":" 300 ","page_number":318},
  {"content":"\r\n\r\nانشقاق / 16 :     « فَلا أُقْسِمُ بِالشَّفَقِ * وَ اللَّيْلِ وَ ما وَسَقَ * وَ الْقَمَرِ إِذَا اتَّسَقَ * لَتَرْكَبُنَّ طَبَقاً عَنْ طَبَقٍ »     ؛ بلد / 1 :      « لا أُقْسِمُ بِهذَا الْبَلَدِ * وَ أَنْتَ حِلٌّ بِهذَا الْبَلَدِ * وَ والِدٍ وَ ما وَلَدَ * لَقَدْ خَلَقْنَا الْإِنْسانَ فِي كَبَدٍ »      .\r\nدر سرتاسر قرآن هيچ جا نيز فعل قسم بدون اين « لا » به خداوند اسناد داده نشده ، همچنان كه در هيچ جا نيز فعل قسم همراه با حرف لاى نفى نيامده كه به غير خداوند تعالى اسناد داده شده باشد . تنها در يك مورد فعل قسم همراه با « لاى نهى » آمده و به غير خداوند اسناد داده شده ، و آن در سورهء نور در عبارت « قل لا تقسموا » است ، امّا اين مورد چيزى نيست كه بتواند ما را از اين پديدهء فراگستر كه فعل « لا اقسم » در قرآن كريم تنها به خداوند تعالى ، نه به غير او ، اسناد داده مىشود باز دارد .\r\nاين عموميّت چنين احتمالى را تضعيف مىكند كه « لا » در اصل خود لام ابتدايى بوده باشد كه اشباع شده و در نتيجهء اشباع حرف الفى پديد آمده ، چنان كه در اين شاهد مثال نيز از اشباع فتحه الفى پديد آمده است : « اعوذ باللّه من العقراب » .\r\nعموميّت مزبور ، همچنين اين احتمال را تضعيف مىكند كه ، چنانچه ابو حيّان مىگويد ، « لا » زائده و مقصود از عبارت فعل مثبت « اقسم » ( سوگند ياد مىكنم ) باشد ؛ چه ، معتقدان به اين نظريّه خود ، گفته‌اند زايد بودن حرف به معنى قابل طرح و كنار زدن آن است ، و بدين نيز تصريح كرده‌اند كه آمدن حرف در صدر كلام مىرساند كه چنين حرفى مورد عنايت و توجه گوينده كلام است و به همين سبب نيز در صدر گفته‌هاى او قرار گرفته است .\r\nپس آيا مىتوان گفت حرف « لا » در اينجا قدرت بيشترى به قسم مىدهد و آن را تأكيد مىكند ؟\r\nگفته‌اند : در كلام عرب و در شعر آنان آمده است كه « لاى نفى » بر فعل قسم داخل شود ، و از شواهد اين امر شعر امرؤ القيس است كه مىگويد :\r\n فلا و أبيك إبنة العامرى * لا يدعى القوم أفرّ \r\nيعنى : اى دختر عامرى ، سوگند به پدرت كه آن طايفه مدعى نشوند كه من مىگريزم .\r\nو همچنين شعر غوية بن سلمى كه مىگويد :\r\n ألا نادت أمامة باحتمال * لتحزننى ، فلابك ما ابالى \r\nيعنى : هان كه امامه با بردبارى بانگ زد كه در اندوهم مىنشانى . اما سوگند به جانت كه من به دل نمىگيرم .\r\n\r\n","description":"","footnote":"","page_name":" 301 ","page_number":319},
  {"content":"\r\n\r\nو نيز شاعر ديگر مىگويد :\r\nفلا و أبى أعدائها لا أخونها يعنى : سوگند به پدرم ، به دشمنان او نيز خيانت نمىورزم .\r\nآيهء سورهء حديد را هم شاهدى بر اين قاعده دانسته‌اند ، آنجا كه مىگويد :\r\n « لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ »  .\r\nاينها همه در حالى است كه چنانچه ابن هشام اين نكته را متذكر گشته ، آيه در مقام نفى صريح است .\r\nدر همهء شواهد شعريى كه آورده‌اند نيز سياق آنها نفى صريح مىباشد .\r\nدر حالى كه در آيات « لا أقسم » چنين چيزى وجود ندارد و همهء آيات در مقام اثبات و تقرير است .\r\nما چنين مىفهميم كه « لا » در مقام نفى مىآيد و نفى را تأكيد مىكند ؛ امّا اين كه « لا » براى تأكيد كردن بر اثبات بيايد ، چيزى است كه براى منطق لغوى و حسن بيانى كاملا ناآشنا و نامأنوس به نظر مىرسد ؛ چه ، قسم از قويترين اساليب تأكيد است و بنابر منطق لغوى و يا ذوق بيانى جايز نيست چنين فعلى با نفى آن تأكيد شود . از ديگر سوى ، نقيض نفى تأكيد است و در صورتى كه قسم را نفى كنيد با نفى قسم ، تأكيد نيز از ميان مىرود و نقض مىشود ؛ و در چنين شرايطى ، بنابر قاعدهء اصولى باب تعارض كه هرگاه دو دليل با يكديگر تعارض كنند هر دو ساقط مىشوند ، جمع ميان اين دو ، يعنى نفى و تأكيد از طريق اسقاط هر دو سزاوارتر است .\r\nاينك آيا تدبّر در سياق آيات « لا أقسم » كه تنها قسم منفى را به خداوند اسناد داده است ما را به راز بيانى نهفته در چنين تعبيرى يعنى آن كه خداوند از سوگند ياد كردن بىنياز است رهنمون نمىشود ؟\r\nچرا ، اين ما انسانهاييم كه به سوگند ياد كردن نيازمنديم تا بدين وسيله گمان و اتّهامى را از خود دفع كنيم يا شك و ترديدى را از ميان بريم . از همين جاست كه به درك يكى از اسرار زبان عربى نايل مىآييم و آن اين كه زمانى كه نيازى به سوگند نباشد و آنجا كه اطمينان و يقين وجود داشته باشد از اين اسلوب [ اسلوب نفى فعل قسم 
  ] استفاده مىشود .\r\nاز ديگر سوى تفاوت بسيار زيادى است ميان آن كه ، چنانچه برخى گفته‌اند ، « لا » براى نفى قسم باشد ، و آن كه ، چنانچه بيان قرآنى ما را بدان رهنمون مىگردد مقصود از اين « لا » نفى حاجت به قسم باشد .\r\n\r\n","description":"","footnote":"","page_name":" 302 ","page_number":320},
  {"content":"\r\n\r\nاز نفى حاجت به قسم تأكيد و تقرير حاصل مىآيد ؛ زيرا چنين نفى بيان مىكند كه مقام ، مقام اعتماد و يقين است و همين اعتماد و يقين بىنيازى از قسم را در پى آورده است .\r\nسرّ بيانى چنين اسلوبى ، در قدرت جلب توجّه مخاطب ، به تفاوت و تنافى بسيار توجّه برانگيزى وابسته است كه ميان نفى و سوگند به نظر مىرسد ؛ و هنوز نيز ما با نفى حاجت به سوگند ، اطمينان و اعتماد خود مورد تأكيد قرار مىدهيم و به عنوان مثال به كسى كه به او اطمينان داريم مىگوييم : « قسم نخور » يا مىگوييم : « بدون هيچ سوگندى [ سخنت را بگو 
  ] » ، و با چنين گفته‌اى به مخاطب خود اعلام مىداريم كه مورد اعتماد ماست و هيچ نيازى بدان ندارد كه برايمان سوگند ياد كند ، چنان كه گاه به دوست خود مىگوييم : « لا اوميك بكذا » « نسبت به فلان مسئله سفارشت نمىكنم » تا بدين سان از طريق نفى حاجت او به سوگند ، در واقع سفارش خود را مورد تأكيد بيشترى قرار دهيم .\r\nاكنون كه به همين مقدار از اسرار اعجاز در بيان و بلاغت قرآن كه برايم آشكار شده بسنده مىكنم ، اميدوارم درباره‌ام چنين گمان نشود كه رنجهاى سلف صالح را در خدمت به كتاب اسلام و تلاشهاى آنان را در فهم اعجاز اين كتاب انكار مىكنم ؛ چه ، حق آن است كه عطاى سخاوتمندانه آنان در گذر نسلها براى همهء ما ذخيره و مددى بوده است .\r\nديگر بار بر مىگردم و اين حقيقت را مورد تأكيد قرار مىدهم كه اعجاز بيانى قرآن از هر تلاشى براى تعريف و مشخص كردن آن فراتر است و همه تواناييهاى ما را در درك اسرار خيره كننده خويش به كرانه مىرساند .\r\nحداكثر چيزى كه در اين تلاش كه به منظور فهم اعجاز بيانى قرآن صورت گرفته ، با اطمينان بدان رسيده‌ام اين است كه هيچ واژه و هيچ حرفى در قرآن نيست كه غيرش بتواند در جاى آن نشيند ، بلكه هيچ حركت و يا نحوهء تلفظى نيز نيست كه در آن بيان و بلاغت اعجازى در جايگاه خاصّ خود قرار نداشته باشد .\r\nگمان نمىكنم ، و چنين گمانى برايم بايسته نيست ، كه در اسرارى از بيان قرآنى كه آشكار كرده و مىكنم به افق بلند آن نزديك شده‌ام .\r\nامّا به هر حال ، اين تلاشى است كه در آن ثواب رنج خويش و افتخار فراهم آوردن « وسيله » و « قربى » را مىجويم .\r\nو در اين ميان خزانهء سخن به پايان مىرسد ، اما كلمات پروردگار به كرانه نزديك نمىگردد :\r\n\r\n","description":"","footnote":"","page_name":" 303 ","page_number":321},
  {"content":"\r\n\r\n« بگو : اگر دريا براى نوشتن كلمات پروردگارم مركّب شود دريا به كرانه مىرسد ، پيش از آن كه كلمات پروردگارم پايانى پذيرد ، هر چند كه دريا را به دريايى ديگر و همانند آن مدد آوريم » .\r\nصدق اللّه العظيم\r\n\r\n","description":"","footnote":"","page_name":" 304 ","page_number":322},
  {"content":"\r\n\r\n\r\nگفتار سوّم مسائل ابن ازرق\r\nدار الحديث و دانشكده شريعت دانشگاه قرويين ، مغرب 1391 ه ق / 1971 م\r\n\r\n","description":"","footnote":"","page_name":" 305 ","page_number":323},
  {"content":"\r\n . \r\n","description":"","footnote":"","page_name":" 306 ","page_number":324},
  {"content":"\r\n\r\nپس از تقديم اسرارى از كلمه در اعجاز بيانى قرآن كه به درك آنها نايل آمده بودم چنين احساس نياز مىكنم كه به شرح كلماتى قرآنى كه مفسّران آنها را به معنى يكديگر مىدانند و هر مفسّرى بدان نيازمند است اشاره‌اى كنم ، [ البتّه با ذكر اين نكته كه 
  ] در هر يك از اين كلماتى كه يكديگر را شرح مىكند و توضيح مىدهد ، اگر كلمه شرح دهنده لهجه يا لغتى و تلفّظى ديگر از كلمه شرح شده نباشد تفسير كلمه شرح شده بدان ، در همهء موارد ، صورت تقريب و نزديك كردن به معنى اصلى خواهد داشت ، نه اين كه دو كلمه عينا يكى باشند ؛ و هر كلمه ، در جايگاه خاصّ خود در قرآن ، از راز بيانى خاصّ خويش برخوردار است و هيچ كلمهء ديگرى ، هر چند نزديك به آن كلمه و يا مترادف با آن به نظر رسد ، نمىتواند اين راز را بيان كند .\r\nاز آنجا كه نمىتوانم به تتبّع در همهء الفاظى بپردازم كه مفسّران آنها را هم معنا با كلمات قرآنى مورد تفسير خود دانسته‌اند ، سعى مىكنم مجموعه‌اى از كلمات « غريب » يا به تعبير ديگر ناشناختهء قرآن را مورد بررسى قرار دهم كه در ضمن مسائل معروف به « مسائل نافع بن ازرق » آمده و بنابر روايت ، وى دربارهء آنها از ابن عباس پرسش كرده و ابن عباس نيز به وى پاسخ گفته و براى هر يك از كلماتى كه تفسير كرده بيتى از شعر نيز به عنوان گواه آورده است .\r\nحافظ ، جلال الدين سيوطى اين مسائل را در كتاب الاتقان فى علوم القرآن ، و در باب « معرفت شرايط مفسّر و آنچه از علم لغت ، اسماء و افعال و حروف ، براى او لازم است » آورده و در آنجا اين گفتهء ابن عباس را هم ذكر كرده است كه مىگويد : « هرگاه دربارهء لغات ناآشناى قرآن از من مىپرسيد معنى آنها را در شعر بجوييد كه شعر ديوان عرب است » .\r\nسيوطى مىگويد :\r\n\r\n","description":"","footnote":"","page_name":" 307 ","page_number":325},
  {"content":"\r\n\r\n« فراگيرترين و كاملترين روايتى كه از او به ما رسيده مسائل نافع بن ازرق است .\r\nبرخى از اين مسائل را ابن انبارى در كتاب الوقف و برخى را نيز طبرانى در المعجم الكبير نقل كرده ؛ و من مناسب مىبينم اين مسائل را به طور كامل در اينجا نقل كنم تا مورد استفاده قرار گيرد . »\r\nسيوطى پس از اين جملات ، نقل روايت را آغاز مىكند و سند آن را به طريق رفع به حميد اعرج و عبد الله بن ابى بكر بن محمد ، از پدرش مىرساند كه گفت :\r\nدر حالى كه عبدالله بن عباس بر آستانهء كعبه نشسته بود و مردم نيز او را در ميان گرفته بودند و دربارهء تفسير قرآن از او مىپرسيدند ، نافع بن ازرق به نجدة بن عويمر گفت : برخيز تا به سراغ اين مرد كه جسارت مىكند قرآن را بدانچه نمىداند تفسير نمايد برويم .\r\nبدين ترتيب ، هر دو برخاسته ، به نزد او رفتند و گفتند : ما تصميم داريم دربارهء چيزهايى از كتاب خداوند از تو بپرسيم تا آنها را برايمان تفسير كنى و در هر مورد نيز گواه و تأييدى از كلام عرب بياورى ، كه خداوند قرآن را به زبان عربى صريحى نازل كرده است . پس ابن عباس گفت : دربارهء آنچه به ذهنتان رسيده است از من بپرسيد .\r\nسيوطى اين روايت را پى مىگيرد و يك يك اين مسائل را ، كه شمار آنها در الاتقان صد و هشتاد و هشت مسئله است ، « 1 » همراه با پاسخ ابن عباس و شاهدى كه وى از شعر عرب آورده نقل مىكند .\r\nاز آنچه سيوطى در خاتمهء اين بحث يادآور مىشود ، مبنى بر اين كه بيش از ده مسئله از اين مسائل را حذف كرده ، چنين برداشت مىكنيم كه مجموعهء مسائل ابن ازرق كه به وى رسيده در حدود دويست مسئله بوده است . او مىگويد :\r\nاين پايان مسائل ابن ازرق است كه اندكى از آنها ، حدود متجاوز از ده سؤال را حذف كرده‌ام .\r\nاينها مسائلى است كه پيشوايان ، برخى از آنها را با اسناد مختلفى به نقل از ابن عباس ، در كتب خود آورده‌اند . ابوبكر بن انبارى در كتاب الوقف و الابتداء بخشى از آنها را نقل كرده و\r\n\r\n\r\n","description":"","footnote":"\r\n( 1 ) سيوطى ، الاتقان فى علوم القرآن ، قاهره ، 1278 ه ق ، چاپ موسويه [ چاپخانه يا انتشارات 
  ] ، ج 1 ، ص 149 - 164 .\r\n","page_name":" 308 ","page_number":326},
  {"content":"\r\n\r\nما آنها را در متن اين كتاب ( نسخهء خطى الاتقان ) با علامت قرمز مشخص كرده‌ايم . او مىگويد :\r\nبشر بن انس براى ما نقل كرد ، محمد بن على بن حسن بن شقيق به ما اطّلاع داد ، ابو صالح هدبة بن مجاهد به ما اطّلاع داد ، مجاهد بن شجاع به ما اطّلاع داد ، محمد بن زياد يشكرى به نقل از ميمون بن مهران به ما اطّلاع داد و گفت : « نافع بن ازرق وارد مسجد الحرام شد . . . » - و آنگاه متن حديث را نقل كرده است .\r\nطبرانى نيز در المعجم الكبير بخشى از آن را از طريق جويبر از ضحاك بن مزاحم نقل كرده - كه در اين متن با حرف « ط » مشخص شده - است كه مىگويد : « نافع بن ازرق بيرون رفت . . . » - و آنگاه متن حديث را نقل كرده است .\r\nاين كه سيوطى اين مسائل را در ذيل عنوان « آنچه از معرفت به لغت براى مفسّر لازم است » مىآورد ، و اين كه در مقدمهء آن روايت ابن عباس را مىآورد كه معانى « غريب القرآن » را بايد در شعر جست كه ديوان عرب است - اين دو مسئله - ما را بدين نكته توجّه مىدهد كه اين مسائل [ در الاتقان 
  ] از جنبهء ادبى و از اين زاويه محل اهتمام قرار گرفته كه دليل و گواهى است براى كسانى كه در ارزشمند بودن شعر و در برابر كسانى استدلال مىكنند كه شعر را در اسلام ناپسند دانسته و در تأييد اين مدّعا آيهء سورهء يس : « و ما نه شعر به او آموختيم و نه شعر شايسته اوست » و آيهء سورهء شعراء : « شاعران ، تنها گمراهان از پى ايشان مىروند » را آورده و در كنار اين دو آيه احاديثى نبوى نيز در مذمّت شعر و شاعران نقل كرده‌اند .\r\nبنابر اين ، هيچ جاى شگفتى نخواهد بود كه مشاهده كنيم مسائل ابن ازرق بيشتر مورد عنايت و اهتمام عالمان لغت و ادب قرار گرفته است تا صاحبان تفسير . شايد نخستين عالمان لغت و ادب كه - بنابر آنچه من مىدانم - به اين مسائل توجه كردند ، ابو عبيده ، پيشواى علوم زبان عربى در قرن دوّم هجرى ، و محمد بن يزيد مبرّد ، از پيشوايان اين علوم در قرن سوّم هجرى ، باشند . مبرّد كليات اين مسائل را در كتاب خود الكامل آورده و بدان تصريح كرده كه آن را از چندين طريق از ابو عبيده و ديگران شنيده است . مبرّد در بحث از خوارج ، پس از اشاره به ژرف انديشى و دقّت نظر و تأمّل نافع بن ازرق مىگويد :\r\nابو عبيده معمر بن مثناى تيمى نسّابه - از تيم قريش و منسوب به پيوند ولاء ، و نه از تيم الرباب ؛ فردى كه از آگاهترين مردم به لغت و اخبار و انساب عرب بود - به نقل از اسامة بن زيد به نقل از عكرمة روايت مىكند كه گفت : عبد اللّه بن عباس را ديدم كه نافع بن ازرق نزد اوست و از او مىپرسد و همچنين از او مىخواهد به لغت\r\n\r\n","description":"","footnote":"","page_name":" 309 ","page_number":327},
  {"content":"\r\n\r\nاستدلال كند . پس ديدم كه دربارهء اين فرموده خداوند - جل ثنائه - از او پرسش كرد كه  « وَ اللَّيْلِ وَ ما وَسَقَ »  - 29 . « 2 »\r\nابو عبيده به همين سند روايت كرده و غير او نيز روايت كرده‌اند و از چند طريق شنيده‌ايم كه ابن ازرق دربارهء اين آيه نيز از او [ ابن عباس 
  ] پرسيده است كه  « قَدْ جَعَلَ رَبُّكِ تَحْتَكِ سَرِيًّا »  - 82 .\r\nابو عبيده و ديگران روايت كرده‌اند كه نافع دربارهء اين فرموده خداوند نيز از ابن عباس پرسيد كه  « عُتُلٍّ بَعْدَ ذلِكَ زَنِيمٍ »  - 57 .\r\nبه طرقى چند از ابو عبيده روايت مىشود كه يكى از مسائلى كه ابن ازرق از ابن عباس دربارهء آنها پرسش كرد مسئله اهتمام پيامبر خدا سليمان به هدهد بود ؛ و همچنين دربارهء آيه    « الم * ذلِكَ الْكِتابُ »    از او پرسيد .\r\nاز ديگر مسائلى كه دربارهء آنها از او پرسش كرد اين سخن خداوند است كه  « لَهُمْ أَجْرٌ غَيْرُ مَمْنُونٍ »  - 174 .\r\nاز طرقى چند روايت مىشود كه ابن ازرق نزد ابن عباس آمد و به پرسيدن از او پرداخت تا آنجا كه او را خسته كرد ابن عباس نيز كم‌كم خستگى خود را نشان مىداد . در اين هنگام عمر بن عبد الله بن ابى ربيعه كه در آن زمان نوجوانى بيش نبود ، بر ابن عباس وارد شد و سلام كرد و نشست . ابن عباس به او گفت : نمىشود اندكى از شعرت برايمان بخوانى ؟\r\nاو نيز در پاسخ اين شعر را خواند :\r\n أمن آل نعم أنت غاد فمبكر * غداة غد أم رائح فمهجّر \r\nمبرد در اينجا چهارده بيت شعر نقل مىكند تا به اينجا مىرسد كه\r\n رأت رجلا أما اذا الشمس عارضت * فيضحى و أما بالعشى فيخصر \r\nپس از آنكه عمر اين شعر را كه هشتاد بيت بود به پايان رساند ، ابن ازرق گفت :\r\n« اى ابن عباس ، خداى را بر تو گواه مىگيرم ، آيا ما بر گرده شتران بكوبيم و نزد تو آييم و دربارهء دين از تو بپرسيم و از ما روى برتابى ، و در همين زمان نوجوانى از قريش نزد تو آيد و در حضورت ياوه سرايد و بدان گوش سپارى ؟ » ابن عباس در پاسخ گفت : « به خداوند سوگند ، هيچ ياوه نشنيدم .\r\nابن ازرق گفت : مگر نخواند كه\r\n رأت رجلا أما إذا الشمس عارضت * فيخزى و أما بالعشى فيخسر ؟ » \r\n\r\n\r\n","description":"","footnote":"\r\n( 2 ) شماره‌هايى كه در اينجا پس از آيات ذكر شده شماره ترتيب مسئله در اين بررسى و منطبق بر ترتيب آن در الاتقان است .\r\n","page_name":" 310 ","page_number":328},
  {"content":"\r\n\r\nابن عباس اظهار داشت : چنين نگفت ، بلكه گفت :\r\n فيضحى و أما بالعشى فيخصر . \r\nمبرد پس از شرح اين بيت و اظهار نظر دربارهء آن آيه قرآن را بر صحت عبارت شعر گواه مىآورد كه مىگويد :  « وَ أَنَّكَ لا تَظْمَؤُا فِيها وَ لا تَضْحى »  « 3 » - 16 .\r\nمبرد در مسائل پنج يا ششگانه كه برگزيده ، تنها توجّه خود را به شرح شواهد شعرى و اظهار نظر دربارهء آنها معطوف ساخته و سياق بحث وى در كتابش سياق امالى ادبى و لغوى را داراست نه ويژگى يك پژوهش و مطالعهء قرآنى .\r\nبه هر حال ، هر چند مقدارى كه مبرد از مسائل ابن ازرق نقل كرده ، اندك است ، اما همين ما را بسنده مىكند كه وى كلياتى را كه از اين ماجرا به نقل از روايت ابو عبيده و ديگران ، از طرقى چند رسيده ، موثق شمرده است .\r\nتا همين گذشتهء نزديك ، مسائل ابن ازرق در گيرودار اختلاف بر سر ديدگاه اسلام دربارهء شعر ، در لابلاى كتب ادب پنهان بوده است .\r\nدر مراكش ، زمانى كه مسائل ابن ازرق را موضوع دروس خود در تفسير قرار دادم ، شنيدم كه همكارانم ، انديشمندان و اساتيد قرويين شعر اين شاعر خويش را بر زبان مىآورند كه :\r\n« اگر نزد گذشتگان شعر فضيلتى نداشت بر ديوار كعبه آويخته نمىشد ؛ اگر در شعر تبيين آيه‌اى نبود مسائل ابن ازرق مورد تفسير قرار نمىگرفت » .\r\nمن نيز « منظومهء ابن ونان » را كه از افتخارات ادب مغرب اسلامى است ، از چاپ مغربى « 4 » آن به شرح سلاوى خواندم . در اين منظومه ، ابن ونان ، در فضيلت شعر چنين مىگويد :\r\nبه سرايش شعر اهتمام دار كه كمال مرد است ، چنانچه بدان نان نخورد . شعر لبهء تيز شمشير مجد و گردنبندى بر گردن علوّ و بزرگى است .\r\n\r\n\r\n","description":"","footnote":"\r\n( 3 ) در اين فصل از الكامل به شرح مرصفى بر اين كتاب تحت عنوان رغبة الآمل من كتاب الكامل ، چاپ اول ، 1348 ه ق / 1929 م ، جلد هفتم مراجعه كرده‌ام .\r\n( 4 ) در نسخهء دار الحديث الحسينية ، در رباط ، به شماره 1659 . اين نسخه مشتمل بر دو جلد بزرگ به حجم 382 و 392 صفحه ، و عنوان آن چنين است : « زهر الافنان من حديقة ابن الونان از علامهء فقيه و اديب ابو العباس سيدى احمد بن خالد سلاوى بر منظومهء شيخ علامه اديب بليغ سيدى احمد بن محمد بن الونان » . مطلع شعر ابن ونان نيز اين بيت است :\r\n « مهلا على رسلك حادى الأينق * و لا تكلفها بمالم تطق » \r\n.\r\n","page_name":" 311 ","page_number":329},
  {"content":"\r\n\r\nپس شعر بگو ، و البته نه فراوان ، و به گفتهء جاهل يا احمقى وقعى مگذار .\r\nشعر را عيب نگويد مگر نابخردى ناتوان از شعر كه عطر خوش آن را استشمام نكرده است .\r\nچه حاجتها كه شعر روايشان كرد و چه بسيار گرفتاران و اسيران در بندى را ارمغان آزادى بخشيد . « 5 »\r\nچه بسيار احاديثى از سرورى در فضل شعر به ما رسيده كه هرگز از سر خواست دل سخن نگفته است .\r\nاو به شعر استشهاد كرد و در جمع اصحاب خويش بدان گوش نيز مىسپرد . او منبرى براى [ زيد 
  ] بن ثابت بنا كرد و وى براى شعر گفتن بر فراز آن مىرفت .\r\nاو به ابن اهتم ، هنگامى كه آن حضرت را ستايش و زبرقان را نكوهش كرد ، سخنى گفت و آن را با اين جمله به پايان رساند كه « ان من الشعر لحكمة » « برخى از اشعار حكمت است » كه انسان را از لغزش نگه مىدارد .\r\nاو زمانى كه شنيد قتيله كشته خويش را كه جان سلامت به در نبرده رثا مىگويد ، آنچه را از او به غنيمت ستانده بودند به دو باز گرداند و از سر رحمت و مهربانى ، به اشك روان او گريست .\r\nاو در پس مدح گويى كعب وى را يك برد و نيز صد شتر صله داد . و جعدى و ابن ثابت را به بهشتى مژده داد كه پاداش شعرى بلند بود .\r\nچه بسيار گمنامانى كه يك بيت مدح از شاعرى سخنور و شيرين زبان نامشان را بلند كرد ، و چه بسيار و بسيار صاحب نامانى كه بلند مرتبه .\r\nاگر نزد گذشتگان شعر فضيلتى نداشت بر ديوار كعبه آويخته نمىشد ؛ اگر در شعر تبيين آيه‌اى نبود مسائل ابن ازرق مورد تفسير قرار نمىگرفت .\r\nشعر جز به سان « نوشتن » نيست و فضيلت اين دو به سان خورشيدى بر افق است . و پيامبر تنها بدان سبب از شعر گفتن منزّه داشته شده است كه اعجاز به صورتى كامل درك گردد . « 6 »\r\nشارح اين منظومه در ذيل اين ابيات دو فصل به عناوين « مسائل ابن ازرق و مطالب\r\n\r\n\r\n","description":"","footnote":"\r\n( 5 ) زهر الافنان ، ج 2 ، ص 272 .\r\n( 6 ) همان ، ص 269 .\r\n","page_name":" 312 ","page_number":330},
  {"content":"\r\n\r\nمربوط به آن » ، در حدود سه صفحه ، و « فضيلت شعر و نوشتن و تنزيه پيامبر - صلّى اللّه عليه [ و آله 
  ] و سلّم - از آن دو » گشوده و در نخستين فصل - كه در اينجا به ما مربوط مىشود - به روايتى اشاره مىكند كه بر اساس آن عمر بن خطاب - رضي اللّه عنه - دربارهء آيهء  « أَوْ يَأْخُذَهُمْ عَلى تَخَوُّفٍ »  ( نحل / 47 ) پرسيد « و در پاسخ او همه سكوت كردند جز پيرمردى از هذيل كه گفت : در لهجه ما تخوّف به معنى تنقّص است . امير مؤمنان از او پرسيد : آيا عرب از چنين معنايى در اشعار خود آگاهى دارد ؟ او گفت : آرى ، شاعرمان ابو كبير هذلى در وصف ناقهء خود چنين مىگويد :\r\n تخوّف الرحل منها تامكا فردا * كما تخوف عود النبعة السفن \r\nيعنى : جهاز از آن شتر كه داراى كوهانى بلند و يگانه است ترسيد ، چنان كه كشتيها از چوبى بر آمده از دريا مىترسند .\r\nدر اين هنگام عمر - رضي اللّه عنه - گفت : اى مردم به ديوانتان تكيه كنيد تا گمراه نشويد .\r\nگفتند : ديوان ما چيست ؟ گفت : شعر جاهليّت ، كه تفسير كتابتان در آن است » .\r\nشارح در ادامهء اظهارات خود - به نقل از الاتقان سيوطى - چنين مىافزايد :\r\nابوبكر بن انبارى مىگويد : از صحابه و تابعان فراوان رسيده است كه بر « غريب القرآن » و « مشكل القرآن » ( لغات ناآشنا ، ناشناخته و دشوار قرآن ) به شعر استدلال كرده‌اند . امّا جماعتى ديگر كه ناآگاهند بر اين كار نحويان خرده گرفته و گفته‌اند :\r\nچگونه جايز است در مورد قرآن به شعر استدلال شود ، در حالى كه شعر در قرآن و در حديث مذمّت شده است ؟\r\nاما حقيقت امر چنان نيست كه آنان گمان دارند ؛ چه آنان گمان مىكنند ما شعر را اصلى براى قرآن قرار داده‌ايم ، در حالى كه ما خواسته‌ايم كلمات ناشناختهء قرآن را از طريق شعر روشن سازيم ؛ زيرا خداوند مىفرمايد : « ما آن را قرآنى عربى قرار داديم » و مىفرمايد : « به زبان عربى صريح ؛ و ابن عباس نيز گفته است : شعر ديوان عرب است و هرگاه مفهوم كلمه‌اى از قرآن كه خداوند آن را به زبان عرب نازل كرده بر ما پنهان بماند ، به ديوان عرب مراجعه مىكنيم و شناخت آن كلمه را در اين ديوان مىجوييم .\r\nهمچنين ابن انبارى از طريق عكرمه از ابن عباس نقل كرده است كه گفت :\r\nهرگاه از معنى كلمات ناشناخته قرآن از من مىپرسيد ، آن را در شعر بجوييد ، كه شعر ديوان عرب است .\r\nابو عبيده نيز در الفضايل خود از ابن عباس روايت كرده است كه دربارهء قرآن از\r\n\r\n","description":"","footnote":"","page_name":" 313 ","page_number":331},
  {"content":"\r\n\r\nابن عباس پرسش مىشد ، و او در پاسخ شعرى مىخواند و بدان بر تفسير استشهاد مىكرد .\r\nحافظ ، سيوطى - رحمه اللّه - مىگويد : روايات بسيارى در اين باره از ابن عباس براى ما نقل شده و جامعترين روايتى كه از او به ما رسيده مسائل ابن ازرق است ، كه برخى از آنها را ابن انبارى در كتاب الوقف نقل كرده و برخى ديگر را نيز طبرانى در المعجم الكبير .\r\nمن مىگويم : مبرد نيز در الكامل خود بخشى از اين روايت را مطرح كرده است . سيوطى در الاتقان مىگويد : مناسب ديدم اين روايت را به طور كامل بياورم تا مورد استفاده قرار گيرد .\r\nسلاوى ، در ادامه ، سند اين حديث را كه سيوطى بيان مىكند ، به همراه تنها سه مسئله از مسائل ، يعنى مسئلهء « عزين » ، « الوسيلة » ، « شريعة و منهاجا » ، نقل كرده و سپس فصل مزبور را با اين سخن به پايان برده است :\r\nسيوطى در ادامهء اظهارات خود يك يك اين مسائل را نقل كرده تا جايى كه به اندازهء يك جزوه از كتاب خويش را بدان اختصاص داده است . تفصيل اين مسائل را در الاتقان فى علوم القرآن ببينيد . توفيق از خداست . « 7 »\r\nروشن است كه بزرگان ، مسائل ابن ازرق را از اين حديث كه موضوع تفسير مىباشد مورد بررسى و تأمّل قرار نداده ، بلكه تنها از اين زاويه بدان نگريسته‌اند كه مسأله‌اى ادبى است كه مىتوان در اثبات فضيلت شعر و نياز به آن در فهم غريب القرآن و مشكل القرآن بدان استدلال كرد .\r\nتا جايى كه من مىدانم ، آخرين كسى كه مسائل ابن ازرق را مورد تأمّل و مطالعه قرار داده ، خادم قرآن و سنّت ، سيد محمد فؤاد عبد الباقى - رحمه الله - است كه اين مسائل را ، به نقل از سيوطى ، به عنوان ضميمهء كتاب خود معجم غريب القرآن مستخرجا من صحيح البخارى « 8 » -\r\n\r\n\r\n","description":"","footnote":"\r\n( 7 ) همان ، ص 244 - 272 .\r\n( 8 ) چاپ مصر ، 1950 م . اين كتاب از روى دار احياء الكتب العربية به چاپ دوم رسيده ، همين چاپ مورد مراجعه ما قرار گرفته و هرگاه بدان اشاره و يا از آن نقل مىكنيم ، مقصود همين چاپ دوم است كه مسائل ابن ازرق در صفحات 238 ، 292 آن قرار گرفته است .\r\n","page_name":" 314 ","page_number":332},
  {"content":"\r\n\r\nكه مشتمل است بر آنچه تنها از طريق ابن ابى طلحه از ابن عباس رسيده - آورده است .\r\nتلاش مؤلّف در اين كتاب بيش از هر چيز متوجّه آن است كه اين مسائل را كه از الاتقان بر گرفته از نو و بر اساس حروف الفبا مرتب كند . وى در حاشيه نيز تفسير ابن عباس را براى هر يك از اين مسائل و شاهدى كه وى براى تفسير خود از شعر عرب آورده است ، نقل مىكند ، بىآن كه از جنبهء تفسيرى به اين مسائل بپردازد .\r\nمن از اين جنبه به مسائل ابن ازرق اهتمام نمىورزم كه مسأله‌اى ادبى و مربوط به شعر است كه قدما تمامى توان خود را در راه خدمت به آن و تحقيق آن گذاشته‌اند ؛ چه ، ديگر اين زمينه نيست كه دربارهء ارزش شعر جدل كنيم يا در موضع و ديدگاه اسلام نسبت به آن اختلاف ورزيم ، و از ديگر سوى اين را نيز نمىتوانيم از ياد ببريم كه حركت گردآورى و تدوين ميراث شعر جاهلى حركتى است كه به هدف خدمت به كتاب اسلام ، كتاب عربى صريح صورت گرفته است .\r\nآنچه در اينجا از مسائل ابن ازرق اهميّت دارد اين است كه اين مسائل ، در مجموعه‌اى كه سيوطى در الاتقان در اختيار گذاشته ، حدود دويست مسئلهء تفسيرى « 9 » را در برابر ما قرار مىدهد . اين تلاش من ، تا آنجا كه مىدانم ، براى نخستين بار در پى آن است كه تك تك اين مسائل را مورد تأمّل و بررسى قرار دهد تا ببينيم آيا واقعا كلمات قرآنى با آنچه ابن عباس به عنوان تفسير آنها ذكر كرده مرادف است يا آن كه تفسير وى دربارهء اين كلمات تنها شرح ، آنهاست و معنى آنها را به ذهن نزديك مىسازد ، يعنى همان شيوه‌اى كه در تفسير كلمات كتاب اعجاز راهى جز آن وجود ندارد .\r\nاز آنجا كه شيوه ما در تفسير آن است كه در مورد هر كلمه ، پس از شناخت مدلول اصلى آن در زبان عربى به استقراء در مورد استعمال آن در قرآن در قالب صيغه‌هاى متفاوت و همچنين\r\n\r\n\r\n","description":"","footnote":"\r\n( 9 ) مرصفى در شرح كتاب الكامل مبرد متذكر شده است كه نافع دربارهء بيش از يكصد و شصت مسئله از ابن عباس پرسش كرده و اكثر اين مسائل را سيوطى در الاتقان گرد آورده است . ر ك : رغبة الآمل ، ج 7 ، ص 154 .\r\nاين تعيين عدد تقريبى مسائل ابن ازرق محل تأمّل و اشكال مىباشد ؛ زيرا آنچه در نسخهء چاپى الاتقان وجود دارد يكصد و هشتاد و هشت مسئله است و در كنار آن ، سيوطى تصريح مىكند كه تعداد اندكى از اين مسائل ، يعنى حدود چهارده مسئله را حذف كرده است .\r\n","page_name":" 315 ","page_number":333},
  {"content":"\r\n\r\nبه تدبّر در سياق خاص آن در آيه و سوره ، و نيز سياق عام آن در كلّ قرآن مىپردازيم و سپس آنچه را در تفسير آن روايت شده بر نتايج اين تدبّر و تأمّل عرضه مىداريم ؛ در اينجا با اين مسئله روبرو مىشويم كه اكثر مسائل ابن ازرق دربارهء واژه‌هايى از واژه‌هاى ناشناخته قرآن است كه در غير آيهء مورد سؤال نيامده است .\r\nبنابر اين ، در چنين مسائلى ، آن الفاظى را مورد تأمّل قرار مىدهيم كه ابن عباس كلماتى را بدانها تفسير كرده و غالبا نيز آن الفاظ از چيزهايى است كه در مواضعى ديگر غير از موضع مورد سؤال در قرآن كريم به كار رفته است . اهتمام ما در اين موارد متوجّه آن است كه بفهميم چرا قرآن از آن الفاظ كه به عنوان تفسير لفظ موجود در آيه ذكر شده ، عدول كرده و همان كلمه‌اى را به كار گرفته كه ابن ازرق درباره‌اش پرسش مىكند . آن هم در شرايطى كه هر دو كلمه ، هم كلمهء تفسير شده و هم كلمهء تفسير كننده ، از كلمات قرآنيند .\r\nالبته در كنار اين امر ، كتب لغت و تفسير ، و بويژه مفردات غريب القرآن اصفهانى و النهاية فى غريب الاثر « 10 » ابن اثير جزرى را مورد مراجعه و تأمّل قرار داده‌ام .\r\nاكنون نوبت آن فرا رسيده است كه به بررسى « مسائل ابن ازرق » بر حسب ترتيبى كه سيوطى در كتاب الاتقان فى علوم القرآن « 11 » آورده است بپردازيم .\r\n\r\n\r\n","description":"","footnote":"\r\n( 10 ) چاپ الخيريه ، قاهره ، همراه با المفردات فى غريب القرآن راغب اصفهانى كه در حاشيه آن چاپ شده است .\r\n( 11 ) در چاپ الموسويه ، مصر ، 1278 ه ق . ج 1 - ص 255 تا 282 - النوع السادس و الثلاثون\r\n","page_name":" 316 ","page_number":334},
  {"content":"\r\n\r\n\r\n1 - عزين :\r\nنافع بن ازرق به ابن عباس گفت : درباره اين فرموده خداوند آگاهم كن كه مىگويد :\r\n« عن اليمين و عن الشّمال عزين » .\r\nابن عباس در پاسخ گفت : « عزين ، الحلق من الرفاق » ( عزين حلقه‌هايى از دوستان است ) « 1 » . نافع پرسيد : آيا عرب با چنين تفسيرى آشناست ؟ گفت : آرى ، آيا نشنيده‌اى سرودهء عبيد بن ابرص را كه مىگويد :\r\n فجاؤوا يهرعون اليه حتّى * يكونوا حول منبره عزينا \r\nيعنى : از هر سوى ، گرد او شتافتند تا بر پيرامون منبر او حلقه زنند .\r\n[ « 2 » اين كلمه در معارج / 37 آمده است ، در آيه‌اى خطاب به پيامبر - صلّى اللّه عليه [ و آله 
  ] و سلّم - كه مىگويد :\r\n  « فَما لِ الَّذِينَ كَفَرُوا قِبَلَكَ مُهْطِعِينَ * عَنِ الْيَمِينِ وَ عَنِ الشِّمالِ عِزِينَ »   يعنى : چرا كافران در پيشگاه تو سر افكنده‌اند و از راست و چپ بر گرد تو انبوه مىشوند .\r\nاين كلمه ، هم به لحاظ صيغه و هم مادّه تنها يك بار در قرآن آمده است .\r\nتفسير اين كلمه به حلقه‌هايى از دوستان ، تفسيرى بر وجه تقريب است ، و لفظ « عزين » ، در سياق خود ، مفهوم ماده خويش را كه وابسته بودن و عضو بودن در يك مجموعه است حفظ\r\n\r\n\r\n","description":"","footnote":"\r\n( 1 ) در الاتقان « الحلق الرفاق » و در معجم غريب القرآن ، « حلق الرفاق » آمده است .\r\n( 2 ) آنچه ميان علامت ذكر شده نظريه‌اى است كه حاصل تلاش مؤلف در خدمت مسئله مورد بحث را ارائه مىكند .\r\n","page_name":" 317 ","page_number":335},
  {"content":"\r\n\r\nمىكند ، گويا - چنان كه راغب مىگويد - عزين جماعتى است كه همه به يكديگر منتسب هستند . كلمهء « حلقه » براى حلقهء درس و همچنين حلقهء محاصره به كار مىرود و گاه نيز - چنانچه در الاساس آمده - به مجموعه‌اى از اسلحه اطلاق مىشود ، و شايد شاهدى كه از شعر عبيد آورده شده ، به اين معنا نزديكتر باشد .\r\nاختصاص حلقه‌ها به حلقه‌هاى دوستان ، در تفسير ابن عباس ، قيدى است براى بيان اين معنا كه عزين جماعتىاند كه هر يك به ديگرى منسوب است ؛ البته با تفاوت گذاشتن ميان روى آوردن كافرانى كه نزد رسول كفر اختيار كردند ، به سوى او « از راست و از چپ و چون حلقه‌اى بر گرد او » كه از روى دشمنى و به منظور اظهار همدستى در برابر او صورت گرفته ، و ميان گرد آمدن كسانى كه در شعر از آنان ياد شده ، بر پيرامون منبر كه به عنوان تأييد و پشتيبانى صورت گرفته است . 
  ]\r\n\r\n2 - الوسيلة :\r\nابن ازرق دربارهء اين فرمودهء خداوند پرسيد :  « وَ ابْتَغُوا إِلَيْهِ الْوَسِيلَةَ »  .\r\nابن عباس در پاسخ گفت : « الوسيلة ، الحاجة » ( وسيله به معنى حاجت است ) چون نافع پرسيد : آيا عرب با چنين تفسيرى آشناست ، وى پاسخ داد : آرى ، نشنيده‌اى كه عنتره مىگويد :\r\n إنّ الرجال لهم إليك وسيلة * أن يأخذوك تكحّلى و تخضّبى \r\nيعنى : مردان را به تو نياز است كه تو را بگيرند ، [ چشمان خويش 
  ] سرمه بكش و [ دستان 
  ] حنا كن .\r\n[ اين كلمه در مائده / 35 آمده است .\r\n « يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ »  .\r\nيعنى : اى كسانى كه ايمان آورده‌ايد از خدا پروا كنيد و حاجت خويش از او جوييد و در راه او جهاد كنيد باشد كه رستگار شويد .\r\nاين كلمه در اسراء / 57 نيز آمده است :\r\n « أُولئِكَ الَّذِينَ يَدْعُونَ يَبْتَغُونَ إِلى رَبِّهِمُ الْوَسِيلَةَ أَيُّهُمْ أَقْرَبُ وَ يَرْجُونَ رَحْمَتَهُ وَ يَخافُونَ عَذابَهُ إِنَّ عَذابَ رَبِّكَ كانَ مَحْذُوراً »  . يعنى : آنهايند كسانى كه دعا مىكنند ، حاجت را نزد پروردگار خويش مىجويند تا كدام به او نزديكتر باشند ، و به رحمت او اميد دارند و از عذاب او بيم مىبرند ، كه عذاب پروردگارت براستى شايسته حذر كردن از آن است . در قرآن كريم در\r\n\r\n","description":"","footnote":"","page_name":" 318 ","page_number":336},
  {"content":"\r\n\r\nغير اين دو آيه ، كلمه‌اى از اين ماده نيامده است .\r\nتفسير وسيله به حاجت ، تنها مىتواند وسيله‌اى براى نزديك كردن معنى آن به ذهن باشد ؛ چه ، در قرآن كريم كلمه « حاجة » سه بار و در هر سه بار نيز به صورت نكره به كار رفته است .\r\nيوسف / 68 :  « إِلَّا حاجَةً فِي نَفْسِ يَعْقُوبَ »  « مگر نيازى كه در دل يعقوب بود » .\r\nغافر / 80 :  « وَ لِتَبْلُغُوا عَلَيْها حاجَةً فِي صُدُورِكُمْ »  « تا بدان طريق به حاجتى دست يابيد كه در سينه داريد » .\r\nحشر / 9 :  « وَ لا يَجِدُونَ فِي صُدُورِهِمْ حاجَةً مِمَّا أُوتُوا »  « به سبب آنچه بديشان داده شده ، در دل خويش نيازى نمىيابند » .\r\nاين كه [ در اين آيات 
  ] ، « حاجت » در دل يا در سينه‌هاست ، بدان اشعار دارد كه حاجت امرى است كه متعلّق نوعى احساس روانى و درونى قرار مىگيرد و سبب اين احساس نيز رغبت در چيزى يا دلگير بودن از چيزى و يا احساس فقر و كمبود است ؛ اين در حالى است كه از سويى ديگر ، در دو آيه‌اى كه واژهء « وسيلة » به كار گرفته شده ، وسيله تنها به درگاه خداوند سبحان آورده مىشود و در مصاديقى چون تقوا ، خشيت از خدا ، و جهاد و دعا تحقق مىيابد .\r\nبنابر اين ، « كلمهء حاجت » ، به رغم نزديك بودن به مفاد واژهء « وسيلة » معناى توسل به درگاه خداوند - تعالى - و تقرّب جستن به او ، و در صدد يافتن راهى به سوى او بدانچه او را خشنود مىسازد را ، كه در واژهء « وسيلة » نهفته است ادا نمىكند . 
  ]\r\n\r\n3 - شرعة و منهاج :\r\nابن ازرق درباره اين فرموده خداوند - تعالى - پرسيد : « شرعة و منهاجا » .\r\nابن عباس گفت : « الشرعة الدّين ، و المنهاج الطريق » ( شرعه ، دين ، و منهاج طريق و راه است ) ؛ و آنگاه به اين شعر ابو سفيان حارث بن عبد المطلب استشهاد كرد كه مىگويد :\r\n لقد نطق المأمون بالصدق و الهدى * و بيّن للاسلام دينا و منهجا \r\nيعنى : آن كه امينش دانند از صدق و هدايت سخن گفت و براى اسلام دينى و راهى تبيين كرد .\r\n[ اين هر دو واژه در مائده / 48 آمده است ، آيه‌اى كه خطاب به پيامبر - صلّى اللّه عليه [ و آله 
  ] و سلّم - مىگويد :  « وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ » \r\n\r\n","description":"","footnote":"","page_name":" 319 ","page_number":337},
  {"content":"\r\n\r\n « مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ ؛ لِكُلٍّ جَعَلْنا مِنْكُمْ شِرْعَةً وَ مِنْهاجاً ؛ وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ »  . يعنى : ما كتاب را با پيام حق بر تو نازل كرديم ؛ اين ، كتابى را كه در برابرش هست تأييد مىكند و بر آن غلبه دارد . پس ميان آنان بدانچه خداوند نازل كرده است حكم كن و از پى خواسته‌هاى آنان ، به جاى آن حقى كه به تو رسيده است ، مرو ؛ براى هر كدام از شما راه و روشى قرار داده‌ايم ؛ و اگر خداوند مىخواست ، همهء شما را پيروان يك دين قرار مىداد ، امّا اين بدان خاطر است كه در آنچه به شما داده بيازمايدتان ، پس به سوى نيكيها بشتابيد ، بازگشت همهء شما به سوى خداوند است و شما را از آنچه در آن اختلاف مىكرديد آگاه مىسازد .\r\nصيغهء « شرعة » تنها در اين آيه آمده ، اما از همين مادّه ، فعل ثلاثى ماضى در دو آيهء شورى / 13 و 21 ، عبارت « شريعة من الأمر » در جاثيه / 18 و « شرّعا » در آيه اعراف / 163 آمده است . اما كلمهء « منهاج » هم از نظر صيغه و هم ماده تنها يك بار در قرآن به كار رفته است .\r\nتفسير « شرعة » به دين تفسيرى نزديك به معنا مىباشد و البته تفاوتى دقيق نيز ميان اين دو وجود دارد ، از اين نظر كه واژهء « دين » ، در اصل ، بر طاعت و انقاد ، و « شرعة » بر راه روشن دلالت مىكند و واژهء اخير ، در اصل لغت ، در « شريعة الماء » ( راهى كه به سوى آب مىرود ) به كار مىرود كه نتيجه گذر از آن سيراب شدن و نجات يافتن است .\r\nاما « منهاج » بر صرف طريق دلالت نمىكند ، بلكه به معنى راه هموار و مطمئن است .\r\nپيش از اين ، در بحث مربوط به ترادف تفاوت ميان شرعة و منهاج را متذكر شده‌ايم . 
  ]\r\n\r\n4 - ينع :\r\nابن ازرق از اين فرموده خداوند - تعالى - پرسيد :  « إِذا أَثْمَرَ وَ يَنْعِهِ »  .\r\nابن عباس در پاسخ گفت : يعنى رسيدن و پخته شدن آن ؛ آنگاه به شعر شاعر استشهاد كرد كه مىگويد :\r\n اذا ما مشت وسط النّساء تأوّدت * كما اهتز غصن ناعم النبت يانع \r\nيعنى : زمانى كه ميان زنان راه مىرفت خود را ، به ناز ، به اين سوى و آن سوى خم كرد ؛ چونان كه شاخه‌اى نرم و رسيده بر درخت تكان خورد .\r\n\r\n","description":"","footnote":"","page_name":" 320 ","page_number":338},
  {"content":"\r\n\r\n[ اين كلمه در آيهء انعام / 99 آمده است .\r\n « وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ ، انْظُرُوا إِلى ثَمَرِهِ إِذا أَثْمَرَ وَ يَنْعِهِ ، إِنَّ فِي ذلِكُمْ لَآياتٍ لِقَوْمٍ يُؤْمِنُونَ »  . يعنى :\r\nاوست خدايى كه از آسمان آبى فرو فرستاد و بدان هر گونه نباتى را بر رويانديم و از آن ساقه‌اى سبز و از آن دانه‌هايى بر هم چيده و نيز از جوانه‌هاى نخل خوشه‌هايى سر فروهشته پديد آورديم و نيز بستانهايى از تاكها و زيتون و انار ، همانند و ناهمانند . به ميوه‌هايش بنگريد آنگاه كه ميوه‌ها پديد آيند و برسند . براستى كه در اينها آياتى است براى آنان كه ايمان دارند .\r\nاين كلمه ، هم به ماده و هم به صيغه ، تنها يك بار در قرآن آمده است .\r\nتفسير « ينع » به رسيدن و پخته شدن ، تنها يك معنى تقريبى است و در كنار آن ، از ياد نمىبريم كه « ينع » به اوج شكوفايى طبيعى در گياه و ميوه گفته مىشود ، در حالى كه كلمه « نضج » در بسيارى از موارد براى دلالت بر پخته شدن و سوخته شدن به وسيله آتش به كار مىرود ، چنان كه آيهء قرآن نيز اين كلمه را در چنين معنايى به كار برده است :\r\nنساء / 56 :  « إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ »  . يعنى : كسانى كه به آيات ما كفر ورزيدند به آتششان در آوريم ؛ هر چه پوست آنان بسوزد پوستى ديگر جايگزين آن سازيم تا عذاب را بچشند . 
  ]\r\n\r\n5 - ريش :\r\nنافع دربارهء اين فرموده خداوند - تعالى - پرسيد : « و ريشا » . ابن عباس اين كلمه را به « مال » تفسير كرد ، و آنگاه شعر شاعر را گواه آورد كه مىگويد :\r\n فرشنى بخير طال ما قد بريتنى * و خير الموالى من يريش و لا يبرى \r\nيعنى : مرا مال و لباسى داد و برهنه‌ام نكرد و بهترين مولايان آن است كه مال دهد و برهنه نسازد .\r\n[ اين كلمه در آيهء اعراف / 26 آمده است :\r\n « يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً وَ لِباسُ التَّقْوى ذلِكَ خَيْرٌ ، ذلِكَ مِنْ آياتِ اللَّهِ لَعَلَّهُمْ يَذَّكَّرُونَ »  . يعنى : اى زادگان آدم ، ما لباسى بر شما نازل كرديم كه زشتيهايتان را مىپوشاند ، و نيز لباس زينتى را ؛ و لباس تقواست كه نكوتر است . اين از آيات\r\n\r\n","description":"","footnote":"","page_name":" 321 ","page_number":339},
  {"content":"\r\n\r\nخداوند است . شايد كه آنان پند گيرند .\r\nاين كلمه ، به صيغه و مادّه ، تنها يك بار در قرآن آمده است .\r\nامّا در مقابل كلمهء « مال » به صورتهاى مفرد و جمع ، و نكره و معرفه هشتاد و شش بار در قرآن به كار رفته ، و اين بدان اشعار دارد كه در آيهء اعراف ، ميان « ريش » و « مال » تفاوتى است .\r\nصريح مدلول سياقى كلمهء « ريش » در مورد لباس ، به اصل دلالت اين كلمه نزديكتر است ، كه « ريش » ، به معنى پر در لباس مورد استفاده قرار مىگيرد و اين واژه به صورت استعارى و مجازى نيز ، براى دلالت بر زينت به كار مىرود .\r\nشعرى كه به عنوان شاهد آورده شده نيز همين معنى مجازى را تأييد مىكند ؛ چه ، در اين شعر كلمه « ريش » صريحا در برابر « برى » به كار رفته ، و اصل معنى اين دو كلمه اين است كه گفته مىشود : « راش السّهم » ، يعنى پرى به انتهاى تير اضافه كرد و آن را به خوبى آراست و آماده ساخت ، و « به راه » يعنى آن را تراشيد و برهنه كرد . اين دو كلمه به معنى مجازى تقويت و تأييد و يارى ، و نقيض آن يعنى دست از يارى كشيدن و كمك خويش را دريغ داشتن نقل داده مىشوند . در اساس البلاغه بيتى از شعر عرب به عنوان شاهد بر اين استعمال مجازى آمده است كه عرب مىگويد : « رشت فلانا » ، يعنى جانب فلانى را تقويت كردم .\r\nدر اين كتاب ، همچنين دربارهء معنى مجازى مادّهء ريش آمده است :\r\n« و جعل اللّه اللباس ريشا » يعنى خداوند لباس را مايهء زينت و جمال قرار داد : « قد أنزلنا عليكم لباسا يوارى سوآتكم و ريشا » ، مستعار است از پرى كه لباس و زينت پرنده است .\r\nجرير مىگويد :\r\n فريشى منكم و هواى معكم * و إن كانت زيارتكم لماما \r\nيعنى : زينت من از شماست و دلم با شما ، هر چند ديرادير به زيارتتان نايل مىآيم . 
  ]\r\n\r\n6 - كبد :\r\nنافع دربارهء اين سخن خداوند - تعالى - پرسيد :  « لَقَدْ خَلَقْنَا الْإِنْسانَ فِي كَبَدٍ »  .\r\nابن عباس گفت : « فى اعتدال و استقامة » ( يعنى در اعتدال و استقامت او را آفريديم ) .\r\nچون ابن ازرق از او پرسيد : آيا عرب با چنين تفسيرى آشناست ؟ ، وى پاسخ داد : آرى ، آيا نشنيده‌اى كه لبيد بن ربيعه مىگويد :\r\n\r\n","description":"","footnote":"","page_name":" 322 ","page_number":340},
  {"content":"\r\n\r\n يا عين هلّا بكيت اربد اذ * قمنا و قام الخصوم فى كبد \r\n« 3 » يعنى : اى ديده ، چرا دم به دم نگريستى ، آنگاه كه ما و دشمنان در اعتدال و استقامت برخاستيم ؟\r\n[ اين كلمه در آيهء بلد / 4 آمده است :\r\n      « لا أُقْسِمُ بِهذَا الْبَلَدِ * وَ أَنْتَ حِلٌّ بِهذَا الْبَلَدِ * وَ والِدٍ وَ ما وَلَدَ * لَقَدْ خَلَقْنَا الْإِنْسانَ فِي كَبَدٍ * أَ يَحْسَبُ أَنْ لَنْ يَقْدِرَ عَلَيْهِ أَحَدٌ »       يعنى : نيازى نيست ، به اين شهر ، در حالى كه تو در آن سكونت دارى ، يا به پدرى و فرزندى كه از او پديد آمده سوگند ياد كنم ، كه ما انسان را در اعتدال و استقامت [ البته بنابر تفسير كبد به اعتدال و استقامت 
  ] آفريديم . آيا انسان گمان دارد كه هيچكس بر او توان نمىيابد ؟ اين كلمه ، به مادّه و صيغه ، تنها يك بار در قرآن آمده است .\r\nمن نفهميده‌ام كه چگونه تفسير اين كلمه به اعتدال و استقامت را مىتوان به معنى اصلى آن نزديك دانست . در حالى كه سياق كلمه در اين آيه ، از مشقتها و سختيهاى گذر از گردنه سخت [ رسيدن به تكامل انسانى 
  ] كه انسان آنها را تحمل مىكند حكايت دارد ، و از ديگر سوى مدلول اصلى اين كلمه در لغت نيز همان مشقت و رنج مىباشد ؛ چه ، در زبان عربى واژه « كبد » ، در اصل ، براى دلالت بر رنجى كه انسان از يك كبد بيمار مىبرد وضع شده ، و سپس ، به صورت مجازى ، به تحمّل رنج و مشقت معنوى نقل يافته است ، و در اين معنى جديد است كه گفته مىشود « وقع فى كبد » يعنى در مشقّت افتاد ، و يا آن كه در مورد كسانى كه با يكديگر دشمنند گفته مىشود : « انهم لفى كبد من امرهم » ، يعنى : آنان در وضعيّت دشوارى گرفتار آمده‌اند ، يا « بعضهم يكابد بعضا » يعنى در مشقت كشاكش با يكديگر گرفتارند ، يا گفته مىشود :\r\n« المسافر يكابد الليل » يعنى آن كه مسافر بر مركب ترس و دشوارى سفر در شب مىنشيند [ يا درگير سختى نبرد با شب مىشود 
  ] . بيشتر مفسّران نيز بر اين عقيده‌اند كه مقصود از « كبد » در آيهء سوره بلد گرفتارى و مشقت است من به اين تفسير دل آسوده‌ام كه واژه « كبد » در اينجا در معنى دست و پنجه نرم كردن با مشكلات تكليف و پشت سر نهادن خطرات گذر از گردنه‌اى سخت است كه در آيات بعدى همين سوره بدان اشاره مىكند : « آيا او را دو چشم و زبان و دو لب نداديم و به دو راه رهنمون نگشتيم ؟ پس از آن گردنه سخت نگذشت ، و تو چه مىدانى كه آن گردنه سخت چيست » . « 4 »\r\n\r\n\r\n","description":"","footnote":"\r\n( 3 ) در كشاف همين عبارت آمده ، اما در تفسير ابن هشام ، ج 4 ، ص 215 عبارت « و قام النساء » و در الكامل مبرد ، جمله « و قام العدو » آمده است .\r\n( 4 ) براى اطلاع بيشتر مراجعه كنيد به تفسير سورهء بلد در جلد اول التفسير البيانى للقرآن .\r\n","page_name":" 323 ","page_number":341},
  {"content":"\r\n\r\nهمچنين به نظر مىرسد در بيت شعرى نيز كه به عنوان شاهد آمده معنى مشقّت از اعتدال و استقامت نزديكتر است [ و بايد بيت شعر را چنين معنى كرد : « آنگاه كه ما و دشمنان در مشقت يك نبرد به رويارويى برخاستيم » . 
  ]\r\n\r\n7 - سنا :\r\nنافع بن ازرق دربارهء اين فرمودهء خداوند - تعالى - پرسيد : « يكاد سنا برقة » .\r\nابن عباس در پاسخ گفت : « السّنا ، الضوء » ( سنا به معنى روشنايى است ) ؛ و آنگاه به بيتى از شعر ابو سفيان بن حارث استشهاد كرد كه مىگويد :\r\n يدعو الى الحقّ لا يبغى به بدلا * يجلو بضوء سناه داجى الظّلم \r\nيعنى : به حق فرا مىخواند و چيزى به جاى آن نمىجويد و به پرتو روشنايى خويش ظلمتهاى تيره و تار را روشن مىسازد .\r\n[ اين كلمه در آيه نور / 43 آمده است :\r\n « أَ لَمْ تَرَ أَنَّ اللَّهَ يُزْجِي سَحاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكاماً فَتَرَى الْوَدْقَ يَخْرُجُ مِنْ خِلالِهِ ، وَ يُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ فَيُصِيبُ بِهِ مَنْ يَشاءُ وَ يَصْرِفُهُ عَنْ مَنْ يَشاءُ ، يَكادُ سَنا بَرْقِهِ يَذْهَبُ بِالْأَبْصارِ »  . يعنى : آيا نديدى كه ابرهايى را به آهستگى مىراند ، سپس آنها را به هم مىپيوندد و آن را به صورت ابرى انبوه مىآورد و باران را مىبينى كه از لابلاى آنها بيرون مىآيد و از آسمان و از آن كوهها كه آنجاست تگرگى مىفرستد و هر كه را بخواهد با آن مىزند و آن را از هر كه بخواهد باز مىدارد نزديك است درخشش برقش ديدگان را كور سازد . 
  ]\r\n[ اين كلمه ، به صيغه و مادّه ، تنها يك بار در قرآن به كار رفته است .\r\nواژهء « ضوء » نيز از الفاظ قرآنى نيست ، هر چند از اين مادّه ، كلمهء « ضياء » در آيات :\r\nيونس / 5 ، انبياء / 48 ، و قصص / 31 ؛ و همچنين فعل ثلاثى ، به صيغه ماضى « اضاء » در دو آيهء بقره  « فَلَمَّا أَضاءَتْ ما حَوْلَهُ »  و  « كُلَّما أَضاءَ لَهُمْ مَشَوْا فِيهِ »  و به صيغه مضارع « يضيىء » در آيهء نور  « يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ »  آمده است .\r\nتفسير « سنا » به « ضوء » ( روشنايى ) نزديك به معنى حقيقى است ، هر چند شاهدى كه از شعر ذكر شده ، چنين تفسيرى را تأييد نمىكند ، از اين نظر كه در آن شعر نمىتوان گفت « يجلو بضوء ضوئه داجى الظّلم » ؛ چه ، در اين صورت شيئى به خود اضافه شده است .\r\n\r\n","description":"","footnote":"","page_name":" 324 ","page_number":342},
  {"content":"\r\n\r\nنزديكتر از اين تفسير آن است كه بگوييم سنا در بر دارنده مفهوم روشنايى و يا نور ساطع شونده ، بالا رونده و بلند مىباشد . در لغت نيز « سنا » در علوّ و رفعت به كار مىرود و « سناء » به معنى علوّ و رفعت و « سنىء » به معنى بلند و مرتفع است . 
  ]\r\n\r\n8 - حفدة :\r\nنافع بن ازرق دربارهء اين سخن خداوند - تعالى - پرسيد : « و حفدة » .\r\nابن عباس در پاسخ گفت : « الحفدة ولد الولد و هم الاعوان » ( حفدة ، فرزندان فرزند است كه اعوان و ياران انسان محسوب مىشوند ) ؛ و آنگاه به گفته شاعر استشهاد كرد كه مىگويد :\r\n حفد الولائد حولهنّ و أسلمت * بأكفّهنّ أزمّة الأحمال \r\n« 5 » يعنى : نوادگان در پيرامون آنها گرد آمدند و به دستان آنان مهار شتران باركش در دست گرفته شد .\r\n[ اين كلمه در آيهء نحل / 72 آمده است :\r\n « وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً وَ رَزَقَكُمْ مِنَ الطَّيِّباتِ أَ فَبِالْباطِلِ يُؤْمِنُونَ وَ بِنِعْمَتِ اللَّهِ هُمْ يَكْفُرُونَ »  . يعنى : خداوند از شما برايتان همسرانى و برايتان از همسرانتان پسران و نوادگانى قرار داد و از آنچه پاكيزه است به شما روزى داد . پس آيا به باطل ايمان مىآورند و به نعمت خداوند كافر مىشوند ؟\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « حفدة » به اعوان كه در اصل فرزندان فرزندان مىباشند تفسيرى تقريبى است و در كنار آن بايد به اين ويژگى معنايى « حفد » نيز توجه داشت كه « حفد » در بر دارندهء مفهوم شتافتن به خدمت از روى رغبت و به صورت داوطلبانه و به عنوان صدق در گرويدن و پاسخ مثبت دادن است . اصل لغوى اين واژه نيز از پى در پى قدم گذاشتن در حالت تند رفتن است ؛ حميد بن ثور مىگويد :\r\n فدته المطايا الحافدات و قطّعت * نعالا له دون الإكام جلودها \r\nيعنى : چه بسيار مركبهاى تندرو كه در راه رسيدن به آن فدا شد و پوست و كف پاها در راه در نورديدن تپه‌ها براى رسيدن بدان از بين رفت .\r\n\r\n\r\n","description":"","footnote":"\r\n( 5 ) اين بيت از شواهد الكشاف و البحر المحيط ، در تفسير آيه نحل / 72 است .\r\n","page_name":" 325 ","page_number":343},
  {"content":"\r\n\r\nدر همين معناست كه گفته مىشود : « حفد فلان فى الامر و احتفد » يعنى در كار شتاب كرد و در پرداختن بدان سرعت به خرج داد ، و « حفدت فلانا » ، يعنى خدمت او گزاردم و در فرمان بردن از او سرعت ورزيدم .\r\nبا همين تفسير است كه معنى « حفد » در اين دعا درك مىشود كه « اليك نسعى و نحفد » ، يعنى به سوى تو مىآييم و به درگاه تو مىشتابيم .\r\nآنچه از سياق آيه ، در معنى اين كلمه به نظر مىرسد اين است كه « حفدة » فرزندان پسران هستند - و زمخشرى نيز در اساس البلاغة به همين نظريه گرويده است - و از آنجا كه اين فرزندان اعوان و ياران پدران خويش نيز محسوب مىشوند ، در زبان عربى اين مجاز دانسته شده كه مجازا كلمه « حفدة » براى دلالت بر اعوان و يارانى به كار برده شود كه به خدمتگزارى و طاعت مخدوم خويش مىشتابند ، هر چند از فرزندان فرزندان او نباشند . 
  ]\r\n\r\n9 - حنان :\r\nنافع از معنى اين آيه پرسيد : « و حنانا من لدنّا » .\r\nابن عباس در پاسخ گفت : « رحمة من عندنا » ( يعنى رحمتى از جانب ما ) ؛ آنگاه به بيتى از طرفة بن عبد استشهاد كرد كه مىگويد :\r\n ابا منذر افنيت فاستبق بعضنا * حنانيك بعض الشّرّ اهون من بعض \r\nيعنى : اى ابو منذر ، همه را هلاك كردى و از بين بردى . به برخى از ما لطف كن و رحم نما ، كه برخى از بديها از برخى ديگر قابل تحملتر است .\r\n[ اين كلمه در آيهء مريم / 13 آمده است :\r\n  « يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا * وَ حَناناً مِنْ لَدُنَّا وَ زَكاةً وَ كانَ تَقِيًّا »   .\r\nيعنى : اى يحيى ، كتاب را با قدرت بگير ، و در كودكى او را حكم بداديم و رحمتى از جانب خود و نيز زكاتى ، و او پرهيزگار بود . 
  ]\r\n[ اين كلمه ، به صيغه و مادّه ، تنها يك بار در قرآن به كار رفته است .\r\nامّا در مقابل كلمه « رحمت » [ كه به عنوان معادل اين كلمه ذكر شده 
  ] به صيغه‌هاى متفاوت و به صورت متعدد در قرآن آمده است :\r\n« الرّحمة » و « رحمة » ، 114 بار ؛ « المرحمة » يك بار در سوره بلد ؛\r\n\r\n","description":"","footnote":"","page_name":" 326 ","page_number":344},
  {"content":"\r\n\r\nفعل ثلاثى در صيغه‌هاى ماضى و مضارع و امر ، 28 بار ؛ « ارحم الرّاحمين » ، 4 بار ؛ « رحماء » يك بار در سوره فتح ؛ از اسماء الهى ، « الرّحمن » 57 بار و « الرحيم » 95 بار ؛ از همين ماده ، كلمه « الارحام » 12 بار ، و « أقرب رحما » ، يك بار در آيه كهف .\r\nهمين نكته ما را متوجّه تفاوتى مىسازد كه ميان « رحمت » و « حنان » كه تنها يك بار در سورهء مريم ، به كار رفته ، و در مسئلهء مورد بحث از آن پرسش شده است وجود دارد . شايد در « حنان » نوعى حسّ حاكى از دلسوزى قرار دارد كه در واژهء « حنين » آن را به خوبى مىيابيم .\r\nامّا نكته‌اى كه در « رحمت » وجود دارد گذشت ، لطف و عفو است ، آنجا كه از جانب خداوند سبحان كه داراى رحمت و ارحم الرّاحمين است باشد ؛ و خويشاوندى و بجاى آوردن صلهء ارحام و مهربانى متقابل ميان خويشاوندان است ، آنجا كه از سوى انسانها و در ميان انسانها باشد . صريح آيات قرآن كه مشتمل بر اين كلمه است ، و همچنين آيات ذيل ، بدين تفسير گواهى مىدهد :\r\nبلد / 17 : « سپس از كسانى بود كه ايمان آوردند و به صبر و مهربانى با يكديگر توصيه كردند » ؛ فتح / 29 : « محمد رسول خداست و كسانى كه با اويند در برابر كافران سختگير و با همديگر مهربانند » ؛ كهف / 81 : « اما آن نوجوان ، پدر و مادرش مؤمن بودند ؛ پس از اين ترسيديم كه به سركشى و كفر خويش آنان را به ستوه آورد . بدين سبب خواستيم پروردگارشان به جاى او چيزى بديشان دهد به پاكى بهتر و به مهربانى نزديكتر از او » ؛ اسراء / 24 كه در زمينه نيكى به والدين مىگويد : « براى آنان از سر مهربانى بال فروتنى فرو نه ، و بگو پروردگارا بر آنان رحمت فرست ، چنان كه مرا آنگاه كه خردسال بودم تربيت كردند » . 
  ]\r\n\r\n10 - ييأس :\r\nنافع درباره معنى اين سخن خداوند پرسيد :  « أَ فَلَمْ يَيْأَسِ الَّذِينَ آمَنُوا »  .\r\nابن عباس در پاسخ گفت : « افلم يعلم ، بلغة بنى مالك » ( يعنى آيا ندانستند به لغت بنى\r\n\r\n","description":"","footnote":"","page_name":" 327 ","page_number":345},
  {"content":"\r\n\r\nمالك ) . چون نافع از او پرسيد : آيا عرب با چنين تفسيرى آشناست ؟ وى گفت : آرى ، آيا نشنيده‌اى كه مالك بن عوف مىگويد :\r\n لقد ييئس الاقوام أنى أنا ابنه * و إن كنت عن ارض العشيرة نائيا \r\nيعنى : بر آن طوايف معلوم شده است كه من ، هر چند از سرزمين خاندانم دورم ، اما فرزند اويم .\r\n[ اين كلمه در آيهء رعد / 31 آمده است :\r\n  « وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ لَهَدَى النَّاسَ جَمِيعاً ، وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ ، إِنَّ اللَّهَ لا يُخْلِفُ الْمِيعادَ * وَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كانَ عِقابِ »   .\r\nمن درك نمىكنم كه چگونه مىتوان تفسير « يأس » به علم را مقبول دانست در حالى كه در هيچيك از موارد كاربرد كلمهء علم در قرآن ، نمىتوان اين كلمه را ، هر چند با توجيهى بعيد ، به يأس معنا كرد . همچنين نبايد از اين حقيقت غافل بمانيم كه در قرآن ، در اكثر مواردى كه واژهء علم آمده به خداوند - سبحانه - اسناد داده شده است : صيغه « اعلم » چهل و نه بار دربارهء خداوند - تعالى - و نام « عليم » براى خداوند « علّام الغيوب » چهل بار آمده است .\r\nهمين مسئله اين احتمال را احتمالى بعيد مىنمايد كه ، حتى بنابر فرض پذيرش اين كه معنى « ييأس » در لغت بنى مالك « يعلم » است ، ميان اين دو واژه ترادفى وجود داشته باشد .\r\nدر ساير موارد استعمال كلماتى از اين ماده ( يأس ) در قرآن - كه مجموع آنها با در نظر گرفتن آيهء سورهء رعد كه موضوع اين مسئله مىباشد دوازده مورد است - در همه جا كلمهء مزبور به معنى قطع اميد و قنوط و انقطاع امل آمده است ، چنان كه اين حقيقت ، به وضوح ، از سياق آيات مشتمل بر كلماتى از اين ماده بر مىآيد :\r\nمائده / 3 :  « الْيَوْمَ يَئِسَ الَّذِينَ كَفَرُوا مِنْ دِينِكُمْ »  « امروز كسانى كه كافرند از دين شما نوميد شدند » ؛ ممتحنه / 13 :  « يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ »  « اى كسانى كه ايمان آورده‌ايد ، طايفه‌اى را به دوستى نگيريد كه خداوند بر آنان خشم گرفته است . آنان از آخرت نوميد شده‌اند ، چنان كه كافران از ساكنان قبرها نوميد شده‌اند » ؛ طلاق / 4 :  « وَ اللَّائِي يَئِسْنَ مِنَ الْمَحِيضِ مِنْ نِسائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ \r\n\r\n","description":"","footnote":"","page_name":" 328 ","page_number":346},
  {"content":"\r\n\r\n وَ اللَّائِي لَمْ يَحِضْنَ »  « زنانى كه از شما كه از حيض شدن نوميد گشته‌اند ، اگر دربارهء ايشان مردّد باشيد ، عدّهء آنان سه ماه است و نيز كسانى كه حيض نشده‌اند » ؛ عنكبوت / 23 :  « أُولئِكَ يَئِسُوا مِنْ رَحْمَتِي »  « آنان از رحمت من نوميد شده‌اند » ؛ يوسف / 80 :  « فَلَمَّا اسْتَيْأَسُوا مِنْهُ خَلَصُوا نَجِيًّا »  « پس زمانى كه نوميد شدند ، از مشورت به كنارى رفتند » ؛ يوسف / 87 :  « وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ »  « از رحمت خداوند نوميد نشويد كه جز طايفه كافران كسى از رحمت خداوند نوميد نمىشود » ؛ يوسف / 110 :  « حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا »  « تا به آن زمانى كه پيامبران نوميد شدند و گمان كردند تكذيب شده‌اند يارى ما به آنان رسيد » ؛ هود / 9 :  « وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ »  « و اگر از جانب خود به انسان رحمتى بچشانيم و سپس آن را از او بستانيم ، او بسيار نوميد و ناسپاس خواهد بود » ؛ فصلت / 49 :  « لا يَسْأَمُ الْإِنْسانُ مِنْ دُعاءِ الْخَيْرِ وَ إِنْ مَسَّهُ الشَّرُّ فَيَؤُسٌ قَنُوطٌ »  « انسان از دعاى خير خسته نمىشود ؛ و اگر شرّى به او رسد بسيار نوميد و مأيوس است » ؛ اسراء / 83 :  « وَ إِذا مَسَّهُ الشَّرُّ كانَ يَؤُساً »  « و چون شرّى به او رسيد ، بسيار نوميد گشت » .\r\nبنابر اين مشاهده مىكنيم كه در هيچيك از اين آيات نمىتواند يأس به معنى علم باشد و تنها به معنى قطع اميدوارى و قنوط است .\r\nهيچ دور نيست كلمهء يأس در آيه رعد را نيز به همان معنايى بدانيم كه از استقراء مواضع كاربرد اين كلمه در سرتاسر قرآن به دست مىآيد . در اين صورت ، مفاد آيهء مورد اشاره تشويق مؤمنان به نوميد شدن از كافران و دل نبستن بدان خواهد بود كه همه مردم را به ايمان آوردن وادار سازند ، مگر آن كه خداوند چنين چيزى را براى آنان اراده كرده باشد .\r\nآنچه در دو آيهء ذيل آمده است ، همين برداشت را تقويت مىكند :\r\nيونس / 99 : « اگر پروردگارت اراده كرده بود همهء مردمان در سرتاسر زمين ايمان آورده بودند ؛ پس آيا تو مردم را مجبور مىكنى كه مؤمن باشند ؟ » انعام / 35 : « اگر خداوند اراده كرده بود همهء آنان را بر محور هدايت گرد مىآورد ؛ پس از جاهلان مباش » . سياق آيهء رعد به دلالت بر نوميدى از كافران نزديكتر است . در بيت شعرى كه به عنوان گواه نيز آورده شده همين معنا ، به عنوان قويترين احتمال ، برداشت مىشود و بر\r\n\r\n","description":"","footnote":"","page_name":" 329 ","page_number":347},
  {"content":"\r\n\r\nاين اساس فرزند بودن شاعر براى پدر خويش ، هر چند از سرزمين خاندان خود دور باشد سبب نوميد شدن دشمنانش از او و ترس بردن از اوست ، در هر جا كه باشد ؛ در حالى كه اگر يأس دشمنان را به معنى آگاهى آنان از اين كه او فرزند پدر خويش است بگيريم ، مفهوم شعر مفهومى سست خواهد بود و از آن گويايى قبلى خويش تنزّل خواهد كرد و بنابر اين تفسير بايد گفت گويا براى آنان نوعى شبههء نسبت به فرزندى او براى پدر خود وجود داشته ، به گونه‌اى كه وى چنين احساس نياز كرده كه به آنان يادآور شود مىبايست نسبت او با پدرش را بدانند . 
  ]\r\n\r\n11 - مثبور :\r\nنافع بن ازرق از معنى اين سخن خداوند پرسيد : « مثبورا » .\r\nابن عباس در پاسخ گفت : « ملعونا محبوسا من الخير » ( ملعون و محروم از خير ) ، و چون نافع از او پرسيد ، آيا عرب با چنين تفسيرى آشناست ، در پاسخ گفت : آرى ، آيا سخن عبد الله بن زبعرى را نشنيده‌اى كه مىگويد :\r\n اذ أبارى الشّيطان في سنن الغىّ * و من مال ميله مثبور \r\n« 6 » يعنى : آنگاه كه در راه سركشى گوى سبقت از شيطان در مىربايم ، در حالى كه هر كه به سوى او گرود ملعون و بىبهره است .\r\n[ اين كلمه در آيه اسراء / 102 ، به نقل از موسى ، در برابر فرعون آمده است :\r\n « لَقَدْ عَلِمْتَ ما أَنْزَلَ هؤُلاءِ إِلَّا رَبُّ السَّماواتِ وَ الْأَرْضِ بَصائِرَ وَ إِنِّي لَأَظُنُّكَ يا فِرْعَوْنُ مَثْبُوراً »  . يعنى : تو خود دريافته‌اى كه اين آيات را جز پروردگار آسمانها و زمين ، به عنوان مايهء بصيرت مردمان ، نازل نكرده ، اى فرعون ، من تو را سخت هلاك شده مىدانم .\r\nاين صيغه تنها يك بار در قرآن كريم آمده ، اما از همين مادّه ، كلمه « ثبورا » - بر نصب - چهار بار و در دو سورهء فرقان و انشقاق در مقام سخن گفتن از عذاب جهنم تكرار شده است :\r\nفرقان / 13 و 14 :   « وَ إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً * لا تَدْعُوا الْيَوْمَ ثُبُوراً واحِداً وَ ادْعُوا ثُبُوراً كَثِيراً »  \r\n\r\n\r\n","description":"","footnote":"\r\n( 6 ) روايت الاتقان چنين است : « اذا أتانى الشيطان فى سنة النوم . . . مثبورا » . ما از اين روايت عدول كرديم و روايت ابن هشام در السيرة النبوية ، ج 4 ، ص 61 را برگزيديم كه ابياتى از اين قصيده را نقل مىكند و در همهء آنها حرف روى مضموم بوده و قبل از بيت شاهد چنين آمده است :\r\n يا رسول اللّه إن لسانى * راتق ما فتقت إذ أنا بور \r\n","page_name":" 330 ","page_number":348},
  {"content":"\r\n\r\n« زمانى كه در آن [ دوزخ 
  ] در حالى كه در بند كشيده شده‌اند به جايگاهى تنگ افكنده شوند ، آنجا مرگ و نيستى را خواهند . امروز يك بار مرگ و نيستى را مخوانيد ، بلكه هلاكتى فراوان طلب كنيد » ؛ انشقاق / 11 :    « وَ أَمَّا مَنْ أُوتِيَ كِتابَهُ وَراءَ ظَهْرِهِ * فَسَوْفَ يَدْعُوا ثُبُوراً * وَ يَصْلى سَعِيراً »    « و اما هر كس نامه‌اش از پشت سر به او داده شود هلاكت را خواهد خواند و به آتشى برافروخته در خواهد آمد » .\r\nاين ، مجموع مواردى است كه اين مادّه در قرآن كريم آمده است .\r\nابن عباس اين كلمه را در اينجا به لعنت و محروم بودن از خير تفسير كرده ، ولى راغب در المفردات در تفسير همين كلمه از آيهء اسراء چنين آورده است : « ابن عباس - رضي اللّه عنه - مىگويد : يعنى ناقص العقل ؛ و نقصان عقل بزرگترين هلاكت است » .\r\nهر يك از اين دو تفسير كه به نقل از ابن عباس براى كلمه « ثبور » ذكر شده تفسيرى تقريبى است و در كنار آن ، از احساس هلاكتى كه هيچ تأخير و جدايى ندارد ، و در كلمه « ثبور » نهفته است غافل نمىمانيم ، چنان كه راغب نيز در تفسير ثبور به هلاكت و فساد و تباهيى كه بر آمدن اصرار دارد از اين نكته غافل نمانده است .\r\nواژه « المثابرة » مشتمل بر مفهوم استمرار و پيوستگى از ديگر صيغه‌هايى است كه از اين مادّه ساخته شده است . 
  ]\r\n\r\n12 - أجاء :\r\nابن ازرق از معنى اين سخن خداوند - تعالى - پرسيد :  « فَأَجاءَهَا الْمَخاضُ »  .\r\nابن عباس گفت : « ألجأها » ( پناهنده‌اش ساخت ) ؛ و زمانى كه نافع از او پرسيد : آيا عرب با چنين تفسيرى آشناست ، وى گفت : آيا نشنيده‌اى كه حسان بن ثابت مىگويد :\r\n إذ شددنا شدّة صادقة * فأجاناكم إلى سفح الجبل \r\n« 7 » يعنى : آنگاه كه نبردى راستين بر پا كرديم و شما را به دامنهء كوه پناهنده ساختيم .\r\n[ اين كلمه در آيه مريم / 23 آمده است :\r\n  « فَحَمَلَتْهُ فَانْتَبَذَتْ بِهِ مَكاناً قَصِيًّا * فَأَجاءَهَا الْمَخاضُ إِلى جِذْعِ النَّخْلَةِ قالَتْ يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا »  \r\n\r\n\r\n","description":"","footnote":"\r\n( 7 ) از لاميهء حسان بن ثابت در رد لاميه ابن زبعرى در نبرد احد . اين شعر را در ديوان او و همچنين در السيرة النبوية ابن هشام ، ج 3 ، ص 144 ببينيد .\r\n","page_name":" 331 ","page_number":349},
  {"content":"\r\n\r\n. يعنى : به او آبستن شد ؛ پس با او به مكانى دور رفت * درد زايمان او را به تنهء درخت خرما پناهنده ساخت . گفت : اى كاش پيش از اين مرده بودم و كاملا فراموش شده و از يادها رفته بودم .\r\nفعل « أجاء » به صورت مزيد ، به زيادت همزهء باب افعال ، تنها در اين آيه آمده ، امّا صورت مجرّد اين مادّه در قالب افعال معلوم و يا مجهول ، فراوان تكرار شده است .\r\nممكن است تفسير « أجاءها » به « ألجأها » نزديك به نظر رسد ، اما نزديكتر از آن تفسير راغب از اين كلمه است كه مىگويد : گفته مىشود « أجاءها » ، و اين فعل متعدّى « جاء » است .\r\nگويا راغب به دشوارى آمدن كلمه‌اى ديگر به جاى « اجاءها » پى برده و به همين سبب اين كلمه را به صيغه خود كه در متن آيه آمده تفسير كرده و سپس به شرح معنى « اجاءه » پرداخته و در اين ميان از درك و بيان تفاوت دقيق « مجىء » و « إتيان » غافل نمانده است ، از اين نظر كه « إتيان » ، آمدنى است همراه با سهولت و آسانى و بر اساس تصميم و ارادهء فاعل ، و « مجىء » آمدنى است كه ممكن است با سختى و صعوبت همراه باشد و در آن تنها حصول فعل آمدن اعتبار شده باشد ، نه قصد و ارادهء فاعل . « 8 »\r\nدر آيهء مريم ، به نظر مىرسد كه مريم عذراء در آن لحظهء سخت و در آن وضعيّت دشوار به سوى تنه درخت به حركت در آورده شده و بدان سوى « آورده شده » است .\r\nتعبير به « أجاءبها » در اين آيه در بر دارندهء چنان مفهومى از دشوارى وضع ، بحرانى بودن موقعيّت و سختى اضطرار است كه كلمهء « ألجأها » آن را نمىرساند ، كلمه‌اى در بر دارندهء مفهوم پناه بردن و پناه جستن ، چنان كه آيات سه گانه قرآن كه اين كلمه در آنها آمده ، در چنين مفهومى صراحت دارد :\r\nتوبه / 57 ، درباره منافقينى كه از شركت در نبرد خوددارى مىورزيدند :  « لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا لَوَلَّوْا إِلَيْهِ وَ هُمْ يَجْمَحُونَ »  « اگر پناهگاه يا غار يا نهانگاهى مىيافتند پشت مىكردند و به سركشى و با شتاب بدان سوى مىگريختند » ؛ توبه / 118 ، دربارهء سه تن از صحابه كه بدون نفاق ، از شركت در غزوهء تبوك خوددارى كردند و سپس خداوند توبهء آنان پذيرفت :  « وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ »  « و بر آن سه تن كه از نبرد ماندند تا آن هنگام كه زمين با همهء وسعت بر آنان تنگ شد و از\r\n\r\n\r\n","description":"","footnote":"\r\n( 8 ) راغب اصفهانى ، المفردات فى غريب القرآن . همچنين رجوع كنيد به استقراى قرآنى مؤلّف و مفاهيمى كه از اين استقرا به دست آمده است ، در التفسير البيانى للقرآن ، ج 2 ، تفسير آيهء سورهء ليل :  « الَّذِي يُؤْتِي مالَهُ يَتَزَكَّى »  .\r\n","page_name":" 332 ","page_number":350},
  {"content":"\r\n\r\nخود نيز دلگير شدند و دريافتند كه هيچ پناهگاهى از خداوند جز به سوى او نيست ، سپس خداوند بر آنان توبه پذيرفت » « 9 » ؛ شورى / 47 :  « اسْتَجِيبُوا لِرَبِّكُمْ مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ ما لَكُمْ مِنْ مَلْجَإٍ يَوْمَئِذٍ »  « به خدايتان بگرويد پيش از آن كه روزى فرا رسد كه هيچكس در برابر خداوند آن را باز ندارد و در آن روز هيچ پناهگاهى نداريد » .\r\nدر بيت حسّان بن ثابت نيز همين مفهومى كه گفتيم وجود دارد و از آن حكايت مىكند كه پس از نخستين حمله در نبرد احد ، اوضاع در اختيار مسلمانان قرار داشت و مشركان را به دامنهء كوه راندند ؛ در حالى كه اگر در اينجا « اجاءه » را به « الجاء » تفسير كنيم بدان معنا خواهد بود كه مسلمانان براى دشمنان خويش پناهگاهى به وجود آوردند ، با آن كه چنين چيزى مقصود حسّان شاعر نيست ، بلكه مقصود وى آن است كه بيان كند چگونه مسلمانان بر اوضاع تسلّط داشتند و آنان بودند كه دشمنان خود را به دامنهء كوه احد راندند . 
  ]\r\n\r\n13 - ندىّ :\r\nنافع ابن ازرق از معنى اين كلام خداوند - تعالى - پرسيد : « نديّا » .\r\nابن عباس گفت : « النّادى ، المجلس » ( نادى به معنى مجلس است ) ؛ و آنگاه به گفتهء شاعر استشهاد كرد :\r\n يومان يوم مقامات و أندية * و يوم سير إلى الأعداء تأويب \r\n« 10 » يعنى : دو روز است : روز مجالس بزم و سخن ، و روز حركت به سوى دشمنان كه لختى آسايش نيز در آن نباشد .\r\n[ اين كلمه در آيهء مريم / 73 آمده است :\r\n « وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقاماً وَ أَحْسَنُ نَدِيًّا »  . يعنى : و آنگاه كه آيات روشنگر ما بر آنان خوانده شود ، كسانى كه كافر شده‌اند به كسانى كه ايمان آورده‌اند گويند : كداميك از دو گروه داراى جايگاهى والاتر و همنشينانى بهتر است » .\r\n\r\n\r\n","description":"","footnote":"\r\n( 9 ) ماجراى اين سه تن را در سيره ابن هشام ، ج 4 ، ص 175 ، « ماجراى غزوه تبوك » ببينيد .\r\n( 10 ) در نسخه چاپى الاتقان ، « الى الاعدا تأويب » آمده ، اما ضبطى كه در اينجا آورده شده بر اساس الكامل مبرد است و بنابر آنچه در اين كتاب آمده ، بيت مزبور از سلامة بن جندل است .\r\n","page_name":" 333 ","page_number":351},
  {"content":"\r\n\r\nاين صيغه تنها يك بار در قرآن آمده ، اما از همين مادّه كلمات ذيل تكرار شده است :\r\nكلمهء « نادى » دو بار :\r\nعلق / 17 :   « فَلْيَدْعُ نادِيَهُ * سَنَدْعُ الزَّبانِيَةَ »   « پس مجلس خويش را بخواند . ما نيز آتش را فرا خواهيم خواند » ؛ عنكبوت / 29 ، « درباره قوم لوط :  « أَ إِنَّكُمْ لَتَأْتُونَ الرِّجالَ وَ تَقْطَعُونَ السَّبِيلَ وَ تَأْتُونَ فِي نادِيكُمُ الْمُنْكَرَ فَما كانَ جَوابَ قَوْمِهِ إِلَّا أَنْ قالُوا ائْتِنا بِعَذابِ اللَّهِ إِنْ كُنْتَ مِنَ الصَّادِقِينَ »  « آيا شما به سراغ مردان مىرويد و راهزنى مىكنيد و در مجلس خويش منكر انجام مىدهيد ؟ پس پاسخ قوم او جز آن نبود كه گفتند : اگر از راستگويانى عذاب خداوند را بر ما فرود آر » .\r\nفعل ماضى از مصدر « تنادى » در آيه قلم / 21 :\r\n  « فَتَنادَوْا مُصْبِحِينَ * أَنِ اغْدُوا عَلى حَرْثِكُمْ إِنْ كُنْتُمْ صارِمِينَ »   « به صبحگاهان همديگر را فرا خواستند كه به سوى كشته‌هاى خود بشتابيد اگر كه درست انديشيد » .\r\nو ساير صيغ ساخته شده از مادّهء « نداء » ، به صورت فعل ، مصدر و اسم فاعل .\r\nبر تفسير « ندىّ » به « نادى » اين اشكال وارد است كه در اينجا آنچه موضوع سؤال بوده ، معنى « ندىّ » است ، نه معنى « نادى » ، هر چند واژهء اخير نيز خود از واژه‌هاى قرآنى است .\r\nدر فرهنگها معمولا « ندى » را همراه با « نادى » مىآورند ، در حالى كه اصل آن است كه در زبان عربى ميان صيغه‌هاى مختلف يك مادّه ، به سبب نكتهء دلالى خاصّى كه در هر كدام وجود دارد ، تفاوت مىگذارند . ما در كلمهء « ندى » نوعى دلالت بر نعمت و آسايش احساس مىكنيم ، نقل از « ندى » كه مجازا در معنى جود و بخشش استعمال مىشود ؛ و به همين معناست كه گويند : « أندى صوتا » يعنى داراى صدايى زيباتر و شيرينتر .\r\nاين كه « نادى به معنى مجلس است » تنها بيان يك معنى تقريبى مىباشد و در كنار آن ، از اين نكته غافل نمىشويم كه « نادى » در بر دارندهء دلالت بر تجمّع ، همديگر را فرا خواستن ، و همديگر را خواندن است ، و هرگاه بر « مجلس » اطلاق شود ، به طريق مجاز و از اين باب است كه مكان جلوس ذكر مىشود و از آن همان جمعى يا كسانى اراده مىشود كه در آنجا مىنشينند و همديگر را به خاطر گفتگو در مسئلهء مهمّى كه آنان را به خود مشغول ساخته فرا مىخوانند و در آنجا گرد هم مىآيند . از همين معناست كه كلمهء « دار النّدوة » به سرايى گفته شده است كه قريش ، بنابر عادت خود در آنجا گرد هم مىآمدند و در مسائل مهمّى كه داشتند با يكديگر به گفتگو مىپرداختند .\r\nدلالت اين ماده بر « نداء » ( بانگ زدن و كسى را خواندن ) صريحتر است تا دلالت بر\r\n\r\n","description":"","footnote":"","page_name":" 334 ","page_number":352},
  {"content":"\r\n\r\n« جلوس » ( نشستن ) . در بيت شعرى نيز كه به عنوان شاهد آورده شده ، واژهء « اندية » به مفهوم « اجتماعى كه در آن براى مشورت و حلّ و فصل امور خود در آن گرد يكديگر مىآمدند » نزديكتر است تا به « مجالس » به مفهوم عمومى خود كه بر هر « مكان نشستن » صدق كند ، و « مجالس علم » را شامل مىشود ، چنان كه « مجالس لهو و طرب » را . 
  ]\r\n\r\n14 - اثاث ، رئى :\r\nنافع بن ازرق از معنى اين كلام الهى پرسيد : « أثاثا و رئيا » .\r\nابن عباس در پاسخ گفت : « الا ثاث ، المتاع و الرّئى من الشراب » ( اثاث به معنى كالا ، و رئى از شراب و سيراب شدن از آن است ) . چون نافع از او پرسيد : آيا عرب با چنين تفسيرى آشناست ، او پاسخ داد : آرى ، آيا نشنيده‌اى گفته شاعر را كه مىگويد :\r\n كأن على الحمول غداة ولّوا * من الرئى الكريم من الاثاث \r\nيعنى : گويا بر بار شتران ، آن صبحى كه پشت كردند ، منظره‌اى خوش از اثاث خانه بود .\r\n[ اين دو كلمه در آيهء مريم / 74 آمده است :\r\n « وَ كَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَ رِءْياً »  . يعنى : چه بسيار اقوامى را كه قبل از آنان بودند و اثاثى و جلوه‌اى پسنديده‌تر داشتند هلاك كرديم .\r\nهمچنين كلمهء « اثاث » در آيهء نحل / 80 :\r\n « وَ مِنْ أَصْوافِها وَ أَوْبارِها وَ أَشْعارِها أَثاثاً وَ مَتاعاً »  . يعنى : و از پشم و كرك و موى آنها اثاثى و متاعى است » .\r\nكلمه « رئى » ، به رغم آن كه كلمات فراوانى از اين مادّه در قالب صيغه‌هايى چون « رؤيه » ، « رأى » ، « رؤيا » ، « رئاء » ، « مراءاة » ، « ترائى » و . . . آمده ، امّا اين صيغه تنها يك بار در قرآن به كار رفته است .\r\nيكى از اشكالاتى كه بر تفسير « اثاث » به « متاع » وجود دارد اين است كه در آيهء نحل « اثاث » و « متاع » بر يكديگر عطف شده‌اند ، در حالى كه - چنانچه قبلا در مبحث ترادف گذشت - دو شىء اگر عينا يك چيز باشند نمىتوانند بر يكديگر عطف شوند . علاوه بر اين ، كلمه « متاع » كه « اثاث » بدان تفسير شده ، خود ، از واژه‌هاى قرآنى است و بنابر اين عدول از متاع و آوردن اثاث در آيهء مورد بحث به تفاوتى كه ميان اين دو وجود دارد اشعار خواهد داشت .\r\n\r\n","description":"","footnote":"","page_name":" 335 ","page_number":353},
  {"content":"\r\n\r\nآنچه پس از استقرا در آيات قرآنى مشتمل بر اين دو كلمه ، گزيده‌تر به نظرم مىآيد اين است كه كلمهء « اثاث » ، در اغلب موارد ، به صورت خاصّى براى دلالت بر اثاث خانه با حفظ ويژگى كثرت و وفور به كار مىرود و كاربرد آن در دلالت بر جنبه‌هاى غير مادّى بسيار اندك است . شايد زمخشرى نيز آنجا كه در كتاب اساس البلاغه از ذكر اين معنا اهمال ورزيده ، به همين نكته نظر داشته است كه واژهء اثاث غالبا در معنى اصلى خود به كار مىرود .\r\nامّا واژهء « متاع » واژه‌اى عامّ است و بر همهء كالاهاى اين جهانى دلالت مىكند و محدود به دلالت بر اثاث نيست . البته اين واژه در زبان عربى ، به صورت مجازى ، در تعابيرى از اين قبيل به كار مىرود : « متع النهار متوعا » ، در مورد وقتى از روز كه خورشيد بالا آمده ولى هنوز ظهر نشده است ، « شىء ماتع » ، يعنى چيزى كه در خوبى به آخرين حد رسيده است ؛ و « رجل ماتع » ، يعنى مردى كه در خصال نيك به حدّ كمال نايل آمده است . « 11 »\r\nعطف دو واژهء اثاث و متاع بر يكديگر در سورهء نحل ، و همچنين تدبّر در سياق آيات قرآنى در بر دارندهء واژهء متاع و دقّت در اين امر كه سياق اين آيات اجازه نمىدهد متاع به معنى اثاث دانسته شود ، همين ويژگى معنايى « اثاث » براى دلالت بر مفهومى خاص ، و « متاع » براى دلالت بر مفهومى عام ، را تقويت خواهد كرد ؛ حجر / 88 :  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ »  « و بدانچه همسرانى از آنان را از آن بهره‌مند ساختيم چشم مدوز » ؛ و همچنين طه / 113 ؛ بقره / 36 :  « وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ »  « شما را در زمين جاى استقرار و بهره‌اى تا زمانى [ مشخص 
  ] است » ؛ و همچنين اعراف / 24 ؛ مائده / 96 :  « أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ »  « صيد دريايى برايتان حلال شده ، و طعام به دست آمده از دريا بهره‌اى براى شماست » ؛ رعد / 17 :  « وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ »  « و از آنچه بر آتش مىگذارند تا زيور و متاعى به دست آورند » ؛ يس / 44 :  « إِلَّا رَحْمَةً مِنَّا وَ مَتاعاً إِلى حِينٍ »  « مگر رحمتى از جانب ما و بهره‌اى تا زمانى مشخص » ؛ بقره / 241 :  « وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ »  « براى زنان طلاق داده شده بهره‌اى است به نيكى ، و اين تكليفى بر پروا پيشگان است » ؛ نساء / 24 :  « فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً »  « پس در مقابل آنچه از\r\n\r\n\r\n","description":"","footnote":"\r\n( 11 ) زمخشرى ، اساس البلاغه .\r\n","page_name":" 336 ","page_number":354},
  {"content":"\r\n\r\nآنان بهره برديد مزدشان را به آنان دهيد كه اين واجب است » ؛ و همچنين : بقره / 236 ، و احزاب / 28 و 49 ؛ محمد / 12 :  « وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ »  « و كسانى كه كافر شدند بهره مىبرند و مىخورند ، چنان كه چهارپايان مىخورند » ؛ آل عمران / 14 :  « ذلِكَ مَتاعُ الْحَياةِ الدُّنْيا وَ اللَّهُ عِنْدَهُ حُسْنُ الْمَآبِ »  « اين بهرهء زندگى دنياست و خداوند است كه فرجام نيك نزد اوست » ؛ آل عمران / 185 :  « وَ مَا الْحَياةُ الدُّنْيا إِلَّا مَتاعُ الْغُرُورِ »  « و زندگى دنيا چيزى جز بهرهء فريب نيست » ؛ و همچنين : حديد / 35 .\r\nانبياء / 111 :  « وَ إِنْ أَدْرِي لَعَلَّهُ فِتْنَةٌ لَكُمْ وَ مَتاعٌ إِلى حِينٍ »  « نمىدانم ، شايد آن فتنه‌اى است براى شما و بهره‌اى تا زمانى مشخص » .\r\nروشن است كه در همهء اين آيات « متاع » به معنى مطلق بهره‌هاى زندگى اين جهانى است ، در حالى كه اثاث چنين معنايى ندارد و در بر دارندهء مفهومى خاص در دو آيه‌اى است كه در آن اين واژه تكرار شده است .\r\nتفسير « رئى » به اين كه سيراب شدن از نوشيدنى است نشان مىدهد كه گويا - بر مبناى اين تفسير - اين كلمه از « رىّ » گرفته شده ، و در حالى كه مادّهء اين كلمه « رىّ » نيست ، بلكه تفسير اين واژه به « مرئى » ( ظاهر هر چيز ) و مشتق دانستن آن از ماده « رأى » به حقيقت نزديكتر است . مدلول انفكاك ناپذير اين مادّه نيز « رؤيت با چشم » ، در مورد آنچه در حالت عادى ديده مىشود ، « رأى و نظر » در مورد آنچه به انديشه و عقل ديده مىشود ، و « رؤيا » براى آنچه در خواب ديده مىشود مىباشد ؛ و به همين نحو ، واژه « رئى » هم بر آنچه ديده مىشود دلالت مىكند ، خواه به نحو مشهود واقعى ، و خواه در قالب تخيّل و وهم ، چنان كه به جنّى كه تابع شاعر دانسته مىشده « رئى » مىگفته‌اند .\r\nمن وجهى براى پذيرش و توجيه تفسير « رئى » به سيراب شدن از نوشيدنى ، در آيه « هم أحسن أثاثا و رئيا » نمىيابم ، بلكه اين كلمه در اين آيه همچنان « دلالت بر رؤيت » را كه در ساير استعمالات اين مادّه منظور شده است حفظ مىكند ، و نزديك به حقيقت آن است كه مقصود از « رئى » در آيه « منظره و تصوير ظاهر » شىء باشد كه به چشم ديده مىشود و يا بر اساس توهّم و گمان يا فريفتگى شخص به تخيّل او در مىآيد .\r\nدر بيت شعرى كه به عنوان شاهد نيز آورده شده تفسير كردن « رئى » به « شراب » يعنى « من الشراب الكريم من الاثاث » و مقبول به نظر نمىرسد و پذيرفتنىتر آن است كه در اينجا\r\n\r\n","description":"","footnote":"","page_name":" 337 ","page_number":355},
  {"content":"\r\n\r\nنيز مقصود از اين كلمه را « منظره و ظاهر قابل مشاهده » بدانيم . 
  ]\r\n\r\n15 - قاع صفصف :\r\nنافع بن ازرق از معنى اين كلام خداوند - تعالى - پرسيد : « فيذرها قاعا صفصفا » .\r\nابن عباس در پاسخ گفت : القاع ، الاملس ، و الصفصف المستوى » ( قاع يعنى صاف و صفصف يعنى راست ) . نافع پرسيد : آيا عرب با چنين تفسيرى آشناست ؟ او گفت : آرى ، آيا گفته شاعر را نشنيده‌اى كه مىگويد :\r\n بملمومة شهباء لو قذفوا بها * شماريخ من رضوى إذا عاد صفصفا \r\nيعنى : با چنان چيزى سخت و پرقدرت كه اگر آن را به سمت قلّه‌هاى بلند رضوى مىافكندند زمين صاف و هموار مىشد .\r\n[ اين دو كلمه در آيهء طه / 106 ، دربارهء روز قيامت ، آمده است :\r\n   « وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً * فَيَذَرُها قاعاً صَفْصَفاً * لا تَرى فِيها عِوَجاً وَ لا أَمْتاً »    . يعنى : دربارهء كوهها از تو مىپرسند بگو پروردگارم همه را كاملا از هم مىپراكند و زمين را به صورتى صاف و هموار در مىآورد و در آن نه كجى و نه پستى و بلنديى مشاهده مىكنى .\r\nكلمه « قاع » مفرد ، و جمع آن « قيعان » است ، اين صيغه تنها يك بار در قرآن كريم آمده است .\r\nاز همين ماده ، كلمه « قيعه » در آيهء نور / 39 به كار رفته است :\r\n « وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً »  « كسانى كه كافر شده‌اند اعمالشان چون سرابى در صحراست كه تشنه آن را آب پندارد » .\r\nتفسير « قاع » به « املس » يعنى صاف تنها يك تفسير تقريبى است و احتمالا مفهوم هبوط و انخفاض ( پايين و كم ارتفاع بودن ) در اين كلمه ، نزديكتر است تا مفهوم صاف بودن ، در اصل لغوى نيز اين كلمه در مورد زمينى كه پايين و كم ارتفاع است به كار مىرود .\r\nصيغهء « صفصف » نيز به مانند « قاع » تنها يك بار در قرآن آمده است .\r\nشايد در تفسير اين واژه به مستوى ( راست ) نظر به واژهء « صف » بوده است . اما معنى خلوت و خالى بودن در واژهء صفصف ، از تفسير آن به مستوى ، نزديكتر و قويتر است و به همين معنا در زبان عربى گفته مىشود « صفصف » ، زمانى كه شخص به تنهايى در راهى رود .\r\n\r\n","description":"","footnote":"","page_name":" 338 ","page_number":356},
  {"content":"\r\n\r\nمفهوم استواء و راستى در واژهء صفصف نيز - بنابر آنچه ابن عباس تفسير كرده - تنها از آن جهت مىباشد كه در بيابان خالى برهنه هيچ علامتى كه آن را از غير خود متمايز سازد و يا هيچ چيزى كه در آن برجسته و به عنوان يك نشان ديده شود مشاهده نمىگردد .\r\nامّا در مورد واژهء صف ، زمانى كه از « استواء » در آن سخن به ميان مىآيد ، اين استواء مفهوم نظام و ترتيب به خود مىگيرد . 
  ]\r\n\r\n16 - تضحى :\r\nابن ازرق دربارهء معنى اين سخن خداوند - تعالى - پرسيد ،  « وَ أَنَّكَ لا تَظْمَؤُا فِيها وَ لا تَضْحى »  .\r\nابن عباس در پاسخ گفت : لا [ تعرق 
  ] فيها من شدة الحر » ( در آنجا از گرماى فراوان عرق نمىكنى ) . چون ابن ازرق از او پرسيد : آيا عرب با چنين تفسيرى آشناست ، او پاسخ داد :\r\nآرى ، آيا نشنيده‌اى كه شاعر مىگويد : « 12 »\r\n رأت رجلا أمّا إذا الشمس عارضت * فيضحى و أمّا بالعشّى فيخصر \r\nيعنى : مردى را ديد كه چون خورشيد مىتابيد عرق مىكرد و شامگاهان سرد مىشد .\r\n[ اين كلمه در آيهء طه / 119 آمده است :\r\n   « فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى * إِنَّ لَكَ أَلَّا تَجُوعَ فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى »    . يعنى : پس گفتيم : اى آدم اين دشمن تو و همسر توست پس مباد شما را از بهشت بيرون راند كه محروم شوى * براى توست كه در آنجا نه گرسنه شوى و نه برهنه * و تو در آنجا نه تشنه مىشوى و نه به آفتاب مىسوزى .\r\nاين صيغه تنها يك بار در قرآن كريم آمده ، اما از همين مادّه صيغه‌هاى ذيل نيز تكرار شده است :\r\n- « الضّحى » به معنى زمان خاصى از روز در سوره ضحى / 1 ؛ - « ضحى » ، نكره ، در دو آيه : طه / 59 و اعراف / 98 ؛\r\n\r\n\r\n","description":"","footnote":"\r\n( 12 ) در الاتقان ، « لا تغرق » آمده ، و اين بيت از رأئيّهء مشهور عمر بن ابى ربيعه است . پيش از اين در مقدمه « مسائل » ماجرايى را كه ميان ابن ازرق و ابن عباس در مورد اين آيه پيش آمد به نقل از الكامل مبرد آورديم .\r\nتفصيل آن را در رغبة الآمل ، ج 7 ، ص 166 بنگريد . همچنين مراجعه كنيد به تفسير آيه ضحى در التفسير البيانى ، ج 1 .\r\n","page_name":" 339 ","page_number":357},
  {"content":"\r\n\r\n- « ضحاها » سه بار در آيات : نازعات / 29 و 46 ، و شمس / 1 .\r\nتفسير « لا تضحى » به اين كه « چنان گرمايى شديد نيست كه عرق كنى » تنها تفسيرى تقريبى است و در كنار آن ، از اين نكته غافل نمىمانيم كه اصل مدلول ضحى ، وقت خاصى از روز ، اندكى پس از بالا آمدن خورشيد است . به همين معناست كه اين كلمه در مورد آنچه در اين وقت از روز صورت گيرد يا انجام شود به كار مىرود ، و ديگر مشتقّات اين مادّه نيز بر پيرامون همين معنا دور مىزند ، و به همين معناست كه در مورد كسى كه آفتاب زده شده است مىگويند : « ضحا [ فلان 
  ] » . احتمالا همين معنا نيز در تفسير آيهء طه مقبولتر و نزديكتر است تا عرق نكردن به سبب شدن گرما .\r\nراغب نيز در المفردات تفسيرى به همين نحو از كلمه ارائه مىدهد و مىگويد : يعنى آن كه در آنجا از سوزش حرارت خورشيد مصون مىمانى .\r\nدر بيت شعر عمر كه به عنوان گواه آورده شده است نيز همين تفسير به ذهن نزديكتر مىنمايد . مبرد اين بيت را چنين تفسير كرده است : « يضحى » يعنى در معرض تابش خورشيد قرار مىگيرد و « يخصر » يعنى در دو سرما - سرماى شامگاهان و سرماى پس از آن سرد مىشود - و آنگاه آيهء طه را تلاوت كرد . 
  ]\r\n\r\n17 - خوار :\r\nابن ازرق از معنى اين كلام خداوند - تعالى - پرسيد : « له خوار » .\r\nابن عباس در پاسخ گفت : « صياح » ( بانگ ، فرياد ) ؛ و آنگاه گفته شاعر را گواه آورد :\r\n كأن بنى معاوية بن بكر * إلى الإسلام صائحة تخور \r\nيعنى : گويا فرزندان معاوية بن بكر نعره حيوانى وحشى هستند كه بر سر اسلام زده مىشود .\r\n[ اين كلمه در دو آيه ذيل آمده است :\r\nطه / 88 :  « فَأَخْرَجَ لَهُمْ عِجْلًا جَسَداً لَهُ خُوارٌ فَقالُوا هذا إِلهُكُمْ وَ إِلهُ مُوسى »  . يعنى : براى آنان گوساله‌اى ظاهر كرد ، جسمى كه بانگى از آن بر مىخاست . پس گفتند : اين خداى شما و خداى موسى است .\r\nاعراف / 148 :  « وَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلًا جَسَداً لَهُ خُوارٌ »  . يعنى :\r\nقوم موسى پس از او از زيور آلات خود گوساله‌اى پديد آوردند ، جسمى كه بانگى از آن\r\n\r\n","description":"","footnote":"","page_name":" 340 ","page_number":358},
  {"content":"\r\n\r\nبرمىخاست .\r\nدر قرآن كريم ، جز در دو آيهء فوق ، كلمه‌اى از اين مادّه نيامده است .\r\nاين اشكال بر تفسير « خوار » به « صياح » ( بانگ ) وارد است كه در قرآن كلمه « صيحه » ، به صورت معرفه و نكره ، سيزده بار در قرآن كريم در دلالت بر غير خوار ( صداى گاو ) به كار رفته ، و همين امر ما را بدين نكته توجه مىدهد كه « خوار » به صداى انواع گاو و گوساله اختصاص دارد ، و اين اصل استعمال اين كلمه در لغت است ، و البته گاه نيز به صورت مجازى براى دلالت بر صداى غير گاو نيز به كار مىرود ، و در اين گونه استعمالى نيز رابطهء خود را با معناى اصليش قطع نمىكند .\r\nبه نظر نمىرسد در بيت شعرى كه به عنوان شاهد آورده شده است تفسير كردن « خوار » به « بانگ » و صياح ، بدان معنا كه شعر بگويد « صائحة تصيح » ، مقبول و به حقيقت نزديك باشد ؛ چه ، در اين شعر واژهء « تخور » نوع آن بانگ را مشخص مىكند و هر بانگى « خوار » نيست .\r\nكلمهء خوار در بر دارندهء مفهومى مضاعف خواهد بود ، زمانى كه با « زئير » شير ، « صهيل » اسب ، « نباح » سگ ، « عواء » گرگ ، « نهيق » الاغ و . . . . مقايسه و بدين نكته توجه شود كه در زبان عربى هر يك از اين واژه‌ها به صورت مجاز ، از معنى اصلى خود در لغت عاريه گرفته شده و ، مثلا در مورد زئير و صهيل ، براى دلالت بر قدرت و ، در مورد خوار ، براى دلالت بر ضعف به كار مىرود . اختصاص كلمهء خوار - در اصل لغت - دلالت بر صداى گاو ، به مناسبت شباهت اين صدا به صدايى است كه در درون يك گودال مىپيچد . در اين دلالت نوعى حسّ ضعف و سستى منظور شده و با در نظر گرفتن همين ويژگى ، اين كلمه به « خور » نقل داده شده است . به همين معناست كه در حديث عمر آمده است : « لن تخور قوى مادام صاحبها ينزع و ينزو » يعنى :\r\nهيچ نيرويى تا زمانى كه صاحبش حركت و جنبش دارد به سستى نمىگرايد ؛ و در حديث ابوبكر نيز آمده است : « أجبّار فى الجاهليّة و خوّار فى الاسلام » يعنى : آيا در دوران جاهليت قلدر و زورگو و در دوران اسلام [ و در دفاع از آن 
  ] سست و ضعيف ؟\r\nابن اثير نيز در حديث زكات : « يحمل بعيرا او بقرة له خوار » ( شترى يا گاوى كه بانگ خاص خود دارد مىآورد ) و در حديث كشته شدن ابىّ بن خلف : « فخر كما يخور الثور » ( چنان كه گاوى صدا در مىدهد صدا در داد ) نقل كرده كه ابن عباس « خوار » را به صداى گاو تفسير نموده است . « 13 »\r\n\r\n\r\n","description":"","footnote":"\r\n( 13 ) ر ك : النهاية فى غريب الاثر .\r\n","page_name":" 341 ","page_number":359},
  {"content":"\r\n\r\nدر دو آيه‌اى كه گذشت نيز ، « خوار » - به صريح متن - در مورد صداى گوساله به كار رفته است .\r\nاما واژهء « صيحه » در قرآن ، در مقام هجوم بردن بر دشمن ( سورهء منافقين ) ، ويرانى كامل ( هود ، حجر ، عنكبوت ) و صيحهء رستاخيز و قيامت ( ق ، يس ) آمده است .\r\nبا نظر به اين حقايق است كه مىگوييم چه بسيار ميان « صيحه » و « خوار » فاصله است . 
  ]\r\n\r\n18 - ونى :\r\nنافع بن ازرق در مورد اين كلام خداوند - تعالى - پرسيد : « و لا تنيا فى ذكرى » .\r\nابن عباس در پاسخ گفت : « لا تضعفا عن امرى » ( در اجراى فرمانم سستى مورزيد ) ؛ و آنگاه گفتهء شاعر را گواه آورد :\r\n انى وجدّك ما و نيت و لم أزل * أبغى الفكاك له بكلّ سبيل \r\nيعنى : به بزرگيت سوگند ، من سست نشدم و پيوسته از هر راه ممكن در پى آزادى اويم .\r\n[ اين كلمه در آيهء طه / 42 ، خطاب به موسى ، آمده است :\r\n « اذْهَبْ أَنْتَ وَ أَخُوكَ بِآياتِي وَ لا تَنِيا فِي ذِكْرِي »  يعنى : تو و برادرت آيات مرا ببريد و در [ ابلاغ 
  ] ذكر من سستى نورزيد .\r\nاين كلمه ، به صيغه و مادّه ، تنها يك بار در قرآن به كار گرفته شده است .\r\nتفسير اين واژه به « ضعف » تفسيرى تقريبى است و در كنار آن ، از اين نكته غافل نمىمانيم كه ضعف نيز از واژه‌هاى قرآنى است و از اين مادّه ، فعل ثلاثى مجرّد و مصدر آن ، همراه با صيغ « ضعف » ، « ضعفين » ، و « أضعاف » ، فعل مزيد چهار حرفى از باب « مضاعفه » و مصدر آن ، فعل مزيد شش حرفى از مصدر استضعاف ، و همچنين صيغه‌هاى « ضعيف » ، « ضعاف » ، « ضعفاء » و « مستضعفون » آمده [ و بنابر اين در آيهء مورد بحث نيز مىتوانسته است - در فرض ترادف دو واژهء ضعف و توانى - كلماتى از اين مادّه آورده شود 
  ] .\r\nهمين مسئله ما را به تفاوت مدلولى توجّه مىدهد كه ميان « ونى » و « ضعف » وجود دارد ؛ چه ، در واژهء نخست مفهوم كندى ورزيدن ، كوتاهى كردن ، و سستى در عزم و همّت وجود دارد ، در حالى كه واژهء ضعف ، در اكثر موارد ، در خلل در قدرت و توانايى و سلامتى ، بدون آن\r\n\r\n","description":"","footnote":"","page_name":" 342 ","page_number":360},
  {"content":"\r\n\r\nكه كوتاهى و تقصيرى در كار باشد ، به كار گرفته مىشود .\r\nدر زبان عربى ، همچنين ، ميان دو مادهء « توانى » با مفهوم سستى و تأخير بىجهت ، و « اناة » ، با مفهوم حلم و درنگ ورزيدن مدبّرانه ، تفاوت گذاشته شده است .\r\nدر مورد بيت شعرى كه به عنوان گواه آورده شده ، اعتبار كردن معنى تقصير و سستى ورزيدن ، به مقصود شاعر در عبارت « ما و نيت » نزديكتر است تا تفسير اين كلمه به مطلق ضعف كه مىتواند از ناچارى و از بيمارى و يا ناتوانى نيز ناشى شده باشد . 
  ]\r\n\r\n19 - قانع و معترّ :\r\nابن ازرق از معنى اين كلام خداوند - تعالى - پرسيد : « القانع و المعترّ » .\r\nابن عباس در پاسخ گفت : « القانع الذى يقنع بما أعطى و المعتر الّذى يعترض الأبواب » ( قانع آن كسى است كه با آنچه به او داده شده بىنياز مىگردد و معترّ كسى است كه بر در هر خانه‌اى مىرود ) . نافع از او پرسيد : آيا عرب با چنين تفسيرى آشناست ؟ وى پاسخ داد : آرى ، آيا نشنيده‌اى كه شاعر مىگويد : « 14 »\r\n على مكثريهم حقّ من يعتريهم * و عند المقلّين السماحة و البذل ؟ \r\nيعنى : بر كسانى از آنان كه ثروت فراوان دارند حق كسانى است كه بر در خانه‌هايشان مىروند و گشاده دستى و بخشش نزد كسانى است كه كمتر دارند .\r\n[ اين دو كلمه در آيهء حج / 36 آمده است :\r\n « وَ الْبُدْنَ جَعَلْناها لَكُمْ مِنْ شَعائِرِ اللَّهِ لَكُمْ فِيها خَيْرٌ ، فَاذْكُرُوا اسْمَ اللَّهِ عَلَيْها صَوافَّ فَإِذا وَجَبَتْ جُنُوبُها فَكُلُوا مِنْها وَ أَطْعِمُوا الْقانِعَ وَ الْمُعْتَرَّ كَذلِكَ سَخَّرْناها لَكُمْ لَعَلَّكُمْ تَشْكُرُونَ »  . يعنى :\r\nقربانى كردن شتر را براى شما از شعائر خداوند قرار داديم ، در آن شعاير خير شماست . پس نام خدا را بر آنها همچنان كه بر پاى ايستاده‌اند ذكر كنيد . پس چون پهلو بر خاك گذارند از آنها بخوريد و به قانع و معترّ نيز اطعام كنيد . چنين ما آنها را براى شما مسخّر گردانديم ، باشد كه شكر گزاريد .\r\nاين دو كلمه ، به صيغه ، تنها يك بار در قرآن آمده است .\r\nامّا از مادّه ( ق ن ع ) اسم فاعل به صورت جمع و از باب افعال در آيه ابراهيم / 43\r\n\r\n\r\n","description":"","footnote":"\r\n( 14 ) بيت از زهير بن ابى سلمى است . ر ك : ديوان او ، مصر ، دار الثقافة ، 1964 م ، ص 114 .\r\n","page_name":" 343 ","page_number":361},
  {"content":"\r\n\r\nآمده است :\r\n « مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ »  « شتابان در حالى كه سرها را بالا گرفته‌اند مىروند و چشم بر هم نمىزنند » . از مادّه ( ع ر ر ) نيز كلمه « معرّة » در آيه فتح / 25 آمده است :\r\n « فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ »  « و نادانسته از ناحيهء آنان گرفتار گناهى شويد » .\r\nتفسير « قانع » به آن كه بدانچه به او داده شده قانع مىشود ، شرح اين كلمه است بدانچه قناعت و بىنيازى به واسطه آن حاصل مىگردد ، در حالى كه ممكن است سياق آيه چنين بفهماند كه قانع كسى است كه اصلا از ديگران چيزى نمىطلبد .\r\nتفسير « معترّ » به كسى كه بر در هر خانه‌اى مىرود نيز تفسيرى تقريبى است و در كنار آن بايد به اين قيد نيز توجه داشت كه « اعترار » به معنى مطلق بر در خانه ديگران رفتن نيست ؛ زيرا ممكن است اين رفتن به منظور تهاجم به صاحب خانه و به هماورد طلبيدن و تهديد او صورت گيرد ، ممكن است براى مطالبهء حق انكار شده و يا طلبى صورت پذيرد و ممكن است نيز به طفيلى و ناخواسته وارد شدن بر كسى باشد ، در حالى كه « اعترار » تنها در مورد كسى گفته مىشود كه به اميد خيرى بر در خانه كسى مىرود ، و در آن نوعى احساس ترس و غربت نيز منظور شده است . در زبان عربى كسى را كه در ميان طايفه‌اى غريب باشد « عرير » مىنامند .\r\nدر ماجراى حاطب بن ابى بلتعه زمانى كه مورد مواخذه قرار گرفت كه چرا نامه‌اى به مشركان مكّه نوشته و آنان را از آماده شدن رسول خدا - عليه الصّلاة و السّلام - براى نبرد با آنان مطلع ساخته ، آمده است كه گفت : « و لكنّى كنت رجلا عريرا من اهل مكّة » ( من در ميان مردمان مكه مردى غريب بودم ) . ابن اثير اين عبارت را چنين تفسير كرده كه « من غريب و عنصرى بيگانه در ميان آنان بودم و از متن اين مردم نبودم » . « 15 »\r\nشايد در دو واژهء « عرير » و « معترّ » همان مدلول اين مادّه كه شدت و گرفتارى و تنگناست منظور شده است . در اصل نيز « عرّ » به معنى « جرب » است و گفته مىشود : « عرّه بشىء » لطخه به ، يعنى آن را به چيزى آلود ؛ و « المعرّة » الأذى و الغرم و الخيانة و العار ، يعنى معرّه به معنى آزار ، خسارت ، خيانت و ننگ است .\r\nراغب اين كلمه را در آيهء مورد بحث به اصل دلالت مادّه بر گردانده ، مىگويد : « به مضرّه ( يا ضرر ) معرّه گفته شده است ، از باب تشبيه آن به « عرّ » كه همان جرب است » .\r\nدر استشهاد به بيت زهير براى اثبات معنى « معترّ » اشكالى وجود دارد و آن اين كه در\r\n\r\n\r\n","description":"","footnote":"\r\n( 15 ) تفصيل ماجراى حاطب و نامهء او به قريش را در السيرة النبويّة ابن هشام ، ج 4 ، ص 40 ببينيد .\r\n","page_name":" 344 ","page_number":362},
  {"content":"\r\n\r\nبيت شعر مىگويد « يعتريهم » از « اعترى ، يعترى » ، و اسم فاعل آن نيز « معترى » است به تخفيف و منقوص . اما واژهء « معترّ » كه موضوع سؤال قرار گرفته حرف « راء » در آن مشدّد ، و اين كلمه از « اعترّ يعترّ فهو معترّ » است ، به تشديد و غير منقوص . بنابر اين مقبولترين تفسير از بيت زهير اين است : بر ثروتمندان آنها حق ميهمانان و مددجويانى است كه بر آنان وارد مىشوند .\r\nبا اين برداشت ، روشن مىشود كه در آيهء مورد بحث « قانع » و « معترّ » هر دو نيازمندند ، اما در مورد قانع ، روحيهء قناعت او را از پرسش از مردم بىنياز مىسازد و منع مىكند - و اين وجه قويتر از آن است كه قناعت او را بدانچه به وى داده مىشود بدانيم - اما « معترّ » تحت تأثير فشار فقر و نيازمندى به در يوزگى عطاى بخششگران مىپردازد ؛ و آنچه در آيه بدان امر شده‌ايم اطعام هر نيازمند است : خواه قانعى كه از مردم پرسش نمىكند ، و خواه معترّى كه در يوزگى و مسئلت عطاى آنان مىكند ؛ و البتّه خداوند خود به حقيقت امر آگاهتر است . 
  ]\r\n\r\n20 - مشيد :\r\nابن ازرق دربارهء معنى اين كلام خداوند - تعالى - پرسيد : « و قصر مشيد » .\r\nابن عباس در پاسخ گفت : يعنى محكم شدهء با گچ و آجر ؛ و آنگاه به بيتى از عدى بن زيد استشهاد كرد : « 16 » شاده مرمرا و كلّله كل - * سا فللطّير فى ذراه و كور يعنى : آن را به مرمر محكم ساخت و به تاجى از رخام آراست ، و پرندگان بر فراز آن لانه دارند .\r\n[ اين كلمه در آيهء حج / 45 آمده است :\r\n « فَكَأَيِّنْ مِنْ قَرْيَةٍ أَهْلَكْناها وَ هِيَ ظالِمَةٌ فَهِيَ خاوِيَةٌ عَلى عُرُوشِها وَ بِئْرٍ مُعَطَّلَةٍ وَ قَصْرٍ مَشِيدٍ »  . يعنى : چه بسيار آباديها كه آنها را هلاك كرديم ، در حالى كه ستمكار بودند . پس آن آباديها از اساس ويران شد . و چه بسيار چاهها كه بىصاحب ماند و نيز چه بسيار قصرهاى استوار شده ، كه چنين شد .\r\nصيغهء « مشيد » ، اسم مفعول از مادّهء ( شاد ) تنها يك بار در قرآن آمده ، اما از همين مادّه ،\r\n\r\n\r\n","description":"","footnote":"\r\n( 16 ) بيت از رائيّهء وى در اندرز و عبرت گرفتن از سرنوشت گذشتگان است ، و در اين بيت از كسرى و ايوان او سخن به ميان آمده است . ر . ك . به ديوان او در شعراء الجاهليه كه لويس شيخو آن را به عنوان شعراء النصرانيه منتشر كرده است ؛ همچنين در عيون الاخبار ، ابن قتيبه ، چاپ دار الكتب المصريه ، ج 3 ، ص 115 .\r\n","page_name":" 345 ","page_number":363},
  {"content":"\r\n\r\nاز فعل ثلاثى مزيد چهار حرفى به تكرار عين الفعل ، « مشيّدة » در آيهء نساء / 78 آمده است :\r\n « أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ »  « هر جا باشيد مرگ شما را فرا مىرسد ، هر چند در قصرهاى محكم و استوار » .\r\nقرآن كريم در اين آيه از موادّى كه قصر با آن بنا شده و استوار گرديده نام نبرده ، و شيوهء ما نيز آن است كه آنچه را قرآن خود ذكر نكرده ، براى تفسير كلمات آن نياوريم . بنابر اين مشخص كردن اين كه مواد بناى قصرى استوار گچ و آجر است گرفتار اين اشكال خواهد بود كه شايد قصر با سنگ و يا مرمر استوار شده باشد ، و شايد هم كاربرد چنين موادّى در قصر محتملتر است تا گچ و آجر .\r\nمدلول اصلى « شاد » بلندى و برجستگى و ظاهر بودن بناست . امّا اين ماده مجازا در تعابيرى چون « الاشادة بالذّكر » ( نام كسى را بلند كردن ) ، « الاشادة بالصّوت » ( صدا را بلند كردن ) ، و « الاشادة بالعورات » ( عيوب و نقاط ضعف ديگران را آشكار ساختن ) ، و با حفظ همين ويژگى دلالت بر بلندى و آشكار داشتن ، به كار رفته است . به همين معناست كه در حديث شريف مىخوانيم : « من أشاد على مسلم عورة يشينه بها به غير حقّ شانه اللّه تعالى بها يوم القيامة » ( هر كس عيب و ضعفى از ديگران را آشكار كند تا بدين وسيله چهرهء او را به ناحق زشت جلوه دهد ، خداوند در روز قيامت چهره او را به همين سبب زشت خواهد ساخت ) . ابن اثير اين حديث را چنين تفسير مىكند :\r\nگفته مىشود « أشاده و أشادبه » ، در موردى كه كسى چيزى را پخش كند و يا نام آن را بلند كند ، مأخوذ از « اشدت البنيان » كه چون بنايى را بلند سازى ، گفته مىشود .\r\nهمين كلمه از اين معنا استعاره گرفته شده است براى دلالت بر رفع صوت يا بلند كردن صدا به سخنى كه ديگرى را ناخوشايند باشد . « 17 »\r\nتكرار حرف در مصدر مزيد « تشييد » ، علاوه بر دلالت بر مدلول اصلى اين مادّه ، يعنى بلندى يك بنا در بر دارنده ويژگى معنايى تقويت و استوار داشتن آن نيز مىباشد ، چنان كه صريح آيه  « أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ »  گواهى مىدهد .\r\nدر بيت شعر عدى بن زيد نيز كه به عنوان گواه آورده شده ، مشخصا ، قصر از مرمر و آهك بنيان گرديده ، استوار داشته شده و زينت يافته است ، و صريح لفظ همين را مىگويد ، و بنابر اين ، بيت شعر نمىتواند شاهدى بر « قصر استوار شده با گچ و آجر » [ و در نتيجه شاهدى 
  ]\r\n\r\n\r\n","description":"","footnote":"\r\n( 17 ) ر ك : النهاية في غريب الاثر .\r\n","page_name":" 346 ","page_number":364},
  {"content":"\r\n\r\nبر تفسير ابن عباس 
  ] باشد . 
  ]\r\n\r\n21 - شواظ :\r\nنافع از معنى اين كلام خداوند - تعالى - پرسيد : « شواظ » .\r\nابن عباس در پاسخ گفت : « الشّواظ اللّهب الّذى لا دخان له » ( شواظ شعله و زبانهء آتشى است كه دود ندارد ) . چون نافع از او پرسيد : آيا عرب با چنين تفسيرى آشناست ، او گفت : آرى ، آيا شعر اميّة بن صلت را نشنيده‌اى كه مىگويد :\r\n يظلّ يشبّ كيرا بعد كير * و ينفخ دائبا لهب الشّواظ \r\nيعنى : با دمه‌هايى پى در پى آتش را مىافروزد و پيوسته بر شعله‌اى سفيد و بدون دود مىدمد .\r\n[ اين كلمه در آيهء الرّحمن / 35 آمده است :\r\n    « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ * فَبِأَيِّ آلاءِ رَبِّكُما تُكَذِّبانِ * يُرْسَلُ عَلَيْكُما شُواظٌ مِنْ نارٍ وَ نُحاسٌ فَلا تَنْتَصِرانِ * فَبِأَيِّ آلاءِ رَبِّكُما تُكَذِّبانِ »     . يعنى : اى تمامى جنيّان و انسانها ، اگر مىتوانيد از كناره‌هاى آسمانها و زمين بيرون رويد برويد ، اما بيرون نتوانيد رفت مگر با داشتن قدرتى . پس كدامين نعمت پروردگارتان را تكذيب مىكنيد براى شما شعله‌اى بىدود يا دودى بىشعله فرستاده شود و با آن مقابله نتوانيد كرد . پس كدامين نعمت پروردگارتان را تكذيب مىكنيد .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « شواظ » در اين آيه به زبانهء آتشى بدون دود ، تفسيرى است كه راغب نيز در المفردات بدان بسنده كرده است ؛ ابن اثير در النهاية از اين كلمه ذكرى به ميان نياورده ؛ و زمخشرى هم در اساس البلاغه تنها اين استعمال را براى واژهء مزبور متذكّر شده است : « فلان إذا اغتاظ أرسل عليك الشّواظ » ( فلانى چون خشمگين شد زبانه‌اى از آتش بر تو فرستاد ) .\r\nوى در اينجا در مورد اين واژه شرحى نداده و تنها در الكشاف گفته است : « و الشّوظ اللّهب الخالص » ( شوظ زبانهء آتش خالص است ) .\r\nاستشهاد به بيت ابن ابى الصلت نيز محل اشكال است ؛ زيرا مقبول به نظر نمىرسد كه بتوان شواظ را در اين بيت به معنى « اللّهب بلا دخان » دانست و گفت « و ينفخ دائبا لهب اللّهب بلا دخان » . احتمالا معنى مقبولتر و نزديكتر شواظ ، پاره‌هاى آتش است - و البتّه خداوند خود\r\n\r\n","description":"","footnote":"","page_name":" 347 ","page_number":365},
  {"content":"\r\n\r\nبه حقيقت امور آگاه است . 
  ]\r\n\r\n22 - أفلح :\r\nابن ازرق از معنى اين كلام خداوند - تعالى - پرسيد :   « قَدْ أَفْلَحَ الْمُؤْمِنُونَ »   .\r\nابن عباس در پاسخ گفت : « فازوا و سعدوا » ( رستگار شدند و به سعادت رسيدند ) .\r\nآنگاه به بيتى از لبيد بن ربيعه استشهاد كرد :\r\n فاعقلى ان كنت لمّا تعقلى * و لقد أفلح من كان عقل \r\n« 18 » يعنى : انديشه كن اگر كه تا كنون انديشه نكرده‌اى ، و براستى هر كه انديشه كرد رستگار شد .\r\n[ اين كلمه در آيهء مؤمنون / 1 آمده است :\r\n   « قَدْ أَفْلَحَ الْمُؤْمِنُونَ * الَّذِينَ هُمْ فِي صَلاتِهِمْ خاشِعُونَ »    . يعنى : براستى مؤمنان رستگار شدند ، كسانى كه در نماز خود خشوع دارند .\r\nاز همين مادّه ، در قرآن كريم ، فعل ماضى « أفلح » 4 بار ، مضارع همين باب 23 بار ، و اسم فاعل همين باب به صورت جمع مذكر سالم ، 2 بار آمده ؛ و در اين مورد :\r\n- گاه در مقام بحث از مؤمنين ، متّقين ، صابرين ، مجاهدين ، حزب اللّه ، و « الّذين على هدى من ربّهم » ( كسانى كه از جانب پروردگار خود هدايت يافتند ) ، فلاح براى آنان اثبات شده ؛ - و گاه نيز در مقام سخن از كافرين ، ظالمين ، مكذّبين ، ساحر ، و  « الَّذِينَ يَفْتَرُونَ عَلَى اللَّهِ الْكَذِبَ »  ( كسانى كه به ناروا بر خدا دروغ مىبندند ) ، فلاح از آنان نفى شده است .\r\nتفسير « إفلاح » به فوز و سعادت تفسيرى نزديك و پذيرفتنى است .\r\nيكى از معانى « فلاح » در زبان عربى ، نجاح ( موفقيت ) و رسيدن به هدف مورد نظر است . راغب اصفهانى در المفردات ميان دو نوع فلاح تفاوت گذاشته است :\r\n- فلاح دنيوى ، و آن عبارت است از رسيدن به سعادتهايى كه زندگى دنيوى به واسطهء وجود آنها زندگيى خوش مىشود ، يعنى امورى از قبيل زنده ماندن ، غنا و بىنيازى ، و عزّت و\r\n\r\n\r\n","description":"","footnote":"\r\n( 18 ) در نسخه چاپى الاتقان « من كان له عقل » آمده ، و البته در چنين عبارتى نه وزن شعر حفظ مىشود و نه روش آن . اما در ديوان لبيد ، چاپ المثنى ، بغداد اين بيت به صورتى كه در اينجا ثبت كرده‌ايم تصحيح شده است .\r\n","page_name":" 348 ","page_number":366},
  {"content":"\r\n\r\nسربلندى . راغب مىگويد : شاعر در شعر خود همين معنا را از كلمهء فلاح در نظر داشته است ، آنجا كه مىگويد :\r\nأفلح بما شئت فقد يدرك بالض - * عف و قد يخدع الأريب يعنى : بدانچه خواهى برسى ، كه گاه با ضعف و ناتوانى مطلوب حاصل افتد و گاه نيز هشيار خردمند گرفتار فريب گردد .\r\n- فلاح اخروى ، يعنى بقاى بدون فنا ، غناى بدون فقر ، عزّت بدون ذلّت و علم بدون جهل .\r\nما به چنين برداشتى از « إفلاح » در مورد مؤمنان تمايل داريم كه اين واژه داراى مفهومى اسلامى و حاكى است از توفيق يافتن بدانچه خداوند و نيز مؤمنان را خشنود مىسازد ؛ و در بيت لبيد نيز همين معنى نزديكتر به نظر مىرسد تا معنى به موفقيت قرين شدن تلاش انسان و رسيدن به مطلوب و مراد . 
  ]\r\n\r\n23 - يؤيّد :\r\nابن ازرق دربارهء معنى اين كلام خداوند - تعالى - پرسيد :  « يُؤَيِّدُ بِنَصْرِهِ مَنْ يَشاءُ »  .\r\nابن عباس پاسخ داد : « يقوّى » ( تقويت مىكند ) . آنگاه به بيتى از حسان بن ثابت استشهاد كرد :\r\n برجال لستم أمثالهم * أيّدوا جبريل نصرا فنزل \r\n« 19 » يعنى : با مردانى كه همانند آنان نيستند ؛ مردانى كه جبرئيل را يارى و تأييد كردند و او فرود آمد .\r\n[ اين كلمه در آيهء آل عمران / 13 آمده است :\r\n « قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ ، وَ اللَّهُ يُؤَيِّدُ بِنَصْرِهِ مَنْ يَشاءُ ، إِنَّ فِي ذلِكَ لَعِبْرَةً لِأُولِي الْأَبْصارِ »  « 20 » . يعنى : براى شما آيتى بود در آن دو گروهى كه رو در روى قرار گرفتند : گروهى در راه خدا مىجنگيد ، و گروهى ديگر كافر بود ، گروهى كه به ديدهء خويش آن گروه نخست را دو برابر مىديد ، و\r\n\r\n\r\n","description":"","footnote":"\r\n( 19 ) در چاپ موسويّهء الاتقان « لستموا امثالهم » آمده ، اما صورت تصحيح شدهء بيت در اينجا از ديوان حسان است . بيت مزبور از شعر حسان در نبرد احد مىباشد كه در السّيرة النبويّة ابن هشام ، ج 3 آمده است .\r\n( 20 ) در متن اولى الالباب آمده كه تصحيح شد . - و .\r\n","page_name":" 349 ","page_number":367},
  {"content":"\r\n\r\nخداوند هر كه را بخواهد به يارى خويش تأييد مىكند . براستى در اين ماجرا عبرتى است براى خردمندان .\r\nصيغهء « يؤيّد » فعل مضارع تنها يك بار در قرآن كريم به كار رفته ، اما از همين مادّه ، فعل ماضى نيز هشت بار ، و كلمه « ايد » نيز در دو آيهء ذيل آمده است :\r\nص / 17 :  « وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ »  « بندهء ما داوود را به ياد آر كه برخوردار از تأييد و بسيار اهل توبه و انابه بود » ؛ ذاريات / 47 :  « وَ السَّماءَ بَنَيْناها بِأَيْدٍ وَ إِنَّا لَمُوسِعُونَ »  « و آسمان را با قدرت و قوت بنا كرديم و ما توانمنديم » .\r\nنكته‌اى كه از استقرا در آيات مشتمل بر كلماتى از ماده ( ايد ) به دست مىآيد آن است كه در سرتاسر قرآن هر جا از تأييد سخن به ميان آمده ، اين تأييد از جانب خداست . اين مسئله در سرتاسر قرآن و در همهء موارد نه گانه‌اى كه در آنها فعل تأييد ، به صورت مثبت ، آمده و به خداوند اسناد داده شده است كليّت دارد .\r\nتفسير « تأييد » به تقويت تفسيرى نزديك به حقيقت مفهوم اين واژه است و البته ، در كنار آن ، اين نكته را نيز مورد غفلت قرار نمىدهيم كه در اين واژه مدلولى اسلامى نيز نهفته است و آن اين كه در قرآن كريم تأييد تنها از جانب خداوند دانسته شده و اختصاصا براى حزب مؤمن و متّقى و مجاهد اوست . « ايد » نيز در دو آيه قرآنى مشتمل بر اين كلمه از آن خداوند سبحان ، و همچنين از آن بنده او داوود ، به عنوان فضل و نعمتى گران از جانب خداوند ، ذكر شده است .\r\nامّا در مقابل ، واژهء « قوة » در قرآن كريم به معانى ذيل مىآيد :\r\n- گاه به معنى قدرت و سلطه و جبروت ، همانند آنچه در آيات ذيل آمده است :\r\nنمل / 33 ، دربارهء سردمداران قوم سبا :  « قالُوا نَحْنُ أُولُوا قُوَّةٍ وَ أُولُوا بَأْسٍ شَدِيدٍ »  « گفتند ما صاحبان قدرت و داراى سلطه‌اى سخت هستيم » ؛ محمد / 3 :  « وَ كَأَيِّنْ مِنْ قَرْيَةٍ هِيَ أَشَدُّ قُوَّةً مِنْ قَرْيَتِكَ الَّتِي أَخْرَجَتْكَ أَهْلَكْناهُمْ فَلا ناصِرَ لَهُمْ »  « چه بسيار آباديهايى قدرتمندتر از آباديى كه تو را بيرون راند ، آنها را به هلاكت گرفتار ساختيم و ياورشان نبود » .\r\nبه اضافهء آيات : قصص / 78 ، روم / 9 ، غافر / 21 و 82 ، و فصلت / 15 .\r\n- گاه مخلوقى از مخلوقات خداوند به « قوّت » متّصف مىشود ، از قبيل آنچه در دو آيهء قصص / 78 و روم / 54 وجود دارد .\r\n\r\n","description":"","footnote":"","page_name":" 350 ","page_number":368},
  {"content":"\r\n\r\n- و بالاخره ، گاه نيز « قوّت » از آن بندگان خداست ، همانند آنچه در دو آيهء هود / 80 و كهف / 95 مشاهده مىشود .\r\nاين در حالى است كه چنين چيزى در مورد « تأييد » مشاهده نمىشود و در كتاب محكم الهى ، پيوسته تأييد به خداوند سبحان اسناد داده مىشود و براى بندگان برگزيده خداست ، و نه از آن طاغوت كفر و سلطهء جبّاران . 
  ]\r\n\r\n24 - نحاس :\r\nابن ازرق از معنى اين كلام خداوند - تعالى - پرسيد : « و نحاس » .\r\nابن عباس در پاسخ گفت : « هو الدّخان الّذى لا لهب فيه » ( دودى كه با زبانه آتش همراه نيست ) ؛ و چون از او پرسيد : آيا عرب با چنين مفهومى آشناست ، به اين شعر شاعر « 20 » استشهاد كرد :\r\nيضىء كضوء سراج السّلي - * ط لم يجعل اللّه فيه نحاسا يعنى : روشن مىكند به سان روشنى چراغ كه خداوند در آن دودى بدون زبانه آتش قرار نداده است .\r\n[ اين كلمه در آيهء الرحمن / 35 آمده است :\r\n  « يُرْسَلُ عَلَيْكُما شُواظٌ مِنْ نارٍ وَ نُحاسٌ فَلا تَنْتَصِرانِ * فَبِأَيِّ آلاءِ رَبِّكُما تُكَذِّبانِ »   .\r\nيعنى : بر شما شعله‌اى بىدود يا دودى بىشعله فرستاده شود و با آن مقابله نتوانيد كرد * پس كدامين نعمت پروردگارتان را تكذيب مىكنيد .\r\nاين صيغه در قرآن كريم تنها يك بار آمده ، امّا از همين مادّه دو كلمه « نحس » و « نحسات » در آيات ذيل به كار رفته است :\r\nقمر / 19 :  « إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ »  « ما در روزى نحس كه پايان نداشت بر آنان بادى سخت فرستاديم » ؛ فصلت / 16 :  « فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ »  « پس در روزهايى نحس بر آنان بادى سخت فرستاديم » .\r\nتفسير « نحاس » به « زبانه‌اى از آتش ، بدون دود » تفسيرى تقريبى است و در كنار آن ، از\r\n\r\n\r\n","description":"","footnote":"\r\n( 20 ) اين بيت از نابغه جعدى و از شواهد كشاف ، ج 4 ، ص 65 ، « آيه الرحمن » است .\r\n","page_name":" 351 ","page_number":369},
  {"content":"\r\n\r\nاين نكته غافل نمىمانيم كه اين كلمه همچنان پيوند خويش را با مدلول اصليش حفظ مىكند ، از اين نظر كه در زبان عربى كلمه « نحاس » براى شعله‌اى برافروخته و پرفروغ ، از باب تشبيه آن به رنگ مس ، به كار رفته است . همچنين در اين زبان پاره‌ها و اخگرهايى كه از آتش گداختهء مس زرد به بيرون پرتاب شده ، نحاس ناميده مىشود ؛ واژهء « نحس » به معنى شوم نيز با نظر به همين ويژگى معنايى ، شومى زبانه و اخگر آتش استعمال شده ، و به همين لحاظ است كه گفته مىشود « فلان كريم النحاس » ( فلانى اصالتا بزرگوار است ) ، با نظر به جوهر و « فلزّ » وجود او .\r\nراغب نيز اين كلمه را همانند ابن عباس تفسير كرده و سپس در شرح و توضيح آن چنين افزوده است :\r\nاين از باب تشبيه به مس از لحاظ رنگ است . نحس ، در مقابل سعد . . . و اصل نحس آن است كه افق سر تا سر به رنگ سرخ در آيد و همانند مس شود ، يعنى آتشى بدون دود و سياهى ؛ و همين نيز مثلى براى شومى و نحوست شده است . « 21 »\r\nاز اين نكتهء ديگر نيز غافل نمىمانيم كه در قرآن كريم در هر سه كاربرد اين مادّه ، در صيغه‌هاى « نحاس » يا « نحس » و « نحسات » تنها در مورد عذاب و شومى به كار رفته ، و شايد سياق آيهء موضوع مسئلهء ابن عباس را از ذكر اين قيد در تفسير كلمه بىنياز ساخته است كه « آتش بدون دود » گاه نيز ممكن است به منظور گرم كردن خود يا مكانى و يا پختن چيزى مورد استفاده قرار گيرد و اين مقصود آيه نيست . 
  ]\r\n\r\n25 - أمشاج :\r\nابن ازرق از معنى اين كلام خداوند - تعالى - پرسيد : « أمشاج » .\r\nابن عباس در پاسخ گفت : « در آميختن آب مرد به آب زن چون در درون رحم جاى گيرد » . چون ابن ازرق از او پرسيد : آيا عرب با چنين تفسيرى آشناست ، پاسخ داد : آرى ، آيا شعر ابو ذؤيب « 22 » را نشنيده‌اى كه مىگويد :\r\n\r\n\r\n","description":"","footnote":"\r\n( 21 ) ر ك : المفردات .\r\n( 22 ) در نسخهء چاپى الاتقان چنين آمده ، اما اين بيت مورد اختلاف است :\r\n","page_name":" 352 ","page_number":370},
  {"content":"\r\n\r\n كأنّ الرّيش و الفوقىّ منه * خلال النّصل خالطه مشيج \r\nيعنى : گويى پر و دو شاخهء فوقانى آن خلال و پرّهء پيكان است كه تركيب خون آن را به هم آميخته است .\r\n[ اين كلمه در آيهء انسان / 2 آمده است :\r\n « إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً »  . يعنى : ما انسان را از نطفه‌اى آميخته كه بيازماييمش بيافريديم ، پس او را شنوا و بينا ساختيم .\r\nاين واژه ، به مادّه و صيغه ، تنها يك بار در قرآن آمده است :\r\nتفسير « امشاج » بدانچه از ابن عباس نقل كرديم ، از قبيل شرح و توضيح است . اصل معنى « مشج » خلط و آميختن است كه در طى آن اجزاى شىء مخلوط شده ، با يكديگر در مىپيوندد . راغب در مورد امشاج مىگويد : « اخلاطى » از خون است . ابو حيان در تفسير اين كلمه به ذكر كلمه اخلاط بسنده كرده ، و در حاشيه البحر المحيط ، ج 8 ، ص 392 ، در مادّهء « نهر » تفسير ابن عباس ، همان گونه كه در الاتقان آمده ، نقل شده است . ابن اثير مىگويد :\r\nمشيج ، يعنى مختلط ، و جمع آن امشاج است . از استعمال همين واژه است سخن على - رضي اللّه عنه - : « و محط الأمشاج من مسارب الأصلاب » كه مراد وى [ از امشاج 
  ] منيى است كه از آن جنين پديد مىآيد . « 23 »\r\nدر تفسير واژهء امشاج اقوالى كه ارائه شده نزديك به همند و همه به معنى « اختلاط » بر مىگردند . 
  ]\r\n\r\n\r\n","description":"","footnote":"\r\nزمخشرى در اساس البلاغه آن را از ابو ذؤيب دانسته ، چنين روايت مىكند :\r\n كأن النصل و الفوقين منه * خلاف الريش سيط به مشيج \r\nدر البحر المحيط ج 8 ، ص 392 نيز اين بيت به همين نحو ، متعلق به هذلى روايت شده است . در ديوان الهذليين ج 3 ، ص 103 اين بيت از عمر بن داخل و در رغبة الآمل ج 7 ، ص 9 از آن زهير بن حرام هذلى دانسته شده و بدين ترتيب روايت گرديده است :\r\n كأن الريش و الفوقين منه * خلاف النصل سيط به مشيج \r\nدر حاشيه ديوان الهذليين به نقل از شرح سكرى چنين آمده است : « اصمعى گفت : اين قصيده از آن مردى از هذيل است كه به او داخل گفته مىشد و نامش زهير بن حرام بود » - تأمل كنيد !\r\n( 23 ) ر ك : النهاية فى غريب الاثر .\r\n","page_name":" 353 ","page_number":371},
  {"content":"\r\n\r\n\r\n26 - فوم :\r\nنافع از معنى اين كلام خداوند - تعالى - پرسيد : « و فومها » .\r\nابن عباس پاسخ داد : گندم ؛ و آنگاه شعر ابو محجن ثقفى را گواه آورد :\r\n قد كنت أحسبنى كأغنى واحد * قدم المدينة عن زراعة فوم \r\nيعنى : گمان داشتم كه من ثروتمندترين فردى هستم كه از طريق زراعت گندم به مدينه در آمده است .\r\n[ اين كلمه در آيهء بقره / 61 ، درباره قوم موسى ، آمده است :\r\n « وَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ مِنْ بَقْلِها وَ قِثَّائِها وَ فُومِها وَ عَدَسِها وَ بَصَلِها قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ »  . يعنى : و زمانى كه گفتيد : اى موسى ما بر يك غذا صبر نتوانيم كرد . پروردگارت را بخوان كه براى ما از آنچه زمين مىروياند ، از سبزى و خيار و سير و عدس و پياز قرار دهد . گفت : آيا مىخواهيد آنچه را نكوتر است جايگزين چيزى كنيد كه نزديكتر است . به شهرى باز گرديد كه در آنجا آنچه خواهيد هست . ذلّت و بيچارگى بر آنان مقدّر شد و خشم خداوند را بر خود هموار ساختند و اين بدان سبب بود كه به آيات خدا كفر مىورزيدند و پيامبران را به ناحق مىكشتند . اين بدان عصيانى است كه كردند و تجاوزى كه مىورزيدند .\r\nاين كلمه ، به صيغه و ماده ، تنها يك بار در قرآن كريم به كار رفته است .\r\nدر بيت شعرى كه در اينجا به عنوان شاهد آورده شده مشخصا معنى فوم گندم نيست ، بلكه اين كلمه علاوه بر اين معنا ساير معانى مذكور در زبان عربى براى اين واژه را مىپذيرد ، و نخستين اين معانى سير ، سپس نخود و پس از آن ساير حبوباتى است كه مىتوان از آن نان تهيه كرد . راغب در المفردات ، گندم را به عنوان نخستين معنا آورده و پس از آن مىگويد : و گفته شده است : « ثوم » ( سير ) ، از باب ابدال حرف فاء ( فوم ) و ثاء ( ثوم ) .\r\nما اين تفسير را كه مقصود از فوم ثوم است ، به دليل نزديك بودن مادّهء اين دو و تبديل و جايگزينى كه ميان فاء و ثاء با يكديگر جايز مىباشد ، مورد اطمينان بيشترى قرار مىدهيم . 
  ]\r\n\r\n","description":"","footnote":"","page_name":" 354 ","page_number":372},
  {"content":"\r\n\r\n\r\n27 - سامدون :\r\nنافع از معنى اين كلام خداوند - تعالى - پرسيد : « سامدون » .\r\nابن عباس در پاسخ گفت : « السّمود اللّهو » ( سمود به معنى لهو است ) ؛ و چون نافع از او پرسيد : آيا عرب با اين تفسير آشناست ، پاسخ داد : آرى ، آيا نشنيده‌اى شعر هزيلة بنت بكر را كه بر قوم عاد مىگريد و مىگويد :\r\n ليت عادا قبلو الحقّ * و لم يبدوا جحودا\r\nقيل قم فانظر إليهم « 24 » * ثمّ دع عنك السّمودا \r\nيعنى : كاش قوم عاد حق را مىپذيرفتند و انكار آشكار نمىكردند .\r\nگفته شد برخيز و بدانان بنگر و سپس لهو و بيهودگى از خود فرو گذار .\r\n[ اين كلمه در آيهء نجم / 61 آمده است :\r\n    « أَ فَمِنْ هذَا الْحَدِيثِ تَعْجَبُونَ * وَ تَضْحَكُونَ وَ لا تَبْكُونَ * وَ أَنْتُمْ سامِدُونَ * فَاسْجُدُوا لِلَّهِ وَ اعْبُدُوا »     . يعنى : آيا از اين سخن به شگفت مىشويد ؟ * و مىخنديد و نمىگرييد * و در لهو و بيهودگىايد * پس در برابر خداوند سجده گزاريد و پرستش كنيد .\r\nاين كلمه ، به صيغه و مادّه ، تنها يك بار در قرآن به كار رفته است .\r\nتفسير اين كلمه به « لهو » مىتواند ما را به معنى حقيقى آن نزديك سازد . در كلمه « سمود » در لغت ، معنى حيرت و غفلت وجود دارد و به همين معناست كه در حديث امام على بن ابى طالب [ عليه السلام 
  ] آمده است كه چون به مسجد رفت و مشاهده كرد مردم ايستاده‌اند و براى نماز در انتظار اويند ، فرمود : « مالى أراكم سامدين » ( چيست كه شما را به تحيّر مىبينم ؟ ) ، گويا آن حضرت بر پاى ايستادن آنان قبل از ديدن امام خويش را مورد انتقاد قرار داده بود . ابن اثير مىگويد : « السامد ، القائم في تحيّر » « 25 » ( سامد يعنى كسى كه به تحيّر ايستاده است ) .\r\nزمخشرى در كشّاف نقل مىكند كه سمود « در لغت حمير به معنى غناء است » . احتمالا همين معنا نيز به آنچه از بيت هزيلة بنت بكر ، دربارهء قوم عاد بر مىآيد نزديكتر است ، گرچه زمخشرى خود در اساس البلاغة تصريح كرده كه سامد به معنى ساهى ( فراموشكار يا كسى كه چيزى را به فراموشى سپرده است ) و غافل مىباشد . 
  ]\r\n\r\n\r\n","description":"","footnote":"\r\n( 24 ) در نسخه چاپى الاتقان « قيل فقم فانظر اليهم » اما وزن شعر با چنين عبارتى مختل مىشود . تصحيحى كه در اينجا نيز بر اساس آن نقل كرده‌ايم از البحر المحيط ، ج 8 ، « سورهء نجم » است .\r\n( 25 ) النهاية .\r\n","page_name":" 355 ","page_number":373},
  {"content":"\r\n\r\n\r\n28 - غول :\r\nابن ازرق از معنى اين كلام خداوند - تعالى - پرسيد : « لا فيها غول » .\r\nابن عباس در پاسخ گفت : « ليس فيها نتن و لا كراهية خمر الدنيا » ( در آن شراب بوى بد و حالت ناخوشايند شراب دنيا وجود ندارد ) ؛ و آنگاه به گفته امرؤ القيس استشهاد كرد :\r\n ربّ كأس شربت لا غول فيها * و سقيت النّديم منها مزاجا \r\nيعنى : چه جامها كه نوشيدم و دم به دم به نديم خويش دادم كه هيچ بوى آزار دهنده‌اى در آنها نبود .\r\n[ اين كلمه در آيهء صافّات / 47 ، دربارهء بهشتيان ، آمده است :\r\n   « يُطافُ عَلَيْهِمْ بِكَأْسٍ مِنْ مَعِينٍ * بَيْضاءَ لَذَّةٍ لِلشَّارِبِينَ * لا فِيها غَوْلٌ وَ لا هُمْ عَنْها يُنْزَفُونَ »    . يعنى : جامى از چشمه‌اى گوارا در ميانشان به گردش در آيد * زلالى سفيد كه لذّت نوشندگان است * نه عقل را تباه سازد و نه آنان از آن مست شوند .\r\nاين كلمه ، به صيغه و مادّه ، تنها يك بار در قرآن كريم به كار رفته است .\r\nروشن است كه تفسير اين كلمه بدانچه از ابن عباس نقل كرديم ، از قبيل شرح است و نزديك به مدلول اصلى كلمه به نظر نمىرسد ؛ زيرا مدلول اصلى اين كلمه مستيى كه عقل را به ناروا از بين مىبرد ، و همچنين هلاكت و تباهيى است كه در پى اين از ميان رفتن عقل به وجود مىآيد . اين مدلول در استعمال مادّهء « غال » به معنى « اهلك » ( از بين برد ) در زبان عربى ، از اين ماده انفكاك نمىپذيرد . از همين مادّه است كه گفته مىشود « اغتاله » يعنى به صورتى غافلگيرانه كسى را مورد تهاجم قرار داد و او را ترور كرد ؛ گفته مىشود « غوائل » به معنى مصايب و سختيهاى روزگار ؛ به جنّ نيز « غيلان » گفته شده است ، به خاطر تصوراتى كه از آن در وهم انسان حاصل مىآيد و كارهاى هلاكتبارى كه انسان براى او تصور مىكند و از آن بيم مىبرد ؛ همچنين گفته‌اند : « تغولتهم الغيلان » ، يعنى پريان آنان را از راه دور كردند و باعث شدند آنان راه را گم كنند ؛ از دعاى اعراب است كه مىگفتند : « هوّن اللّه عليك غول هذا الطريق » يعنى خداوند تو را از آزار جنّيان اين راه آسوده بدارد ؛ و بالاخره ، در زبان عربى غول يا ديو به خاطر گوناگونى رنگ و رنگ عوض كردن خود « غول » ناميده شده است .\r\nابن اثير مىگويد :\r\nعرب مىپنداشت « غول » در بيابانها بر مردم ظاهر مىشود . « فتتغوّل تغوّلا » يعنى به رنگها و چهره‌هاى مختلف در مىآيد « و تغوّلهم » يعنى آنان را به بيراهه\r\n\r\n","description":"","footnote":"","page_name":" 356 ","page_number":374},
  {"content":"\r\n\r\nمىكشاند و به هلاكت مىرساند . « 26 »\r\nواژهء « غول » هنگامى كه دربارهء شراب به كار مىرود ، همهء اين مدلولها را اعمّ از از ميان رفتن عقل ، و هلاكت و گمراهى و تباهى ، و پديدار ساختن توهمّات نادرست و تخيّلات باطل ، مىپذيرد . 
  ]\r\n\r\n29 - إتّسق :\r\nنافع از معنى اين كلام خداوند - تعالى - پرسيد :  « وَ الْقَمَرِ إِذَا اتَّسَقَ »  .\r\nابن عباس در پاسخ گفت : « اتّساقه ، اجتماعه » ( اتّساق آن يعنى اجتماع آن ) ، و آنگاه شعر طرفة بن عبد را گواه آورد :\r\n إنّ لنا قلائصا نقانقا * مستوسقات لو يجدن سائقا \r\n« 27 » يعنى : ما را شتران جوان پر سر و صدايى است كه اگر شتربانى بيابند گرد هم آيند .\r\n[ اين كلمه در آيهء انشقاق / 18 آمده است :\r\n    « فَلا أُقْسِمُ بِالشَّفَقِ وَ اللَّيْلِ وَ ما وَسَقَ وَ الْقَمَرِ إِذَا اتَّسَقَ لَتَرْكَبُنَّ طَبَقاً عَنْ طَبَقٍ »     .\r\nيعنى : سوگند ياد نمىكنم به شفق و به شب و هر چه را فرو پوشد و به ماه چون كامل شود ، كه به سختى از حالتى به حالت ديگر در خواهيد گذشت . در قرآن كريم ، از اين مادّه ، جز دو فعل « وسق » و « اتّسق » كه در آيات فوق به كار رفته كلمهء ديگرى نيامده است .\r\nمبرد در تفسير بيتى كه به عنوان شاهد ذكر شده مىگويد : گفته مىشود « استوسق القوم » در موردى كه گرد هم آمده باشند .\r\nتفسير « اتّساق » ماه به اجتماع ( و يا جمع شدن آن ) تفسيرى تقريبى است . اما در واژهء اتّساق مفهومى از كليّت داشتن نظم و ترتيب و هماهنگى و استوارى در مجموعهء گرد هم آمده وجود دارد كه لفظ اجتماع فاقد آن است و مىتواند اجتماعى وجود داشته باشد ، امّا بدون سازگارى ، هماهنگى و استوارى اجزاء .\r\nوجه نزديك بودن معنى اجتماع به اتّساق نيز آن است كه در زبان عربى « وسق » به\r\n\r\n\r\n","description":"","footnote":"\r\n( 26 ) ر ك : النّهاية .\r\n( 27 ) در نسخه چاپى الاتقان « لم يجدن سائقا » آمده ، اما آنچه در اينجا ذكر شده روايت مبرد در الكامل - بنابر نقل رغبة الآمل ، ج 7 ، ص 154 - است . مصراع دوم اين بيت از شواهد كشاف در تفسير سورهء انشقاق مىباشد .\r\n","page_name":" 357 ","page_number":375},
  {"content":"\r\n\r\nمعنى « حمل و برداشتن » است و هرگاه چيزى را گرد آوريد و برداريد صدق مىكند كه بگوييم « وسقته » . از همين مادهء وسق است كه مصدر « اتّساق » براى دلالت بر استوارى و سازمان يافتگى ، با حفظ ويژگى ترتيب و نظام مشخّص در مجموعه كه گرد هم آمده ، به كار رفته است . 
  ]\r\n\r\n30 - خالدون :\r\nنافع از معنى اين كلام خداوند - تعالى - پرسيد :  « وَ هُمْ فِيها خالِدُونَ »  .\r\nابن عباس گفت : « باقون لا يخرجون منها أبدا » ( ماندگارند و هرگز از آنجا بيرون نروند ) ؛ و آنگاه به شعر عدى بن زيد استشهاد كرد :\r\n فهل من خالد امّا هلكنا * و هل بالموت يا للنّاس من عار \r\n« 28 » يعنى : آيا ، اگر كه ما مىميريم ، كسى ماندنى است ؟ اى مردم ! آيا در مرگ ننگى است ؟\r\n[ اين كلمه در آيهء بقره / 25 آمده است :\r\n « وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ »  . يعنى : كسانى را كه ايمان آوردند و اعمال صالح انجام دادند مژده ده كه براى آنان بهشتهايى است كه در زير آنها نهرهايى جريان دارد ، هرگاه از ميوهء اين بهشتها بدانان داده شود گويند : اين همان چيزى است كه پيش از اين نيز به ما داده شده است ؛ و همانند آن نيز داده شوند و در آنجا براى آنان همسرانى پاك است و در آنجا جاويدانند .\r\nتفسير ابن عباس از اين كلمه ، از قبيل شرح مىباشد ، و در زبان عربى كلمه « خلود » نقيض « فناء » است . استقراى مجموع مواردى كه اين مادّه به صيغه‌هاى متفاوت در قرآن كريم آمده - و تعداد آنها هشتاد و هفت مورد است - نكتهء مهمّ ديگرى را به مدلول لغوى اين مادّه مىافزايد و آن اين كه در قرآن كريم واژهء « خلود » در بر دارنده ويژگى معنايى خاصى است ؛ در قرآن خلود ، تنها در سراى آخرت مطرح است ؛ يا در بهشت جاويدان و يا در عذاب پايدار .\r\nزمانى هم كه دربارهء زندگى دنيوى سخن از خلود به ميان مىآيد ، يا صورت توهّم دارد و يا مورد نفى و انكار قرآن قرار گرفته است ، همانند آنچه در آيات ذيل مشاهده مىشود :\r\n\r\n\r\n","description":"","footnote":"\r\n( 28 ) در كتاب شعراء الجاهليّة ، عبارت « يا للناس عار » آمده است .\r\n","page_name":" 358 ","page_number":376},
  {"content":"\r\n\r\nشعراء / 129 :  « وَ تَتَّخِذُونَ مَصانِعَ لَعَلَّكُمْ تَخْلُدُونَ »  « و كوشكهايى براى خود بنا مىكنيد بدان اميد كه حيات جاويدان يابيد » ؛ همزه / 3 :  « يَحْسَبُ أَنَّ مالَهُ أَخْلَدَهُ »  « گمان دارد كه ثروتش او را جاودانگى مىدهد » ؛ انبياء / 34 :  « وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ »  « ما براى هيچ انسانى پيش از تو جاودانگى قرار نداده‌ايم ، پس آيا اگر تو مردى آنان جاودانه‌اند ؟ » .\r\nما هيچ نمىتوانيم خود را از توجّه به اين نكته ، در مسير متميّز ساختن مفهوم قرآنى اسلامى واژهء خلود از مفهوم لغوى مذكور در فرهنگها براى آن ، يعنى بقاء و دوام بىنياز بدانيم .\r\nهمچنين نيازمند مورد توجه قرار دادن نكتهء دقيقى هستيم كه راغب اصفهانى آن را در مفهوم و مدلول اين خلود مورد توجّه قرار داده و آن اين كه مىبايست آنچه « خالد » خوانده شده از همهء مظاهر تباهى و فساد و فناپذيرى پيراسته باشد . با لحاظ اين قيد چيزهايى از شمول واژهء خالد بيرون مىرود كه هم بقا براى آن محتمل است و هم به طور كامل از اين مظاهر و اعراض رها نيست ، بلكه برخى از اين مظاهر و اعراض در آن وجود دارد . 
  ]\r\n\r\n31 - جفان كالجواب :\r\nنافع از معنى اين كلام خداوند - تعالى - پرسيد :  « وَ جِفانٍ كَالْجَوابِ »  .\r\nابن عباس در پاسخ گفت : « كالحياض الواسعه » ( به سان حوضهايى بزرگ ) ، و گواه آن نيز شعر طرفة بن عبد است :\r\n كالجوابى لا تنى مترعة * لقرى الاضياف او للمحتضر \r\n« 29 » يعنى : همانند حوضهايى بزرگ است كه پيوسته براى پذيرايى ميهمانانى كه وارد مىشوند يا حاضرانى كه مسافر نيستند پر و سرشار است .\r\n[ اين كلمه در آيهء سبأ / 13 ، درباره جنّيانى كه مسخّر سليمان بودند ، آمده است :\r\n « يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ وَ جِفانٍ كَالْجَوابِ وَ قُدُورٍ راسِياتٍ اعْمَلُوا آلَ داوُدَ شُكْراً وَ قَلِيلٌ مِنْ عِبادِيَ الشَّكُورُ »  . يعنى : براى وى هر چه مىخواست از بناهاى بلند و\r\n\r\n\r\n","description":"","footnote":"\r\n( 29 ) در نسخه چاپى الاتقان « بقرى الاضياف » آمده ، و تصحيحى كه در اينجا آورده‌ايم از العقد الثمين ، ص 62 است . در البحر المحيط عبارت « او للمحتظر » و در معجم غريب القرآن ، به نقل از مختارات ابن شجرى عبارت « بقرى الاضياف يوما تحتضر » آمده است .\r\n","page_name":" 359 ","page_number":377},
  {"content":"\r\n\r\nتنديسها و كاسه‌هايى چون حوض و ديگهايى محكم بر جاى مىساختند . اى خاندان داوود شكر به جاى آوريد كه اندكى از بندگانم شكر گزارند .\r\n« جفان » جمع « جفنة » ، و « جوابى » جمع « جابية » است و هر دوى اين واژه‌ها تنها يك بار در قرآن آمده‌اند .\r\nتفسير « جفان » به « حوضها » تفسيرى تقريبى است ، و در كنار آن بايد اين نكته را نيز در نظر داشت كه « جفان » به صورت اختصاصى براى ذخيره كردن غذا مورد استفاده قرار مىگيرد - و بيت طرفه نيز بر اين معنا گواهى مىدهد - در حالى كه « حوض » غالبا براى آب مورد استفاده واقع مىشود .\r\nتفسير « جوابى » به پر وسعت نيز تفسيرى تقريبى است ، و در كنار آن ، دلالت بر عمق همراه با وسعت ، براى كلمهء جوابى باقى مىماند ، در حالى كه مىتواند وسعت بدون عمق نيز تحقق يابد . 
  ]\r\n\r\n32 - فى قلبه مرض :\r\nابن ازرق از معنى اين كلام خداوند - تعالى - پرسيد :  « فَيَطْمَعَ الَّذِي فِي قَلْبِهِ مَرَضٌ »  .\r\nابن عباس نيز اين كلمه را به « الفجور و الزّنى » ( بدكارى و زناكارى ) تفسير كرد و آنگاه بيتى از اعشى گواه آورد كه مىگويد :\r\n حافظ للفرج راض بالتقى * ليس ممّن قلبه فيه مرض \r\n« 30 » يعنى : دامن از گناه نگاه مىدارد و به پرهيزگارى خشنود است ، و نه از كسانى است كه در دلهايشان مرض است .\r\n[ اين كلمه در آيهء احزاب / 32 آمده است :\r\n « يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً »  . يعنى : اى زنان پيامبر ، شما به سان يكى از ديگر زنان نيستيد ، اگر كه پرهيزگار باشيد . پس به نرمى سخن مگوييد كه آن كس كه در دلش مرض است آزمند شود ، و چنان كه شايسته است سخن گوييد .\r\nصيغهء « مرض » بيست و چهار بار در قرآن كريم به كار رفته ، و همه جا نيز اختصاصا\r\n\r\n\r\n","description":"","footnote":"\r\n( 30 ) در نسخهء چاپى الاتقان عبارت تصحيف شدهء « ليس ممن قبله فيه مرض » آمده است .\r\n","page_name":" 360 ","page_number":378},
  {"content":"\r\n\r\nدر مورد مرض « قلب » و « قلوب » است . از همين صيغه ، فعل ماضى « مرضت » و صيغه‌هاى « مريض » و « المريض » ، مجموعا ، پنج بار ، و صيغهء « مرض » نيز پنج بار ، آمده و همه به معنى اصلى خود يعنى بيمارى جسمى ، در مقابل صحّت و سلامتى ، به كار رفته است . ممكن است بر تفسير « مرض » قلب در آيهء احزاب چنين اشكال وارد آيد كه واژه « زناكار » غالبا بر كسى اطلاق مىشود كه عملا به اين گناه دامن زده باشد ، و در قرآن كريم نيز اين واژه با رعايت همين ويژگى معنايى ، كه موجب حدّ زنا مىگردد ، اطلاق مىشود .\r\nاگر بخواهيم كلمهء « مرض » را مجازا در مورد بيمارى دل به كار گيريم ، احتمال مجازى نزديكتر از زنا نيز وجود دارد ، و آن فساد آلودگى و شهوت و نيز ناتوانى از نگهداشتن خويشتن است كه از افعال دل مىباشد و همين مقدار براى صدق بيمارى دل بسنده مىكند ، هر چند به مرتبه انجام زنا و بدكارى نرسد . در ساير آيات قرآن در مقام سخن گفتن از « نفاق » ، « ارتياب » ، « رجس » ( وسوسهء ناپاك ) ، « كفر » و « ضغن » ( كينهء عميق ) ، واژهء « مرض » در مورد قلب يا قلوب به كار رفته ، و در آيهء احزاب نيز ، هماهنگ با ساير موارد استعمال ، اين « مرض » به آزمنديى بر مىگردد كه آن نيز از كارهاى دل است . 
  ]\r\n\r\n33 - لازب :\r\nنافع بن ازرق از معنى اين كلام خداوند پرسيد :  « مِنْ طِينٍ لازِبٍ »  .\r\nابن عباس گفت : « اللّازب الملتصق » ( لازب ، يعنى چسبنده ) ، و چون نافع از او پرسيد :\r\nآيا عرب با اين تفسير آشناست ، گفت : آرى ، آيا نشنيده‌اى گفتهء نابغه را : « 31 »\r\n و لا يحسبون الخير لا شرّ بعده * و لا يحسبون الشرّ ضربة لازب \r\nيعنى : نه خير را چنان پندارند كه پس از آن شرّى نيست ، و نه شرّ را ضربه‌اى جدا نشونده دانند .\r\n[ اين كلمه در آيهء صافات / 11 ، خطاب به پيامبر - عليه الصّلاة و السّلام - آمده است :\r\n « فَاسْتَفْتِهِمْ أَ هُمْ أَشَدُّ خَلْقاً أَمْ مَنْ خَلَقْنا إِنَّا خَلَقْناهُمْ مِنْ طِينٍ لازِبٍ »  . يعنى : از آنان بپرس آيا آنان خلقتى استوارتر دارند يا آن كه ما آفريديم ؟ ما آنان را از گلى چسبنده خلق كرديم .\r\nاين كلمه ، به صيغه و مادّه ، تنها يك بار در قرآن آمده است .\r\n\r\n\r\n","description":"","footnote":"\r\n( 31 ) مقصود نابغه ذبيانى ، و اين بيت از بائيّهء او در مدح عمرو بن حارث غسّانى است . ر ك : ديوان وى ، تحقيق د . شكرى فيصل ، بيروت ، 1968 م ، ص 54 .\r\n","page_name":" 361 ","page_number":379},
  {"content":"\r\n\r\nتفسير « لازب » به چسبنده تفسيرى نزديك به حقيقت معناى اين واژه است . راغب در المفردات اين كلمه را به آنچه كاملا ثابت و پا برجاست تفسير كرده ، و در فرهنگها نيز در مادّهء « لزوب » ، معانيى چون « لصوق » ، « ثبوت » ، « وجوب » و « لزوم » ذكر شده است .\r\nبه هر حال ، در آيهء مورد بحث ، معنى لصوق ، براى اين مادّه نزديكتر به حقيقت ، و در بيت نابغه معنى لزوم و وجوب « در ضربة لازب » مقبولتر و با اين تعبير سازگارتر است . راغب نيز به همين نظر گرويده ، در المفردات گويد : از واجب به « لازب » تعبير مىشود و گفته مىشود :\r\n« ضربة لازب » .\r\nنصر هورينى در حاشيهء القاموس توضيح بيشترى براى اين كلمه آورده است :\r\nاعراب مىگويند : « ليس هذا بضربة لازب » و « لازم » ؛ و به سبب تقارب مخرج دو حرف « باء » و « ميم » حرف نخست را به حرف دوم تبديل مىكنند . ابوبكر مىگويد :\r\nمعنى اين سخن كه مىگويند : « ما هذا بضربة لازب » آن است كه اين واجب و لازم نيست ؛ و اين سخن از امثال عرب مىباشد و آن را به ميم [ لازم به جاى لازب 
  ] نيز گفته‌اند ، و البته تعبير نخست فصيحتر است . نابغه گويد :\r\nو لا يحسبون الشرّ ضربة لازب و « لازم » ؛ كه اين لغت ديگرى است . كثيّر در شعر خود همين مثل را با ابدال « ب » به جاى « م » آورده است و مىگويد :\r\n فما ورق الدنيا بباق لأهله * و لا شدّة البلوى ضربة لازب \r\nيعنى : خوشى دنيا براى صاحبانش ماندنى نيست و سختى و گرفتارى نيز محنتى نيست كه هرگز جدا نشود . » 
  ]\r\n\r\n34 - أنداد :\r\nنافع بن ازرق از معنى اين كلام خداوند - تعالى - پرسيد : « أندادا » .\r\nابن عباس در پاسخ گفت : « الأشباه و الأمثال » ( همانندها و همگونها ) ، و آنگاه به شعرى از لبيد بن ربيعه استشهاد كرد كه مىگويد :\r\n احمد اللّه فلا ندّله * بيديه الخير ما شاء فعل \r\nيعنى : خداى را ستايش مىكنم كه او را همانندى نيست ، خير به دست اوست و آنچه خواسته كرده است .\r\n\r\n","description":"","footnote":"","page_name":" 362 ","page_number":380},
  {"content":"\r\n\r\n[ اين كلمه در شش آيه آمده كه همه نيز در مقام نهى و يا محكوم كردن و هشدار دادن به كسانى كه براى خداوند شريكان و همتايانى قرار داده‌اند آمده است :\r\nبقره / 22 :  « فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ »  ؛ بقره / 165 :  « وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً »  ؛ ابراهيم / 30 :  « وَ جَعَلُوا لِلَّهِ أَنْداداً لِيُضِلُّوا عَنْ سَبِيلِهِ »  ؛ زمر / 8 :  « وَ جَعَلَ لِلَّهِ أَنْداداً لِيُضِلَّ عَنْ سَبِيلِهِ »  ؛ سبأ / 33 :  « إِذْ تَأْمُرُونَنا أَنْ نَكْفُرَ بِاللَّهِ وَ نَجْعَلَ لَهُ أَنْداداً »  ؛ فصلت / 9 :  « قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً »  .\r\nبه ترتيب يعنى :\r\n- براى خداوند شريك قرار ندهيد ، در حالى كه خود مىدانيد ؛ - و كسانى از مردم هستند كه در برابر خداوند شريكانى قرار مىدهند ؛ - و براى خداوند شريكانى قرار داد تا مردم را از راه او به بيراهه برند ؛ - آنگاه كه به ما فرمان داديد به خداوند كافر شويم و شريكانى براى او قرار دهيم ؛ - بگو : آيا شما به آن كه زمين را در دو روز بيافريد كافر مىشويد و براى خداوند شريك قرار مىدهيد ؟\r\nدر قرآن كريم ، از اين ماده ، جز همين واژه « انداد » در شش آيهء فوق ، نيامده و همين امر ما را با مدلول و مفهومى خاصّ براى اين كلمه آشنا مىسازد كه « اشباه » و « امثال » آن را نمىرساند .\r\nدر مدلول مادّهء « ندّ » نوعى احساس بعد و تنافر يا گريز و ناسازگارى وجود دارد .\r\nدر واژه « اشباه » نيز مفهوم شباهت و همانندى ، يا به صورت مجازى و يا به طريق ادّعا وجود دارد ، و اين ويژگى معنايى در هيچكدام از كاربردهاى اين مادّه ، در زبان عربى ، در قالبهايى مختلف چون : « التشبيه » ، « الشبهه » ، « الاشتباه على التخييل » يا همان التباس ، « التشابه » ، و « المشابهة » ناديده گرفته نمىشود و هر جا سخن از « تشبيه » ميان دو يا چند چيز به عمل مىآيد وجه شباهتى نيز در كار است .\r\nامّا واژهء امثال ، زمانى كه در اين معنا به كار برده مىشود ، در بر دارنده مفهوم برجستگى و تشخّص است و اين ويژگى معنايى در همهء صيغه‌هاى « مثل » ، « مثله » و « تمثيل » منظور شده ، و واژهء « مماثلة » نيز بر چنان همانندى و تماثلى دلالت مىكند كه در مدلول واژهء « اشباه » نيست\r\n\r\n","description":"","footnote":"","page_name":" 363 ","page_number":381},
  {"content":"\r\n\r\nو در واژهء اخير بر خلاف واژهء « تماثل » احتمال تخيّل ، ادّعا ، مشتبه بودن حقيقت و تشبيه واقعى ، همه در كنار هم ، وجود دارد . از همين جاست كه اصطلاح « تمثيل » به حوزهء علم بلاغت راه يافته و در دلالت بر صور استعارى مبتنى بر تشابه و همانندى ، و همچنين دلالت و ضرب المثل‌هايى كه براى همانند يك چيز آورده مىشود و بالاخره در دلالت بر « مثله » يا همانندى كه بيانگر حالات همانند است به كار مىرود .\r\nبنابراين ، اگر « انداد » را به « امثال » تفسير كنيم چنان مفهومى از همانندى و تماثل را در بر خواهد گرفت كه نه زبان عربى آن را ، به لحاظ مدلول اصلى اين كلمه ، مىپذيرد ، و نه بيان قرآنى چنين معنايى را به ذهن نزديك مىسازد . تفسير آن به « اشباه » نيز مفهومى از شباهت و تشبيه بدين واژه مىدهد كه مراد قرآن نيست ، و اين كه در قرآن كريم ، به رغم كثرت استعمال واژه‌هاى « مثل » و « امثال » در ساير مقامها ، در مقام نفى شريك از خداوند واژه‌اى جز « أنداد » به كار نرفته ، خود گواهى بر اين حقيقت است .\r\nبه ياد ندارم كسى از مفسّران يا لغويان كه آثار و آراء آنان را در اين مقوله خوانده‌ام ، اين نكتهء مبتنى بر استقراء را مورد توجّه قرار داده باشد ، هر چند در مسئلهء تفاوت گذاشتن ميان « امثال » ، « اشباه » و « أنداد » و واژه‌هايى از اين قبيل ، راغب اصفهانى در المفردات ، در ذيل مادّهء « مثل » مىگويد :\r\n« مماثلة » عامترين « 32 » لفظى است كه براى دلالت بر « همانندى » وضع شده است ، چه اين كه « ندّ » در مورد آنچه در جوهر همانند يكديگر است ، « شبه » تنها در مورد آنچه در كيفيّت همانند يكديگر است ، « مساوى » تنها در مورد آنچه در كميّت همانندى دارد ، « شكل » در مورد آنچه در اندازه و مساحت همانندى دارد به كار مىرود ، امّا واژهء « مثل » عام است و در همهء اين موارد به كار مىرود .\r\nدر همين حال ، ابن اثير در النهاية چنين اظهار مىدارد :\r\nانداد جمع « ندّ » است و عبارت است از همانند يك شىء كه در اعمال و آثار آن شىء با آن ضدّيت و مخالفت مىورزد و از آن دورى مىگزيند .\r\nابو هلال عسكرى نيز در باب نهم الفروق اللغويّة به بيان تفاوت ميان اين الفاظ پرداخته ، مىگويد :\r\n\r\n\r\n","description":"","footnote":"\r\n( 32 ) در چاپ الخيريه از المفردات به جاى « اعم » ، « اهم الالفاظ » آمده ، در حالى كه سياق چنين چيزى را تأييد نمىكند .\r\n","page_name":" 364 ","page_number":382},
  {"content":"\r\n\r\nتفاوت ميان « مثل » و « ندّ » آن است كه « ندّ » ، همانند مخالف يك شىء است ، مأخوذ از اين گفته كه « نادّ فلان فلانا » در اين مورد كه كسى با كسى ديگر دشمنى ورزد و از او دورى گزيند ، و به همين خاطر است كه ضدّ ، « ندّ » ناميده مىشود .\r\nصاحب كتاب العين مىگويد : « ندّ » ، چيزى است همانند چيزى ديگر كه در آثار و اعمال آن با آن ضديّت و مخالفت دارد ، و « ندود » ، « شرود » ( جدا شدن و فاصله گرفتن ) ، و « تناد » « تنافر » ( ناسازگارى و گريز از همديگر ) است .\r\nبنابراين مشاهده مىشود كه لغويان نيز در برخورد با واژهء « انداد » ويژگى معنايى اصيل اين مادّه را كه عبارت از مخالفت متقابل و تنافر و تضاد است خاطر نشان ساخته‌اند ، و آنچه ما در اين ميان ، به عنوان برداشتى از استقراء در استعمالات اين كلمه در قرآن بدين حقيقت مىافزاييم اين است :\r\nگويا بيان قرآنى ، با انتخاب كلمه « انداد » و ترجيح آن بر هر واژهء ديگر در چنين مقامى ، نخواسته است صفت همانندى يا مشابهت با خداوند سبحان را بدان چيزهايى بدهد كه مشركان آنها را شريك خداوند مىدانستند ، و البته خداوند خود به حقيقت امور آگاه است . 
  ]\r\n\r\n35 - شوب :\r\nنافع بن ازرق از معنى اين كلام خداوند - تعالى - پرسيد :  « لَشَوْباً مِنْ حَمِيمٍ »  .\r\nابن عباس در پاسخ گفت : « الخلط بماء الحميم و الغسّاق » ( در آميختن آب حميم و غسّاق ) ، و آنگاه به شعر شاعر استشهاد كرد :\r\n تلك المكارم لا قعبان من لبن * شيبا بماء فعادا بعد أبوالا \r\nيعنى : اين است بزرگوارى و سخاوت ، نه دو قدح شير آميخته به آب كه از فزونى آب ، ادرار است و نه شير .\r\n[ اين كلمه در آيهء صافات / 67 ، دربارهء درخت زقوم ، آمده است :\r\n    « إِنَّها شَجَرَةٌ تَخْرُجُ فِي أَصْلِ الْجَحِيمِ * طَلْعُها كَأَنَّهُ رُؤُسُ الشَّياطِينِ * فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ * ثُمَّ إِنَّ لَهُمْ عَلَيْها لَشَوْباً مِنْ حَمِيمٍ »     . يعنى : اين درختى است كه در اعماق جهنم مىرويد ميوه‌اش همانند سرهاى شياطين است دوزخيان از آن آب مىخورند و شكم انباشته مىسازند و بر روى آن آميزه‌اى از آب سوزان مىنوشند .\r\n\r\n","description":"","footnote":"","page_name":" 365 ","page_number":383},
  {"content":"\r\n\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « شوب » به « خلط » - كه راغب نيز در المفردات آن را اختيار كرده - تفسيرى تقريبى است و در كنار آن از اين نكته غافل نمىمانيم كه واژهء « شوب » در بر دارنده دلالت خاصى بر ممزوج كردن و حلّ كردن در يكديگر است . اين كلمه ، در اصل ، در مورد شراب و ساير سيّالها به كار رفته ، هنگامى كه چنان در يكديگر حل شوند كه نتوان هيچكدام را از ديگرى باز شناخت . اين واژه ، با در نظر گرفتن همين ويژگى معنايى ، در مورد غير سيّالها نيز مجازا ، به كار رفته است .\r\nامّا در مادّهء « خلط » عناصر و موادى كه با يكديگر مخلوط شده‌اند از هم باز شناخته مىشوند ، همانند آن كه گندم با جو مخلوط شود . اين ماده از اين دلالت اصلى عاريه گرفته شده و مجازا در مورد آميختن گروهاى مختلف مردم با يكديگر ، بىآن‌كه ويژگيهاى هر يك در ديگرى محو شود و تفاوتها و اختصاصات از ميان برود ، به كار رفته است . اين مادّه ، در قرآن كريم ، در مورد آميخته شدن عملى صالح به عملى ديگر كه ناشايست است ( بقره / 102 ) ، در مورد چربيى كه به استخوان آميخته شده ( انعام / 146 ) و در مورد آب باران كه با گياه زمين در آميخته ( يونس / 24 و كهف / 45 ) به كار رفته ، همچنان كه فعل مضارع مصدر « مخالطه » ( بقره / 220 ) و نيز واژه « خلطاء » و اين كه بر همديگر ستم مىورزند ( ص 24 ) نيز آمده است .\r\nدر مدلول مادّهء « خلط » با همهء صيغه‌ها و استعمالهاى مختلف آن ، اين نكته كه عناصر از همديگر باز شناخته مىشوند به خوبى نمايان است ، در حالى كه در مدلول مادّهء « شوب » تميزى ميان دو سيّال كه به يكديگر در آميخته شده‌اند و يا عناصر غير سيّالى كه به سيّال در آميخته شده است وجود ندارد ؛ و اين حقيقت خود را بروشنى در آيهء صافات كه موضوع مسئله مىباشد و همچنين در بيت شعرى كه به عنوان شاهد آورده شده است نشان مىدهد .\r\nراغب ، هر چند واژهء « شوب » را در آيهء مورد بحث به « خلط » تفسير كرده ، اما در ذيل ماده « خلط » به گونه‌اى ديگر به اين امر نگريسته ، مىگويد :\r\n« خلط » عبارت است از جمع ميان اجزاى دو يا چند شىء ، خواه مايع باشند و خواه جامد باشند ، و خواه نيز يكى جامد و ديگرى مايع باشد ؛ و اين اعم از « مزج » است . « 33 »\r\nابن اثير دربارهء واژهء « خلاط » در حديث زكات مىگويد :\r\n\r\n\r\n","description":"","footnote":"\r\n( 33 ) ر ك : المفردات .\r\n","page_name":" 366 ","page_number":384},
  {"content":"\r\n\r\nمقصود از خلاط آن است كه شخص شترهاى خود را با شترهاى ديگران و يا شترها و گوسفندان خود را با همديگر در آميزد ، تا حق الهى را در اين مورد پرداخت نكند و يا مقدارى از حق مستحق زكات را در ربايد و كمتر از آنچه مىبايست به او دهد .\r\nوى دربارهء حديث شفعه « الشريك اولى من الخليط و الخليط اولى من الجار » ( شريك از خليط و خليط از همسايه سزاوارتر است ) مىگويد :\r\nشريك كسى است كه با ديگرى در همهء ملك و به صورت مشاع مشاركت دارد و خليط كسى است كه تنها در حقوق مربوط به ملك ، از قبيل جوى آب و راه مشاركت دارد . « 34 »\r\nشايد اين همه توانسته باشد اين حقيقت را روشن سازد كه در آنچه با يكديگر « خلط » شده ، عناصر از يكديگر متمايز است و در همين نكته ، اين ماده از مادّهء « مزج » و « نشوب » جدا مىشود و در مدلول مادّه اخير هيچ عنصرى از عنصر ديگر تمايز و جدايى ندارد . 
  ]\r\n\r\n36 - قطّ :\r\nنافع بن ازرق از معنى اين كلام خداوند - تعالى - پرسيد :  « عَجِّلْ لَنا قِطَّنا »  .\r\nابن عباس در پاسخ گفت : « القطّ ، الجزاء » ( قطّ به معنى پاداش است ) . چون ابن ازرق از او پرسيد : آيا عرب با چنين تفسيرى آشناست ، گفت : آرى ، آيا شعر اعشى را نشنيده‌اى كه مىگويد :\r\n و لا الملك النعمان يوم لقيته * بأمّته يعطى القطوط و يطلق \r\n« 35 » يعنى : و نه پادشاه نعمان ، آن روز كه ديدارش كردم ، به گشاده دستى خويش پاداش مىدهد و آزاد مىكند .\r\n[ اين كلمه در آيهء ص / 16 آمده است :\r\n\r\n\r\n","description":"","footnote":"\r\n( 34 ) ر ك : النهاية .\r\n( 35 ) اين روايت الاتقان است . اما ابو حيان در البحر المحيط ، ج 7 ، ص 387 مصراع دوم را به اين صورت روايت كرده : « بغبطته يعطى القطوط و يأفق » ، و پس از آن گفته است : « بأمته » نيز روايت مىشود و « بأمته » به معنى « بنعمته » و « يأفق » نيز به معنى « يصلح » مىباشد .\r\n","page_name":" 367 ","page_number":385},
  {"content":"\r\n\r\n   « إِنْ كُلٌّ إِلَّا كَذَّبَ الرُّسُلَ فَحَقَّ عِقابِ * وَ ما يَنْظُرُ هؤُلاءِ إِلَّا صَيْحَةً واحِدَةً ما لَها مِنْ فَواقٍ * وَ قالُوا رَبَّنا عَجِّلْ لَنا قِطَّنا قَبْلَ يَوْمِ الْحِسابِ »    . يعنى : از اينان هيچكس نبود مگر آن كه پيامبران را تكذيب كرد پس مجازات بر آنان محقق گشت . اينان جز بانگى سهمناك انتظارى ندارند كه پس از آن بازگشتى نيست . گفتند : پروردگارا قبل از آن كه روز حساب فرا رسد سزاى ما را پيش فرست .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « قطّ » به « جزاء » تفسيرى تقريبى است و در كنار آن از اين حقيقت نبايد غفلت داشت كه كلمهء « جزاء » نيز او واژه‌هاى قرآنى است و از اين ماده صيغه‌هاى ذيل در قرآن آمده است :\r\n- فعل ماضى ثلاثى مجرد ، چهار بار ؛ - فعل مضارع معلوم ، چهل و شش بار ؛ - فعل مضارع مجهول ، بيست و سه بار ؛ - اسم فاعل ، يك بار در آيهء لقمان / 33  « وَ لا مَوْلُودٌ هُوَ جازٍ عَنْ والِدِهِ شَيْئاً »  ؛ - فعل مضارع از مصدر مزيد « مجازاة » ، در آيهء سباء / 17  « وَ هَلْ نُجازِي إِلَّا الْكَفُورَ »  ؛ - « جزاء » به صورت معرفه و نكره ، چهل و دو مورد .\r\nآياتى كه در آنها مادّهء « جزاء » آمده ، عموما در مقام بحث از پاداش و كيفر ، و غالبا در مورد پاداش آخرت است .\r\nاين در حالى است كه واژه « قط » تنها در آيه ص / 16 كه موضوع مسئله مىباشد آمده است . زمخشرى در كشاف ( ج 3 ، ص 319 ) آيهء حج / 47  « وَ يَسْتَعْجِلُونَكَ بِالْعَذابِ »  را كه مىگويد كافران از روى ريشخند از پيامبر مىخواستند در عذاب آنها تعجيل كند ، نظير و مقابل اين آيه دانسته است .\r\nبه عقيدهء من ، ويژگى معنايى تضرّع و زارى كردن به درگاه خداوند ، به اين مقام كه مقام سخن گفتن از خروش قيامت مىباشد سزاوارتر ، و همين امر نيز مقتضاى بيم مردمان از حسابى است كه انتظار آنان را مىكشند و جايى براى دروغ شمردن آن و يا به مسخره و استهزا گرفتن آن وجود ندارد .\r\nزمخشرى واژهء « قطّنا » را در آيه ، به « قسط » ، « نصيب » و « نامهء اعمال » تفسير كرده و اين تفسير را به معنى اصلى « قطع » در مادّهء قط پيوند داده است ؛ چه ، گفته مىشود « قسط من الشى » ، بدان خاطر كه چيزى قطعه و بخشى از چيز ديگر است ؛ ما خود از « قطّه » كه در\r\n\r\n","description":"","footnote":"","page_name":" 368 ","page_number":386},
  {"content":"\r\n\r\nصورت قطع يك شىء گفته مىشود . همچنين به پاداش نامه « قط » مىگويند ، بدان خاطر كه قطعه‌اى از كاغذ است .\r\nابو حيان در البحر المحيط ( ج 7 ، ص 387 ) به نقل از فراء دربارهء معنى « قط » چنين مىگويد : قط به معنى بهره و نصيب مىباشد و از همين معناست كه به حواله « قط » گفته شده است .\r\nاقوال درباره اين واژه به يكديگر نزديك ، و مدلول اصلى اين كلمه « قطع كردن » است و به همين معناست كه كلمهء « قطّ » به عنوان قيد ، براى دلالت بر تأكيد نسبت به مضمون كلام و حصر و حتم به كار مىرود . اصولا بخش نخست اين كلمه [ دو حرف اول آن ، يعنى « ق » و « ط » 
  ] در الفاظ متعددى وجود دارد كه همه بر قطع و بريدن دلالت مىكند و سپس هر يك از آنها بسته به حرف سوم خود و به اعتبار شىء قطع شده ، ويژگى معنايى خاصى مىيابند ، از قبيل : « قطب » ، « قطش » ، « قطف » ، « قطل » ، « قطم » و . . .\r\nبه نظر ما در واژهء « قط » در سياق آيه معنى « قطعى كردن » و « خاتمه دادن » منظور شده ، و گويا مردم از عذاب انتظار سخت ترسيده [ و از خداوند خواسته‌اند وضعيّت آنان به صورتى قطعى روشن گردد و به عذاب انتظار پايان دهد 
  ] . اما در بيت اعشى ، سياق گفتار كه مدح نعمان است ، با سياق آيه متفاوت مىباشد ، و نزديكترين برداشت از واژهء « قطوط » در آن - جمع « قط » - پاداش نامه يا به تعبير ديگر ، حواله دريافت صله است .\r\nابو حيان نيز اين بيت را به عنوان گواهى بر اين گفتهء ابو عبيده و كسانى آورده است كه مىگويند : قط نوشته‌اى است براى دريافت صله و جايزه . 
  ]\r\n\r\n37 - حمأ مسنون :\r\nنافع از معنى اين كلام خداوند - تعالى - پرسيد :  « مِنْ حَمَإٍ مَسْنُونٍ »  .\r\nابن عباس گفت : « الحمأ ، السواد ، و المسنون المصور » ( حمأ به معنى سياهى ، و مسنون به معنى تصوير شده است ) . چون ابن ازرق از او پرسيد : آيا عرب با چنين تفسيرى آشناست ، پاسخ داد : آرى ، آيا شعر حمزة بن عبد المطلب را نشنيده‌اى كه مىگويد :\r\n اغرّ كأن البدر سنة وجهه * جلا الغيم عنه ضوؤه فتبددا \r\nيعنى : با سيمايى پر فروغ ، چنان كه گويى ماه تصويرى از صورت اوست كه پرتوش ابر را از آن دور ساخته و پاره پاره كرده است .\r\n\r\n","description":"","footnote":"","page_name":" 369 ","page_number":387},
  {"content":"\r\n\r\n[ اين دو كلمه در سه آيه از سورهء حجر آمده است :\r\n « وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ »  - 26 ؛  « وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ »  - 28 ؛   « قالَ يا إِبْلِيسُ ما لَكَ أَلَّا تَكُونَ مَعَ السَّاجِدِينَ * قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ »   - 33 .\r\nبه ترتيب يعنى :\r\n- ما انسان را از صلصال ، از گلى تصوير شده بيافريديم ؛ - و هنگامى كه پروردگارت به فرشتگان گفت : من بشرى از صلصال ، از گلى تصوير شده ، مىآفرينم ؛ - گفت : اى ابليس چرا از سجده گزاران نباشى ؟ گفت : من كسى نيستم كه براى بشرى سجده گزارم كه او را از صلصال از گلى تصوير شده بيافريده‌اى .\r\nدر قرآن كريم ، از همين مادّه ، كلمهء « حمئة » در آيهء كهف / 86 آمده است :\r\n « حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ »  « امّا چون به محلّ غروب خورشيد رسيد آن را بيافت كه در چشمه‌اى سوزان غروب مىكند » .\r\nتفسير « حمأ » به « سياهى » را مىتوان چنين توجيه كرد و پذيرفت كه مقصود از آن بيان رنگ آن گل است ، يعنى آن كه آن گل ، گلى سياه مىباشد . علت اين توجيه نيز آن است كه نمىتوان به سادگى « حمأ مسنون » را به « سياه تصوير شده » تفسير كرد .\r\nتفسير « مسنون » به « تصوير شده » را نيز مىتوان به همين نحو توجيه كرد ؛ چه ، مادّهء « سنن » در بر دارندهء مفهوم خاصى از استوارى و انسجام است و اين ويژگى معنايى را مىتوان از استعمالات اين واژه در زبان عربى برداشت كرد كه مىگويند : « سنّ الرمح » در موردى كه شخص پيكانهاى نيزه را بر آن سوار كرده و آن را آماده و از كارآيى برخوردار ساخته است ؛ و مىگويند : « سنّ المديه » يعنى آن كه چاقو را تيز كرد .\r\nگويا اين كلمه از واژهء « سنّ » ( دندان ) و با توجه به دقت و استوارى آن ، اخذ شده است .\r\nمىگويند : « سنن الطريق » ، به معنى اصل و ميانهء راه . به همين معناست كه اين واژه به اصطلاح « سنت » به معنى « شريعت استوار » نقل يافته است . از همين جاست كه ما آيت نهفته در خلقت انسان « از گلى تصوير شده » را بدان استوارى و انسجامى كه قاعدتا در يك تصوير وجود دارد مىفهميم ؛ و البته خداوند خود به حقيقت امور آگاه است . 
  ]\r\n\r\n","description":"","footnote":"","page_name":" 370 ","page_number":388},
  {"content":"\r\n\r\n\r\n38 - البائس الفقير :\r\nنافع از معنى اين كلام خداوند - تعالى - پرسيد :  « الْبائِسَ الْفَقِيرَ »  .\r\nابن عباس گفت : « البائس الذى لا يجد شيئا من شدة الحال » ( بائس كسى است كه از شدت احوال هيچ چيز در اختيار ندارد ) ، و آنگاه به شعر طرفة بن عيد استشهاد كرد :\r\nيغشاهم البائس المدفّع و الضي - * ف و جار مجاور جنب يعنى : هر مسكين بينواى بد حالى و هر ميهمان و هر همسايه نزديك كه خويشاوند نيز نيست بر آنان وارد مىشود .\r\n[ اين كلمه در آيهء حج / 27 ، خطاب به ابراهيم ، آمده است :\r\n  « وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ * لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ فَكُلُوا مِنْها وَ أَطْعِمُوا الْبائِسَ الْفَقِيرَ »   . يعنى : در ميان مردم بانگ حج در ده تا پياده يا سواره بر شتران تكيده از راههاى دور نزد تو آيند تا سودهايى را كه براى آنان است ببينند و در روزهايى معين نام خدا را بر ذبح چهارپايانى كه خداوند روزيشان كرده است گويند . پس از آن بخوريد و بينواى فقير را نيز اطعام كنيد .\r\nاين صيغه تنها يك بار در قرآن آمده ، اما از همين ماده ، صيغه‌هاى ذيل نيز در آيات كتاب الهى ذكر شده است :\r\n- « عذاب بئيس » در آيه اعراف / 165 ؛ - « بأساء » همراه با « ضرّاء » در چهار آيه : بقره / 177 و 214 ، انعام / 42 و اعراف / 94 ؛ - « لا تبتئس » در آيات : هود / 36 « فلا تبتئس بما كانوا يفعلون » ، و يوسف / 96 « بما كانوا يعملون » ؛ - فعل جامد « بئس » سى و نه بار ؛ - و كلمه « بأس » به صورت معرفه و نكره ، بيست و پنج بار .\r\nتفسير « بائس » به « كسى كه از شدّت احوال هيچ چيز در اختيار ندارد » ، از قبيل شرح و توضيح است ، و ابن عباس در اين تفسير با قيد « شدّت احوال » از اين احتراز كرده كه ممكن است در موردى فقر و نيازمندى باشد ، اما به حدّ شدت و درماندگى نرسد .\r\nواژه‌هاى « بائس » و « بأساء » صريحا مفهوم بؤس و درماندگى و شدّت احوال را در بر دارد و اصل مدلول اين مادّه شدت و سختى است ، و در زبان عربى صيغه‌هاى مختلف مشتق از اين مادّه براى دلالت بر ويژگيهاى خاص و متفاوت معنايى به كار برده مىشود : « بأس » و فعل\r\n\r\n","description":"","footnote":"","page_name":" 371 ","page_number":389},
  {"content":"\r\n\r\nآن « بؤس » براى قدرت و سطوت و پايمردى در نبرد ، « بؤس » و « بؤسى » - مأخوذ از « بئس » - براى دلالت بر سختى گرفتارى و نيازمندى ، و « بأساء » براى دلالت بر سختيها و ناخوشايندها به كار مىرود ؛ همچنين به هر انسان شجاع و قوى « بئيس » ، به شير « بيأس » - بر وزن بيرق - و به نيازمند گرفتار « بائس » گفته مىشود . از ديگر سوى هر « بائسى » فقير و هر « فقيرى » نيز بائس نيست ؛ چه در صورت برخوردارى شخص نيازمند از زهد و عفاف ورزيدن « بؤس » وجود نخواهد داشت . با توجه به همين نكته است كه در آيهء مورد بحث دو وصف « بائس » و « فقير » در كنار هم آورده شده است ، و اگر در واژهء بائس چيزى جز نياز و نداشتن منظور نشده بود ، ذكر كلمهء « فقير » نياز به ذكر اين واژه را از ميان مىبرد ، چنان كه در آيات : بقره / 286 و 271 ، آل عمران / 181 ، نساء / 135 ، توبه / 60 ، فاطر / 15 و محمد / 38 شاهد آن هستيم .\r\nراغب در المفردات مىگويد :\r\nبؤس و بأساء به معنى سختى و ناخوشايندى است ، جز اين كه كلمه بؤس در مورد فقر و جنگ بيشتر به كار مىرود و بأس و بأساء در سختى احوال .\r\nاين اشكال بر نظريّهء راغب وارد است كه كلمه « بأساء » در هر چهار آيه‌اى كه ذكر شده ، در كنار « ضرّاء » آمده و بنابر اين به مكاره و ناخوشايندها نزديكتر است تا به « نكايه » و سختى در جنگ .\r\nاشكال ديگر نيز آن است كه وى مىگويد بؤس در فقر و جنگ بيشتر به كار مىرود ؛ و اين در حالى است كه در قرآن كريم « فقر » در مقابل « غنا » به كار مىرود ، و صريح آيات ذيل بر اين حقيقت گواهى مىدهد :\r\nآل عمران / 181 :  « لَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ »  « خداوند گفته كسانى را كه مىگفتند خداوند فقير است و ما غنى هستيم شنيده است » .\r\nنور / 32 :  « إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ »  « اگر فقير باشند خداوند آنان را به فضل خويش غنى مىكند » ؛ فاطر / 15 :  « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ »  « اى مردم شما به خداوند نيازمنديد و تنها خداوند غنى و ستوده است » ؛ محمد / 38 :  « وَ اللَّهُ الْغَنِيُّ وَ أَنْتُمُ الْفُقَراءُ »  « خداوند آن بىنياز و شما همان نيازمندانيد » .\r\nهمچنين ، در قرآن كريم ، كلمه « بأس » ، نه « بؤس » ، در جنگ و نبرد و در جبروت و سطوت آمده است ، و صريح آيات ذيل بدين امر گواهى مىدهد :\r\n\r\n","description":"","footnote":"","page_name":" 372 ","page_number":390},
  {"content":"\r\n\r\nانعام / 65 :  « وَ يُذِيقَ بَعْضَكُمْ بَأْسَ بَعْضٍ »  « و قدرت برخى از شما را به برخى ديگر بچشاند » ؛ نساء / 84 :  « عَسَى اللَّهُ أَنْ يَكُفَّ بَأْسَ الَّذِينَ كَفَرُوا »  « اميد است كه خداوند سطوت و زورگويى كسانى را كه كافر شده‌اند باز دارد » ؛ نمل / 33 :  « نَحْنُ أُولُوا قُوَّةٍ وَ أُولُوا بَأْسٍ شَدِيدٍ »  « ما صاحبان قدرت و صاحبان نبرد و حماسه‌اى سختيم » ؛ فتح / 16 :  « سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ »  « به زودى به رويارويى طايفه‌اى كه قدرتى فراوان دارند فرا خوانده خواهيد شد تا با آنان بجنگيد مگر اين كه اسلام آورند » ؛ حشر / 14 :  « لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى »  « آنان ، همه ، جز در دژهايى استوار يا از پشت ديوارها با شما نمىجنگند ، ميان خود قدرتى سخت دارند ، آنان را گرد هم پندارى ، در حالى كه دلهايشان از يكديگر جدا و پراكنده است » .\r\nصحيح آن است كه هر سه واژهء « بؤس » ، « بأساء » و « بأس » به مدلول عمومى اين مادّه كه شدت و سختى است باز مىگردد ، اما « بؤس » به مفهوم سختى و بدبختى و درماندگى نزديكتر ؛ « بأس » خاص قدرت و سطوت و « بأساء » ويژهء دلالت بر ناخوشايندى و گرفتارى است ؛ اما به هر حال خداوند خود از حقيقت امر آگاه است . 
  ]\r\n\r\n39 - غدق :\r\nابن ازرق از معنى اين كلام خداوند پرسيد : « ماء غدقا » .\r\nابن عباس نيز پاسخ داد : « كثيرا جاريا » ( فراوان و جارى ) . چون ابن ازرق از او پرسيد :\r\nآيا عرب با چنين مفهومى آشناست ، اين شعر شاعر را گواه آورد :\r\n تدنى كراديس ملتفّا حدائقها * كالنّبت جاءت بها أنهارها غدقا \r\nيعنى : بند انگشتانى را نزديك مىآورى كه باغهاى زيبايى آن در هم پيچيده است .\r\nچونان سبزه‌زارى كه فيض نهرهايى سرشار آنها را به ارمغان آورده باشد .\r\n[ اين كلمه در آيهء جن / 16 آمده است :\r\n « وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً »  . يعنى : اگر بر راه استوار مانده\r\n\r\n","description":"","footnote":"","page_name":" 373 ","page_number":391},
  {"content":"\r\n\r\nبودند ، آبى سرشار نصيبشان مىكرديم .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به « فراوان و جارى » تفسيرى تقريبى است . راغب در المفردات اين واژه را به « غزير » ( سرشار ) تفسير كرده و زمخشرى نيز در كشاف اين عقيده را اختيار نموده كه معنى آيه آن است كه « بديشان نعمت ارزانى مىداشتيم و روزى آنان را گشاده قرار مىداديم . به همين معنا « ماء غدق » - به فتح و كسر دال كه به هر دو نيز قرائت شده - گفته‌اند ، زيرا چنين آبى مايهء زندگى و گشايش روزى است . زمخشرى در اساس البلاغه هم مىگويد : « و مكان غدق و مغدق » يعنى جايى كه آب فراوان دارد و سرسبز است ، و گفته مىشود : « و هم فى غدق من العيش » يعنى زندگى برخوردار از آسايش و گشايشى دارند . سياق آيهء موضوع مسئله ، تفسير « ماء غدقا » به فراوان و جارى ، با مراعات ويژگى معنايى ، خير و بركت و سعهء رزق را مىپذيرد . در بيتى كه به عنوان شاهد آمده نيز مفهوم خير و بركت و خرّمى مفهومى واضح و روشن است و بايد آن را ملحوظ دانست ؛ چه ، گاه مىشود آبى جارى باشد ، اما ضرر برساند و اموال و كسان را غرق كند . 
  ]\r\n\r\n40 - شهاب قبس :\r\nابن ازرق از معنى اين كلام خداوند - تعالى - پرسيد : « بشهاب قبس » .\r\nابن عباس در پاسخ گفت : « شعلة من نار يقتبسون منها » ( شعله‌اى كه از يك آتش برگرفته‌اند ) . آنگاه اين بيت طرفة بن عبد را گواه آورد :\r\n همّ عرانى فبتّ أدفعه * دون سهادى كشعلة القبس \r\nيعنى : اندوه و انديشه‌اى مرا در بر گرفت و تمام شب با بيدار ماندن ، آن را از خود مىراندم ، چونان شعله‌اى از آتش كه تا صبح بماند .\r\n[ اين دو كلمه ، همراه با هم ، در آيه نمل / 7 آمده است :\r\n « إِذْ قالَ مُوسى لِأَهْلِهِ إِنِّي آنَسْتُ ناراً سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ لَعَلَّكُمْ تَصْطَلُونَ »  يعنى : آنگاه كه موسى به خانواده‌اش گفت : من ، آتشى احساس كردم ، به زودى از آن برايتان خبرى مىآورم يا برايتان شعله‌اى از آتش مىآورم تا آتش بر افروزيد و خود را گرم كنيد .\r\nواژهء « شهاب » نيز ، بتنهايى و به صورت جمع و مفرد ، در آيات ذيل آمده است :\r\n\r\n","description":"","footnote":"","page_name":" 374 ","page_number":392},
  {"content":"\r\n\r\nحجر / 18 :  « إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ »  ؛ صافات / 10 :  « إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ »  ؛ جن / 8 و 9 :   « وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً * وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً »   .\r\nبه ترتيب يعنى :\r\n- مگر آن كه دزدانه گوش مىداد و شهابى روشن تعقيبش كرد .\r\n- مگر آن شيطان كه ناگهان چيزى در ربود و شهابى روشن او را تعقيب كرد .\r\n- و ما به آسمان رسيديم و آن را پر از نگهبانان قدرتمند و شهابها يافتيم * و ما در جايهايى كه مىتوان گوش داد مىنشستيم . اما اكنون هر كه گوش نشيند شهابى را در كمين خويش خواهد ديد .\r\nسياق اين آيات كه دربارهء جن مىباشد با سياق آيهء نمل كه در آن در مقام سخن از آتشى كه موسى بديد و دلش بدان آرام شد از « شهاب قبس » ياد شده متفاوت است .\r\nواژهء « قبس » نيز ، بتنهايى براى يك بار ديگر در سياقى همانند سياق آيهء نمل ، در آيه طه / 10 آمده است :   « وَ هَلْ أَتاكَ حَدِيثُ مُوسى * إِذْ رَأى ناراً فَقالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِقَبَسٍ أَوْ أَجِدُ عَلَى النَّارِ هُدىً »   « آيا ماجراى موسى به تو رسيده است ، آنگاه كه آتشى ديد پس به خانواده‌اش گفت : من آتشى احساس كردم ، شايد شعله‌اى از آن برايتان بياورم يا در كنار آتش راهنمايانى بيابم » .\r\nعلاوه بر اين دو آيه ، در آيهء حديد / 13 نيز فعل مضارع از باب « اقتباس » آمده است :\r\n « انْظُرُونا نَقْتَبِسْ مِنْ نُورِكُمْ »  « ما را بنگريد تا از نورتان پرتوى برگيريم » .\r\nتفسير « شهاب » به شعله تفسيرى تقريبى است و در كنار آن ، مفهوم تابندگى و برافروختگى منظور مىشود . در زبان عربى « شهب » به معنى مرواريدها و « شهب » به معنى كوهى كه فراز آن را برف پوشانده باشد آمده است . راغب در المفردات شهاب را به شعله‌اى تابنده از آتشى كه برافروخته است و نيز به شعله‌اى كه در آسمان پديد مىآيد تفسير كرده است .\r\nامّا تفسير « قبس » به شعله‌اى كه از آتش بر گرفته مىشود ، تفسير تقريبى است كه مدلول لغوى اين مادّه آن را مىپذيرد و با آنچه در فرهنگها در اين باره آمده سازگارى و هماهنگى دارد . در القاموس آمده است : « قبس » شعله آتشى است كه از يك آتش بزرگتر بر گرفته مىشود ، همانند « مقباس » .\r\n\r\n","description":"","footnote":"","page_name":" 375 ","page_number":393},
  {"content":"\r\n\r\nدر كنار اين مسائل از اين نكته غافل نمىمانيم كه در بيان قرآنى ، اين كلمه داراى ويژگى معنايى خاصى است و در سه آيه‌اى كه به كار رفته با « احساس آشنايى و آرامش » و « هدايت » و « نور » همراه آمده و بدين ترتيب كلمهء « شهاب » قبل از خود را در سياقى جز سياق باز دارنده و منع كننده ، همانند آنچه در آيات جن و حجر و صافات مشاهده مىشود ، قرار داده است .\r\nبا توجّه به همين ويژگى معنايى است كه ابن اثير در النهايه دربارهء سخن امام على [ عليه السلام 
  ] « حتى أورى قبسا لقابس » مىگويد : يعنى نورى از انوار حق را براى جويندگان آن آشكار ساخت . 
  ]\r\n\r\n41 - أليم :\r\nنافع بن ازرق از معنى اين كلام خداوند - تعالى - پرسيد : « عذاب أليم » .\r\nابن عباس اين كلمه را به « وجيع » ( دردناك ) تفسير كرد و بر اين تفسير شعر شاعر را گواه آورد كه مىگويد :\r\n نام من كان خليّا من ألم * و بقيت الليل طولا لم أنم \r\nيعنى : آن كه هيچ دردى نداشت خوابيد و من سرتاسر شب را بيدار ماندم و هيچ نخوابيدم .\r\n[ اين كلمه حدود هفتاد بار در قرآن كريم و در توصيف عذاب و مجازات و مؤاخذهء الهى آمده است . علاوه بر اين ، در سورهء يوسف / 25 ، در مجازات غير خداوند به كار رفته است ، آنجا كه مىگويد :\r\n « ما جَزاءُ مَنْ أَرادَ بِأَهْلِكَ سُوءاً إِلَّا أَنْ يُسْجَنَ أَوْ عَذابٌ أَلِيمٌ »  « سزاى آن كس كه قصدى سوء درباره خانواده‌ات داشته باشد جز آن نيست كه به زندان افكنده و يا به عذابى دردناك گرفتار شود » .\r\nاز همين مادّه ، فعل مضارع مجرد آن نيز در مقام سخن گفتن از سختى و آثار جنگ ، در آيه نساء / 104 آمده است :\r\n « إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ »  « اگر كه شما به درد و رنج گرفتار مىآييد ، آنان نيز چنان كه شما درد و رنج مىبينيد درد و رنج مىبينند » .\r\nراغب در المفردات « الم » را به « الوجع الشديد » ( درد شديد ) تفسير كرده است .\r\n\r\n","description":"","footnote":"","page_name":" 376 ","page_number":394},
  {"content":"\r\n\r\nامّا چنين به نظر مىرسد كه واژهء « وجع » بيشتر بر دردى كه از ناحيهء بيمارى بر تن عارض مىگردد دلالت مىكند - و در القاموس اين معنى را براى وجع ذكر كرده و در مادّهء « ألم » نيز گفته ، ألم به معنى وجع است - و واژهء « الم » بر دردى دلالت دارد ناشى از عذابى كه به آخرين حدّ خود رسيده است .\r\nاين كه در قرآن كريم غالبا صفت « اليم » به عنوان صفت عذاب آخرت آمده است بدان اشعار دارد كه اين درد از آن « وجعى » كه به عموم انسانها ، اعم از كافر و مؤمن مىرسد خاصّتر و سخت‌تر است . شايد در بيت شعرى كه به عنوان شاهد ذكر شده است نيز ، كلام مضمون قويترى را در بر خواهد داشت ، چنانچه بگوييم مقصود از « الم » در آن رنج ناشى از عشق و در نتيجه بىخواب شدن است ، رنجى كه در مقايسه با رنج ناشى از درد و بيمارى بسيار سنگينتر و سخت‌تر مىباشد و همين رنج و درد بىخواب شدن و اندوه داشتن است كه سنگينترين دردهاست . 
  ]\r\n\r\n42 - قفّينا :\r\nنافع بن ازرق از معنى اين كلام خداوند - تعالى - پرسيد : « و قفّينا على آثارهم » .\r\nابن عباس گفت : « أتبعنا على آثار الانبياء ، اى بعثنا » ( پيامبرانى در پى پيامبران آورديم ، يعنى بر انگيختيم ) . آنگاه اين بيت عدى بن زيد را گواه آورد :\r\n يوم قفّت عيرهم من عيرنا * و احتمال الحىّ فى الصبح فلق \r\nيعنى : آن روز كه كاروان آنان از پى كاروان ما آمد ، و هنگام جا به جا كردن محلّه سپيده دم صبح است .\r\n[ اين كلمه در آيهء مائده / 46 ، دربارهء رسولان خداوند ، آمده است :\r\n « وَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ »  يعنى : و در پى آنان عيسى بن مريم را آورديم كه آنچه را بيش از او آمده بود تأييد مىكرد . همچنين آيات :\r\nحديد / 27 :  « ثُمَّ قَفَّيْنا عَلى آثارِهِمْ بِرُسُلِنا وَ قَفَّيْنا بِعِيسَى ابْنِ مَرْيَمَ »  « سپس رسولان خويش را در پى آنان آورديم و عيسى بن مريم را در پى آنان بر انگيختيم » ؛ بقره / 87 :  « وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ »  « موسى را كتاب داديم و رسولان را در پى او آورديم » .\r\nاضافه بر اين موارد ، فعل ثلاثى مجرد نيز از همين مادّه در آيهء اسراء / 36 آمده است :\r\n\r\n","description":"","footnote":"","page_name":" 377 ","page_number":395},
  {"content":"\r\n\r\n « وَ لا تَقْفُ ما لَيْسَ لَكَ بِهِ عِلْمٌ »  « از پى آنچه بدان آگاه نيستى مرو » .\r\nآياتى كه گذشت تمامى موارد كاربرد اين مادّه را در قرآن در بردارد .\r\nآنچه در تفسير اين كلمه از ابن عباس نقل شده تفسيرى تقريبى است . اما راغب در المفردات اين تفسير را به رفتن پشت سر ديگرى « اتباع من خلف » مقيّد ساخته و بدين ترتيب اين واژه را به مأخذ اصلى خود كه كلمه « قفا » ( پشت گردن ) مىباشد بر گردانده است ، چنان كه « ارداف » به « ردف » ، « تعقيب » به « عقب » ، و « تذييل » به « ذيل » بر مىگردد .\r\nتعلّق « على آثارهم » به « قفّينا » معنى تأييد و پيروى از راه پيامبران گذشته را افاده مىكند ، از اين نظر كه پيامبرى از جانب خداوند مىآيد و به عنوان گام نهادن بر جاى گامهاى پيامبران پيش از خود آنان را تصديق و تأييد مىكند . در زبان عربى هنگامى كه « قفوت اثره » گفته مىشود مقصود آن است كه دقيقا گام در جاى گامهاى كسى ديگر نهاده‌اى و يك قدم از آن فاصله نگرفته‌اى .\r\nدر سياق آيه ، عبارت « على آثارهم » نياز به آوردن قيدى براى خارج كردن مواردى را از بين برده است كه در آنها ، كلمه « تقفيه » مفهوم تعقيب ، مانع راه شدن و پشت كردن دارد ، چنان كه اين واژه بدين معنا در حديث به كار رفته است كه مىگويد : فلمّا قفّى قال . . . » ، يعنى « چون پشت كرد و رفت گفت . . . » . ابن اثير در شرح اين حديث مىگويد : گويا اين فعل از « قفا » اخذ شده ، يعنى آن كه پشت و پشت گردن خود را بدين جانب كرد .\r\nاز همين قبيل است حديثى كه مىگويد : « الا اخبركم باشدّ حرا منه يوم القيامة ؟ هذينك الرجلين المقفّيين » يعنى [ آيا شما را از آن كس كه در قيامت در حرارت دوزخى سخت‌تر از اين است خبر دهم ؟ 
  ] همين دو مرد كه اينك پشت كرده‌اند . « 36 »\r\nاز سياق سه آيه‌اى كه اين كلمه در آنها به كار رفته است بروشنى پيداست كه مقصود از « تقفيه » و رفتن از پى پيامبران ، پيروى تصديق و تأييد مىباشد .\r\nاين كه براى تفسير تقفيه به اتباع شعر عدى بن زيد « قفّت عيرهم من عيرنا » گواه آورده شده ، گرفتار اين اشكال است كه در اين بيت فعل « قفّت » به واسطه حرف « من » متعدى شده ، و به همين سبب معنى پشت كردن و روى بر تافتن از كسانى كه آمادهء رفتن شده بودند را مىرساند ، در حالى كه در آيهء اين فعل به حرف « على » متعدّى شده و معنى پيروى از شيوه و گام نهادن بر جاى گام پيامبران پيشين را مىرساند . 
  ]\r\n\r\n\r\n","description":"","footnote":"\r\n( 36 ) ر ك : النهاية .\r\n","page_name":" 378 ","page_number":396},
  {"content":"\r\n\r\n\r\n43 - تردّى :\r\nابن ازرق از معنى اين كلام خداوند - تعالى - پرسيد : « اذا تردّى » .\r\nابن عباس گفت : « اذا مات و تردّى فى النار » ( هنگامى كه بميرد و به آتش در افتد ) .\r\nچون از او پرسيد : آيا عرب با چنين تفسيرى آشناست ، گفت : آرى ، مگر نشنيده‌اى شعر عدى بن زيد را كه مىگويد :\r\n خطفته منيّة فتردّى * و هو فى الملك يأمل التعميرا \r\nيعنى : مرگ او را در ربود و به هلاكت رسيد ، در حالى كه در ملك خويش آرزوى آبادانى داشت .\r\n[ اين كلمه در آيهء ليل / 11 آمده است :\r\n    « وَ أَمَّا مَنْ بَخِلَ وَ اسْتَغْنى * وَ كَذَّبَ بِالْحُسْنى * فَسَنُيَسِّرُهُ لِلْعُسْرى * وَ ما يُغْنِي عَنْهُ مالُهُ إِذا تَرَدَّى »     يعنى : امّا آن كس كه بخل ورزيد و خود را بىنياز دانست * و آن بهترين را تكذيب كرد * سختى عذاب را براى او فراهم خواهيم ساخت * و چون هلاكتش در رسد ثروتش او را سودمند نخواهد افتاد .\r\nاز همين مادّه ، كلمهء « متردّية » در آيهء مائده / 3 آمده است :\r\n « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلَّا ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ . . . »  « مردار ، خون ، گوشت خوك ، آنچه به نام غير خدا ذبح شده ، حيوان خفه شده ، آن كه به سنگ زده شده ، آن كه از بالاى صخره افتاده و آن كه به شاخ حيوان ديگرى مرده و آن كه درنده شكارش كرده - مگر اين كه حلالش كرده باشيد - و آنچه در برابر بتان ذبح شده و اين كه به وسيلهء تيرهاى قمار قرعه زنيد بر شما حرام شده است . اين فسق است . . . » .\r\nواضح است كه در اين آيه ، واژهء « متردّية » از مرگ و در افتادن در آتش حكايتى ندارد ، بلكه بر همان مدلول اصلى خويش دلالت مىكند كه هلاك شدن به وسيلهء « مرداة » يا صخره است . راغب نيز در المفردات اين كلمه را بدين نحو تفسير كرده است . به عبارت ديگر مقصود از « متردّية » حيوانى است كه از فراز كوهى بر زمين افتاده و يا به درون چاهى سقوط كرده و مرده است ، چنان كه زمخشرى در كشّاف اين واژه را بدين گونه تفسير مىكند .\r\nاز همين مادّه ، كلمهء « ردى » براى دلالت بر مرگ و مطلق هلاكت مىآيد ، چنان كه فعل ثلاثى مجرد آن نيز در معنى هلاكت كامل ، با در نظر گرفتن سقوط و هبوط ، به كار برده مىشود ، چنان كه در آيهء ذيل مشاهده مىكنيم :\r\n\r\n","description":"","footnote":"","page_name":" 379 ","page_number":397},
  {"content":"\r\n\r\nطه / 16 :  « فَلا يَصُدَّنَّكَ عَنْها مَنْ لا يُؤْمِنُ بِها وَ اتَّبَعَ هَواهُ فَتَرْدى »  « مباد آن كه بدين آيات ايمان ندارد و از پى خواسته‌هاى نفس خويش رفته است تو را از آنها باز دارد و هلاك شوى » . در حديث نيز آمده است : « إنّ الرّجل ليتكلّم بالكلمة من سخط اللّه ترديه » ( گاه كسى به يك كلمه كه مايهء خشم خداوند است دهان مىگشايد و همين كلمه او را هلاك مىكند ) . ابن اثير در تفسير « ترديه » در اين حديث مىگويد : يعنى اين كه او را به هلاكت مىافكند . « 37 »\r\nامّا اين كه ، چنانچه در تفسير ابن عباس آمده ، شخص در آتش باشد ، اين مفهومى اسلامى و خاص و همين نيز مفهوم متعارف از واژه « تردّى » است .\r\nامام طبرى در تفسير آيهء ليل همين مفهوم را بيان مىدارد . و آيات پس از آيهء موضوع مسئله كه در مقام هشدار و انذار است ، نيز همين را تأييد مىكند :\r\n   « فَأَنْذَرْتُكُمْ ناراً تَلَظَّى * لا يَصْلاها إِلَّا الْأَشْقَى * الَّذِي كَذَّبَ وَ تَوَلَّى »    « پس شما را از آتشى بيم دادم كه بدان در نيايد مگر سيه روزى كه دروغ شمرد و پشت كرد » . / 14 - 16\r\nاين مفهوم اسلامى از صريح آيات ذيل نيز استفاده مىشود :\r\nصافات / 56 :   « فَاطَّلَعَ فَرَآهُ فِي سَواءِ الْجَحِيمِ * قالَ تَاللَّهِ إِنْ كِدْتَ لَتُرْدِينِ »   « پس فرا نگريست و او را در ته دوزخ بديد . گفت : به خداوند سوگند ، نزديك بود هلاكم كنى » ؛ فصلت / 23 ، دربارهء روزى كه دشمنان خداوند به سوى دوزخ برانگيخته شوند :   « وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ * وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ »   - « از اين خود را نهان نمىداشتيد كه گوش يا چشم يا پوستتان عليه شما گواهى دهد ، بلكه مىپنداشتيد خداوند بسيارى از كارهايى را كه انجام مىدهيد نمىداند . اين گمانى است كه به پروردگار خويش داشته‌ايد و همين گمان هلاكتان كرد و از زيانكاران شديد » .\r\nامّا در مورد بيت عدى بن زيد ، براى ما وجه روشنى بر استشهاد بدان بر معنى « به آتش در افكنده شدن » ، با مفهوم اسلامى خاص ، به نظر نمىرسد ، بلكه سياق اين بيت كه سياق اندرز دادن و عبرت آموختن مىباشد ، به معنى سقوط و در غلتيدن به هلاكتگاه نزديكتر است تا مفهوم مرگ ؛ و صريح لفظ اين بيت بدين حقيقت گواهى مىدهد . 
  ]\r\n\r\n\r\n","description":"","footnote":"\r\n( 37 ) ر ك : النهاية .\r\n","page_name":" 380 ","page_number":398},
  {"content":"\r\n\r\n\r\n44 - نهر :\r\nنافع از معنى اين كلام خداوند - تعالى - پرسيد : « فى جنّات و نهر » .\r\nابن عباس در پاسخ گفت : « النّهر ، السّعة » ( نهر به معنى وسعت است ) ، و آنگاه به شعر قيس بن خطيم « 38 » استشهاد كرد كه مىگويد :\r\n ملكت بها كفّى فأنهرت فتقها * يرى قائم من دونها ما وراءها \r\nيعنى : دست در آن نهادم و شكافى كه داشت باز كردم چنان كه هر ايستاده‌اى از اين سوى پشت آن را مىبيند .\r\n[ اين كلمه در آيهء قمر / 54 آمده است :\r\n  « إِنَّ الْمُتَّقِينَ فِي جَنَّاتٍ وَ نَهَرٍ * فِي مَقْعَدِ صِدْقٍ عِنْدَ مَلِيكٍ مُقْتَدِرٍ »   . يعنى : پرهيزگاران در بهشت و گشايشند ، در جايگاه صدق و نزد پادشاهى توانمند .\r\nدر قرآن كريم ، واژهء « نهر » به صورت مفرد دو بار در آيه‌هاى بقره / 249 و كهف / 33 آمده ، اما واژهء « أنهار » ، جمع اين كلمه ، پنجاه و يك بار تكرار شده است .\r\nچنان كه راغب در المفردات مىگويد در تفسير « نهر » به وسعت و گشايش در سورهء قمر نوعى تشبيه به نهر آب نيز منظور شده ، و به همين معناست كه گفته مىشود : « أنهر الماء » يعنى آب جارى شد ، و « أنهرت الماء » ، آب را جارى ساختم .\r\nواژهء نهر همراه با اين دلالت مجازى بر وسعت و گشايش در بر دارندهء ويژگى معنايى ديگرى نيز مىباشد كه همان خير و نعمت است . در زبان عربى ، « نهر » تنها از آبى گوارا و زلال حكايت دارد ، اما قرآن كريم در عباراتى چون « بهشتى كه از زير آن نهرها جارى است » مفهوم بركت و خير را نيز بدين واژه مىدهد و اين مسئله در استعمالات قرآنى اين واژه غلبه دارد .\r\nزمانى هم كه قرآن كريم از « نهرهايى » در اين دنيا سخن به ميان مىآورد :\r\n- يا عنوان منّت خداوند بر بندگان خويش به وسيلهء نعمتهايى كه بدانان ارزانى داشته است دارد :\r\nابراهيم / 32 : « و كشتيها را برايتان مسخّر داشت تا به فرمان او در دريا به حركت در آيد\r\n\r\n\r\n","description":"","footnote":"\r\n( 38 ) در الاتقان ، نام لبيد بن ربيعه آمده و اين در حالى است كه در ديوان او ، چاپ كويت ، 1962 م نه تنها چنين بيتى وجود ندارد ، بلكه حتى شعرى بدين قافيه نيز نيامده است .\r\nاين بيت در ديوان قيس بن خطيم ( چاپ دار العروبه ، 1962 م ) . در قصيدهء نخستين اوست كه با اين بيت آغاز مىشود :\r\n تذكر ليلى حسنها و صفائها * و بانت فأمسى ما ينال لقائها \r\nدر حاشيهء اين بيت تفسير آن ، به روايات مختلفش ، به تحقيق دكتر ناصر الدّين اسد آمده است .\r\n","page_name":" 381 ","page_number":399},
  {"content":"\r\n\r\nو نهرها را برايتان مسخّر كرد » ؛ - و يا عنوان مباهات و تفاخر بدان دارد ، چنان كه در داستان فرعون از زبان او آمده است :\r\nزخرف / 15 : « آيا سلطنت مصر از آن من نيست و آيا اين نهرها از زير [ قصرهاى 
  ] من نمىگذرد ؟ » و يا چنان كه مشركان به پيامبر - عليه الصلاة و السلام - پيشنهاد كردند آياتى براى آنان بياورد تا به نبوّت او ايمان آورند :\r\nاسراء / 91 : « يا تو را بوستانى از درختان خرما و انگور باشد و نهرها را به گونه‌اى خيره كننده در ميان اين درختان برجوشانى » .\r\nدر بيت قيس بن خطيم كه به عنوان شاهد آورده شده است كلمه « فأنهرت » تنها مفهوم وسعت و گشايش را در بر دارد .\r\nامّا در آيهء قمر ، در سياق سخن گفتن از بهشتهايى كه براى پرهيزگاران است ، معنى فيض خير و بركت و گشايش و آسايش به اين مقام سزاوارتر مىباشد ، آن مقامى كه « جايگاه » صدق و نزد پادشاهى توانمند است » . 
  ]\r\n\r\n44 - الأنام :\r\nنافع بن ازرق از معنى اين كلام خداوند - تعالى - پرسيد : « وضعها للأنام » .\r\nابن عباس در پاسخ گفت : « الخلق » ( انام به معنى خلق است ) . آنگاه شعر لبيد بن ربيعه را گواه آورد :\r\n فإن تسألينا فيم نحن فأنّنا * عصافير من هذا الأنام المسحّر \r\n« 39 » يعنى : اگر از ما پرسى كه در چه مقاميم ، ما در برابر اين خلق كه همه سيرند گنجشكانى كوچكيم .\r\n\r\n\r\n","description":"","footnote":"\r\n( 39 ) در نسخه چاپى الاتقان « عصافير من هذا الانام المسخّر » آمده ، اما آنچه در اينجا ذكر شده ، از ديوان لبيد ( چاپ كويت ، 1962 م ) ص 56 ، بيت 35 از قصيدهء ، هشتم است .\r\nطوسى در شرح اين عبارت مىگويد : « عصافير » ، يعنى كوچك و بىمقدار . . . « مسحر » يعنى ، آن كه به خوردن و آشاميدن پروار شده است . در اين كلام خداوند - تعالى -  « إِنَّما أَنْتَ مِنَ الْمُسَحَّرِينَ »  واژهء مسحّر به همين معنا آمده است .\r\n","page_name":" 382 ","page_number":400},
  {"content":"\r\n\r\n[ اين كلمه در آيهء الرّحمن / 10 آمده است :\r\n    « وَ الْأَرْضَ وَضَعَها لِلْأَنامِ * فِيها فاكِهَةٌ وَ النَّخْلُ ذاتُ الْأَكْمامِ * وَ الْحَبُّ ذُو الْعَصْفِ وَ الرَّيْحانُ * فَبِأَيِّ آلاءِ رَبِّكُما تُكَذِّبانِ »     . يعنى : زمين را براى مردمان قرار داد ، در آن ميوه است و درختان خرما با خوشه‌هايى كه در غلافند و دانه‌هايى كه همراه كاهند و نيز گياهان خوشبو .\r\nپس كدامين نعمت پروردگارتان را تكذيب مىكنيد .\r\nاين كلمه تنها يك بار در قرآن به كار رفته است .\r\nتفسير اين كلمه به « خلق » ، به رغم آن كه ممكن است نزديك به نظر رسد ، به اين پرسش پاسخ نمىدهد كه چرا در قرآن كريم اين واژه تنها يك بار به كار رفته ، در حالتى كه كلمه خلق به فراوانى در آيات كلام الهى آمده است :\r\n- فعل ماضى معلوم ، 150 بار ؛ - فعل ماضى مجهول ، 7 بار ؛ - مضارع معلوم ، 23 بار ؛ - مضارع مجهول ، 4 بار ؛ - مصدر و اسم ، 45 بار ؛ - اسم فاعل مفرد ، 8 بار ؛ - اسم فاعل جمع مذكر سالم ، 4 بار ؛ - و بالأخره « الخلاق » و « مخلقة » دو بار .\r\nمجموع اين موارد كه در آنها مادّهء « خلق » آمده دويست و چهل و پنج مورد است .\r\nدر فرهنگها در تفسير واژهء « انام » ، خلق ، جنّ و انس ، و همهء آنچه بر روى زمين وجود دارد ، گفته شده است . « 40 » در كشّاف نيز آمده است :\r\n« للانام » يعنى براى خلق ؛ و آن عبارت است از همهء جنبندگانى كه بر روى زمين وجود دارند . از حسن روايت شده است : جنّ و انس ، و بنابر اين زمين چون گهواره و بسترى براى آنهاست كه بر روى آن كارهاى خود را انجام مىدهند .\r\nآياتى كه در آنها واژهء « خلق » و يا كلماتى ديگر از اين ماده آمده به وجود تفاوتى ميان « خلق » و « انام » اشعار دارد : « خلق » واژه‌اى عام است براى آنچه خداوند در آسمانها و زمين و ميان آنها آفريده است ؛ اعمّ از جن و انس ، و اعم از حيوان و گياه و جماد ، و اعمّ از آنچه از آن\r\n\r\n\r\n","description":"","footnote":"\r\n( 40 ) ر ك : القاموس .\r\n","page_name":" 383 ","page_number":401},
  {"content":"\r\n\r\nآگاهيم و آنچه از آن آگاه نيستيم :  « إِنَّ رَبَّكَ هُوَ الْخَلَّاقُ الْعَلِيمُ »  ( پروردگار تو همان آفريننده آگاه است ) ؛  « فَتَبارَكَ اللَّهُ أَحْسَنُ الْخالِقِينَ »  ( پس ميمون باد كه خداوند نيكوترين آفريدگاران است ) ؛  « الَّذِي أَحْسَنَ كُلَّ شَيْءٍ خَلَقَهُ »  ( آن كه هر چيز را به نيكى خلق كرد ) ؛  « خَلَقَ لَكُمْ ما فِي الْأَرْضِ جَمِيعاً »  ( همهء آنچه در زمين است را براى شما خلق كرد ) ؛  « وَ يَخْلُقُ ما لا تَعْلَمُونَ »  ( و چيزهايى خلق مىكند كه از آن آگاه نه‌ايد . . . )\r\nبنابر اين آيا مىتوان گفت « انام » خاص زندگانى است كه خداوند زمين را براى آنان خلق كرد ، و بر آنچه در آسمانهاست و نيز بر ساير مخلوقاتى كه در روى زمين يا ميان آسمان و زمين است دلالتى ندارد ؟ چنين احتمالى را بعيد نمىدانم ؛ و خداوند به حقيقت امور آگاه است . 
  ]\r\n\r\n46 - يحور :\r\nابن ازرق از معنى اين كلام خداوند - تعالى - پرسيد : « أن لن يحور » .\r\nابن عباس در پاسخ گفت : « و لن يرجع » ( هرگز باز نمىگردد ) ، به لغت حبشه . ابن ازرق از او پرسيد : آيا عرب با چنين تفسيرى آشناست ؛ گفت : آرى ، آيا نشنيده‌اى كه شاعر « 41 » مىگويد :\r\n و ما المرء إلّا كالشّهاب وضوئه * يحور رمادا بعد إذ هو ساطع \r\nيعنى : حكايت انسان جز حكايت شهاب و برق و درخشش آن نيست كه پس از لحظاتى تابش به خاكستر بدل مىشود .\r\n[ اين كلمه در آيهء انشقاق / 14 آمده است :\r\n      « وَ أَمَّا مَنْ أُوتِيَ كِتابَهُ وَراءَ ظَهْرِهِ * فَسَوْفَ يَدْعُوا ثُبُوراً * وَ يَصْلى سَعِيراً * إِنَّهُ كانَ فِي أَهْلِهِ مَسْرُوراً * إِنَّهُ ظَنَّ أَنْ لَنْ يَحُورَ * بَلى ، إِنَّ رَبَّهُ كانَ بِهِ بَصِيراً »       . يعنى : امّا آن كس كه نامه‌اش از پشت سرش به او داده شود به زودى هلاكت را خواهد خواند و به آتشى افروخته در خواهد آمد . او در ميان كسانش به سرور و سرمستى بود . او گمان داشت باز نخواهد گشت . نه ، چنين نيست ؛ پروردگارش به او بينا بود .\r\n\r\n\r\n","description":"","footnote":"\r\n( 41 ) لبيد بن ربيعه ، از قصيده او در رثاى برادر خويش ، كه با اين مطلع آغاز مىشود :\r\n بلينا و ما تبلى النجوم الطوالع * و تبقى الديار بعدنا و المصانع \r\nر ك : ديوان لبيد ، چاپ كويت ، ص 168 .\r\n","page_name":" 384 ","page_number":402},
  {"content":"\r\n\r\nاين صيغه تنها يك بار در قرآن آمده است .\r\nامّا از همين مادّه ، در دو آيهء كهف / 34 و 37 فعل مضارع مزيد چهار حرفى « يحاوره » و در آيهء مجادله « تحاور » آمده ، و علاوه بر اين ، واژهء « حور » چهار بار ، و « حواريّون » پنج بار تكرار شده است .\r\nاين كه ابن عباس در اينجا قيد « به لغت حبشه » را مىآورد ، ترادف ميان دو واژهء « يحور » و « يرجع » را تجويز مىكند .\r\nزمخشرى اين كلمه را به « لن يرجع » تفسير كرده است ، بىآن‌كه به اختلاف لهجه و زبانى در اين خصوص اشاره كند ، بلكه وى از ابن عباس روايت مىآورد كه گفت : من معنى « يحور » را نمىدانستم ، تا آن كه از زنى از اعراب باديه شنيدم كه به دختر خويش مىگويد :\r\n« حورى » و مقصود او اين است كه « باز گرد » . « 42 »\r\nبه هر حال ، اگر اين را صحيح بدانيم كه واژهء مورد بحث به زبان حبشه است ، زبان عربى در آن تصرف كرده و مفهوم نزديكترين مادّه به آن يعنى « حير » را كه تردد و ترديد است بدان داده و پس از آن - با مراعات ويژگى معنايى مشترك - مادّهء ( ح ى ر ) به تحيّر و سرگردانى ، و مادّهء ( ح و ر ) به بازگشت و رجوع اختصاص يافته و واژه‌هايى از اين قبيل استعمال شده است : « تحاور » ، بازگشت كلام و تبادل آن ميان دو طرف گفتگو ؛ « محور » ، چوبى كه چرخ بر اطراف آن مىچرخد ؛ « حوارى » ياورى كه انسان در هر كار خود به او مراجعه مىكند ؛ « محاره » ، يعنى گوش ماهى كه [ اگر در آن پف كنى 
  ] هوا در آن تردد مىكند و آهنگ پديد مىآيد ؛ همچنين « حور » به محاره تشبيه شده است ، بدان خاطر كه چشمانى گرد دارد و سفيدى چشم به سان حلقه‌اى روشن در پيرامون سياهى ميان آن مىدرخشد .\r\nامّا « حيرت » از ماده ( ح ى ر ) تنها براى ترديد و تردّد استعمال يافته است .\r\nراغب اين كلمه را در آيهء موضوع مسئله به رستاخيز تفسير كرده ، و اين مفهومى اسلامى براى كلمه مىباشد كه در آن به رجوع انسان به سوى پروردگار خويش نظر شده است .\r\nدر بيتى كه به عنوان شاهد آورده شده ، برداشت نزديكترى كه از « يحور » مىشود « يصير » ( مىگردد ) مىباشد ، چنان كه طوسى در شرح اين بيت از ديوان لبيد همين نظريّه را اختيار كرده است . 
  ]\r\n\r\n\r\n","description":"","footnote":"\r\n( 42 ) ر ك : كشّاف .\r\n","page_name":" 385 ","page_number":403},
  {"content":"\r\n\r\n\r\n47 - أدنى ألّا تعولوا :\r\nنافع بن ازرق از معنى اين كلام خداوند - تعالى - پرسيد : « أدنى ألّا تعولوا » .\r\nابن عباس گفت : « أجدر ألا تميلوا » ( شايسته‌تر است كه كج نرويد ) . وى از او پرسيد : آيا عرب با چنين تفسيرى آشناست ؟ او پاسخ داد : آرى ، آيا نشنيده‌اى كه شاعر « 43 » مىگويد :\r\n إنّا اتبعنا رسول اللّه و اطّرحوا * قول النّبى و عالوا فى الموازين \r\n« 44 » يعنى : ما از رسول خدا پيروى كرديم و آنان سخن او را رها كردند و در معيارها راه كژى پيمودند .\r\n[ اين كلمه در آيهء نساء / 3 آمده است :\r\n « وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلَّا تَعُولُوا »  . يعنى : اگر از آن بترسيد كه ميان يتيمان عدالت نورزيد آنچه از زنان خوش داريد به نكاح خود در آوريد ، و دو دو ، سه سه ، و چهار چهار ، و اگر ترسيديد ، يكى يا آنچه به ملك يمين در اختيار داريد . اين نزديكتر است بدان كه ستم نورزيد .\r\nدر قرآن كريم ، مادّهء « دنوّ » در قالب فعل ماضى و مضارع و اسم فاعل مؤنث و مذكر آمده ، و معنى شايستگى و مناسب بودن در اين كلمه نيز از دلالت « دنو » بر « قرب » ناشى مىشود . واژه‌هاى سه گانهء « ادنى » ، « اجدر » و « اقرب » از واژه‌هاى قرآنى و در معنا به يكديگر نزديكند ، هر چند اختلاف و تفاوت لفظ آنها به اختلاف و تفاوت آنها در معنا اشعار دارد ؛ و احتمالا اصل در « اقرب » آن است كه در مقابل « ابعد » مىآيد ، اصل در « ادنى » آن كه در مقابل « انأى » مىآيد ، و « اجدر » نيز تنها به معنى « اولى » است . اما صيغهء « تعولوا » تنها يك بار در قرآن به كار رفته ، و البته ، از همين ماده اسم فاعل و مصدر در آيات ذيل آمده است :\r\nاسم فاعل در آيه ضحى / 8 :  « وَ وَجَدَكَ عائِلًا فَأَغْنى »  « و تو را تهيدست و نيازمند يافت و بىنيازت كرد » ؛ مصدر در آيه توبه / 28 :  « وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ »  « و اگر از فقر و تهيدستى بيم برديد ، خداوند به زودى به فضل خويش شما را بىنياز خواهد ساخت » .\r\nدو مادّهء واوى « ع و ل » و يائى « ع ى ل » به سبب اشتراكى كه در ابدال و اعلال حرف\r\n\r\n\r\n","description":"","footnote":"\r\n( 43 ) عبد الله بن حارث بن قيس صحابى - ر ك : السيرة النبوية ، ج 2 ، ص 149 .\r\n( 44 ) در چاپ الاتقان « و مالوا فى الموازين » آمده ، و در چنين صورتى بيت مزبور شاهدى براى تفسير نخواهد بود . تصحيحى كه در اينجا آورده شده ، از السيرة النبوية و اساس البلاغة ، ماده « عول » است .\r\n","page_name":" 386 ","page_number":404},
  {"content":"\r\n\r\nدوم خود دارند به يكديگر نزديكند . گفته شده است : واوى ، اكثرا در « عول » ( تكيه زدن ) ، « عالة » ( سربار ديگران شدن ) و « عويل » ( شيون و زارى ) ، و يائى در « عيلة » ( تنگدستى ) به كار مىرود ، مأخوذ از « عال ، يعيل و عيله » كه در مورد فقر استعمال مىيابد و اسم آن « عيلة » ( فقر و نيازمندى ) است . در القاموس چنين نظرى ابراز شده ، اما شارح اين كتاب مطلب را تصحيح نموده و چنين نقل كرده است :\r\nدر شرح الشفا آمده : « صحيح آن است كه « عيلة » به معنى عيال و عائله نيز مىآيد » ؛ و در واوى مىگوييد : « عال اليتامى ، يعولهم ، فهو عائل ، و هم عيال » ( يتيمان را سرپرستى كرد پس او سرپرست و آنان عائله اويند ) ؛ چنان كه در يائى نيز مىگوييد : « يتيم عائل ، اى فقير » ( يتيم عائل ، يعنى يتيم فقير ) .\r\nتفسير « عول » به « ميل » ( كجى و فاصله گرفتن از راه راست و عدالت ) را - كه از ابن عباس نقل شده - مىتوان با توجيهى يك تفسير مقبول و نزديك دانست ، توجيهى كه راغب در المفردات بدان اشاره كرده ، مىگويد :\r\nمفهوم جور در اين واژه از آن ناشى شده كه شخص با گرفتن زنان بيشتر انصاف و عدالت را كنار گذاشته [ و از اين راه راست به كج راهه رفته 
  ] است : « ذلك أدنى ألّا تعولوا .\r\nبا چنين توجيهى از « عيل » ، به معنى جور ، فاصله گرفتن از انصاف و عدالت فهميده مىشود .\r\nبه رغم اين توجيه از اين نكته غافل نمىمانيم كه در مفهوم واژهء « عول » نوعى سختى و سنگينى بار مسئوليت سرپرست عائله و كسى كه مخارج كسان و خانواده لازم النفقهء خود را بر دوش مىكشد نيز منظور شده است . در حديث نفقه مىخوانيم : « و ابدأ به من تعول فإن فضل شىء فللأجانب » . ابن اثير در تفسير اين روايت مىگويد : يعنى با كسانى كه عائلهء تواند و نفقهء آنها بر تو لازم است [ آغاز كن و اگر چيزى اضافه ماند از آن بيگانگان است 
  ] . 
  ]\r\n\r\n48 - مليم :\r\nابن ازرق از معنى اين كلام خداوند - تعالى - پرسيد : « و هو مليم » .\r\nابن عباس گفت : « المسىء ، المذنب » ( گناهكار ) . آنگاه شعر امية بن ابى صلت را گواه\r\n\r\n","description":"","footnote":"","page_name":" 387 ","page_number":405},
  {"content":"\r\n\r\nآورد كه مىگويد :\r\n برىء من الآفات ليس لها بأهل * و لكنّ المسىء هو المليم \r\nيعنى : پيراسته از هر آفت است و آفت او را سزا نيست ؛ اما آن كس كه گناهكار است ، شايسته نكوهش است .\r\n[ اين كلمه در آيه‌هاى ذيل آمده است :\r\nصافات / 142 ، درباره يونس :  « فَالْتَقَمَهُ الْحُوتُ وَ هُوَ مُلِيمٌ »  ؛ ذاريات / 40 ، درباره فرعون :  « فَأَخَذْناهُ وَ جُنُودَهُ فَنَبَذْناهُمْ فِي الْيَمِّ وَ هُوَ مُلِيمٌ »  .\r\nبه ترتيب يعنى :\r\n- ماهى او را فرو برد و او نكوهيده بود ؛ - پس او و سپاهيانش را مقهور ساختيم و آنان را به دريا افكنديم ، و او گناهكار بود .\r\nاز اين مادّه ، علاوه بر صيغهء « مليم » در آيات فوق ، صيغ ذيل نيز در قرآن آمده است :\r\n« ملوم » به صورت مفرد ، در آيات ذاريات / 54 و اسراء / 26 و 39 ؛ « ملومين » به صورت جمع ، در آيات معارج / 30 و مؤمنون / 6 ؛ فعل ثلاثى مجرد در آيه‌هاى يوسف / 32 و ابراهيم / 22 ؛ فعل مضارع « يتلاومون » در آيهء قلم / 30 ؛ « اللوّامة » در آيه قيامت / 2 ؛ و بالاخره « لومة لائم » در آيه مائده / 54 آمده است .\r\nتفسير « مليم » به « مسىء مذنب » تفسيرى تقريبى است و در آن مدلول اصلى اين مادّه كه « لوم » يا سرزنش است منظور مىشود و اين مدلولى است كه از اين مادّه ، در همهء صيغه‌ها و استعمالات مختلف آن جدايى نمىپذيرد .\r\nوجه تقريب و توجيه تفسير ابن عباس نيز آن است كه « مليم » به واسطهء گناه يا بديى كه انجام داده مستحقّ سرزنش و ملامت شده ، و آمدن اين كلمه به صيغهء اسم فاعل « مليم » و افادهء معنى اسم مفعول « ملوم » بدان نظر دارد كه شخص متّصف بدين وصف كارى را كه موجب ملامت و سرزنش مىباشد انجام داده است . 
  ]\r\n\r\n49 - تحسّونهم :\r\nابن ازرق از معنى اين كلام خداوند - تعالى - پرسيد :  « إِذْ تَحُسُّونَهُمْ بِإِذْنِهِ »  .\r\nابن عباس گفت : « تقتلونهم » ( آنان را مىكشيد ) ؛ و آنگاه به گفته شاعر استشهاد كرد :\r\n و منّا الّذى لاقى بسيف محمد * فحسّى به الاعداء عرض العساكر \r\n\r\n","description":"","footnote":"","page_name":" 388 ","page_number":406},
  {"content":"\r\n\r\nيعنى : همان كسى از ماست كه با شمشير محمد به صحنهء پيكار در آمد و بدان شمشير دشمنان را در پهنهء لشكر كشت .\r\n[ اين كلمه در آيه آل عمران / 152 ، درباره نبرد احد ، آمده است :\r\n « وَ لَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ حَتَّى إِذا فَشِلْتُمْ وَ تَنازَعْتُمْ فِي الْأَمْرِ وَ عَصَيْتُمْ مِنْ بَعْدِ ما أَراكُمْ ما تُحِبُّونَ مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ »  . يعنى : خداوند وعدهء خويش را به تحقّق در آورد ، آنگاه كه به اذن او دشمن را مىكشتيد تا آنگاه كه چون آنچه را دوست مىداريد به شما نماياند سست شديد ، در كار با يكديگر به نزاع و رقابت برخاستيد و نافرمانى كرديد .\r\nبرخى از شما دنيا را مىخواهند و برخى آخرت را مىخواهند . سپس آنان را از شما باز داشت تا بيازمايدتان . او شما را بخشيده است و خداوند داراى فضل فراوان بر مؤمنان است .\r\nاين صيغه تنها يك بار در قرآن آمده ، اما كلماتى ديگر از همين ماده در آيات ذيل به كار رفته است :\r\n- فعل مزيد چهار حرفى در آيه آل عمران / 52 :  « فَلَمَّا أَحَسَّ عِيسى مِنْهُمُ الْكُفْرَ »  « چون عيسى كفر آنان را احساس كرد » ؛ - فعلى از همين باب در آيهء انبياء / 12 :  « فَلَمَّا أَحَسُّوا بَأْسَنا »  « چون قدرت ما را احساس كردند » ؛ - فعلى ديگر از همين باب در آيهء مريم / 98 :  « هَلْ تُحِسُّ مِنْهُمْ مِنْ أَحَدٍ »  « آيا كسى از آنان را مىيابى » ؛ - فعل « تحسّوا » در آيهء يوسف / 78 ؛ - اسم « حسيسها » در آيهء انبياء / 102 .\r\nمدلول اصلى اين ماده ، « حسّ » است ، و اين مفهوم به صورت روشنى از استعمال واژه‌هاى احساس ، حسيس و تحسّس در قرآن كريم برداشت مىشود . همچنين در حديث است كه : « متى احستّ أم ملدم » يعنى : « هرگاه اثر تب را احساس كرد و يافت » . « 45 »\r\nطبرى تفسير اين كلمه به قتل در آيهء آل عمران را از ابن عباس و ديگران روايت شده [ در تفسير خود 
  ] نقل كرده ؛ زمخشرى در اساس البلاغه ، آن را به « قتل فجيع » مقيد كرده و شاهدى از آيه براى آن آورده ؛ و راغب نيز در المفردات دليل اطلاق « حسّ » بر قتل را ذكر كرده و گفته است :\r\n\r\n\r\n","description":"","footnote":"\r\n( 45 ) ر ك : النهاية .\r\n","page_name":" 389 ","page_number":407},
  {"content":"\r\n\r\nواژهء « حسّ » از اين گفته عرب كه « احسّه بحسّى » ، يعنى او را ترساندم و به رنج افكندم ، به معنى « قتل » نقل يافته ؛ و از آنجا كه ترساندن گاه موجبات مرگ ديگرى را فراهم مىآورد از قتل با واژهء « حس » تعبير كرده‌اند و گفته شده است « حسسته » به معنى « قتلته » ( او را كشتم ) .\r\nاينك اين سؤال باقى مىماند كه چرا به رغم كثرت تكرار واژهء « قتل » و صيغه‌هاى ساخته شده از آن در قرآن تنها در اينجا ، در آيهء آل عمران كه موضوع مسئله مىباشد ، از واژهء « حسّ » استفاده شده است ؟\r\nمن با آمار گرفتن از موارد كاربرد صيغه‌هايى از اين ماده در قرآن به كاربردهاى ذيل دست يافته‌ام :\r\n- فعل مجرّد ، به صورتهاى ماضى و مضارع ، و معلوم و مجهول ، در حدود 77 بار ؛ - فعل امر مجرّد ، 10 بار ؛ - مصدر مجرّد ، 10 بار ؛ - « قتلى » جمع قتيل ؛ - فعل مزيد چهار حرفى به صورتهاى ماضى و مضارع و امر ، 55 بار ؛ - مصدر مزيد چهار حرفى ، 13 بار ؛ - افعال ماضى و مضارع از باب « تقتيل » ، 4 بار ؛ - افعال باب « اقتتال » ، به همين تعداد .\r\nهمين مسئله ما را به تفاوتى توجّه مىدهد كه ميان مدلول واژه « قتل » - با آن همه كاربرد - و مدلول واژه « حسّ » - تنها با يك كاربرد در قرآن - وجود دارد .\r\nتدبّر در سياق آيات مشتمل بر مادّهء « قتل » ، با همه صيغه‌هاى مختلف آن ، اين مفهوم را به دست مىدهد كه اين واژه مدلولى عام دارد ؛ چه هم در مورد فرد و هم در مورد جمع ، و هم در قتل با سلاح و هم در كشتن بدون سلاح ، همانند كشتن از طريق زنده به گور كردن ، صدق مىكند ؛ و گاه نيز فعل ماضى مجهول آن به عنوان نفرين به كار برده مىشود ، چنان كه در آيات ذيل مىبينيم :\r\nمدثّر / 20 :    « إِنَّهُ فَكَّرَ وَ قَدَّرَ * فَقُتِلَ كَيْفَ قَدَّرَ * ثُمَّ قُتِلَ كَيْفَ قَدَّرَ »    « او انديشيد و طرحى افكند . مرده باد ، چگونه طرحى افكند و باز هم مرده باد ، چگونه طرحى افكند » ؛ عبس / 17 :  « قُتِلَ الْإِنْسانُ ما أَكْفَرَهُ »  « مرگ بر اين انسان ! چقدر ناسپاس است ! » ؛\r\n\r\n","description":"","footnote":"","page_name":" 390 ","page_number":408},
  {"content":"\r\n\r\nذاريات / 10 :   « قُتِلَ الْخَرَّاصُونَ * الَّذِينَ هُمْ فِي غَمْرَةٍ ساهُونَ »   « مرگ بر آن دروغگويان ، كسانى كه به غفلت در جهل فرو مانده‌اند » ؛ بروج / 4 :     « قُتِلَ أَصْحابُ الْأُخْدُودِ * النَّارِ ذاتِ الْوَقُودِ * إِذْ هُمْ عَلَيْها قُعُودٌ * وَ هُمْ عَلى ما يَفْعَلُونَ بِالْمُؤْمِنِينَ شُهُودٌ »     « مرگ و نيستى بر اصحاب اخدود باد ؛ اصحاب آن آتش افروخته ؛ آنگاه كه بر كنار آن آتش نشستند و بر آنچه بر سر مؤمنان مىآوردند گواه شدند . »\r\nمشاهده مىشود كه در همهء اين آيات فعل مجهول قتل به عنوان نفرين به كار رفته است .\r\nاكنون آيا مىتوان گفت « حسّ » در بر دارنده مفهومى خاص است كه « بر كندن بنيان يك جمع ، با سلاح ، و در صحنهء كارزار و ميدان نبرد » مىباشد ؟\r\nسياق آيه چنين مفهومى را در اختيار مىگذارد و آنچه ابن هشام در السيرة النبويّة دربارهء اوضاع و احوال مقارن نزول آيه يعنى وضعيّت مسلمانان در فاصلهء دو نبرد بدر و احد نقل كرده نيز اين مفهوم را تقويت مىكند . او خود چنين مىگويد :\r\n« حسّ » به معنى استئصال ( بنيان بر افكندن و ريشه كن ساختن ) است . گفته مىشود :\r\n« حسست الشىء » ، يعنى آن چيز را به شمشير يا غير آن از ريشه در آوردم . جرير مىگويد :\r\n تحسّهم السيوف كما تسامى * حريق النّار فى الأجم الحصيد \r\nيعنى : شمشيرها بنياد هستى آنان را از جاى مىكند ، چنان كه شعله‌هاى آتش در نيستانى خشك به آسمان بر مىخيزد .\r\nدر بيت شعرى كه در اينجا به عنوان شاهد آمده مفهوم « استئصال » مفهومى روشن است ، هر چند مقصود از آن در آوردن ريشهء چيزى به وسيله شمشير يا چيزى جز آن نيست ، بلكه مقصود بر افكندن بنيان هستى يك جمع به وسيلهء شمشيرهاست ، و صريح متن بدين تفسير گواهى مىدهد .\r\nدر بيت شعرى كه در تفسير ابن عباس نيز به عنوان گواه آورده شده ، مقصود از « حسّ » مطلق قتل نيست ، بلكه مقصود قتلى خاص ، يعنى ريشه كن كردن آن دشمنان به شمشير محمد - عليه الصّلاة و السّلام - است . 
  ]\r\n\r\n","description":"","footnote":"","page_name":" 391 ","page_number":409},
  {"content":"\r\n\r\n\r\n50 - ألفى :\r\nنافع بن ازرق از معنى اين كلام خداوند - تعالى - پرسيد : « ما ألفينا » .\r\nابن عباس گفت : [ الفينا 
  ] يعنى « وجدنا » ( يافتيم ) . آنگاه شعر نابغهء ذبيانى را گواه آورد كه مىگويد :\r\n فحسّبوه فألفوه « 46 » كما زعمت * تسعا و تسعين لم تنقص و لم تزد \r\nيعنى : آن را شمردند ولى چنان كه او مدّعى است ، شمار آن را نود و نه فرد يافتند ، نه كمتر و نه بيشتر .\r\n[ اين كلمه در آيهء بقره / 170 آمده است :\r\n « وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا . أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ »  .\r\nهمچنين در دو آيه ذيل :\r\nصافات / 69 :  « إِنَّهُمْ أَلْفَوْا آباءَهُمْ ضالِّينَ »  ؛ يوسف / 25 :  « وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ وَ أَلْفَيا سَيِّدَها لَدَى الْبابِ »  .\r\nبه ترتيب يعنى :\r\n- چون به آنان گفته شد از آنچه خداوند نازل كرده است پيروى كنيد گفتند : نه ، بلكه ما از آنچه پدران خويش را بر آن يافتيم پيروى مىكنيم . [ چه مىگويند 
  ] اگر كه پدرانشان چيزى درك نمىكردند و راه نمىيافتند ؟\r\n- آنان پدران خويش را گمراه يافتند .\r\n- به سوى در دويدند و پيراهن او از پشت پاره شد و آقاى او را آن سوى در ديدند .\r\nتفسير « الفينا » به « وجدنا » تفسيرى نزديك و مقبول است و راغب نيز در المفردات اين واژه را در دو آيهء بقره و يوسف به همين نحو تفسير كرده است .\r\nنزديك بودن اين تفسير با توجّه به اين حقيقت تقويت مىگردد كه در سياقى همانند آن كه « الفينا » در آن آمده ، در آيات ذيل عبارت « وجدنا عليه آباءنا » آمده است : مائده / 104 ، اعراف / 28 ، يونس / 78 ، لقمان / 21 ، انبياء / 53 ، شعراء / 74 و زخزف / 22 و 23 .\r\nالبتّه در كنار اين از ياد نمىبريم كه در قرآن كريم فعل « الفى » تنها سه بار و آن هم فقط\r\n\r\n\r\n","description":"","footnote":"\r\n( 46 ) اين بيت از معلّقهء نابغه . . . و در آن ، سخن از زرقاء يمامه است .\r\nر ك : شرح التبريزى للقصائد العشر ، چاپ المنيريه ، ص 295 ؛ همچنين ديوان نابغه ، بيروت ، 1968 م ، نخستين قصيده .\r\n","page_name":" 392 ","page_number":410},
  {"content":"\r\n\r\nبه صيغهء فعل ماضى به كار رفته ، در حالى كه فعل « وجد » به فراوانى و در صيغه‌هاى ماضى ، مضارع ، معلوم و مجهول آمده است . نكتهء ديگر آن كه در آيات قرآن كريم ، فعل « الفى » به حقيقت خود كه دلالت بر زمان ماضى است باقى مانده ، در حالى كه گاه افعال ماضى مشتق از مادّهء « وجد » به صورت صريح و با حروف « سين » و « لن » به زمان حال و يا استقبال ، و گاه نيز مآلا و در مقام سخن گفتن از آخرت ، به اين زمان نقل مىيابد ، چنان كه در دو آيهء ذيل مشاهده مىشود :\r\nاعراف / 44 :  « وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ »  « بهشتيان دوزخيان را بانگ مىزنند كه ما آنچه را پروردگارمان به ما وعده داده بود حق يافتيم ، پس آيا شما نيز آنچه را پروردگارتان به شما وعده داده حق يافتيد ؟ گفتند : آرى » ؛ كهف / 49 :  « وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً »  « آنچه را انجام دادند حاضر يافتند و پروردگارت به هيچ كس ستم نمىكند » .\r\nآخرين نكته ، آن كه در زبان عربى مادّهء « وجد » تصرفات مختلفى را پذيرفته و كلماتى چون : « وجد » ، « وجود » ، « وجدان » ، « موجدة » و « و جاده » - در اصطلاح علم مصطلح الحديث - پديد آمده و همچنين فعل « وجد » در صيغه‌هاى مختلف مجرّد و مزيد و مشتقّات آنها صرف شده است .\r\nامّا در مقابل ، در فعل « الفى » كه تقريبا تنها به معنى « وجد » مىآيد چنين تصرّفى را مشاهده نمىكنيم و اين فعل تنها به همين صورت ثلاثى مزيد چهار حرفى از باب افعال آمده و در كنار آن ، كلمه « لفاء » بر وزن سحاب و به معنى خاك و يا هر چيز بىمقدار و حقير ، نيز آمده است .\r\nناگزير مىبايست اين تفاوت استعمالها ميان « الفى » و « وجد » ، در قرآن كريم و همچنين در لغت ، در بر دارندهء ويژگى و تفاوت مفهومى خاصّى باشد كه من بدان راه نيافته‌ام ؛ و شايد نيز اين دو كلمه به دو زبان يا دو لهجهء متفاوت بر مىگردد ، هر چند در اين باره نصّى نديده‌ام . به هر حال ، خداوند به حقيقت امر آگاه است . 
  ]\r\n\r\n51 - جنف :\r\nنافع از معنى اين كلام خداوند - تعالى - پرسيد : « جنفا » .\r\n\r\n","description":"","footnote":"","page_name":" 393 ","page_number":411},
  {"content":"\r\n\r\nابن عباس در پاسخ گفت : « الميل و الجور فى الوصيّة » ( ستم و كجروى در امر وصيت ) .\r\nابن ازرق از او پرسيد : آيا عرب با چنين مفهومى آشناست ؟ گفت : آرى ، آيا نشنيده‌اى شعر عدى بن زيد را :\r\n و أمّك يا نعمان فى أخواتها * يأتين ما يأتينه « 47 » جنفا ؟ \r\nيعنى : اى نعمان ، مادرت با خواهرانش آنچه انجام مىدهند ستم و كجروى است .\r\n[ اين كلمه در آيهء بقره / 182 ، دربارهء وصيّت ، آمده است :\r\n « فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْهِ ، إِنَّ اللَّهَ غَفُورٌ رَحِيمٌ »  .\r\nيعنى : هر كه بترسد كه وصيّت كننده‌اى ستم ورزد يا گناه كند ، پس ميان آنان اصلاح نمايد بر او گناهى نيست ، خداوند بخشنده و مهربان است .\r\nاين صيغه يك بار در قرآن آمده و از اين مادّه نيز جز اسم فاعل از مصدر تجانف ، در آيهء مائده ، 3 ، دربارهء غذاهاى حرام ، نيامده است :\r\n « فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ »  . يعنى : پس هر كه در گرسنگى بىچاره ماند و قصد گناه نيز نداشته باشد [ مىتواند بخورد 
  ] كه خداوند آمرزنده و مهربان است .\r\nتفسير « جنف » به ستم و كجروى در وصيّت ، بروشنى تفسيرى نزديك و مقبول است .\r\nراغب در المفردات مىگويد : اصل « جنف » كجروى و ستم در حكم و داورى است ؛ وى آنگاه دو كلمه‌اى را كه از اين ماده در آيات بقره و مائده آمده ذكر مىكند .\r\nابن اثير دربارهء حديث « إنّا نردّ من جنف الظّالم مثل ما نردّ من جنف الموصى » ( ما ستم ستمگر را نمىپذيريم چنان كه ستم و انحراف وصيّت كننده را نيز نمىپذيريم ) مىگويد :\r\n« جنف » به معنى ستم و انحراف از حق است ، و به همين معناست كه در حديث عروه آمده است : « يردّ من صدقه الجانف فى مرضه ما يردّ من وصية المجنف عند موته » ( وقف آن كس كه از حدّ فراتر رود و در دوران مرض موت چنين وقفى كند پذيرفته نيست ، چنان كه آن مقدار از وصيّت كسى كه در هنگام مرگ و در وصيّت كردن از حدّ فراتر رفته و ستم كرده است پذيرفته نيست ) . گفته مىشود : « جنف وا جنف » ، در اين مورد كه شخص ستم كند و از حق انحراف يابد . گفته شده است :\r\n« جانف » خاصّ كسى است كه در وصيّت از حق فراتر رفته ، و « مجنف » شامل هر منحرف از حقى است . از همين معناست كه در حديث عمر ، زمانى كه مردم در يكى از روزهاى رمضان [ به گمان فرا رسيدن مغرب 
  ] افطار كردند و سپس خورشيد\r\n\r\n\r\n","description":"","footnote":"\r\n( 47 ) در نسخه چاپى الاتقان ، و معجم غريب القرآن « تاتين ما يأتينه » آمده است .\r\n","page_name":" 394 ","page_number":412},
  {"content":"\r\n\r\nظاهر شد ، آمده است كه گفت : « نقضيه ، ما تجانفنا فيه لإثم » يعنى : [ اين روز را قضا مىكنيم 
  ] ما به قصد انجام گناه در اين امر از حق منحرف نشديم . « 48 »\r\nاين گفتهء ابن اثير كه « جانف » خاصّ كسى است كه در وصيّت از حق فراتر رفته ، مقبولتر است از گفتهء فيروز آبادى كه « اجنف » خاص مقولهء وصيّت ، و « جنف » - بر وزن فرح - مربوط به مطلق انحراف از حق « 49 » ؛ چه ، بر گفتهء فيروز آبادى اين اشكال وارد است كه در قرآن كريم « جنف » و نه « اجناف » در مورد وصيّت به كار رفته ؛ و در اساس البلاغة نيز آمده است :\r\nعرب مىگويد : « جنف فى الوصيّة » ( در وصيّت از حق فراتر رفت ) و « جنف علينا فى الحكم » ( در داورى به ما ستم روا داشت ) .\r\nبه نظر مىرسد مفهوم « ميل » يا انحراف مدلول اصل « اجنف » ، منقول از اين گفتهء عرب كه مىگويند : « رجل اجنف » يعنى گوژپشت مردى كه در يكى از دو طرف پشتش كجى است ، و پاره‌اى از ديگر كلمات نزديك به آن مىباشد ، و پس از آن به خاطر ويژگيهاى معنايى ، ميان الفاظى كه در دلالت بر مفهوم عمومى « انحراف » اشتراك دارند ، تفاوت گذاشته شده ، و بدين ترتيب ، « ازورار » به اعراض و پشت كردن به حق ، « صدّ » به مفهوم نقيض اقبال يا روى آوردن ، « زور » براى دلالت بر باطل و انحراف از هدايت ، « جور » به انحراف از عدالت به طريق قهر و غلبه ، و « جنف » به انحراف از حقّ واجب - كه ستم ورزيدن در وصيّت از اين قبيل است - و انحراف از عدالت و انصاف در داورى اختصاص يافته است .\r\nدر آيهء بقره ، چنانچه در لفظ بدان صراحت دارد ، « جنف » در مورد وصيّت است ، و « اثما » نيز بدين لحاظ به « جنفا » عطف شده كه ممكن است وصيّت كننده از آن عدالت و انصافى كه نسبت به كسانش بدان موظّف است منحرف گردد ، يا با انحراف از حدود الهى در وصيّت گناه كند . 
  ]\r\n\r\n52 - البأساء و الضرّاء :\r\nنافع از معنى اين سخن خداوند - تعالى - پرسيد : « بالبأساء و الضرّاء » .\r\nابن عباس گفت : « البأساء ، الخصب ؛ و الضرّاء ، الجدب » ( بأساء ، خرمى ؛ و ضرّاء ، قحطى\r\n\r\n\r\n","description":"","footnote":"\r\n( 48 ) ر ك : النهاية .\r\n( 49 ) ر ك : القاموس .\r\n","page_name":" 395 ","page_number":413},
  {"content":"\r\n\r\nو خشكسالى است ) . چون نافع از او پرسيد : آيا عرب با چنين تفسيرى آشناست ، به شعر زيد بن عمرو بن نفيل « 50 » استشهاد كرد كه مىگويد :\r\n إنّ الإله عزيز واسع حكم * بكفّه الضرّ و البأساء و النّعم \r\nيعنى : خداوند پيروزمند و گشايشگر و داور است ، و گرفتارى و رنج ، و هم ، نعمتها به دست او .\r\n[ اين دو كلمه در چهار آيهء ذيل آمده است :\r\nانعام / 42 :  « وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ »  ؛ اعراف / 94 :  « وَ ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ »  ؛ بقره / 177 :  « وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ »  ؛ بقره / 214 :  « أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ »  .\r\nبه ترتيب يعنى :\r\n- ما براى امّتهايى كه پيش از تو بودند رسولانى فرستاديم و آنان را به سختيها و آفتها بيازموديم شايد كه زارى كنند ؛ - ما در هيچ آباديى پيامبرى نفرستاديم مگر آن كه ساكنان آبادى را به سختى و آفت دچار كرديم ، شايد كه تضرّع كنند ؛ - و كسانى كه در سختى و گرفتارى و آفت و به هنگام جنگ پايدارند ؛ - آيا گمان كرده‌ايد به بهشت در خواهيد آمد و حكايت كسانى بر شما نخواهد رسيد كه پيش از شما بودند و گرفتار سختيها و آفات شدند و تكانهايى سخت ديدند تا آنجا كه پيامبر و كسانى كه در كنار او ايمان آورده بودند گفتند : يارى خداوند كى خواهد بود . بگو : هان كه يارى خداوند نزديك است .\r\nوجهى كه ما براى پذيرش تفسير « ضرّاء » به قحطى و خشكسالى مىفهميم آن است كه\r\n\r\n\r\n","description":"","footnote":"\r\n( 50 ) وى ابو سعيد بن زيد صحابى ، از بنى كعب بن لؤى و پسر عموى عمر بن خطاب است كه در دوران جاهليت و اندكى قبل از بعثت به آيين حنفيان درآمده بود .\r\nدرباره تاريخ او و شعر او مراجعه كنيد به السيرة النبويه ابن هشام ، ج 1 ، ص 239 و پس از آن .\r\n","page_name":" 396 ","page_number":414},
  {"content":"\r\n\r\nبگوييم : اين بيان مصداقى از يك عامّ است ؛ چه ، خشكسالى يك ضرر و گرفتارى است ، اما ضرر و گرفتارى مىتواند از خشكسالى و همچنين از غير آن ، از بيمارى ، درد و اندوه ، و بلا ، ناشى شده باشد .\r\nامّا ما براى تفسير « بأساء » به خرّمى - چنان كه در الاتقان به نقل از ابن عباس آمده است - وجهى نمىدانيم ؛ چه ، اگر وى در اين تفسير به فتنه و آزمايش خرّمى و خوشى نظر داشته - چنان كه در آيات : « و شما را به خير و به شر بيازماييم و امتحان كنيم » و « ثروت و فرزندان شما مايه آزمايشند » مشاهده مىشود - اين چيزى است كه سياق آيات چهارگانه مشتمل بر اين كلمه آن را تأييد نمىكند ؛ چه اين كه اين واژه در دو آيهء انعام و اعراف در سياق سخن گفتن از مجازات كردن و زارى كردن ملتهاى پيشين ، و در دو آيهء بقره همراه با سخن از صبر و سخن از اين كه « بأساء » آنان را در ميان گرفت ، آمده است .\r\nهمچنين در كتب لغتى كه در اختيار دارم ، چيزى نمىيابم كه به صورت دور يا نزديك ، و حقيقى يا مجازى به مفهوم « خرّمى » اشاره داشته باشد ، بلكه اين كلمه [ بأساء 
  ] در همهء استعمالها ، بر محور سختى ، عذاب ، گرفتارى ، و اندوه دور مىزند ؛ و از همين مادّه است كلماتى چون « بؤس » ( تيره روزى ) ، « بأس » ( جنگ ) ، « بؤسى » ( بيچارگى ) ، و « ابتئاس » ( نوميد و غمگين شدن ) . در اساس البلاغه است كه « وقع فى البؤس و البأساء ، و فى امر بئيس : يعنى در سختى افتاد ؛ و ابتأس بذلك ، از كآبه ( دلسردى و دل افسردگى ) ، در موردى كه شخص دل افسرده و متزلزل شود :  « فَلا تَبْتَئِسْ بِما كانُوا يَعْمَلُونَ »  - « از آنچه مىكردند دل افسرده مشو » ( يوسف / 69 و نيز هود / 36 . . . كانوا يفعلون ) .\r\nدر بيت زيد بن عمرو نيز مفهوم « خصب » براى كلمه « بأساء » متعيّن نيست تا بتواند شاهدى بر تفسير مورد نظر قرار گيرد ، بلكه در مورد آن اين احتمال نيز وجود دارد كه « بأساء » با ضرر و ناخوشايندى همراه باشد . در ادامه نيز كلمه « و النّعم » آمده و اين كلمه به مفهومى نظر دارد كه نقيض « ضرّ » و « بأساء » است . ابو هلال عسكرى ميان بأساء و ضرّاء چنين تفاوت مىگذارد :\r\n« ضرّاء » ضرر ظاهر است و فرق ميان اين دو آن كه ، بأساء ، ضرّاء همراه با ترس است ، و اصل اين كلمه « بأس » و به معنى ترس مىباشد . گفته مىشود « لا بأس عليك » يعنى : بيمى بر تو نيست . جنگ نيز « بأس » ناميده شده ، و علّتش ترسى است كه در آن وجود دارد . « 51 »\r\n\r\n\r\n","description":"","footnote":"\r\n( 51 ) ابو هلال عسكرى ، الفروق اللغوية ، ص 163 .\r\n","page_name":" 397 ","page_number":415},
  {"content":"\r\n\r\nكلام ابو هلال بدان تصريح دارد كه بأساء از ضرّاء سخت‌تر است .\r\nما بدين اطمينان رسيده‌ايم كه « سختى و شدّت » اصل مدلول اين كلمه و كلمات همسان آن است ، و پس از آن صيغه‌هاى مختلف اين مادّه هر كدام به خاطر ويژگيهاى معنايى خاصّى پديد آمده ، و بدين ترتيب - چنان كه در مسئله شماره 38 اشاره كرديم - « بأس » به قدرت و شدّت سطوت ، « بؤس » به سختى گرفتارى و درماندگى و بد اقبالى ، و « بأساء » به سختى و تأثير محنت اختصاص يافته است . البتّه به هر حال خداوند خود به حقيقت امور آگاه است . 
  ]\r\n\r\n53 - رمز :\r\nنافع بن ازرق از مفهوم اين كلام خداوند - تعالى - پرسيد : « الّا رمزا » .\r\nابن عباس گفت : « الرّمز الإشارة باليد ، و الوحى بالرأس » ( رمز ، اشاره با دست ، و وحى اشاره با سر است ) ؛ و آنگاه به شعر شاعر استشهاد كرد :\r\n ما فى السماء من الرّحمن مرتمز * الا إليه و ما فى الارض من وزر \r\nيعنى : هيچ نشان و اشاره‌اى در آسمان از جانب خداى رحمان نيست مگر اين كه از او حكايت دارد ، و در روى زمين نيز هيچ پناهى [ جز او 
  ] نيست .\r\n[ اين كلمه در آيهء آل عمران / 41 آمده است :\r\n « قالَ رَبِّ اجْعَلْ لِي آيَةً ، قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً وَ اذْكُرْ رَبَّكَ كَثِيراً وَ سَبِّحْ بِالْعَشِيِّ وَ الْإِبْكارِ »  . يعنى : گفت : پروردگارا برايم آيتى قرار ده . گفت : آيتت آن است كه سه روز جز به رمز با مردم سخن نمىگويى ، و پروردگارت را فراوان ياد كن و هر شامگاه و صبحگاه او را تسبيح گوى .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير رمز به اشارهء با دست و تفسير وحى به اشارهء با سر ، تفسيرى تقريبى است و در كنار آن از ياد نمىبريم كه اشارهء رمز گونه مىتواند با دست باشد و يا با غير دست . راغب مىگويد : رمز ، اشاره با لب و صداى آرام ، و « غمز » اشاره با ابرو است ؛ از هر كلامى كه حالت اشاره داشته باشد به « رمز » تعبير مىشود : « ألّا تكلّم النّاس إلّا رمزا » ؛ و « ما ارمأزّ » يعنى سخن نگفت ؛ و « كتيبة رمّازة » يعنى گردانى كه از كثرت افرادش صداى هيچكدام از افراد آن [ به طور\r\n\r\n","description":"","footnote":"","page_name":" 398 ","page_number":416},
  {"content":"\r\n\r\nمشخّص 
  ] شنيده نمىشود . « 52 » فيروز آبادى توضيح بيشترى دربارهء اين واژه ارائه داده ، مىگويد :\r\nرمز - كه به ضمّه و فتحه حرف « ر » نيز خوانده مىشود - اشاره و ايماء با لب و چشم و ابرو و دهان و زبان است ؛ و « رمّازة » : الكتيبة التى ترتمز » گروهانى كه حركت مىكند و در اطراف آن ولوله‌اى است ؛ و « هذه ناقة ترتمز » يعنى شترى كه از سنگينى و چاقى تقريبا نمىتواند راه برود . « 53 »\r\nتفسير وحى به اشارهء با سر نيز گرفتار اين اشكال است كه وحى ، اغلب ، در الهام استعمال مىشود و در آن اصل مدلول اين مادّه كه سرعت و خفاست منظور مىگردد . اين كلمه در قرآن مفهوم اسلامى خاصّ خويش را دارد و به معنى وحيى است كه خداوند به پيامبران خويش مىفرستد . اما در صورتى كه وحى فرستادن براى غير پيامبران باشد ، يا عنوان الهام دارد - چنان كه در آيهء قصص / 7 مىخوانيم :  « وَ أَوْحَيْنا إِلى أُمِّ مُوسى »  ( به مادر موسى الهام كرديم ) - و يا عنوان تسخير دارد - چنان كه در آيهء نحل / 68 مىخوانيم :  « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً »  ( و پروردگارت زنبور را چنان مسخّر كرد كه در كوهها لانه اختيار كن ) .\r\nدر قرآن كريم هر وحى و وحى فرستادنى از جانب خداوند - تعالى - است ، به استثناء آيه‌هاى انعام / 112 و 121 كه شياطين به دوستان خود سخنان ظاهر فريب وحى مىفرستند .\r\nبه نظر مىرسد سخن گفتن زكريا به « رمز » به كلام مبتنى بر ايماء و اشاره نزديكتر است ، بىآن كه به اشارهء با دست يا به اشارهء با سر مقيّد باشد و بدون آن كه از رمز ، به عنوان كلام انسان ، وحى به معنى الهام يا تسخير فهميده شود ؛ و البته خداوند خود به حقيقت امر آگاه است . 
  ]\r\n\r\n54 - فاز :\r\nنافع بن ازرق از معنى اين كلام خداوند - تعالى - پرسيد : « فقد فاز » .\r\nابن عباس گفت : « سعد و نجا » ( سعادت و نجات يافته است ) ؛ و آنگاه شعر عبد الله بن رواحه را گواه آورد كه در آن مىگويد :\r\n\r\n\r\n","description":"","footnote":"\r\n( 52 ) ر ك : المفردات .\r\n( 53 ) ر ك : القاموس .\r\n","page_name":" 399 ","page_number":417},
  {"content":"\r\n\r\n و عسى أن أفوز ثمت ألقى * حجّة اتّقى بها الفتّانا \r\nيعنى : اميد كه موفّق گردم و آنجا حجّتى بيابم كه بدان خود را در برابر فتنهء هر فتنه‌گر محفوظ بدارم .\r\n[ اين كلمه در دو آيهء ذيل آمده است :\r\nآل عمران / 185 :  « فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ »  ؛ احزاب / 71 :  « وَ مَنْ يُطِعِ اللَّهَ وَ رَسُولَهُ فَقَدْ فازَ فَوْزاً عَظِيماً »  .\r\nبه ترتيب يعنى :\r\n- هركه از آتش دور داشته و به بهشت در آورده شود سعادت يافته است ؛ - هر كه از خدا و رسول او اطاعت كند سعادتى بزرگ يافته است .\r\nعلاوه بر صيغهء « فاز » ، از همين مادّه ، كلمه « فوز » به صورت معرفه به « ال » و يا نكره ، 17 بار ؛ جمع مذكّر سالم [ از اسم فاعل اين مادّه 
  ] ، 4 بار ؛ و همچنين « مفازا للمتقين » ، « مفازة من العذاب » ، و « مفازتهم لا يمسّهم السّوء » آمده است .\r\nتفسير فوز به سعادت و نجات بروشنى تفسير نزديك است و در كنار آن اين نكته را نيز بايد در نظر داشت كه اين كلمه در قرآن مفهوم اسلامى خاصّى را در بر دارد و بر نايل آمدن به خشنودى و رحمت و رضوان خداوند و بهشت نعمت او از سوى بندگان پرهيزگارش دلالت مىكند ، كه همين آن « فوز عظيم » و آشكار است .\r\nاگر هم در يك مورد در آيه نساء / 73 « فوز » در مورد به چنگ آوردن غنايم به كار رفته ، آنجا كه مىگويد :  « وَ لَئِنْ أَصابَكُمْ فَضْلٌ مِنَ اللَّهِ لَيَقُولَنَّ كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً »  « و اگر لطفى از جانب خداوند شاملتان گردد - چنان كه گويا ميان شما و آنان هيچ دوستيى وجود نداشته است - گويند : كاش با آنان بودم و با آنان به سعادتى بزرگ نايل مىآمدم » . - اگر چنين چيزى وجود دارد - از توهّم نادرست و گمراهى آن منافقان حكايت مىكند و چنان است كه راغب در المفردات مىگويد :\r\nآنان دل در پى متاع دنيا دارند و غنيمتى را كه به چنگ مىآورند « فوز عظيم » مىنامند .\r\nدر قرآن كريم « مفاز » از آن متّقين ، و « مفازة » نجات از عذاب است و ، حالتى كه هيچ بديى به آنان نرسد .\r\nدر بيت عبد الله بن رواحه نيز كه به عنوان شاهد آورده شده ، كلمهء « فوز » در بر دارنده مفهوم اسلامى خاصّ خود است و بر نايل آمدن به رضوان الهى و نجات از گمراهى دلالت\r\n\r\n","description":"","footnote":"","page_name":" 400 ","page_number":418},
  {"content":"\r\n\r\nمىكند . 
  ]\r\n\r\n55 - سواء :\r\nنافع بن ازرق از معنى اين كلام خداوند - تعالى - پرسيد :  « سَواءٍ بَيْنَنا وَ بَيْنَكُمْ »  .\r\nابن عباس گفت : « عدل » ( برابر ) ؛ و آنگاه شعر شاعر را گواه آورد كه مىگويد :\r\n تلاقينا فقاضينا سواء * و لكن جرّ عن حال به حال \r\nيعنى : با يكديگر درگير نبرد شديم و با همديگر برابر گشتيم و تنها از حالتى به حالت ديگر در آمديم .\r\n[ اين كلمه در آيهء آل عمران / 64 ، خطاب به رسول خدا - عليه الصّلاة و السّلام - آمده است :\r\n « قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ »  . يعنى : بگو : اى اهل كتاب ، به سوى عقيده‌اى آييد كه ميان ما و شما مشترك است و آن اين كه جز خداوند را نپرستيم ، چيزى شريك او قرار ندهيم ، همديگر را در برابر خدا خداوندگار نگيريم . پس اگر پشت كردند ، بگو گواهى دهيد كه ما مسلمانيم .\r\nاين كلمه در بيست و شش آيه آمده و سياق همه آنها به معنى « مساوات و برابرى » نزديكتر است . علاوه بر اين صيغه كاربردهاى ذيل نيز از اين مادّه آمده است :\r\n « الصِّراطِ السَّوِيِّ »  ، در دو آيهء طه / 135 و  « صِراطاً سَوِيًّا »  مريم / 43 ؛ -  « ثَلاثَ لَيالٍ سَوِيًّا »  ، در آيه مريم / 10 ؛ -  « فَتَمَثَّلَ لَها بَشَراً سَوِيًّا »  ، در آيه مريم / 17 ؛ - فعل « سوّى » ، 10 بار ؛ - صيغهء مضارع همين فعل ، 2 بار ؛ - فعل « استوى » ، 15 بار ؛ - صيغهء مضارع همين فعل ، 20 بار ؛ - فعل « ساوى » ، يك بار در آيه كهف / 96 :  « ساوى بَيْنَ الصَّدَفَيْنِ »  .\r\nتفسير سواء به عدل در آيه آل عمران ، تفسيرى نزديك و مقبول است ؛ چه اين كه عدل مفهوم مساوات را به عنوان مفهوم اصلى اين مادّه در بر دارد و اين مفهوم در استعمالات مختلف\r\n\r\n","description":"","footnote":"","page_name":" 401 ","page_number":419},
  {"content":"\r\n\r\nاين مادّه از آن انفكاك نمىپذيرد ؛ خواه در « سوىّ » به معنى معتدل و راست ؛ و خواه در « استواء » به معنى اعتدال ، و يا به معنى تعادل ، در صورتى كه استواء از طرفين برقرار باشد .\r\nالبتّه به رغم اين مطلب ، غالبا كلمهء « عدل » در احكام و مقوله‌هايى از اين قبيل ، كلمه « سوىّ » در اعتدال و استقامت ، و « سواء » در تساوى ، تعادل و تكافؤ به كار مىرود . « 54 » 
  ]\r\n\r\n56 - الفلك المشحون :\r\nنافع از معنى اين كلام خداوند - تعالى - پرسيد :  « الْفُلْكِ الْمَشْحُونِ »  .\r\nابن عباس گفت : « اسفينة الموقرة الممتلئة » ( كشتى پر و شكوهمند ) ، و آنگاه به شعر عبيد بن ابرص استشهاد كرد :\r\n شحنّا ارضهم بالخيل حتّى * تركناهم أذلّ من الضّراط \r\nيعنى : سرزمين آنان را از اسبان مهاجم آكنديم و آنان را خوارتر از بادى ساختيم كه از شكم خارج شود .\r\nاين دو كلمه در آيات ذيل تكرار شده است :\r\nشعراء / 119 ، دربارهء نوح :  « فَأَنْجَيْناهُ وَ مَنْ مَعَهُ فِي الْفُلْكِ الْمَشْحُونِ »  ؛ صافات / 140 :   « وَ إِنَّ يُونُسَ لَمِنَ الْمُرْسَلِينَ * إِذْ أَبَقَ إِلَى الْفُلْكِ الْمَشْحُونِ »   ؛ يس / 41 :  « وَ آيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ »  .\r\nبه ترتيب يعنى :\r\n- ما او و همراهانش را در كشتيى پر نجات داديم ؛ - يونس از رسولان بود ، آنجا كه به آن كشتى پر گريخت ؛ - اين آيتى براى آنان است كه ما نياكانشان را در آن كشتى انباشته شده سوار كرديم .\r\nعلاوه بر اين آيات ، كلمه « فلك » به معنى كشتى در 20 آيهء ديگر ، دربارهء كشتى نوح و نيز كشتيهايى كه خداوند براى ما مسخّر ساخته و در دريا حركت مىكند تكرار شده ، و همچنين كلمه « فلك » در دو آيه انبياء / 33 و يس / 40  « كُلٌّ فِي فَلَكٍ يَسْبَحُونَ »  ( هر كدام در مدارى در چرخش است ) آمده است .\r\nامّا كلمهء « مشحون » تنها همراه با فلك و در همان سه آيه‌اى كه گذشت آمده است .\r\n\r\n\r\n","description":"","footnote":"\r\n( 54 ) براى اطلاع بيشتر مراجعه كنيد به : ابو هلال عسكرى ، الفروق اللغويه ؛ راغب ، المفردات ، ماده‌هاى « سوى » و « عدل » .\r\n","page_name":" 402 ","page_number":420},
  {"content":"\r\n\r\nتفسير فلك به كشتى تفسيرى نزديك است و بلكه همين معنا از اين كلمه تبادر مىكند ، و بعلاوه ، اين نيز تفسير مزبور را تقويت مىنمايد كه در قرآن كريم در داستان نوح و طوفان از واژهء « سفينه » استفاده شده است ، آنجا كه مىگويد :\r\nعنكبوت / 15 :  « فَأَنْجَيْناهُ وَ أَصْحابَ السَّفِينَةِ وَ جَعَلْناها آيَةً لِلْعالَمِينَ »  « ما او و كشتى نشستگان را نجات داديم و اين را آيتى براى جهانيان گردانديم » .\r\nبه رغم آن كه در آيات بيست و سه گانهء مشتمل بر واژهء فلك تأمّلى فراوان كرده‌ام و به رغم آن كه در قرآن كريم تنها در سه مورد يعنى در آيهء عنكبوت و دو آيهء كهف / 71 و 79 در ماجراى موسى و خضر كلمهء سفينه به كار رفته است ، آنجا كه مىگويد :  « فَانْطَلَقا حَتَّى إِذا رَكِبا فِي السَّفِينَةِ خَرَقَها . . .   أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها وَ كانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً »  « پس روانه شدند تا چون بر كشتيى سوار شدند آن را سوراخ كرد . . . امّا آن كشتى از آن بينوايانى بود كه در دريا كار مىكردند و من خواستم آن را معيوب سازم و در تعقيب آنان پادشاهى بود كه هر كشتيى را غصب مىكرد » - به رغم اين تأمّل و به رغم توجّه به اين نكته - هنوز اين مطلب برايم صورت يك پرسش دارد كه : آيا در واژهء فلك مفهومى نهفته است كه آن را به فلك و آيات قدرت الهى در نظام عالم هستى پيوند مىدهد و واژهء سفينه صرفا بر يك وسيله نقليّهء آبى دلالت مىكند ؟ من چنين احساس دورى در اين باره دارم .\r\nتفسير « مشحون » به « ممتلىء » ( پر ) نيز تفسيرى مقبول و نزديك است ، هر چند من در واژهء « شحن » نوعى دلالت بر پر كردن كشتى تا آخرين حدّ گنجايش آن احساس مىكنم ؛ چنان كه گاه ممكن است بگوييد : ملأت المكان » و مقصودتان آن باشد كه تا اندازه‌اى كه آن مكان به راحتى گنجايش داشته آن را پر كرده‌ايد ، بىآن كه مقصودتان اين باشد كه به زور و با فشار آن را پر كرده‌ايد . البته خداوند خود به حقيقت امور آگاه است . 
  ]\r\n\r\n57 - زنيم :\r\nنافع از معنى اين كلام خداوند - تعالى - پرسيد : « زنيم » .\r\nابن عباس گفت : « ولد الزّنى » ( زنا زاده ) ، آنگاه به شعر شاعر استشهاد كرد :\r\n\r\n","description":"","footnote":"","page_name":" 403 ","page_number":421},
  {"content":"\r\n\r\nزنيم تداعته « 55 »\r\n الرجال زيادة * كما زيد فى عرض الأديم الأكارع \r\nيعنى : ناشناخته نسبى است كه مردانى فزون مدّعى اويند ؛ چنان كه بر روى زمين چهار پايان زياد پديدار شوند .\r\n[ اين كلمه در آيهء قلم / 13 آمده است :\r\n    « وَ لا تُطِعْ كُلَّ حَلَّافٍ مَهِينٍ * هَمَّازٍ مَشَّاءٍ بِنَمِيمٍ * مَنَّاعٍ لِلْخَيْرِ مُعْتَدٍ أَثِيمٍ * عُتُلٍّ بَعْدَ ذلِكَ زَنِيمٍ »     . يعنى : از هر فرومايه‌اى كه بسيار سوگند مىخورد پيروى مكن ، عيبجويى كه پيوسته سخن چينى كند ، باز دارنده از خير و متجاوز و گناهكار و پس از آن ، خشن مردى ناشناخته نسب .\r\nاين كلمه ، به صيغه و مادّه ، تنها يك بار در قرآن به كار رفته است .\r\nتفسير اين كلمه به « زنازاده » ممكن است تفسيرى نزديك به نظر رسد ؛ چه ، از معانى اين كلمه در لغت آمده است : پست و لئيمى كه به پستى و بدى مشهور است ، و « دعىّ » در ميان يك طايفه كه اصالتا از آنان نيست . شايد اين كلمه از واژه « زنمة » به معنى قسمتى از گوش شتر كه بريده شده و به صورت آويخته باقى گذاشته شده باشد ، براى دلالت بر اين معنا اخذ شده است ، چنان كه راغب در المفردات اين مفهوم را ذكر مىكند .\r\nطبرى براى اين واژه ، معانى بدكار ، پست ، و آن كس كه از خاندانى نيست و به آنان منسوب داشته شده است را نقل كرده ، و آنگاه شعر حسان بن ثابت را گواه آورده است :\r\nو أنت زنيم نيط فى آل هاشم يعنى : تو زنازاده‌اى هستى كه به خاندان هاشم آويخته شده‌اى .\r\nهمچنين شعر شاعر ديگرى را آورده است كه مىگويد :\r\n زنيم ليس يعرف من أبوه * بغىّ الأمّ ذو حسب زنيم \r\nيعنى : زنازاده‌اى كه پدرش معلوم نيست ، مادرى بدكاره دارد و نسب او پست است .\r\nزمخشرى در تفسير آيهء قلم وصف « زنيم » را تنها به وليد بن مغيرة اختصاص داده است كه گفته مىشود : زنازاده‌اى در ميان قريش بود كه پدرش پس از رسيدن او به سنّ هيجده سالگى او را مدّعى شد . ابو حيّان اين وجه را نقل كرده و همراه با آن اين وجه را نيز افزوده كه ، دست وليد شش انگشت داشت و اين انگشت زائد به « زنمة » مىماند ؛ و آنگاه دربارهء حقيقت مطلب چنين اظهار نظر كرده است :\r\n\r\n\r\n","description":"","footnote":"\r\n( 55 ) در اساس البلاغة اين بيت به صورت « زنيم تداعاه الرجال » روايت شده است . اين بيت را در السيرة النبوية ، ج 1 ، ص 387 ببينيد .\r\n","page_name":" 404 ","page_number":422},
  {"content":"\r\n\r\nظاهرا اوصافى كه در آيهء قلم ذكر شده به فرد معينى برنمىگردد ، بلكه عامّ است و بر هر كه داراى اين اوصاف باشد صدق مىكند . « 56 »\r\nما نيز مىافزاييم : سياق آيه آن را از « خصوص » بيرون مىبرد و چنان كه لفظ « كلّ » صراحت دارد « عموم » از آن استفاده مىشود ، و حتى اگر هم در « اسباب نزول » گفته شود اين آيه دربارهء وليد بن مغيرة نازل شده ، چنان كه اصوليين مىگويند آنچه معتبر مىباشد « عموم لفظ » است نه « خصوص سبب » .\r\nنكته‌اى كه ما آن را در تفسير « زنيم » به زنازاده مورد توجه قرار مىدهيم آن است كه ، به رغم نزديك به نظر رسيدن اين تفسير ، قرآن كريم در طريق در هم كوبيدن زنا و نابود كردن آن تنها زن و مرد زناكار را مورد لعن و نفرين قرار مىدهد ، نه فرزندان آنها را . از همين جاست كه ما معنى « پستى و زشتى » را در « زنيم » ترجيح مىدهيم ، چنان كه در زبان عربى نيز ، در اطلاق « زنيم » بر « دعىّ » منسوب به يك خاندان كه اصالتا از آنان نيست و اطلاق آن بر زنازاده ، همين پستى اصل و تبار و دنائت طبعى كه غالبا در چنين جايى وجود دارد منظور شده است . 
  ]\r\n\r\n58 - قدد :\r\nنافع از معنى اين كلام خداوند - تعالى - پرسيد :  « طَرائِقَ قِدَداً »  .\r\nابن عباس گفت : « المتقطعة فى كل وجه » ( آنچه از هر طرف پاره پاره و از هم جدا شده است ) ، و شاهد آن نيز شعر شاعر است :\r\n و لقد قلت و زيد حاسر * يوم ولّت خيل زيد قددا \r\nيعنى : آن روز كه اسبان زيد در هر سو پراكنده شدند ، من در حالى كه زيد حسرت و اندوه داشت گفتم . . .\r\n[ اين كلمه در آيهء جن / 11 آمده است :\r\n « وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً »  . يعنى : برخى از ما صالحانند و برخى جز آن ، و ما فرقه‌هايى از هم جداييم .\r\nاين صيغه تنها يك بار در قرآن آمده ، و از اين مادّه جز فعل ماضى در آيات سورهء\r\n\r\n\r\n","description":"","footnote":"\r\n( 56 ) ر ك : تفسير طبرى ، كشّاف زمخشرى ، البحر المحيط ابو حيّان ، « سورهء قلم » .\r\n","page_name":" 405 ","page_number":423},
  {"content":"\r\n\r\nيوسف 25 تا 28 ، در ماجراى يوسف و زن عزيز ، نيامده است :\r\n    « وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ وَ أَلْفَيا سَيِّدَها لَدَى الْبابِ ، قالَتْ ما جَزاءُ مَنْ أَرادَ بِأَهْلِكَ سُوءاً إِلَّا أَنْ يُسْجَنَ أَوْ عَذابٌ أَلِيمٌ * قالَ هِيَ راوَدَتْنِي عَنْ نَفْسِي ، وَ شَهِدَ شاهِدٌ مِنْ أَهْلِها إِنْ كانَ قَمِيصُهُ قُدَّ مِنْ قُبُلٍ فَصَدَقَتْ وَ هُوَ مِنَ الْكاذِبِينَ * وَ إِنْ كانَ قَمِيصُهُ قُدَّ مِنْ دُبُرٍ فَكَذَبَتْ وَ هُوَ مِنَ الصَّادِقِينَ * فَلَمَّا رَأى قَمِيصَهُ قُدَّ مِنْ دُبُرٍ قالَ إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ »     . يعنى : به سوى در دويدند و زن جامهء او را از پس دريد و سرور آن زن را پشت در ديدند : زن گفت :\r\nسزاى آن كس كه با زنت قصد بدى داشته باشد چيست جز آن كه به زندان افتد يا به عذابى دردناك گرفتار آيد ؟ يوسف گفت : او از من كام مىخواست . آنگاه يكى از كسان زن گواهى داد كه اگر جامهء او را از پيش دريده است زن راست مىگويد و آن مرد از دروغگويان است و اگر پيراهن او از پشت دريده است زن دروغ مىگويد و او از راستگويان است . پس چون ديد پيراهن او از پشت دريده شده گفت : اين از مكر شما زنان است كه مكرى بزرگ داريد .\r\nتفسير « قددا » به « المقطّعة » ، آنچه از همه طرف پاره پاره و از هم جدا شده ، ما را به مفهوم اين كلمه نزديك مىسازد ، و در كنار آن ، از اين نكته نيز غافل نمىمانيم كه ويژگى معنايى « تمزّق » ( پاره پاره و از هم گسيخته شدن ) از اصل دلالت « قدّ » بر پاره كردن - چنان كه در آيات سورهء يوسف روشن است - ناشى مىشود .\r\nاين در حالى است كه در قرآن كريم مصدر « تقطيع » در معانى ذيل مىآيد :\r\n- در معنى مجازى و دلالت بر از هم گسيختن و پاره پاره شدن جمع و پديد آمدن تفرقه ، چنان كه در اين آيات مشاهده مىشود :\r\nاعراف / 168 :  « وَ قَطَّعْناهُمْ فِي الْأَرْضِ أُمَماً مِنْهُمُ الصَّالِحُونَ وَ مِنْهُمْ دُونَ ذلِكَ »  « آنان را در روى زمين به فرقه‌هاى مختلف تقسيم كرديم و كسانى از آنان صالحند و كسانى نيز جز آن » ؛ محمد / 22 :  « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ »  « آيا اگر به حكومت رسيديد مىخواهيد در زمين فساد ورزيد و پيوند با خويشاوندان بگسليد » ؛ انعام / 94 :  « لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ »  « از هم بريده شده‌ايد و آنچه را مىپنداشتيد گمگشته يافته‌ايد » ؛ انبياء / 93 :  « وَ تَقَطَّعُوا أَمْرَهُمْ بَيْنَهُمْ كُلٌّ إِلَيْنا راجِعُونَ »  « و در دين خويش فرقه فرقه شدند ، و البتّه همه به نزد ما باز مىگردند » ؛ مؤمنون / 53 :  « فَتَقَطَّعُوا أَمْرَهُمْ بَيْنَهُمْ زُبُراً كُلُّ حِزْبٍ بِما لَدَيْهِمْ فَرِحُونَ »  « پس دين\r\n\r\n","description":"","footnote":"","page_name":" 406 ","page_number":424},
  {"content":"\r\n\r\nخويش را فرقه فرقه كردند و هر گروهى بدانچه خود داشت شادمان بود » ؛ بقره / 166 :  « إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ »  « آنگاه كه پيشوايان از پيروان بيزارى جستند و عذاب را ديدند و پيوند ميان ايشان از هم گسست » .\r\n- در دلالت بر غير تفرقه و از هم گسيختگى جمع ، كه آن نيز شامل دو دسته است : يا بر تقسيم شىء و تجزيه آن به قطعات مختلف دلالت مىكند ، همانند آنچه در آيات رعد / 4  « بِقِطْعٍ مِنَ اللَّيْلِ »  ، و حجر / 65 و يوسف / 37 مشاهده مىشود ؛ يا به معنى قطعى كردن و پايان دادن است ، از قبيل آنچه در آيهء نمل / 32 مىخوانيم :  « ما كُنْتُ قاطِعَةً أَمْراً حَتَّى تَشْهَدُونِ »  ( هيچ چيزى را تمام نمىكنم مگر اين كه گواهى دهيد ) ؛ و يا به معنى بريدن و كندن است ، همانند بريدن دستها ( مائده / 38 ، يوسف / 31 و 50 ، اعراف / 123 ، طه / 71 و شعراء / 50 ) ، بريدن رگ گردن ( حاقه / 46 ) بريدن رشته حيات ( اعراف / 71 ، حجر / 66 ، انعام / 45 ) و بريدن و پاره پاره كردن روده‌ها ( محمد / 15 ) .\r\nبدين ترتيب ، گويا مفهوم حسّى پاره شدن و مفهوم معنوى از هم گسيختن جمع مدلولى خاصّ است كه واژهء « قدّ » و « قدد » « 57 » آن را افاده مىكند و در مقابل ، واژهء قطع مفهومى عام دارد و شامل از هم گسيختن جمع و تفرقه ، تقسيم و تجزيه ، قطعى كردن و پايان دادن و بريدن و كندن مىگردد . 
  ]\r\n\r\n59 - فلق :\r\nنافع از معنى اين كلام خداوند - تعالى - پرسيد :   « بِرَبِّ الْفَلَقِ »   .\r\nابن عباس گفت : « الصّبح إذا انفلق من ظلمة اللّيل » ( صبح ، چون ظلمت شب را مىشكافد ) . چون ابن ازرق از او پرسيد : آيا عرب با چنين تفسيرى آشناست ، پاسخ داد : آرى ؛ و آنگاه به بيت زهير بن ابى سلمى استشهاد كرد :\r\n الفارج الهمّ مسدولا عساكره * كما يفرّج غمّ الظّلمة الفلق \r\nيعنى : كسى است كه اندوه مردمان مىگشايد و سپاهيان او پنهانند ؛ چنان كه اندوه ظلمت را فلق مىگشايد .\r\n\r\n\r\n","description":"","footnote":"\r\n( 57 ) راغب اصفهانى در المفردات « قدّ » را به « قطع و بريدن در طول » اختصاص داده و آيات سورهء يوسف را بر اين اساس تفسير كرده است . امّا من وجهى براى اين تخصيص نمىبينم .\r\n","page_name":" 407 ","page_number":425},
  {"content":"\r\n\r\n[ اين كلمه در آيهء فلق / 1 آمده است :\r\n  « قُلْ أَعُوذُ بِرَبِّ الْفَلَقِ »   . يعنى : بگو پناه مىبرم به پروردگار صبحگاه .\r\nاين صيغه تنها يك بار در قرآن آمده ، و از همين مادّه صيغه‌هاى ذيل نيز در آيات كتاب الهى ذكر شده است :\r\n- فعل مطاوعه به صيغه ماضى در آيه شعراء / 63 :  « فَأَوْحَيْنا إِلى مُوسى أَنِ اضْرِبْ بِعَصاكَ الْبَحْرَ فَانْفَلَقَ »  « پس به موسى وحى فرستاديم كه عصاى خويش را بر دريا زن ؛ پس دريا شكافت » .\r\n- اسم فاعل در آيات انعام / 95 و 96 :\r\n « إِنَّ اللَّهَ فالِقُ الْحَبِّ وَ النَّوى »  « خداوند شكافنده دانه و هسته است » ؛  « فالِقُ الْإِصْباحِ وَ جَعَلَ اللَّيْلَ سَكَناً »  « شكافنده صبح ، و كسى است كه شب را مايه آرامش قرار داد » .\r\nوجه نزديك بودن تفسير « فلق » به « صبح ، چون عظمت شب را بشكافد » آن است كه در اين شرح تفسير فعل « انفلق » ( شكافت ) آورده شده است . اصل « فلق » در زبان عربى « شكافت » ؛ « فلوق » به معنى شكافها ، « فالق » به معنى خرمايى كه شكوفه را شكافته و از آن بيرون آمده ، و همچنين ، به معنى زمينى صاف ميان دو تپه ، گويا كه شكافى ميان آن دو است ، و « فليّق » به معنى هلويى كه هستهء آن شكافته مىباشد آمده است .\r\nالبتّه در اختصاص دادن « فلق » ( شكافتن ) به شكافته شدن صبح از ميان ظلمت شب ، ميان مفسّران اختلاف نظر وجود دارد : گفته شده : مقصود شكفته شدن صبح است ؛ گفته شده :\r\nمقصود پديدار شدن نهرهاست ؛ و گفته شده : مقصود كلمه‌اى است كه خداوند آن را به موسى تعليم داد و به واسطهء آن دريا شكافت . « 58 »\r\nدر حديث است كه پيامبر - صلّى اللّه عليه [ و آله 
  ] و سلّم - رؤيايى مىديد « فتأتى مثل فلق الصّبح » ( مثل فلق صبح همان رؤيا به وقوع مىپيوست ) . ابن اثير « فلق الصّبح » را به روشنايى و نور و نيز خود صبح تفسير كرده است . « 59 »\r\nبه عقيدهء من ، هر چند در مورد « فلق » دو احتمال شكفتن صبح و شكفته شدن دانه و هسته - چنان كه صريح دو آيهء انعام مىباشد - وجود دارد ، اما تعلّق آن به فعل « اعوذ » ( پناه مىبرم ) در سورهء فلق و عطف جملهء « و من شرّ غاسق إذا وقب » ( و از شرّ شب چون در آيد )\r\n\r\n\r\n","description":"","footnote":"\r\n( 58 ) ر ك : المفردات .\r\n( 59 ) ر ك : النهاية .\r\n","page_name":" 408 ","page_number":426},
  {"content":"\r\n\r\nاين برداشت را تقويت مىكند كه احتمال نزديكتر در مورد « ربّ الفلق » آن است كه او همان « فاسق إلا صباح » ( شكافندهء صبح ) مىباشد . 
  ]\r\n\r\n60 - خلاق :\r\nابن ازرق از معنى اين كلام خداوند - تعالى - پرسيد : « خلاق » .\r\nابن عباس گفت : « نصيب » ( بهره ) ؛ و گواه آن نيز شعر اميّة بن ابى صلت است :\r\n يدعون بالويل لا خلاق لهم * إلّا سرابيل من قطر و أغلال \r\nيعنى : بانگ واويلا برآورند و آنان را در آنجا نصيبى نباشد جز جامه‌هايى از آتش و جز زنجيرها .\r\n[ اين كلمه در آيات ذيل آمده است :\r\nبقره / 102 ، دربارهء سحر :  « وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ »  ؛ بقره / 200 :  « فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَ ما لَهُ فِي الْآخِرَةِ مِنْ خَلاقٍ »  ؛ آل عمران / 77 :  « إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ »  ؛ توبه / 69 :  « كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ هُمُ الْخاسِرُونَ »  .\r\nبه ترتيب يعنى :\r\n- و به تحقيق دريافته بودند كه هر كس خريدار آن شود او را در آخرت بهره‌اى نيست ؛ - كسانى از مردم هستند كه مىگويند : پروردگارا در دنيا ما را بده ، و آنان را در آخرت بهره‌اى نيست ؛ - كسانى كه پيمان خدا و سوگندهاى خود را به بهايى اندك مىفروشند ، آنان را در آخرت بهره‌اى نيست ؛ - همانند پيشينيانتان كه از شما قدرتى بيشتر و ثروت و فرزندانى فزونتر داشتند از بهرهء خويش [ در اين دنيا 
  ] برخوردار شدند و شما نيز از بهرهء خود استفاده كرديد ، چنان كه پيشينيان شما هم از بهره خود استفاده كردند و [ در دنيا 
  ] فرو رفتيد ، چنان كه فرو رفتند . اينهايند كه اعمالشان در دنيا و آخرت بىاثر شده ، و آنهايند كه زيانكارند .\r\n\r\n","description":"","footnote":"","page_name":" 409 ","page_number":427},
  {"content":"\r\n\r\nصيغهء « خلاق » تنها در اين چهار آيه به كار رفته ، و افزون بر آن ، كلمات ذيل از اين ماده در ساير آيات قرآن آمده است :\r\n- « خلق » ، دو بار ، در آيات : شعراء / 137 :  « خُلُقُ الْأَوَّلِينَ »  ؛ قلم / 4 :  « وَ إِنَّكَ لَعَلى خُلُقٍ عَظِيمٍ »  ؛ - « اختلاق » ، يك بار ، در آيه ص / 7 :  « ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ »  ؛ - مصدر ، فعل ماضى و مضارع و اسم فاعل از ماده ثلاثى مجرد « خلق » ، در حدود دويست و پنجاه بار ؛ - « خلّاق » ، دو بار ؛ - « مخلّقة » ، دو بار .\r\nسياق آيات چهارگانه مشتمل بر واژه « خلاق » تفسير آن به نصيب را مىپذيرد . اما با وجود اين نيازمند آنيم كه بدانيم ، چرا با آن كه مادّهء خلق غالبا در قرآن در مقوله خلقت و نيز خلق و خوى به كار مىرود ، در اينجا واژه « خلاق » در معنى نصيب استعمال شده است .\r\nدر فرهنگ زبان عربى مادّهء « خلق » به معنى تقدير است و در صورتى كه به آفريدگار نسبت داده شود عبارت است از ابداع شىء بدون الگويى قبلى ؛ و « خلق الكلام » يعنى سخن را آفريد ، و « اختلقه » ، يعنى سخنى را افترا بست و جعل كرد ؛ و « الخلاق » يعنى بهرهء فراوان از خير ؛ و « خلق » يعنى سجيّه و طبع . راغب اصفهانى مىگويد :\r\n« خلق » به معنى تقدير درست است . اين واژه در ابداع شىء بدون مبدئى قبلى و بدون تقليد از كارى استعمال شده است . خلق به معنى ابداع تنها از آن خداوند است ؛ و در مورد مردم نيز تنها به دو معنا استعمال مىشود : يكى به معنى تقدير . . . و ديگرى به معنى دروغ : « و تخلقون إفكا » ؛ و هر جا كه « خلق » در وصف كلامى استعمال شود مقصود از آن دروغ مىباشد . به همين دليل نيز بسيارى از عالمان اطلاق واژهء خلق را در مورد قرآن منع كرده‌اند . . .\r\nخلق به معنى « مخلوق » نيز گفته مىشود ؛ و خلق و خلق در اصل ، يك چيز است ، اما خلق به هيئت و اشكال و صور كه به چشم درك مىشوند ، و خلق به قوايى كه به بصيرت درك مىشوند اختصاص يافته است ، خداوند - تعالى - مىفرمايد :  « وَ إِنَّكَ لَعَلى خُلُقٍ عَظِيمٍ »  ، و قرائت شده است :  « إِنْ هذا إِلَّا خُلُقُ الْأَوَّلِينَ »  « 60 » « خلاق »\r\n\r\n\r\n","description":"","footnote":"\r\n( 60 ) اين قرائت مشهور است . اما قرائت ديگر به فتح [ خاء 
  ] و سكون [ لام 
  ] مىباشد : « إن هذا إلّا خلق الاوّلين » . در اين قرائت واژه خلق به « اختلاق » تفسير شده است .\r\n","page_name":" 410 ","page_number":428},
  {"content":"\r\n\r\nفضيلتهايى است كه انسان به واسطه خلق و خوى خويش كسب مىكند : « و ما له فى الآخرة من خلاق . . . « 61 »\r\nروشن است كه مادّهء خلق در اصل خود براى تقدير و ابداع وضع شده ، و واژهء « خلق » از همين مادّه پديد آمده ، گويا كه خلقتى در صاحب خويش و سجيّه‌اى در اوست ؛ و از همين ماده نيز كلمهء « اختلاق » به كار رفته ، و آن در موردى است كه گوينده‌اى سخن دروغى را ساخته و پرداخته كند .\r\nمعنى « نصيب » براى كلمه خلاق ، از تقدير آمده و با خويهاى شايسته‌اى كه انسان كسب مىكند پيوند خود را حفظ كرده است . ما مشاهده مىكنيم كه در تفسير القاموس قيد « بهرهء فراوان از خير » و در تفسير المفردات قيد « آن فضايلى كه انسان بواسطهء خوى خود كسب مىكند » آمده ، در حالى كه در تفسير ابن عباس تنها واژهء « نصيب » ، به صورت مطلق و بدون هيچ گونه قيدى آمده است .\r\nما به تدبّر در بيان قرآنى مىپردازيم و مشاهده مىكنيم كه در قرآن كريم اين واژه به مفهوم « اندازه‌اى از فضيلت كه انسان از طريق دستاوردهاى خلقى به دست مىآورد » نزديكتر است ؛ و اين كه در دو آيهء بقره و آل عمران « خلاق » در مقام سخن از « آخرت » آمده و در آيهء توبه نيز با عبارت « اعمال آنان در دنيا و آخرت بىاثر شده » همراه گشته ، گواه اين حقيقت است .\r\nامّا كلمهء « نصيب » ، كه « خلاق » بدان تفسير شده و خود نيز از كلمات قرآنى است ، به مفهوم يكى از سهمها يا يكى از بخشها در يك تقسيم روشن ، نزديكتر است و در بيان قرآنى به مادّياتى از زندگى دنيا مربوط مىشود و استعمال نصيب در آيات ذيل بدين مطلب صراحت دارد :\r\nنساء / 7 :  « نَصِيبٌ مِمَّا تَرَكَ الْوالِدانِ وَ الْأَقْرَبُونَ »  « سهمى از آنچه پدر و مادر و خويشاوندان از خود باقى گذاشته‌اند » ؛ نساء / 53 :  « نَصِيبٌ مِنَ الْمُلْكِ »  « سهمى از سلطنت » ؛ انعام / 136 :  « مِنَ الْحَرْثِ وَ الْأَنْعامِ نَصِيباً »  « و سهمى از كشت و از چهارپايان » ؛ اعراف / 37 :  « نَصِيبُهُمْ مِنَ الْكِتابِ »  « سهم آنان از كتاب » ؛ قصص / 77 :  « وَ لا تَنْسَ نَصِيبَكَ مِنَ الدُّنْيا »  « سهم خود از دنيا را از ياد مبر » .\r\n\r\n\r\n","description":"","footnote":"\r\n( 61 ) ر ك : المفردات .\r\n","page_name":" 411 ","page_number":429},
  {"content":"\r\n\r\nهمچنين واژهء « نصيب » در قرآن در مورد اندازهء مشخصّى از پاداش اخروى نيز به كار مىرود ، چنان كه در آيات شورى / 20 و غافر / 47 به « نصيبى » از نعمت بهشت و يا « نصيبى » از عذاب دوزخ بر مىخوريم .\r\nاين استقرا مىتواند ما را بدين نكته رهنمون شود كه در صورت تفسير « خلاق » به « نصيب » به معنى اندازه ، لازم است دلالت خاصّ آن بر اندازه‌اى از آنچه انسان به خلق و خوى و تلاش خويش به دست مىآورد نيز منظور گردد ، در حالى كه در مقابل ، « نصيب » دلالتى عام دارد و هم به معنى اندازه‌اى از دستاوردهاى اخلاقى و عملى مىآيد و هم به معنى مقدار مشخّص [ به طور مطلق 
  ] و سهم معيّن . 
  ]\r\n\r\n61 - قانتون :\r\nنافع از معنى اين كلام خداوند - تعالى - پرسيد :  « كُلٌّ لَهُ قانِتُونَ »  .\r\nابن عباس گفت : « مقرّون » ( اعتراف كنندگان ) ؛ و آنگاه به شعر عدى بن زيد استشهاد كرد :\r\n قانتا للّه برجو عفوه * يوم لا يكفر عبد ما ادّخر \r\nيعنى : به خداوند اعتراف و به عفو او اميد دارد ، در آن روزى كه هيچ چيز از اندوخته‌هاى بندگان انكار نمىشود .\r\n[ اين كلمه در آيه‌هاى ذيل آمده است :\r\nبقره / 116 :  « سُبْحانَهُ بَلْ لَهُ ما فِي السَّماواتِ وَ الْأَرْضِ كُلٌّ لَهُ قانِتُونَ »  ؛ روم / 26 :  « وَ لَهُ مَنْ فِي السَّماواتِ وَ الْأَرْضِ كُلٌّ لَهُ قانِتُونَ »  .\r\nبه ترتيب يعنى :\r\n- منزّه است ، آنچه در آسمانها و زمين است از آن اوست و همه به او معترفند ؛ - آن كه در آسمانها و زمين است از آن اوست و همه به او معترفند .\r\nاز همين مادّه صيغهء اسم فاعل ، به صورت مفرد و جمع ، در آيات ذيل آمده است :\r\nزمر / 9 :  « أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ »  « يا آن كس كه در لحظه لحظهء شب به دعا و سجده و قيام است و از آخرت بيم دارد و به رحمت پروردگارش اميد » ؛ نحل / 120 :  « إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ »  « ابراهيم\r\n\r\n","description":"","footnote":"","page_name":" 412 ","page_number":430},
  {"content":"\r\n\r\nامّتى معترف به خدا و حنيف بود و از مشركان نبود » ؛ بقره / 238 :  « حافِظُوا عَلَى الصَّلَواتِ وَ الصَّلاةِ الْوُسْطى وَ قُومُوا لِلَّهِ قانِتِينَ »  « نسبت به نماز و نماز ميانه مراقبت كنيد و با اعتراف به خدا براى او برخيزيد » ؛ آل عمران / 17 :  « الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ »  « پايداران ، راستگويان ، اقرار كنندگان ، انفاق كنندگان و مغفرت جويان سحرها » ؛ تحريم / 12 :  « وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا وَ صَدَّقَتْ بِكَلِماتِ رَبِّها وَ كُتُبِهِ وَ كانَتْ مِنَ الْقانِتِينَ »  « و مريم دختر عمران كه دامن خويش پاك داشت .\r\nپس ما از روح خود در آن دميديم و كلمات و كتب پروردگارش را تصديق كرد و از اعتراف كنندگان بود » ؛ النساء / 34 :  « فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ »  « پس زنان شايسته ، فرمانبردارند و در غيبت شوى عفيفند و فرمان خداى را نگاه مىدارند » .\r\nباضافهء آيات : احزاب / 35 ، و تحريم / 5 .\r\nاين مادّه يك بار ديگر نيز به صيغه فعل در آيه احزاب / 31 ، خطاب به زنان پيامبر ، آمده است :\r\n « وَ مَنْ يَقْنُتْ مِنْكُنَّ لِلَّهِ وَ رَسُولِهِ وَ تَعْمَلْ صالِحاً نُؤْتِها أَجْرَها مَرَّتَيْنِ »  « و هر كدام از شما كه به خدا و رسول او اقرار داشته باشد و عمل صالح به جاى آورد او را دو بار پاداش دهيم » .\r\nتفسير « قنوت » به « اقرار » تنها صورت تقريب به ذهن دارد و دربارهء آن از اين نكته غافل نمىمانيم كه اقرار ، غالبا از الزام ناشى مىشود و مىتواند نيز از روى تقيّه و يا ترس باشد ، در حالى كه قنوت تنها از خشوعى صادقانه ناشى مىگردد ؛ و گواه آن اين كه در قرآن كريم قنوت تنها در برابر خداوند و رسول او به كار رفته و به مؤمنان برگزيدهء پرستشگر اسناد داده شده است .\r\nتفاوت جوهرى قنوت و اقرار آن است كه قنوت از افعال دل مىباشد ، همانند خشوع و تقوا ؛ در حالى كه اقرار چنين نيست . در قرآن كريم كلمه اقرار در دو آيهء ذيل آمده است :\r\nبقره / 84 : خطاب به بنى اسرائيل دربارهء نقض پيمانى كه پس از اقرار ، مرتكب آن شدند :   « وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَ أَنْتُمْ تَشْهَدُونَ * ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ »   « و آن هنگام كه از شما پيمان ستانديم كه خون هم مريزيد\r\n\r\n","description":"","footnote":"","page_name":" 413 ","page_number":431},
  {"content":"\r\n\r\nو يكديگر را آواره مسازيد و شما به پيمان گردن نهاديد و خود بر آن گواه هستيد اما پس از چندى همين شماييد كه يكديگر را مىكشيد و جماعتى از خود را از خانه و كاشانه‌شان آواره مىكنيد و بر گناه و ستم عليه آنان همدست مىشويد » ؛ آل عمران / 81 :  « وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ »  « و آنگاه كه خداوند پيمان پيامبران ستاند كه چون شما را كتاب و حكمت دادم ، سپس شما را رسولى آمد كه آنچه را شما داريد تأييد مىكند ، به او ايمان آوريد و او را يارى دهيد . گفت آيا اقرار كرديد و عهد مرا با خود استوار ساختيد ؟ گفتند : اقرار كرديم . گفت : پس گواه باشيد و من نيز با شما گواهى مىدهم » .\r\nدر اين دو آيه ، ويژگى معنايى « الزام از طرف مقابل » در واژهء اقرار روشن است و به همين سبب نيز به اثبات و گواه گرفتن بر آن نياز افتاده و شكستن و نقض آن پيمان پس از اقرار ، صورت گناه و ستم و تجاوز يافته است .\r\nاين مطلب خود ردّى بر نظريّهء راغب نيز مىشود كه مىگويد :\r\n« قنوت » لزوم طاعت ، با خضوع است ، و در آيهء  « وَ قُومُوا لِلَّهِ قانِتِينَ »  و  « كُلٌّ لَهُ قانِتُونَ »  اين واژه به هر دوى اين معانى تفسير گرديده و گفته شده است :\r\n« خاضعون » و نيز گفته شده است « طائعون » و همچنين گفته شده است : « ساكتون » ، و البتّه در اين وجه اخير مراد از سكوت سكوت كامل و هر نوع سكوت نيست ، بلكه مقصود همان است كه در حديث ديگر نيز آن حضرت - عليه الصّلاة و السّلام - مىگويد : « در اين نماز هيچ چيز از كلام آدميان روا نيست ، بلكه همه تنها قرآن و تسبيح است كه جايز مىباشد . « 62 »\r\nخضوع و طاعت چنان كه گاه از روى قنوت است ، ميتواند از اجبار و ترس و يا از تقيّه و مماشات نيز ناشى شده باشد . ابن اثير در كتاب خود به تكرار واژهء قنوت در حديث اشاره مىكند و مىگويد :\r\nاين كلمه به معانى متعدّدى مىآيد ، چون طاعت ، خشوع - و آن غير از خضوع است - نماز ، دعا ، عبادت ، شب زنده دارى فراوان و سكوت ؛ و در هر حديثى بسته به اين كه اين لفظ كداميك از معانى فوق را مىپذيرد يكى از اين معانى جارى است . « 63 »\r\n\r\n\r\n","description":"","footnote":"\r\n( 62 ) ر ك : المفردات .\r\n( 63 ) ر ك : النهاية .\r\n","page_name":" 414 ","page_number":432},
  {"content":"\r\n\r\nدر القاموس معانى ذيل براى قنوت ذكر شده است : طاعت ، سكوت ، دعا ، به نماز ايستادن ، خوددارى از سخن گفتن و تواضع براى خداوند تعالى .\r\nاينها همه مفاهيمى نزديك به هم هستند و در ميان آنها مفاهيمى چون خشوع و طاعت ، و تواضع براى خداوند وجود دارد كه در اقرار الزامى و در خضوع نيست . 
  ]\r\n\r\n62 - جدّ ربّنا :\r\nابن ازرق از معنى اين كلام خداوند - تعالى - پرسيد : « جدّ ربّنا » .\r\nابن عباس گفت : « عظمة ربّنا » ( عظمت پروردگارمان ) . چون نافع پرسيد : آيا عرب با چنين تفسيرى آشناست ، وى شعر اميّة بن ابى صلت را گواه آورد كه مىگويد :\r\n لك الحمد و النعماء و الملك ربّنا * فلا شىء أعلى منك جدّا و أمجد \r\nيعنى : پروردگارا سپاس و ستايش ، و نعمت و گشايش ، و سلطنت از آن توست و هيچ چيز والاتر و با عظمت‌تر از تو نيست .\r\n[ اين كلمه در آيهء جن / 3 آمده است :\r\n « وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً »  . يعنى : و اين كه عظمت پروردگارمان والاست و او نه همسرى گرفته است و نه فرزندى .\r\nاين صيغه تنها يك بار در قرآن آمده است .\r\nامّا از همين مادّه ، كلمهء « جديد » هشت بار و در همه موارد به عنوان صفت براى « خلق » ، و علاوه بر اين يك بار كلمه « جدد » در آيهء فاطر / 27 آمده است :  « وَ مِنَ الْجِبالِ جُدَدٌ بِيضٌ وَ حُمْرٌ مُخْتَلِفٌ أَلْوانُها »  « و از كوهها راهها پديد آورديم ، سفيد و سرخ و به رنگهاى مختلف » .\r\nتفسير « جدّ ربنا » به عظمت پروردگار ، چيزى است كه دلالت لغوى كلمه آن را مىپذيرد ؛ چه ، از معانى « جدّ » در زبان عربى است : پدر والدين ، مفرد اجداد و جدود ، بخت ، نصيب ، سهم و بهره ، رزق ، و عظمت ؛ همچنين « جدة » به معنى نوى ، و ضد « بلى » كهنگى و فرسودگى است ؛ « جدّد الشى » به معنى آن را نو كرد ؛ « جادّة » به معنى راهى هموار كه عبور و مرور از آن صورت مىگيرد ؛ « جدّ » به معنى اجتهاد و تلاش ؛ « الجديدان » به معنى شب و روز كه به عنوان دو آيت الهى پيوسته و پى در پى تكرار مىشوند .\r\nعلاوه بر اين ، راغب در المفردات واژهء « جدّ » در آيهء موضوع بحث را به « فيض الهى »\r\n\r\n","description":"","footnote":"","page_name":" 415 ","page_number":433},
  {"content":"\r\n\r\nتفسير كرده و گفته است :\r\n« تعالى جدّ ربّنا » يعنى فيض او والاست ؛ و گفته شده است : عظمت او ، اضافهء فيض به او از باب اختصاص و ملك است .\r\nهمچنين بهره‌هايى كه خداوند براى انسان در دنيا قرار مىدهد نيز « جدّ » ناميده شده ، و اين همان بخت است . « 64 »\r\nدر حديث دعاست كه فرمود : « تبارك اسمك و تعالى جدّك » . ابن اثير مىگويد : يعنى جلال و عظمت تو بلند و والاست . « 65 »\r\nشايد از اين جهت تفسير « جد » به عظمت معنى حقيقى آن را به ذهن نزديك مىسازد كه در اين كلمه دلالتى بر آنچه خداوند در عالم هستى ابداع كرده و پديد آورده و نيز دلالتى بر راهنمايى و هدايتى كه به راه راست حقّ نموده ، منظور شده است ؛ و نكته‌اى كه در اين ميان وجود دارد آن است كه در بيان قرآنى ، واژهء « جديد » تنها براى دلالت بر حيات تازهء پس از مرگ و پوسيده شدن به كار رفته و هر « خلق جديد » ى در قرآن بر آن حيات تازه دلالت مىكند و از حيات نخستين اين جهانى به « خلق » به معنى ابداع و تكوين تعبير مىشود : و اين همه از آيات قدرت الهى و نشانه‌هاى عظمت اوست .\r\nسياق آيه ذهن را بدان مفهوم عظمت و يگانگيى كه در واژهء « جدّ » نهفته است آشنا مىسازد ، آنجا كه آيه چنين تكميل مىشود : « و اين كه عظمت پروردگارمان والاست ، و او نه همسرى گرفته و نه فرزندى » . 
  ]\r\n\r\n63 - حميم آن :\r\nنافع از معنى اين كلام خداوند - تعالى - پرسيد : « حميم آن » .\r\nابن عباس گفت : « الآنى الّذى انتهى طبخه و حرّه » ( آنى آن چيزى است كه طبخ و حرارت آن تمام شده است ) . چون نافع از او پرسيد : آيا عرب با اين تفسير آشناست پاسخ داد :\r\nآرى ، آيا شعر نابغه ذبيانى را نشنيده‌اى كه مىگويد :\r\n و يخضب لحية خدرت و خانت * بأحمى من نجيع الجوف آن \r\n\r\n\r\n","description":"","footnote":"\r\n( 64 ) ر ك : المفردات .\r\n( 65 ) ر ك : النهاية .\r\n","page_name":" 416 ","page_number":434},
  {"content":"\r\n\r\nيعنى : و ريشى را كه ناپاكى و خيانت ورزيده به گرمتر از خون گداخته‌اى كه بغايت گرم شده خضاب مىكند .\r\n[ اين كلمه در آيهء الرحمن / 44 آمده است :\r\n   « هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ * يَطُوفُونَ بَيْنَها وَ بَيْنَ حَمِيمٍ آنٍ * فَبِأَيِّ آلاءِ رَبِّكُما تُكَذِّبانِ »    . يعنى : اين دوزخى است كه گناهكاران آن را دروغ مىشمرند [ و اينك 
  ] ميان آن و آبى كه كاملا جوشيده است در گردشند . پس كدامين نعمت پروردگار خويش را دروغ مىشمريد ؟\r\nاز همين مادّه ، يعنى مادّهء « أنى ، يأنى ، آن » صيغه‌هاى ذيل نيز در قرآن آمده است :\r\n- اسم فاعل « آنية » در آيهء غاشية / 5 :   « تَصْلى ناراً حامِيَةً * تُسْقى مِنْ عَيْنٍ آنِيَةٍ »   « به آتشى فروزان در مىآيد ، از چشمه‌اى كاملا جوشان سيراب مىشود » ؛ - فعل در آيهء حديد / 16 :  « أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ »  « آيا براى ايمان آوردگان زمان آن نرسيده است كه دلهايشان به ذكر خداوند خاشع گردد ؟ » ؛ - مصدر در آيه احزاب / 53 :  « يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناهُ »  « اى كسانى كه ايمان آورده‌ايد به خانه‌هاى پيامبر وارد نشويد مگر اين كه به طعامى اذن داده شويد و البته در اين صورت نيز به انتظار زمان آوردن غذا لحظه نشماريد » ؛ -  « آناءَ اللَّيْلِ »  ، سه بار و در آيات آل عمران / 113 ، طه / 130 ، زمر / 9 ؛ -  « بِآنِيَةٍ مِنْ فِضَّةٍ »  ، در آيه انسان / 15 ؛ - « أنّى » در بيست و هشت آيه .\r\nتفسير « حميم آن » به « آنچه طبخ و حرارت آن تمام شده » يا تفسير آن به پختن ، چنان كه ابن اثير تفسير كرده است ، تنها - به گفتهء راغب در المفردات - يك تقريب است و در كنار آن از دلالت اصلى كلمه بر زمان ، و اين كه « ان » يعنى « وقتش فرا رسيد » غافل نمىشويم : دلالت بر زمان ، در كلمه « أنّى » نيز حتى به رغم تعلّق آن به مكان يا كيفيّت يا حال ، از بين نمىرود ؛ « انا » به كسره الف و قصر كلمه غذايى است در زمان پخته شدن ؛ و « آنية » و « أوانى » ظرفهاى همين « انا » ست ؛ چنان كه دلالت بر زمان در « تأنّى » به معنى درنگ ورزيدن و « توانى » به معنى كندى ورزيدن و فاصله افكندن نيز مخفى نمىماند . اينها همه تصرفهايى است كه در زبان عربى در اين مادّه به عمل آمده تا بر ويژگيهاى مفهومى خاصّى دلالت كند ، بىآن كه در اين تصرفها اصل دلالت اين مادّه بر زمان و وقت - كه در همهء تصرّفها و استعمالها همراه آن است - از آن\r\n\r\n","description":"","footnote":"","page_name":" 417 ","page_number":435},
  {"content":"\r\n\r\nجدا شود .\r\nاز همين جاست كه مىگوييم در تفسير كلمه به « پخته شدن » يا « به پايان رسيدن پخت » دلالت اصلى ماده بر زمان منظور شده و كلمهء « نضج » يا پخته شدن به معنى فرا رسيدن زمان و وقت خاصّ آن شىء توانسته است در اينجا مطرح شود . 
  ]\r\n\r\n64 - سلقوكم بألسنة حداد :\r\nنافع از معنى اين كلام خداوند - تعالى - پرسيد :  « سَلَقُوكُمْ بِأَلْسِنَةٍ حِدادٍ »  .\r\nابن عباس گفت : « الطّعن بالّلسان » « 66 » ( زخم زبان زدن ) ، و شاهد آن نيز شعر اعشى است :\r\nفيهم الخصب و السّماحة و النج - * دة فيهم و الخاطب المسلاق يعنى : بركت و خرّمى در ميان آنان است و گشاده دستى و كمك به ديگران در نزد آنان و نيز سخنورى كه به زبان چون خنجر زخم زند .\r\n[ اين كلمه در آيهء احزاب / 19 ، دربارهء كارشكنى كنندگان در امر جنگ ، آمده است :\r\n « أَشِحَّةً عَلَيْكُمْ فَإِذا جاءَ الْخَوْفُ رَأَيْتَهُمْ يَنْظُرُونَ إِلَيْكَ تَدُورُ أَعْيُنُهُمْ كَالَّذِي يُغْشى عَلَيْهِ مِنَ الْمَوْتِ فَإِذا ذَهَبَ الْخَوْفُ سَلَقُوكُمْ بِأَلْسِنَةٍ حِدادٍ أَشِحَّةً عَلَى الْخَيْرِ أُولئِكَ لَمْ يُؤْمِنُوا فَأَحْبَطَ اللَّهُ أَعْمالَهُمْ وَ كانَ ذلِكَ عَلَى اللَّهِ يَسِيراً »  . يعنى : بر شما بخل مىورزند ؛ چون ترس آيد بينى كه به تو مىنگرند و چشمانشان از ترس در حدقه مىگردد ، چونان كسى كه از مرگ بيهوش شده است . اما چون ترس از ميان رود از حرص غنايم ، با زبانهايى تيز شما را بگزند . اينان ايمان نياورده‌اند و خداوند اعمال آنان را تباه كرد و اين بر خداوند آسان است .\r\nكلمهء « سلقوكم » ، به مادّه و صيغه ، تنها يك بار در قرآن به كار رفته است .\r\nامّا در مورد واژهء « حداد » ، هر چند اين صيغه تنها يك بار در قرآن به كار رفته ، اما از همين مادّه صيغه‌هاى ذيل در آيات كتاب الهى آمده است :\r\n- « حديد » ، شش بار ؛ - « حدود الله » ، سيزده بار ؛ - فعل « حاد » به صورت ماضى يك بار ، و به صورت مضارع دو بار .\r\n\r\n\r\n","description":"","footnote":"\r\n( 66 ) در نسخه چاپى الاتقان ، عبارت تصحيف شدهء « العطن باللسان » آمده است .\r\n","page_name":" 418 ","page_number":436},
  {"content":"\r\n\r\nويژگى معنايى تيزى و خشونت در « ألسنة حداد » و در لجاجت ورزى « محادّة » و چانه زنى جدل ، روشن است و همچنين در « حديد » پديدهء قدرت ، و در « حدود اللّه » آن چيزى كه نيروى آسيب ناپذيرى و حرمت را بدان دهد .\r\nظاهرا در اين مسئله آنچه موضوع پرسش قرار گرفته ، كلمهء « سلقوكم » است و تفسير « سلق » به « طعن به زبان » ( زخم زبان زدن ) تفسير به قيدى است كه به منظور احتراز از زخم زدن با ابزارهاى ديگر آمده ، و اين در حالى است كه تصريح آيه به عبارت « السنة حداد » ما را از اين قيد بىنياز مىسازد ، و براى « سلق » تنها مدلول « طعن و تجريح » باقى مىماند ، مأخوذ از اصل اين مادّه كه در مورد جوشاندن چيزى [ از قبيل تخم مرغ 
  ] با آب داغ به كار مىرود .\r\nراغب دربارهء اين مادّه مىگويد : « سلق به معنى بسط دادن چيزى با توسّل به زور است ، يا به دست و يا به زبان » . در حديث است كه « ليس منّا من سلق او حلق » . ابن اثير در شرح آن مىگويد : يعنى آن كه صداى خود را به هنگام مصيبتى بلند كند ؛ و گفته شده است : « يعنى آن كه زن در مرگ كسى بر صورت خويش زند و آن را بخراشد . اما وجه اوّل صحيحتر است . » « 67 »\r\nدر القاموس مىگويد :\r\n« سلقة بالكلام » يعنى او را به كلام خويش آزار داد ؛ « سلق اللحم عن العظم » يعنى گوشت را از استخوان جدا كرد ؛ « سلق فلانا » يعنى او را مذمّت گفت ؛ « سلق البرد النّبات » يعنى سرما گياه را سوزاند ؛ « سلق فلانا بالسّوط » ، يعنى پوست او را با شلاق كند ؛ « سلق شيئا بالماء الحارّ » ، يعنى چيزى را در آب جوشاند و مو و كرك آن را جدا ساخت .\r\nدر بيت اعشى كه به عنوان شاهد آمده ، در كلمه « مسلاق » مقصود از سلق ، سلق به زبان است و اين امر از لفظ « الخاطب » به معنى خطيب استفاده مىشود .\r\nاينها همه از استعمالات مجازى مادّهء « سلق » و منقول از استعمال اصلى آن در جوشاندن چيزى در آب است . 
  ]\r\n\r\n\r\n","description":"","footnote":"\r\n( 67 ) ر ك : النهاية .\r\n","page_name":" 419 ","page_number":437},
  {"content":"\r\n\r\n\r\n65 - أكدى :\r\nنافع از معنى اين كلام خداوند - تعالى - پرسيد :  « وَ أَكْدى »  .\r\nابن عباس گفت : « كدّره بمنّه » ( آن را با منّت مكدّر ساخت ) ، و آنگاه به شعر شاعر استشهاد كرد :\r\n أعطى قليلا ثم أكدى بمنّه * و من ينشر المعروف فى النّاس يحمد \r\nيعنى : اندك داد و تازه آن را نيز به منّتى كه نهاد مكدر ساخت ؛ و آن كس كه عطاى خويش در ميان مردم بگسترد شايسته ستايش است .\r\n[ اين كلمه در آيهء نجم / 34 آمده است :\r\n  « أَ فَرَأَيْتَ الَّذِي تَوَلَّى * وَ أَعْطى قَلِيلًا وَ أَكْدى »   . يعنى : آيا ديدى آن كس را كه پشت كرد ، و اندكى داد و همان را نيز به منّت مكدّر ساخت ؟\r\nدر بيتى كه به عنوان شاهد آورده شده ، معنى منّت از واژه « اكدى » فهميده نمىشود ، بلكه از صريح گفتهء شاعر « بمنّة » برداشت مىشود .\r\nراغب در المفردات اين كلمه را به « المعطى المقلّ » ( آن كه مىدهد ولى كم مىدهد ) تفسير كرده ، و بر اين تفسير نيز اشكال مىشود كه در آيه ، عبارت « فأكدى » بر « اعطى قليلا » عطف شده ، و بنابر اين لزوما مىبايست ميان « اكداء » و « اندك دادن » تفاوتى وجود داشته باشد .\r\nشايد مفهوم « شحّ » و بخل به واژهء « إكداء » نزديكتر است ، مأخوذ از « كديه » ، و آن در زبان عربى به معنى زمين سخت و سنگ است . گفته مىشود : « حفر فأكدى ، يعنى چاه كند و به سنگى سخت رسيد - و از همين معناست كه « كديه » در استعمال مجازى خود به سختيهاى روزگار نقل يافته است - و « مسك كدىّ » يعنى مشكى كه نبويد .\r\nبنابراين تفسير نزديكتر آن است كه « إكداء » در آيه به معنى بخل ورزيدن پس از دادن عطايى اندك باشد . پى آن كه به مكدّر ساختن عطاء به منّت مقيّد شود ، چنان كه در شعر شاعر بدان تصريح شده است ؛ و در قرآن نيز مىخوانيم : « خداوند بر هر يك از بندگان خويش كه خواهد منّت گذارد » و « عطاياى خود را به منّت و آزار ابطال نكنيد » .\r\nتقريبى كه در تفسير ابن عباس نيز وجود دارد از اين جهت است كه بخل ورزيدن مايهء مكدّر ساختن عطاى اندكى است كه شخص قبلا آن را داده است . 
  ]\r\n\r\n","description":"","footnote":"","page_name":" 420 ","page_number":438},
  {"content":"\r\n\r\n\r\n66 - وزر :\r\nنافع از معنى اين كلام خداوند - تعالى - پرسيد : « لا وزر » .\r\nابن عباس گفت : « الوزر ، الملجأ » ( وزر به معنى پناهگاه است ) ؛ و آنگاه شعر عمرو بن كلثوم را گواه آورد :\r\n لعمرك ما إن له صخرة * لعمرك ما إن له من وزر \r\nيعنى : به جانت سوگند او را صخره‌اى نيست كه بدان پناه برد ؛ به جانت سوگند او را پناهگاهى نيست .\r\n[ اين كلمه در آيهء قيامت / 11 آمده است .\r\n      « فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ * يَقُولُ الْإِنْسانُ يَوْمَئِذٍ أَيْنَ الْمَفَرُّ * كَلَّا لا وَزَرَ * إِلى رَبِّكَ يَوْمَئِذٍ الْمُسْتَقَرُّ »       . يعنى : آنگاه كه چشم خيره شود * و ماه تيره شود * و خورشيد و ماه گرد آورده شوند * آن روز انسان مىگويد : كجا گريزگاهى است * نه ، هيچ پناهگاهى نيست * و آن روز تنها جاى استقرار به نزد پروردگار تو است » اين صيغه تنها يك بار در قرآن ذكر شده است .\r\nامّا از همين مادّه كلمات ذيل در آيات كتاب الهى به كار رفته است :\r\n- « وزر » و « أوزار » به معنى بار گران ، در آيه‌هاى : انشراح / 2 ، طه / 178 و همچنين آيه محمد / 4 :  « حَتَّى تَضَعَ الْحَرْبُ أَوْزارَها »  ( تا جنگ بار گران خود بنهد ) ؛ - « وزير » در آيات : طه / 29 و فرقان / 35 ؛ - وزر ، به معنى گناه ، به صورت فعل مضارع ، 8 بار ؛ - اسم فاعل « وازرة » به همين معنا ، 5 بار ؛ - اسم و مصدر همين مادّه ، 6 بار و در آيات : انعام / 31 و 164 ، فاطر / 18 ، زمر / 7 ، نحل / 25 و طه / 100 .\r\nمدلول مشترك همهء اين صيغه‌ها ، سنگينى بار است : به صورت حسّى و مادّى ، در بار و جسمى سنگين كه برداشته مىشود ؛ به صورت معنوى كه در گناه تجلّى مىيابد ؛ و در كلمهء « وزير » كه در برداشتن بار مسئوليت و انديشهء كار مصداق دارد .\r\nبنابر اين در تفسير « وزر » به « پناهگاه » اين مدلول اصلى مادّه منظور شده و پناهگاه جايى است براى كسى كه از سنگينى بارى جسمى ، يا از سنگينى اندوه و گرفتاريى روحى و يا از سنگينى گناه و خطا به ستوه آمده است . در زبان عربى ، كوه ، « وزر » ناميده مىشود ، با منظور داشتن مصونيّتى كه براى شخص ايجاد مىكند و با مراعات شايستگيى كه براى دژ و\r\n\r\n","description":"","footnote":"","page_name":" 421 ","page_number":439},
  {"content":"\r\n\r\nپناهگاه شدن دارد . راغب به اين مفهوم نظر داشته است ، آنجا كه مىگويد : « وزر » پناهگاه كوه است كه شخص بدان پناه مىبرد : « كلّا لا وزر » . « 68 »\r\nراغب در اينجا مفهوم لغوى مذكور در فرهنگ اين كلمه را منظور داشته ، در حالى كه اين كلمه در آيهء موضوع بحث به گريزگاه و پناهگاهى كه انسان در برابر وحشت برپايى قيامت مىجويد نزديكتر است ، آنجا كه مىگويد : « انسان مىگويد كجا گريزگاهى است . نه ، هيچ پناهگاهى نيست و آن روز تنها جاى استقرار به نزد پروردگار است » . 
  ]\r\n\r\n67 - نحب :\r\nنافع از معنى اين كلام خداوند - تعالى - پرسيد : « قضى نحبه » .\r\nابن عباس گفت : « اجله الّذى قدر له » ( اجلى كه براى شخص تقدير شده است ) ؛ و آنگاه شعر لبيد بن ربيعه را گواه آورد :\r\n ألا تسألان الماء ماذا يحاول * أنحب فيقفى أم ضلال و باطل \r\nيعنى : آيا از انسان نمىپرسيد در چه تلاش است ؟ آيا اجلى است كه تقدير شود يا گمراهى و باطلى است ؟\r\n[ اين كلمه در آيهء احزاب / 23 آمده است :\r\n « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا »  . يعنى : مردانى از مؤمنان هستند كه در پيمان خويش با خداوند صداقت ورزيدند ؛ كسانى از آنان اجلشان فرا رسيده است و كسانى نيز در انتظارند و هيچ پيمان خود دگرگون نكرده‌اند .\r\nاين كلمه ، به صيغه و مادّه ، تنها يك بار در قرآن آمده است .\r\nهر چند تفسير اين كلمه به « اجلى كه تقدير شده » نزديك به نظر مىرسد ، اما اين واژه - چنان كه در المفردات راغب مىخوانيم - به « وفا به نذرى كه به وجوب آن حكم گرديده » نيز تفسير شده است .\r\nدر حديث است كه « طلحة ممّن قضى نحبه » . ابن اثير در شرح اين روايت مىگويد :\r\n« نحب » به معنى نذر است ، گويا وى خود را بدان ملزم ساخته بود كه در جنگ به دشمنان خدا\r\n\r\n\r\n","description":"","footnote":"\r\n( 68 ) ر ك : المفردات .\r\n","page_name":" 422 ","page_number":440},
  {"content":"\r\n\r\nراست گويد ؛ و گفته شده است : « نحب » مرگ است ، گويا وى خود را ملزم ساخته بود بجنگد تا بميرد .\r\nدر زبان عربى « نحب » در مورد اجل و همچنين در مورد نذر به كار مىرود و احتمالا نيز اصل « نحيب » صداى سرفه است ، چنان كه گفته مىشود : « انتحب » ، يعنى سخت تنفّس كرد .\r\nاز همين گونه است « حشرجة الموت » ( نعرهء مرگ ) و « نحيب » و گريه بر مردگانى كه همراه آن است و از همين نكته دلالت « نحيب » بر مرگ نيز ناشى شده است . از حتميّت فرا رسيدن اجل ، و بدين مناسبت نيز ، نحب در نذر استعمال يافته است ، هر چند استعمال نحب در مرگ بيشتر و نزديكتر است . 
  ]\r\n\r\n68 - مرّة :\r\nنافع از معنى اين كلام خداوند - تعالى - پرسيد :  « ذُو مِرَّةٍ فَاسْتَوى »  .\r\nابن عباس گفت : « ذو شدّة فى أمر اللّه » ( آن كه در كار خدا مصمم و سختگير است ) ؛ و آنگاه به شعر نابغه ذبيانى استشهاد كرد :\r\n و هنا ترى ذى مرّة حازم \r\nيعنى : و اينجاست كه مردى صاحب تصميم و اهل حزم و تدبير را مىبينى .\r\n[ اين كلمه در آيهء نجم / 6 آمده است :\r\n    « إِنْ هُوَ إِلَّا وَحْيٌ يُوحى * عَلَّمَهُ شَدِيدُ الْقُوى * ذُو مِرَّةٍ فَاسْتَوى * وَ هُوَ بِالْأُفُقِ الْأَعْلى »     . يعنى : اين نيست مگر وحيى كه به او مىرسد * او را آن فرشته بسيار نيرومند تعليم داده است * صاحب اراده و نيرويى است كه استيلا يافت * و او در افق بالا بود .\r\nاين صيغه تنها يك بار در قرآن به كار رفته ، امّا از همين ماده كلمات ذيل نيز آمده است :\r\n- « مرّة » ، 13 بار ؛ - « مرّتين » و « مرتان » ، 5 بار ؛ - « مرّات » ، 1 بار ؛ - افعال مشتق از مرور ، 11 بار ؛ - اسم فاعل « مستمر » ، 2 بار ؛ - افعل التفضيل از « مرارة » ، 1 بار در آيه قمر / 46 :  « وَ السَّاعَةُ أَدْهى وَ أَمَرُّ »  ( و آن لحظه ،\r\n\r\n","description":"","footnote":"","page_name":" 423 ","page_number":441},
  {"content":"\r\n\r\nقيامت ، پر بلاتر و تلختر است ) .\r\nتفسير « ذى مرّة » به آن كس كه در كار خدا مصمّم و سختگير است ، از قبيل شرح و تقريب مىباشد . دلالت بر شدت در اين مادّه از اين پديد آمده كه در زبان عربى « امرار الحبل » گويند و مقصود از آن اين است كه ريسمان را بسيار و مكرّر بتابند و محكم سازند . آنگاه همين مفهوم ، مجازا ، به مقولهء استوار ساختن نقل يافته و مادّه « مرّة » بر آن دلالت كرده است . احتمالا نيز اين معنى از توانايى تحمل كردن شدت و تلخى نقل يافته ، چنان كه واژهء صبر از گياه تلخ صبر به دلالت بر مفهوم تحمّل ناخوشايندها و شكيبايى در برابر آنها نقل يافته است . 
  ]\r\n\r\n69 - معصرات :\r\nنافع از معنى اين كلام خداوند پرسيد : « المعصرات » .\r\nابن عباس در پاسخ گفت : « السّحاب يعصر بعضها بعضا فيخرج الماء من بين السحابتين » ( ابرهايى است كه همديگر را مىفشرند و از ميان دو ابر آب بيرون مىآيد ) ؛ و آنگاه به شعر نابغه استشهاد كرد :\r\n تجرّبها الأرواح من بين شمأل * و بين صباها المعصرات الدّوامس \r\n« 69 » يعنى : بادهاى شمال و صبا آنها را كه ابرهايى در هم فشرده و تاريك است از سويى به سويى مىبرد .\r\n[ اين كلمه در آيه نبأ / 14 آمده است :\r\n   « وَ أَنْزَلْنا مِنَ الْمُعْصِراتِ ماءً ثَجَّاجاً * لِنُخْرِجَ بِهِ حَبًّا وَ نَباتاً * وَ جَنَّاتٍ أَلْفافاً »    . يعنى :\r\nاز ابرهاى به هم فشارنده آبى فراوان نازل كرديم * تا بدان وسيله دانه و گياه برويانيم * و بستانهاى در هم پيچيده پديد آريم .\r\nاين صيغه تنها يك بار در قرآن به كار رفته ، امّا از همين مادّه كلمات ذيل نيز آمده است :\r\n- « عصر » به معنى زمان در آيه عصر / 1 ؛ - « عصر » به معنى لغوى آن ، يعنى فشردن انگور و استخراج آب آن ، در آيهء يوسف / 36 :  « إِنِّي أَرانِي أَعْصِرُ خَمْراً »  « خود را ديدم كه شراب مىفشارم » ؛ - « يعصرون » در آيهء يوسف / 49 :  « ثُمَّ يَأْتِي مِنْ بَعْدِ ذلِكَ عامٌ فِيهِ يُغاثُ النَّاسُ وَ فِيهِ يَعْصِرُونَ » \r\n\r\n\r\n","description":"","footnote":"\r\n( 69 ) در ديوان نابغه ذبيانى ، چاپ بيروت اين بيت را نديده‌ام ، و اصلا در اين ديوان شعرى بدين قافيه نيست .\r\n","page_name":" 424 ","page_number":442},
  {"content":"\r\n\r\n« سپس سالى مىآيد كه مردم در آن باران داده شوند و در آن سال افشردنيها را مىفشرند » ؛ - « إعصار » در آيهء بقره / 266 :  « فَأَصابَها إِعْصارٌ فِيهِ نارٌ فَاحْتَرَقَتْ »  « پس بناگاه گردبادى سوزان در آن افتد و آن نيز بسوزد » .\r\nتفسير « معصرات » به « ابرهايى كه همديگر را بفشرد و آبى از ميان دو ابر برون آيد » از قبيل شرح و توضيح است . ولى ما ضرورتى نمىبينيم كه « معصرات » را به دو برابر مقيّد كنيم ، بلكه دلالت اين كلمه بر بارانى كه در نتيجه به هم فشرده شدن ابرها پديد مىآيد ، و بر شيرهء جان ابرها كه به زمين ارزانى داشته مىشود تا دانه و گياه و باغهاى در هم پيچيده شده پديد آورد بسنده است . راغب نيز آن را به دو ابر محدود نكرده ، بلكه معصرات را به ابرهايى كه به هم فشرده مىشوند و از لابلاى آنها بارانى فرو مىريزد تفسير كرده و آنگاه مىگويد : گفته شده : مقصود ابرهايى است كه گردبادها را پديد مىآورند .\r\nمادّهء « عصر » ، در همهء صيغه‌ها و استعمالات آن ، به اصل دلالت خويش كه « فشردن براى بيرون آوردن عصاره » است بر مىگردد : اين كلمه در زبان عربى در فشردن محسوس انگور و همانند آن به كار رفته و عبارت « اعصر خمرا » مجازا به همين استعمال برگشت مىكند ؛ همچنين « معصرة » ابزار فشردن ؛ « معصرة » مكان فشردن ؛ و « عواصر » سه سنگ است كه به وسيلهء آنها آب انگور را استخراج مىكردند ؛ ابرهاى باران زا نيز « معصرات » ناميده شده‌اند ، به خاطر بارانى كه در نتيجهء به هم فشرده شدن آنها برون مىتراود ؛ گفته مىشود :\r\n« اعصر القوم » ، يعنى در ميان آن طايفه باران باريد ؛ و بالاخره واژهء « إعصار » بر بادهاى شديدى اطلاق مىشود كه ابرها را به پيش مىراند .\r\nاين كه دهر « عصر » ناميده شده ، با توجّه به اين نكته است كه گذشت روزگار عصاره وجودى انسان را از طريق فشار و رنج و آزمايش و امتحان بيرون مىآورد . راغب اين تسميه را از « تفاله‌اى كه پس از گرفتن آب ميوه‌اى بر جاى مىماند » مأخوذ دانسته ، در حالى كه اين توجيه درستى نيست . همچنين قول ديگرى را كه وى دربارهء معصرات نقل مىكند ، مبنى بر اين كه مقصود ابرهايى است كه گردبادها را پديد مىآورد ، سخنى است كه سياق آيه ذهن را بدان آشنا و نزديك نمىسازد ؛ چه ، آيه در مقام منّت گذاشتن است كه خداوند به وسيله اين « معصرات » دانه و گياه و باغهاى در هم پيچيده را پديد آورده است و اين در حالى است كه قرآن كريم در جايى از « توفان و گردباد » سخن به ميان مىآورد كه سوزاننده است و به باغى از درختان خرما و انگور رسيده و آن باغ نيز ، در نتيجه ، سوخته است . همچنين آنچه در زبان\r\n\r\n","description":"","footnote":"","page_name":" 425 ","page_number":443},
  {"content":"\r\n\r\nعربى متبادر و معمول است كه « إعصار » را براى بادهاى سركش و « معصرات » را براى ابرهاى باران آور به كار مىبرند قولى را كه راغب نقل كرده تقويت نمىكند . 
  ]\r\n\r\n70 - عضد :\r\nنافع بن ازرق از معنى اين كلام خداوند - تعالى - پرسيد : « سنشدّ عضدك » .\r\nابن عباس در پاسخ گفت : « العضد ، المعين ، الناصر » ( عضد به معنى كمك دهنده و ياور است ) ؛ و آنگاه به شعر نابغهء ذبيانى « 70 » استشهاد كرد :\r\n فى ذمّة من أبى قابوس منقذة * للخائفين و من ليست له عضد \r\nيعنى : در پناه ابو قابوس كه براى آنان كه مىترسند و آنان كه ياورى ندارند مايهء نجات است .\r\n[ اين كلمه در آيهء قصص / 35 ، خطاب به موسى ، آمده است :\r\n   « قالَ رَبِّ إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ * وَ أَخِي هارُونُ هُوَ أَفْصَحُ مِنِّي لِساناً فَأَرْسِلْهُ مَعِي رِدْءاً يُصَدِّقُنِي إِنِّي أَخافُ أَنْ يُكَذِّبُونِ * قالَ سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما بِآياتِنا أَنْتُما وَ مَنِ اتَّبَعَكُمَا الْغالِبُونَ »    . يعنى : گفت : پروردگارا من كسى از آنان كشته‌ام و مىترسم كه مرا بكشند . اين برادرم هارون از من زبان آورتر است او را به عنوان ياورى همراهم فرست تا مرا تأييد كند . من ترس آن دارم كه تكذيبم كنند . گفت : بازوى تو را به برادرت قوى خواهيم ساخت و براى شما سلطه و قدرتى قرار خواهيم داد كه بر شما دست نيابند و شما و آنان كه از شما پيروى كنند ، به آيات ما ، پيروزمندانند .\r\nهمچنين است آيهء كهف / 51 ، دربارهء ابليس و سپاه او :\r\n « ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ وَ ما كُنْتُ مُتَّخِذَ الْمُضِلِّينَ عَضُداً »  . يعنى : آنان را نه بر آفرينش آسمانها و نه بر خلقت خود آنها گواه و ياور گرفتم ، و آن نيستم كه گمراه كنندگان را به ياورى گيرد .\r\nدر قرآن كريم از اين مادّه تنها دو آيهء فوق آمده است .\r\nتفسير « عضد » به كمك دهنده و ياور تفسيرى نزديك است . راغب در المفردات متذكّر شده است كه واژهء عضد - همانند واژهء « يد » - براى دلالت بر ياور و معين عاريه گرفته مىشود\r\n\r\n\r\n","description":"","footnote":"\r\n( 70 ) چنين بيتى در ديوان نابغه ، چاپ بيروت نيافته‌ام ، و همهء قافيه‌هاى مبتنى بر حرف دال در ديوان او به كسرهء اين حرف است .\r\n","page_name":" 426 ","page_number":444},
  {"content":"\r\n\r\nو اصل آن بخشى از دست و ميان آرنج و شانه است .\r\nاين از استعمالات مجازى كلمه « عضد » است كه براى تقويت كردن و پشتيبانى كردن به كار مىرود ، گويا آن كس كه به كمك آمده ، ديگرى را به بازوى خود يارى رسانده است . واژهء « ظهير » نيز چنين استعمالى مجازى يافته و در معنى تقويت و پشتيبانى به كار رفته است ، گويا كه شخص پشت خويش را به ديگرى تكيه داده و به او نيرو گرفته است ؛ همچنين واژهء « ساعد » نيز در اين معنى به كار رفته ، گويا كه شخص ديگرى را به بازوى خويش كمك رسانده است .\r\nاز همين استعمال مجازى نيز كلماتى چون « تعاضد » ، « تظاهر » و « مساعدة » در معنى تقويت كردن و پشتيبانى نمودن به كار رفته است . 
  ]\r\n\r\n71 - غابرون :\r\nنافع درباره معنى اين كلام خداوند - تعالى - پرسيد : « فى الغابرين » .\r\nابن عباس گفت : « فى الباقين » ( در باقى ماندگان ) ؛ و آنگاه به شعر عبيد بن ابرص استشهاد كرد كه مىگويد :\r\n ذهبوا و خلّفنى المخلف فيهم * فكأنّنى فى الغابرين غريب \r\nيعنى : رفتند و كسى مرا در ميان آنان گذاشت ؛ و گويا كه من در ميان بر جاى ماندگان غريبم .\r\n[ اين كلمه در آيات شعراء / 171 و صافات / 135 ، دربارهء زن لوط ، آمده است :\r\n  « فَنَجَّيْناهُ وَ أَهْلَهُ أَجْمَعِينَ * إِلَّا عَجُوزاً فِي الْغابِرِينَ »   ؛   « إِذْ نَجَّيْناهُ وَ أَهْلَهُ أَجْمَعِينَ * إِلَّا عَجُوزاً فِي الْغابِرِينَ »   . يعنى : پس - و در آيه ديگر آنگاه كه - او و همهء خانواده‌اش را نجات داديم مگر پيرزنى كه در رديف بر جاى ماندگان قرار گرفت .\r\nعلاوه بر اين دو آيه ، تعبير « من الغابرين » در سياقى همانند سياق آيات قبل ، در آيات ذيل به كار رفته است : اعراف / 83 ، حجر / 60 ، نمل / 57 و عنكبوت / 32 و 33 .\r\nاز اين مادّه ، افزون بر اين صيغه تنها صيغه « غبرة » و آن هم يك بار در آيهء عبس / 40 آمده است :\r\n   « وَ وُجُوهٌ يَوْمَئِذٍ عَلَيْها غَبَرَةٌ * تَرْهَقُها قَتَرَةٌ * أُولئِكَ هُمُ الْكَفَرَةُ الْفَجَرَةُ »    « چهره‌هايى در آن روز غبار آلودند * در سياهى فرو رفته‌اند * اينان كافران و فاجرانند » .\r\n\r\n","description":"","footnote":"","page_name":" 427 ","page_number":445},
  {"content":"\r\n\r\nتفسير « غابرين » به « باقين » به تأمّلى فراوان براى روشن شدن آن نيازمند است تا بتوان كلمهء « بقاء » را از معنى متعارف و آشناى خود كه در برابر نيستى و فنا و درگذشتن قرار دارد برگرداند و به معنايى مناسب با سياق سخن از لوط و زن او برد ، آنجا كه خداوند او و خانواده‌اش را نجات داد ، مگر زن او را كه در ميان « غابرين » قوم او و در رديف گمراهان فاسق قرار داشت .\r\nتفاوت ميان « غابرين » و « باقين » آنجا روشن مىشود كه قرآن كريم واژهء غابرين را تنها در مقام سخن از همسر لوط و قوم فاسق او به كار برده و اين در حالى است كه مادّهء « بقاء » نقيض فنا و پايان پذيرفتن دربارهء عمل صالحى كه نزد پروردگار ماندگار مىشود و دربارهء آنچه نزد پروردگارت است و بهتر ماندنىتر است ( قصص / 60 و شورى / 36 و دربارهء رزق پروردگارت كه بهتر و پايدارتر است ( طه / 131 ) و دربارهء هر آنچه جاودانگى دارد و نيستى برايش نيست به كار رفته است :\r\nالرّحمن / 27 :  « وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »  « و تنها نام پروردگارت كه داراى جلال و كرم دهنده است مىماند » ؛ أعلى / 17 :  « وَ الْآخِرَةُ خَيْرٌ وَ أَبْقى »  « و آخرت بهتر و ماندنىتر است » ؛ نحل / 96 :  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  « آنچه نزد شماست پايان مىپذيرد و آنچه نزد خداوند است ماندگار است » ؛ طه / 71 :  « وَ لَتَعْلَمُنَّ أَيُّنا أَشَدُّ عَذاباً وَ أَبْقى »  « و به تأكيد خواهيد دانست عذاب كداميك از ما سخت‌تر و ماندنىتر است » ؛ كهف / 46 و مريم / 76 :  « وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً »  « آنچه باقى و شايسته است ، نزد پروردگارت سزايى برتر دارد » ؛ هود / 86 :  « بَقِيَّتُ اللَّهِ خَيْرٌ »  « آنچه خدا باقى گذارد بهتر است » .\r\nدر آياتى ديگر نيز از قبيل آيات ذيل ، مادّهء بقاء به معنى اصلى خود كه نقيض زوال و از ميان رفتن است آمده است :\r\nصافات / 77 :  « وَ جَعَلْنا ذُرِّيَّتَهُ هُمُ الْباقِينَ »  « و فرزندان او را ماندگار ساختيم » ؛ زخرف / 28 :  « وَ جَعَلَها كَلِمَةً باقِيَةً فِي عَقِبِهِ »  « و آن را سخنى ماندگار قرار داد تا پس از او بر جاى ماند » ؛ حاقة / 8 :  « فَهَلْ تَرى لَهُمْ مِنْ باقِيَةٍ »  « آيا اثرى بر جاى مانده از آنان مىبينى ؟ » بقره / 248 :  « وَ بَقِيَّةٌ مِمَّا تَرَكَ آلُ مُوسى »  « و باقيمانده‌اى از آنچه خاندان موسى بر\r\n\r\n","description":"","footnote":"","page_name":" 428 ","page_number":446},
  {"content":"\r\n\r\nجاى گذاشتند » .\r\nمشاهده مىكنيم كه سياق هيچيك از اين آيات تفسير مادّهء « بقاء » به « غبر » را نمىپذيرد .\r\nدر زبان عربى كلمهء « غابر » در مورد كسى كه عمر فراوان كرده و بر جاى مانده است به كار مىرود ، مأخوذ از « غبره » به معنى باقيمانده‌اى از شير در پستان ؛ و يا از « غبار » به معنى گرد و خاكى اندك كه از خاك به هوا برخاسته بر جاى مىماند . راغب در المفردات اين عقيده را اختيار مىكند كه « از باب تشبيه به غبارى كه در پشت سر يك اسب دونده بر جاى مىماند » ، انسانى كه مدت زيادى عمر كرده و باقى مانده « غابر » ناميده شده است .\r\nامّا به نظر من سزاوارتر آن است كه « غابر » را مأخوذ از « غبرة » به معنى باقيماندهء شير در پستان بدانيم . چنانچه از « غابرين » همان مفهوم « باقين » را برداشت كنيم ، شايسته است از اين نكته نيز غافل نمانيم كه كلمهء غابرين همچنان در بردارندهء مفهوم اصلى خود يعنى از ميان رفتن مىباشد و همچنان سايه‌اى از مفهوم غبره و غبار در اين كلمه به چشم مىخورد ، در حالى كه بقاء تنها بر ماندن ، ثبات و جاودانگى دلالت مىكند ، در برابر تغيّر ، پايان يافتن و يا فنا پذيرفتن . 
  ]\r\n\r\n72 - تأسى :\r\nابن ازرق از معنى اين كلام خداوند - تعالى - پرسيد : « فلا تأس » .\r\nابن عباس گفت : « لا تحزن » ( اندوه مدار ) ؛ و آنگاه به شعر امرؤ القيس استشهاد كرد كه مىگويد :\r\n وقوفا بها صحبى علىّ مطيّهم * يقولون لا تهلك أسى و تجمّل \r\nيعنى : در آنجا دوستانم اسبانشان را بر سرم نگه داشتند و مىگفتند : از اندوه نمير و صبر كن .\r\nاين كلمه در دو آيهء مائده ، خطاب به موسى و محمد - عليهما السّلام - آمده است :  « قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ ، فَلا تَأْسَ عَلَى الْقَوْمِ الْفاسِقِينَ »  - 26 ؛  « قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ »  - 68 .\r\n\r\n","description":"","footnote":"","page_name":" 429 ","page_number":447},
  {"content":"\r\n\r\nبه ترتيب يعنى :\r\n- گفت : آن سرزمين براى چهل سال بر آنان حرام گشت و در اين مدّت در بيابان سرگردان مانند . پس براى طايفه‌اى كه فاسقند اندوه مدار ؛ - بگو : اى اهل كتاب ، بر هيچ آيينى نيستيد مگر زمانى كه تورات و انجيل و آنچه را از جانب پروردگارتان بر شما نازل شده است اقامه كنيد . آنچه از پروردگارت بر تو نازل شده براى بسيارى از آنان تنها سركشى و كفر افزايد . پس بر طايفه‌اى كه كافرند اندوه مدار .\r\nاز همين مادّه است :\r\n- فعل در آيه اعراف / 93 :  « فَكَيْفَ آسى عَلى قَوْمٍ كافِرِينَ »  « پس چگونه بر طايفه‌اى كه كافرند اندوه بدارم ؟ » ؛ - فعل در آيهء حديد / 23 :  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ »  « تا بر آنچه از دست داده‌ايد اندوه مداريد و بدانچه به شما رسيده شادمان نگرديد و خداوند هيچ متكبّر خود ستاينده‌اى را دوست ندارد » ؛ - « أسوة حسنة » ( الگويى شايسته ) ، سه بار و در آيات : احزاب / 21 و ممتحنه / 4 و 6 .\r\nراغب كلمه « أسى » را به « حزن » نيز تفسير كرده ، اما اين كلمه را با اصل معنى خود كه « اسوه گرفتن » و « پيروى كردن » است پيوند داده است . او مىگويد :\r\n« حقيقت اين كلمه همدردى و همراهى با اندوه آن كس كه چيزى را از دست داده است مىباشد . گفته مىشود : « آسيت عليه اسى ، و أسيت له » يعنى بر او يا براى او دردمند و اندوهگين شدم : « فلا تأس على القوم الكافرين » . اصل اين كلمه واوى است ( ا س و ) ، چنان كه مىگويند : « رجل أسوان » به معنى حزين و اندوهگين .\r\n« أسو » عبارت است از بهبود دادن زخم ، و اصل آن از ميان بردن اندوه و درد است ، و « آسى » نيز به معنى طبيب جراح » « 71 » تفسير « أسى » به « حزن » تفسيرى نزديك است ، و در كنار آن اين نكته نيز منظور مىگردد كه « أسى » نسبت به آنچه از دست رفته ، مىباشد و ممكن است بر آنچه خود شخص از دست داده و يا بر آنچه دوستش از دست داده است باشد . در حالى كه حزن مىتواند يك حالت عارضى و گذرا باشد ، چنان كه مىفرمايد :  « فَلا يَحْزُنْكَ قَوْلُهُمْ »  ( مباد گفته آنان تو را اندوهگين كند ) ( يونس / 65 ) ؛ و مىفرمايد :  « إِنِّي لَيَحْزُنُنِي أَنْ تَذْهَبُوا بِهِ »  ( اين كه او را ببريد مرا\r\n\r\n\r\n","description":"","footnote":"\r\n( 71 ) ر ك : المفردات .\r\n","page_name":" 430 ","page_number":448},
  {"content":"\r\n\r\nغمگين مىسازد ) ( يوسف / 13 ) . غالبا نيز « حزن » براى بيان حالتى روانى براى شخص حزين به كار مىرود كه غير او در اين حالت با او مشاركتى ندارند .\r\n « وَ ابْيَضَّتْ عَيْناهُ مِنَ الْحُزْنِ »  « دو چشم او از اندوه سفيد شد » ( يوسف / 84 ) ؛  « قالَ إِنَّما أَشْكُوا بَثِّي وَ حُزْنِي إِلَى اللَّهِ »  « گفت شكايت اندوه و درماندگيم را تنها به درگاه خداوند مىبرم » ( يوسف / 86 ) ؛  « تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ »  « پشت كردند ، در حالى كه اشك از ديدگانشان سرازير بود ، از اين اندوه كه خرج راه ندارند » ( توبه / 92 ) . 
  ]\r\n\r\n73 - يصدفون :\r\nنافع از معنى اين كلام خداوند - تعالى - پرسيد : « يصدفون » . « 72 »\r\nابن عباس گفت : « يعرضون عن الحق » ( از حق اعراض مىكنند ) ؛ و شاهد آن نيز شعر ابو سفيان است :\r\n عجبت لحكم اللّه فينا و قد بدا * له صدفنا عن كل حقّ منزّل \r\nيعنى : از حكم خداوند دربارهء ما تعجب كردم ، در حالى كه پيش از اين آنچه از ما ظهور يافته ، تنها روى برگرداندن از هر حقى بود كه از جانب او نازل مىشد .\r\n[ اين كلمه در آيه‌هاى انعام / 46 و 157 آمده است :\r\n « انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ »  ؛  « فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها ، سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ »  .\r\nبه ترتيب يعنى :\r\n- ببين چگونه آيات را به تفصيل براى آنان روشن مىسازيم ، و سپس آنان روى بر مىتابند ؛ - پس چه كسى ستمكارتر است از آن كه آيات خداوند را تكذيب كرد و از آنها روى برتافت . ما آنان را كه از آياتمان روى بر مىتافتند به سبب آن روى برتافتن به عذابى سخت كيفر دهيم .\r\n\r\n\r\n","description":"","footnote":"\r\n( 72 ) در نسخه چاپى الاتقان عبارت محرّف « يصدفوك » آمده است .\r\n","page_name":" 431 ","page_number":449},
  {"content":"\r\n\r\nاز همين مادّه است ، كلمهء « صدفان » در آيه كهف / 96 ، دربارهء ذو القرنين :\r\n « حَتَّى إِذا ساوى بَيْنَ الصَّدَفَيْنِ قالَ انْفُخُوا »  « تا آنجا كه چون ميان آن دو كوه پر شد ، گفت بدميد » .\r\nتفسير « يصدفون » به « يعرضون عن الحقّ » از قبيل شرح كلمه به تناسب سياق آن است ، هر چند « صدف » براى دلالت بر مطلق اعراض كردن مىباشد ، و در آن ويژگى معنايى سختى و صلابت در روى بر تافتن و گريز از آنچه از آن اعراض شده نيز وجود دارد ، مأخوذ از اصل استعمال لغوى اين ماده ، كه عبارت است از سختيى در كف پاى شتر كه به سبب آن ، شتر كج راه مىرود ؛ و « صدف » نيز به معنى دامنهء شيب كوه مىباشد ، و همچنين به معنى صدف مرواريد كه با سختى خود آن را در برابر هر ناخوشايندى حفظ مىكند . اين مادّه با همين دلالت ، به صورت مجازى ، به روى برتافتن و گريز شديد از يك شىء نقل يافته است . 
  ]\r\n\r\n74 - تبسل :\r\nنافع از معنى اين كلام خداوند - تعالى - پرسيد : « أن تبسل » .\r\nابن عباس گفت : « تحبس » ( زندانى شود ) ؛ و آنگاه به شعر زهير « 73 » استشهاد كرد :\r\n و فارقتك برهن لا فكاك له * يوم الوداع فقلبى مبسل غلقا \r\nيعنى : در روز وداع با گروى از تو جدا شد كه رها كردنش ممكن نيست . پس اينك قلب من در بند و در زندان اوست .\r\n[ اين كلمه در آيهء انعام / 70 ، خطاب به پيامبر - عليه الصّلاة و السّلام - آمده است :\r\n « وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها ، أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ »  . يعنى : و واگذار كسانى را كه دين خويش را بازيچه و لهو قرار داده‌اند و زندگى دنيا فريبشان داده است و به وسيلهء اين كتاب يادآور آن شو كه هر كس بدانچه خود به دست آورده محبوس شود و براى او در برابر خداوند هيچ ياور و شفيعى نباشد ، و اگر هر فديه‌اى دهد از او پذيرفته نگردد . آنانند كه بدانچه خود به دست آورده‌اند محبوس شده‌اند و آنان را نوشيدنى از آب جوشان و نيز عذابى\r\n\r\n\r\n","description":"","footnote":"\r\n( 73 ) از قصيده قافيّه او در مدح هرم بن سنان . ر ك : ديوان زهير ، چاپ الثقافة المصريه ، 1964 ، ص 33 .\r\n","page_name":" 432 ","page_number":450},
  {"content":"\r\n\r\nدردناك است .\r\nدر قرآن كريم از اين مادّه جز همين دو فعل مبنى بر مجهول در آيه فوق ، نيامده است .\r\nتفسير « بسل » به « حبس » تفسيرى نزديك است و در كنار آن مفهوم فرمان و قهر كه در واژهء « بسل » است منظور مىشود : در زبان عربى دو واژهء « باسل » و « مبتسل » براى دلالت بر كسى كه از روى خشم و قدرتمندى روى در هم كشيده عاريه گرفته شده ، و از همين معناست كه به شجاع « باسل » نيز گفته شده است ، به خاطر خشم او در دفاع از ناموس خود و روى در هم كشيدن او در دفاع از آنها ، يا بدان خاطر كه به سبب شجاعت خويش از آزار ديگران در امان است . به خاطر همين ويژگى معنايى قهر و حرمان است كه به محروم و مرتهن « مبسّل » گفته‌اند .\r\nراغب با ذوق و احساسى سرشار ، مفهوم نهفته در واژهء « بسل » در آيهء انعام را ، كه عبارت است از محبوس شدن انسان به عنوان رهن و گرو اعمال خود و به عنوان حرمان از ثواب آخرت ، مورد توجّه قرار داده و در ذيل تفسير اين مادّه آيهء  « كُلُّ نَفْسٍ بِما كَسَبَتْ رَهِينَةٌ »  ( هر كس در گرو اعمال خويش است ) را آورده است . 
  ]\r\n\r\n75 - أفل :\r\nابن ازرق از معنى اين كلام خداوند - تعالى - پرسيد : « فلمّا أفلت » .\r\nابن عباس گفت : « زالت عن كبد السّماء » ( از ميانهء آسمان رفت ) ؛ و شاهد آن نيز شعر كعب بن مالك است :\r\n فتغيّر القمر المنير لفقده * و الشمس قد كسفت و كادت تأفل \r\nيعنى : در فقدان او ماه تابان ديگرگون شد و خورشيد نيز تاريك گشت و نزديك بود از آسمان برود .\r\n[ اين كلمه در آيهء انعام / 78 ، دربارهء ابراهيم ، آمده است :\r\n   « فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ * فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ * فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ »    . يعنى :\r\nچون شب بر او سايه گسترد ، ستاره‌اى ديد . گفت : اين پروردگار من است . پس چون افول كرد ، گفت : من افول كننده‌ها را دوست ندارم . پس چون ماه را ديد كه آشكار مىشود ، گفت : اين\r\n\r\n","description":"","footnote":"","page_name":" 433 ","page_number":451},
  {"content":"\r\n\r\nپروردگار من است . اما چون افول كرد ، گفت : اگر پروردگارم مرا هدايت نكند ، مسلما از طايفهء گمراه خواهم بود . پس چون خورشيد را بديد كه مىتابد ، گفت : اين پروردگار من است . اين بزرگتر است . اما چون افول كرد گفت : اى مردم ، من از آنچه شريك خداوند قرار مىدهيد بيزارم .\r\nبه جز در اين آيات در ساير آيات قرآن مادّهء « افل » نيامده است .\r\nتفسير « افول » خورشيد به رفتن آن از ميان آسمان ( از قبيل شرحى است كه ذهن را نزديك مىكند ، و بنابراين ، در كنار آن از درك دلالت افول بر غروب نيز غافل نمىمانيم . در قرآن كريم ، اين مادّه تنها در مقام سخن گفتن از اجرام نورانى : ستاره ، ماه و خورشيد به كار رفته ؛ چه ، همين اجرام است كه نور آنها به هنگام غروب از ديده‌ها پنهان مىشود . اين كلمه در زبان عربى از « آفل » به معنى زنى شير دهنده كه شيرش تمام شده ، و يا از « أفيل » به معنى نوزاد از شير گرفته شدهء ضعيف و رنجور نقل يافته است . 
  ]\r\n\r\n76 - صريم :\r\nنافع از معنى اين كلام خداوند - تعالى - پرسيد : « كالصّريم » .\r\nابن عباس گفت : « الذّاهب » ( رونده ) ؛ و آنگاه بيت شاعر را گواه آورد :\r\n غدوت « 74 » عليه غدوة فوجدته * قعودا لديه بالصريم عوازله \r\nيعنى : صبحگاهان بر او وارد شدم و ديدم با آن كه شب رفته ، هنوز سرزنش كنندگان نزد او نشسته‌اند .\r\n[ اين كلمه در آيهء قلم / 20 آمده است :\r\n    « إِنَّا بَلَوْناهُمْ كَما بَلَوْنا أَصْحابَ الْجَنَّةِ إِذْ أَقْسَمُوا لَيَصْرِمُنَّها مُصْبِحِينَ * وَ لا يَسْتَثْنُونَ * فَطافَ عَلَيْها طائِفٌ مِنْ رَبِّكَ وَ هُمْ نائِمُونَ * فَأَصْبَحَتْ كَالصَّرِيمِ »     . يعنى : ما آنان را آزموديم ، چنان كه صاحبان آن باغ را آزموديم ؛ آنگاه كه سوگند ياد كردند كه فردا بامداد ميوه‌ها را خواهند چيد و ان شاء اللّه نگفتند . پس شب هنگام كه به خواب بودند مأمورى از جانب پروردگارت بر گرد آن باغ گذر كرد و آن از ميان رفت .\r\nتفسير اين كلمه به « ذاهب » تنها مىتواند يك تقريب به ذهن باشد ، و نزديكتر از آن ،\r\n\r\n\r\n","description":"","footnote":"\r\n( 74 ) در چاپ الاتقان ، « غدوة عليه » آمده است .\r\n","page_name":" 434 ","page_number":452},
  {"content":"\r\n\r\nتفسير كلمه به « مقطوع » ( بريده شده ) است ، به دلالت « صرم » بر بريدن مادّى ، در درو محصول .\r\nاين كلمه پس از آن ، مدلول مجازى ترك گفتن و پيوند گسستن نيز يافته است . « صريم » به معنى « قطع شده و درو شده » است . همچنين لغويان نقل كرده‌اند كه اين كلمه به معنى خاكستر سياه است ، به لغت خزيمه ، و به معنى شنزار است ، به لغت يمن .\r\nراغب « صرم » را به « قطيعة » ( بريدن ) تفسير كرده ، و اين كلمه را به « صريم » ، به معنى قطعه‌اى جدا شده از شن برگردانده است . وى در مورد آيه مىگويد : گفته شده است : بمانند درختان « صريمه » شد ، يعنى درختانى كه ميوه‌هاى آنها جمع آورى شده است ؛ و گفته شده است : بمانند شب شد ، يعنى به علّت سوختن سياه گشت . « 75 »\r\nابن اثير نيز « صرم » را به « جدع و قطع » ( بريدن و قطع كردن ) تفسير كرده و در حديث « لا يحلّ لمسلم أن يصارم مسلما فوق ثلاث » مىگويد : يعنى [ جايز نيست مسلمانى بيش از سه روز 
  ] با مسلمان ديگر قهر كند و با او سخن نگويد ؛ و از همين معناست كه عتبة بن مروان مىگويد : « ان الدّنيا قد آذنت بصرم » يعنى : دنيا از انقطاع و انقباض حكايت دارد . « 76 »\r\nبه عقيدهء ما مدلول « بريدن و قطع » از اين مادّه انفكاك ندارد : در « صرم » به معنى درو كردن محصول ، و به معنى قهر كردن و از ديگرى بريدن ، در « صرم » به معنى قطع كردن ، در « صارم » به معنى برنده و تيز ، كه از اوصاف شمشير است .\r\nدر آيه نيز معنى با « قطع » قويتر خواهد بود تا با « رفتن » ، از اين نظر كه سياق آيه نمىپذيرد بگوييم « آنگاه كه سوگند ياد كردند آنها را خواهند برد . . . و به صورت چيزى كه رفته است در آمد . . . » . 
  ]\r\n\r\n77 - تفتأ :\r\nنافع از معنى اين كلام خداوند - تعالى - پرسيد : « تفتأ » .\r\nابن عباس گفت : « لا تزال » ( پيوسته ) ؛ و شاهد آن نيز شعر شاعر است كه مىگويد :\r\n لعمرك ما تفتأ تذكر خالدا * و قد غاله ما غال تبّع من قبل \r\n« 77 »\r\n\r\n\r\n","description":"","footnote":"\r\n( 75 ) ر ك : المفردات .\r\n( 76 ) ر ك : النهاية .\r\n( 77 ) در الاتقان چنين آمده ، اما در معجم غريب القرآن « و قد غاله ما غال من قبل تبع » آمده ، بىآن كه به علّت عدول از روايت الاتقان اشاره شود .\r\n","page_name":" 435 ","page_number":453},
  {"content":"\r\n\r\nيعنى : سوگند به جانت كه هنوز نيز از خالد ياد مىكنى با آن كه آنچه پيش از اين تبع را از ميان برده بود او را نيز از ميان برده است .\r\n[ اين كلمه در آيهء يوسف / 85 ، در گفتهء برادران يوسف به پدر ، آمده است :\r\n « قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ »  . يعنى : گفتند : به خداوند سوگند پيوسته يوسف را ياد مىكنى تا بيمار گردى يا به هلاكت رسى . 
  ]\r\n[ اين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به « لا تزال » ممكن است تفسيرى نزديك به نظر رسد . راغب مىگويد :\r\nاين كلمه از كلمات هم رديف « مازال » است و در اين كه همراه با ادوات نفى ، از افعال استمرار محسوب مىشود با اين فعل اشتراك دارد .\r\nظاهرا همه نحويان و مفسّران اين كلمه را به تقدير حرف نفى محذوف تفسير كرده‌اند .\r\nنصر هورينى در حاشيهء خود بر القاموس بدين امر تصريح كرده ، مىگويد :\r\nاين كه مىگويد : « ما تفتأ » ، در تمامى نسخ چنين آمده است . اما صحيح آن « لا تفتأ » است ، چنان كه تمامى نحويان و مفسّران تقدير گرفته‌اند .\r\nدر اينجا ما را با اين اختلاف كارى نيست كه حرف محذوف مقدّر « ما » يا « لا » و در نتيجه ، فعل « ما تفتأ » يا « لا تفتأ » است . بلكه آنچه در اين تصريح براى ما اهميّت دارد اجماعى است كه علماى نحو و تفسير بر تقدير حرف نفى محذوف دارند . اين در حالى است كه تدبّر در بيان قرآنى ما را بدين حقيقت رهنمون مىشود كه هر تقدير يا تأويلى بر وجهى جز آنچه در آيات كتاب محكم الهى آمده ، محكوم و مردود است .\r\nعلّت اين كه حرف نفى محذوفى در اين مورد در تقدير گرفته‌اند آن است كه افعال « مازال ، ما برح ، و ما انفكّ » به عنوان افعال استمرار تنها به صورت منفى مىآيد . از ديگر سوى آنان ، « فتىء » را نيز محكوم به احكام « مازال » و افعال هم رديف آن قرار داده‌اند و به همين دليل از نظر آنها ، لازم آمده كه اين فعل نيز با حرف نفى همراه آيد ؛ و آنجا كه در آيهء سوره يوسف اين فعل بدون حرف نفى آمده ، چنين اظهار داشته‌اند كه در اينجا لزوما حرف نفيى مقدّر قبل از فعل وجود دارد .\r\nاين در حالى است كه قرآن كريم هيچيك از ضرورتهايى را كه بر اساس قواعد نحو و لغت ، در شعر به وجود مىآيد نمىپذيرد و بنابر اين ، به چه دليلى مىتوان گفت در بيان قرآنى از « لا تفتأ » يا « ما تفتأ » عدول شده و به جاى آن « تفتأ » ، مثبت و بدون حرف نفى آمده است ؟ و چگونه و به چه دليلى مىتوانيم در شرايطى كه عبارت كلام الهى « تفتأ » است فعل « لا تفتأ » را\r\n\r\n","description":"","footnote":"","page_name":" 436 ","page_number":454},
  {"content":"\r\n\r\nمقدّر بدانيم ؟\r\nدر گفتار دوّم خود در اين كتاب تحت عنوان « راز نهفته در حروف » اين حروف مقدّر در آيه سورهء يوسف را مورد بررسى قرار داديم و گفتيم كه چگونه « تفتأ » را بر « لا تزال » حمل كرده‌اند در حالى كه تدبّر در آيات قرآنى ما را بدين حقيقت رهنمون مىگردد كه فعل « فتىء » بدون آن كه نيازى به حرف نفى وجود داشته باشد استمرار را مىرساند و مىگوييم : « فتىء يفعل كذا » يعنى پيوسته فلان كار را انجام مىدهد . اما در مورد فعل « زال » چنين وضعيتى وجود ندارد و اين فعل به كمك حرف نفى افادهء استمرار مىكند ، و چنان كه حرف نفى در بين نباشد اين فعل از افعال تامّه خواهد بود و معنى زايل شدن و از ميان رفتن را خواهد داشت ، چنان كه در آيات فاطر / 41 و ابراهيم / 41 و 46 مشاهده مىكنيم .\r\nدو فعل « برح » و « انفكّ » نيز چنين است ؛ يعنى در صورت وجود نفى معنى استمرار را مىرسانند و احكام « مازال » را مىيابند ، اما چنان كه نفى نباشد ، دو فعل تام هستند و معنى اصلى خود يعنى زايل شدن و جدا شدن و نيز انفكاك پذيرفتن را مىرسانند .\r\nبنابر اين آيهء سورهء يوسف « تفتأ تذكر يوسف » نيز به همان صورت كه در آيات بيان الهى آمده است باقى مىماند و با همين صورت ، بدون نياز به تقدير حرف نفيى محذوف معنى استمرار را مىرساند . 
  ]\r\n\r\n78 - إملاق :\r\nنافع از معنى اين كلام خداوند - تعالى - پرسيد : « خشية إملاق » .\r\nابن عباس گفت : « مخافة الفقر » ( ترس فقر ) ؛ و آنگاه به شعر شاعر استشهاد كرد :\r\n و إنّى على الإملاق يا قوم ماجد * أعدّ لأضيافى الشواء المصهّبا \r\nيعنى : اى مردم ، من به رغم تنگدستى بزرگوارم و براى ميهمانان خود كباب بريان آماده مىكنم .\r\n[ اين كلمه در آيهء اسراء / 31 آمده است :\r\n « وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ »  . يعنى : فرزندان خود را از ترس فقر نكشيد ؛ ما آنان و نيز شما را روزى مىدهيم .\r\nعلاوه بر اين كلمهء « إملاق » ، به تنهايى ، در آيهء انعام / 151 نيز آمده است :\r\n « وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ »  يعنى : فرزندان خود را از فقر\r\n\r\n","description":"","footnote":"","page_name":" 437 ","page_number":455},
  {"content":"\r\n\r\nمكشيد كه ما شما و آنها را روزى مىدهيم .\r\nصرف نظر از اين دو آيه ، در مورد ديگرى مادّهء « ملق » نيامده است .\r\nهر چند تفسير « املاق » به فقر تفسيرى نزديك به نظر مىرسد ، امّا بايد بدين نكته نيز توجه داشت كه در قرآن كريم تنها در چنين موضعى واژهء « املاق » را به كار گرفته ، و اين در حالى است كه كلمهء فقر ، فقير و فقرا را دوازده بار به كار برده و آن هم در سياقى است كه واژهء « املاق » نمىتواند به كار آيد : همانند موارد مصرف زكات : للفقراء و المساكين » ، در آيات توبه / 61 ، بقره 271 / و 273 ؛ و يا در موارد استحقاق « فىء » :  « لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ »  « براى تهيدستان مهاجرى كه از خانه و ثروت خويش بيرون رانده شدند » ، در آيهء حشر / 8 ؛ و يا در مواردى جز آن :\r\n « إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ »  « اگر تهيدست باشند خداوند به فضل خود ، آنان را بىنياز مىسازد » ( نور / 32 ) ؛  « فَكُلُوا مِنْها وَ أَطْعِمُوا الْبائِسَ الْفَقِيرَ »  « پس از آن بخوريد و بينوايان فقير را نيز اطعام كنيد » ( حج / 28 ) ؛  « أَنْتُمُ الْفُقَراءُ إِلَى اللَّهِ »  « شما به درگاه خداوند نيازمنديد » ( فاطر / 15 ) ؛  « وَ اللَّهُ الْغَنِيُّ وَ أَنْتُمُ الْفُقَراءُ »  « خداوند بىنياز و شما همان نيازمندانيد » ( محمد / 38 ) .\r\nدر آيات فوق بعيد مىنمايد كه بتوانيم فقر را به إملاق تفسير كنيم و مثلا « بائس مملق » را اطعام كنيم ، زكات را به « مملق » ها دهيم و بدانيم كه ما در درگاه خداوند « مملق » هستيم و او غنى و بىنياز است .\r\nدر زبان عربى كلمه « ملق » براى شستن لباس و همچنين شير دادن طفل از سوى مادر ، و كلمه « مالق » براى ابزارى كه كشاورز به وسيلهء آن زمين شخم زده شده را هموار مىكند به كار مىرود ؛ و از همين مفهوم هموار كردن است كه كلمه « تملّق » به معنى تلطّف و اين كه چيزى به زبان اظهار كنى كه در دل نيست آمده است .\r\nبنابر اين آيا مىتوان گفت املاق به معنى خرج كردن و هزينه كردن است كه ثروت انسان را فرو مىبلعد ، چنان كه طفلى شير مادر را ؟\r\nابن اثير عقيده دارد إملاق خرج كردنى است كه دارايى انسان به سبب آن تمام مىشود .\r\nاو مىگويد :\r\nاصل إملاق خرج كردن است . گفته مىشود : « أملق ما معه إملاقا ، و ملقه ملقا » ، در اين مورد كه شخص ثروت خويش را از دست بيرون كند و محبوس نسازد . فقر نيز در پى چنين كارى مىآيد و تابع آن است ، و به همين دليل [ در زبان عربى 
  ] لفظ\r\n\r\n","description":"","footnote":"","page_name":" 438 ","page_number":456},
  {"content":"\r\n\r\nحاكى از سبب را در مورد مسبب استعمال كرده‌اند تا آنجا كه دلالت آن بر مسبب دلالت مشهورتر شده است . « 78 »\r\nبنابراين تفسير املاق به فقر تنها از آن جهت ذهن را به معنى اصلى كلمه نزديك مىكند كه بگوييم املاق خرج كردنى است كه به فقر مىانجامد .\r\nدر كنار اين ، احساس دور ديگرى نيز دارم و آن اين كه احتمالا قرآن كريم در انتخاب واژهء « إملاق » در مقام نهى پدران از كشتن فرزندان خود ، از بيم تنگدستى بدان نيز توجه داشته است كه با به كار گرفتن كلمه‌اى كه در سخن از شير دادن فرزند از سوى مادر با آن خو گرفته و آشنايى داشتند ، عاطفهء پدرى را در آنان بر انگيزد ؛ و البته خداوند خود به حقيقت امور آگاه است . 
  ]\r\n\r\n79 - حدائق :\r\nنافع از معنى اين كلام خداوند - تعالى - پرسيد : « حدائق » .\r\nابن عباس گفت : « البساتين » ( باغها ) ؛ و آنگاه به شعر شاعر استشهاد كرد :\r\n بلاد سقاها اللّه أمّا سهولها * فقضب و درّ مغدق و حدائق \r\nيعنى : سرزمينى كه خداوند آن را سيراب كرد ، و دشتهاى آن ، شاخسارهاست و مرواريدهايى سرشار و باغ و بوستانها .\r\n[ اين كلمه در آيات ذيل آمده است :\r\n« نبأ / 32 :      « إِنَّ لِلْمُتَّقِينَ مَفازاً * حَدائِقَ وَ أَعْناباً * وَ كَواعِبَ أَتْراباً * وَ كَأْساً دِهاقاً * لا يَسْمَعُونَ فِيها لَغْواً وَ لا كِذَّاباً »      ؛ عبس / 30 :     « فَأَنْبَتْنا فِيها حَبًّا * وَ عِنَباً وَ قَضْباً * وَ زَيْتُوناً وَ نَخْلًا * وَ حَدائِقَ غُلْباً »     ؛ نمل / 60 :  « فَأَنْبَتْنا بِهِ حَدائِقَ ذاتَ بَهْجَةٍ ما كانَ لَكُمْ أَنْ تُنْبِتُوا شَجَرَها »  .\r\nبه ترتيب يعنى :\r\n- پرهيزگاران را جايى است در امان از هر آسيب ، بستانها و تاكستانها و دخترانى همسال با پستانهاى بر آمده و جامهايى پر در آنجا نه سخن بيهوده شنوند و نه دروغ ؛ - پس در آن دانه‌ها رويانديم * و تاك و سبزيهايى خوردنى * و زيتون و نخل * و\r\n\r\n\r\n","description":"","footnote":"\r\n( 78 ) ر ك : النهاية .\r\n","page_name":" 439 ","page_number":457},
  {"content":"\r\n\r\nباغهايى پر درخت ؛ - پس بدان وسيله بوستانهايى خوش منظر برويانديم كه شما را توان روياندن درختى از درختان آنها نبود .\r\nدر قرآن كريم از اين مادّه جز كلمات سه گانهء آيات فوق نيامده است .\r\nروشن است كه تفسير « حدائق » به « بساتين » تفسير اين واژه به كلمه‌اى معرّب است كه اصالتا به زبانى ديگر تعلق دارد ؛ چه ، بستان كلمه‌اى اصالتا فارسى است و در قرآن استعمال نشده است .\r\nشيوهء شناخته شدهء زبان عربى در تعريب كلمات ديگر آن است كه در اخذ كلمات از ساير زبانها به واژهء نظير آن در زبان عربى نظر مىشود . در اين مورد در زبان عربى واژهء « حديقة » به كار مىرود و آن اصالتا به معنى درختان يا نخلهايى است كه به وسيلهء بنايى محصور شده است . سپس اطلاق اين كلمه بر قطعه‌اى از نخلستان ، با لحاظ همين ويژگى معنايى كه در ميان گرفته شده ، رواج يافته است . راغب در المفردات اين عقيده را اختيار كرده كه « حديقة » به تناسب تشبيه به حدقه چشم ، از نظر شكل و هيأت و از اين نظر كه آبى در آن وجود دارد ، حديقه ناميده شده است .\r\nدر كنار كلمهء حديقه دو كلمهء اصيل عربى « روضة و جنّت » نيز براى دلالت بر اين معنا وجود دارد ، هر چند واژهء جنّت با مفهوم خاص اسلامى در مورد بهشت نعمتهاى اخروى به كار مىرود ، و كلمهء « روضه و روضات » نيز در قرآن كريم با همين دلالت خاصّ اسلامى مىآيد .\r\nامّا كلمهء « حدائق » غالبا در مورد دنيا به كار مىرود ( نمل / 60 و عبس / 30 ) و تنها در يك مورد در قرآن كريم در مورد آخرت نيز به كار رفته است :\r\nنبأ / 32 :   « إِنَّ لِلْمُتَّقِينَ مَفازاً حَدائِقَ وَ أَعْناباً »   « پرهيزگاران را جايى است در امان از هر آسيب ، بستانها و تاكستانها » . 
  ]\r\n\r\n80 - مقيت :\r\nنافع از معنى اين كلام خداوند تعالى پرسيد : « مقيتا » .\r\nابن عباس گفت : « قادرا مقتدرا » ( قادر و مقتدر ) ؛ و آنگاه به شعر ابو أحيحهء انصارى استشهاد كرد :\r\n\r\n","description":"","footnote":"","page_name":" 440 ","page_number":458},
  {"content":"\r\n\r\n و ذى ضغن كففت النفس عنه * و كنت على مساءته مقيتا \r\n« 79 » يعنى : و شخصى پركينه كه خود را از او باز داشتم ، در حالى كه بر آزار رساندن او توانمند بودم .\r\n[ اين كلمه در آيهء نساء / 85 آمده است :\r\n « مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها وَ كانَ اللَّهُ عَلى كُلِّ شَيْءٍ مُقِيتاً »  . يعنى : هر كس واسطهء كار خيرى شود بهره‌اى از آن خواهد داشت و هر كه واسطهء كار بد گردد سهمى از آن خواهد داشت و خداوند بر هر چيز توانمند است .\r\nاين صيغه تنها يك بار در قرآن كريم آمده ، و از همين مادّه تنها يك بار ديگر صيغه « أقوات » در آيهء فصلت / 10 ذكر شده است :\r\n « وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها »  « و بر آن ، در بلندايش كوههايى قرار داد و آن را پربركت ساخت و رزقى را كه در آن هست مقدّر و معين كرد » .\r\nكلمهء « مقيت » از اسماء الهى است ، و علماى لغت و تفسير بر آنند كه اصل اين كلمه « قوت » است . زمخشرى در كشاف و ابو حيان در البحر المحيط بدين عقيده تصريح كرده و همين نظريّه در القاموس ، المفردات ، و النهاية نيز در مادّهء « قوت » ذكر شده است .\r\nدر معنى اين كلمه واژه‌هايى چون « مقتدر » ، « حفيظ » و « شهيد » را آورده‌اند و همچنين گفته‌اند : « المجازى » ( آن كه پاداش مىدهد ) و « القيّم » بالامور و المحيط بها » ( آن كه بر پاى دارندهء همهء امور است و بدانها احاطه دارد ) . اما اينها همه - چنان كه ابو حيان در البحر المحيط مىگويد - « اقوالى نزديك به يكديگرند ؛ چرا كه هر كدام مستلزم ديگرى است » و زيرا - چنانچه زمخشرى و راغب مىگويند - « قوت انسان را زنده نگه مىدارد و حفظ مىكند » .\r\nالبتّه ، در مقابل ، طبرى در تفسير آيهء مورد بحث شعرى از سموءل به عنوان گواه آورده است كه مىگويد : « إنّى على الحساب مقيت » يعنى : با حساب به من روزى داده شده است . وى آنگاه مىافزايد : كلمه ، در اينجا به معنايى جز معانى گذشته است و معنى آن « موقوت » ( روزى داده شده ) مىباشد .\r\nابو حيان در البحر ، ج 3 ، ص 310 اين نظريّهء طبرى را نقل مىكند و آنگاه مىگويد : اين كه بناى اسم فاعل به معنى بناى اسم مفعول باشد اين قول را سست مىكند .\r\n\r\n\r\n","description":"","footnote":"\r\n( 79 ) اين بيت در كشّاف از زبير بن عبد المطلب دانسته شده است . ر ك : تفسير آيه مورد بحث در اين كتاب ، ج 1 ، ص 286 .\r\n","page_name":" 441 ","page_number":459},
  {"content":"\r\n\r\nاحتمالا تفسير مقيت به مقتدر هم به سياق آيه و هم به سياق بيتى كه به عنوان شاهد آورده شده ، نزديكتر است ، هر چند در كنار آن بايد به تفاوتى ميان اين دو كلمه در مقام استعمال در قرآن توجّه داشت :\r\nكلمهء « مقيت » تنها يك بار در قرآن آمده ، در حالى كه صيغه‌هاى ذيل از مادّهء « قدر » در آيات كتاب الهى به كار رفته است :\r\n- « قادر » ، به صورت معرفه و نكره و جمع و مفرد ، 14 بار ؛ - « قدير » ، به عنوان اسم و صفت خداوند - تعالى - 45 بار ؛ - « مقتدر » ، 4 بار ؛ - « مقتدرون » ، يك بار : « فإنّا عليهم مقتدرون » « ما بر آنان تواناييم » .\r\nاين تفاوت روشن در استعمال بدان معنى است كه كلمهء « مقيت » همچنان پيوند خود را با مادّهء اصلى خويش يعنى « قوت » حفظ كرده و از طريق اين معنى خاصّ ، از اين مادّه به مفهوم اقتدار نقل يافته است .\r\nنكتهء قابل تأمّل ديگر در اينجا مسألهء مربوط به جار و مجرور « على كلّ شىء » متعلق به اين كلمه است :\r\nدر زبان عربى فعل ثلاثى مجرد اين مادّه به صورت متعدّى استفاده مىشود : « قاته » به معنى او را به اندازهء قوتش اطعام كرد . همچنين از اين مادّه فعل ثلاثى مزيد چهار حرفى باب افعال نيز به صورت متعدّى بدون واسطه مىآيد و گفته مىشود : « أقاته » يعنى قوت او را به او داد . راغب مىگويد : « أقاته » به معنى اين است كه آنچه قوت او را تأمين كند به او داد . ابن اثير مىگويد : « اين ، لغت [ يا گويش 
  ] ديگرى از همان « قات » است . امّا در القاموس آمده است :\r\n« واقات عليه ، اطاقه » ( اقامت عليه ، به معنى بر آن چيز توانايى يافته است ) و از همين مادّه ، اسم فاعل آن « مقيت عليه » يعنى توانمند مىباشد .\r\nبنابر اين آيا مىتوان گفت نقل يافتن « اقاته » به معنى دادن قوت از معنى اصلى خود به مفهوم اقتدار و توانستن ، تنها در صورتى است كه متعلّق حرف جرّ « على » و مجرورش قرار گيرد و در اين صورت است كه با « اقاته » [ بدون حرف جر 
  ] كه بر اصل معنى خود يعنى قوت دادن باقى مانده ، تفاوت مىيابد ؟\r\nاين كه در قرآن كريم اين كلمه متعلّق جار و مجرور « على كل شىء » قرار گرفته و در شاهد نيز متعلق « على اساءته » واقع شده و در شاهد ديگر ، شعر سموءل ، هم متعلّق « على الحساب » قرار گرفته ، چنين احتمالى را در ذهن تقويت مىكند . 
  ]\r\n\r\n","description":"","footnote":"","page_name":" 442 ","page_number":460},
  {"content":"\r\n\r\n\r\n81 - يئود :\r\nنافع از معنى اين كلام خداوند - تعالى - پرسيد : « و لا يئوده » .\r\nابن عباس گفت : « لا يثقله » ( بر او سنگين نيست ) ؛ و آنگاه به شعر شاعر استشهاد كرد :\r\n يعطى المئين و لا يئوده حملها * محض الضرائب ماجد الأخلاق \r\nيعنى : فراوان عطا مىدهد و اين همه بر او سنگين نيست ، او را سرشتى نكو و خويى شايسته و بزرگوارانه است .\r\n[ اين كلمه در آيهء بقره / 255 « آية الكرسى » آمده است :\r\n « وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما وَ هُوَ الْعَلِيُّ الْعَظِيمُ »  . يعنى : عرش او آسمانها و زمين را در بر گرفته و حفظ آنها بر او گران نيست و او و الا و بزرگ است . 
  ]\r\n[ اين كلمه ، به صيغه و مادّه ، تنها يك بار در قرآن آمده است .\r\nتفسير « لا يئوده » به « لا يثقله » تنها يك تقريب است ؛ و فيروز آبادى نيز در القاموس مىگويد :\r\n« آده الأمر ، أودا » يعنى او را به تلاشى سخت افكند ، و « تأوده » يعنى بر او سنگين آمد .\r\nدر كنار اين تقريب غافل نمىشويم كه در قرآن كريم مادّهء « ثقل » حدود چهل بار به كار رفته است ، يا بر معنى اصلى خود كه وزن و موازين و مثقال است و يا در مورد سنگينيهاى حسّى و يا معنوى .\r\nشايد تفاوتى كه ميان « ثقل » و « أود » وجود دارد آن است كه مدلول اصلى ثقل ، وزن مىباشد ، امّا مدلول « أود » مشقت و كجى است و گويا كه سنگينى و ثقل در مادّه « أود » از سختى مشقت و تلاش براى انجام يك امر و يا براى راست كردن كجى آن ناشى شده است . 
  ]\r\n\r\n82 - سرىّ :\r\nابن ازرق از معنى اين كلام خداوند - تعالى - پرسيد : « سريّا » .\r\nابن عباس گفت : « السرى النهر الصغير » ( سرى ، نهر كوچك است ) ؛ و آنگاه به شعر شاعر استشهاد كرد :\r\n\r\n","description":"","footnote":"","page_name":" 443 ","page_number":461},
  {"content":"\r\n\r\n سهل الخليقة ماجد ذو نائل « 80 » * مثل السرىّ تمده الانهار \r\nيعنى : خوشخوى و بزرگوار و پر كرم و عطا بخش ، همانند جويى كه از نهرهايى بزرگ سرچشمه مىگيرد .\r\n[ اين كلمه در آيهء مريم / 24 آمده است :\r\n « فَناداها مِنْ تَحْتِها أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا »  . يعنى : كودك او را از زير ندا داد كه محزون مباش . پروردگارت از زير پايت جوى آبى روان ساخت .\r\nاين صيغه تنها يك بار در قرآن آمده است .\r\nاما از همين ماده است :\r\n- فعل مضارع از مادّهء « سرى » در آيه فجر / 4 :  « وَ اللَّيْلِ إِذا يَسْرِ »  « و سوگند به شب ، چون روى به رفتن نهد » .\r\n- فعل ماضى از « اسراء » در آيهء اسراء / 1 :   « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ »   « منزه است خداوندى كه شبانه پيامبر خود را از مسجد الحرام . . . برد » .\r\n- فعل امر ، پنج بار ، در فرمان الهى به لوط پيامبر در آيات هود / 81 و حجر / 65 ؛ و فرمان خداوند به موسى در آيات طه / 77 ، شعراء / 53 و دخان / 23 :  « أَنْ أَسْرِ بِعِبادِي »  ،  « فَأَسْرِ بِأَهْلِكَ »  « شبانه خانواده‌ات را ببر » .\r\nتفسير « سرىّ » به « نهر كوچك » تقريبى به ذهن است و در كنار آن از ويژگى معنايى « خفا » در همهء استعمالات اين كلمه در قرآن غفلت نمىورزيم . اين ويژگى به صورت واضح خود را در « سرى » و « اسراء » نشان مىدهد و از لفظ « تحتك » در آيهء مريم نيز به خوبى فهميده مىشود . شايد بدان دليل هم كه نهر كوچك ظاهر نيست « سرى » ناميده شده است ، گويا كه به صورتى آرام و پنهان ، مانند حركت در شب ، جريان مىيابد ، و اگر اين گونه نبود مريم بدان نيازى نداشت كه به جريان يافتن چنين نهرى در زير پايش توجّه داده شود .\r\nالبتّه برخى از مفسّران « سرى » را در آيه به « شريف » معنى كرده‌اند . در حديث أمّ زرع نيز آمده است : « فنكحت بعده سريّا » ( پس از او با انسانى شريف ازدواج كرد ) . ابن اثير مىگويد :\r\nيعنى ارجمند و شريف ؛ و نيز گفته شده است : سخاوتمند و با مروّت ؛ و جمع آن « سراة » است ، بر خلاف قياس ، و گاه نيز حرف سين مضموم خوانده مىشود . « 81 »\r\nراغب ميان اين دو نظريه جمع كرده ، مىگويد : خداوند - تعالى - مىفرمايد : « تحتك\r\n\r\n\r\n","description":"","footnote":"\r\n( 80 ) در نسخه چاپى الاتقان « سهل الخليفه ماجد ذونائل » آمده است .\r\n( 81 ) ر ك : النهاية .\r\n","page_name":" 444 ","page_number":462},
  {"content":"\r\n\r\nسريّا » ، يعنى نهرى كه جارى است ؛ و گفته شده است : بلكه اين كلمه از « سرو » به معنى رفعت و بلندى است و خداوند بدان وسيله به عيسى - عليه السّلام - اشاره فرموده است . « 82 »\r\nتا اندازه‌اى نيز سياق آيات ، كه در مقام سخن گفتن از خوردن از خرماى تازه و نوشيدن از اين جوى آب است ، همين برداشت را كه « سرىّ » بر جوى يا همان نهر كوچك و پنهان دلالت دارد تقويت مىكند . خداوند - تعالى - مىفرمايد :\r\nمريم / 23 - 26 : « درد زاييدن او را به سوى تنهء درخت خرمايى كشاند . گفت : اى كاش پيش از اين ، مرده و كاملا از يادها رفته بودم . امّا او را از زير ندا داد كه محزون مباش ، پروردگارت از زير پاى تو جوى آبى روان ساخت . نخل را بجنبان تا خرماى تازه برايت فرو ريزد . پس بخور و بنوش و شادمان باش و اگر از آدميان كسى ديدى بگوى : براى خداوند رحمان روزه نذر كرده‌ام و امروز با هيچ انسانى سخن نمىگويم » .\r\nدر بيت شعرى كه به عنوان شاهد آمده است نيز « مثل السرىّ تمده الانهار » ، واژه « سرى » در معنى نهر كوچك و جوى صراحت دارد . 
  ]\r\n\r\n83 - دهاق :\r\nنافع از معنى اين كلام خداوند - تعالى - پرسيد :  « وَ كَأْساً دِهاقاً »  .\r\nابن عباس گفت : « ملاء » ( پر ) ؛ و شاهد آن نيز شعر شاعر است :\r\n اتانا عامر يرجو قرانا * فأترعنا له كأسا دهاقا \r\n« 83 » يعنى : عامر به اميد اين كه گراميش بداريم نزدمان آمد و ما نيز براى او فرجامى پر تقديم كرديم .\r\n[ اين كلمه در آيهء نبأ / 34 آمده است :\r\n    « إِنَّ لِلْمُتَّقِينَ مَفازاً * حَدائِقَ وَ أَعْناباً * وَ كَواعِبَ أَتْراباً * وَ كَأْساً دِهاقاً »     . يعنى :\r\nپرهيزگاران را جايى است در امان از هر آسيب ، بستانها و تاكستانها و دخترانى همسال با پستانهاى بر آمده و جامهايى پر . 
  ]\r\n[ اين كلمه ، به صيغه و مادّه ، تنها يك بار در قرآن آمده است .\r\nتفسير « دهاق » به « ملاء » ( پر ) ، يا - چنان كه راغب در المفردات مىگويد - « مفعم »\r\n\r\n\r\n","description":"","footnote":"\r\n( 82 ) ر ك : المفردات .\r\n( 83 ) در چاپ الاتقان « يرجو قرأنا فانزعنا له . . . » آمده است .\r\n","page_name":" 445 ","page_number":463},
  {"content":"\r\n\r\n( سرشار ) ، به رغم آن كه تفسيرى نزديك به نظر مىرسد ، در كنار آن از اين نكته نيز نبايد غافل ماند كه در زبان عربى واژهء « دهاق » براى دلالت بر پرى همراه با لبريز بودن و استمرار داشتن به كار مىرود ، و از همين معناست كه گفته مىشود : « ادّهقت الحجارة » ، وقتى كه سنگها به هم بچسبند و در هم فرو روند .\r\nمهمتر از اين نكته آن كه ، در آيات قرآن كريم ، به رغم كثرت استعمال مادّهء « ملأ » ( هفت بار در قالب فعل ، يك بار در قالب مصدر و دو بار در قالب اسم فاعل جمع ) « كأس دهاق » تنها به اين مقام يعنى مقام سخن گفتن از بهشت متّقين در سراى جاودانگى اختصاص يافته است .\r\nدر اين ميان نكتهء جالب توجه در استعمالات مادّهء « ملأ » در قرآن اين است كه اين مادّه ، به رغم كثرت استعمال ، غالبا در سياقهايى از اين قبيل مىآيد :\r\n- در سياق ترس و رعب : همانند آيه كهف / 18 :  « لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً »  « اگر در آنان مىنگريستى از ايشان پشت مىكردى و مىگريختى و وجودت از ترس از آنان آكنده مىگشت » .\r\n- در سياق وعيد : از قبيل آيهء آل عمران / 91 :  « إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ »  « كسانى كه كافر شدند و كافر مردند از هيچيك از آنان پذيرفته نخواهد شد كه سر تا سر زمين را از طلا پر كنند و فديهء آزادى خويش دهند . آنان را عذابى دردناك است و هيچ ياورى ندارند » .\r\n- در سياق هشدار دادن به عذاب مجرمان در دوزخ ، و اين كه چگونه شكمهاى آنان از ميوهء درخت زقّوم پر مىشود ، چنان كه آيات ذيل در اين امر صراحت دارد :\r\nاعراف / 18 ، خطاب به ابليس :  « قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ »  « گفت از اينجا ، مطرود و منفور ، بيرون رو . جهنم را از هر انسانى كه از تو پيروى كند پر خواهم كرد » ؛ و همچنين آيات هود / 119 ، سجده / 13 و ص / 85 .\r\nق / 30 :  « يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ »  « روزى كه به دوزخ مىگوييم آيا پر شدى ، و پاسخ مىدهد كه آيا بيشتر هم هست ؟ » واقعه / 53 :      « ثُمَّ إِنَّكُمْ أَيُّهَا الضَّالُّونَ الْمُكَذِّبُونَ * لَآكِلُونَ مِنْ شَجَرٍ مِنْ زَقُّومٍ * فَمالِؤُنَ مِنْهَا الْبُطُونَ * فَشارِبُونَ عَلَيْهِ مِنَ الْحَمِيمِ * فَشارِبُونَ شُرْبَ الْهِيمِ »      « آنگاه شما اى گمراهان\r\n\r\n","description":"","footnote":"","page_name":" 446 ","page_number":464},
  {"content":"\r\n\r\nتكذيب كننده * از درخت زقوم خواهيد خورد * و شكمهاى خود را پر خواهيد كرد * و بر سر آن نيز آب جوشان خواهيد نوشيد * چنان كه شترى تشنه آب مىنوشد » .\r\nصافات / 66 :     « إِنَّها شَجَرَةٌ تَخْرُجُ فِي أَصْلِ الْجَحِيمِ * طَلْعُها كَأَنَّهُ رُؤُسُ الشَّياطِينِ * فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ * ثُمَّ إِنَّ لَهُمْ عَلَيْها لَشَوْباً مِنْ حَمِيمٍ »     « آن درختى است كه در ته دوزخ مىرويد * ميوه‌اش همانند سرهاى شياطين است * آنان از آن مىخورند و شكم از آن پر مىكنند * و در پى آن نيز آميزه‌اى از آب جوشان مىنوشند » .\r\nاين نكته‌اى است كه نبايد در تفسير « كأسا دهاقا » به جامى پر و سرشار كه از آن پرهيزگاران بهشتى است مورد غفلت قرار گيرد . 
  ]\r\n\r\n84 - كنود :\r\nنافع از معنى اين كلام خداوند - تعالى - پرسيد : « لكنود » .\r\nابن عباس گفت : « كنود للنّعم و هو الّذى يأكل وحده و يمنع رفده » ( ناسپاس نعمتها ، آن كس كه به تنهايى مىخورد و به ديگران نمىدهد ) . چون نافع از او پرسيد : آيا عرب با چنين تفسيرى آشناست شعر شاعر را گواه آورد :\r\n شكرت له يوم العكاظ نواله * و لم أك للمعروف ثمّ كنودا \r\nيعنى : در روز عكاظ از عطاى او سپاسگزارى كردم و كسى نبودم كه نسبت به خيرى كه به او رسيده ناسپاس باشد .\r\n[ اين كلمه در آيهء عاديات / 6 آمده است :\r\n   « إِنَّ الْإِنْسانَ لِرَبِّهِ لَكَنُودٌ * وَ إِنَّهُ عَلى ذلِكَ لَشَهِيدٌ * وَ إِنَّهُ لِحُبِّ الْخَيْرِ لَشَدِيدٌ »    . يعنى :\r\nآدمى نسبت به پروردگار خود ناسپاس است و خود نيز بر اين گواه ، و او ثروت و دارايى را فراوان دوست دارد .\r\nاين كلمه ، به صيغه و مادّه تنها يك بار در قرآن آمده است .\r\nآنچه ابن عباس در تفسير اين كلمه آورده است ، يعنى « كسى كه به تنهايى مىخورد و به ديگران نمىدهد » ، تنها شرح لغوى اين كلمه است . زمخشرى در كشاف مىگويد :\r\n« كنود » به زبان كنده به معنى نافرمان ، به زبان بنى مالك ، به معنى بخيل ، به زبان مضر و ربيعه ، به معنى ناسپاس است .\r\n\r\n","description":"","footnote":"","page_name":" 447 ","page_number":465},
  {"content":"\r\n\r\nاين معانى ، به هر حال ، به يكديگر نزديك است و گزيده‌تر آن كه ، همه به اصل معنى اين كلمه ، يعنى « ارض كنود » بر مىگردد و آن زمينى است كه در مقابل هر كشتى نافرمانى مىكند و هيچ چيز در آن نمىرويد و به همين مناسبت « عاصى » و « بخيل » خوانده مىشود .\r\nاين كلمه با مراعات همين معنا در مورد « ناسپاس نسبت به نعمتها و كسى كه حقّ نعمت را ادا نمىكند » - كه اين بدترين بخل نيز هست » استعمال يافته است ، و نزديك به همين معنا كلمه « جحود » است به معنى انكار كردن خوبى و خيرى كه از ديگران رسيده است .\r\nنزديكترين معنى كلمه در آيهء عاديات همان « كفران نعمت خداوند » و تفسيرى است كه راغب آن را در المفردات ذكر كرده است . 
  ] « 84 »\r\n\r\n85 - ينغضون :\r\nنافع بن ازرق از معنى اين كلام خداوند - تعالى - پرسيد :  « فَسَيُنْغِضُونَ إِلَيْكَ رُؤُسَهُمْ »  .\r\nابن عباس در پاسخ گفت : « يحركّون رؤوسهم استهزاء » ( از روى ريشخند سر خود را حركت مىدهند ) ؛ و آنگاه به شعر شاعر استشهاد كرد كه مىگويد :\r\n أتنغض لى يوم الفخار و قد ترى * خيولا عليها كالأسود ضواريا \r\n« 85 » يعنى : آيا در روز تفاخر ، در حالى كه اسبانى را مىبينى كه مردانى چونان شيران درنده بر آنها نشسته‌اند ، به تمسخر برايم سر تكان مىدهى ؟\r\n[ اين كلمه در آيهء اسراء / 51 ، خطاب به پيامبران - عليه الصلاة و السلام - و دربارهء ستمگران قوم او ، آمده است :\r\n   « وَ قالُوا أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ خَلْقاً جَدِيداً * قُلْ كُونُوا حِجارَةً أَوْ حَدِيداً * أَوْ خَلْقاً مِمَّا يَكْبُرُ فِي صُدُورِكُمْ ، فَسَيَقُولُونَ مَنْ يُعِيدُنا قُلِ الَّذِي فَطَرَكُمْ أَوَّلَ مَرَّةٍ ، فَسَيُنْغِضُونَ إِلَيْكَ رُؤُسَهُمْ وَ يَقُولُونَ مَتى هُوَ ؛ قُلْ عَسى أَنْ يَكُونَ قَرِيباً »    . يعنى : گفتند : آيا آن زمان كه استخوان و خاك باشيم به خلقتى ديگر برانگيخته مىشويم ؟ بگو : سنگ باشيد يا آهن * و يا مخلوقى كه در خاطرتان بزرگ نمايد . خواهند گفت : چه كسى ما را باز مىگرداند ؟ بگو : همان كه نخستين بار شما را آفريد . آنگاه به تمسخر در برابرت سر خويش تكان دهند و گويند : كى\r\n\r\n\r\n","description":"","footnote":"\r\n( 84 ) در التفسير البيانى ، ج 1 ، به شرح اين آيه در سياق خاص خود در سورهء عاديات پرداخته‌ام .\r\n( 85 ) در چاپ الاتقان « كالأسور ضراريا » آمده است ، و البته حرف راء در اينجا تصحيف حرف دال است .\r\n","page_name":" 448 ","page_number":466},
  {"content":"\r\n\r\nخواهد بود ؟ بگو : اميد است كه نزديك باشد .\r\nتفسير اين كلمه به « حركت دادن سر به منظور تمسخر » از قبيل شرح واژه به كمك واژهء « رؤوسهم » موجود در آيه است و سياق آن نيز - چنان كه راغب در المفردات مىگويد - سياق استهزاء و ريشخند مىباشد . « انغاض » به معنى حركت دادن تنها يك تقريب به ذهن است و در كنار آن ، چنانچه راغب نيز از اين نكته غفلت نكرده ، از اين امر غافل نمىمانيم كه واژهء « نغض » و « انغاض » بر حركتى كه با لرزش و اضطراب همراه است دلالت مىكند و هر تحرّكى « انغاض » نيست . در زبان عربى واژهء « نغض » در مورد كسى به كار مىرود كه سر خود را تكان مىدهد و در راه رفتن مىلرزد ؛ « نغض » - به ضمّهء حرف نون و همچنين به فتحهء آن - غضروف فوقانى كتف انسان است كه بستر حركت كتف قرار مىگيرد ؛ « ناغض » يعنى ازدحام كرد همراه با آشفتگى ؛ و « نغوض » به معنى شترى است كه كوهانى بزرگ دارد و علت اين تسميه نيز آن است كه چون كوهان شتر بزرگ باشد در او آشفتگى پديد مىآيد .\r\nهنگامى مضمون آيهء مورد بحث قويتر خواهد بود كه واژهء « فسينغضون » را در آن با توجّه به همين ويژگى معنايى ، يعنى حركت همراه با لرزش و اضطراب ، تفسير كنيم ؛ چه زمانى كه برهان دندان شكن الهى بر گوشهاى آنان مىنوازد كه « بگو سنگ باشيد يا آهن ، يا مخلوقى كه در خاطرتان بزرگ نمايد ، خواهند گفت چه كسى ما را باز مىگرداند ؟ بگو : همان كه براى نخستين بار شما را آفريد » - در اين هنگام است كه - آرامش را از دست مىدهند و حركت سرهايشان از اين آشفتگى و فقدان آرامش ، به رغم همه لجاجت آنان در عناد با حق ، حكايت مىكند « و مىگويند : آن كى خواهد بود ؟ بگو اميد است كه نزديك باشد » . 
  ]\r\n\r\n86 - يهرعون :\r\nنافع از معنى اين كلام خداوند - تعالى - پرسيد : « يهرعون » .\r\nابن عباس گفت : « يقبلون اليه بالغضب » ( با خشم به او روى مىآورند ) ؛ و شاهد آن نيز شعر شاعر است :\r\n أتونا يهرعون و هم أسارى * نسوقهم على رغم الأنوف \r\nيعنى : نزد ما آمدند ، در حالى كه به خشم آورده مىشدند و اسير بودند و آنان را به رغم تمايلشان پيش مىبرديم .\r\n[ اين كلمه در دو آيهء ذيل آمده است :\r\n\r\n","description":"","footnote":"","page_name":" 449 ","page_number":467},
  {"content":"\r\n\r\nهود / 78 ، درباره قوم لوط :   « وَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالَ هذا يَوْمٌ عَصِيبٌ * وَ جاءَهُ قَوْمُهُ يُهْرَعُونَ إِلَيْهِ وَ مِنْ قَبْلُ كانُوا يَعْمَلُونَ السَّيِّئاتِ قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ فَاتَّقُوا اللَّهَ وَ لا تُخْزُونِ فِي ضَيْفِي أَ لَيْسَ مِنْكُمْ رَجُلٌ رَشِيدٌ »   ؛ صافات / 70 ، دربارهء ستمگران گمراه :    « إِنَّهُمْ أَلْفَوْا آباءَهُمْ ضالِّينَ فَهُمْ عَلى آثارِهِمْ يُهْرَعُونَ * وَ لَقَدْ ضَلَّ قَبْلَهُمْ أَكْثَرُ الْأَوَّلِينَ »    .\r\nبه ترتيب يعنى :\r\n- چون رسولان ما نزد لوط آمدند لوط اندوهگين و دلتنگ شد و گفت : امروز روز سختى است . و قومش به ناخشنودى نزد او شتافتند و آنان پيش از اين كارهاى زشتى را مرتكب مىشدند . لوط گفت : اى قوم من ، اينها دختران منند و براى شما پاكيزه‌ترند . از خدا بترسيد و مرا در برابر ميهمانانم خجل مكنيد . آيا ميان شما مردى خردمند نيست ؟\r\n- آنان پدران خويش را در گمراهى يافتند ، اما با ناخشنودى در پى ايشان مىروند و پيش از آنها نيز بيشتر پيشينيان گمراه شدند .\r\nدر قرآن كريم در غير اين دو آيه كلمه‌اى از اين مادّه نيامده است .\r\nاحتمالا قيد « خشم » در تفسير روايت شده از ابن عباس ، قيدى است براى احتراز از مفهوم « يقبلون اليه » ( يعنى به او اقبال مىكنند ) كه در آن مفهوم قبول و پذيرش نيز نهفته است .\r\nفيروز آبادى نيز مفهوم « آمدن » در اين واژه را به خشم و يا ضعف و يا ترس مقيّد ساخته ، هر چند وى مفهوم رفتن با سرعت و اضطراب را در اين كلمه خاطر نشان كرده است . او مىگويد :\r\n« هراع » بر وزن غراب ، رفتنى است همراه با سرعت و اضطراب ، و « أقبل » به معنى « يهرع » به ضمّهء حرف ياء - است . در قرآن كريم آمده است : « يهرعون اليه » « اهرع » مجهول استعمال مىشود و كسى كه اهرع به او اسناد داده شده « مهرع » است يعنى آن كس كه از خشم و يا ضعف و يا ترس مىلرزد . . . و « مهروع » ديوانه و صرع گرفته و نيز كسى است كه از شدّت كار و خستگى سرش گيج مىرود . « 86 »\r\nراغب اين كلمه را از « پيش راندن همراه با زور و تهديد مأخوذ دانسته ، مىگويد :\r\n« هرع » و « اهرع » يعنى او را با توسّل به زور و تهديد پيش برد . خداوند تعالى مىفرمايد : « يهرعون إليه » « 87 » .\r\n\r\n\r\n","description":"","footnote":"\r\n( 86 ) ر ك : القاموس المحيط .\r\n( 87 ) ر ك : المفردات .\r\n","page_name":" 450 ","page_number":468},
  {"content":"\r\n\r\nالبتّه سياق آيه هود چنين مىفهماند كه آنان با خشم و يا ترس و يا به زور نزد او نشتافتند ، بلكه براى انجام دادن كارهاى زشت و ناروا با ميهمانان او به سرعت نزد او رفتند .\r\nسياق آيهء صافات نيز بيشتر به اين مفهوم نزديك است كه آنان بر اساس تقليدى كوركورانه و پيرويى نابخردانه و احمقانه و نه بر اساس ترس يا خشم در پى پدران خود مىرفتند .\r\nدر اين واژه مفهوم سرعت ، همراه با اضطراب ، خشونت و نابخردى و فقدان هدف در رفتن به سوى يك پديده نهفته است ، و بناى آن بر مجهول در آيات صافات و هود اين مفهوم را در بر دارد كه اين گروش به صورتى غير ارادى بوده است چنان كه ، گويا آنان به زور شهوت فسق و يا تقليد كوركورانه و پيرويى بىهدف از پدران گمراه خويش ، بناچار در راهى قرار داده مىشدند .\r\nدر بيتى كه به عنوان شاهد آمده است نيز « أتونا يهرعون و هم اسارى » گواهى بر « روى آوردن همراه با خشم و ناخشنودى » نيست ، بلكه از آشفتگى اسيران مجبور شده‌اى حكايت دارد كه به رغم خواست خود به اسارت برده مىشدند . 
  ]\r\n\r\n87 - الرّفد المرفود :\r\nنافع از معنى اين كلام خداوند - تعالى - پرسيد :  « بِئْسَ الرِّفْدُ الْمَرْفُودُ »  .\r\nابن عباس گفت : « بئس اللعنه » ( چه بد لعنتى است ) ؛ و آنگاه به شعر شاعر استشهاد كرد :\r\n لا تقذفنّى بركن لا كفاء له * و إن تأسّفك الأعداء بالرفد \r\nيعنى : مرا به سوى پشتيبانى كه او را لياقت نيست مران ، هر چند كه دشمنان تو را به لعن و نفرين خويش اندوهگين سازند .\r\n[ اين دو كلمه در آيه هود / 99 ، دربارهء فرعون و سران سركش قوم او آمده است :   « يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ وَ بِئْسَ الْوِرْدُ الْمَوْرُودُ * وَ أُتْبِعُوا فِي هذِهِ لَعْنَةً وَ يَوْمَ الْقِيامَةِ بِئْسَ الرِّفْدُ الْمَرْفُودُ »   . يعنى : در روز قيامت پيشاپيش قوم خود است و آنان را به آتش در مىآورد كه بد جايگاهى است كه بدان وارد مىشوند ؛ و لعنت اين جهانى و لعنت روز قيامت را از پى دارند و اين چه بد لعنتى است .\r\nاين دو كلمه ، به صيغه و مادّه ، تنها يك بار در قرآن آمده است .\r\nروشن است كه در اينجا ابن عباس اين كلمه را به كلمه‌اى ديگر از خود آيه تفسير كرده\r\n\r\n","description":"","footnote":"","page_name":" 451 ","page_number":469},
  {"content":"\r\n\r\nو اين در حالى است كه كلمه « رفد » به خودى خود مفهوم لعنت را در بر ندارد و علاوه بر اين ، به سختى مىتوان آيه را با تفسير « بئس اللّعنة الملعونة » فهميد . بنابراين تنها تقريبى كه در اين تفسير وجود دارد از آن جهت است كه به لعنتى كه در اين دنيا و در روز قيامت از پى ايشان مىباشد تصريح شده است .\r\nدر زبان عربى « رفد » به معنى صله و عطاست : گفته مىشود : « رفده » يعنى به او صله و عطا داد : « الرّفود » به معنى شترى است كه شيرش قطع نمىشود : « الرافدان » دو نهر دجله و فرات است : « ترافد » به معنى تعاون است و از همين معناست كه كلمه « الرفادة » آمده است ، رسمى كه قريش در دوران جاهليّت داشتند و بر اساس آن در ايام برگزارى حج به فقراى حاضر شده در حج اطعام مىدادند .\r\nويژگى معنايى « صله » و وصل مىتواند در آيهء سوره هود نيز ، در پشت سر آمدن لعنت آن جهانى در پى لعنت اين جهان ، و به كمك سياق آيه قبلى فهميده شود ، آيه‌اى كه دربارهء فرعون مىگويد : « در روز قيامت پيشاپيش قوم خود است و آنان را به آتش در مىآورد و آن بد جايگاهى است كه وارد مىشوند » . 
  ]\r\n\r\n88 - تتبيب :\r\nابن ازرق از معنى اين كلام خداوند - تعالى - پرسيد : « غير تتبيب » .\r\nابن عباس گفت : « تخسير » ( خسارت رساندن و ضرر زدن ) ؛ و آنگاه شعر بشر بن ابى خازم را گواه آورد :\r\n هم جدعوا الأنوف فأوعبوها « 88 » * و هم تركوا بنى سعد تبابا \r\nيعنى : آنان بينيها را كندند و از جاى بريدند و هم ، آنان بنى سعد را زيانكار و نابود ساختند .\r\n[ اين كلمه در آيهء هود / 101 آمده است :\r\n  « ذلِكَ مِنْ أَنْباءِ الْقُرى نَقُصُّهُ عَلَيْكَ مِنْها قائِمٌ وَ حَصِيدٌ * وَ ما ظَلَمْناهُمْ وَ لكِنْ ظَلَمُوا أَنْفُسَهُمْ فَما أَغْنَتْ عَنْهُمْ آلِهَتُهُمُ الَّتِي يَدْعُونَ مِنْ دُونِ اللَّهِ مِنْ شَيْءٍ لَمَّا جاءَ أَمْرُ رَبِّكَ وَ ما زادُوهُمْ غَيْرَ تَتْبِيبٍ »   . يعنى : اين اخبار آباديهايى است كه بر تو حكايت مىكنيم ، آباديهايى كه برخى\r\n\r\n\r\n","description":"","footnote":"\r\n( 88 ) در نسخه چاپى الاتقان عبارت تصحيف شدهء « هم جذعوا الانون فاوعبدها » آمده است . ر ك : ديوان بشر ، دمشق ، 1960 م .\r\n","page_name":" 452 ","page_number":470},
  {"content":"\r\n\r\nهنوز برجايند و برخى جمع شده‌اند . ما به آنها ستم نكرديم ، بلكه آنان خود به خويشتن ستم روا داشتند و چون امر پروردگارت فرا رسيد همهء خدايانى كه به جاى خداوند مىخواندند هيچ سودشان نبخشيد و جز زيانكارى چيزى بر آنان نيفزود .\r\nاين صيغه تنها يك بار در قرآن آمده ، امّا از همين مادّه دو كلمهء ذيل نيز در آيات كتاب الهى به كار رفته است :\r\n- فعل ماضى ثلاثى مجرد در آيهء مسد ( لهب ) / 1 :   « تَبَّتْ يَدا أَبِي لَهَبٍ وَ تَبَّ »   « دو دست ابولهب بريده و هلاكت بر او باد » .\r\n- كلمهء « تباب » در آيهء غافر ( المؤمن ) / 37 :  « وَ كَذلِكَ زُيِّنَ لِفِرْعَوْنَ سُوءُ عَمَلِهِ وَ صُدَّ عَنِ السَّبِيلِ وَ ما كَيْدُ فِرْعَوْنَ إِلَّا فِي تَبابٍ »  « بدين سان كردار زشت فرعون در نظرش آراسته و خود از راه باز داشته شد و مكر و چاره‌جويى او جز زيان نبود » .\r\nدر سر تا سر قرآن ، از اين مادّه تنها در اين سه آيه كلماتى به كار رفته است .\r\nتفسير « تتبيب » به « تخسير » يك تقريب است و در كنار آن از اين نكته نيز غافل نمىشويم كه در قرآن كريم اين كلمه تنها در سياق لعنت گمراهان آمده است ، در حالى كه مادّهء « خسران » مىتواند در مورد خسارت مادّى ، در برابر سود ، در تجارت و همانند آن نيز به كار برده شود ؛ چنان كه اين كلمه به همين معنا در سه آيه از قرآن همراه با وزن و پيمانه به كار رفته است ( مطفّفون / 3 ، الرحمن / 9 و شعراء / 181 ) . مادّهء « خسر » از همين معنا به خسارت مجازى در حوزهء پديده‌هاى غير مادّى و همچنين به مفهوم دينى خاصّ خود ، ناظر به كسانى كه دنيا و آخرت را باخته‌اند ، نقل يافته و همين معنى اخير معنى غالب كلمه در استعمالات قرآنى آن است . « 89 »\r\nنقص ، خسارت و هلاكت از معانى « تبّ » در زبان عربى است . ابن اثير در تفسير سخن ابوبكر « تبّا لك ، ألهذا جمعتنا » ( هلاكت بر تو باد ، آيا بدين خاطر ما را گرد آورده‌اى ؟ ) همين معنى اخير را اختيار كرده ، گويد : « تب » به معنى هلاكت است و در اينجا منصوب است به فعل مقدّرى كه آن را اظهار نمىكنند . « 90 »\r\nدر زبان عربى بسيار كم اتّفاق مىافتند كه « تبّ » در غير هلاكت استعمال شود . در اين زبان ، « تبوب » - بر وزن تنور - به معنى هلاكت و همچنين به معنى كينه يا اندوه و انديشه‌اى است كه شخص در سينهء خويش دارد ؛ و همچنين گفته مىشود : « تبّا له » يعنى مرگ و هلاكت و\r\n\r\n\r\n","description":"","footnote":"\r\n( 89 ) مراجعه كنيد به استقراى مؤلّف در استعمال قرآنى كلمه « خسر » در تفسير سوره عصر ، التفسير البيانى ، ج 2 .\r\n( 90 ) ر ك : النهاية .\r\n","page_name":" 453 ","page_number":471},
  {"content":"\r\n\r\nنابودى از آن او باد . من سراغ ندارم كه « تب » در خسارت مادى و يا در ضرر كردن در معامله به كار رفته باشد ؛ و اين نكته ، در تفاوت ميان « تب » و « خسر » نكته‌اى است كه بيان قرآنى آن را در استعمال اين دو كلمه روشن مىسازد ، دو كلمه‌اى كه گمان مىشود با هم مترادفند و به همين دليل نيز به يكديگر تفسير مىشوند . 
  ]\r\n\r\n89 - هيت لك :\r\nنافع بن ازرق از معنى اين كلام خداوند - تعالى - پرسيد : « هيت لك » .\r\nابن عباس گفت : « تهيّأت لك » ( برايت آماده شده‌ام ) . چون ابن ازرق پرسيد : آيا عرب با چنين تفسيرى آشناست ، پاسخ داد : آرى ، آيا شعر ابو احيحهء انصارى را نشنيده‌اى كه مىگويد :\r\n به أحمى المضاف إذا دعانى * إذا ما قيل للأبطال هيتا \r\nيعنى : به وسيله آن از هر كس به من منسوب باشد دفاع مىكنم ، آن زمان كه مرا بخواند ، آن زمان كه به قهرمانان گفته شود : آماده باشيد .\r\n[ اين كلمه در آيهء يوسف / 23 ، دربارهء زن عزيز آمده است :\r\n « وَ راوَدَتْهُ الَّتِي هُوَ فِي بَيْتِها عَنْ نَفْسِهِ وَ غَلَّقَتِ الْأَبْوابَ وَ قالَتْ هَيْتَ لَكَ قالَ مَعاذَ اللَّهِ إِنَّهُ رَبِّي أَحْسَنَ مَثْوايَ إِنَّهُ لا يُفْلِحُ الظَّالِمُونَ »  « و آن زن كه يوسف در خانه‌اش بود ، در پى كامجويى از او مىبود . و درها را بست و گفت : آماده باش ( يا بشتاب ! ) . گفت : پناه مىبرم به خدا . او پرورانندهء من است و مرا منزلتى نيكو داده و ستمكاران رستگار نمىشوند . »\r\nاين كلمه در قرآن كريم ، به صيغه و مادّه ، تنها يك بار آمده است . « 91 »\r\nگويا تفسير ابن عباس از اين كلمه بنابر قرائت كسره در « هيت لك » است ؛ چه ، در اين صورت معنى آن « تهيأت » مىباشد ، و اين در حالى است كه جمهور اين آيه را به فتحه « هيت لك » قرائت كرده‌اند . راغب در المفردات در تفسير اين كلمه مىگويد :\r\n« هيت » به « هلمّ » ( پيش آى ) نزديك است . اين كلمه به صورت « هيت » نيز قرائت شده است ، يعنى « تهيأت » ( آماده شده‌ام ) .\r\n\r\n\r\n","description":"","footnote":"\r\n( 91 ) بنابر تفسير ابن عباس اين كلمه مهموز [ از ريشه ه ى ء 
  ] است ، و از اين مادّه كلمات ذيل در قرآن آمده است :\r\n- كلمه « هيىء » در آيه كهف / 10 ؛ - كلمهء « يهييء » در آيه كهف / 16 ؛ - « كهيئة الطير » در آيات آل عمران / 49 و مائده / 113 .\r\n","page_name":" 454 ","page_number":472},
  {"content":"\r\n\r\nفيروز آبادى نيز كلمهء هيت را در ذيل مهموز ( ه ى ء ) ذكر نكرده و آنچه در ذيل اين مادّه گفته ، تنها اين است :\r\n« الهيئة » « الهىء » و « الهىء » دعوت ديگران به غذا و نوشيدنى و همچنين خواندن شتر براى آب خوردن است . . . « يا هىء مالى » : نيز كلمه‌اى براى اظهار تعجب و يا اسمى براى تنبيه است ، همانند « صه » براى « أسكت » ( ساكت شو ) . علّت بناى اين اسم بر حركت ، پديد آمدن دو ساكن در كنار هم [ در فرض بناى بر سكون 
  ] است و علّت بناى آن بر حركت فتحه نيز سبكى اين حركت . « 92 »\r\nفيروز آبادى كلمهء « هيت » را در حرف « تاء » و نه در حرف همزه ، آورده ، و در آنجا متذكّر شده كه حرف اوّل اين كلمه به كسره نيز خوانده شده است . او مىگويد : « هيت لك » - كه حرف آخر آن به سه حركت و حرف نخست آن نيز گاه به كسره خوانده مىشود - به معنى « پيش آى » است ؛ و « هيت » نيز به معنى زمين گود و فرو رفته است .\r\nبنابر قرائت جمهور كه اين كلمه را به فتح حرف هاء تلفظ كرده‌اند معنى نزديكتر در « هيت لك » فرا خواندن و اغراء است ، و اين كلمه نيز اسم فعل امرى است كه حرف تاى آخر آن از ريشه و از حروف اصلى كلمه است ، مثل « هيهات » و تاى ضمير متكلّم و يا تاى خطاب نيست .\r\nما در اينجا مفهوم اغراء را داراى تناسب بيشترى با مقام مىبينيم تا خبر دادن از يك آمادگى ساده را . 
  ]\r\n\r\n90 - عصيب :\r\nنافع بن ازرق از معنى اين كلام خداوند - تعالى - پرسيد : « يوم عصيب » .\r\nابن عباس گفت : « شديد » ( سخت ) . چون نافع از او پرسيد : آيا عرب با چنين تفسيرى آشناست ، پاسخ داد : آرى ، آيا نشنيده‌اى شعر شاعر را :\r\n هم ضربوا قوانس خيل حجر « 93 » * بجنب الردة فى يوم عصيب \r\n\r\n\r\n","description":"","footnote":"\r\n( 92 ) ر ك : القاموس .\r\n( 93 ) در نسخه چاپى الاتقان ، « هم ضربوا فونس خل حجر » آمده ، و تصحيحى كه در اينجا آورده‌ايم از القاموس است . كلمه « قوانس » ، جمع قونس ؛ و آن به معنى قسمت بالاى سر است .\r\n","page_name":" 455 ","page_number":473},
  {"content":"\r\n\r\nيعنى : آنان بودند كه در نبردى سخت در كنار ردّه شلاق بر سر اسبان حجر نواختند .\r\n[ اين كلمه در آيهء هود / 77 آمده است :\r\n « وَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالَ هذا يَوْمٌ عَصِيبٌ »  . يعنى :\r\nچون رسولان ما نزد لوط آمدند لوط اندوهگين و دلتنگ شد و گفت : اين روزى سخت است .\r\nاين صيغه تنها يك بار در قرآن كريم آمده است .\r\nامّا از همين مادّه ، كلمهء « عصبة » چهار بار و در آيات : يوسف / 8 و 14 ، نور / 11 و قصص / 76 به كار رفته است .\r\nتفسير « عصيب » به شديد تنها تفسيرى تقريبى است ، و راغب نيز در المفردات اين كلمه را به همين نحو تفسير كرده است :\r\n« يوم عصيب » به معنى روزى سخت است . اين كلمه مىتواند به معنى فاعل و نيز ، به معنى مفعول باشد ، يعنى روزى « مجموع الاطراف » . « عصبة » نيز عبارت است از جماعتى كه نسبت به يكديگر تعصّب و با هم همكارى دارند .\r\nالبتّه من اين معنى را كه عصيب به معنى « معصوب » يعنى روزى مجموع الاطراف باشد نمىفهمم ، مگر همين كه در اين كلمه به معنى جمع كه در كلمهء عصبه است نظر داشته باشيم . اما چنين چيزى در هر حال بعيد است . ليكن تفسير آن به شديد وجه تقريب روشنى دارد و در كنار آن بايد ويژگى معنايى سختى تأثير آن بر اعصاب انسان را - به طور خاصى - در نظر داشت ، و همين جاست كه اين كلمه با كلمهء « شديد » كه گاه به معنى قوى و استوار و محكم نيز مىآيد تفاوت مىيابد . از همين معنى اخير است كه در آيات ذيل مىخوانيم :\r\nحديد / 25 :  « فِيهِ بَأْسٌ شَدِيدٌ وَ مَنافِعُ لِلنَّاسِ »  « در آن نيرويى استوار و نيز منافعى براى مردم است » ؛ هود / 80 ، دربارهء لوط و قوم او :  « لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ »  « كاش در برابر شما قدرتى مىداشتم يا به مكانى محكم و امن پناه مىبردم » .\r\nچنين سياقى نمىپذيرد كه كلمهء « شديد » به « عصيب » تفسير شود ، چنان كه سياق آيات مشتمل بر مادّهء « شدّ » و در معنى تقويت و استوار ساختن نيز اين تفسير را نمىپذيرد ، و آيات ذيل از اين قبيل است :\r\nانسان / 28 :  « نَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلًا »  « ما آدميان را آفريديم و بند بند تن آنان را استوار ساختيم و هرگاه بخواهيم به جاى آنها قومى ديگر همانند ايشان بياوريم » ؛\r\n\r\n","description":"","footnote":"","page_name":" 456 ","page_number":474},
  {"content":"\r\n\r\nص / 20 ، دربارهء داوود :  « وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ »  « سلطنت او را استوار ساختيم و او را حكمت و فصل خطاب داديم » .\r\nطه / 31 ، در ماجراى موسى :     « وَ اجْعَلْ لِي وَزِيراً مِنْ أَهْلِي * هارُونَ أَخِي * اشْدُدْ بِهِ أَزْرِي * وَ أَشْرِكْهُ فِي أَمْرِي »     « و براى من از خاندانم ياورى قرار ده ، برادرم هارون ، پشت من به دو محكم دار و او را در كار شريك من گردان » ؛ قصص / 35 :  « قالَ سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما بِآياتِنا أَنْتُما وَ مَنِ اتَّبَعَكُمَا الْغالِبُونَ »  « گفت : بازوى تو را به برادرت قوى خواهيم ساخت و شما را سلطنتى خواهيم داد و به سبب آياتى كه به شما مىدهيم به شما دست نخواهند يافت ، شما و هر كه از شما پيروى كند پيروزمنديد » . « 94 »\r\nاين چيزى است كه نبايد در تفسير « يوم عصيب » به « روزى كه بويژه بر اعصاب انسان تأثيرى سنگين و سخت مىگذارد » مورد غفلت قرار گيرد . 
  ]\r\n\r\n91 - مؤصدة :\r\nنافع بن ازرق از معنى اين كلام خداوند - تعالى - پرسيد : « مؤصدة » .\r\nابن عباس گفت : « مطبقة » ( كاملا بسته ) ؛ و آنگاه به شعر شاعر استشهاد كرد :\r\n تحنّ إلى أجبال مكّة ناقتى * و من دوننا ابواب صنعاء موصده \r\nيعنى : شترم به شوق كوههاى مكّه مىنالد ، امّا دروازه‌هاى بستهء صنعا سدّ راه ماست .\r\n[ اين كلمه در آيه‌هاى ذيل آمده است :\r\nهمزه / 7 ، دربارهء آتش بر افروخته الهى كه هشدارى براى هر غيبت كننده عيبجوى است :   « إِنَّها عَلَيْهِمْ مُؤْصَدَةٌ * فِي عَمَدٍ مُمَدَّدَةٍ »   ؛ بلد / 20 :   « وَ الَّذِينَ كَفَرُوا بِآياتِنا هُمْ أَصْحابُ الْمَشْأَمَةِ * عَلَيْهِمْ نارٌ مُؤْصَدَةٌ »   .\r\nبه ترتيب يعنى :\r\n- اين آتش در شعله‌هايى بر افراشته آنان را از هر سو در ميان گرفته و بر آنان بسته شده است ؛ - كسانى كه به آيات ما كافر شدند اهل شقاوتند و بر آنان آتشى است كه از هر سو در\r\n\r\n\r\n","description":"","footnote":"\r\n( 94 ) استقراى كامل مؤلف در استعمالات اين ماده در قرآن را در التفسير البيانى ، ج 1 ، سورهء « عاديات » ببينيد .\r\n","page_name":" 457 ","page_number":475},
  {"content":"\r\n\r\nميانشان گرفته است .\r\nاز اين مادّه جز اين صيغه و صيغهء « وصيد » در آيه كهف / 18 نيامده است :\r\n « تَحْسَبُهُمْ أَيْقاظاً وَ هُمْ رُقُودٌ وَ نُقَلِّبُهُمْ ذاتَ الْيَمِينِ وَ ذاتَ الشِّمالِ وَ كَلْبُهُمْ باسِطٌ ذِراعَيْهِ بِالْوَصِيدِ لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً »  « آنان را بيدار مىپندارى در حالى كه خوابند ، و ما آنان را به دست راست و چپ مىگردانيم و سگ آنان نيز بر در غار دو دست خويش را دراز كرده است . اگر در آنان مىنگريستى پشت مىكردى و مىگريختى و سرتاسر وجودت آكنده از ترس از آنها مىشد » .\r\nتفسير « مؤصدة » به « مطبقة » يك تقريب است و معنى اطباق بيش از هر معنى ديگرى از قيد « عليهم » فهميده مىشود ؛ چه ، اين قيد معنى چسبيده بودن و مستقيما بر روى چيزى قرار گرفتن و بستن را مىرساند ، به گونه‌اى كه اين معنى از « فوقهم » استفاده نمىشود ؛ زيرا در كلمهء اخير احتمال آن وجود دارد كه اين بالا بدون چسبيده بودن و مستقيما بر روى آن قرار گرفتن باشد .\r\nدر كلمهء « ايصاد » اصل معنى آن محكم بستن است و در زبان عربى كلمهء « وصيد » براى دلالت بر خانه يا غارى به كار مىرود كه به منظور نگهدارى اموال ، در ميان كوهها و از سنگ فراهم مىگردد . همچنين گفته مىشود : « استوصد فى الجبل » ، يعنى در كوه چنين غار يا خانه‌اى اختيار كرد . ما در هر سه آيه‌اى كه اين مادّه در آنها وجود دارد دلالت « ايصاد » را بر محكم بستن مىيابيم : در آتش بر افروختهء خداوند كه محكم بر هر غيبت كننده عيبجوى و بر همهء كسانى كه به آيات خداوند كافر شدند و اهل شقاوتند محكم بسته شده و در مورد سگ اصحاب كهف كه دو دستش را بر درگاه غارى كه كاملا بسته شده دراز كرده است . راغب معنى « محكم بودن » را در كنار « بستن و روى چيزى قرار گرفتن » در آيه‌هاى همزه و بلد مورد توجه قرار داده ، مىگويد :\r\nگفته مىشود : « اوصدت الباب » يعنى در را محكم بستم ؛ و « وصيد » نيز به معنى « متقارب الاصول » است . « 95 »\r\nمن نمىدانم چگونه كلمه « وصيد » بر تقارب اصول دلالت دارد ؛ و تنها چيزى كه به صورت نزديك از اين كلمه برداشت مىشود « در محكم بسته شده » است . ابن اثير در تفسير اين واژه به صرف معنى « بستن » بسنده كرده ، در مورد حديث غار : « فوقع الجبل على باب\r\n\r\n\r\n","description":"","footnote":"\r\n( 95 ) ر ك : المفردات .\r\n","page_name":" 458 ","page_number":476},
  {"content":"\r\n\r\nالكهف فاوصده » ( سنگى از كوه بر در غار قرار گرفت و در غار را بست ) مىگويد : يعنى آن را بست . گفته مىشود : « اوصدت الباب » و « اصدته » در زمانى كه در را ببندى . « 96 »\r\nامّا به عقيدهء ما « ايصاد » صرف بستن نيست ، بلكه محكم بستن است ، چنان كه در متن حديث فوق نيز همين معنا از كلمه « فأوصده » فهميده مىشود .\r\nهمين معنا نيز از كلمه « موصده » در بيتى كه به عنوان شاهد آورده شده است ، به ذهن تبادر مىكند و معنايى نزديك است ، آنجا كه مىگويد : « و من دوننا ابواب صنعاء موصدة » يعنى دروازه‌هاى محكم بسته شده صنعاء سدّ راه ماست . 
  ] « 97 »\r\n\r\n92 - يسأمون :\r\nنافع بن ازرق از معنى اين كلام خداوند - تعالى - پرسيد : « لا يسأمون » .\r\nابن عباس گفت : « لا يفترون و لا يملّون » ( سست و خسته نمىشوند ) ؛ و آنگاه به شعر شاعر استشهاد كرد :\r\n من الخوف لا ذو سأمة من عبادة * و لا هو من طول التّعبّد يجهد \r\nيعنى : اين از ترس است و او كسى نيست كه از عبادت خسته و ملول شود و يا از پرستش فراوان توانش به سر آيد .\r\n[ اين كلمه در آيهء فصلت / 38 آمده است :\r\n « فَإِنِ اسْتَكْبَرُوا فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ »  . يعنى :\r\nاگر آنان تكبّر ورزيدند ، كسانى كه نزد پروردگارت هستند او را شب و روز تسبيح مىگويند و خسته نمىشوند .\r\nعلاوه بر اين صيغه ، صيغه‌هاى ديگرى نيز در دو آيه ذيل آمده است :\r\nفصلت / 49 :  « لا يَسْأَمُ الْإِنْسانُ مِنْ دُعاءِ الْخَيْرِ وَ إِنْ مَسَّهُ الشَّرُّ فَيَؤُسٌ قَنُوطٌ »  « انسان از دعاى خير خسته نمىشود و اگر بديى به او رسد ، آنجاست كه بسيار نوميد و مأيوس است » ؛ بقره / 282 ، در مورد نوشتن سند قرض :  « وَ لا تَسْئَمُوا أَنْ تَكْتُبُوهُ صَغِيراً أَوْ كَبِيراً إِلى أَجَلِهِ ذلِكُمْ أَقْسَطُ عِنْدَ اللَّهِ وَ أَقْوَمُ لِلشَّهادَةِ وَ أَدْنى أَلَّا تَرْتابُوا »  « از اين ملول نشويد كه آن را چه كم و چه زياد باشد با مدّتش بنويسيد . اين نزد خداوند عادلانه‌تر است و همچنين شهادت\r\n\r\n\r\n","description":"","footnote":"\r\n( 96 ) ر ك : النهاية .\r\n( 97 ) در التفسير البيانى ، ج 2 ، در ذيل بحث از آيه سوره همزه توضيحات بيشترى در مورد ايصاد آورده‌ام .\r\n","page_name":" 459 ","page_number":477},
  {"content":"\r\n\r\nرا استوار دارنده‌تر و شك و ترديد را زايل كننده‌تر » .\r\nتفسير « لا يسأمون » به « لا يفترون و لا يملّون » از اين جهت مىتواند تفسيرى نزديك باشد كه « سآمة » به معنى « ملل » ( خستگى ) است . در القاموس مىگويد :\r\n« سئم الشىء » و « من الشىء » - بر قياس « فرح » ، به معنى « ملّ » ( ملول و خسته شد ) و فاعل آن « سئوم » است .\r\nابن اثير نيز در ذيل حديث « إن اللّه لا يسأم حتى تسأموا » اين كلمه را به « ملل » تفسير كرده ، مىگويد :\r\nاين حديث بدان معناست كه او خسته نمىشود مگر زمانى كه شما خسته و ملول شويد ؛ و همين روايت مشهور است . « السآمة » نيز به معنى ملول شدن و دل خسته شدن است .\r\nدر اين ميان از اين مدلول « سآمة » نيز غافل نمىشويم كه عبارت است از ملول شدن از آنچه تكرار مىشود . راغب اصفهانى اين نكته را مورد توجه قرار داده مىگويد :\r\n« سآمه » عبارت است از ملول و دل خسته شدن انسان از چيزى كه تكرار مىشود و فراوان براى انسان پيش مىآيد ، خواه يك فعل باشد و خواه يك انفعال . خداوند - تعالى ) مىفرمايد :  « وَ هُمْ لا يَسْأَمُونَ »  ، و مىفرمايد :  « لا يَسْأَمُ الْإِنْسانُ مِنْ دُعاءِ الْخَيْرِ »  ، و شاعر زهير بن ابى سلمى نيز مىگويد :\r\n سئمت تكاليف الحياة و من يعش * ثمانين حولا ، لا أبالك ، يسأم \r\nيعنى : از سختيها و مسؤوليتهاى زندگى خسته شدم ، و هر كه هشتاد سال بزيد ، پدرت مباد ، خسته مىشود . « 98 »\r\nاما فتور يا سستى كه در روايت ابن عباس در تفسير كلمه ذكر شده ، مىتواند نتيجه و يا مظهر ملال باشد ، از اين نظر كه انسان در انجام آنچه از آن ملول شده سست مىگردد . 
  ]\r\n\r\n93 - أبابيل :\r\nنافع بن ازرق از معنى اين كلام خداوند - تعالى - پرسيد : « أبابيل » .\r\n\r\n\r\n","description":"","footnote":"\r\n( 98 ) ر ك : المفردات .\r\n","page_name":" 460 ","page_number":478},
  {"content":"\r\n\r\nابن عباس گفت : « ذاهبة و جائية تنقل الحجارة بمناقيرها فتبلبل عليهم رءوسهم » ( پرندگانى كه مىرفتند و مىآمدند و در منقار خود سنگ حمل مىكردند و با سنگهايى كه بر سر آنان مىريختند آنان را از همديگر جدا و متفرق مىساختند ) . چون نافع از او پرسيد : آيا عرب با چنين تفسيرى آشناست پاسخ داد : آرى ، آيا نشنيده‌اى شعر شاعر را كه مىگويد :\r\n و بالفوارس من ورقاء قد عملوا * أحلاس خيل على جرد أبابيل \r\nيعنى : و با سوارانى از ورقاء كه همه مىدانند آنان سوارانى هميشه بنشسته بر اسبان بدون زين كوتاه قدند .\r\n[ اين كلمه در آيهء فيل / 3 آمده است :\r\n   « وَ أَرْسَلَ عَلَيْهِمْ طَيْراً أَبابِيلَ * تَرْمِيهِمْ بِحِجارَةٍ مِنْ سِجِّيلٍ * فَجَعَلَهُمْ كَعَصْفٍ مَأْكُولٍ »    .\r\nيعنى : پرندگان ابابيل را بر آنان فرستاد تا آنها را با سجيل سنگباران كردند و به سان علفى پس مانده در آخور در آوردند .\r\nاين كلمه ، به صيغه و مادّه ، تنها يك بار در قرآن به كار رفته است .\r\nتفسير ابن عباس در اين مورد ، از قبيل شرح اين كلمه در سياق خاص خود و در مجموع آيه است ، نه آن كه كلمه « أبابيل » بتنهايى چنين مفهومى را در برداشته باشد . چنان كه در بيت شاهد نيز مفهوم « جرد ابابيل » آن نيست كه بروند و بيايند و در منقار خود سنگ حمل كنند . بنابر اين ، ابن عباس اين شرح را از وصف اين پرندگان در قرآن گرفته كه مىگويد : « آنها را با سجّيل سنگباران كردند » ؛ گويا مقصود اصلى شرح ابن عباس از كلمهء أبابيل همين قسمت است كه « با سنگهايى كه بر سرشان مىريختند آنان را از همديگر جدا و متفرّق مىساختند » .\r\nراغب در تفسير اين كلمه از آيهء فيل اين نظريّه را اظهار مىدارد كه ابابيل يعنى : پراكنده ، مانند افراد شتر ؛ و مفرد اين كلمه نيز « أبيل » است . « 99 »\r\nبنا بر آنچه گفته‌اند اين كلمه يك واژه معرّب است . از ديگر سوى مىدانيم در زبان عربى وقتى لفظى غير عربى بدين زبان در آورده مىشود همان مفهومى را بدان مىبخشند كه در مادّهء عربى نظير اين كلمه يا در موارد استعمال آن وجود دارد . در زبان عربى كلمه « إبالة » در مورد پشتهء هيزم به كار رفته و كلمه « إبل مؤبلة » نيز در معنى شتران گرد هم آورده شده ، آمده است .\r\nهمچنين دو حرف باء و لام ، در هر چيزى كه مفهوم آميخته شدن و آشفتگى را در بر دارد ، تكرار شده است ، مأخوذ از « بلبلة الأسنّة » يعنى در هم آميخته شدن نيزه‌ها ؛ « بلبل\r\n\r\n\r\n","description":"","footnote":"\r\n( 99 ) ر ك : المفردات .\r\n","page_name":" 461 ","page_number":479},
  {"content":"\r\n\r\nالقوم » يعنى آنان را تهييج كرد و شوراند . از همين مادّه است « بلبله » به معنى ناتوانى زبان و در هم آميختن كلمات در خلال سخن گفتن كه از اختلاط زبانها با يكديگر ناشى شده است ؛ و كلمه « بلبل » براى پرندهء معروف كه آنچه را مىشنود تكرار مىكند . بىآن كه آنها را بفهمد يا كلمات را به خوبى از يكديگر جدا سازد . در اين ميان بين دو واژه « بلبلة » براى درهم ريختگى و آشفتگى مادى و « بلبال » براى گرفتارى فراوانى كه در نتيجهء آن و به سبب درهم آميختن انديشه‌ها و وسوسه‌ها ذهن انسان آشفته مىشود ، تفاوت گذاشته شده است .\r\nكاربردهاى فوق همه ناشى از مفهوم در هم ريختن ، به هم آميختن و آشفته ساختن است كه در كلمهء « ابابيل » وجود دارد . آنگاه اين كلمه در سياق خاصّ خود در آيه مفهومى را به دست مىدهد كه در شرح ابن عباس آمده است و آن اين كه « با سنگهايى كه بر سرشان مىريختند ، آنان را از هم جدا و متفرّق مىساختند » . البته ، عبارت « سنگهايى كه حمل مىكردند » مفهوم تعبير قرآنيى را نمىرساند كه مىگويد :  « تَرْمِيهِمْ بِحِجارَةٍ مِنْ سِجِّيلٍ »  ( با سجّيل آنان را سنگباران كردند ) ، چنان كه عبارت « با سنگهايى كه بر سرشان مىريختند آنها را از همديگر جدا و متفرق مىساختند » نيز از اداى مفهوم انهدام كاملى كه آيه گوياى آن مىباشد قاصر است ، آنجا كه آيه مىگويد :  « فَجَعَلَهُمْ كَعَصْفٍ مَأْكُولٍ »  ( آنان را به سان علفى پس مانده در آخور در آوردند ) .\r\nعلاوه بر اين ، هيچ وجهى براى آن وجود ندارد كه ابن عباس حمل سنگها را به « آوردن با منقار » مقيّد كرده است ، در حالى كه آيه به صورت مطلق از سنگباران كردن سخن مىگويد ، خواه به منقار باشد و خواه به چنگال . . . ؛ و البته خداوند خود به حقيقت امور آگاه است . 
  ]\r\n\r\n94 - ثقف :\r\nنافع بن ازرق از معنى اين كلام خداوند - تعالى - پرسيد : « ثقفتموهم » .\r\nابن عباس گفت : « وجدتموهم » ( آنان را يافتيد ) . چون نافع پرسيد : آيا عرب با چنين تفسيرى آشناست ، وى گفت : آرى ، آيا نشنيده‌اى شعر حسان بن ثابت را :\r\n فإمّا تثقفنّ بنى لؤىّ * جذيمة إنّ قتلهم دواء \r\nيعنى : اگر بنى لؤى جذيمه را يافتى ، كشتن آنان دواى دردهاست .\r\n[ اين كلمه در آيه‌هاى ذيل آمده است :\r\n\r\n","description":"","footnote":"","page_name":" 462 ","page_number":480},
  {"content":"\r\n\r\nبقره / 191 :    « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ * وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ وَ الْفِتْنَةُ أَشَدُّ مِنَ الْقَتْلِ وَ لا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيهِ فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ * فَإِنِ انْتَهَوْا فَإِنَّ اللَّهَ غَفُورٌ رَحِيمٌ »    ؛ نساء / 91 :  « سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً »  .\r\nبه ترتيب يعنى :\r\n- در راه خدا با آنان كه با شما مىجنگند بجنگيد و تجاوز نكنيد كه خداوند تجاوز كنندگان را دوست ندارد . آنان را هر جا كه يافتيد بكشيد و از آنجا كه شما را بيرون رانده‌اند شما نيز آنان را آواره كنيد ، كه فتنه از كشتن بدتر است . در كنار مسجد الحرام با آنان جنگ نكنيد مگر اين كه آنان در آنجا با شما بجنگند . اگر در آنجا با شما جنگيدند آنان را بكشيد ، كه اين سزاى ستمگران است . اما اگر دست كشيدند ، خداوند بخشنده و مهربان است ؛ - ديگرانى را خواهيد يافت كه مىخواهند از شما و از قوم خود در امان باشند . اينان هر بار كه به فتنه باز گردانده شوند و در آن فرو مىروند . پس اگر از شما كناره نگزيدند و صلح نكنند و از شما دست بر ندارند آنان را بگيريد و هر جايشان يافتيد بكشيد و اينهايند كه براى شما بر آنان سلطه‌اى آشكار قرار داديم .\r\nاز همين ماده ، در دو آيه ذيل فعل ماضى مجهول نيز آمده است :\r\nآل عمران / 112 ، درباره فاسقانى از اهل كتاب :  « ضُرِبَتْ عَلَيْهِمُ الذِّلَّةُ أَيْنَ ما ثُقِفُوا »  « هر جا يافت شوند خوارى و زبونى بر آنان تقدير شده است » ؛ احزاب / 61 ، دربارهء منافقان ، بيمار دلان و كسانى كه در مدينه ايجاد رعب مىكردند :\r\n « مَلْعُونِينَ أَيْنَما ثُقِفُوا أُخِذُوا وَ قُتِّلُوا تَقْتِيلًا »  « اينان لعنت شدگانند ، هر جا يافت شوند دستگير شوند و بايد به سختى كشته شوند » . همچنين از اين ماده است فعل مضارع در دو آيهء ذيل :\r\nانفال / 57 :   « الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ * فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ »   « كسانى كه از آنان پيمان گرفتى و سپس هر بار پيمان خويش مىشكنند و پروايى ندارند اگر آنان را در جنگ بيابى به وسيلهء آنان كسانى را كه پشت سر آنهايند فرارى ده ، شايد كه پند گيرند » ؛ ممتحنه / 1 :    « يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ وَ   \r\n\r\n","description":"","footnote":"","page_name":" 463 ","page_number":481},
  {"content":"\r\n\r\n   قَدْ كَفَرُوا بِما جاءَكُمْ مِنَ الْحَقِّ يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ * إِنْ يَثْقَفُوكُمْ يَكُونُوا لَكُمْ أَعْداءً وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ وَ وَدُّوا لَوْ تَكْفُرُونَ »    « اى كسانى كه ايمان آورده‌ايد دشمن من و دشمن خود را به دوستى اختيار مكنيد . شما با آنان طرح دوستى مىافكنيد در حالى كه آنان به سخن حقّى كه بر شما نازل شده است ايمان ندارند و بدان سبب كه به خداوند پروردگار خويش ايمان آورده‌ايد پيامبر و شما را بيرون مىرانند . گاه كه براى جهاد در راه من و طلب رضاى من بيرون مىرويد در نهان با آنان طرح دوستى مىافكنيد و من به هر چه پنهان مىداريد و آنچه آشكار مىسازيد آگاهترم ؛ و هر كه چنين كند از راه راست منحرف شده است . اگر شما را بيابند دشمنى مىكنند و دست و زبان به آزارتان مىگشايند و دوست دارند كه شما نيز كافر باشيد » .\r\nاز اين ماده در تمامى قرآن تنها شش كلمه‌اى كه گذشت آمده است .\r\nمن بدان سبب تمامى اين آيات را به طور كامل نقل كردم كه روشن شود اين آيات در مقام سخن گفتن از جنگ و دشمنى است و به همين خاطر تفسير كلمهء مورد بحث به « يافتيد » تنها يك تقريب به ذهن است و در كنار آن از اين ويژگى معنايى غافل نمىشويم كه كلمه مزبور ، در سرتاسر آيات قرآنى ، تنها در چنين سياقى آمده و در شعر « همزيه » حسان بن ثابت نيز چنين است .\r\nراغب اين كلمه را در آيات آل عمران ، انفال و احزاب به مفهوم اصلى ادراك كردن و مهارت يافتن برگردانده و گفته است اين كلمه مجازا به معنى درك كردن [ چيزى يا رسيدن به آن 
  ] نقل يافته ، هر چند اين درك كردن با دريافتن و آموختن و هشيارى همراه نباشد . « 100 »\r\nابن اثير اين كلمه را در حديث هجرت رسول خدا كه مىگويد « و هو غلام لقن ثقف » ( او تازه جوانى خوش فهم و زيرك بود ) به زيركى و زرنگى تفسير كرده و همين تفسير را در حديث امّ حكيم دختر عبد المطلب نيز جارى دانسته است كه مىگويد : « إنّى حصان فما أكلّم و ثقاف فما أعلّم » ( من پاكدامنم و كسى با من سخن نگويد ، و زيركم و كسى مرا تعليم ندهد ) . اما وى در حديث عايشه امّ المومنين كه در وصف پدرش مىگويد « و أقام أودها بثقافه » ( او به اصلاح و فرهنگ آموزى كژيهاى جامعهء مسلمين را راست كرد ) اين كلمه را به معنى اصلاح و فرهنگ دادن دانسته است . وى در تفسيرى سوم در حديث « إذا ملك اثنا عشر من بنى عمرو بن كعب كان الثقف و الثقاف » ( وقتى دوازده تن از بنى عمرو بن كعب به سلطنت رسند جنگ و\r\n\r\n\r\n","description":"","footnote":"\r\n( 100 ) ر ك : المفردات .\r\n","page_name":" 464 ","page_number":482},
  {"content":"\r\n\r\nدرگيرى به پا مىشود ) اين كلمه را به جنگ و درگيرى و خصومت تفسير كرده است . « 101 »\r\nدر زبان عربى مفهوم زيركى و زرنگى در ثقافة به معنى مهارت و توانمندى مفهومى آشناست و گفته مىشود : « ثقف فلانا » يعنى فلانى را گرفت ، به او دست يافت و يا او را درك كرد . « ثقاف » به معنى خصومت و دشمنى نيز مفهومى آشنا و مأخوذ است از « ثقاف » ، وسيله‌اى كه نيزه را با آن صاف كنند تا براى جنگ آماده شود .\r\nدر قرآن كريم نيز بعيد نيست كه بتوانيم در آيات مشتمل بر مادّهء « ثقف » همان مفهوم زيركى و هوشمندى در برخورد با دشمن و رسيدن به او و نبرد با او را بيابيم .\r\nتفاوت ميان اين مادّه با « وجد » هنگامى روشن مىشود كه در كنار توجّه به استقراى گذشته در آيات مشتمل بر مادّهء « ثقف » كه نشان مىداد اين كلمه در سياق عداوت و دشمنى و جنگ به كار مىرود ، به اين نكته نيز توجه داشته باشيم كه هر چند در قرآن كريم مادّهء « وجد » نيز در چنين سياقى استعمال شده است ، چنان كه در آيه نساء / 89 درباره منافقين مىگويد :\r\n « وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً »  ( دوست دارند چنان كه خود كافر شده‌اند شما نيز كافر شويد تا با هم برابر گرديد . پس از آنان دوستانى نگيريد مگر زمانى كه در راه خدا هجرت كنند اما اگر پشت كردند با آنان برخورد كنيد و هر جا يافتيد آنها را بكشيد و از آنان هيچ دوست و ياورى برنگزينيد ) ، و نيز چنان كه در آيهء توبه / 5 درباره مشركين مىگويد :  « فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ »  ( زمانى كه ماه‌هاى حرام سپرى شد مشركان را هر جا كه يافتيد بكشيد و با آنان برخورد كنيد و در محاصره‌شان گيريد و در هر جا در كمين آنان بنشينيد . پس اگر توبه كردند و نماز به پاى داشتند و زكات دادند راهشان باز گذاريد خداوند بخشنده و مهربان است ) - اما به رغم اين همه - كلمهء « وجد » در بيان قرآنى ، اغلب در غير اين سياق مىآيد و از آن جمله است آيات ذيل :\r\nضحى / 6 - 8 ، خطاب به پيامبر - عليه الصّلاة و السلام :    « أَ لَمْ يَجِدْكَ يَتِيماً فَآوى * وَ وَجَدَكَ ضَالًّا فَهَدى * وَ وَجَدَكَ عائِلًا فَأَغْنى »    « آيا تو را يتيم نيافت و پناه داد * گمراه نيافت و هدايت كرد * نيازمند نيافت و بىنياز ساخت ؟ » ؛ ص / 44 ، دربارهء ايّوب :  « إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ »  « ما او را صابر يافتيم .\r\n\r\n\r\n","description":"","footnote":"\r\n( 101 ) ر ك : النهاية .\r\n","page_name":" 465 ","page_number":483},
  {"content":"\r\n\r\nچه خوب بنده‌اى كه او هميشه روى به درگاه ما داشت » ؛ طه / 10 :   « وَ هَلْ أَتاكَ حَدِيثُ مُوسى * إِذْ رَأى ناراً فَقالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِقَبَسٍ أَوْ أَجِدُ عَلَى النَّارِ هُدىً »   « آيا به تو رسيده است ماجراى موسى ، آنگاه كه آتشى بديد پس به خانواده‌اش گفت : من آتشى احساس كردم شايد پاره‌اى از آن برايتان بياورم يا در كنار آتش راهنمايانى بيابم » ؛ يوسف / 94 :  « قالَ أَبُوهُمْ إِنِّي لَأَجِدُ رِيحَ يُوسُفَ »  « پدرشان گفت من مطمئنم كه بوى يوسف را مىيابم » ؛ كهف / 36 :  « وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً »  « و اگر به نزد پروردگارم باز گردانده شدم ، آنجا جايگاهى بهتر از اين خواهم يافت » ؛ جن / 22 :  « قُلْ إِنِّي لَنْ يُجِيرَنِي مِنَ اللَّهِ أَحَدٌ وَ لَنْ أَجِدَ مِنْ دُونِهِ مُلْتَحَداً »  « بگو :\r\nهيچكس مرا در مقابل خداوند پناه نمىدهد و جز او پناهگاهى نخواهم يافت » ؛ مزمّل / 20 :  « وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ »  « هر خيرى كه براى خود پيش فرستيد ، آن را نزد خداوند مىيابيد » ؛ و بالأخره ، بقره / 110 :  « وَ ما تُقَدِّمُوا . . .   تَجِدُوهُ عِنْدَ اللَّهِ »  .\r\nاينها همه اين نكته را به ذهن نزديك مىكند كه « وجد » اعمّ است از « ثقف » كه در زبان عربى معنى ثقافة و ثقاف نيز به خود مىگيرد ، امّا در بيان قرآنى تنها با ويژگى معنايى زيركى و هوشيارى در برابر دشمن و بينا بودن نسبت به جاى او و نحوهء غلبهء بر او مىآيد ؛ و البته خداوند خود به حقيقت امور آگاه است . 
  ]\r\n\r\n95 - نقع :\r\nنافع بن ازرق از معنى اين كلام خداوند - تعالى - پرسيد :  « فَأَثَرْنَ بِهِ نَقْعاً »  .\r\nابن عباس گفت : « النّقع ما يسطع من حوافر الخيل » ( نقع آن چيزى است كه از زير سم اسبان ساطع مىشود ) . چون ابن ازرق از او پرسيد : آيا عرب با اين مفهوم آشناست ، در پاسخ گفت : آرى ، آيا نشنيده‌اى شعر حسان بن ثابت را :\r\n عدمنا خيلنا إن لم تروها * تثير النّقع موعدها كداء \r\n« 102 »\r\n\r\n\r\n","description":"","footnote":"\r\n( 102 ) در چاپ الاتقان عبارت تصحيف شدهء « قدمنا خيلنا » آمده است . اين بيت را در قصيده همزيهء حسان در سيرهء ابن هشام و همچنين در ديوان حسان ببينيد .\r\n","page_name":" 466 ","page_number":484},
  {"content":"\r\n\r\nيعنى : نابود باشند اسبانمان اگر آنها را نبينيد كه از زير سم خود خاك به هوا بلند مىكنند و بر زمينى كه خشك است مىتازند .\r\n[ اين كلمه در آيه عاديات / 1 - 6 آمده است :        « وَ الْعادِياتِ ضَبْحاً * فَالْمُورِياتِ قَدْحاً * فَالْمُغِيراتِ صُبْحاً * فَأَثَرْنَ بِهِ نَقْعاً * فَوَسَطْنَ بِهِ جَمْعاً * إِنَّ الْإِنْسانَ لِرَبِّهِ لَكَنُودٌ »        . يعنى : سوگند به اسبان دونده‌اى كه نفس نفس مىزنند * سوگند به اسبانى كه به سم از سنگ آتش مىجهانند * و سوگند به اسبانى كه بامدادان هجوم آورند * و در آنجا غبارى بر انگيزند * و جمعى را بدان در ميان گيرند * كه انسان نسبت به پروردگار خويش ناسپاس است .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « النقع المثار » به آنچه از زير سم اسبان در هوا ساطع مىشود تقريبى است كه در آن قيد « در هوا ساطع شدن » از آيهء قبل يعنى « اسبانى كه به سم از سنگ آتش مىجهانند » گرفته شده است ، بى آن كه در خود كلمهء « نقع » معنى ساطع شدن نهفته باشد ؛ چه اين كه در زبان عربى نقع تنها غبار است و در اكثر موارد دربارهء غبارى استعمال مىشود كه از زير سم اسبان دونده بر مىخيزد .\r\nشايد وجه مقبوليّت و تقريبى كه در تفسير « نقع » به آنچه از زير سم اسبان در هوا ساطع مىشود وجود دارد آن است كه اين گرد و خاك به هوا برخاسته ، در خلال يك هجوم است و در اين هجوم از شدت دو اسبان چنان زبانه‌هايى از برخورد سم آنها با زمين به وجود مىآيد كه اين گرد و غبار را روشن مىكند و در ميان آن مىدرخشد . 
  ] « 103 »\r\n\r\n96 - سواء الجحيم :\r\nنافع بن ازرق از اين كلام خداوند - تعالى - پرسيد :  « فِي سَواءِ الْجَحِيمِ »  .\r\nابن عباس گفت : « فى وسط الجحيم » ( در ميان جهنم ) . چون ابن ازرق از او پرسيد : آيا عرب با چنين تفسيرى آشناست ، پاسخ داد : آرى ، آيا شعر شاعر را نشنيده‌اى كه مىگويد :\r\n رماها به سهم فاستوى فى سواءها * و كان قبولا للهوادى الطوارق \r\nيعنى : تيرى به سوى او افكند و آن تير در ميانش نشست و اين پذيرش ظلمت شب بود كه فرا مىرسيد .\r\n\r\n\r\n","description":"","footnote":"\r\n( 103 ) ر ك : التفسير البيانى ، ج 1 ، « سوره عاديات » .\r\n","page_name":" 467 ","page_number":485},
  {"content":"\r\n\r\n[ اين كلمه در آيهء صافات / 55 ، در مقام نقل سخن بندگان اخلاص يافتهء خدا در بهشت ، آمده است :        « فَأَقْبَلَ بَعْضُهُمْ عَلى بَعْضٍ يَتَساءَلُونَ * قالَ قائِلٌ مِنْهُمْ إِنِّي كانَ لِي قَرِينٌ * يَقُولُ أَ إِنَّكَ لَمِنَ الْمُصَدِّقِينَ * أَ إِذا مِتْنا وَ كُنَّا تُراباً وَ عِظاماً أَ إِنَّا لَمَدِينُونَ * قالَ هَلْ أَنْتُمْ مُطَّلِعُونَ * فَاطَّلَعَ فَرَآهُ فِي سَواءِ الْجَحِيمِ * قالَ تَاللَّهِ إِنْ كِدْتَ لَتُرْدِينِ »        . يعنى : يكى از آنان مىگويد مرا همنشينى بود كه مىگفت آيا تو از آنهايى كه تصديق مىكنند ؟ آيا آنگاه كه مرديم و خاك و استخوان شديم آيا كيفرمان دهند ؟ گويد : آيا مىتوانيد از بالا بنگريد ؟ پس در نگريست و او را در ميان دوزخ ديد . گفت : به خداوند سوگند نزديك بود مرا به هلاكت افكنى .\r\nعلاوه بر اين موضع ، كلمهء « سواء » در بيست و شش مورد ديگر نيز به كار رفته كه سياق همهء آنها معنى تساوى ، تسويه و عدل را براى اين كلمه مىرساند .\r\nتفسير كلمه در آيهء صافات به « وسط » ، به اصل مدلول اين كلمه كه « جايى ميان دو كناره خود » مىباشد نزديك است . در زبان عربى واژهء « مساوات » در معادله‌ها و برابريهايى كه تساوى دو طرف به وزن و يا مقدار و يا مقياس برقرار است به كار مىرود ، چنان كه كلمه « سواء » در مورد جايى وسط دو جاى ديگر ، استعمال مىشود .\r\nاين كلمه با همين دلالت به صورت مجازى به حوزهء امور غير مادّى نيز نقل مىيابد و مثلا گفته مىشود : « كلمة سواء » يعنى عقيده‌اى عادلانه ، و يا گفته مىشود :  « سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ »  ، يعنى : چه آنان را بيم رسانى و چه بيم نرسانى ، اين دو امر با يكديگر برابر است .\r\nدر آيهء صافات ، راغب نيز اين عقيده را اختيار كرده كه كلمه « سواء الجحيم » به معنى « وسط دوزخ » است . او مىگويد :\r\n« مكان سوى و سواء » ، يعنى جايى كه دو طرفش مساوى است . اين كلمه به صورت وصف و همچنين ظرف به كار برده مىشود ، ولى اصل آن ، مصدر است . « 104 »\r\nابن اثير نيز در النهاية مىگويد :\r\n« سواء الشىء » به معنى وسط آن است ، چه اين كه فاصله‌اى برابر از دو سوى تا آن نقطه وجود دارد .\r\nوسط ، به معنى وسط مكانى ، مفهوم نزديك اين كلمه است . امّا به عقيدهء من اين مفهوم\r\n\r\n\r\n","description":"","footnote":"\r\n( 104 ) ر ك : المفردات .\r\n","page_name":" 468 ","page_number":486},
  {"content":"\r\n\r\nدر اينجا مراد نيست ، بلكه اين كلمه به صورتى كنايى استعمال يافته و مقصود از آن « صميم دوزخ » است .\r\nدر بيت شعرى كه به عنوان شاهد آورده شده نيز حمل آن بر معنى كنايى قويتر است ، چنان كه در حديث ابوبكر نيز « امكنت من سواء الثفرة » ، ابن اثير در النهايه مىگويد : مقصود از « سواء الثغرة » وسط گودى درياست . ابن اثير در اين حديث معنى كنايى را براى اين كلمه پذيرفته و مقصود نهايى از آن را « صميم اين گودى » مىداند . البته خداوند خود به حقيقت امور آگاه است . 
  ]\r\n\r\n97 - مخضود :\r\nنافع بن ازرق از معنى اين كلام خداوند - تعالى - پرسيد :  « سِدْرٍ مَخْضُودٍ »  .\r\nابن عباس گفت : « الذى ليس له شوك » ( سدرى كه خار ندارد ) ؛ و آنگاه به شعر امية بن ابى صلت استشهاد كرد :\r\n إنّ الحدائق فى الجنان ظليلة * فيها الكواعب سدرها مخضود \r\n« 105 » يعنى : در بهشت باغها در زير سايه‌هاى درختان قرار گرفته و آنجا دخترانى همسال هستند و سدر آنجا نيز بىخار است .\r\n[ اين كلمه در آيهء واقعه / 28 ، درباره نعمتهاى آخرت و خوشيهاى آن آمده است :     « وَ أَصْحابُ الْيَمِينِ * ما أَصْحابُ الْيَمِينِ * فِي سِدْرٍ مَخْضُودٍ * وَ طَلْحٍ مَنْضُودٍ * وَ ظِلٍّ مَمْدُودٍ »     .\r\nيعنى : اما اصحاب سعادت * و چه مىدانى كه اصحاب سعادت در چه حالند ؟ * در زير درختان سدر بىخار * و درخت موزى كه ميوه‌اش بر يكديگر چيده شده * و سايه‌اى دايم .\r\nاين كلمه ، به ماده و صيغه ، تنها يك بار در قرآن آمده است .\r\nامّا كلمهء « سدر » علاوه بر اين آيه در آيه سبأ / 16 نيز به كار رفته است :  « وَ شَيْءٍ مِنْ سِدْرٍ قَلِيلٍ »  « و قدرى اندك از سدر » .\r\nاز تفسير « سدر مخضود » به سدر بدون خار چنين فهميده مىشود كه اين درخت أصلا بدون خار روييده ، و اين چيزى است كه وقوع آن در بهشت امكان دارد و البته خداوند خود ، به حقيقت امور آگاه است .\r\n\r\n\r\n","description":"","footnote":"\r\n( 105 ) در نسخه چاپى الاتقان ( ان الحدائق فى الجبان ظليله » آمده ، و « جبان » تصحيف « جنان » است .\r\n","page_name":" 469 ","page_number":487},
  {"content":"\r\n\r\nنكتهء ديگر آن كه ، كلمهء « مخضود » بر بريدن خارهاى درخت دلالت مىكند ، مأخوذ از اين گفته كه « خضد الشجر فهو مخضود و خضيد » ( يعنى خارهاى درخت را بريد و درخت بىخار شد ) و مقصود از مخضود نيز مقطوع الشّوك ( آن كه خارهايش بريده شده ) است . در همين جاست كه مفهوم كلمهء « مقطوع » با مفهوم كلمه « مخضود » تفاوت مىيابد ، در اين كه « خضد » براى بريدن خار و يا خارهاى نرم به كار مىرود ، در حالى كه قطع دربردارنده مفهوم بريدن و جدا كردن است .\r\nبا اين تفاوت معنايى ميان « خضد » و « قطع » و « كسر » است كه كلمهء قرآنى « مخضود » مدلول خود ، يعنى بدون خار بودن و پيراسته از آن بودن را به طور كامل مىرساند بىآن كه نيازى به ذكر كلمهء خار وجود داشته باشد . اين در حالى است كه اگر به جاى « مخضود » مكسور يا مقطوع گفته مىشد بدان نياز بود كه به واژهء « شوك » نيز تصريح شود ، چنان كه راغب در تفسير خود از كلمهء مخضود به اين واژه تصريح مىكند و مىگويد : اين كلمه به معنى « مكسور الشوك » ( آن كه خارهايش شكسته شده ) است ؛ و ابن اثير نيز مىگويد : به معنى آن درختى است كه خارهايش قطع شده است .\r\nچنين تعابيرى شرحهايى براى كلمه قرآنى « مخضود » هستند ، كلمه‌اى كه هيچ چيز جز خود آن نمىتواند مفهوم آن را ادا كند . 
  ]\r\n\r\n98 - هضيم :\r\nنافع بن ازرق از معنى اين كلام خداوند - تعالى - پرسيد :  « طَلْعُها هَضِيمٌ »  .\r\nابن عباس گفت : « منضم بعضه الى بعض » ( به همديگر پيوسته ) . چون نافع از او پرسيد :\r\nآيا عرب با چنين تفسيرى آشناست ، وى پاسخ داد : آرى ، آيا شعر امرؤ القيس را نشنيده‌اى كه مىگويد :\r\n دار لبيضاء المواذل طفلة * مهضومة الكشحين ريّا المعصم \r\n« 106 » يعنى : سرايى براى آن سفيد چهرهء نرم اندام باريك ميان داراى مچ دستى لطيف .\r\n[ اين كلمه در آيهء شعراء / 148 ، دربارهء ثمود ، قوم صالح آمده است :\r\n   « أَ تُتْرَكُونَ فِي ما هاهُنا آمِنِينَ * فِي جَنَّاتٍ وَ عُيُونٍ * وَ زُرُوعٍ وَ نَخْلٍ طَلْعُها هَضِيمٌ »    .\r\n\r\n\r\n","description":"","footnote":"\r\n( 106 ) در نسخه چاپى الاتقان ، عبارت تصحيف شدهء « رياء المعصم » آمده است .\r\n","page_name":" 470 ","page_number":488},
  {"content":"\r\n\r\nيعنى : آيا به همين حال در اينجا در اين امنيّت باقى گذاشته مىشويد ؟ * در باغها و چشمه سارها ؟ * و كشتزارها و نخلها ، با آن شكوفه‌هاى نرم و لطيف ؟\r\nاين صيغه تنها يك بار در قرآن آمده ، و از اين مادّه نيز جز مصدر آن در آيهء طه / 112 نيامده است :  « وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً »  « هر كه كارهاى شايسته انجام دهد و در اين حال ايمان نيز داشته باشد از ستم و از شكست نمىهراسد » .\r\nابن عباس در شرح اين كلمه به « انضمام بعضه الى بعض » ( به همديگر پيوسته بودن ) به عبارت « مهضومة الكشحين » در بيت شعر شاهد نظر داشته و اين در حالى است كه هم در اين بيت و هم در آيه ، اين كلمه به معنى نازك و لطيف بودن و چفت يكديگر قرار داشتن است .\r\nامّا راغب اين كلمه را در آيهء موضوع بحث از مادّهء « هضم » به معنى در هم شكستن دانسته است . او مىگويد : هضم در هم شكستن چيزى ترد و شكننده است . « طلعها هضيم » يعنى شكوفه‌ها و خوشه‌هاى آن در يكديگر فرو رفته‌اند چونان كه گويا در هم شكسته شده‌اند :\r\nابن اثير اين كلمه را در حديث حسن [ بصرى 
  ] كه از ابوبكر - رضي اللّه عنهما - نام مىبرد و مىگويد : « و الله انه لخيرهم و لكن المومن يهضم نفسه » ( به خداوند سوگند او بهترين آنان بود ، اما مؤمن خود را مىشكند ) اين كلمه را به تواضع تفسير كرده ، گويد : معنى اين حديث آن است كه مؤمن به تواضع از منزلت خويش مىكاهد .\r\nدر زبان عربى هر سهء اين مفاهيم براى اين كلمه آشناست ، و احتمالا اين هر سه به هضم غذا بر مىگردد ، و « هضوم » و « هاضوم » هر چيزى است كه غذايى را هضم كند . با لحاظ همين ويژگى معنايى كلمه « هضم » در معنى باريك بودن شكم و كمر و پهن نبودن پهلوها به كار رفته و پس از آن نيز اين كلمه به صورت مجازى در « هضم مال » به معنى انفاق آن به كار رفته و از همين معنا نيز كلمهء مطلق « هضم » در معنى ستم كردن و جفا ورزيدن آمده است و كلمه « هضم » در آيهء طه :  « فَلا يَخافُ ظُلْماً وَ لا هَضْماً »  به همين معناست .\r\nتفسير « هضيم » در آيهء شعراء به ، به هم پيوسته بودن شكوفه‌هاى نخل يك تقريب به ذهن است و در كنار آن نبايد احساس دلالت اصيل اين كلمه بر آسان هضم شدن را از دست بدهيم . 
  ]\r\n\r\n","description":"","footnote":"","page_name":" 471 ","page_number":489},
  {"content":"\r\n\r\n\r\n99 - سديد :\r\nنافع از معنى اين كلام خداوند - تعالى - پرسيد :  « قَوْلًا سَدِيداً »  .\r\nابن عباس گفت : « قولا عدلا » ( سخنى عدل ) ؛ و آنگاه به شعر حمزه استشهاد كرد كه مىگويد :\r\n امين على ما استودع اللّه قلبه * فإن قال قولا كان فيه مسدّدا \r\nيعنى : در آنچه خداوند در دل او به امانت گذاشته امين بود و اگر سخنى مىگفت به عدالت و درستى گفته بود .\r\n[ اين كلمه در آيه‌هاى ذيل آمده است :\r\nنساء / 9 :  « وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلًا سَدِيداً »  ؛ احزاب / 70 :  « يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً »  .\r\nبه ترتيب يعنى :\r\n- بايد آنان كه اگر از پس خويش فرزندانى ناتوان و تهيدست گذارند بر آنان بيم برند بترسند و از خدا پروا كنند و سخنى سنجيده و درست بگويند ؛ - اى كسانى كه ايمان آورده‌ايد از خدا پروا كنيد و سخنى درست و سنجيده گوييد .\r\nدر قرآن كريم از مادّهء « سداد » جز اين دو آيه نيامده است . اما از مادّهء « سد » كلمات ذيل در آيات كتاب الهى تكرار شده است :\r\n« سدّ » به صورت مفرد در آيه‌هاى : يس / 9 :  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »  « ما پيش روى آنان سدّى و پشت سر آنان نيز سدّى قرار داديم و بر ديدگانشان پرده افكنديم و نمىبينند » ، و كهف / 94 :  « قالُوا يا ذَا الْقَرْنَيْنِ إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَ بَيْنَهُمْ سَدًّا »  « گفتند :\r\nاى ذو القرنين : يأجوج و مأجوج در روى زمين فساد مىكنند . پس آيا اجازه مىدهى مالياتى براى تو قرار دهيم تا ميان ما و آنان سدّى قرار دهى ؟ » ؛ « سدّين » تثنيه ، در آيه كهف / 92 :  « حَتَّى إِذا بَلَغَ بَيْنَ السَّدَّيْنِ وَجَدَ مِنْ دُونِهِما قَوْماً لا يَكادُونَ يَفْقَهُونَ قَوْلًا »  « تا چون به آن دو كوه رسيد در پس آن دو مردمى را يافت كه تقريبا هيچ سخنى نمىفهميدند » .\r\nتفسير « سديد » به « عدل » يك تقريب به ذهن است و در كنار آن از اين نكته غفلت نمىورزيم كه كلمهء « سديد » هم در اين دو آيه و هم در بيت شعر حمزه به « سخن » اختصاص\r\n\r\n","description":"","footnote":"","page_name":" 472 ","page_number":490},
  {"content":"\r\n\r\nدارد و اين كلمه معنى راستى و درستى نيز منظور شده است .\r\nاصل « سدد » در زبان عربى هر چيزى است كه شكافى با آن پر و بسته شود . از همين كلمه است « سدادة » و « سدّة » به معنى چتر محافظ در برابر باران ؛ و كلمهء « سدّ » به معنى مانع و حاجز . اين ماده ، به « سداد » به معنى درستى و همچنين « سداد » به معنى توفيق رسيدن به صواب در گفتار و كردار نقل يافته است ، در حالى كه عدل تنها به حكم و داورى اختصاص دارد و نقض ظلم و جور است ، و از همين باب عدل به معنى مساوات آمده است .\r\nبا تدبّر در سياق آيات قرآنى مشتمل بر كلمهء « عدل » به تفاوت دقيق ميان « عدل » و « سديد » رهنمون مىشويم .\r\nسياق آيات مزبور در مواردى از اين قبيل ما را به مفهوم مساوات رهنمون مىگردد :\r\nانعام / 1 :   « ثُمَّ الَّذِينَ كَفَرُوا بِرَبِّهِمْ يَعْدِلُونَ »   « سپس كسانى كه كافر شده‌اند چيزى ديگر را به جاى خداوند و برابر او قرار مىدهند » ؛ انعام / 150 :  « وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ »  « از خواسته‌هاى كسانى پيروى مكن كه آيات ما را تكذيب كردند و كسانى كه به آخرت ايمان ندارند و براى پروردگار خود شريك قرار مىدهند » ؛ نساء / 3 :  « فَإِنْ خِفْتُمْ أَلَّا تَعْدِلُوا فَواحِدَةً »  « اگر بيم آن داشتيد كه عدالت نورزيد ، تنها يكى اختيار كنيد » ؛ نساء / 129 :  « وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ »  « هر چند از صميم دل بخواهيد نخواهيد توانست ميان زنان عدالت ورزيد پس هر تمايلى به دل راه مدهيد » ؛ نساء / 135 :  « فَلا تَتَّبِعُوا الْهَوى أَنْ تَعْدِلُوا »  « در پى خواهشهاى نفس نرويد ، كه عدالت ورزيد » .\r\nنزديك به همين معنا مفهوم « شايستگى » است ، در آيات بقره / 48 و 123 و انعام / 70 .\r\nگاه نيز كلمهء عدل در معنى عدالت ورزيدن در قضاوت و حكم كردن و امورى همانند آن از قبيل داورى كردن و يا گواهى دادن مىآيد ، چنان كه آيات ذيل در اين مورد صراحت دارد :\r\nمائده / 95 :  « يَحْكُمُ بِهِ ذَوا عَدْلٍ مِنْكُمْ »  « دو نفر عادل از ميان شما بدان حكم مىكنند » ؛ نساء / 58 :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ \r\n\r\n","description":"","footnote":"","page_name":" 473 ","page_number":491},
  {"content":"\r\n\r\n تَحْكُمُوا بِالْعَدْلِ »  « خداوند بدان فرمانتان مىدهد كه امانتها را به صاحبانشان برگردانيد و چون ميان مردم حكم مىكنيد ، به عدالت حكم كنيد » ؛ حجرات / 9 :  « فَأَصْلِحُوا بَيْنَهُما بِالْعَدْلِ وَ أَقْسِطُوا إِنَّ اللَّهَ يُحِبُّ الْمُقْسِطِينَ »  « ميان آن دو ، بر اساس عدالت ، اصلاح كنيد و عدالت ورزيد . خداوند عدالت ورزان را دوست دارد » ؛ بقره / 282 :  « فَلْيُمْلِلْ وَلِيُّهُ بِالْعَدْلِ »  « و ولىّ او به عدالت املاء كند » ؛ مائده / 8 :  « يا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى »  « اى كسانى كه ايمان آورده‌ايد براى خدا برخيزيد و بر عدالت گواهى دهيد و مباد دشمنى با كسانى شما را بدان وا دارد كه عدالت نكنيد . عدالت ورزيد كه آن به تقوا نزديكتر است » ؛ مائده / 106 :  « يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ »  « اى كسانى كه ايمان آورده‌ايد گواهى ميان شما بدين نحو است كه چون كسى از شما هنگام مرگش فرا رسد و زمان وصيّت باشد دو نفر عادل از ميان شما گواهى دهند » ؛ طلاق 2 / :  « وَ أَشْهِدُوا ذَوَيْ عَدْلٍ مِنْكُمْ وَ أَقِيمُوا الشَّهادَةَ لِلَّهِ »  « دو نفر عادل را از ميان خود به گواهى گيريد و براى خدا اقامه شهادت كنيد » .\r\nگاه نيز در آيات قرآن كريم كلمهء « عدل » دربارهء سخن و گفتار و در مقام سخن گفتن از حكم عادلانه ، در برابر ظلم و ستم ، آمده است ، همانند دو آيهء انعام / 115 و 152 :   « أَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلًا وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ * وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ »   « آيا داورى به جز خداوند جويم حال آن كه او همان است كه اين كتاب را جزء به جزء بر شما نازل كرد ؟ و كسانى كه به آنان كتاب داده‌ايم مىدانند اين نيز از جانب پروردگارت به حق نازل شده است . پس از ترديد آورندگان مباش * كلمهء پروردگارت كه صدق و عدل است كامل شد . هيچكس نيست كه كلمه او را تغيير دهد و او شنوا و داناست » ؛  « وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلَّا وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ »  « و پيمانه و وزن را به عدالت به طور كامل بدهيد ، هيچكس را جز به اندازهء گنجايشش تكليف ندهيم ؛ و چون سخن مىگوييد عدالت ورزيد هر چند دربارهء خويشاوندان باشد و به عهد خدا وفا كنيد . اين چيزى است كه او شما را بدان سفارش كرده است شايد كه پند گيريد » .\r\n\r\n","description":"","footnote":"","page_name":" 474 ","page_number":492},
  {"content":"\r\n\r\nبر اساس آنچه گذشت شايد بتوان گفت واژهء « سداد » خاصّ است و در مورد سخن و انديشه به كار مىرود و بر درستى و در مقام اصلاح بودن و منصفانه بودن آن دلالت مىكند ، در حالى كه دلالت « عدل » اعمّ است و البتّه غالبا به داورى و قضاوت و انصاف و مساوات و عدالت در آن مربوط مىشود . امّا به هر حال خداوند خود ، به حقيقت امور آگاه است . 
  ]\r\n\r\n100 - إلّ :\r\nنافع بن ازرق از اين كلام خداوند - تعالى - پرسيد :  « إِلًّا وَ لا ذِمَّةً »  .\r\nابن عباس گفت : « الإلّ القرابة ، و الذمّة العهد » ( إلّ به معنى خويشاوندى و ذمّه به معنى پيمان است ) . چون نافع از او پرسيد : آيا عرب با اين مفهوم آشناست ، پاسخ داد : آرى ، آيا شعر شاعر را نشنيده‌اى كه مىگويد :\r\n جزى اللّه إلّا كان بينى و بينهم * جزاء ظلوم لا يؤخّر عاجلا \r\nيعنى : خداوند خويشاونديى را كه ميان من و آنان بود پاداش دهد ، پاداش يك ستمگر ، و پاداشى زود كه به تأخير نمىافتد .\r\nظاهرا موضوع اين مسأله كلمهء « إلّ » است و شاهدى كه آورده شده نيز در اين خصوص است .\r\nاين كلمه در آيهء توبه / 8 آمده است :\r\n  « كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ * كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً ، يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ »   « چگونه مشركان را نزد خداوند و رسول او پيمانى باشد ، مگر كسانى كه در جوار مسجد الحرام با آنان پيمان بستيد .\r\nپس هر چه با شما راست بودند با آنان راست باشيد كه خداوند پرهيزگاران را دوست دارد * چگونه مىتواند آنان را پيمانى باشد ، در حالى كه اگر بر شما چيره شوند دربارهء شما هيچ خويشاوندى و هيچ پيمانى را مراعات نكنند ، شما را به زبان خشنود دارند و دلهايشان از آن ابا دارد و بيشتر آنان فاسقند » .\r\nاين كلمه به صيغه و مادّه ، تنها يك بار در قرآن آمده است .\r\nتفسير اين كلمه به « قرابت و خويشاوندى » يك تقريب به ذهن است و در كنار آن از اين نكته غافل نمىمانيم كه ، در مدلول اين كلمه ، اين خويشاوندى در حدّى آشكار است كه\r\n\r\n","description":"","footnote":"","page_name":" 475 ","page_number":493},
  {"content":"\r\n\r\nنمىتوان آن را انكار كرد . راغب اين نكته را مورد توجه قرار داده ، گفته است :\r\n« إلّ » هر حالت ظاهر است ، از عهد و پيمان و يا خويشاوندى . اين كلمه از « ألّ الشىء يئلّ » به معنى « مىدرخشد و انكار آن ممكن نيست » گرفته شده است .\r\nاز معانى كلمهء « إلّ » در زبان عربى ، عهد ، پيمان ، پناه دادن و خويشاوندى است . . . و « ألّ اللّون » به معنى آن است كه رنگ درخشيد و صفا يافت ؛ و « الألّة » به معنى سر نيزه پر درخشش است .\r\nشايد همين وضوح خويشاوندى در استعمال واژه « آل » در زبان عربى منظور شده است . اين كلمه در ريشهء خود به « أل » نزديك است و مقصود از آن خويشاوندان خاصّ و خانواده است نه عموم بستگان ، و يا اين كه مقصود از آن خاصّان كس يا دوستداران و طرفداران اوست . چنان كه « آل » اختصاصا به اعلام اشخاص اضافه مىشود نه به اسماء مكانها و زمانها و همانند آن ، در حالى كه [ در مقابل در استعمال كلمهء « اهل » در قرآن مشاهده مىكنيم كه 
  ] در قرآن كلماتى چون « اهل القرى » ، « اهل المدينه » ، « اهل مدين » ، « اهل بيت » ، « اهل البيت » ، « اهل الكتاب » ، « اهل الرّجس » ، « اهل النّار » ، « اهل التّقوى » ، « اهل المغفرة » . . . آمده و همچنين اين كلمه به ضماير متكلّم ، غايب و مخاطب ، خواه مفرد و خواه جمع نيز اضافه شده است .\r\nامّا كلمهء « آل » تنها به صورت مضاف به اعلام اشخاص آمده است ، همانند : « آل عمران » ، « آل داوود » ، « آل يعقوب » ، « آل هارون » ، « آل ابراهيم » و « ال فرعون » . . .\r\nلغويان « آل الرّجل » را از « آل يئول » به معنى « يرجع » ( بر مىگردد ) مىگيرند ، گويا كه آل شخص را به او بر مىگردانند .\r\nگفتنى است كه من نسبت به نكته‌اى كه در مورد نزديكى دو واژهء « آل » و « إلّ » اظهار داشتم اطمينان كامل ندارم ، بلكه تنها معنى « خويشاوندان نزديك » كه در هر دو كلمه موجود است مرا به اين نكته توجّه داده است . پيش از اين نيز برخى ديگر متذكّر اين نكته شده‌اند و مرا نيز اين رهنمود تأمّل در بيان قرآنى به اعجاب وا داشت كه نكتهء مورد اشارهء فوق ، در تفاوت ميان « آل » و « اهل » در سر تا سر قرآن عموميّت دارد . 
  ]\r\n\r\n","description":"","footnote":"","page_name":" 476 ","page_number":494},
  {"content":"\r\n\r\n\r\n101 - خامدون :\r\nنافع از معنى اين كلام خداوند - تعالى - پرسيد : « خامدين » .\r\nابن عباس گفت : « ميّتين » ( مردگان ) ؛ و آنگاه به شعر لبيد استشهاد كرد :\r\n خلّوا ثيابهم على عوراتهم * فهم بأفنية البيوت خمود \r\n« 107 » يعنى : جامه‌هاى آنان را بر روى شرمگاههاشان گذاريد كه آنان بر آستانهء خانه‌ها مرده‌اند .\r\n[ اين كلمه در آيهء انبياء / 15 آمده است :\r\n     « وَ كَمْ قَصَمْنا مِنْ قَرْيَةٍ كانَتْ ظالِمَةً وَ أَنْشَأْنا بَعْدَها قَوْماً آخَرِينَ * فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ * لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ لَعَلَّكُمْ تُسْئَلُونَ * قالُوا يا وَيْلَنا إِنَّا كُنَّا ظالِمِينَ * فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ »      . يعنى : چه بسيار آباديها كه ستمگر بودند و پس از آنها اقوامى ديگر پديد آورديم * و چون آنان عذاب ما را احساس كردند براى فرار از آن مىدويدند * ندويد و بلكه بدانجا كه در آن خوشگذرانى مىكرديد و به خانه‌هايتان باز گرديد شايد كه از شما پرسش شود * گفتند : واى بر ما ما ستمگر بوديم . هنوز اين دعوى بر زبان داشتند كه آنان را درو شدگانى مرده قرار داديم .\r\nهمچنين است آيهء يس / 29 دربارهء اهل آن آبادى :\r\n « إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ »  . يعنى : جز يك خروش نبود ، و پس از آن به يكباره همه مرده بودند .\r\nدر قرآن كريم از اين ماده جز دو آيهء فوق نيامده است .\r\nتفسير اين كلمه به مرگ تفسيرى نزديك به نظر مىرسد . راغب نيز بر اين عقيده است كه در اينجا « خمود » آن مردم كنايه از مرگ آنهاست مأخوذ از اين گفتهء عرب كه « خمدت النّار خمودا » يعنى شعله‌هاى آتش فرو نشست و خاموش شد . از همين مقوله است كه عبارت « خمدت الحمى » به معنى تب فرو نشست عاريه گرفته شده است . « 108 »\r\nبه رغم نزديك بودن تفسير خمود به مرگ ، خواه اين تفسير به نحو حقيقت و خواه مجاز باشد ، اين نكته شايستهء توجه است كه در آيات كتاب الهى اين كلمه تنها دو بار و در هر دو بار نيز عينا در مقام سخن گفتن از ساكنان آبادى و نيز آباديى كه ستمگر بوده است .\r\n\r\n\r\n","description":"","footnote":"\r\n( 107 ) در چاپ الاتقان چنين آمده ، و جاى شبهه‌اى نيز در كلمهء « خمود » كه محل شاهد است وجود ندارد . البته روايت ديوان لبيد ، كويت ، 1962 م ، ص 34 ، « همود » است .\r\n( 108 ) ر ك : المفردات .\r\n","page_name":" 477 ","page_number":495},
  {"content":"\r\n\r\nاين در حالى است كه در قرآن كريم كلمهء « موت » به صيغه‌هاى مختلف آن در حدود صد و بيست بار به كار رفته ، و از آن جمله است : فعل ماضى به صورت مجرد و مزيد ، مضارع به صورت مجرد و مزيد ، امر به صورت مجرد ، اسم و مصدر « موت » و « ممات » ، اسم مرّه و هيئت « موتة » و « ميتة » ، « ميّت » ، « اموات » ، « موتى » ، « ميّتون » و . . .\r\nاز سياق همهء اين آيات چنين بر مىآيد كه در بيان قرآنى مرگ در برابر زندگى استعمال مىشود ؛ « اوست كه زنده مىكند و مىميراند ، اوست كه مرگ و زندگى را آفريد تا شما را بيازمايد كه كداميك نكوكارتر است ، و هر زنده‌اى طعم مرگ را مىچشد » .\r\nطبيعت مرگ كه بر همهء موجودات زنده حتمى است ، در « اخماد » كسانى منظور نشده است كه به سبب ستمكارى آنها نفرين نابودى كاملى كه هيچ چيز را باقى و بر جاى نمىگذارد و نيز هلاكتى غافلگيرانه كه هيچ گريزى از آن نيست آنان را در ميان گرفت .\r\nمفهوم « غافلگيرانه » در آيهء يس در عبارت « صيحة واحدة » ( خروشى واحد ) و نيز در آيهء انبياء در « إذا » ى فجائيه صريح و روشن است . در سياق اين دو آيه « خمود » خاموش شدنى است كه همهء سزاواران عذاب را در يك خروش غافلگير مىكند ، آن هم در زمانى كه آنان در عنفوان حيات و غرور و سرمستى آرزوهاى دور و دراز و در غوغاى در ربودن رفاه و رسيدن به خوشگذرانى غرق و غوطه‌ورند . اين خمود فلج كردن توان حركت آنانى است كه در پى گريزگاهى در برابر عذاب الهى كه آن را ديده‌اند مىدوند ، آن هم زمانى كه نه دويدن آنان را سودمند مىافتد و نه اعتراف به ستمگرى چارهء كارشان مىشود « تا آن زمان كه آنان را دروشدگانى مرده قرار داديم » . 
  ]\r\n\r\n102 - زبر الحديد :\r\nنافع بن ازرق از معنى اين كلام خداوند - تعالى - پرسيد :  « زُبَرَ الْحَدِيدِ »  ابن عباس گفت : « قطع الحديد » ( پاره‌هاى آهن ) . چون نافع از او پرسيد كه آيا عرب با اين مفهوم آشناست ، وى گفت : آرى ، آيا شعر كعب بن مالك را نشنيده‌اى كه مىگويد :\r\n تلظّى عليهم حين أن شدّ حميها * بزبر الحديد و الحجارة ساجر \r\nيعنى : در حالى كه سنگها افروخته و گداخته ، و آتش كه به سوختن پاره‌هاى آهن به اوج گرماى خود رسيده بود بر آنان زبانه كشيد .\r\n[ اين كلمه در آيهء كهف / 96 آمده است :\r\n\r\n","description":"","footnote":"","page_name":" 478 ","page_number":496},
  {"content":"\r\n\r\n    « قالُوا يا ذَا الْقَرْنَيْنِ إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَ بَيْنَهُمْ سَدًّا * قالَ ما مَكَّنِّي فِيهِ رَبِّي خَيْرٌ فَأَعِينُونِي بِقُوَّةٍ أَجْعَلْ بَيْنَكُمْ وَ بَيْنَهُمْ رَدْماً * آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا حَتَّى إِذا جَعَلَهُ ناراً قالَ آتُونِي أُفْرِغْ عَلَيْهِ قِطْراً * فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً »     . يعنى : گفتند : اى ذوالقرنين يأجوج و مأجوج در زمين فساد مىكنند آيا براى تو بر خود ماليّاتى قرار دهيم تا ميان ما و آنان سدّى قرار دهى ؟ گفت : آنچه پروردگارم مرا بدان توانا ساخته بهتر است . شما مرا به نيروى خويش مدد دهيد تا ميان شما و آنان سدّى قرار دهم . برايم پاره‌هاى آهن بياوريد . چون ميان آن دو كوه انباشته شد ، گفت : در آن بدميد . چون آن را به صورت آتش در آورد ( و گداخت ) گفت برايم مس گداخته بياوريد تا روى آن بريزم . نه توانستند از آن بالا روند و نه توانستند آن را سوراخ كنند .\r\nاين صيغه تنها يك بار در قرآن آمده ، امّا از همين ماده است :\r\n« زبر » ، به دو ضمه ، در آيهء مومنون / 53 :  « فَتَقَطَّعُوا أَمْرَهُمْ بَيْنَهُمْ زُبُراً كُلُّ حِزْبٍ بِما لَدَيْهِمْ فَرِحُونَ »  « پس دين خود را ميان خويش فرقه فرقه كردند . هر گروهى بدانچه نزد آنان است دلخوشند » ؛ و همچنين آيات : آل عمران / 184 ، نحل / 44 ، شعراء / 196 ، فاطر / 25 و قمر / 43 و 52 ؛ « الزّبور » در آيهء انبياء / 105 ؛ « زبور » به صورت مفرد در آيات : نساء / 162 و اسراء / 55 ؛ « الزّبر » ؛ جمع زبور در آيهء قمر / 54 .\r\nتفسير « زبر » به « قطع » ( پاره‌ها ) تفسيرى نزديك به نظر مىرسد ، و البتّه بدين نكته نيز بايد توجّه داشت كه در قرآن كريم « قطعا من اللّيل » ، سه بار و همچنين « قطع من الأرض متجاورات » يك بار در آيهء رعد / 4 آمده ، و اين كه در دو آيهء مورد بحث ما به جاى « قطع » ، « زبر الحديد » آمده ، با آن كه هر دو از واژه‌هاى قرآنىاند ، خود نشانى است از اين كه ويژگى معنايى خاصى در « زبر » وجود دارد .\r\nبه نظر مىرسد كه واژهء « زبره » ، مفرد « زبر » غالبا و به صورتى خاصّ در مورد قطعه‌هاى آهن استعمال مىشود و گفته مىشود : « زبرة » ، به معنى قطعه‌اى از آهن . اين كلمه با مراعات مدلول قوّت و نيرومندى ، از « زبرة » به معنى شانه و نيز به معنى موى ميان دو بازوى شير ، به اين معنا نقل يافته است .\r\nدر مادّهء « زبر » مدلول قوّت و سختى نهفته است ، چنان كه راغب نيز بر اين باور است\r\n\r\n","description":"","footnote":"","page_name":" 479 ","page_number":497},
  {"content":"\r\n\r\nكه زبور هر كتابى است كه نوشتنش سخت باشد ، هر چند اين كلمه به كتاب نازل شدهء بر داوود اختصاص دارد . همچنين گفته شده است : زبور هر كتابى از كتب الهى است كه آگاهى يافتن بر آن دشوار باشد : « و كلّ شىء فعلوه فى الزّبر » ( هر چه كرده‌اند در كتاب محفوظ است ) . 
  ] « 109 »\r\n\r\n103 - سحقا :\r\nنافع بن ازرق از معنى اين كلام خداوند - تعالى - پرسيد : « فسحقا » .\r\nابن عباس گفت : « بعدا » ( دور باد ) ؛ و به شعر حسان استشهاد كرد :\r\n ألا من مبلغ عنّى أبيّا * فقد ألقيت فى سحق السّعير \r\nيعنى هان ! چه كسى است از من به ابىّ برساند كه بدان دور دست آتش در افتاده‌اى ؟\r\n[ اين كلمه در آيهء ملك / 11 ، دربارهء كافران به پروردگار خويش ، آمده است :\r\n  « وَ قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ * فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ »   . يعنى : و گفتند : اگر مىشنيديم و يا تعقّل مىكرديم در ميان دوزخيان نبوديم .\r\nپس به گناهان خود اعتراف كردند . دور باد دوزخيان [ از رحمت خداوند 
  ] .\r\nاين صيغه تنها يك بار در قرآن آمده ، ولى از اين مادّه كلمهء « سحيق » نيز در آيهء حج / 31 آمده است :  « وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ »  « هر كه به خداوند شرك ورزد چنان است كه گويا از آسمان فرو افتد و پرنده‌اى او را در ربايد يا باد او را به جايى بس دور افكند » .\r\nتفسير اين كلمه به « بعد » تفسيرى تقريبى است و در آن بايد به اين نكته نيز توجّه داشت كه قرآن كريم مادّهء « سحق » را به اين سياق كه سياق هشدار دادن و بيم رساندن كافران مشرك است اختصاص داده ، در حالى كه « بعد » را در مفهومى اعمّ استعمال كرده و از آن جمله است :\r\nبعد مكانى در « شقّة » ( طى كردن راه ) « أسفار » ( سفرها ) و « بعد مشرقين » ؛ بعد زمانى در « أمد بعيد » و در مقابل آنچه به مراعات زمان نزديك است ؛ بعد مجازى در « شقاق » ( مخالفت كردن ) ، « ضلال » ( گمراهى ) ، « رجع بعيد » ( بازگشتى دور ) ، « بعدا للقوم الظّالمين » ( نفرين بر مردمان ستمگر ) و « بعدا لعاد - و لثمود و لمدين - ( نفرين\r\n\r\n\r\n","description":"","footnote":"\r\n( 109 ) ر ك : المفردات .\r\n","page_name":" 480 ","page_number":498},
  {"content":"\r\n\r\nبر عاد ، ثمود و مدين ) كلمهء « بعد » نقيض « قرب » است ، خواه در معنى حقيقى و خواه در معنى مجازى آن ، امّا در مدلول كلمهء سحق ويژگى معنايى ساييده شدن و از هم پاشيدن منظور شده است ، مأخوذ از اصل معنى اين كلمه در « تفتيت » ( پاشيدن ) آنچه آرد شده و ساييده شده است ؛ و از همين مادّه است كه به لباس ساييده شده و كهنه « سحق » گفته شده است .\r\nدر مدلول كلمهء « سحق » علاوه بر بعد و دورى ويرانى و هلاكت و طرد شدن از رحمت خداوند نيز منظور شده است . 
  ]\r\n\r\n104 - غرور :\r\nنافع بن ازرق از معنى اين كلام خداوند - تعالى - پرسيد :  « إِلَّا فِي غُرُورٍ »  .\r\nابن عباس گفت : « فى باطل » ( در باطل ) . چون نافع از او پرسيد : آيا عرب با اين تفسير آشناست ، گفت : آرى ، آيا نشنيده‌اى شعر حسان را كه مىگويد :\r\n تمنّتك الأمانى من بعيد * و قول الكفر يرجع فى غرور \r\nيعنى : آرزوها تو را از دور به سوى خود كشيده است ، و سخن كفر به باطل بر مىگردد .\r\n[ اين كلمه در آيهء ملك / 20 آمده است :\r\n « أَمَّنْ هذَا الَّذِي هُوَ جُنْدٌ لَكُمْ يَنْصُرُكُمْ مِنْ دُونِ الرَّحْمنِ إِنِ الْكافِرُونَ إِلَّا فِي غُرُورٍ »  . يعنى :\r\nكيست آن كه سپاه شماست و شما را در برابر خداوند يارى مىدهد ؟ كافران جز در باطل نيستند .\r\nهمچنين است آيات ذيل :\r\nاعراف / 22 ، درباره شيطان و آدم و همسر او :  « فَدَلَّاهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما »  « آنان را به گمراهى و باطل رهنمون گشت و چون آن درخت را مزه كردند زشتيهاى آنان برايشان آشكار شد » ؛ نساء / 120 و اسراء / 64 :  « وَ ما يَعِدُهُمُ الشَّيْطانُ إِلَّا غُرُوراً »  « شيطان جز وعدهء باطل به آنان نمىدهد ؛ فاطر / 40 :  « بَلْ إِنْ يَعِدُ الظَّالِمُونَ بَعْضُهُمْ بَعْضاً إِلَّا غُرُوراً »  « بلكه ستمگران همديگر را جز وعده باطل نمىدهند » ؛ انعام / 112 :  « زُخْرُفَ الْقَوْلِ غُرُوراً »  « سخنى آراسته و باطل » ؛\r\n\r\n","description":"","footnote":"","page_name":" 481 ","page_number":499},
  {"content":"\r\n\r\nاحزاب / 12 :  « وَ إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَ رَسُولُهُ إِلَّا غُرُوراً »  « و آنگاه كه منافقان و بيمار دلان مىگويند خدا و رسول او جز وعدهء باطل به ما نداده‌اند » ؛ لقمان / 33 و فاطر / 5 :  « وَ لا يَغُرَّنَّكُمْ بِاللَّهِ الْغَرُورُ »  « و آن باطل گرايى گمراه كننده شما را به كرم خدا مغرور نسازد » ؛ حديد / 14 :  « وَ غَرَّكُمْ بِاللَّهِ الْغَرُورُ »  « آن گمراه كننده شما را از خداوند گمراه كرد » ؛ حديد / 20 :  « وَ مَا الْحَياةُ الدُّنْيا إِلَّا مَتاعُ الْغُرُورِ »  « و زندگى دنيا جز كالاى باطل نيست » ؛ و همچنين آل عمران / 185 .\r\nسياق همهء اين آيات ، دربارهء كسانى كه دنيا آنان را مغرور كرده و فريفته ، دربارهء شيطان ، آرزوها و سخنان آراسته و وعده‌هاى باطل ستمگران به همديگر ، تفسير كلمهء « غرور » به باطل را مىپذيرد ؛ البته با توجه و التفات به غفلتى آشكار كه در « غرور » است و انسان گمراه بدان فريفته مىشود و نمىتواند بطلان و نيرنگ آنچه او را فريفته است درك كند . 
  ]\r\n\r\n105 - حصور :\r\nنافع بن ازرق از معنى اين كلام خداوند - تعالى - پرسيد :  « وَ حَصُوراً »  .\r\nابن عباس گفت : « الّذى لا يأتى النساء » ( آن كه به سراغ زنان نرود ) ؛ و آنگاه به شعر شاعر استشهاد كرد :\r\n و حصور عن الخنا يأمر النا * س « 110 » بفعل الخيرات و التشمير \r\nيعنى : از فحشا دامن در مىكشد و مردم را به كارهاى خير و آستين همّت بالا زدن فرمان مىدهد .\r\n[ اين كلمه در آيهء آل عمران / 39 ، دربارهء زكريا ، آمده است :\r\n « فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَ سَيِّداً وَ حَصُوراً وَ نَبِيًّا مِنَ الصَّالِحِينَ »  . يعنى : در همان حال كه او در محراب به نماز ايستاده بود فرشتگان او را ندا دادند كه خداوند تو را به يحيى مژده مىدهد . او كلمهء خدا را تصديق مىكند و خود مهترى است بيزار از زنان و پيامبرى از صالحان .\r\n\r\n\r\n","description":"","footnote":"\r\n( 110 ) در چاپ الاتقان « يا مر أنا لنا » آمده است .\r\n","page_name":" 482 ","page_number":500},
  {"content":"\r\n\r\nاين صيغه تنها يك بار در قرآن آمده ، امّا از همين مادّه است :\r\nنساء / 90 :  « حَصِرَتْ صُدُورُهُمْ »  « دلهايشان گرفت » ؛ توبه / 5 :  « وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ »  « با آنان برخورد كنيد و آنان را در محاصره گيريد و در هر جا به كمين آنان نشينيد » ؛ بقره / 196 :  « فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ »  « پس اگر از حج باز داشته شديد ، همان قربانيى كه ميسر است كافى است » ؛ بقره / 273 :  « لِلْفُقَراءِ الَّذِينَ أُحْصِرُوا فِي سَبِيلِ اللَّهِ »  « براى تهيدستانى كه در راه خدا ، از همه چيز محروم شده‌اند » .\r\nتفسير حصور به آن كه به سراغ زنان نرود - در اوصاف يحيى - ممكن است به قيدى نيز نياز داشته باشد ؛ چه ، اصل معنى حصر تضييق است و اين كلمه با مراعات همين معنى اصلى به « حصور » نقل يافته و او كسى است كه به سبب ناتوانى و يا به خاطر عفت به سراغ زنان نرود . سياق آيهء مورد بحث كه بشارت دادن به زكريّاست اين برداشت را تقويت مىكند كه مقصود از حصور اينجا كسى است كه به خاطر عفّت و ورع به سراغ زنان نرود . سياق بيت شاهد نيز « و حصور عن الخنا » جز همين وجه را نمىپذيرد ، و گر نه به جاى مدح صورت ذمّ و هجو مىيافت .\r\nاين نكته‌اى است كه بر راغب نيز پوشيده نمانده و وى در تفسير آيه گفته است :\r\n« حصور » كسى است كه به سراغ زن نرود يا به سبب غرور و يا به خاطر عفّت و پاكدامنى و اجتهاد در از ميان بردن شهوت خويش . در آيه صورت دوّم ظهور بيشترى دارد ؛ زيرا تنها بدين وجه است كه شخص شايستهء مدح مىشود . 
  ] « 111 »\r\n\r\n106 - عبوس قمطرير :\r\nنافع بن ازرق از معنى اين كلام خداوند - تعالى - پرسيد :  « عَبُوساً قَمْطَرِيراً »  .\r\nابن عباس گفت : « الّذى ينقبض وجهه من شدّة الوجع » ( آن كه از شدت درد صورتش در هم كشيده مىشود ) . چون ابن ازرق از او پرسيد : آيا عرب با اين مفهوم آشناست ، پاسخ داد :\r\nآرى ، آيا شعر شاعر را نشنيده‌اى :\r\n\r\n\r\n","description":"","footnote":"\r\n( 111 ) ر ك : المفردات .\r\n","page_name":" 483 ","page_number":501},
  {"content":"\r\n\r\n و لا يوم الحساب و كان يوما * عبوسا فى الشدائد قمطريرا \r\nيعنى : و نه روز حساب ، بلكه روزى بود ترشروى و چهره در هم كشيده در سختيها .\r\n[ اين كلمه در آيهء انسان / 10 ، دربارهء ابرار آمده است :\r\n  « إِنَّا نَخافُ مِنْ رَبِّنا يَوْماً عَبُوساً قَمْطَرِيراً * فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً »   . يعنى : ما از پروردگارمان بيم روزى داريم ترشروى و چهره درهم كشيده . پس خداوند آنان را از آسيب آن روز نگه داشت و با خرمّى و شادمانى روياروى ساخت .\r\nاين كلمهء « قمطرير » به صيغه و مادّه تنها يك بار در قرآن آمده است .\r\nتفسير اين كلمه به « آن كس كه از شدّت درد صورتش درهم كشيده مىشود » به عنوان وصف آن روز ترشروى چهره در هم كشيده ، تفسيرى نزديك به نظر نمىرسد . راغب نيز در تفسير « قمطرير » ، در اين آيه ، به لفظ شديد بسنده كرده است . چنين به نظر مىرسد كه مفهوم « ضيق همراه با شدّت و سختى » به دلالت اين مادّه در استعمالات آن در زبان عربى نزديكتر باشد : چه ، در اين زبان « قمطرى » ، به معنى راه رفتن به صورت جمعى است ، كه ضيق و كندى و مقيّد شدن و محدود شدن حركت در آن منظور مىشود ؛ « اقمطّرت العقرب » به معنى آن است كه عقرب خود را جمع كرد و دمش را روى سر آورد ؛ و بالاخره « قمطر القربة » به معنى آن است كه سر مشك را با نخ بست ، و از همين ماده است « قمطر » به معنى جايى كه كتب در آن گرد آورده مىشود . 
  ]\r\n\r\n107 - يكشف عن ساق :\r\nنافع از معنى اين كلام خداوند - تعالى - پرسيد : « يوم يكشف عن ساق » .\r\nابن عباس گفت : « عن شدّة الآخرة » ( از سختى آخرت ) [ پرده برداشته مىشود 
  ] ؛ و آنگاه به شعر شاعر استشهاد كرد :\r\nقامت بنا الحرب على ساق يعنى : جنگ با همه سختى خود به ما بر پا شد .\r\n[ اين جمله در آيهء قلم / 42 ، دربارهء گناهكاران ، آمده است :\r\n  « يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ فَلا يَسْتَطِيعُونَ * خاشِعَةً أَبْصارُهُمْ تَرْهَقُهُمْ ذِلَّةٌ وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ »   . يعنى : روزى كه از آن سختى پرده برداشته مىشود و به سجده فرا خوانده مىشوند و نمىتوانند . وحشت در چشمانشان پيداست و\r\n\r\n","description":"","footnote":"","page_name":" 484 ","page_number":502},
  {"content":"\r\n\r\nخوارى بر آنان چيره . آنان پيش از اين در حالى كه سالم بودند به سجده فرا خوانده مىشدند .\r\nهمچنين آيهء نمل / 44 ، درباره ملكهء سبا و صحن قصر :\r\n « قِيلَ لَهَا ادْخُلِي الصَّرْحَ فَلَمَّا رَأَتْهُ حَسِبَتْهُ لُجَّةً وَ كَشَفَتْ عَنْ ساقَيْها قالَ إِنَّهُ صَرْحٌ مُمَرَّدٌ مِنْ قَوارِيرَ »  يعنى : به او گفته شد : به صحن قصر درآى . امّا او چون آن را ديد گمان كرد آبگيرى ژرف است ، و ساقهايش را برهنه كرد . سليمان گفت : اين صحنى است صاف از آبگينه .\r\nدر اين آيه « كشف عن السّاقين » به معنى اصلى خود آمده است ، يعنى زمانى كه ملكهء سبا گمان كرد صحن قصر آبگيرى ژرف است ساقهايش را برهنه كرد .\r\nمادّهء « كشف » در قرآن كريم ، ده بار به صيغهء فعل ماضى ، دو بار به صيغهء فعل مضارع ، يك بار به صيغهء فعل امر و پنج بار به صيغهء اسم فاعل آمده است و در اغلب اين موارد ، به صورت مجازى ، در مورد كشف يا بر طرف كردن « عذاب » ، « ضرّ » ، « سوء » ، « رجز » و نيز « ترس قيامت » كه « ليس لها من دون الله كاشفه » ( هيچكس جز خداوند نتواند آن را بر طرف كند ، و همچنين در مورد آشكار شدن حق و كنار رفتن غفلت به كار رفته است ، در اين آيه كه مىگويد :\r\nق / 22 :  « لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  « تو در اين باره در غفلت بودى ، پس پرده از چشمانت برگرفتيم و امروز ديده‌ات تيز مىبيند » .\r\nواضح است كه تفسير « الكشف عن الساق » ، در آيهء قلم و به روايت ابن عباس ، به « از سختى آخرت » تفسيرى است از قبيل شرح مسأله از طريق بيان سبب اين « كشف از ساق » در روز حساب ، و اين كنايه است از ترس و وحشت اين روز كه گناهكاران را در بر مىگيرد .\r\nدر زبان عربى با اين كنايه « الكشف عن الساق » از آماده شدن براى امورى سخت و عظيم و از آمادگى كامل در رويارويى با ناگوارى و ترس ، و بويژه آمادگى در جنگ تعبير مىشود . از اين جمله است شعر شاعر كه مىگويد :\r\n كشفت لهم عن ساقها * و بدا من الشّرّ البوارح \r\nيعنى : جنگ سختى خويش را بر آنان نمايان ساخت و شرّى آشكار براى آنان نمودار كرد .\r\nهمچنين بيت رجز ديگر :\r\n قد شمّرت عن ساقها فشدّوا * و جدّت الحرب بكم فجدّوا \r\nيعنى : جنگ آستين بالا زده است ، كمر همّت بنديد ؛ و نبرد بر شما سخت‌تر شده ، سخت بكوشيد .\r\n\r\n","description":"","footnote":"","page_name":" 485 ","page_number":503},
  {"content":"\r\n\r\nاز قبيل همين « الكشف عن الساق » تعبير ابن قيس رقيات است در اين بيت :\r\n تذهل الشّيخ عن بنيه و تبدى * عن خدام العقيلة العذراء \r\nيعنى : هر مردى كهنسال را از توجه به فرزندان خويش باز مىدارد و به خود مشغول مىسازد و خلخال آن دوشيزهء شوهر نكرده را آشكار مىنمايد . 
  ]\r\n\r\n108 - إياب :\r\nنافع از معنى اين كلام خداوند - تعالى - پرسيد : « إيابهم » .\r\nابن عباس گفت : « الإياب الرّجوع » ( اياب به معنى رجوع است ) . چون نافع از او پرسيد :\r\nآيا عرب با چنين تفسيرى آشناست ، گفت : آرى ، آيا نشنيده‌اى شعر عبيد بن ابرص را :\r\n و كلّ ذى غيبة يئوب * و غائب الموت لا يئوب \r\nيعنى : هر كه غايب شده باز مىگردد ، اما آن كه به مرگ غايب شده باز نمىگردد .\r\n[ اين كلمه در آيهء غاشيه / 25 آمده است :\r\n  « إِنَّ إِلَيْنا إِيابَهُمْ * ثُمَّ إِنَّ عَلَيْنا حِسابَهُمْ »   . يعنى : بازگشت آنان به نزد ما و حساب آنان نيز با ماست .\r\nاين صيغه تنها يك بار در قرآن آمده ، اما از همين مادّه است :\r\n« مآب » ، نه بار ؛ « أوّبى » ، يك بار در آيه سبأ / 10 ؛ « اوّاب » به صورت مفرد ، پنج بار ؛ « اوّابين » ، يك بار در آيه اسراء / 35 .\r\nتفسير « إياب » به « رجوع » يك تقريب به ذهن است و در كنار آن اين نكته را نيز مورد توجّه قرار مىدهيم كه رجوع نيز از واژه‌هاى قرآنى است و از اين مادّه كاربردهاى ذيل در قرآن آمده است :\r\n« مرجع » ، شانزده بار ؛ « رجعى » ، يك بار ؛ فعل ماضى « رجع » به صيغه‌هاى مختلف ، يازده بار ؛ فعل مضارع آن پنجاه و پنج بار ؛ فعل امر آن ، سيزده بار .\r\n\r\n","description":"","footnote":"","page_name":" 486 ","page_number":504},
  {"content":"\r\n\r\nبنابراين در استعمال قرآنى ، تفاوت ميان اين دو واژه چيست ؟\r\nراغب اصفهانى چنين خاطر نشان مىسازد :\r\n« أوب » نوعى از رجوع است ؛ چه اين كه كلمهء أوب تنها در مورد حيوانى كه داراى اراده است به كار مىرود ، در حالى كه رجوع هم در مورد چنين حيوانى و هم در مورد غير آن به كار برده مىشود . « مآب » مصدر اين ماده است و نيز اسم زمان و اسم مكان آن . « أوّاب » همانند توّاب ، و او كسى است كه با ترك گناهان و انجام طاعات به خداوند - تعالى - بر مىگردد . . . « تأويب » نيز در مورد راه رفتن در روز به كار مىرود . « 112 »\r\nاما ابن اثير در مورد حديث « شغلنا عن الصلاة حتّى آبت الشمس » مىگويد :\r\n« آبت » در اينجا به معنى « غروب كرد » است ، مأخوذ از أوب به معنى رجوع ؛ زيرا كه خورشيد با غروب كردن به همان جايى بر مىگردد كه از آن طلوع كرده است .\r\nاگر اين كلمه در مورد طلوع خورشيد نيز به كار مىرفت توجيه شده بود . اما چنين استعمالى نيافته است . « 113 »\r\nما به تدبّر در آيات قرآنى مشتمل بر اين دو مادّه مىپردازيم و اين تدبّر ما را به برداشتى همانند آنچه راغب خاطر نشان ساخته است نزديك مىكند ؛ چه ، « إياب » و « مآب » تنها در مورد خلق مىآيد ، امّا « رجوع » غالبا به خلق نسبت داده مىشود و گاه نيز به « امر » اسناد داده مىشود ، چنان كه در آيهء هود / 123 است :  « وَ إِلَيْهِ يُرْجَعُ الْأَمْرُ كُلُّهُ »  ( همهء كارها به او باز گردانده مىشود ) ؛ و گاه نيز به « امور » اسناد داده مىشود ، چنان كه در آيه بقره / 210 است :\r\n « وَ إِلَى اللَّهِ تُرْجَعُ الْأُمُورُ »  ( كارها به خداوند برگردانده مىشود ) ؛ و همچنين آيات آل عمران / 109 ، انفال / 45 ، حج / 86 ، فاطر / 4 و حديد / 5 .\r\nعلاوه بر آنچه راغب گفته است مىگوييم : اسناد رجوع به امر و امور اسنادى بر سبيل مجاز است و اين امر باعث نمىشود كه اسناد « إياب » ، به معنى رجوع ، به خورشيد - در گفتهء ابن اثير - را نيز مجازى بدانيم .\r\nافزون بر اين نكتهء ديگرى نيز مىافزاييم كه حاصل تدبّر در سياق رجوع و اياب در آيات قرآن است .\r\n\r\n\r\n","description":"","footnote":"\r\n( 112 ) ر ك : المفردات .\r\n( 113 ) ر ك : النهاية .\r\n","page_name":" 487 ","page_number":505},
  {"content":"\r\n\r\nهر « إياب » و هر « مآب » به سوى خداوند - تعالى - است .\r\n« مرجع » و « رجعى » نيز به خداوند است .\r\nامّا رجوع هم در معنى بازگشت به سوى او و هم در معنى بازگشت به سوى چيزى ديگر به كار مىرود :\r\nفعل ماضى اين مادّه يك بار به « الى ربّى » و ده بار با متعلّقهاى « اليهم » ، « الى قومهم » ، « الى قومه » ، « الى ابيه » ، « الى انفسهم » ، « الى طائفة منهم » ، « الى امّك » و « الى المدينه » آمده است .\r\nدر فعل مضارع اين مادّه نيز در سى و دو مورد « رجوع الى اللّه » است ، و در مواردى رجوع به غير او نيز آمده است ، چنان كه در آيات ذيل مشاهده مىكنيم :\r\nانبياء / 58 ، در ماجراى ابراهيم و بتها :  « فَجَعَلَهُمْ جُذاذاً إِلَّا كَبِيراً لَهُمْ لَعَلَّهُمْ إِلَيْهِ يَرْجِعُونَ »  « آنان را در هم شكست ، مگر بتى بزرگ را ، شايد كه آنان به او برگردند [ و كار را كار او بدانند » 
  ] ؛ نمل / 28 :  « اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ »  « اين نامه‌ام را براى آنان ببر و سوى آنان افكن ، آنگاه از آنان پشت كن و ببين چه پاسخى بر مىگردانند » ؛ نمل / 35 :  « وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ »  « من براى آنان هديه‌اى مىفرستم و مىمانم تا ببينم فرستادگان با چه باز مىگردند » ؛ سبأ / 31 :  « يَرْجِعُ بَعْضُهُمْ إِلى بَعْضٍ »  « به يكديگر بر مىگردند » ؛ طه / 91 :  « حَتَّى يَرْجِعَ إِلَيْنا مُوسى »  « تا موسى به نزد ما باز گردد » ؛ يوسف / 46 :  « لَعَلِّي أَرْجِعُ إِلَى النَّاسِ لَعَلَّهُمْ يَعْلَمُونَ »  « شايد به نزد مردم باز گردم شايد كه آنان بدانند » ؛ ممتحنه / 10 :  « فَلا تَرْجِعُوهُنَّ إِلَى الْكُفَّارِ »  « آنان را به كافران بر نگردانيد » .\r\nفعل امر اين مادّه نيز همراه با « الى ربّك » ، « الى ربّك » و « الى ربّى » آمده و علاوه بر آن عبارت « أرجع إليهم » ، « إرجعوا إلى أبيكم » ، « و ارجعوا إلى ما أترفتم » ، « إن قيل لكم ارجعوا فارجعوا » و « يا أهل يثرب لا مقام لكم فارجعوا » آمده است .\r\nبنابر اين مىتوان گفت : در قرآن كريم كلمه « إياب » و « مآب » مفهوم اسلامى قرآنى خاصى يافته كه رجوع به خداوند - تعالى - است و نه رجوع به چيزى جز او . آيات مشتمل بر اين كلمه نيز مىفهماند « بازگشت و فرجام حقيقى و نكو » در آخرت است : « و اللّه عنده حسن المآب » ( فرجام نيك نزد خداوند است ) ، « إليه أدعوا و إليه مآب » ( به او مىخوانم و بازگشت به\r\n\r\n","description":"","footnote":"","page_name":" 488 ","page_number":506},
  {"content":"\r\n\r\nسوى اوست ) ، « الّذين آمنوا و عملوا الصّالحات طوبى لهم و حسن مآب » ( كسانى كه ايمان آوردند و عمل صالح كردند خوشا بر آنان ، و آنان را بازگشت و فرجامى نكو باد ) ، « و إنّ للمتّقين لحسن مآب » ( فرجام نكو از آن پرهيزگاران است ) ، « و إنّ للطّاغين لشرّ مآب » ( بدترين فرجام از آن طغيانگران است ) ، و « إنّ إلينا إيابهم » ( و بازگشت آنان به سوى ماست ) .\r\nاين در حالى است كه مادّهء « رجوع » بر همان مدلول اصلى و عام خود كه مطلق بازگشت مىباشد باقى مانده است . 
  ]\r\n\r\n109 - حوب :\r\nنافع از معنى اين كلام خداوند - تعالى - پرسيد : « حوبا » .\r\nابن عباس گفت : « اثما » ( يعنى گناه ) ، به زبان حبشه . چون نافع از او پرسيد : آيا عرب با اين تفسير آشناست ، پاسخ داد : آرى ، آيا شعر اعشى را نشنيده‌اى كه گويد :\r\n فإنّى و ما كلّفتمونى من امركم * ليعلم من أمسى أعقّ و أحوبا \r\nيعنى : من با آنچه مرا بدان مكلّف ساختيد تا معلوم شود چه كسى به نفرين شايسته‌تر و گناهكارتر است . . .\r\n[ اين كلمه در آيهء نساء / 2 آمده است :\r\n « وَ آتُوا الْيَتامى أَمْوالَهُمْ وَ لا تَتَبَدَّلُوا الْخَبِيثَ بِالطَّيِّبِ وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيراً »  . يعنى : اموال يتيمان را به آنان دهيد و ناپاك را جايگزين آنچه پاك و حلال است نسازيد و اموال آنان را در كنار اموال خود نخوريد كه اين گناهى بزرگ است .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به « گناه » يك تقريب است كه قيد « به زبان حبشه » مىتواند ما را از توجيه آوردن براى آن بىنياز سازد . راغب نيز در المفردات اين كلمه را به « گناه » تفسير كرده و به بيان توجيه اين تفسير پرداخته است :\r\nتسميهء گناه به « حوب » بدان سبب است كه گناه چيزى مورد نهى و زجر است ؛ و از ديگر سوى اصل اين كلمه « حوب » براى بازداشتن شتر است . گفته مىشود : « فلان يتحوّب من كذا » يعنى از فلان كار احساس گناه مىكند و از آن خوددارى مىورزد ؛ و مىگويند : « ألحق به الحوبة » يعنى مسكنت و حاجت دامنگير او شد ؛ و حقيقت حوب نيازى است كه شخص را به ارتكاب گناه وادار مىسازد .\r\n\r\n","description":"","footnote":"","page_name":" 489 ","page_number":507},
  {"content":"\r\n\r\nالبتّه - همانطور كه مشاهده مىشود - راغب به اين كه حوب در زبان حبشه مرادف گناه است اشاره‌اى نكرده است .\r\nآنچه در النهايهء ابن اثير نيز مىيابيم اين است كه « حوب » به معنى گناه است و حرف حاء در آن هم به ضمه و هم به فتحه خوانده مىشود ، و گفته شده : فتحه لغت حجاز ، و ضمّه لغت حبشه است .\r\nابن اثير همچنين اين حديث را آورده كه مردى از رسول خدا - صلّى اللّه عليه [ و آله 
  ] و سلّم - اجازه ترك جهاد خواست و آن حضرت فرمود : « ألك حوبة » و او نيز پاسخ داد :\r\nآرى . و آنگاه دربارهء « حوبه » چنين گفته است :\r\n« حوبه » يعنى آنچه كه اگر شخص آن را انجام دهد گناه مىكند . « تحوّب من الاثم » به معنى آن است كه خود را از گناه نگه داشت و آنچه را مايه گناه است فرو گذاشت .\r\nگفته شده : « حوبه » در اينجا به معنى مادر و خانواده‌اى است كه از مردى كه آنان را سرپرستى كند و مراقبتشان نمايد بىنياز نيستند . بنابراين تفسير لازم است در سخن ، مضافى را مقدّر گرفت : « ذات حوبة » و « ذات حوبات » .\r\n« حوبة » همچنين به معنى حاجت است و از همين معناست حديث دعا : « اليك ارفع حوبتى » يعنى حاجتم [ را به درگاه تو مىآورم 
  ] .\r\nدر حديث است كه ابو ايّوب تصميم داشت امّ ايوب را طلاق دهد و پيامبر - صلّى اللّه عليه [ و آله 
  ] و سلّم - به او فرمود : « إنّ طلاق أمّ ايّوب لحوبة » يعنى [ طلاق مادر ايّوب 
  ] مايه وحشت و تنهايى ، و يا گناه است . « 114 »\r\nآنچه در فرهنگها در ذيل اين مادّه گفته شده تمامى اين معانى را در بر مىگيرد ؛ چه ، در فرهنگهاست : حوب و حوبه به معنى پدر و مادر و خواهر و دختر است : « لى فيهم حوبة » يعنى من در ميان آنان خويشاوندانى مادرى دارم ؛ « حوبة » به معنى رقّت قلب مادر است ؛ « حوبة » و همچنين « حابه » ، « حاب » و « حوب » و « حوب » به معنى گناه است ، و درد ، و بىنوايى و مسكنت ، و همچنين بازداشتن شتر ، و « حوب » به معنى هلاكت ، بلا ، مرض و نفس است .\r\nدر قرآن كريم ، « حوب » به خوردن اموال يتيمان از سوى اوصيا و در كنار اموال خود آنان اختصاص يافته ، در حالى كه واژهء « اثم » ( گناه ) به طور مطلق ، هم در خوردن اموال يتيمان و هم در مورد خطيئه ، خيانت ، فحشاء و كفر آمده است و همين امر ، خود ، اين برداشت را تقويت مىكند كه در اصل مفهوم اين كلمه ويژگى معنايى نزديكان تهيدست خويشاوند منظور\r\n\r\n\r\n","description":"","footnote":"\r\n( 114 ) ر ك : النهاية .\r\n","page_name":" 490 ","page_number":508},
  {"content":"\r\n\r\nشده و در زبان عربى ، از رقّت قلب مادر [ كه يكى از مدلولهاى اين كلمه است 
  ] به معنى مجازى منتقل شده‌اند و اين كلمه را در ضعف ، درد و ناتوانى به كار گرفته‌اند و از همين مقوله مفهوم خاص گناه ناشى از ستم كردن بر خويشاوندان ناتوان براى اين كلمه پديد آمده است .\r\nاين برداشت را حديث « ألك حوبة ؟ » ، به معنى آيا تو را مادر و خانواده‌اى است كه از سرپرست بىنياز نيستند ؟ تقويت مىكند و همين برداشت در حديث طلاق امّ ايّوب و همچنين بيت شعر اعشى كه به عنوان شاهد آورده شده ، به وضوح مشاهده مىشود . 
  ]\r\n\r\n110 - العنت :\r\nنافع بن ازرق از معنى اين كلام خداوند - تعالى - پرسيد : « العنت » .\r\nابن عباس در پاسخ گفت : « الاثم » ( گناه ) . چون نافع پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر شاعر را :\r\n رأيتك تبتغى عنتى و تسعى * مع السّاعى علىّ به غير دخل \r\nيعنى : مىبينم بىآن كه تو را حاصلى داشته باشد در پى در تنگنا قرار دادن منى و همراه با ديگر كسانى كه عليه من تلاش مىكنند تلاش مىكنى .\r\n[ اين كلمه در آيهء نساء / 25 ، دربارهء به همسرى گرفتن كنيزان مؤمن ، آمده است :\r\n « فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَ لا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ، ذلِكَ لِمَنْ خَشِيَ الْعَنَتَ مِنْكُمْ وَ أَنْ تَصْبِرُوا خَيْرٌ لَكُمْ وَ اللَّهُ غَفُورٌ رَحِيمٌ »  . يعنى : با اجازهء كسانشان با آنان ازدواج كنيد و مهرشان را به نحو شايسته‌اى بدهيد ، و بايد كه پاكدامن باشند ، نه زناكار و نه از آنها كه دوست اختيار مىكنند . پس چون شوهر كردند ، اگر مرتكب فحشايى شدند بر آنان است شكنجه‌اى نصف آنچه بر زنان غير مملوك است . اين براى كسانى از شماست كه بيم افتادن به گناه دارند ، و اگر صبر كنيد برايتان بهتر است و خداوند بخشنده و مهربان است .\r\nاين صيغه تنها يك بار در قرآن آمده ، ولى از همين ماده است :\r\n- فعل ماضى از « اعنات » ، در آيه بقره / 220 :\r\n « وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ وَ اللَّهُ يَعْلَمُ الْمُفْسِدَ مِنَ الْمُصْلِحِ وَ لَوْ شاءَ اللَّهُ لَأَعْنَتَكُمْ إِنَّ اللَّهَ عَزِيزٌ حَكِيمٌ »  « دربارهء يتيمان از تو\r\n\r\n","description":"","footnote":"","page_name":" 491 ","page_number":509},
  {"content":"\r\n\r\nمىپرسند . بگو اصلاح حال آنان بهتر است و اگر هم با آنها در آميزيد ، برادران شمايند . خداوند مىداند كه مفسد كيست و مصلح كدام است و اگر خداوند مىخواست شما را به سختى مىافكند . خداوند عزيز و حكيم است » .\r\n- فعل ماضى « عنتّ » در آيات ذيل :\r\nآل عمران / 118 :  « يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ وَ ما تُخْفِي صُدُورُهُمْ أَكْبَرُ »  « اى كسانى كه ايمان آورده‌ايد از غير خود دوستانى مگيريد كه از هيچ توطئه‌اى عليه شما دريغ ندارند و دوستدار آنند كه در تنگنا و در سختى افتيد . كينه از زبانهاى آنان آشكار شده و آنچه در دل نهان مىدارند بزرگتر است » .\r\nتوبه / 128 :  « لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ »  « رسولى از ميان خود شما برايتان آمده كه به سختى در افتادن شما بر او سخت است ، بر شما دل مىسوزاند و با مؤمنان رؤوف و مهربان است » .\r\nحجرات / 7 :  « وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ »  « بدانيد كه رسول خدا در ميان شماست . اگر در بسيارى از كارها از شما فرمان مىبرد به سختى دچار مىشديد اما خداوند ايمان را محبوبتان ساخت و آن را در دلهايتان آراست و كفر و فسق ورزيدن و نافرمانى را برايتان ناخوشايند كرد . اينان همان راه يافتگانند . »\r\nدر سر تا سر قرآن از اين مادّه تنها همين پنج كلمه آمده است .\r\nپيش از اين در مسأله شماره 106 به بررسى استعمالات قرآنى كلمه « اثم » پرداختيم .\r\nدر اينجا روشن است كه تفسير « عنت » به « اثم » تنها صورت تقريب دارد و چنين معنايى به كمك سياق آيه از آن برداشت مىشود . راغب در تفسير اين كلمه اين مسأله را مورد توجّه قرار داده كه عرب چنانچه كسى استخوان شكسته‌اى را كه التيام يافته دوباره بشكند مىگويد : « قد أعنته » . « 115 »\r\nابن اثير در ذيل حديث « و الباغون البرآء العنت » كلمات مشقّت ، فساد ، هلاك ، اثم ، خطا ، و زنا را در معنى كلمه « عنت » آورده و آنگاه گفته است : همهء اين معانى براى اين كلمه وارد شده و حديث نيز همهء اينها را مىپذيرد . وى آنگاه در ذيل حديث « حتى تعنته » مىگويد : يعنى بر او سخت گيرى ؛ و در حديث « ايما طبيب تطبّب و لم يعرف بالطب فأعنت فهو ضامن » ( هر\r\n\r\n\r\n","description":"","footnote":"\r\n( 115 ) ر ك : المفردات .\r\n","page_name":" 492 ","page_number":510},
  {"content":"\r\n\r\nطبيبى كار طبابت پيشه كند و طب را نداند و آنگاه به مريض آسيبى برساند ضامن است ) مىگويد : يعنى اين كه به مريض ضرر بزند و او را از بين ببرد . « 116 »\r\nهمهء اين معانى از مفاهيم مذكور در فرهنگها براى اين كلمه است ، و از اين نكته غافل نمىشويم كه مفهوم « مشقت » از استعمالات گوناگون اين مادّه جدا نيست : در اعنات و معانته ( به سختى انداختن ديگرى ) كه در بر دارندهء مفهوم سختگيرى و خشونت با طرف است به گونه‌اى و به طريقى كه او به مشقّت گرفتار آيد ؛ در مرض و هلاكت كه دربردارندهء مفهوم سختى تأثير و بىرحمى و سنگدلى مشقت است و در اثم و فساد كه در بر دارنده مفهوم سركشى و زياده روى شخص در خطاهاى روشن خويش است .\r\nاحتمالا در بيت شاهد نيز كلمهء عنت به معنى مشقّت و سختيى كه از اصرار آن ديگرى بر عيبجويى از گوينده و جستن لغزشها و خطاهاى او پديد مىآيد نزديكتر است . 
  ]\r\n\r\n111 - فتيل :\r\nنافع بن ازرق از معنى اين كلام خداوند - تعالى - پرسيد : « فتيلا » .\r\nابن عباس گفت : « الّتى تكون فى شق النّواة » ( رشته‌اى كه در شكاف هستهء خرما قرار دارد ) ؛ و آنگاه به اين بيت از شعر نابغه استشهاد كرد :\r\n يجمع الجيش ذالألوف و يغزو * ثم لا يرزأ الأعادى فتيلا \r\nيعنى : سپاهى از هزاران تن گرد مىآورد و به جنگ مىرود اما به اندازه رشته باريك ميان شكاف هسته‌اى خرما به دشمن شكست وارد نمىآورد .\r\n[ اين كلمه ، تنها به همين صيغه ، در سه آيهء ذيل آمده است :\r\nنساء / 49 :  « أَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّهُ يُزَكِّي مَنْ يَشاءُ وَ لا يُظْلَمُونَ فَتِيلًا »  ؛ نساء / 77 :  « قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلًا »  ؛ اسراء / 71 :  « فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا »  .\r\nبه ترتيب يعنى :\r\n- آيا نديدى آنان را كه خويشتن را پاك مىدانند ؟ بلكه اين خداوند است كه هر كس را بخواهد پاك كند و به قدر رشته‌اى كه در شكاف هستهء خرماست ستم نشوند ؛\r\n\r\n\r\n","description":"","footnote":"\r\n( 116 ) ر ك : النهاية .\r\n","page_name":" 493 ","page_number":511},
  {"content":"\r\n\r\n- بگو متاع دنيا اندك ، و آخرت براى هر كس كه پروا داشته باشد بهتر است و به اندازه رشته‌اى كه در شكاف هسته خرماست ستم نشويد ؛ - پس هر كه نامه‌اش به دست راستش داده شود ، اينهايند كه نامهء خود را مىخوانند و به اندازهء رشته‌اى كه در شكاف هسته خرماست ستم نمىشوند .\r\nدر قرآن كريم از اين مادّه جز همين كلمه در سه آيهء فوق نيامده و همه نيز در مقام سخن گفتن از حساب بندگان از جانب خداوند است و اين كه او ذره‌اى به آنان ستم روا نمىدارد .\r\nتفسير « فتيل » به رشته‌اى كه در شكاف هستهء خرما قرار دارد تنها از قبيل شرح و تقريب است . راغب نيز اين تفسير را در المفردات آورده و در كنار آن از معنى ديگرى نيز ياد كرده كه عبارت است از « نخى يا چركى كه ميان انگشتان دست خويش رشته مىكنيد و مىتابيد » ! در النهايهء ابن اثير نيز همين تفسير آمده است .\r\nاين دو معنا به يكديگر نزديكند و هر دو نيز در فرهنگها در رديف معانى فتيل آورده مىشوند . اما به هر حال اين واژهء قرآنى را به هر يك از دو معناى فوق كه تفسير كنيم از اين نكته غافل نمىشويم كه اين دو تفسير ، كلمه را به معنى اصلى لغوى خويش بر مىگرداند ، در حالى كه اين معنى لغوى مراد آيات سه گانه نيست ، بلكه در اين آيات آنچه از واژهء « فتيل » قصد شده معنى مجازى آن ، از باب كنايه است كه عبارت است از اندك و ناچيز .\r\nدر شعر نابغه نيز كه به عنوان شاهد آمده معنى لغوى نزديك آن يعنى رشته‌اى كه در شكاف هسته خرما وجود دارد ، قصد نشده ، بلكه مقصود معنى مجازى اين كلمه بوده و اين كلمه كنايه از ناچيز بودن و اندك بودن است . 
  ]\r\n\r\n112 - قطمير :\r\nنافع بن ازرق از معنى اين كلام خداوند - تعالى - پرسيد : « من قطمير » .\r\nابن عباس گفت : « الجلدة البيضاء التى على النّواة » ( پوسته سفيدى كه روى هسته قرار دارد ) ؛ و آنگاه به بيتى از شعر امية بن ابى صلت استشهاد كرد :\r\n\r\n","description":"","footnote":"","page_name":" 494 ","page_number":512},
  {"content":"\r\n\r\n لم أنل منهم فسيلا و لا رب * دا و لا فوفة و لا قطميرا \r\n« 117 » يعنى : از آنها نه يك پاجوش خرما به من رسيد ، نه يك بوتهء آن ، نه يك پوسته‌اى كه بر روى خرمايى خشكيده است و نه يك پوسته‌اى سفيد كه بر روى هسته است .\r\n[ اين كلمه در آيهء فاطر / 13 آمده است :\r\n « يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى ، ذلِكُمُ اللَّهُ رَبُّكُمْ لَهُ الْمُلْكُ وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ »  . يعنى : شب را به روز در مىآورد و روز را به شب در مىآورد و او خورشيد و ماه را مسخّر كرده است ، هر كدام براى زمانى معين در گردش است . اين پروردگار شماست ، ملك از اوست و كسانى كه در برابر او مىخوانيد حتى مالك پوست هسته خرمايى نيز نيستند .\r\nاين كلمه ، به مادّه و صيغه ، تنها يك بار در قرآن آمده است .\r\nاين تفسير نيز يك تقريب است و همان چه در مسألهء قبل ( 111 ) دربارهء « فتيل » گفتيم در اينجا نيز قابل طرح است ؛ چه اين تفسير ، كلمه را به معنى حقيقى و نزديك آن بر مىگرداند در صورتى كه معنى مجازى و بعيد اين كلمه مراد است و اين كلمه كنايه است از سبكترين ، ساده‌ترين و بىارزش‌ترين اشياء . در بيتى كه از شعر اميّه به عنوان شاهد آمده هم ، مقصود از قمطير معنى اصلى و حقيقى آن كه پوست هسته خرما باشد نيست ، بلكه اين واژه كنايه است از بىارزشترين و پست‌ترين چيزها . 
  ]\r\n\r\n113 - أركس :\r\nنافع بن ازرق از معنى اين كلام خداوند - تعالى - پرسيد : « أركسهم » .\r\nابن عباس گفت : « حبسهم » ( زندانيشان كرد ) ؛ و آنگاه بيت شعرى از اميّة بن ابى صلت گواه آورد كه مىگويد :\r\n فأركسوا فى حميم النّار إنّهم * كانوا عتاة و قالوا الإفك و الزّورا \r\n« 118 » يعنى : در زبانه‌هاى آتش دوزخ زندانى شدند كه آنان سركش بودند و بهتان و دروغ\r\n\r\n\r\n","description":"","footnote":"\r\n( 117 ) در نسخه چاپى الاتقان « لم أنل منهم نشيطا » آمده است .\r\n( 118 ) در ديوان او و در تفسير طبرى و البحر المحيط ابو حيان ، ج 1 ، ص 311 چنين آمده ، اما روايت الاتقان بدين گونه است :\r\n فأركسوا فى جهنّم إنّهم كانوا * عتاة يقولون إفكا وزورا \r\n","page_name":" 495 ","page_number":513},
  {"content":"\r\n\r\nگفتند .\r\n[ اين كلمه در آيهء نساء / 88 آمده است :\r\n « فَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا ، أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا »  . يعنى : چرا درباره منافقان به دو گروه شده‌ايد در حالى كه خداوند آنان را به سبب آنچه انجام داده‌اند گرفتار كرده است ؟ آيا مىخواهيد كسى را كه خداوند گمراهش ساخته هدايت كنيد ، با آن كه هر كس را خداوند گمراه كند برايش راهى نخواهى يافت ؟\r\nهمچنين است آيهء نساء / 91 در همين سياق :\r\n « سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً »  « ديگرانى را خواهيد يافت كه مىخواهند از شما و از قوم خود در امان باشند . هرگاه به فتنه باز گردانده شوند در آن فرو روند . پس اگر از شما كناره نگرفتند و صلح نكردند و از شما دست برنداشتند با آنان برخورد كنيد و هر جا آنان را يافتيد بكشيد و اينهايند كه براى شما بر آنها قدرتى آشكار قرار داده‌ايم » .\r\nدر قرآن از اين مادّه ، جز دو فعل مزيد چهار حرفى فوق در دو آيه‌اى كه گذشت نيامده است .\r\nابن عباس اين واژه را به عنوان تقريب ، به حبس تفسير كرده ، و نزديكتر از آن تفسير راغب است كه در المفردات مىگويد : « و اللّه أركسهم » يعنى خداوند آنان را به كفرشان باز گرداند ؛ و همچنين تفسير ابن اثير كه مىگويد ؛ اين شبيه به معنى « رجع » ( بازگشتن ) است . گفته مىشود : « اركست الشىء » ، در موردى كه چيزى را بر گردانده باشى . از همين معناست اين حديث : « اللّهم أركسهما فى الفتنة ركسا » ( پروردگارا آنان را به طور كامل به دامن فتنه باز گردان ) ، و نيز حديث ديگر كه مىگويد : « الفتن ترتكس بين جراثيم العرب » ، يعنى [ فتنه‌ها ميان جرثومه‌هاى عرب 
  ] فراوان مىشود و تكرار مىگردد . « 119 »\r\nدر لغت ، « ركس » بدان معناست كه چيزى را وارونه و يا سر و ته كرد . احتمالا اصل استعمال آن نيز از « شدّ الركاس » است و آن طنابى است كه از بينى شتر به مچ دستانش بسته\r\n\r\n\r\n","description":"","footnote":"\r\n( 119 ) ر ك : النهاية .\r\n","page_name":" 496 ","page_number":514},
  {"content":"\r\n\r\nمىشود تا بدين وسيله آزار بيند .\r\nدر القاموس آمده است : « اركسهم » يعنى سر و ته‌شان كرد و آنان را به كفر خويش باز گرداند . نكتهء قابل توجه در اين باره آن است كه كلمهء مورد بحث ، در قرآن و در حديث نبوى تنها در مورد نفاق و فتنه به كار رفته است و همين امر اين برداشت را به ذهن مىآورد كه در سياق دو آيه و نيز دو حديث مورد بحث - و همچنين بيت اميّه كه به عنوان شاهد آمده - مفهوم ارتداد و بازگشت قويتر و نزديكتر است تا مفهوم « حبس » ، چنان كه ابن عباس تفسير كرده است . 
  ]\r\n\r\n114 - أمرنا مترفيها :\r\nنافع دربارهء اين كلام خداوند - تعالى - پرسيد :  « أَمَرْنا مُتْرَفِيها »  .\r\nابن عباس گفت : « سلّطنا » ( مسلط كرديم ) ؛ و آنگاه به بيتى از لبيد استشهاد كرد .\r\n إن يغبطوا يهبطوا و إن أمروا * يوما يصيروا للهلك و النكد \r\n« 120 » يعنى : اگر بر ثروت آنان غبطه رود از آن حال فرود آيند و اگر روزى شمار آنان فراوان گردد به سوى نابودى و بيچارگى و تنگدستى روند .\r\nاين كلمه در آيهء اسراء / 16 آمده است :\r\n « وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ فَدَمَّرْناها تَدْمِيراً »  .\r\nيعنى : چون خواستيم آباديى را به هلاكت بريم مرفّهانش را تسلط داديم و در آن فسق ورزيدند و ما نيز آن را كاملا ويران كرديم .\r\nتفسير اين كلمه به « تسلّط داديم » بروشنى تفسيرى نزديك است و از معنى « امر » استفاده مىشود ، بدين قرينه كه چگونه رفاه مرفّهان مىتواند بهانه و وسيله‌اى براى فساد ورزيدن باشد .\r\nالبتّه راغب در اين آيه كلمهء محذوفى را در تقدير گرفته ، مىگويد :\r\nيعنى آنان را به طاعت فرمان داديم . از ظاهر نصّ به همين صورت كه هست چيزى به دست نمىآيد و تنها با تقدير طاعت به عنوان مأمور به است كه مىتوان مفهومى\r\n\r\n\r\n","description":"","footnote":"\r\n( 120 ) در چاپ الاتقان ، الموسويه ، عبارت « ان يغبطوا يسيروا . . . يصير للملك و الفقد » آمده و در سيره ابن هشام ، ج 4 ، ص 306 « يوما فهم للهلاك و الفند » آمده ، اما آنچه در اينجا ذكر شده روايت ديوان لبيد ، چاپ كويت ، ص 160 است كه روايت اساس البلاغه در ذيل ماده هبط نيز همين مىباشد .\r\n","page_name":" 497 ","page_number":515},
  {"content":"\r\n\r\nاز كلام اخذ كرد .\r\nهمچنين گفته شده است : اين كلمه به معنى « كثّرناهم » ( آنان را فراوان كرديم ) است .\r\nفعلى كه در بيت شاهد نيز آمده به همين معنى اخير است ، اگر چه اين كلمه با آنچه در آيه هست اختلاف دارد و اين كلمه از باب « فرح » يعنى به كسرهء عين الفعل است ، در حالى كه فعل موجود در آيه - بنابر قرائت مشهور - به فتحه فاء الفعل و عين الفعل مىباشد در اساس البلاغه نيز مىگويد :\r\n« قلّ بنو فلان بعد ما أمروا » ( بنى فلان پس از آن كه فراوان بودند كم شدند ) و از همين معناست كه گويند « أمرهم اللّه » ( خداوند زيادشان كرد ) .\r\nراغب ، علاوه بر اين ، در ذيل همين ماده نظريّه ابو عمرو را نيز نقل كرده است كه مىگويد : « أمرت » ، بدون تشديد در معنى « كثّرت » ( فزونى يافت ) به كار برده نمىشود ، بلكه در اين معنا گفته مىشود : « أمّرت » و « آمرت » .\r\nدر آيه نيز بر همين اساس قرائت ديگرى به تشديد حرف « م » وجود دارد : « أمّرنا مترفيها » ، يعنى مرفّهان آن آبادى را حكومت داديم ؛ و بر همين اساس است كه اين آيه نيز تفسير شده است :\r\nانعام / 123 :  « وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَ ما يَمْكُرُونَ إِلَّا بِأَنْفُسِهِمْ وَ ما يَشْعُرُونَ »  « و بدين سان در هر آبادييى مجرمانشان را بزرگ آنان ساختيم تا در آنجا مكر كنند . اما آنان ، در حالى كه درك اين را نيز ندارند ، جز با خود مكر نمىكنند » .\r\n\r\n115 - يفتن :\r\nنافع از معنى اين كلام خداوند - تعالى - پرسيد :  « أَنْ يَفْتِنَكُمُ الَّذِينَ كَفَرُوا »  .\r\nابن عباس گفت : « يضلّكم بالعذاب و الجهد ، بلغة هوازن » ( به لغت هوازن يعنى آن كه شما را به وسيلهء شكنجه و سختى دادن گمراه كند ) . چون نافع از او پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر شاعر را :\r\n كل امرىء من عباد اللّه مضطهد * ببطن مكّة مقهور و مفتون \r\nيعنى : در سرزمين مكّه هر كس از بندگان خداست مورد ستم و قهر و آزار و شكنجه\r\n\r\n","description":"","footnote":"","page_name":" 498 ","page_number":516},
  {"content":"\r\n\r\nقرار مىگيرد .\r\n[ اين كلمه در آيهء نساء / 101 آمده است :\r\n « وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً »  . يعنى : چون به جهاد بيرون رفتيد بر شما إيرادى نيست اگر بيم آن داشتيد كه كافران بر شما فتنه رسانند نماز خود را كوتاه كنيد كه كافران براى شما دشمنانى آشكارند .\r\nواژهء « فتنه » و مشتقّات آن به فراوانى در قرآن كريم و در مقام سخن از نفاق و منافقان و نيز امتحانى كه انسان در امر دين بدان گرفتار مىآيد به كار رفته است .\r\nمن نسبت به تفسير اين كلمه در سياق آيهء نساء به « گمراه كردن » ترديد و اشكال دارم ، چنان كه تفسير كلمهء مفتون نيز در بيت شاهد به مضلّل ( گمراه شده ) تفسيرى مناسب به نظر نمىرسد .\r\nشايد « به ابتلا گرفتار آمدن » تفسيرى روشنتر و نزديكتر براى اين كلمه باشد ، چنانچه همين نيز مدلول اصلى اين مادّه است و راغب آن را در المفردات ذكر كرده ، گويد :\r\nاصل مادّهء « فتن » آن است كه طلا را در آتش قرار دهند تا ناخالصى از آن جدا شود و طلاى ناب پديدار گردد . اين كلمه در مفهوم در آتش قرار دادن انسان نيز آمده است :   « يَوْمَ هُمْ عَلَى النَّارِ يُفْتَنُونَ * ذُوقُوا فِتْنَتَكُمْ »   ( روزى كه به آتش در آورده مىشوند . پس مجازات خود را بچشيد ) ( الذاريات / 13 ) يعنى عذاب خويش را بچشيد ؛ گاه نيز آنچه را عذاب از آن حاصل مىگردد فتنه مىنامند :  « أَلا فِي الْفِتْنَةِ سَقَطُوا »  ( هان كه در آنچه مايه عذاب است فرو غلتيده‌اند ) ( توبه / 49 ) ؛ و گاه نيز در معنى آزمايش كردن مىآيد :  « وَ فَتَنَّاكَ فُتُوناً »  ( تو را به آزمايشى سخت آزموديم ) ( طه / 40 ) . در اين معنا فتنه همانند بلا بر سختى و يا آسايشى دلالت مىكند كه انسان به سوى آن رانده مىشود ، هر چند اين دو يعنى فتنه و بلا ، در مورد شدّت و سختى دلالت ظاهرتر و استعمال بيشترى دارند :  « وَ هُمْ لا يُفْتَنُونَ »  يعنى آزمايش نمىشوند ، ( عنكبوت / 2 ) ،  « وَ احْذَرْهُمْ أَنْ يَفْتِنُوكَ »  ( مائده / 49 ) و  « وَ إِنْ كادُوا لَيَفْتِنُونَكَ »  ( الأسراء / 73 ) يعنى آن كه تو را از طريق بازداشتن از آنچه بر تو وحى مىشود در سختى و گرفتارى اندازند .\r\nنزديك به همين تفسير گفتهء ابن اثير است دربارهء  « الَّذِينَ فَتَنُوا الْمُؤْمِنِينَ وَ الْمُؤْمِناتِ »  ( كسانى كه مردان و زنان مؤمن را شكنجه دادند ) ( بروج / 10 ) . او مىگويد :\r\nيعنى آنان را به آتش شكنجه دادند و آزمودند . اين كلمه در ناخوشايندهايى كه در\r\n\r\n","description":"","footnote":"","page_name":" 499 ","page_number":517},
  {"content":"\r\n\r\nطريق امتحان براى انسان پديد مىآيد استعمال فراوان يافته و اين استعمال همچنان بيشتر شده تا جايى كه اين واژه در معنى گناه ، كفر ، جنگ ، سوزاندن ، زايل كردن ، و باز داشتن از چيزى به كار رفته است .\r\nسه واژهء « بلاء » ، « فتنه » و « امتحان » كه هر سه از واژه‌هاى قرآنيند نزديك به يكديگر به نظر مىرسند ، امّا با تدبّر بيشتر در سياق آيات مشتمل بر هر يك از اين سه واژه روشن مىشود كه به رغم اين تقارب ظاهرى ، هر كدام از آنها در جاى خود نكتهء خاصّى و دلالت ويژه‌اى را در بر دارد .\r\nكلمهء « امتحان » در مورد آزمودن محض به كار مىرود خواه اين آزمودن از جانب خداوند باشد و خواه از جانب مردم . در قرآن كريم تنها دو آيه مشتمل بر اين كلمه است :\r\nحجرات / 3 :  « إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى »  « كسانى كه نزد رسول خدا صداى خويش را پايين مىآورند ، همانها ، كسانىاند كه خداوند دلهايشان را براى تقوا آزموده است » ؛ ممتحنه / 10 :  « يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ »  « اى كسانى كه ايمان آورده‌ايد ، چون زنان مؤمن مهاجر نزد شما آيند آنان را بيازماييد . خداوند به ايمان آنان آگاهتر است » .\r\nامّا واژه « بلاء » غالبا در مورد آن چيزهايى آمده كه از جانب خداوند و براى مردم است . به استثناى آيهء نساء / 6 :  « وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ »  « و يتيمان را بيازماييد تا چون به سن زناشويى رسند ، اگر در آنان رشدى احساس كرديد اموالشان را به ايشان سپاريد ) ، كه در آن كلمه ابتلاء بر معنى اصلى خود باقى است ، در ساير آيات قرآن بلاء و ابتلاء از جانب خداوند و در بر دارندهء مفهوم اسلامى خاصّ خود است و اين امر به چند صورت بيان مىشود :\r\n- يا صراحتا فعل بلاء و ابتلاء به خداوند سبحان اسناد داده مىشود كه در بيست و چهار آيه چنين است ؛ - يا صراحتا فعلى اسناد داده نشده امّا در مضمون ابتلاء و بلاء به خداوند نسبت داده شده ، كه از اين قبيل است آيات ذيل :\r\nبقره / 49 :  « وَ فِي ذلِكُمْ بَلاءٌ مِنْ رَبِّكُمْ عَظِيمٌ »  « در اين امر آزمايشى بزرگ است از جانب پروردگارتان » ؛ و همچنين اعراف / 140 و ابراهيم / 6 .\r\nدخان / 33 :  « وَ آتَيْناهُمْ مِنَ الْآياتِ ما فِيهِ بَلؤُا مُبِينٌ »  « آياتى به آنان داديم كه در آن\r\n\r\n","description":"","footnote":"","page_name":" 500 ","page_number":518},
  {"content":"\r\n\r\nآزمايشى آشكار بود » ؛ صافات / 106 :    « وَ نادَيْناهُ أَنْ يا إِبْراهِيمُ * قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ * إِنَّ هذا لَهُوَ الْبَلاءُ الْمُبِينُ »    « و او را ندا داديم كه اى ابراهيم خواب را به تحقّق رساندى . ما نيكوكاران را چنين پاداشى مىدهيم . اين همان آزمايش آشكار است » ؛ بقره / 249 :  « إِنَّ اللَّهَ مُبْتَلِيكُمْ بِنَهَرٍ »  « خداوند شما را به نهرى مىآزمايد » ؛ مؤمنون / 30 :  « إِنَّ فِي ذلِكَ لَآياتٍ وَ إِنْ كُنَّا لَمُبْتَلِينَ »  « براستى در اين آياتى است و ما بندگان را مىآزماييم » .\r\nگاه نيز هر چند در ظاهر اسناد و نسبتى نيست امّا همان دلالت قرآنى خاص وجود دارد و صريح سياق دو آيه‌اى كه مشمول اين امر است و دربارهء روز قيامت سخن مىگويد بر اين مسأله گواهى مىدهد :\r\nطارق / 9 :  « يَوْمَ تُبْلَى السَّرائِرُ »  « روزى كه نهفته‌هاى درون آشكار مىگردد » ؛ يونس / 30 :  « هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ »  « اينجاست هر كه هر چه پيش فرستاده مىيابد و به سوى خداوند مولاى حقيقتشان باز گردانده شدند » .\r\nامّا « فتنه » ، گاه از جانب خداوند است ، در آيات : انعام / 53 ، طه / 85 ، عنكبوت / 3 ، ص / 34 ، دخان / 17 ، طه / 40 ، ص / 24 ، انبياء / 35 ، صافات / 20 ، مائده / 44 .\r\nگاه نيز از جانب غير خداست :\r\nاز جانب شيطان : اعراف / 27 ؛ از جانب ساحران ، هاروت و ماروت : بقره / 102 ؛ از جانب كفّار و مشركان : بروج / 10 ، نساء / 101 - كه موضوع سؤال ابن ازرق است - يونس / 83 ، توبه / 47 ، اسراء / 74 ، مائده / 49 ، عنكبوت / 10 ؛ از مردم نسبت به يكديگر : فرقان / 20 ؛ از منافقين و نسبت به همديگر : حديد / 14 .\r\nاين كه راغب مىگويد : دو واژهء فتنه و بلاء در مورد سختى و شدّت ظهور بيشتر و استعمال فراوانترى دارند مانع آن نيست كه اين دو در مورد آزمون به خوشى و آسايش نيز به كار روند ، چنان كه در آيات ذيل مشاهده مىشود :\r\nنمل / 40 :  « لِيَبْلُوَنِي أَ أَشْكُرُ أَمْ أَكْفُرُ »  « تا مرا بيازمايد كه آيا شكر مىگزارم يا ناسپاسى مىكنم » ؛\r\n\r\n","description":"","footnote":"","page_name":" 501 ","page_number":519},
  {"content":"\r\n\r\nاعراف / 168 :  « وَ بَلَوْناهُمْ بِالْحَسَناتِ »  « آنان را به نيكيها آزموديم » ؛ انبياء / 35 :  « وَ نَبْلُوكُمْ بِالشَّرِّ وَ الْخَيْرِ فِتْنَةً »  « شما را به خير و به شر بيازماييم ، آزمودنى » ؛ فجر / 15 :   « فَأَمَّا الْإِنْسانُ إِذا مَا ابْتَلاهُ رَبُّهُ فَأَكْرَمَهُ وَ نَعَّمَهُ فَيَقُولُ رَبِّي أَكْرَمَنِ * وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ فَيَقُولُ رَبِّي أَهانَنِ »   « امّا انسان ، آنگاه كه پروردگارش او را بيازمايد و او را گرامى بدارد و نعمت دهد گويد : پروردگارم گراميم داشت و اما چون او را بيازمايد و رزق و روزى را بر او كم كند گويد پروردگارم مرا خوار ساخت » . 
  ]\r\n\r\n116 - لم يغنوا :\r\nنافع از معنى اين كلام خداوند - تعالى - پرسيد :  « كَأَنْ لَمْ يَغْنَوْا »  .\r\nابن عباس گفت : « كأن لم يكونوا » ( چنان كه گويا نبوده‌اند ) ؛ و آنگاه به شعر لبيد استشهاد كرد كه مىگويد :\r\n و غنيت سبتا قبل مجرى داحس * لو كان للنفس اللّجوج خلود \r\nيعنى : قبل از پيش آمدن وقايع ناگوار هشتاد سال زندگى كردم . كاش اين نفس لجوج را جاودانگى بود .\r\n[ اين كلمه در آيات ذيل آمده است :\r\nاعراف / 92 ، دربارهء كافران مدين :   « فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ * الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ »   ؛ هود / 68 :    « فَلَمَّا جاءَ أَمْرُنا نَجَّيْنا صالِحاً وَ الَّذِينَ آمَنُوا مَعَهُ بِرَحْمَةٍ مِنَّا وَ مِنْ خِزْيِ يَوْمِئِذٍ إِنَّ رَبَّكَ هُوَ الْقَوِيُّ الْعَزِيزُ * وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ * كَأَنْ لَمْ يَغْنَوْا فِيها أَلا إِنَّ ثَمُودَ كَفَرُوا رَبَّهُمْ أَلا بُعْداً لِثَمُودَ »    ؛ هود / 95 :   « وَ لَمَّا جاءَ أَمْرُنا نَجَّيْنا شُعَيْباً وَ الَّذِينَ آمَنُوا مَعَهُ بِرَحْمَةٍ مِنَّا وَ أَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ * كَأَنْ لَمْ يَغْنَوْا فِيها أَلا بُعْداً لِمَدْيَنَ كَما بَعِدَتْ ثَمُودُ »   يونس / 24 ، در مضمونى از همين قبيل و در حكايت زندگى دنيا :  « حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ »  .\r\nبه ترتيب يعنى :\r\n\r\n","description":"","footnote":"","page_name":" 502 ","page_number":520},
  {"content":"\r\n\r\n- پس زلزله‌اى سخت آنان را فرا گرفت و در خانه‌هاى خود بر جاى مردند * آنان كه شعيب را تكذيب كردند گويا كه هرگز در آن خانه‌ها نبوده‌اند . آنان كه شعيب را تكذيب كرده‌اند زيانكارند ؛ - چون امر ما فرا رسيد صالح را با كسانى كه به او ايمان آورده بودند به رحمت خويش از خوارى آن روز نجات داديم كه پروردگار تو توانا و پيروزمند است * و ستمكاران را صيحه‌اى فرا گرفت و در خانه‌هاى خود بر جاى مردند * چنان كه گويا هرگز در آن خانه‌ها نمىزيسته‌اند . آگاه باشيد كه ثمود به پروردگار خود كافر شدند و آگاه باشيد كه لعن و نفرين بر قوم ثمود باد ؛ - چون امر ما فرا رسيد شعيب و كسانى را كه به او ايمان آورده بودند به رحمت خويش نجات داديم و كسانى را كه ستم كردند صيحه‌اى در بر گرفت و در خانه‌هاى خود بر جاى مردند * چنان كه گويى در آن خانه‌ها زندگى نمىكرده‌اند . هان كه لعن و نفرين بر مدين باد چنان كه بر قوم ثمود ؛ - چون زمين زيور خويش بر گرفت و آراسته شد و ساكنانش گمان كردند كه خود بر همهء كار آن توانا بوده‌اند فرمان ما شب هنگام و يا به هنگام روز بدان رسيد و آن را از بيخ كنديم چنان كه گويى ديروز در آنجا نبوده است .\r\nدر قرآن كريم جز آيات فوق در ساير آياتى كه اين مادّه به كار رفته ، در معنى غنا ، نقيض فقر و نيازمندى ، آمده است .\r\nروشن است كه تفسير « كأن لم يغنوا فيها » به « كأن لم يكونوا » - چنان كه در تفسير ابن عباس است - تفسيرى از قبيل تقريب مىباشد ؛ چه ، مادّهء « غنى » به معنى « كان » نمىآيد مگر به صورتى مجازى كه سياق آيات فوق چنين احتمالى را مىپذيرد . . . و معنى شايع در « غنى فى المكان » ، اقامت كرده است . ابن اثير در شرح حديث امام على - كرّم الله وجهه - « و رجل سمّاه الناس عالما و لم يغن فى العلم يوما سالما » همين معنا را اختيار كرده ، مىگويد : « يعنى كسى كه حتى يك روز كامل در حالت علم و آگاهى به سر نبرده است ؛ مأخوذ از اين گفتهء عرب كه مىگويند : « غنيت بالمكان ، أغنى » به معنى اقامت كردم . « 121 »\r\nبنابراين ، آيا مىتوان گفت « كأن لم يغنوا » بدين معناست كه هيچ در آنجا اقامتى نداشته‌اند ؟\r\nتفاوت دقيقى ميان مدلول اين دو كلمه وجود دارد كه راغب آن را مورد توجه قرار داده\r\n\r\n\r\n","description":"","footnote":"\r\n( 121 ) ر ك : النهاية .\r\n","page_name":" 503 ","page_number":521},
  {"content":"\r\n\r\nاست ، آنجا كه « الغنى فى المكان » را به معنى اصلى اين مادّه كه بىنيازى است پيوند مىدهد و مىگويد :\r\n« غنى فى المكان » به معنى آن است كه اقامت او در آنجا به درازا كشيد در حالى كه اين اقامت او را از اقامت در جايى ديگر بىنياز ساخته بود .\r\nما ويژگى دلالى خاصّ قرآنى ديگرى نيز به اين نكته كه راغب متذكّر گشته است مىافزاييم و آن اين كه در زبان عربى دو عبارت مثبت و منفى « غنى بالمكان » و « لم يغن » مىآيد ، اما در آيات قرآن كريم تنها صورت منفى اين فعل در مقام سخن گفتن از قوم ثمود و مدين و حكايت زندگى اين دنيا آمده است ، چنان كه گويا قرآن هيچ اقامتگاهى در اين جهان نمىبيند كه بتواند بىنياز كند يا بتوان به وسيلهء آن بىنياز شد ؛ و آنچه قوم ثمود و مدين را فريب داد اقامت آنان در خانه‌هايشان بود ، اما صيحه‌اى آنان را در ميان گرفت و در خانه‌هاى خود بر جاى مردند ، چنان كه گويا آنجا هيچ اقامتى نداشته‌اند ؛ و همين گونه است سياق قرآن در بيان حكايت زندگى اين جهانى :  « حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ »  .\r\nدر چنين سياقى كلمهء « اقام » معنايى را مىرساند كه مادّهء « غنى » مشتمل بر آن مىباشد و آن عبارت است از توهّم غنا و استغنا در آنچه آن را براى خود « مغنى » ( محل غنا يافتن و بىنياز شدن ) مىشمريم ، در حالى كه دنياى فانى هرگز نمىتواند « مغنى » شمرده شود مگر به توهّم و گمراهى . 
  ]\r\n\r\n117 - هون :\r\nنافع بن ازرق از معنى اين كلام خداوند - تعالى - پرسيد :  « عَذابَ الْهُونِ »  .\r\nابن عباس گفت : « عذاب الهوان » ( عذاب خوارى ) ؛ و آنگاه به شعر شاعر « 122 » استشهاد كرد :\r\n إنا وجدنا بلاد اللّه واسعة * تنجى من الذّلّ و المخزاة و الهون \r\nيعنى : ما زمين خداوند را پر وسعت يافتيم و ديديم كه چگونه انسان را از ذلّت و زبونى و خوارى نجات مىدهد .\r\n\r\n\r\n","description":"","footnote":"\r\n( 122 ) عبد الله بن حارث بن قيس ، از مهاجران حبشه . اين بيت را در سيرهء ابن هشام ، ج 1 ، ص 354 ببينيد .\r\n","page_name":" 504 ","page_number":522},
  {"content":"\r\n\r\n[ اين كلمه در دو آيهء ذيل آمده است :\r\nانعام / 93 :  « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ »  :\r\nاحقاف / 20 :  « وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ بِما كُنْتُمْ تَسْتَكْبِرُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَفْسُقُونَ »  .\r\nبه ترتيب يعنى :\r\n- كاش مىديدى آنگاه كه ستمگران در سكرات مرگ گرفتارند و فرشتگان بر آنها دست گشاده‌اند : جان خويش بيرون كنيد امروز به عذاب خوارى سزا داده مىشويد ، در برابر آن كه دربارهء خداوند سخن ناروا مىگفتيد و در مقابل آيات او تكبّر مىورزيديد ؛ - آن روز كه كسانى كه كافر شده‌اند بر آتش عرضه داشته مىشوند شما خوشيهاى خود را در دنيا برديد و از آنها بهره‌مند شديد ، امروز به عذاب خوارى سزا داده مىشويد ، در برابر آن كه در زمين به غير حق تكبر مىورزيديد و فسق مىكرديد .\r\nعلاوه بر اين دو آيه ، در سياقى همانند ، عبارت « العذاب الهون » آمده است :\r\nفصلت / 17 :  « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى فَأَخَذَتْهُمْ صاعِقَةُ الْعَذابِ الْهُونِ بِما كانُوا يَكْسِبُونَ »  « ما ثمود را راه نموديم امّا آنان كورى را بر هدايت برگزيدند . پس صاعقهء عذاب خوار كننده آنان را به سبب آنچه انجام مىدادند فرا گرفت » .\r\nدر قرآن كريم دو كلمه « العذاب » و « عذاب » چهارده بار با وصف « المهين » و « مهين » آمده و علاوه بر اين صيغهء اسم مفعول اين مادّه نيز در آيهء فرقان / 69 به كار رفته است :\r\n « يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً »  « عذاب او دو چندان شود و در آن عذاب ، به حالت خوارى مدام بماند » .\r\nراغب در المفردات دو نوع « هوان » را از يكديگر متمايز مىسازد :\r\nيكى آن كه انسان نفس خويش را به تذلّل وادارد بىآن كه زبونى و خواريى در كار باشد . اين نوع ممدوح است ، از قبيل آن كه مىفرمايد :  « يَمْشُونَ عَلَى الْأَرْضِ هَوْناً »  ( و بر زمين به تواضع راه مىروند ) ( فرقان / 63 ) .\r\nنوع ديگر آن كه اين ذلّت از سوى يك نيروى سلطه‌گر و همراه با استخفاف شخص باشد . اين نوع مذموم است و بر همين معناست كلام خداوند - تعالى - :\r\n« عذاب الهون » ، « عذاب مهين » ، « و من يهن اللّه فماله من مكرم » ( هر كه را خداوند\r\n\r\n","description":"","footnote":"","page_name":" 505 ","page_number":523},
  {"content":"\r\n\r\nخوار كند كسى نيست كه بلند دارد ) ( حج / 18 ) .\r\nدر اين ميان از ياد نمىبريم كه هر چند تفسير « هون » به « هوان » تفسيرى نزديك به نظر مىرسد ، امّا قرآن از صيغه « هوان » استفاده نكرده و از ديگر سوى مىدانيم « هون » و « هوان » هر دو از مصادر « هان » هستند ، و در زبان عربى هرگاه براى كلمه‌اى مصادرى چند باشد اين تفاوت مصادر به منظور ويژگيها و تفاوتهاى دلالى خاصّى است ، و چنين است كه در اين زبان ، « هون » به فتح فاء الفعل بر سهولت و آسانى دلالت مىكند و مفهوم تسامح و نرمى كردن از آن استفاده مىشود ، « هوينى » بر راه رفتن همراه با درنگ و تأنى دلالت مىكند ، « استهانه » و « تهاون » بر تساهل و تفريط دلالت دارد ، گويا آنچه را مورد تهاون و تساهل قرار داده‌اى آسان و سهل مىبينى ، « هوان » و « مهانه » خاصّ مفهوم احتقار و پست شمردن است و بالاخره « هون » - به ضمهء فاء الفعل - خاصّ دلالت بر خوارى و زبونى . 
  ]\r\n\r\n118 - نقير :\r\nنافع از معنى اين كلام خداوند - تعالى - پرسيد :  « وَ لا يُظْلَمُونَ نَقِيراً »  .\r\nابن عباس گفت : « النقير ما فى شق النّواة و منه تنبت النخل » ( نقير رشته‌اى است كه در شكاف هسته خرما قرار دارد و نخل از همان مىرويد و شاهد آن نيز شعر شاعر است :\r\n و ليس الناس بعدك فى نقير * و ليسوا غير أصداء وهام \r\n« 123 » يعنى : مردم پس از تو هيچ قدر و منزلتى ندارند و جز سر و صدايى بيهوده و شترانى گمگشته نيستند .\r\n[ اين كلمه در آيهء نساء / 124 آمده است .\r\n « وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً »  . يعنى : هر زن و مردى كه عمل صالح به جاى آورد و در اين حال ايمان نيز داشته باشد ، چنين كسانى به بهشت در مىآيند و به اندازهء رشته‌اى كه در ميان هسته خرماست ستم نمىشوند .\r\nهمچنين است آيهء نساء / 53 :\r\n « أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً »  .\r\n\r\n\r\n","description":"","footnote":"\r\n( 123 ) در نسخه چاپى الاتقان « غير اصدا وهام » آمده است .\r\n","page_name":" 506 ","page_number":524},
  {"content":"\r\n\r\nيعنى : آيا بهره‌اى از ملك از آنان است ؟ اگر چنين باشد به اندازه رشته‌اى كه بر شكاف هستهء خرماست به مردم ندهند .\r\nاز همين مادّه است كلمه « ناقور » در آيه مدثر / 8 :  « فَإِذا نُقِرَ فِي النَّاقُورِ »  « پس چون در صور دميده شود » .\r\nاز اين مادّه ، در قرآن كريم جز كلمات سه گانهء آيات فوق نيامده است .\r\nتفسير « نقير » به رشته‌اى كه در شكاف هسته خرماست بروشنى تفسيرى نزديك است و البتّه با وجود اين در مورد آن همان سخنى مطرح مىشود كه در تفسير « قطمير » مطرح شد ، از اين نظر كه اين كلمه نيز به معنى لغوى اصلى آن تفسير شده در حالى كه سياق آن سياق معنى مجازى و اين كلمه كنايه از هر چيز اندك و بىارزش است . 
  ]\r\n\r\n119 - فارض :\r\nنافع از اين كلام خداوند - تعالى - پرسيد : « لا فارض » .\r\nابن عباس گفت : « الهرمة » ( پير و درهم شكسته ) . چون نافع از او پرسيد : آيا عرب با چنين مفهومى آشناست ، گفت : آرى ، آيا شعر شاعر را نشنيده‌اى كه گويد :\r\n لعمرى لقد أعطيت ضيفك فارضا * يساق إليه ما يقوم على رجل \r\nيعنى : به آيينم سوگند به ميهمانت گاوى كهنسال دادم كه به سوى او برده مىشد در حالى كه روى پا نمىايستاد .\r\n[ اين كلمه در آيهء بقره / 68 آمده است :\r\n « قالُوا ادْعُ لَنا رَبَّكَ يُبَيِّنْ لَنا ما هِيَ ، قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ »  . يعنى : گفتند : پروردگارت را بخوان براى ما روشن كند آن چگونه گاوى باشد . گفت : او مىگويد : آن گاوى است نه كهنسال و نه بسيار جوان ، بلكه ميان اين دو است . پس آنچه را بدان فرمان داده مىشويد انجام دهيد .\r\nاين صيغه تنها يك بار در قرآن به كار رفته است و آنچه از اين مادّه آمده ، در قالب « فرض » ، « فريضه » و « مفروض » مىباشد .\r\nتفسير « فارض » به « هرمة » ( پير و شكسته ) يك تقريب است كه سياق آيه نيز آن را تقويت مىكند . راغب اين كلمه را به معنى « قطع » برگردانده ، مىگويد :\r\n« رجل فارض » يعنى مردى كه به حكم فرائض كه حجّتهاى قاطع هستند آگاه\r\n\r\n","description":"","footnote":"","page_name":" 507 ","page_number":525},
  {"content":"\r\n\r\nاست ، مأخوذ از « فارض » به معنى گاو مسن .\r\nگفته شده : « فارض » ( گاو كهنسال بدان سبب فارض ناميده شده كه زمين را فرض يعنى قطع مىكند يا مشقتهايى را كه بر شانهء اوست قطع مىكند و پشت سر مىگذارد .\r\nگفته شده : بلكه بدان خاطر است كه فريضهء زكات گاو دو چيز است : تبيعه و مسنّه ؛ « 124 » تبيع تنها در يك حال جايز است و نه در همهء فرضها و به همين خاطر نيز فارضة ناميده شده است . بنابر اين تفسير ، فارض يك نام اسلامى خواهد بود .\r\nدر القاموس نيز آمده است كه « فرضت البقرة » - از باب كرم و ضرب - يعنى سنّش زياد شد .\r\nبيتى كه به عنوان شاهد نيز آمده همين معنا را مورد تأكيد قرار مىدهد ، پس آيا مىتوان گفت فارضه به معنى گاوى است كه سن زيادى را پشت سر نهاده است ؟ 
  ]\r\n\r\n120 - الخيط الأبيض ، و الخيط الأسود :\r\nنافع بن ازرق از اين كلام خداوند - تعالى - پرسيد :  « الْخَيْطُ الْأَبْيَضُ مِنَ الْخَيْطِ الْأَسْوَدِ »  .\r\nابن عباس گفت : « بياض النهار من سواد الليل ، و هو الصبح إذا انفلق » ( سفيدى روز از سياهى شب ، و آن صبح است كه از دل سياهى مىشكفد ) . چون ابن ازرق از او پرسيد : آيا عرب با اين مفهوم آشناست ، گفت : آرى ، آيا اين شعر اميه ( بن ابى صلت ) را نشنيده‌اى كه گويد :\r\n الخيط الأبيض ضوء الصبح منفلق * و الخيط الأسود لون الليل مكموم \r\nيعنى : نخ سفيد ، نور صبح است كه از دل شب مىشكفد و نخ سياه ، رنگ شب است كه در آن نهفته است .\r\n[ اين دو كلمه در آيهء بقره / 187 ، در احكام روزه ، آمده است :\r\n « وَ كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ »  . يعنى : و بخوريد و بياشاميد تا هنگامى كه از روشنايى سپيده دم نخ سفيد از نخ سياه برايتان شناخته آيد و سپس روزه را تا شب به پايان بريد .\r\n\r\n\r\n","description":"","footnote":"\r\n( 124 ) بدين معنا كه مقدار زكات در هر سى رأس گاو يك گوساله يك تا دو ساله و در هر چهل رأس ، يك گوساله دو تا سه ساله است . - م .\r\n","page_name":" 508 ","page_number":526},
  {"content":"\r\n\r\nتفسير اين عبارت به شناخته شدن سفيدى روز از سياهى شب ، بروشنى تفسيرى نزديك است و شايد نزديكتر از آن نيز سفيدى فجر باشد ، چنان كه صريح لفظ آيه است . در استعمال كنايى اين دو كلمه به اصل معناى آن يعنى باز شناخته شدن رنگ نخ سفيد از نخ سياه نيز نظر شده ، و البته مراد از آن مشخص شدن سفيدى نور سپيده دم از سياهى شب است . 
  ]\r\n\r\n121 - شروا :\r\nنافع بن ازرق از معنى اين كلام خداوند - تعالى - پرسيد :  « لَبِئْسَ ما شَرَوْا بِهِ أَنْفُسَهُمْ »  .\r\nابن عباس گفت : « باعوا نصيبهم من الآخرة بطمع يسير من الدّنيا » ( در طمع اندكى از دنيا بهرهء خويش از آخرت را فروختند ) . چون نافع از او پرسيد : آيا عرب با چنين تفسيرى آشناست ، پاسخ داد : آرى ، آيا نشنيده‌اى شعر شاعر را :\r\n يعطى بها ثمنا فيمنعها * و يقول صاحبها الاتشرى ؟ \r\nيعنى : بهايى اندك در برابر آن مىدهد و او نيز آن را نمىدهد ، و [ زمانى ديگر 
  ] صاحبش مىگويد : آيا نمىفروشى ؟\r\n[ اين كلمه در آيهء بقره / 102 آمده است :\r\n « وَ يَتَعَلَّمُونَ ما يَضُرُّهُمْ وَ لا يَنْفَعُهُمْ ، وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ »  . يعنى : و آن چيزى را مىآموزند كه براى آنان ضرر آورد و آنان را سودى نرساند ، و دانستند كه هر كه خريدار آن شود او را در آخرت بهره‌اى نيست بسيار بد چيزى است آنچه خود را بدان فروختند ، اگر كه مىدانستند .\r\nپاسخ ابن عباس در اين مسأله از قبيل شرح مضمون كلّى آيه است و چنين به نظر مىرسد كه در اينجا آنچه موضوع سؤال قرار گرفته آمدن واژهء « شراء » در معنى بيع است .\r\nدر اين آيه كلمهء « شراء » از اصل معنى لغوى خود كه تجارت است به اين معنا نقل يافته ، و از همين قبيل است آيهء ذيل :\r\nيوسف / 21 :  « وَ شَرَوْهُ بِثَمَنٍ بَخْسٍ دَراهِمَ مَعْدُودَةٍ وَ كانُوا فِيهِ مِنَ الزَّاهِدِينَ »  « او را به بهايى اندك كه دراهمى چند است فروختند و هيچ رغبتى به او نداشتند » .\r\nعادتا بر آنچه در مقابل شىء فروخته شده ، به عنوان بهاى آن پرداخته مىشود حرف « باء » در مىآيد و اين حرف همانند حرف « باء » در طرف فعل « مبادله » و « استبدال » است . در آيهء بقره كه موضوع سؤال مىباشد حرف « باء » بر بهايى كه آنان براى خويش ستاندند در آمده و واژه « شراء » را به معنى بيع نقل داده است . در آيهء سورهء يوسف نيز چنين است و حرف باء بر\r\n\r\n","description":"","footnote":"","page_name":" 509 ","page_number":527},
  {"content":"\r\n\r\nآنچه به عنوان بهاى يوسف ستانده شده در آمده و « شروه » اين معنا را رسانده است كه او را به بهايى اندك فروختند .\r\nدر دو آيهء ذيل نيز مادّهء « شرى » به معنى « باع » آمده است :\r\nبقره / 207 :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  « كسانى از مردم هستند كه جان خويش را در راه به دست آوردن خشنودى خداوند مىفروشند » ؛ نساء / 74 :  « فَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ »  « پس بايد كسانى كه زندگى دنيا را به آخرت مىفروشند در راه خدا نبرد كنند » .\r\nدر اين آيه نيز حرف باء بر آنچه در مقابل دادن زندگى دنيا ستانده مىشود در آمده و به « يشرون » معنى « يبيعون » داده است .\r\nوجه استعمال شراء در معنى بيع نيز تلازم و تبادلى است كه در هر معامله ميان اين دو وجود دارد و هر يك از دو طرف جايگزين طرف ديگر است .\r\nراغب اين مضمون را شرح داده ، مىگويد :\r\nشراء و بيع ملازم يكديگر هستند ؛ چه ، مشترى ثمن را مىپردازد و مثمّن را مىگيرد و فروشنده مثمّن را مىدهد و ثمن آن را مىگيرد . اين در فرضى است كه خريد و فروش و مبادله ميان ثمن با پول و كالا باشد . اما چنانچه طرفين مبادله دو كالا باشند صحيح است كه هر يك از دو طرف معامله خريدار يا فروشنده محسوب شوند و از اين جهت است كه دو واژهء بيع و شراء به جاى يكديگر استعمال مىشوند . « شريت » بيشتر در معنى « بعت » ( فروختم ) ؛ و « ابتعت » بيشتر در معنى « اشتريت » ( خريدم ) به كار مىرود . « 125 »\r\nدر حديث زبير است كه به فرزندش عبد الله گفت : « و اللّه لا أشرى عملى بشىء و للدّنيا اهون علّى من منحة » ؛ ابن اثير مىگويد : « لا أشرى به معنى لا أبيع است و گفته مىشود « شرى » ، به معنى « باع » ( فروخت ) .\r\nما با استقرا در كاربردهاى « شراء » و « اشتراء » در قرآن كريم مشاهده مىكنيم كه در بيان قرآنى واژهء « شرى » - چنان كه به خوبى از سياق آيات چهارگانه مشتمل بر اين كلمه يعنى بقره / 102 و 207 ، يوسف / 21 و نساء / 73 بر مىآيد - در معنى « باع » ( فروخت ) استعمال شده است ، در حالى كه مادّهء « اشترى » در قرآن تنها به معنى « ابتاع » ( خريد ) به كار رفته و اين امر در تمامى موارد كاربرد اين كلمه ، در صيغه‌هاى فعل ماضى ( ده بار ) و در صيغه‌هاى فعل\r\n\r\n\r\n","description":"","footnote":"\r\n( 125 ) ر ك : المفردات .\r\n","page_name":" 510 ","page_number":528},
  {"content":"\r\n\r\nمضارع ( يازده بار ) عموميّت دارد .\r\nاين كه در بيان قرآنى ميان اين دو فعل تفاوت گذاشته شده اين معنا را در ذهن تقويت مىكند كه تنها كلمهء « شرى » است - و نه كلمه « اشترى » - كه مىتواند تلازم بيع و شراء در آن تصوّر شود ، و اين چيزى است كه راغب از خاطر نشان كردن آن غافل نمانده است ، آنجا كه از كثرت استعمال « شرى » به معنى « فروخت » و « اشترى » به معنى « خريد » اشاره مىكند . امّا اين كه وى اشاره دارد كه تصوّر تلازم ميان بيع و شراء تنها خاصّ مبادله كالا به كالاست و نه مبادلهء كالا به پول ، اين چيزى است كه آيهء سورهء يوسف آن را تقويت نمىكند ، بلكه در اين آيه شراء به معنى بيع آمده در حالى كه مبادله مبادلهء كالا به كالا نيست ، بلكه مبادلهء كالايى به دراهمى اندك و بىارزش است .\r\nايرادى نخواهد داشت كه در اينجا به اختلاف علماى لغت پيرامون واژهء « شراة » ، لقب خوارج ، اشاره‌اى بكنيم :\r\nمشهور آن است كه آنان اين لقب را با نظر به آيهء كريمه  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  كه در آن يشرى به معنى يبيع است براى خود برگزيده‌اند .\r\nاما ابن اثير در مورد شراة مىگويد : اين كلمه جمع « شار » است ؛ و سپس مىافزايد : و مىتواند نيز از مشاورة به معنى دامنه يافتن و ريشه‌دار شدن باشد .\r\nفيروز آبادى نيز در القاموس در مادّهء « شرى » مىگويد :\r\n« شرى الشّرّ بينهم » - از باب رضى - يعنى [ شرّ ميان آنان 
  ] گسترش يافت . . . و ريشه‌دار شد ، همانند استشرى كه به همين معناست . و از همين ماده است كه عنوان « شراة » براى خوارج گذاشته شده است ، نه آن كه چنانچه جوهرى توهّم كرده ، اين كلمه از « شرينا انفسنا فى الطاعة » ( خود را در راه طاعت خداوند فروخته‌ايم ) باشد .\r\nشيخ نصر هوريتى كه بر القاموس حاشيه دارد اين نظريّه را رد كرده ، گويد :\r\nمىگويد : « جوهرى توهّم كرده است » ؛ متن عبارت جوهرى اين است : « شراة » به معنى خوارج ، جمع « شار » . آنان بدين مناسبت چنين ناميده شده‌اند كه مىگفتند :\r\n« شرينا انفسنا فى طاعة الله » ( جان در راه خداوند فروخته‌ايم ) - پايان سخن جوهرى - بنابر اين عنوان « شراة » از « شرى يشرى » از باب « رمى يرمى » است ، اسم فاعل آن « شار » و جمع آن نيز « شراة » بر خلاف شرى - از باب فرح - كه اسم فاعل آن « شر » است و به شراة جمع بسته نمىشود . بنابر اين آنچه جوهرى ذكر كرده در بر دارنده توهّمى نيست .\r\n\r\n","description":"","footnote":"","page_name":" 511 ","page_number":529},
  {"content":"\r\n\r\nعلاوه بر اين آنچه مؤلّف [ فيروز آبادى 
  ] در اينجا به عنوان نظريّه جوهرى آورده احتمالى از ابن سيّده است . وى كلام جوهرى و ديگران را نقل كرده و نسبت توهّم را به او نداده است .\r\n\r\n122 - حسبان :\r\nنافع از اين كلام خداوند - تعالى - پرسيد :  « حُسْباناً مِنَ السَّماءِ »  .\r\nابن عباس گفت : « نارا من السماء » ( آتشى از آسمان ) . چون نافع از او پرسيد : آيا عرب با اين مفهوم آشناست ، پاسخ داد : آرى ، آيا نشنيده‌اى شعر حسّان را :\r\n بقية معشر صبّت عليهم * شآبيب من الحسبان شهب \r\nيعنى : باقى ماندگان جمعى كه بارانهايى گونه‌گون از آتش آسمان بر آنان باريد .\r\n[ اين كلمه در آيهء كهف / 40 آمده است :\r\n   « لَوْ لا إِذْ دَخَلْتَ جَنَّتَكَ قُلْتَ ما شاءَ اللَّهُ لا قُوَّةَ إِلَّا بِاللَّهِ إِنْ تَرَنِ أَنَا أَقَلَّ مِنْكَ مالًا وَ وَلَداً * فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ وَ يُرْسِلَ عَلَيْها حُسْباناً مِنَ السَّماءِ فَتُصْبِحَ صَعِيداً زَلَقاً * أَوْ يُصْبِحَ ماؤُها غَوْراً فَلَنْ تَسْتَطِيعَ لَهُ طَلَباً »    . يعنى : چرا آنگاه كه به باغ خود در آمدى نگفتى :\r\nهر چه خداوند خواهد ، و هيچ نيرويى جز به نيروى او نيست ؟ اگر مىبينى كه دارايى و فرزند من كمتر از توست ، شايد پروردگارم مرا چيزى بهتر از باغ تو دهد . شايد بر آن باغ صاعقه‌اى بفرستد و آن را به زمينى صاف و لغزنده بدل سازد يا آب آن بر زمين فرو رود و هرگز به يافتن آن قدرت نيابى .\r\nتفسير « حسبان » به « نار » ( آتش ) ، هر چند سياق آيه در اينجا آن را بپذيرد ، امّا همچنان در برابر اين پرسش و اين نكته خواهد بود كه در قرآن كريم تنها در اينجا « حسبان » به كار رفته ، با آن كه در فرهنگ واژه‌هاى قرآن كلمه « نار » بفراوانى تكرار شده است .\r\nراغب از اين نكته غافل نمانده است كه اين كلمه را به اصل معنى حساب كه در مورد عدد گفته مىشود پيوند دهد . او در المفردات گويد :\r\n« حساب » به كار گرفتن عدد است : « عدد السنين و الحساب » ( تعداد سالها و حساب ) ، و  « جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً »  ( انعام / 96 ) ( شب را آرامش و خورشيد و ماه را وسيله حساب قرار داد ) ؛ « لا يعلم حسبانه إلّا اللّه » ( حساب و تعداد آنها را جز خداوند نداند ) . . .  « وَ يُرْسِلَ عَلَيْها حُسْباناً مِنَ السَّماءِ » \r\n\r\n","description":"","footnote":"","page_name":" 512 ","page_number":530},
  {"content":"\r\n\r\n( كهف / 40 ) : يعنى آتشى و عذابى [ بر آنان فرو فرستد 
  ] . اين آتش در حقيقت چيزى است كه شخص به وسيلهء آن مورد محاسبه و مجازات الهى قرار مىگيرد .\r\nدلالت اين مادّه ، در اصل خود ، بر عدد و حساب در هيچكدام از صيغه‌ها و استعمالهاى اين ماده از آن جدايى ندارد ، و از همين مادّه است كه كلمهء « حساب » با مفهوم اسلامى خاصّ خود يعنى حساب اعمال بندگان از جانب خداوند - كه هموبه عنوان حساب كننده بس است - پديد آمده است .\r\nامّا دربارهء « حسبان » چه بايد گفت ؟ چنان كه در عبارت راغب كه نقل كردم مشاهده مىكنيد وى ميان حساب و حسبان تفاوتى بيان نكرده است ، در حالى كه اختلاف صيغه موجب اختلاف و تفاوت در معنا ، در وراى مدلول مشترك آنها ، است :\r\nمدلول اصلى حساب ، استعمال آن در عدد است و از همين مدلول است كه كلمه « حسبان » به معنى اندازه گيرى زمانى آمده است ، چنان كه در آيات انعام / 96 :  « وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً »  و الرحمن / 5 :  « الشَّمْسُ وَ الْقَمَرُ بِحُسْبانٍ »  مشاهده مىكنيم .\r\nدر استعمال اين كلمه در معنى عذاب نيز معنى محاسبهء بر اعمال و مؤاخذه بر آنها منظور شده است ، چنان كه اين مطلب بوضوح از سياق آيهء كهف / 40  « يُرْسِلَ عَلَيْها حُسْباناً مِنَ السَّماءِ »  استفاده مىشود . اين « حسبان » كه از آسمان فرستاده مىشود مىتواند ، چنان كه ابن عباس مىگويد ، يك آتش باشد ، مىتواند يك صاعقه باشد ، مىتواند يك باد تند سوزان و سركش باشد ، مىتواند يك گردباد باشد و يا هر چيزى ديگر كه از فرمان خداوند ناشى مىگردد و با آمدن آن اين باغ زمينى صاف و لغزنده مىشود . اين برداشتى است كه دو آيهء ذيل نيز آن را تقويت و تأييد مىكند :\r\nيونس / 24 ، در حكايت زندگى اين دنيا : « چون زمين زيور خويش بر گرفت و آراسته شد و مردمش پنداشتند كه خود بر آن همه قادر بوده‌اند فرمان ما شب هنگام و يا به روز آن را فرا گرفت و چنان آن را از بيخ بركنديم كه گويا ديروز در آن مكان هيچ چيز نبوده است . ما بدين سان آيات را جزء به جزء براى مردمى كه مىانديشند بيان مىداريم » ؛ بقره / 266 : « آيا كسى از شما دوست دارد كه او را بوستانى از خرما و انگور بوده باشد و جويها از زير آن جارى و هر ميوه‌اى در آن وجود داشته باشد و در اين ميان خود پير شده و فرزندانى ناتوان داشته باشد پس گردبادى كه در آن آتشى است بدين باغ رسد و باغ نيز آتش بگيرد . بدين سان خداوند آيات خويش را براى شما تبيين مىكند ، شايد كه بينديشيد » . 
  ]\r\n\r\n","description":"","footnote":"","page_name":" 513 ","page_number":531},
  {"content":"\r\n\r\n\r\n123 - عنت :\r\nنافع از اين كلام خداوند - تعالى - پرسيد :  « وَ عَنَتِ الْوُجُوهُ »  .\r\nابن عباس گفت : « استسلمت و خضعت » ( تسليم و خاضع شد ) ؛ و آنگاه به شعر شاعر استشهاد كرد :\r\n ليبك عليك كلّ عان بكربة * و آل قصىّ من مقلّ و ذى وفر \r\nيعنى : بايد كه هر دردمند گرفتار مشكلى بر تو بگريد و نيز آل قصى بر تو گريه كنند ، خواه ناتوان و نيازمند و خواه توانمندشان .\r\n[ اين كلمه در آيهء طه / 111 آمده است :\r\n   « يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا * يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِهِ عِلْماً * وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً »    .\r\nيعنى : در آن روز شفاعت سود ندهد مگر آن را كه خداى رحمان اجازت دهد و سخنش را بپسندد . هر چه را پيش روى آنان است و هر چه را پشت سر آنان است مىداند و علم آنان او را در بر نگيرد ؛ و چهره‌ها در برابر خداوند زندهء بر پاى دارندهء خاضع شد و هر كه ستمى بر شانه داشت نوميد گشت .\r\nاين كلمه ، به صيغه و ماده ، تنها يك بار در قرآن آمده و از « عنا يعنو » مأخوذ است .\r\nمعتلّ يائى اين كلمه « عنى » در قرآن اساسا به كار نرفته است .\r\nاين مادّه در استعمالات گوناگون خود مفهوم رنج و عناء را در بر دارد و به همين سبب تفسير اين كلمه به استسلام و خضوع تقريبى است به مفهوم اصلى كلمه از طريق مراعات مفهوم قهر و اجبار و ناگزير ساختن كه در استسلام و خضوع نهفته است ؛ چه ، خضوع و استسلام همانند خشوع نيستند كه از افعال قلبى مىباشد .\r\nراغب نيز اين كلمه را به خضوع تفسير كرده و آن را به رنج و عناء نيز پيوند داده است .\r\nاو مىگويد :\r\n« و عنت الوجوه للحىّ القيّوم » يعنى در اسارت رنج و عناء خضوع كرد . [ گفته مىشود : « 
  ] عنّيته بكذا » يعنى او را به فلان مسأله در رنج و سختى افكندم ؛ و « عنى » يعنى در بند و گرفتار و خسته شد ، و از همين معناست كلمهء « عانى » به معنى اسير . « 126 »\r\n\r\n\r\n","description":"","footnote":"\r\n( 126 ) ر ك : المفردات .\r\n","page_name":" 514 ","page_number":532},
  {"content":"\r\n\r\nدر زبان عربى ميان دو ريشهء واوى و يائى اين مادّه تفاوت گذاشته شده و واوى به رنج و اسارت و خضوع اختصاص يافته و از همين مادّه است : « عانى » به معنى اسير ، « معاناة » به معنى رنج بردن و سختى و قهر تحمل كردن ، « عنوة » به معنى زور و قهر ، و « تعنّى » به معنى خود را به تكلّف افكندن .\r\nامّا ريشهء يائى اين مادّه به مفهوم اهتمام و عنايت اختصاص يافته و از همين معناست كه در حديث آمده است : « من حسن إسلام المرء تركه مالا يعنيه » يعنى - چنان كه در النهاية آمده است - [ از درستى اسلام شخص آن است كه 
  ] آنچه را به او مربوط نمىشود واگذارد . 
  ]\r\n\r\n124 - ضنك :\r\nنافع بن ازرق از معنى اين كلام خداوند - تعالى - پرسيد : « معيشة ضنكا » .\r\nابن عباس گفت : « الضّنك الضّيق الشّديد » ( ضنك تنگدستى و سختى شديد است ) ، و آنگاه به شعر شاعر استشهاد كرد :\r\n و الخيل قد لحقت بها فى مأزق « 127 » * ضنك نواحيه شديد المقدم \r\nيعنى : اسبها در تنگنايى به آنان رسيدند كه اطراف كاملا بسته و در آمدن بدانجا كاملا سخت بود .\r\n[ اين كلمه در آيهء طه / 124 آمده است :\r\n   « وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى * قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً * قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى »    . يعنى :\r\nهر كس از ذكر من رويگردان شود او را معيشتى سخت خواهد بود و در روز قيامت كور محشور خواهد شد . گفت : پروردگارا چرا مرا كور محشور كردى با آن كه بينا بودم ؟ گفت :\r\nچنين بود كه آيات ما بر تو آمد و آنها را فراموش كردى و بدين سان نيز امروز فراموش مىشوى .\r\nاين كلمه ، به صيغه و ماده ، تنها يك بار در قرآن آمده است .\r\nراغب اصفهانى نيز در المفردات اين كلمه را به همان « ضيق » تفسير مىكند .\r\nبه رغم آن كه تفسير اين كلمه به ضيق تفسيرى نزديك مىنمايد ، اما اين نكته نيز توجّه\r\n\r\n\r\n","description":"","footnote":"\r\n( 127 ) در نسخهء چاپى الاتقان چنين آمده است : « و الخيل لقد لقد لحقت بها فى مأزق » .\r\n","page_name":" 515 ","page_number":533},
  {"content":"\r\n\r\nما را به خود جلب مىكند كه در سرتاسر قرآن تنها يك بار كلمه « ضنك » در مقام هشدار به كسانى كه از ياد خداوند رويگردان مىشوند و خداوند آنان را در قيامت كور محشور مىكند استعمال شده است .\r\nاين در حالى است كه كلمهء « ضيق » در مواردى متعدّد از اين قبيل استعمال شده است :\r\n- در مورد تنگ شدن زمين و تنگى دل بر سه تن كه در جريان غزوهء تبوك به رغم نيّت صادق خود و بىآن كه نفاقى در كار باشد از شركت در جنگ محروم شدند و ماندند ؛ توبه / 118 :  « حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا »  « تا آن زمان كه زمين با همهء گشادگى بر آنان تنگ شد و دانستند كه پناهگاهى در برابر خداوند جز نزد او نيست و سپس خداوند بر آنان توجه كرد تا توبه كنند ؛ - در تنگى سينه ، در آيات حجر / 97 ، شعراء / 13 و انعام / 135 ؛ - در معنى دلگير شدن ، در آيات :\r\nنحل / 127 :  « وَ لا تَكُ فِي ضَيْقٍ مِمَّا يَمْكُرُونَ »  « از آنچه مكر مىكنند دلگير مشو » ؛ نمل / 71 :  « وَ لا تَكُنْ فِي ضَيْقٍ مِمَّا يَمْكُرُونَ »  « از آنچه مكر مىكنند دلگير مشو » ؛ هود / 12 :  « فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ »  « شايد تو برخى از آنچه را بر تو وحى مىشود واگذارى و از آن دلگير شوى » .\r\nسه آيهء فوق خطاب به رسول خدا - عليه الصّلاة و السلام - است .\r\n- به معنى ماندن در كارى ، در دو آيهء هود / 77 و عنكبوت / 33 ، در مورد درماندن لوط عليه السّلام در كار فرستادگان :  « سِيءَ بِهِمْ وَ ضاقَ بِهِمْ ذَرْعاً »  « به آمدن آنان بدحال شد و در كارشان بماند » .\r\n- همچنين در سياق عذاب آخرت ، در آيه فرقان / 13 :    « بَلْ كَذَّبُوا بِالسَّاعَةِ وَ أَعْتَدْنا لِمَنْ كَذَّبَ بِالسَّاعَةِ سَعِيراً * إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً * وَ إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً »    « بلكه آنان قيامت را دروغ شمردند و ما براى آنان كه قيامت را دروغ شمردند آتشى سوزان مهيا كرديم ، چون از دور آنان را ببيند صداى جوشش و خروشى را از آن بشنوند و چون دستها به گردن بسته ، در جايى تنگ از آن آتش افكنده شوند اينجاست كه هلاكت و نيستى را خوانند » .\r\nبه نظر مىرسد در بيان قرآنى « ضنك » - چنان كه ابن عباس نيز در تفسير خود قيد كرده و عبارت « الضّيق الشّديد » را آورده - به معنى سخت‌ترين ضيق و تنگناست ، و به طور\r\n\r\n","description":"","footnote":"","page_name":" 516 ","page_number":534},
  {"content":"\r\n\r\nخاص در مورد عذاب به كار مىرود ، منقول از « ضنك الاكتناز » ( به زور و با فشار چيزى را كاملا پر كردن ) و « ضنك السّعال » ( فشار سرفه كه گلوى انسان را مىگيرد ) .\r\nامّا « ضيق » دلالت عامترى از « ضنك » دارد و هم در مورد عذاب مىآيد ، چنان كه در آيهء سورهء فرقان است ؛ هم در مورد دلگير شدن و اهتمام و نيز اندوه داشتن مىآيد ؛ و هم در مورد تنگ شدن زمين و جا .\r\nبه عبارت كوتاهتر :\r\nضيق نقيض « سعة » ( فراخى ) است ، به استعمال حقيقى و مجازى .\r\nضنك نقيض « راحة » ( آسايش و اطمينان ) است .\r\nو بيت شعرى كه به عنوان شاهد آمده گواه اين معناست ، آنجا كه ضنك به عنوان صفت « مأزق » آمده است . 
  ]\r\n\r\n125 - فجّ :\r\nنافع از معنى اين كلام خداوند - تعالى - پرسيد :  « مِنْ كُلِّ فَجٍّ »  .\r\nابن عباس گفت : « طريق » ( راه ) ؛ و آنگاه به شعر شاعر استشهاد كرد :\r\n حازوا العيال و سدّوا الفجا * ج بأجساد عاد لها آبدات \r\nيعنى : زنان و فرزندان را در محاصره گرفتند و با هيكلهايى وحشتناك كه به ديو مىمانست همه راهها را بستند .\r\n[ اين كلمه در آيهء حج / 27 ، خطاب به ابراهيم ، آمده است :\r\n « وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ »  .\r\nيعنى : در ميان مردم بانگ حج در ده تا پياده و يا سوار بر شتران تكيده از راههاى دور نزد تو آيند .\r\nاين كلمه به صيغهء جمع نيز در دو آيهء ذيل تكرار شده است :\r\nانبياء / 31 :  « وَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ وَ جَعَلْنا فِيها فِجاجاً سُبُلًا لَعَلَّهُمْ يَهْتَدُونَ »  « و در زمين كوههايى استوار قرار داديم تا مردم را از لرزش زمين نگه دارد و در آن طرق و راههايى قرار داديم ، باشد كه راه يابند » ؛ نوح / 20 :   « وَ اللَّهُ جَعَلَ لَكُمُ الْأَرْضَ بِساطاً * لِتَسْلُكُوا مِنْها سُبُلًا فِجاجاً »   « و خداوند زمين را فرشى برايتان قرار داد تا در آن راههايى پهناور را طى كنيد » .\r\n\r\n","description":"","footnote":"","page_name":" 517 ","page_number":535},
  {"content":"\r\n\r\nدر سر تا سر قرآن تنها در اين سه آيه كلماتى از مادّهء « فجّ » آمده است .\r\nتفسير « فج » به « طريق » تفسيرى نزديك به نظر مىرسد ، گرچه قرآن كريم كلمهء « طريق » را در مواضع متعدّدى به كار برده و تنها در اين سه مورد است كه به جاى « طريق » « فجّ » آمده است .\r\nراغب ميان طريق و فجّ تفاوت مىگذارد و مىگويد :\r\n« طريق » راهى است كه انسان آن را با پاى پياده طى مىكند و از همين جاست كه اين كلمه عاريه گرفته شده است براى دلالت بر هر روشى كه انسان در رفتار خود در پيش مىگيرد ، خواه ستوده باشد و خواه نكوهيده . امّا فجّ شكافى است كه دو كوه آن را در بر گرفته ، و اين كلمه در مورد راه پهن به كار مىرود . « 128 »\r\nابن اثير نيز در تفسير حديث حج : « و كل فجاج مكّة منحر » ، قيد پهن بودن را مىآورد و مىگويد : فجاج جمع فجّ ، و آن عبارت از راه پهناور است . « 129 »\r\nدر القاموس نيز آمده : راهى پهناور ميان دو كوه ؛ اما « فجّة » - به ضمّهء حرف فاء - به معنى « فرجه » ( شكاف ) است .\r\nما با تدبّر در آيات قرآنى مشتمل بر دو مادّهء « فج » و « طريق » به تفاوتى ميان اين دو راه مىيابيم :\r\nفجّ و فجاج در سه آيه‌اى كه مشتمل بر اين كلمات مىباشد به معنى اصلى خود يعنى راه محسوس مادى باقى مانده است .\r\nامّا واژهء « طريق » هم به معنى حسّى و به معنى طريق معنوى مىآيد :\r\n- به معنى راه مادّى و محسوس : در آيهء طه / 77 ، خطاب به موسى :  « أَنْ أَسْرِ بِعِبادِي فَاضْرِبْ لَهُمْ طَرِيقاً فِي الْبَحْرِ يَبَساً »  « كه شبانه بندگانم را حركت ده و از راهى خشك در ميان دريا بگذران » ؛ همچنين در آيهء مؤمنون / 17 ، در مورد افلاك :  « وَ لَقَدْ خَلَقْنا فَوْقَكُمْ سَبْعَ طَرائِقَ »  « ما بر فراز شما هفت فلك آفريديم » .\r\n- به معنى مجازى و راه معنوى : در ساير آيات قرآن ، و از آن جمله است :\r\nاحقاف / 30 :  « يَهْدِي إِلَى الْحَقِّ وَ إِلى طَرِيقٍ مُسْتَقِيمٍ »  « به حق و به راهى راست راهنمايى مىكند » ؛\r\n\r\n\r\n","description":"","footnote":"\r\n( 128 ) ر ك : المفردات .\r\n( 129 ) ر ك : النهاية .\r\n","page_name":" 518 ","page_number":536},
  {"content":"\r\n\r\nنساء / 168 :   « إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً * إِلَّا طَرِيقَ جَهَنَّمَ خالِدِينَ فِيها أَبَداً »   « كسانى كه كافر شدند و ستم كردند ، خداوند كسى نيست كه آنان را بيامرزد و يا به راهى جز راه جهنّم كه تا ابد در آن بمانند هدايت كند » .\r\nدر دلالت بر همين مدلول معنوى است كه كلمات « طريقه » و « طرائق » نيز مىآيد :\r\nطه / 104 :    « يَوْمَ يُنْفَخُ فِي الصُّورِ وَ نَحْشُرُ الْمُجْرِمِينَ يَوْمَئِذٍ زُرْقاً * يَتَخافَتُونَ بَيْنَهُمْ إِنْ لَبِثْتُمْ إِلَّا عَشْراً * نَحْنُ أَعْلَمُ بِما يَقُولُونَ إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً »    « روزى كه در صور دميده شود و در آن روز مجرمان را كبود چشم محشور مىكنيم آهسته با هم سخن مىگويند كه ده روز بيش نيارميده‌ايم . ما به گفتار آنان آگاهتريم آنگاه كه گزيده‌ترين آنها مىگويد : جز يك روز نمانده‌ايم » ؛ جن / 11 :  « وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً »  « كسانى از ما صالحند و كسانى نيز جز آن ، و ما به فرقه‌هاى از هم پراكنده بوديم » ؛ جن / 16 :  « وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً »  « و اين كه اگر بر راه استقامت مىورزيدند آنان را آبى سرشار مىنوشانيديم » .\r\nبه خاطر همين اختصاص « فجاج » به راه محسوس و مادّى است كه در قرآن كريم عبارت « فجاجا سبلا » و « سبلا فجاجا » آمده ، در حالى كه كلمه « سبل » ، به « طرائق » همراه نشده است و غالبا استعمال اين دو كلمه در معنى مجازى و طريق معنوى است . احتمالا در توصيف سبل به وصف فجاج همان ويژگى معنايى « پهناورى » كه راغب و ابن اثير نيز آن را مورد توجّه قرار داده‌اند وجود دارد ، گرچه در استعمال لغوى ، « فجّة » به معنى « فرجة » و شكاف آمده است در حالى كه طريق به اصل « مطروق » بر مىگردد و مجازا در مسلك استعمال مىشود . 
  ]\r\n\r\n126 - حبك :\r\nنافع بن ازرق از اين كلام خداوند - تعالى - پرسيد : « ذات الحبك » .\r\nابن عباس گفت : « ذات طرائق و الخلق الحسن » ( داراى راهها و داراى خلقتى نكو ) .\r\nچون ابن ازرق از او پرسيد : آيا عرب با چنين تفسيرى آشناست ، گفت : آرى ، آيا نشنيده‌اى شعر زهير بن ابى سلمى را :\r\n هم يضربون حبيك البيض إذ لحقوا * لا ينكصون إذا ما استلحموا و حموا \r\n\r\n","description":"","footnote":"","page_name":" 519 ","page_number":537},
  {"content":"\r\n\r\nيعنى : چون به دشمن مىرسند شمشيرهاى استوار خود را بر آنان فرود مىآورند و آنگاه كه درگير جنگ شوند و به محاصره در آيند نيز به آنان پشت نمىكنند .\r\n[ اين كلمه در آيهء ذاريات / 7 آمده است :\r\n     « إِنَّما تُوعَدُونَ لَصادِقٌ * وَ إِنَّ الدِّينَ لَواقِعٌ * وَ السَّماءِ ذاتِ الْحُبُكِ * إِنَّكُمْ لَفِي قَوْلٍ مُخْتَلِفٍ * يُؤْفَكُ عَنْهُ مَنْ أُفِكَ »      . يعنى : آنچه وعده داده مىشويد راست است * و قيامت واقع مىشود * سوگند به آسمانى كه داراى گذرگاههاست * كه شما بر عقايد و سخنانى متفاوتيد * آن كس كه به دروغ رانده شد از آن رانده مىشود .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير كلمهء « حبك » به راهها و خلقتى نكو ، از قبيل شرح و تقريب است و در كنار آن نيازمند تأمّل در اين نكته‌ايم كه چرا با آن كه در قرآن در مواضعى ديگر كلمه « طرائق » به كار رفته ، تنها در اين مورد به جاى آن « حبك » آمده است .\r\nدر مسألهء قبل به بحث در مورد طريق و طرائق پرداختيم .\r\nاينك به تأمّل در « حبك » مىپردازيم و مشاهده مىكنيم كه راغب اين كلمه را به همان « طرائق » تفسير كرده و پس از آن توضيح بيشترى آورده ، مىگويد :\r\nكسانى تصوّر كرده‌اند مقصود از طرائق راههاى محسوس و مشهود به واسطهء همان ستارگان و كهكشانهاست . برخى ديگر نيز آن را به راههاى معقول مدرك به بصيرت كه در آسمان وجود دارد برگردانده‌اند . اصل اين كلمه از گفتهء عرب است كه مىگويند : « محبوك العرى » به معنى آنچه طنابهايش استوار بسته شده است ؛ « احتباك » نيز به معنى محكم بستن ازار است . « 130 »\r\nدر بيت عمرو بن مرة كه در آن پيامبر - عليه الصّلاة و السّلام - را مدح مىكند چنين مىخوانيم :\r\nرسول مليك الناس فوق الحبائك يعنى : رسول پادشاه مردم بر فراز راههاى آسمان .\r\nابن اثير در تفسير آن مىگويد :\r\n« حبائك » به معنى طرق و راهها و مفرد آن « حبيكة » است و در اينجا مقصود شاعر از حبائك آسمانها مىباشد ؛ زيرا راهها و مسيرهاى عبور ستارگان در آسمانهاست ؛ و از همين معناست كلام خداوند - تعالى - كه مىفرمايد :  « وَ السَّماءِ ذاتِ الْحُبُكِ »  ،\r\n\r\n\r\n","description":"","footnote":"\r\n( 130 ) ر ك : المفردات .\r\n","page_name":" 520 ","page_number":538},
  {"content":"\r\n\r\nكه مفرد آن « حباك » يا « حبيك » مىباشد . « 131 »\r\n« حبك » در لغت به معنى بستن و استوار كردن است و در مورد لباس بافته شده و همانند آن به كار مىرود . « حبيكة » نيز به معنى طريقهء درست و محكم بافتن گيسو است ، و « حبكة » نيز به معنى درخت انگور .\r\nبا مراعات همين ويژگى معنايى دقّت و استوار بستن و بافتن پارچه است كه كلمه « حبك » ، در استعمال معنوى ، به معنى توثيق و احكام به كار رفته است . بنابراين ، آيهء كريمه مورد بحث ما را به آيت قدرت الهى در استوار ساختن مسير و مجراى اجرام آسمانى توجّه مىدهد تا از اين طريق حتمى بودن روز جزا و بر پايى قيامت را مورد تأكيد و توثيق قرار دهد و بگويد كه چگونه وعدهء آنان به آخرت ، به رغم اختلافى كه در آن دارند ، وعده‌اى راست است . البتّه خداوند خود به حقيقت امور آگاهى دارد . 
  ]\r\n\r\n127 - حرض :\r\nنافع بن ازرق از معنى اين كلام خداوند - تعالى - پرسيد : « حرضا » .\r\nابن عباس گفت : « الحرض الدّنف الهالك من شدّة الوجع » ( حرض يعنى بيمارى كه از شدت درد در آستانه مرگ است ) . چون نافع از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر شاعر را :\r\n أمن ذكر ليلى أن نأت غربة بها * كأنّك جمّ للأطباء محرض \r\nيعنى : آيا از ياد ليلى است كه دور شده و غربتى حاصل گشته است ؛ گويا كه تو طبيبان را به سر آورده‌اى و در آستانهء مرگى .\r\n[ اين كلمه در آيهء يوسف / 85 ، در ماجراى گفته‌هاى برادران يوسف با پدر ، آمده است :\r\n  « وَ تَوَلَّى عَنْهُمْ وَ قالَ يا أَسَفى عَلى يُوسُفَ وَ ابْيَضَّتْ عَيْناهُ مِنَ الْحُزْنِ فَهُوَ كَظِيمٌ * قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ »   . يعنى : و از آنان پشت كرد و گفت : اندوه بر يوسف ؛ و چشمانش از غم سپيد شد و همچنان خشم خود فرو مىخورد * گفتند : به خداوند سوگند پيوسته يوسف را ياد مىكنى تا بيمار شوى يا از هلاك شدگان باشى .\r\nاين كلمه در اين صيغه و در اين معنا تنها يك بار در قرآن به كار رفته است .\r\n\r\n\r\n","description":"","footnote":"\r\n( 131 ) ر ك : النهاية .\r\n","page_name":" 521 ","page_number":539},
  {"content":"\r\n\r\nامّا از همين مادّه است فرمان خداوند به رسول خدا دربارهء تشويق و تحريض مؤمنان به جنگ در دو آيهء ذيل :\r\nانفال / 65 :  « يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ »  « اى پيامبر ، مؤمنان را به جنگ تشويق كن » ؛ نساء / 84 :  « فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ وَ حَرِّضِ الْمُؤْمِنِينَ »  « پس در راه خدا بجنگ كه جز دربارهء خود تكليفى ندارى و مؤمنان را به جنگ تشويق كن » .\r\nدر آيات قرآن ، از اين مادّه ، جز همين نيامده است .\r\nتفسير « حرض » به بيمارى كه از شدّت درد در آستانه مرگ است ، شرحى است با استفاده از آنچه از سياق آيه فهميده مىشود . نزديك به همين تفسير است نظريّهء راغب كه مىگويد :\r\nيعنى در آستانهء هلاكت و مرگ قرار گرفت ، مأخوذ از « حرض » يعنى آنچه كسى بدان اعتنا نكند و در آن خيرى نباشد .\r\nراغب در تقويت اين معنا اين شعر را گواه آورده است :\r\nإنّى امرؤ نابنى همّ فأحرضنى « 132 » يعنى : من كسى هستم كه اندوهى به من رسيد و مرا در آستانهء مرگ قرار داد .\r\nدر حديث است كه « ما من مؤمن يمرض مرضا حتى يحرضه » ( هيچ مؤمنى نيست كه بيمار شود مگر اين كه بيمارى او را تا آستانهء مرگ پيش مىبرد ) . ابن اثير در تفسير اين حديث مىگويد :\r\nيعنى او را تا آستانهء مرگ پيش مىبرد و ناسالم مىكند . گفته مىشود : « أحرضه المرض فهو حرض و حارض » در موردى كه جسم شخص به تباهى رود و در آستانهء هلاكت قرار گيرد . از همين كلمه است « أحراض » به معنى كسانى كه در گناه زياده‌روى كردند و خود را هلاك ساختند ؛ و نيز گفته شده است : به معنى كسانى كه انديشه‌ها و آراء نادرست را در پيش گرفتند . « 133 »\r\nفيروز آبادى همهء اين معانى را در كنار هم گرد آورده ، مىگويد :\r\n« حرض » به معنى فساد و تباهى در بدن ، در عقيده و آراء و در عقل و همچنين به\r\n\r\n\r\n","description":"","footnote":"\r\n( 132 ) در چاپ المفردات در حاشيه النهاية آمده است : « إنى أمرنا بنى هم فأحرضنى » .\r\n( 133 ) ر ك : النهاية .\r\n","page_name":" 522 ","page_number":540},
  {"content":"\r\n\r\nمعنى انسان مريض و تباه شده است . « حارض » و همچنين وزن فعل آن ، به معنى خسته و درمانده ، در آستانهء مرگ ، كسى است كه در او خيرى نيست يا به خير او اميد نمىرود و از شرّ او نيز بيمى نيست . اين كلمه با همين صيغه براى مفرد ، جمع ، مذكر و مؤنث به كار مىرود و گاه نيز به « احراض » ، « حرضان » و « حرضة » جمع بسته مىشود . اين كلمه ، همچنين به معنى كسى كه عشق يا اندوهى او را تكيده ساخته است - چنان كه محرضى نيز به همين معناست - و انسان يا كلام پست ، و نيز كسى كه بيمارى و ناسلامتى او را رنجور كرده به كار مىرود و از همين معناست :\r\n« حتّى تكون حرضا » . « ناقة حرض » به معنى شتر رنجور و لاغر است .\r\n« حرض » به معنى مشكهاى كهنه ، « محرضة » به معنى محل نگهدارى آنها ، و « حرّاض » به معنى كسى است كه آنها را به منظور سرخ كردن چيزى مىسوزاند .\r\n« حرضة » به امين دو طرف قمار گفته مىشود و « حرّضه تحريضا » به معنى او را تشويق كرد مىآيد . « 134 »\r\nاين معانى همه به يكديگر نزديك است و مفهوم « فساد » كه در اينجا آمده ، به بيمارى و لاغرى و رنجورى بر مىگردد ، منقول از « ناقة حرض » به معنى شتر نزار و نحيف . از همين مدلول فساد و سقم و رنجورى بدن ، مجازا ، مفهوم سقم انديشه و فساد رأى و تباهى عقل مىآيد ، و از « حراض » به معنى كسى كه آتش مىافروزد نيز مفهوم تشويق در قمار و مطلق تشويق كردن و بر انگيختن مىآيد .\r\nدر واژهء قرآنى نيز همين دلالت ، يعنى دلالت بر كسى كه بيمارى و اندوه او را رنجور و نحيف ساخته وجود دارد و در بيت شعر شاهد نيز آن را در واژهء محرض مىيابيم ، يعنى كسى كه عشق او را رنجور ساخته و دورى از ليلى او را بيمار كرده و در آستانهء مرگ قرار داده است . 
  ]\r\n\r\n128 - يدعّ :\r\nنافع از اين كلام خداوند - تعالى - پرسيد :  « يَدُعُّ الْيَتِيمَ »  .\r\nابن عباس گفت : « يدفعه عن حقّه » ( او را از حق خويش باز مىدارد ) ؛ و آنگاه به شعر\r\n\r\n\r\n","description":"","footnote":"\r\n( 134 ) ر ك : القاموس .\r\n","page_name":" 523 ","page_number":541},
  {"content":"\r\n\r\nابو طالب استشهاد كرد :\r\n يقسّم حقّا لليتيم و لم يكن * يدعّ لدى أيسارهنّ الأصاغرا \r\nيعنى : حقّى ميان يتيمان تقسيم مىكند و كسى نيست كه در هنگام توانمندى كوچكتران را از حقى كه دارند باز دارد .\r\n[ اين كلمه در آيهء ماعون / 2 آمده است :\r\n    « أَ رَأَيْتَ الَّذِي يُكَذِّبُ بِالدِّينِ * فَذلِكَ الَّذِي يَدُعُّ الْيَتِيمَ * وَ لا يَحُضُّ عَلى طَعامِ الْمِسْكِينِ »     . يعنى : آيا ديدى آن كس را كه قيامت را تكذيب مىكند ؟ او همان است كه يتيم را به اهانت مىراند و به طعام دادن به مسكين تشويق نمىكند .\r\nدر قرآن از اين مادّه تنها دو كلمهء « دعّا » و « يدعّون » در آيهء طور / 13 آمده است :  « يَوْمَ يُدَعُّونَ إِلى نارِ جَهَنَّمَ دَعًّا »  « روزى كه آنان را به قهر به جانب آتش دوزخ كشند » .\r\nتفسير « دعّ اليتيم » به راندن او از حقى كه دارد ، تنها صورت شرح و تقريب دارد ، و از ديدگاه ما سزاوارتر آن است كه « دعّ اليتيم » ، به راندن او از حقّ خود ، به عنوان قيد يا اختصاص ، برگردانده نشود ؛ چه ، در بيان قرآنى آنجا كه مسأله به از بين بردن حقّ مال يتيم بر مىگردد از واژهء « أكل مال يتيم » ( خوردن مال يتيم ) استفاده مىشود و از آن جمله است آيات ذيل :\r\nنساء / 6 :  « وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَ لا تَأْكُلُوها إِسْرافاً وَ بِداراً أَنْ يَكْبَرُوا »  « و يتيمان را بيازماييد تا چون به سنّ ازدواج رسند اگر از آنان رشدى احساس كرديد اموالشان را به آنان بسپاريد و آن را از بيم اين كه بزرگ شوند به شتاب و به ناروا مخوريد » ؛ نساء / 10 :  « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً »  « كسانى كه اموال يتيمان را به ستم مىخورند ، اين آتش است كه مىخورند و به شكم خود مىبرند و به آتشى بر افروخته نيز در خواهند آمد » ؛ فجر / 19 :     « كَلَّا بَلْ لا تُكْرِمُونَ الْيَتِيمَ * وَ لا تَحَاضُّونَ عَلى طَعامِ الْمِسْكِينِ * وَ تَأْكُلُونَ التُّراثَ أَكْلًا لَمًّا * وَ تُحِبُّونَ الْمالَ حُبًّا جَمًّا »     « نه چنان است ، شما يتيم را گرامى نمىداريد * و به طعام دادن به مسكين تشويق نمىكنيد * و ميراث را با حرص فراوان مىخوريد * و مال را بسيار دوست مىداريد » .\r\n« أكل مال » تعبير آشناى قرآنى است ، در مورد به ناحق ستاندن مال ، در آياتى همچون :\r\n- بقره / 174 ، در مورد ربا خورى ؛\r\n\r\n","description":"","footnote":"","page_name":" 524 ","page_number":542},
  {"content":"\r\n\r\nتوبه / 35 و نساء / 159 ، در خوردن مال مردم ؛ - مائده / 42 ، در مورد اكل سحت ( مال حرام ) ؛ - بقره / 188 :  « وَ لا تَأْكُلُوا أَمْوالَكُمْ بَيْنَكُمْ بِالْباطِلِ وَ تُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالْإِثْمِ وَ أَنْتُمْ تَعْلَمُونَ »  « اموال همديگر را به ناروا مخوريد تا با آن به حاكمان نزديك شويد و پس از آن بخشى از اموال مردم را به گناه ، و در حالى كه خود گناه بودن آن را مىدانيد ، بخوريد » .\r\nاكنون با تأمّل در آيهء ديگرى كه واژهء « دعّ » در آن به كار رفته ذهن خود را به فهم معنى اين واژه نزديكتر مىسازيم :\r\nطور / 13 :     « فَوَيْلٌ يَوْمَئِذٍ لِلْمُكَذِّبِينَ * الَّذِينَ هُمْ فِي خَوْضٍ يَلْعَبُونَ * يَوْمَ يُدَعُّونَ إِلى نارِ جَهَنَّمَ دَعًّا * هذِهِ النَّارُ الَّتِي كُنْتُمْ بِها تُكَذِّبُونَ »     « پس در آن روز ، واى بر تكذيب كنندگان ، كسانى كه سرگرم باطل خويشند ، روزى كه به قهر به جانب آتش دوزخ كشيده مىشوند ، اين آتشى است كه آن را تكذيب مىكرديد » .\r\nدر اينجا اهل تكذيب را در آتش دوزخ حقّى نيست كه بگوييم از آن « حق » بازداشته مىشوند ، بلكه « دعّ » رانده شدن است همراه با خشونت و قهر و غلبه و سختگيرى .\r\nراغب كلمه « دعّ » را در دو آيه‌اى كه مشتمل بر آن است كه به « راندنى سخت » تفسير كرده و آن را به اصل خود برگردانده است كه به فردى كه سكندرى خورده و بر زمين افتاده مىگويند : « دع دع » ( برخيز و سرحال باش ) . ابن اثير نيز اين كلمه را به طرد و دفع تفسير كرده ، و همين تفسير سزاوارتر و نزديكتر است تا تفسير آن به دفع از حق و محروم ساختن يتيم از حقّ مال خود ؛ چه اين كه قرآن كريم انسانيت ما را تا آن حد بالنده و سرشار مىسازد كه اگر يتيم را به قهر برانيم و با خشونت و بىمهرى با او برخورد كنيم از تكذيب روز قيامت شمرده خواهد شد هر چند كه مال او را نيز نخوريم . ممكن است كسانى از ما تصور كنند در صورت دادن حقّ مالى يتيم به او ، ديگر وراى آن حقّى بر آنان نيست و ملزم نيستند آنان را به قهر نرانند و با بىمهرى و بىرحمى و خشونت با آنان روياروى نشوند ، در حالى كه بسيار دور است ايمان بتواند به قلبى راه يابد كه سنگ شده و بر يتيم بىرحمى ورزيده و مردم را به طعام دادن به مسكين تشويق نكرده است .\r\nاطمينان داريم تعلّق ايمان به اكرام يتيم و توصيهء همديگر به مهربانى و گذشت به تقوا و نيكوكارى نزديكتر است تا صرف اداى حقوق مالى او . اين چيزى است كه بروشنى از هشدار آيات سورهء فجر برداشت مىشود :\r\n\r\n","description":"","footnote":"","page_name":" 525 ","page_number":543},
  {"content":"\r\n\r\n« نه ، چنين نيست ، بلكه يتيم را گرامى نمىداريد * و به طعام دادن به مسكين تشويق نمىكنيد * و ميراث را به فراوانى مىخوريد * و ثروت را بسيار دوست مىداريد » . 
  ]\r\n\r\n129 - منفطر :\r\nنافع بن ازرق از معنى اين كلام خداوند - تعالى - پرسيد : « السّماء منفطر به » .\r\nابن عباس گفت : « منصدع من خوف يوم القيامة » ( از ترس روز قيامت در آن شكاف مىافتد ) ؛ و آنگاه به شعر شاعر استشهاد كرد :\r\n طباهنّ حتى أعوض اللّيل دونها * أفاطير و سمىّ رواء جذورها \r\nيعنى : آنها را خواند تا زمانى كه شب به جاى آن قطرات شكافنده بارانى نخستين را به آنها داد كه ريشه‌هايشان را سيراب مىكرد .\r\n[ اين كلمه در آيهء مزمّل / 18 آمده است :\r\n  « فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً * السَّماءُ مُنْفَطِرٌ بِهِ كانَ وَعْدُهُ مَفْعُولًا »   .\r\nيعنى : پس چگونه اگر كافر شديد بيم روزى نداريد كه هر نوزادى را پير مىكند ، آسمان از بيم آن شكافته است و آنچه او وعده داده ، واقع مىشود .\r\nاين صيغه تنها يك بار در قرآن آمده ، امّا از همين مادّه فعل ماضى « انفطرت » نيز در آيهء انفطار / 1 آمده است :\r\n   « إِذَا السَّماءُ انْفَطَرَتْ * وَ إِذَا الْكَواكِبُ انْتَثَرَتْ »    « هنگامى كه آسمان شكافته شود و هنگامى كه ستارگان پراكنده شوند » .\r\nهمچنين از اين مادّه است :\r\n- فعل ثلاثى مجرد ماضى « فطر » هشت بار كه در همهء آنها اين فعل به خداوند - همان كه آسمانها و زمين را ، مرا ، ما را و شما را براى نخستين بار پديد آورد - اسناد داده شده است ؛ - اسم فاعل ، شش بار كه در همهء موارد به خداوند اسناد داده شده است :  « فاطِرِ السَّماواتِ وَ الْأَرْضِ »  ؛ -  « فِطْرَتَ اللَّهِ الَّتِي فَطَرَ النَّاسَ عَلَيْها »  ؛ - « فطور » ، در آيه ملك / 3 :  « فَارْجِعِ الْبَصَرَ هَلْ تَرى مِنْ فُطُورٍ »  « دوباره بنگر ، آيا شكاف و خللى مىبينى » ؛ -  « تَكادُ السَّماواتُ يَتَفَطَّرْنَ »  « نزديك است كه آسمانها شكاف بردارد » ، در آيه\r\n\r\n","description":"","footnote":"","page_name":" 526 ","page_number":544},
  {"content":"\r\n\r\nمريم / 90 و شورى / 5 .\r\nتفسير « منفطر به » به آن كه از بيم روز قيامت شكاف برداشته ، شرحى است بدانچه از سياق آيه فهميده مىشود و همين تفسير نزديكتر است تا تفسير راغب كه مىگويد :\r\nاصل « فطر » شكاف در طول است . گفته مىشود : « فطر فلان كذا فطورا » و « انفطر » ، از « فطور » به معنى اختلال كه بر سبيل فساد و تباهى است . گاه نيز اين اختلال بر سبيل صلاح است ، چنان كه خداوند تعالى مىفرمايد :  « السَّماءُ مُنْفَطِرٌ بِهِ »  . « 135 »\r\nدر حديث است از ابن عباس كه گفت : « نمىدانستم معنى « فاطر السّموات و الأرض » چيست ، تا آن كه دو تن از اعراب باديه در مورد چاهى نزد من به داورى آمدند و يكى از آنان گفت : « انا فطرتها » ابن اثير در شرح اين جمله مىگويد : يعنى من براى نخستين بار آن را حفر كردم .\r\nبا مراجعه به اين مادّه در لغت روشن مىشود كه در زبان عربى مادّهء « فطر » در شكافته شدن پوست دهان شتر و پديد آمدن دندان آن و در مورد انگورى كه تازه سر شاخه‌هاى آن پيدا شده به كار رفته ، و با در نظر گرفتن همين معنا يعنى آغاز ظهور ، به دلالتى اسلامى بر خلقت ابتدايى ، نقل يافته و اين خلقتى است كه به حكم استقراء همه آيات مشتمل بر فاطر و فطر تنها از آن خداوند است ؛ و « فطرت » نيز خلقتى طبيعى است كه انسان بر آن سرشته شده است .\r\nاز آنجا كه دندان شتر و سر شاخه‌هاى انگور كه بيرون مىآيد از شكافى در پوست دهان حيوان و يا پوست درخت است ، جايى كه پاى كسى شكاف بردارد گفته مىشود :\r\n« تفطرت قدما » . شايد اين كه خوردن غذاى صبح « افطار » [ و اين غذا فطور 
  ] ناميده شده نيز با در نظر گرفتن اين مسأله است كه اين غذا گرسنگى طولانى شب را مىشكند . با همين ملاحظه است كه اين مادّه به دلالتى اسلامى در افطار روزه‌دار و زكات فطر نقل يافته است .\r\n« فطور » خللى است كه در آن به اصل معنى اين كلمه يعنى شكافته شدن نظر شده است .\r\nويژگى معنايى « تصدّع » ( شكافته شدن ) در « انفطار » آسمان در آيات مزمّل و انفطار و همچنين در « تفطّر » آسمانها و زمين امرى روشن است .\r\nاسناد « تفطر » و « انفطار » در اين آيات به آسمان و زمين ، اسنادى مجازى است و دالّ\r\n\r\n\r\n","description":"","footnote":"\r\n( 135 ) ر ك : المفردات .\r\n","page_name":" 527 ","page_number":545},
  {"content":"\r\n\r\nبر حالت خود به خودى اين شكافته شدن ، به گونه‌اى كه نيازى به فاعل نيست و علّت اين بىنيازى از فاعل و خود به خود انجام شدن اين امر نيز سختى آن رخداد و وحشت آن وضعيت است . 
  ]\r\n\r\n130 - يوزعون :\r\nنافع از اين كلام خداوند - تعالى - پرسيد :  « فَهُمْ يُوزَعُونَ »  .\r\nابن عباس گفت : « يحبس أوّلهم على آخرهم حتى تنام الطّير » ( نخستين آنان به خاطر آخرينشان بازداشته مىشود تا زمانى كه پرندگان به خواب روند ) ؛ و چون نافع از او پرسيد : آيا عرب با اين مفهوم آشناست ، پاسخ داد : آرى ، آيا شعر شاعر را نشنيده‌اى كه گويد :\r\n وزعت رعيلها بأقبّ نهد « 136 » * إذا ما القوم شدّوا بعد خمس \r\nيعنى : با سينه‌اى ستبر صفوف آنها را پس راندم ، آنگاه كه حمله‌اى در پس حمله ديگر آوردند .\r\n[ اين كلمه در آيه‌هاى سه گانه ذيل آمده است :\r\nنمل / 17 :  « وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ فَهُمْ يُوزَعُونَ »  ؛ نمل / 82 :  « وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ »  ؛ فصلت / 19 :  « وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ »  .\r\nبه ترتيب يعنى :\r\n- براى سليمان سپاهى از جنّ و آدمى و پرنده گرد آورده شد و به زور رانده مىشدند ؛ - و روزى كه از هر امّتى دسته‌اى را كه آيات ما را تكذيب مىكنند محشور مىداريم و آنان به زور رانده مىشوند ؛ - روزى كه دشمنان خدا را گرد آورند و آنان به زور رانده مىشوند .\r\nدر قرآن كريم از اين مادّه ، تنها فعل مضارع مجهول در سه آيه فوق آمده است .\r\nباضافهء فعل امر در آيات نمل / 19 و احقاف / 15 :  « رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ »  « پروردگارا مرا بدار كه سپاسگزار نعمتى شوم كه به من ارزانى داشته‌اى » .\r\nروشن است كه تفسير ابن عباس از اين كلمه شرح آن درباره سپاهيان سليمان در آيهء\r\n\r\n\r\n","description":"","footnote":"\r\n( 136 ) در نسخه چاپى الاتقان كلمه تصحيف شده « وزغت » آمده است .\r\n","page_name":" 528 ","page_number":546},
  {"content":"\r\n\r\nنمل / 17 است . با وجود اين روشن نيست چرا وى اين پيش رانده شدن را مقيّد به « خوابيدن پرندگان » ساخته ، در حالى كه در دو آيهء ديگر مشتمل بر اين مادّه چنين قيدى وجود ندارد .\r\nراغب كلمهء « وزع » را به « باز داشتن » تفسير كرده است ، باز داشتنى به عنوان قمع و تسليم كردن و خوار كردن در آيهء نمل / 11 ، و به عنوان مجازات در مورد كسانى كه بنا به مفاد آيات نمل / 82 و فصلت / 19 به سوى جهنّم رانده مىشوند . راغب مىافزايد :\r\nگفته شده : وزوع به معنى ولع داشتن نسبت به يك شىء است . گفته مىشود : « اوزع الله فلانا » در موردى كه خداوند سپاسگزارى را به او الهام كرده باشد ؛ و گفته شده : اين عبارت از « أوزع » مأخوذ است ، گويا كه خداوند شخص را فريفته شكر گزاردن به درگاه خويش ساخته است . همچنين اين كه مىگويد : « اوزعنى ان اشكر نعمتك » بدان معناست كه شكر گزارى را به من الهام كن .\r\nاما معنى درست اين آيه آن است كه مرا شيفتهء شكر خود ساز و چنان كن كه خود را از كفران و ناسپاسى برهانم و جدا كنم . « 137 »\r\nنزديك به همين تفسير است آنچه ابن اثير در شرح حديث « يزع السلطان اكثر مما يزع القرآن » ذكر كرده و اين كلمه را به معنى بازداشتن و منع كردن دانسته [ و بنابراين معنى حديث چنين است : پادشاه بيش از آنچه قرآن نهى دارد مردم را منع مىكند 
  ] . او در موردى دعاى « اللهم اوزعنى » نيز مىگويد : اين عبارت يعنى خداوند را به من الهام كن و مشتاقم ساز . « 138 »\r\nاز اين نكته نيز غافل نمىمانيم كه كلمهء « يوزعون » كه موضوع مسأله مىباشد در هر سه آيهء مشتمل بر آن به صورت مجهول آمده و همه نيز از محشور شدن و گرد آورده شدن ( سپاه سليمان ، اهل تكذيب و بالأخره دشمنان خداوند ) سخن مىگويد و اين خود بر آن گواهى مىدهد كه در مدلول اين كلمه راندن به سوى محلّ تجمّع به صورت قهرى و اجبارى منظور شده است .\r\nشايد اصل مدلول اين كلمه در لغت نيز راندن و پيش بردن همراه با اجبار است و « موزع » بر اساس ارادهء كسى ديگر پيش برده مىشود و « دفع » او در مورد كسانى كه به سوى محشر رانده مىشوند عنوان اجبار ، و در دعا عنوان واداشتن و توجّه دادن دارد .\r\nبا توجّه به همين ويژگى معنايى تشتت ، حيرت و از هم پاشيدگى در پيش راندن اجبارى يك جمع است كه در واژهء « اوزاع » ( جمعيتها ) مفهوم تفرّق و پراكندگى نيز پديد آمده است .\r\n\r\n\r\n","description":"","footnote":"\r\n( 137 ) ر ك : المفردات .\r\n( 138 ) النهاية .\r\n","page_name":" 529 ","page_number":547},
  {"content":"\r\n\r\nاگر در حديث نبوى « يزع السلطان » از وزع معنى بازداشتن فهميده مىشود اين بازداشتن به معنى منع كردنى است كه در آن دلالت بر « به اجبار راندن » منظور گرديده است . 
  ]\r\n\r\n131 - خبت :\r\nنافع بن ازرق از معنى اين كلام خداوند - تعالى - پرسيد : « كلمّا خبت » .\r\nابن عباس گفت : « الخبوّ الّذى يطفأ مرّة و يسعر اخرى » ( خبوّ آن است كه يك بار خاموش مىشود و يك بار شعله مىافروزد ) ، و آنگاه به اين شعر شاعر استشهاد كرد :\r\n و النار تخبو عن آذانهم * و أضريها اذا ابتردوا سعيرا \r\nيعنى : آتش گاه به گاه از گوشهاى آنان زبانه مىكشد و هر دم كه شعلهء آتش آنان سرد شود من آن را بر مىافروزم .\r\n[ اين كلمه در آيهء اسراء / 97 ، آمده است :\r\n « مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُمْ أَوْلِياءَ مِنْ دُونِهِ وَ نَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَ بُكْماً وَ صُمًّا مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  . يعنى : هر كه را خداوند هدايت كند همو راه يافته است و هر كه را خداوند گمراه سازد براى آنان يارانى در برابر او نخواهى يافت و آنان را در روز قيامت بر روى محشور سازيم در حالى كه كور و لال و كرند . جايگاه آنان دوزخ است و هرگاه شعله آن فروكش كند بيشترش مىافروزيم .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به يك بار خاموش شدن و يك بار ديگر شعله كشيدن شرحى است بر اساس آنچه از سياق آيه فهميده مىشود ، هر چند در لغت « خبوّ » به معنى كاسته شدن از تندى زبانه‌هاى آتش و خاموش شدن درخشش آن است ، همراه با قابليّت آن براى برافروخته شدنى مستمر .\r\nراغب اين كلمه را به فرو نشستن زبانه‌هاى آتش تفسير كرده است ، چنان كه گويا غشايى از خاكستر بر روى آن قرار مىگيرد . از ديدگاه مؤلّف ، وى در اين تفسير به مادّهء مهموز « خبأ » نظر داشته ، و اين تفسير نزديك است به تفسير زمخشرى در اساس البلاغه كه مىگويد :\r\nاز استعمال مجازى است : « و خبأ لهبه » در موردى كه زبانه آتش و غليان و جوشش آن فرو نشيند ؛ و همچنين است « الحبّ فى خبائه » دانه‌اى كه در پوست خوشه است . 
  ]\r\n\r\n","description":"","footnote":"","page_name":" 530 ","page_number":548},
  {"content":"\r\n\r\n\r\n132 - المهل :\r\nنافع از معنى اين كلام خداوند - تعالى - پرسيد : « كالمهل » .\r\nابن عباس گفت : « كدردرىّ الزّيت » ( درد روغن ) . چون نافع از او پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر شاعر را :\r\n تبارى بها العيس السموم كأنّها * تبطنت الأتراب من عرق مهلا \r\nيعنى : آنجا شتران با بادهاى گرم سوزان به مسابقه برخاستند گويا كه شكمها را از شرابى كهنه و ناخالص پر كرده بودند .\r\n[ اين كلمه در آيه‌هاى ذيل آمده است :\r\nكهف / 29 :  « وَ قُلِ الْحَقُّ مِنْ رَبِّكُمْ فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً »  ؛ دخان / 45 :     « إِنَّ شَجَرَةَ الزَّقُّومِ * طَعامُ الْأَثِيمِ * كَالْمُهْلِ يَغْلِي فِي الْبُطُونِ * كَغَلْيِ الْحَمِيمِ »     ؛ معارج / 8 :    « يَوْمَ تَكُونُ السَّماءُ كَالْمُهْلِ * وَ تَكُونُ الْجِبالُ كَالْعِهْنِ * وَ لا يَسْئَلُ حَمِيمٌ حَمِيماً »    .\r\nبه ترتيب يعنى :\r\n- بگو اين سخن حق از جانب پروردگار شماست : هر كه خواهد ايمان آورد و هر كه خواهد كافر شود . ما براى ستمگران آتشى مهيّا كرده‌ايم كه بر همهء آنان خيمه گسترد و اگر در اين ميان كمكى خواهند در پاسخ آبى به آنان داده شود كه چون مسى گداخته است كه چهره را كباب كند . بد نوشيدنيى و بد جايگاهى است ؛ - درخت زقّوم * طعام گنهكاران است * همانند مسى گداخته كه در شكمها مىجوشد * به سان جوشيدن آبى داغ ؛ - روزى كه آسمان چونان فلزى گداخته شود * و كوهها چونان پشمى زده شده * و روزى كه هيچ دوستى از حال دوست نپرسد .\r\nاز همين مادّه است فعل امر از « تمهل » و « امهال » در آيات مزمل / 11 و طارق / 17 .\r\nراغب نيز « مهل » را به « درد روغن » تفسير كرده و اين ، از معانى لغوى كلمه است .\r\n\r\n","description":"","footnote":"","page_name":" 531 ","page_number":549},
  {"content":"\r\n\r\nالقاموس معانى ذيل را براى اين كلمه گرد آورده است : اسمى است در بر دارنده جواهر معدنى از قبيل نقره و آهن و همانند آن ، صمغ رقيق درخت ، مس يا آهنى كه ذوب شود ، روغن يا درد آن و يا رقيق شدهء آن ، آنچه از خاكستر جدا مىشود ، پاره‌اى از آتش ، زهر ، چرك ، چرك و يا خونابهء مرده .\r\nاما « مهل » - به فتحهء حرف ميم - از نظر راغب به معنى سكون و درنگ ، و در القاموس به معنى آرامش و مداراست ، و « أمهله » به معنى با او مدارا كرد و بر او سهل گرفت ، و « مهّله » به معنى او را مهلت داد ، و « تمهّل » به معنى درنگ ورزيد .\r\nمعانى مذكور در فرهنگها براى واژهء « مهل » نزديك به هم به نظر نمىرسند ، چنان كه وجه قرب دو مفهوم « مهل » و « مهل » كه از يك مادّه‌اند نيز روشن نيست .\r\nامّا آيا نمىتوان گفت « مهل » در اصل براى ذوب شدن و آب شدن معدن است كه در آن كندى آب شدن منظور گرديده و از همين اصل و با همين ملاحظه « مهل » به معنى درنگ ورزيدن و كندى كردن ، « امهال » به معنى مهلت دادن و به تأخير انداختن ، و « تمهيل » به معنى صبر و شكيبايى بر آن كه او را مهلت مىدهى آمده است ؟\r\nو آيا نمىتوان گفت آنچه محور همهء معانى مهل مىباشد اين است كه ذوب شدن و آب شدن يك مادّهء معدنى داراى حرارتى فراوان و كشنده است ، و با در نظر گرفتن همين محور معنايى و با توجّه به مفهوم برافروختگى و زبانه كشيدن ، به پارهء آتش « مهل » و همچنين به هر مادّهء مايع آزار دهنده از قبيل چرك ، خونابه و درد روغن « مهل » گفته شده است ؟\r\nبه هر حال ، هر چند اين كلمه قرآنى در تشبيه آسمان در آيهء معارج تفسير « درد روغن » را بپذيرد ، اما در آيهء كهف كه « مهل » نوشيدنى گناهكاران شده و در آيهء دخان كه طعام گناهكاران و ميوه‌اى از درخت زقّوم است ، اين كلمه معنى چرك و خونابه را بيشتر مىپذيرد . 
  ]\r\n\r\n133 - وبيل :\r\nنافع از معنى اين كلام خداوند - تعالى - پرسيد : « أخذا وبيلا » .\r\nابن عباس گفت : « شديدا ليس له ملجأ » ( سخت ، به گونه‌اى كه او را پناهگاهى از آن نيست ) ؛ و آنگاه به شعر شاعر استشهاد كرد :\r\n\r\n","description":"","footnote":"","page_name":" 532 ","page_number":550},
  {"content":"\r\n\r\n أخزى الحياة و خزى الممات * و كلّا أراه طعاما وبيلا \r\n« 139 » يعنى : آيا هم خوارى زندگى و هم خوارى مرگ ؟ و هر دو را طعامى تلخ و گريز ناپذير مىبينم .\r\n[ اين كلمه در آيهء مزمّل / 16 آمده است :\r\n « فَعَصى فِرْعَوْنُ الرَّسُولَ فَأَخَذْناهُ أَخْذاً وَبِيلًا »  يعنى : فرعون در برابر رسول نافرمانى كرد و ما نيز با او برخوردى سخت كرديم .\r\nاين صيغه تنها يك بار در قرآن آمده ، امّا از همين مادّه است :\r\n- « و بال أمره » در مائده / 95 ؛ - « و بال أمرهم » در حشر / 15 ؛ - « و بال أمرها » در طلاق / 9 ؛ - « و بال » سه بار در آيات بقره / 264 و 265 .\r\nروشن است كه تفسير « اخذ وبيل » از سوى ابن عباس به « برخوردى سخت كه پناهگاهى در برابر آن نيست » از قبيل شرح مىباشد و در كنار آن از اين نكته غافل نمىشويم كه در « أخذ وبيل » صراحتا مفهوم و بال و هلاك وجود دارد . راغب اين كلمه را به اصل معنى « سنگينى » در باران سنگين ، « المطر الوابل و الوبل » برگردانده و مىگويد :\r\nبه خاطر مراعات همين مفهوم سنگينى و ثقل بدانچه انسان از ضرر آن بيم دارد « و بال » گفته مىشود و همچنين مىگويند : « طعام وبيل » و « كلأ وبيل » يعنى آنچه از و بال و ضرر آن بيم مىرود . خداوند - تعالى - مىفرمايد :  « أَخْذاً وَبِيلًا »  . « 140 »\r\nابن اثير نيز دربارهء اين مادّه مىگويد :\r\n« و بال » در اصل به معنى سنگينى و امر ناخوشايند است . در حديث است كه « فاستوبلوا المدينة » يعنى اين كه آب و هواى مدينه را سنگين يافتند و با بدنهاى آنان نساخت ؛ و گفته مىشود : « ارض وبلة » يعنى سرزمينى بد آب و هوا و ناسازگار . « 141 »\r\n\r\n\r\n","description":"","footnote":"\r\n( 139 ) در الاتقان چنين است . اما در معجم غريب القرآن به صورت « أذل الحياة و عز الممات » روايت شده ، هر چند سياق بيت اين روايت را نمىپذيرد .\r\n( 140 ) المفردات .\r\n( 141 ) النهاية .\r\n","page_name":" 533 ","page_number":551},
  {"content":"\r\n\r\nبه عقيدهء ما در زبان عربى ميان صيغه‌هاى مختلف اين كلمه به خاطر تفاوتهاى مفهومى آنها تفاوت گذاشته شده و به همين جهت ، « وابل » به سنگينى و شدت فرو ريختن و سرازير شدن اختصاص يافته و بيشتر در مورد باران به كار مىرود ، « و بال » به بدبختى و سنگينى عذاب اختصاص يافته ، « وبل » براى دلالت بر ناسازگار و وخيم آمده ، و « وبيل » براى دلالت بر از بين برندهء هلاك كننده قرار داده شده است . 
  ]\r\n\r\n134 - نقّبوا :\r\nنافع از معنى اين كلام خداوند - تعالى - پرسيد :  « فَنَقَّبُوا فِي الْبِلادِ »  .\r\nابن عباس گفت : « هربوا ، بلغة اليمن » ( به گويش يمن ، يعنى گريختند ) ؛ و آنگاه بيتى از شعر عدى بن زيد را گواه آورد :\r\n نقّبوا فى البلاد من حذر المو * ت و جالوا فى الارض أى مجال \r\nيعنى : از ترس مرگ به هر سرزمين گريختند و در همه جاى زمين گشتند .\r\n[ اين كلمه در آيهء ق / 36 آمده است :\r\n « وَ كَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي الْبِلادِ هَلْ مِنْ مَحِيصٍ »  . يعنى :\r\nچه بسيار پيش از آنان اقوامى را هلاك كرديم كه از آنان قدرتمندتر بودند . پس به هر سرزمينى گريختند كه آيا پناهى و گريزى هست ؟\r\nاين صيغه تنها يك بار در قرآن آمده ، امّا از همين مادّه است :\r\n- « نقب » در ماجراى ذو القرنين ، در آيهء كهف / 97 :\r\n  « آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا حَتَّى إِذا جَعَلَهُ ناراً قالَ آتُونِي أُفْرِغْ عَلَيْهِ قِطْراً * فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً »   « براى من پاره‌هاى آهن بياوريد . چون ميان آن دو كوه انباشته شد ، گفت : بدميد . چون آن را به صورت آتشى در آورد ، گفت : مس گداخته برايم بياوريد تا بر آن ريزم * نه توانستند از آن بالا بروند و نه توانستند آن را سوراخ كنند » ؛ - « نقيب » در آيهء مائده / 12 :\r\n « وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً »  « خداوند از بنى اسرائيل پيمان ستاند و از آنان دوازده نقيب بر انگيختيم » .\r\nتفسير « التنقيب فى البلاد » در سورهء ق به « فرار » تفسيرى است كه مىتوان آن را به\r\n\r\n","description":"","footnote":"","page_name":" 534 ","page_number":552},
  {"content":"\r\n\r\nعنوان اختلاف در لغت و با توجّه به تصريح ابن عباس كه « به گويش حبشه اين كلمه به معنى فرار است » پذيرفت .\r\nدر كنار اين مفهوم « جستجو و فحص » را كه در « تنقيب » است ناديده نمىگيريم . بخش اوّل مادّهء اين ريشه يعنى [ دو حرف « ن ق » از سه حرف 
  ] « ن ، ق ، ب » در الفاظ عربى متعددى مىآيد كه مدلول مشترك همهء آنها فحص و جستن و رنج بردن است و پس از آن با توجّه به حرف اخيرى كه در كنار آن دو حرف قرار مىگيرد مدلول خاصّى براى هر يك از الفاظ شكل مىگيرد ، و بدين ترتيب : « نقب » براى كندن و فحص كردن ، « نقت » براى زير و رو كردن و از هم ريختن چيزى [ به منظور جستن چيزى ديگر در آن 
  ] ، « نقح » براى فحص و تهذيب ، « نقد » براى فحص و تمييز ، « نقش » براى حفر و نقّاشى كردن ، « نقط » براى كتابت ، « نقض » براى فحص و منهدم كردن ، « نقع » براى غبار و گرد و خاكى كه برانگيخته مىشود ، « نقر » براى فحصى كه از سوى پرنده صورت گيرد ، « نقف » براى ايجاد سوراخى به منظور خروج از تخم به وسيلهء جوجه . . . به كار مىرود .\r\nاين مادّه با مراعات همين مدلولهاى اوليّه و اصلى به دلالتهاى مجازى نقل داده مىشود ، از قبيل نقل « نقض » از فحص به منظور منهدم كردن ، به نقض احكام و اقوال ؛ « نقب » از سوراخ كردن ديوار و سدّ - كه واژهء نقب در آيهء سورهء كهف و همچنين تنقيب كه در مورد حفّارى و معدن به كار مىرود از اين قبيل است - به هر سوراخ يا شكاف و رخنه ؛ نقل « تنقيب » به مفهوم معنوى فحص و جستجو ؛ و « نقيب » كه وضعيت قوم خود را بررسى و فحص مىكند و در امور آنان نظر مىكند .\r\nبنابراين مشاهده مىكنيم كه دلالت بر فحص و جستجو از هيچكدام از استعمالهاى اين مادّه به صيغه‌هاى مختلف آن ، انفكاك نمىپذيرد و از همين جاست كه در كنار تفسير « فنقّبوا فى البلاد » به فرار مىبايست مفهوم جستجوى گريزگاه و پناهگاه را ، در روزى كه هيچ پناهگاه و گريزگاهى نيست ، نيز منظور داشت ، چنان كه صريح آيه است : « پس در هر سرزمينى گشتند كه آيا گريزگاهى هست ؟ » 
  ]\r\n\r\n135 - همس :\r\nنافع بن ازرق از معنى اين كلام خداوند - تعالى - پرسيد : « إلا همسا » .\r\nابن عباس گفت : « الوطء الخفىّ و الكلام الخفّى » ( گام نهادن پنهان و آهسته ، و سخن\r\n\r\n","description":"","footnote":"","page_name":" 535 ","page_number":553},
  {"content":"\r\n\r\nپنهان و آهسته ) ؛ و آنگاه به شعر شاعر استشهاد كرد :\r\n فباتوا يدلجون و بات يسرى * بصير بالدّجى هاد هموس \r\nيعنى : آنان شبانه راه پيمودند و او نيز شب روى كرد ، بيناى آن ظلمت سخت ، راهنمايى كه صداى گامهايش شنيده نمىشد .\r\n[ اين كلمه در آيهء طه / 108 آمده است :\r\n  « يَوْمَئِذٍ يَتَّبِعُونَ الدَّاعِيَ لا عِوَجَ لَهُ وَ خَشَعَتِ الْأَصْواتُ لِلرَّحْمنِ فَلا تَسْمَعُ إِلَّا هَمْساً * يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا »   . يعنى : در آن روز از پى آن مناديى مىروند كه هيچ كژى در او نيست ، و صداها در برابر خداوند رحمان خاشع شد و جز زمزمه‌هايى پنهان نمىشنوى . در آن روز شفاعت سود ندهد مگر آن را كه خداى رحمان اجازت دهد و سخنش را بپسندد .\r\n[ اين كلمه ، به صيغه و مادّه ، تنها يك بار در قرآن آمده است .\r\nنزديك به تفسير ابن عباس ، نظريّهء راغب در مورد اين كلمه است كه مىگويد : همس به معنى صدايى آرام و پنهان و « همس اقدام » به معنى آهسته‌ترين و پنهانترين صداى گامهاست ؛ و آنگاه آيهء فوق را ذكر مىكند .\r\nابن اثير نيز در مورد حديث « فجعل بعضنا يهمس إلى بعض » ( به در گوشى سخن گفتن با يكديگر پرداختيم ) مىگويد : مقصود از اين سخن گفتنى پنهان است كه تقريبا فهميده نمىشود .\r\nاينها اقوالى نزديك به يكديگر است ، و آنچه از صريح آيهء مورد بحث فهميده مىشود آهسته سخن گفتن و با يكديگر در گوشى كردن است . واژهء « همس » در مورد سخن گفتن آهسته و پنهان استعمال فراوان يافته است ، منقول از اصل استعمال آن در مورد گام نهادن بسيار آهسته به گونه‌اى كه صداى آن شنيده نشود . در بيتى كه به عنوان شاهد آمده است نيز مادّهء « همس » در اين معنا به كار رفته است ، آنجا كه مىگويد :\r\nبصير بالدّجى هاد هموس يعنى : بيناى آن ظلمت سخت و راهنمايى كه صداى گامهايش شنيده نمىشود .\r\nنكته ديگرى كه در اينجا آن را مورد توجّه قرار مىدهيم اين است كه واژهء همس در قرآن كريم تنها در مورد شكسته شدن صداها در برابر خداوند رحمان در روز دميده شدن در صور به كاررفته و اين به واژهء مزبور مفهومى از ترس و هيبت مىدهد و لفظ « خشعت » در آيه نيز آن را تقويت مىكند ؛ چه ، اين واژه از خشوعى سخن به ميان مىآورد كه از افعال قلبى است\r\n\r\n","description":"","footnote":"","page_name":" 536 ","page_number":554},
  {"content":"\r\n\r\nو تنها مىتواند از احساس صادقانهء هيبت و از فرط تواضع و اقرار به عظمت و جلال خداوند ناشى شده باشد . 
  ]\r\n\r\n136 - مقمحون :\r\nنافع بن ازرق از اين كلام خداوند - تعالى - پرسيد : « مقمحون » .\r\nابن عباس گفت : « المقمح الشّامخ بأنفه المنكس رأسه » ( مقمح يعنى متكبّرى كه اينك به ذلت سر فرو مىافكند ) . چون ابن ازرق از او پرسيد : آيا عرب با چنين تفسيرى آشناست ، گفت :\r\nآرى ، آيا نشنيده‌اى شعر شاعر را كه مىگويد :\r\n و نحن على جوانبها قعود * نغضّ الطّرف كالإبل القماح \r\nيعنى : ما در اطراف آن نشسته بوديم و ديده فرو مىهشتيم ، چونان شترانى كه سر بلند كرده از آب نوشيدن خوددارى كنند .\r\n[ اين كلمه در آيهء يس / 8 آمده است :\r\n   « لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ * إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ * وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »    . يعنى : حجّت بر همهء آنان تمام شده ولى آنان ايمان نمىآورند * ما در گردنهايشان زنجيرهايى قرار داديم كه تا زنخهاشان كشيده است چنان كه سرهاشان به بالاست و فرود نتوانند آورد * در برابر آنان ديوارى قرار داديم و پشت سر آنان نيز ديوارى ، و بر چشمانشان نيز پرده‌اى افكنديم و نمىبينند .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « اقماح » به « شموخ الانف و تنكيس الرأس » ( تكبّر و سر فرو افكندن ) ، اگر شرحى تقريبى نباشد ، دست كم نيازمند توضيح و تبيين فراوان است ، از اين نظر كه در زبان عربى ، واژهء « شموخ الانف » كنايه از عزّت و كبرياء و تكبّر و خود برتر ديدن است و مفسّران و لغويان در مورد اين واژه بحث و تأمّل فراوان كرده‌اند :\r\nراغب واژهء « إقماح » را به اصل ماده آن يعنى « قمح » ، به معنى گندمى كه در خوشه است از آغاز رسيدن آن تا انبار شدن ، پيوند داده است . از همين مادّه كلمهء « قمح » براى دلالت بر بلند كردن سر به منظور برداشتن چيزى اخذ شده و در مرحلهء بعد نيز به هر نوع بلند كردن سر « قمح » اطلاق گرديده است . گفته مىشود : « قمح البعير رأسه » يعنى : شتر سرش را بلند كرد ، و\r\n\r\n","description":"","footnote":"","page_name":" 537 ","page_number":555},
  {"content":"\r\n\r\n« أقمحت البعير » يعنى : سر او را به پشت بستم . اين كه خداوند مىفرمايد : « مقمحون » تشبيهى است به همين و مثلى است براى آنان [ كسانى كه به سوى آتش برده مىشوند 
  ] . مقصود از اين تشبيه نيز توصيف آنان به سر برتافتن از انقياد و تسليم در برابر حق و از اعتراف و پذيرش هدايت و خوددارى از انفاق در راه خداست . گفته شده است : اين تشبيه اشاره است به حالت آنان در قيامت ، آن هنگام كه غل و زنجيرها در گردنهايشان است . « 142 »\r\nبه عقيدهء ما سياق آيه بدين نزديكتر است كه وصف حال غافلان در اعراض از منادى حق و هشدار دهندهء به روز قيامت باشد . ممكن است از تفسير « إقماح » به « ابا كردن » همان مفهوم « شموخ » ( سر بلند كردن ) فهميده شود و اين چيزى است كه با قرار داشتن غل و زنجير بر گردنهاى آنان ممكن نمىشود .\r\nابن اثير مىگويد :\r\n« إقماح » سر بلند كردن و ديده فرو هشتن است . گفته مىشود : « أقمحه الغلّ » ، در موردى كه غل باعث شود سر شخصى بلند بماند و نتواند پايين آيد ، و از همين معناست كلام خداوند - تعالى - كه  « فَهُمْ مُقْمَحُونَ »  . « 143 »\r\nدر القاموس المحيط جزئيّات بيشترى در اين باره آمده است :\r\n« اقمح » يعنى سر را بلند كرد و ديده را فرو هشت . « اقمح بأنفه » يعنى سر برافراشت . « أقمح الغلّ الأسير » يعنى غل بدان خاطر كه محكم و تنگ بسته شده بود سر اسير را بالا نگه داشت . « قمح البعير قموحا » يعنى شتر بر كنار بركه سر را بلند كرد و از آب نوشيدن خوددارى ورزيد . « القامح من الابل » شترى است كه بسيار تشنه شده تا آن حد كه كاملا سست گشته است .\r\nدر حاشيهء اين كتاب ، شيخ نصر هورينى چنين مىآورد :\r\nمىگويد : « أقمح الغلّ الأسير » الخ ، فهو « مقمح » ؛ اين در هنگامى گفته مىشود كه عمود غلّ كه در زير چانه قرار مىگيرد چنان باشد كه اجازه ندهد شخص سر خود را پايين آورد ، چنان كه در اساس البلاغه آمده است .\r\nاز زبان ازهرى نيز نقل شده است كه مىگويد : مقصود كلام خداوند - عزّ و جلّ - آن است كه چون غلّ تا زير چانه‌هاى آنان آمده چانه‌هايشان و سرهايشان را بالا\r\n\r\n\r\n","description":"","footnote":"\r\n( 142 ) ر ك : المفردات .\r\n( 143 ) ر ك : النهاية .\r\n","page_name":" 538 ","page_number":556},
  {"content":"\r\n\r\nنگه داشته است ، به سان شتر قماح يعنى شترى كه سر بر افراشته است .\r\nبنابر اين مشاهده مىكنيم كلمهء « اقماح » تنها در صورتى معنى سر بر افراشتن دارد كه همراه با آن به كلمه « انف » نيز تصريح شود ، در حالى كه در آيه چنين تصريحى نيست . لغويان و در كنار آنان ابن اثير ، آنجا كه گفته‌اند اقماح به معنى سر را بلند كردن و ديده را فرو هشتن است ، اين قيد را نيز در « سر بلند كردن » آورده‌اند كه از غلّها ناشى شده باشد ، و در همين تفسير است كه گفته‌اند « أقمح الغلّ الأسير » يعنى آن كه غل زير چانهء اسير قرار گرفته است و نمىتواند سر خود را پايين آورد .\r\nبيت شعرى كه به عنوان شاهد آمده است نمىتواند گواهى بر مفهوم « شموخ الانف » ( سر بلند كردن ) باشد ؛ چه اين كه در اين بيت طرف تشبيه « الإبل القماح » ( شتران سر برافراشته ) است و آنچه بدان تشبيه شده نيز ، نشستگانى كه ديده فرو هشته‌اند ، در حالى كه در كنار ديده فروهشتن نمىتواند مفهوم سر بلند كردن و سر برافراشتن وجود داشته باشد . 
  ]\r\n\r\n137 - مريج :\r\nنافع بن ازرق دربارهء اين كلام خداوند - تعالى - پرسيد :  « فِي أَمْرٍ مَرِيجٍ »  .\r\nابن عباس گفت : « المريج ، الباطل » ( مريج به معنى باطل است ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر شاعر را كه مىگويد :\r\n فراغت فالتمست بها حشاها * و خرّ كأنّه خوط مريج \r\n« 144 » يعنى : پس برگشت و به نيزهء خويش شكم او بيرون آورد و او نيز بر زمين افتاد چونان كه شاخه‌اى نرم و از درون پوسيده بوده است .\r\n[ اين كلمه در آيهء ق / 5 آمده است :\r\n « بَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ »  . يعنى : بلكه حق را تكذيب كردند و آنان در باطل بسر مىبرند .\r\nاين صيغه تنها يك بار در قرآن به كار رفته ، و از همين ماده است :\r\n\r\n\r\n","description":"","footnote":"\r\n( 144 ) اين روايت ديوان الهذليين ( چاپ دار الكتب المصريه ، ج 3 ، ص 103 ) و از شعر عمرو بن داخل هذلى است . در اين روايت از عبارت الاتقان : « فراعت فانتقدت » « فخر كانّه » عدول شده است .\r\n","page_name":" 539 ","page_number":557},
  {"content":"\r\n\r\n-  « مَرَجَ الْبَحْرَيْنِ »  ( دو دريا را به هم آميخت ) ، در آيات فرقان / 53 و الرحمن / 19 ؛ -  « مِنْ مارِجٍ مِنْ نارٍ »  ( از آميزه‌اى از آتش ) ، در آيه الرحمن / 15 ؛ - « المرجان » ، همراه با « اللؤلؤ » در آيهء الرّحمن / 22 ، و همراه با « الياقوت » در الرحمن / 58 .\r\nبراى تفسير اين كلمه به « باطل » وجه نزديكى به نظر نمىرسد ، [ در شرايطى كه تنها در اين مورد كلمهء مريج ذكر شده 
  ] و اين در حالى است كه در قرآن كريم كلمهء « باطل » به عنوان نقيض حق ، بيست و شش بار ، و فعل اين مادّه نيز پنج بار ، و اسم فاعل « مبطلون » هم پنج بار به معنى گمراهان مفسد زيانكار ، آمده است .\r\nبنابراين از آنجا كه قرآن كريم در اينجا به رغم آن كه كلمهء « باطل » از واژه‌هاى قرآنى است ، « فى امر باطل » نگفته ، ناگزير مىبايست تفاوتى در مدلول و مفهوم وجود داشته باشد ، تفاوتى كه دو آيهء فرقان و الرحمن :  « مَرَجَ الْبَحْرَيْنِ »  با دلالت بر مفهوم اختلاط و آميختنى كه در « مرج » است ، ما را بدان رهنمون مىگردد .\r\nابن اثير نيز « مرج » را به « خلط و آميختن » تفسير كرده و در ذيل « مارج من نار » گفته است :\r\nيعنى زبانهء آميخته به سياهى و دود آن . « مرج » نيز به معنى سرزمينى پر وسعت است كه در آن گياهان فراوانى روييده و چهارپايان در آن « مروج » دارند يعنى رهانيده و در آميخته به هم به هر سو كه مىخواهند مىروند و چرا مىكنند . « 145 »\r\nبنابراين ، اگر تفسير ابن عباس از كلمه « مريج » به باطل يك تقريب ذهن به معنا باشد ، در كنار آن از دلالت اين كلمه بر اضطراب و در هم آشفتگى غافل نمىمانيم كه ناشى از ترديد و دودلى كسانى است كه چون حقيقت به آنان رسيد امر بر آنان مشتبه گشت و آن را دروغ شمردند و از حق منحرف و گمراه شدند . 
  ]\r\n\r\n138 - حتما مقضيّا :\r\nنافع از اين كلام خداوند - تعالى - پرسيد :  « حَتْماً مَقْضِيًّا »  .\r\nابن عباس گفت : « الحتم الواجب » ( حتمى و واجب ) ؛ و آنگاه به شعر اميّة استشهاد كرد :\r\n\r\n\r\n","description":"","footnote":"\r\n( 145 ) ر ك : النهاية .\r\n","page_name":" 540 ","page_number":558},
  {"content":"\r\n\r\n عبادك يخطئون و أنت ربّ * بكفّيك « 146 » المنايا و الحتوم \r\nيعنى : بندگانت خطاكارند و تو پروردگارى هستى كه هر مرگ و هر سرنوشت لازمى به دست توست .\r\nاين كلمه در آيهء مريم / 71 آمده است :\r\n    « فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا * ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا * ثُمَّ لَنَحْنُ أَعْلَمُ بِالَّذِينَ هُمْ أَوْلى بِها صِلِيًّا * وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا »     . يعنى : به پروردگارت سوگند آنها و نيز شياطين را گرد مىآوريم و سپس همه را به زانو نشانده ، بر اطراف جهنّم احضار مىكنيم و سپس نيز از هر گروه كسانى را كه بيشتر از ديگران در برابر خداى رحمان سركشى داشته‌اند از ميان جمع بيرون مىكشيم .\r\nما خود بدين آگاهتريم كه چه كسانى سزاوارترند كه به دوزخ در افكنده شوند . هيچيك از شما نيست مگر اين كه بدان وارد مىشود و اين بر پروردگارت حكمى حتمى و لازم است .\r\nاين كلمه ، به صيغه و مادّه ، تنها يك بار در قرآن آمده است .\r\nابن اثير نيز در النهاية و در ذيل حديث « الوتر ليس بحتم كالصّلاة المكتوبة » ( نماز وتر همانند نمازهاى واجب لازم و حتمى نيست ) اين كلمه را به لازم و واجبى كه ناگزير مىبايست انجام پذيرد تفسير كرده است .\r\nسياق كلمه در آيهء موضوع بحث تفسير آن به واجب به معنى وجوب را مىپذيرد و در كنار آن ويژگى معنايى دلالت بر قطعى بودن و نهايى بودن نيز وجود دارد ، چنان كه در زبان ، اين واژه در معنى داورى و محكم كردن و ايجاب آن استعمال يافته ، و « حاتم » به معنى قاضى آمده است . همچنين اين كلمه در تقدير و قضاى حتمى استعمال شده و كلاغ « حاتم » نام گرفته است ، بدان سبب كه از حتمى بودن فراق و جدايى خبر مىدهد . 
  ]\r\n\r\n139 - أكواب :\r\nنافع از معنى اين كلام خداوند - تعالى - پرسيد : « أكواب » .\r\nابن عباس گفت : « القلال التى لا عرا لها » ( جامهايى بدون دستگيره ) . چون نافع از او پرسيد : آيا عرب با چنين تفسيرى آشناست ، گفت : آرى ، آيا شعر هذلى ( اعشى ؟ ) « 147 » را\r\n\r\n\r\n","description":"","footnote":"\r\n( 146 ) اين بيت از امية بن صلت است و در روايت الاتقان به جاى « بكفيك » « يكفيك » آمده است .\r\n( 147 ) اين بيت در الاتقان و همچنين در معجم غريب القرآن به هذلى نسبت داده شده ، در حالى كه در ديوان الهذليين\r\n","page_name":" 541 ","page_number":559},
  {"content":"\r\n\r\nنشنيده‌اى كه گويد :\r\n فلم ينطق الدّيك حتى ملأت * كوب الدنان له فاستدارا \r\nيعنى : خروس بانگ بر نياورد تا زمانى كه جام شرابى براى او پر كردم و جام را چرخاندند .\r\n[ اين كلمه در آيات چهار گانه ذيل آمده است :\r\nزخرف / 71 :  « يُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ »  ؛ انسان / 15 :   « وَ يُطافُ عَلَيْهِمْ بِآنِيَةٍ مِنْ فِضَّةٍ وَ أَكْوابٍ كانَتْ قَوارِيرَا * قَوارِيرَا مِنْ فِضَّةٍ قَدَّرُوها تَقْدِيراً »   ؛ غاشيه / 14 :        « فِي جَنَّةٍ عالِيَةٍ * لا تَسْمَعُ فِيها لاغِيَةً * فِيها عَيْنٌ جارِيَةٌ * فِيها سُرُرٌ مَرْفُوعَةٌ * وَ أَكْوابٌ مَوْضُوعَةٌ * وَ نَمارِقُ مَصْفُوفَةٌ * وَ زَرابِيُّ مَبْثُوثَةٌ »        ؛ واقعه / 18 :   « يَطُوفُ عَلَيْهِمْ وِلْدانٌ مُخَلَّدُونَ * بِأَكْوابٍ وَ أَبارِيقَ وَ كَأْسٍ مِنْ مَعِينٍ »   .\r\nبه ترتيب يعنى :\r\n- قدحهاى زرّين و سبوها را در ميانشان به گردش مىآورند . در آنجاست كه هر چه نفس آرزو كند و ديده از آن لذّت برد ، وجود دارد ؛ - در ميان آنان كاسه‌هايى سيمين و كوزه‌هايى از شراب به گردش آورند ، كوزه‌هايى از سيم كه آنها را به اندازه پر كرده‌اند ؛ - در بهشتى برين كه در آن سخن لغو نشنوند و در آن چشمه سارها جارى است ، در آن تختهايى بلند است و سبوهايى نهاده و بالشهايى بر روى هم چيده و فرشهايى گسترده ؛ - پسرانى همواره جوان گرد آنان مىچرخند با قدحها و ابريقها و جامهايى از شرابى جارى و زلال .\r\nچنان كه مشاهده مىشود آيات فوق . همه در مقام بيان نعيم بهشتيان است .\r\nمفرد اين كلمه « كوب » مىباشد و راغب نيز همانند ابن عباس آن را به « جامى كه دسته ندارد » تفسير كرده و در كنار آن ، « كوبه » را به معنى طبلى كه براى بازى به كار گرفته مىشود نيز ذكر كرده ؛ و تفسير القاموس از اين كلمه نيز همين است .\r\n\r\n\r\n","description":"","footnote":"\r\nچنين چيزى وجود ندارد ؛ بلكه اين بيت از قصيده رائيه اعشى در مدح قيس بن محمد يكرب است . ر ك :\r\nديوان قيس ، چاپ اروپا ، ص 35 ؛ رسالة الغفران ، چاپ پنجم ، دار الذخائر ، ص 227 .\r\n","page_name":" 542 ","page_number":560},
  {"content":"\r\n\r\nاحتمالا در زبان عربى چنين ميان « قدح » و « كوب » تفاوت گذاشته شده كه قدح داراى دسته است و كوب از باب تشبيه به طبل ، بر آنچه دسته ندارد اطلاق شده است ، هر چند بيتى كه به عنوان شاهد از شعر اعشى آورده شده تعيين نمىكند كه آيا « كوب » داراى دسته است يا نيست . 
  ]\r\n\r\n140 - ينزفون :\r\nنافع بن ازرق از معنى اين كلام خداوند - تعالى - پرسيد :  « وَ لا هُمْ عَنْها يُنْزَفُونَ »  .\r\nابن عباس گفت : « لا يسكرون » ( مست نمىشوند ) . چون نافع بن ازرق پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر عبد الله بن رواحه را كه مىگويد :\r\n ثم لا ينزفون عنها و لكن * يذهب الهمّ عنهم و الغليل \r\nيعنى : آنان از آن مست نمىشوند ، بلكه اندوه و جوشش غم از آنان دور مىشود .\r\n[ اين كلمه در آيهء صافات / 47 ، درباره شراب بهشتى ، آمده است :\r\n   « يُطافُ عَلَيْهِمْ بِكَأْسٍ مِنْ مَعِينٍ * بَيْضاءَ لَذَّةٍ لِلشَّارِبِينَ * لا فِيها غَوْلٌ وَ لا هُمْ عَنْها يُنْزَفُونَ »    . يعنى : جامى از شرابى جارى و زلال در ميانشان گردانده شود ، سفيد است و لذّتى براى نوشندگان . نه عقل را تباه سازد و نه آنان از آن مست شوند .\r\nهمچنين است آيهء واقعه / 19 در سياقى همانند سياق آيه قبل :\r\n   « يَطُوفُ عَلَيْهِمْ وِلْدانٌ مُخَلَّدُونَ * بِأَكْوابٍ وَ أَبارِيقَ وَ كَأْسٍ مِنْ مَعِينٍ * لا يُصَدَّعُونَ عَنْها وَ لا يُنْزِفُونَ »    « پسرانى همواره جوان گرد آنان مىچرخند با قدحها و ابريقها و جامهايى از شراب جارى و زلال كه نه از آن به سردرد گرفتار و نه مست شوند » .\r\nكلمهء « ينزفون » - بنابر قرائت مشهور - در آيهء نخست مبنى بر مجهول و در آيهء دوم مبنى بر معلوم است ، هر چند آيهء دوم به صورت مبنى بر مجهول « ينزفون » نيز قرائت شده است .\r\nتفسير اين كلمه به سكر و مستى يك تقريب است و در كنار آن از ويژگى دلالت بر « نزف » ( بيرون آمدن عقل و به آخر رسيدن آن ) در اين كلمه غافل نمىمانيم . اين دلالت نقل يافته است از « نزف » ( جارى شدن و بيرون آمدن ) آب ، خون و اشك . اين نكته‌اى است كه راغب نيز آن را مورد توجه قرار داده ، گويد :\r\nگفته مىشود : « سكران نزيف » يعنى كسى كه در نتيجهء مستى فهم و انديشه‌اش رفته است ؛ خداوند - تعالى - مىفرمايد : « و لا ينزفون » - اين كلمه « ينزفون » نيز قرائت\r\n\r\n","description":"","footnote":"","page_name":" 543 ","page_number":561},
  {"content":"\r\n\r\nشده است - مأخوذ از اين گفته عرب كه گويند : « انزفوا » ، در موردى كه شرابشان تمام شود و يا عقلشان برود . اصل اين نيز مأخوذ است از گفتهء عرب : « انزفوا » يعنى آب چاهشان به آخر رسيد . « انزفت الشىء » از « نزفت » قويتر است . « نزف الرجل فى الخصومة » بدان معناست كه در مقام مجادله درماند و دلايل او به جايى راه نبرد . « 148 »\r\nدر آيهء موضوع بحث دلالت « ينزفون » بر بردن و به آخر رساندن عقل ، با عطف آن بر عبارت « لا فيها غول » كه در بر دارندهء دلالت بر از ميان بردن و كشتن عقل و هشيارى است ، تقويت مىشود . 
  ]\r\n\r\n141 - غرام :\r\nنافع درباره اين كلام خداوند - تعالى - پرسيد : « كان غراما » .\r\nابن عباس گفت : « ملازما شديدا كلزوم الغريم الغريم » ( سخت پيوسته و همراه ، چنان كه طلبكارى با بدهكار همراه است ) ؛ و آنگاه به شعر بشر بن ابى خازم استشهاد كرد :\r\n و يوم النّسار و يوم الجفا * ر كانا عذابا و كانا غراما \r\nيعنى : و در نبرد نسار و در نبرد جفار ، آن دو عذاب ، و همراه و ملازم يكديگر بودند .\r\nاين كلمه در آيهء فرقان / 65 ، در دعاى بندگان خداوند رحمان ، آمده است :\r\n « وَ الَّذِينَ يَقُولُونَ رَبَّنَا اصْرِفْ عَنَّا عَذابَ جَهَنَّمَ إِنَّ عَذابَها كانَ غَراماً »  .\r\nيعنى : و آنانند كه به دعا گويند پروردگارا عذاب دوزخ را از ما بگردان كه عذابى است ملازم دائم .\r\nاين صيغه تنها يك بار در قرآن آمده ، امّا از همين ماده است :\r\n- اسم فاعل در آيهء توبه / 60 :  « وَ فِي الرِّقابِ وَ الْغارِمِينَ وَ فِي سَبِيلِ اللَّهِ »  « در مورد بردگان و بدهكاران و در راه خدا » ؛ - اسم مفعول از باب مزيد چهار حرفى در آيهء واقعه / 66 :   « إِنَّا لَمُغْرَمُونَ * بَلْ نَحْنُ مَحْرُومُونَ »   « ما ثروت بر باد دادگانيم ، بلكه محروم و بىنصيب ماندگانيم » .\r\n- مصدر ميمى در آيات :\r\n\r\n\r\n","description":"","footnote":"\r\n( 148 ) ر ك : المفردات .\r\n","page_name":" 544 ","page_number":562},
  {"content":"\r\n\r\nقلم / 46 :  « أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ »  « يا اين كه از آنان پاداشى مىخواهى و بار اين هزينه بر آنان سنگين است » ؛ و همچنين طور / 40 ؛ توبه / 98 :  « وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ »  « كسانى از اعراب هستند كه آنچه را در راه خدا انفاق مىكنند خسارت و جريمه مىدانند و در انتظار رويدادهاى ناگوارى براى شمايند . حوادث ناگوار بر خود آنان باد و خداوند شنوا و آگاه است » .\r\nابن عباس در تفسير اين كلمه قيد « چنان كه طلبكارى با بدهكار همراه است » را براى پيوستگى و همراهى آورده تا ملازمه و همراهيى كه مفهوم كلمه « غراما » است به ملازمه و همراهى سختى كه از دوستى ديرين و آشنايى فراوان ناشى شده تفسير نشود .\r\nراغب نيز همين مفهوم پيوستگى و همراهى را در مادّهء « غرامة » برداشت كرده ، در اين باره مىگويد :\r\n« غرم » ، آن ضررى است كه بر مال انسان وارد مىآيد بىآن كه جنايتى از او سر زده باشد . گفته مىشود : « غرم غرما و مغرما » و « أغرم غرامة » . خداوند تعالى مىفرمايد :  « إِنَّا لَمُغْرَمُونَ »  ،  « فَهُمْ مِنْ مَغْرَمٍ مُثْقَلُونَ »  .\r\n« غريم » به كسى گفته مىشود كه از ديگرى طلبكار و يا به او بدهكار است :\r\n« و الغارمين و فى سبيل اللّه » .\r\n« غرام » مصيبت و سختيى است كه انسان را در ميان گيرد ، خداوند مىفرمايد :\r\n « كانَ غَراماً »  ؛ مأخوذ از اين گفتهء عرب كه گويند : « [ فلان 
  ] مغرم بالنّساء » ، يعنى به زنان گرفتار است و زنان پيوسته با اويند . حسن مىگويد : هر غريمى از غريم خود جدا مىشود مگر آتش .\r\nگفته مىشود : « غراما » يعنى شيفتهء هلاك كردن كسى ديگر .\r\nابن اثير در ذيل حديث « الزعيم غارم » مىگويد :\r\n« زعيم » به معنى كفيل ، و « غارم » آن كسى است كه ديگرى را كفالت كند و آنچه را از بابت او ضمانت مىكند ملتزم شده است . « غرم » اداى آنچه بر شخصى لازم است مىباشد ، و از همين معناست : « الرّهن لمن رهنه ، له غنمه و عليه غرمه » يعنى [ رهن از آن كسى است كه آن را به رهن گذاشته ، فوايد آن از اوست و 
  ] اداى مخارج آن نيز بر عهده او ؛ و اين حديث ديگر كه « لا تحلّ المسألة إلّا لذى غرم مقطع » يعنى [ سؤال كردن از ديگران حلال نيست مگر براى 
  ] آن كس كه نيازى ضرورى و لازم و خرجى ضرورى و سنگين دارد . . . ؛ و همچنين اين حديث كه « اعوذ بك من المأثم\r\n\r\n","description":"","footnote":"","page_name":" 545 ","page_number":563},
  {"content":"\r\n\r\nو المغرم » . در اين حديث مصدر در جاى اسم قرار گرفته و مقصود از آن جريمه و بار سنگين گناهان و معاصى است . گفته شده : مغرم به معنى غرم ، و آن نيز بدهكارى است و مراد از آن ، چيزى كه براى امرى كه مكروه خداوند مىباشد و يا براى امرى جايز قرض گرفته شده و سپس شخص از باز پرداخت آن ناتوان مانده است . امّا دينى كه شخص بدان نياز داشته و بر اداى آن نيز قدرت دارد چيزى نيست كه شخص از آن به خدا پناه برد . در حديث معاذ است : « ضربهم الله بذلّ مغرم » ، يعنى [ خداوند آنان را به ذلتى گرفتار ساخت كه 
  ] هميشه همراه آنان و دايمى است . گفته مىشود : « فلان مغرم بكذا » يعنى فلانى به فلان چيز گرفتار و شيفتهء آن است . « 149 »\r\nبدين ترتيب مشاهده مىشود كه « اصرار همراهى و ملازمه‌اى به ستوه آورنده ) مدلول مشترك اين مادّه است : در الزام مستفاد از « غرم » و « غرامت » ، در « غرام » كه به جان شخص چنگ زند و با اصرار به او بچسبد و « مغرم » را از آن رهايى نباشد ، و در « غريم » كه پيوسته با « غريم » همراه باشد ، به سان سايه‌اى كه پيوسته او را تعقيب مىكند و به ستوه مىآورد . اين كه راغب نقل مىكند كه غريم هم بر بدهكار و هم بر طلبكار اطلاق مىشود از مفهوم « مفاعله » ميان دو غريم ( بدهكار و طلبكار ) ناشى شده كه هر كدام ديگرى را تعقيب مىكند ، و به همين دليل است كه جايز شده است كلمهء « غريم » بر بدهكار نيز اطلاق شود ، هر چند كه او از همراهى با طلبكار خوددارى مىورزد ، بدان سبب كه همراهى با غريم خود كه همان طلبكار است او را به ستوه مىآورد ، اما از او گريزى نمىيابد و از همين جاست كه هر دو « غريم » يكديگرند .\r\nهمهء اين نكات ذهن ما را به مفهوم حقيقى و كامل « إنّ عذابها كان غراما » نزديك مىسازد ؛ عبارتى كه از همراهى و ملازمه‌اى به ستوه آورنده حكايت دارد كه فرد گرفتار عذاب هيچ گريز و فرارى از آن نتواند . 
  ]\r\n\r\n142 - ترائب :\r\nنافع از اين كلام خداوند - تعالى - پرسيد : « الترائب » .\r\n\r\n\r\n","description":"","footnote":"\r\n( 149 ) ر ك : النهاية .\r\n","page_name":" 546 ","page_number":564},
  {"content":"\r\n\r\nابن عباس گفت : « الترائب موضع القلادة من المرأة » ( ترائب جايى است كه گردنبند زن بر آن قرار مىگيرد ) ؛ و آنگاه به اين بيت شعر استشهاد كرد :\r\n و الزعفران على ترائبها * شرقا به اللّبّات و النّحر \r\nيعنى : بر ميان سينه‌هايش زعفران نهاده بود و دو جانب زير گلو و برجستگى ميان آن بدان درخششى فزون يافته بود .\r\n[ اين كلمه در آيهء طارق / 7 آمده است :\r\n    « فَلْيَنْظُرِ الْإِنْسانُ مِمَّ خُلِقَ * خُلِقَ مِنْ ماءٍ دافِقٍ * يَخْرُجُ مِنْ بَيْنِ الصُّلْبِ وَ التَّرائِبِ * إِنَّهُ عَلى رَجْعِهِ لَقادِرٌ »     . يعنى : پس آدمى بنگرد كه از چه چيز آفريده شده است * از آبى جهنده آفريده شده است * كه از ميان پشت و سينه بيرون مىآيد * خداوند بر بازگرداندن وى تواناست .\r\nاين صيغه تنها يك بار در قرآن آمده ، امّا از همين مادّه است :\r\n- « تراب » ، در هفده آيه ؛ - « تراب » ، در سه آيه ؛ - « متربة » در يك مورد در آيه بلد / 16 :    « أَوْ إِطْعامٌ فِي يَوْمٍ ذِي مَسْغَبَةٍ * يَتِيماً ذا مَقْرَبَةٍ * أَوْ مِسْكِيناً ذا مَتْرَبَةٍ »    « يا اطعام دادن در روز قحطى به يتيمى خويشاوند يا به مسكينى خاك نشين » .\r\nبه رغم آن كه تفسير « ترائب » به جاى قرار گرفتن گردنبند يعنى روى سينه ياگردن زن ، تفسيرى نزديك به نظر مىرسد ، امّا علما در اين باره اقوال و آراى متفاوتى دارند :\r\nراغب اين عقيده را اختيار مىكند كه « ترائب » دنده‌هاى قفسه سينه ، و مفرد آن نيز « تربية » است ، و آنگاه آيه را مىآورد . او در مورد « أتراب » نيز مىگويد :\r\n« أتراب » به معنى همسالان است كه در تساوى و همانندى تشبيه مىشوند به « ترائب » كه دنده‌هاى قفسه سينه است ، در تساوى و همانند بودن . . . گفته شده « ترائب » بدان خاطر چنين نامى يافته كه در دوران كودكى پيوسته با خاك تماس دارد . « 150 »\r\nاما ابن اثير در النهاية در مورد « تريبة » مىگويد : « آن قسمت بالاى سينه و زير چانهء انسان است و جمع آن نيز « ترائب » مىباشد . »\r\n\r\n\r\n","description":"","footnote":"\r\n( 150 ) ر ك : المفردات .\r\n","page_name":" 547 ","page_number":565},
  {"content":"\r\n\r\nدر القاموس المحيط براى « ترائب » معانى متعدّدى آورده است : استخوانهاى سينه ، استخوانهايى از استخوانهاى سينه كه مجاور ترقوه است ، استخوانهايى صدرى كه ميان پستان و ترقوه است ، چهار دنده از سمت راست سينه و چهار دنده از سمت چپ آن ، دستان ، پاها و چشمان ، و جاى قرار گرفتن گردنبند .\r\nبا اين همه به گمان ما ، نزديكترين معنا همان قسمتى از گردن است كه گردنبند بر آن قرار مىگيرد ؛ گرچه خداوند خود به حقيقت امور آگاهى دارد . 
  ]\r\n\r\n143 - بور :\r\nنافع از معنى اين كلام خداوند - تعالى - پرسيد :  « وَ كُنْتُمْ قَوْماً بُوراً »  .\r\nابن عباس گفت : « هلكى ، بلغة عمان و هم من اليمن » ( به لغت مردم عمان كه از مردمان يمنند ، به معنى هلاك شدگان است ) ؛ و آنگاه به اين شعر شاعر استشهاد كرد :\r\nفلا تكفروا « 151 »\r\n ما قد صنعنا إليكم * و كافوا به فالكفر بور لصانعه \r\nيعنى : آنچه را دربارهء شما كرديم ناسپاسى نكنيد و در برابر آن سزا دهيد كه ناسپاسى مايهء هلاكت هر كسى است كه چنان كند .\r\n[ اين كلمه در آيهء فتح / 12 ، دربارهء كسانى از اعراب كه در جنگ شركت نكردند ، آمده است :\r\n « بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً »  . يعنى : بلكه گمان كرديد كه هرگز رسول و مؤمنان به نزد خانواده‌هاى خود باز نخواهند گشت و اين گمان در دلهايتان زيبا نمود و گمانى ناروا و بد كرديد و مردمى هلاك شده بوديد » .\r\nهمچنين است آيه فرقان / 18 :\r\n « قالُوا سُبْحانَكَ ما كانَ يَنْبَغِي لَنا أَنْ نَتَّخِذَ مِنْ دُونِكَ مِنْ أَوْلِياءَ وَ لكِنْ مَتَّعْتَهُمْ وَ آباءَهُمْ حَتَّى نَسُوا الذِّكْرَ وَ كانُوا قَوْماً بُوراً »  « گفتند : منزهى ، روا نبود كه در برابر تو و جز تو اوليائى براى خود اختيار كنيم . امّا آنان و پدرانشان را از بهره‌هاى دنيوى برخوردار ساختى تا جايى كه ذكر را از ياد بردند و مردمى هلاك شده بودند » .\r\n\r\n\r\n","description":"","footnote":"\r\n( 151 ) در الاتقان « فلا تفكروا » آمده است .\r\n","page_name":" 548 ","page_number":566},
  {"content":"\r\n\r\nدر قرآن كريم از همين مادّه آمده است :\r\n- فعل مضارع دو بار در آيه ذيل :\r\nفاطر / 10 :  « وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ »  « كسانى كه در انديشه و تدبير بديهايند آنان را عذابى سخت است و مكر و انديشه‌شان بىحاصل خواهد بود » ؛ فاطر / 29 :  « إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ »  « كسانى كه كتاب خدا را تلاوت مىكنند و نماز به پاى داشتند و از آنچه روزيشان كرديم آشكار و پنهان انفاق كردند اميد تجارتى دارند كه بىحاصل نخواهد بود » ؛ - « بوار » در آيه ابراهيم / 28 :\r\n « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ »  « آيا نديدى كسانى را كه نعمت خدا را به ناسپاسى عوض دادند و قوم خود را در سراى نيستى جاى دادند ؟ » .\r\nتفسير « بور » به « هلكى » تفسيرى نزديك است و اين قيد كه « به لغت عمان چنين معنايى دارد » ترادف را در اينجا تجويز مىكند . البته از اين نكته نيز غافل نمىمانيم كه اين مادّه بر « بوار » ( بىحاصل بودن ) دلالت دارد و ، در اصل ، براى زمينى گفته مىشود كه نمىتوان در آن چيزى كاشت . از همين ماده است كه كلمه « بوار » براى دلالت بر كسادى بازار اخذ شده و آنگاه به صورت مجازى در مورد عقيم بودن ، تباه شدن ، خسارت و از دست رفتن به كار رفته است .\r\nهر چه در قرآن از اين مادّه آمده براى دلالت بر خسارت ناشى از گمراهى و كفر است كه رسواترين هلاكت و از دست رفتن مىباشد .\r\nراغب اين كلمه را به فرط كسادى كه به تباهى و فساد مىانجامد برگردانده ، و به همين مناسبت است كه از هلاكت به « بوار » تعبير مىشود : « و كانوا قوما بورا » يعنى هلاك شده ، جمع بائر . همچنين گفته شده اين كلمه مصدرى است كه مفرد و جمع به يك نحو بدان وصف مىشود و مىگويند : « رجل بور » و « قوم بور » .\r\nراغب در توجيه اين نظر خود بيتى از شعر شاعر « 152 » را گواه مىآورد :\r\n يا رسول المليك إنّ لسانى * راتق ما فتقت إذ أنا بور \r\nيعنى : اى فرستادهء خداوند من كه تباه و هلاكم آنچه به زبان خويش زخم پديد آورده‌ام التيام\r\n\r\n\r\n","description":"","footnote":"\r\n( 152 ) عبد الله بن زبعرى . ر ك : السيرة النبويه ، ج 4 ، ص 61 .\r\n","page_name":" 549 ","page_number":567},
  {"content":"\r\n\r\nمىدهم .\r\nبه عقيدهء ما نيز در آيهء مورد بحث « قوما بورا » مصدر بودن اين كلمه بليغتر و قويتر است تا حمل آن بر جمع « بائر » ؛ چه اين كه وصف آن قوم به مصدر [ بر خلاف وصف به اسم فاعل 
  ] بر هلاكت و نيستى محض دلالت مىكند . 
  ]\r\n\r\n144 - نفشت :\r\nنافع بن ازرق از معنى اين كلام خداوند - تعالى - پرسيد : « نفشت » .\r\nابن عباس گفت : « النّفش الرّعى ليلا » ( نفش به معنى چراى شبانه است ) ؛ و آنگاه به بيتى از لبيد استشهاد كرد :\r\n بدّلن بعد النّفش الوجيفا * و بعد طول الجرّة الصّريفا \r\nيعنى : پس از چرايى شبانه به نفس نفس افتادند و پس از نشخوار كردنى طولانى همچنان دندان به هم ساييدند .\r\n[ اين كلمه در آيهء انبياء / 78 آمده است :\r\n  « وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ وَ كُنَّا لِحُكْمِهِمْ شاهِدِينَ * فَفَهَّمْناها سُلَيْمانَ وَ كُلًّا آتَيْنا حُكْماً وَ عِلْماً وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ وَ كُنَّا فاعِلِينَ »   . يعنى : داوود و سليمان را ياد كن آنگاه كه دربارهء كشتزارى حكم كردند كه شبانه گوسفندان قوم در آن چريده بودند و ما شاهد داورى آنان بوديم . سليمان را فهم و آگاهى داديم و همه را حكمت و علم بخشيديم و كوهها را مسخّر داوود گردانديم كه آنها و پرندگان همراه با او تسبيح مىگفتند و اين همه را ما انجام داديم .\r\nاين صيغه تنها يك بار در قرآن به كار رفته و از اين مادّه تنها اسم مفعول « منفوش » در آيهء قارعه / 4 آمده است :\r\n  « يَوْمَ يَكُونُ النَّاسُ كَالْفَراشِ الْمَبْثُوثِ * وَ تَكُونُ الْجِبالُ كَالْعِهْنِ الْمَنْفُوشِ »   « روزى كه مردم چونان پروانگان پراكنده باشند و كوهها چون پشمى كه زده شده است » .\r\nدر تفسير « نفش » به « چراى شبانه » دلالت اصلى اين مادّه بر پراكندگى و تفرّق لحاظ شده است . در القاموس در تفسير اين كلمه « چراى شبانه » آمده و به « بدون چوپان » نيز مقيد شده ، و همين در رساندن مفهوم پراكندگى و گسيختگى رساتر و گوياتر است . راغب نيز در تفسير اين مادّه همين قيود را آورده ، مىگويد :\r\n\r\n","description":"","footnote":"","page_name":" 550 ","page_number":568},
  {"content":"\r\n\r\n« نفش » از هم پراكندن پشم است . خداوند مىفرمايد :  « كَالْعِهْنِ الْمَنْفُوشِ »  . « نفش » گوسفند پراكنده شدن آنان است ؛ و « نفش » به معنى گوسفندان پراكنده است .\r\nخداوند تعالى مىفرمايد :  « إِذْ نَفَشَتْ فِيهِ غَنَمُ الْقَوْمِ »  . « الإبل النّوافش » به معنى شترانى است بىچوپان كه شب در چراگاه از سويى به سويى روند . « 153 »\r\nابن اثير نيز مىگويد :\r\n« نفشت السائمة تنفش نفوشا » يعنى آن كه گوسفندان شبانه بدون چوپان در جايى چريدند ؛ و « هملت » يعنى آن كه روزانه چريدند . « 154 »\r\nآنچه من در فهم آيه بدان قانع مىشوم آن است كه در اين آيه چيزى وراى معنى حقيقى نزديك آن - يعنى مفهوم اصلى استعمال نفش در مورد شتر و گوسفند كه چراى شبانه و بدون چوپان است و در چنين چرايى گوسفندان يا شتران تقريبا از نظارت خارج مىشوند و نمىتوان آنها را از يكديگر جدا ساخت - اراده شده و آن نيز معنى مجازى نزديك كلمه است ، يعنى آن كه اين كلمه كنايه از در هم آميختگى و آشفتگى و در هم ريختگيى است كه باعث مىشود مسألهء گوسفندان آن قوم مسألهء مشتبه گردد . 
  ]\r\n\r\n145 - ألدّ الخصام :\r\nنافع از معنى اين كلام خداوند - تعالى - پرسيد :  « أَلَدُّ الْخِصامِ »  .\r\nابن عباس گفت : « الجدل المخاصم فى الباطل » ( دشمنى كه بر باطل است و بر باطل خويش اصرار دارد ) ؛ و آنگاه به شعر مهلل استشهاد كرد :\r\n إنّ تحت الاحجار حزما وجودا * و خصيما ألدّ ذا مغلاق \r\nيعنى : زيرا اين سنگها حزم اوست و گشاده دستى وجود [ كه پنهان شده 
  ] و نيز دشمنى كينه‌توز كه زبانى پرچانه دارد .\r\n[ اين كلمه در آيهء بقره / 204 آمده است :\r\n « وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ » \r\n\r\n\r\n","description":"","footnote":"\r\n( 153 ) ر ك : المفردات .\r\n( 154 ) ر ك : النهاية .\r\n","page_name":" 551 ","page_number":569},
  {"content":"\r\n\r\n. يعنى : از اين مردم كسى است كه سخنش در اين دنيا تو را به شگفتى و خوشايند وا مىدارد و خداوند را بر آنچه در دل دارد گواه مىگيرد در حالى كه كينه توزترين دشمنان است .\r\nهمچنين است آيهء مريم / 97 ، خطاب به پيامبر ، عليه الصلاة و السلام كه مشتمل بر كلمهء « لدّ » ، جمع « ألدّ » مىباشد :\r\n « فَإِنَّما يَسَّرْناهُ بِلِسانِكَ لِتُبَشِّرَ بِهِ الْمُتَّقِينَ وَ تُنْذِرَ بِهِ قَوْماً لُدًّا »  « اين را بر زبانت ميسر گردانديم تا بدان پرهيزگاران را بشارت دهى و طايفه‌اى را كه ستيزه‌جو و كينه توزند هشدار دهى » .\r\nدر قرآن كريم جز دو كلمهء فوق از اين مادّه نيامده است .\r\nآنچه از ابن عباس در تفسير « ألدّ الخصام » روايت شده ، از قبيل شرح است . اما راغب در تفسير اين كلمه مىگويد :\r\n« الألدّ » مخالفى است كه بر دلايل خود اصرار فراوان دارد ، و جمع آن « لدّ » است .\r\nخداوند - تعالى - مىفرمايد :  « وَ هُوَ أَلَدُّ الْخِصامِ »  و  « تُنْذِرَ بِهِ قَوْماً لُدًّا »  . اصل « الدّ » « شديد اللّدد » است ، يعنى آن كه گردنى درشت و استوار دارد . اين كلمه در موردى به كار مىرود كه بازداشتن شخص از آنچه مىخواهد امكان ندارد . « 155 »\r\nابن اثير در ذيل حديث « إنّ أبغض الرّجال الى اللّه الألدّ الخصيم » ( مبغوضترين كسان نزد خداوند كسى است كه چانه زنى و سرسختى مىورزد ) مىگويد :\r\n« ألدّ » يعنى ، آن كه خصومتى سخت دارد . « لدود » دوايى است كه از يكى از دو گوشه لب به دهان مريض ريخته شود . « لديد الفم » نيز به معنى دو جانب دهان است . « 156 »\r\nدر فرهنگها در تفسير « لديدين » ، « دو جانب گردن ، پايينتر از گوش » و همچنين « دو طرف هر چيز » آورده شده است . « تلدّد » بدين معناست : به جانب راست و چپ نگريست و به تحيّر و سرگردانى درماند . . . لدّه خصمه فهو لادّ و لدود » يعنى خصم او را در بند كرد ؛ و آن كه چنين كرده لادّ و لدود ناميده مىشود . همچنين در تفسير « ألدّ » ، شتر بلند گردن ، و نيز دشمنى آزمند كه به حق نمىگرود آورده شده است .\r\n\r\n\r\n","description":"","footnote":"\r\n( 155 ) ر ك : المفردات .\r\n( 156 ) ر ك : النهاية .\r\n","page_name":" 552 ","page_number":570},
  {"content":"\r\n\r\nمادّهء « لدد » بيشتر در مورد خصومت و جدل به كار مىرود و منقول است از استعمال اصلى آن در مورد دو جانب گردن ؛ و بنابراين ، در اين مادّه مفهوم عناد ، لجاجت و سختى از جانب طرف خصومت و مجادله ، يا چنان كه راغب مىگويد ، اين كه بازداشتن او از آنچه مىخواهد امكان نداشته باشد ، نهفته است . 
  ]\r\n\r\n146 - حنيذ :\r\nنافع بن ازرق از اين كلام خداوند - تعالى - پرسيد :  « بِعِجْلٍ حَنِيذٍ »  .\r\nابن عباس گفت : « الحنيذ ، النّضيج ممّا يشوى بالحجارة » ( حنيذ يعنى آنچه بر روى سنگ كباب و پخته شود ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر شاعر را :\r\n لهم راح و فار المسك فيهم * و شاويهم إذا شاءوا حنيذا \r\nيعنى : آنان را شادمانى است و بوى مشك در ميانشان پراكنده است و هرگاه خواهند گوشت بر سنگها بريان كنند .\r\n[ اين كلمه در آيهء هود / 69 آمده است :\r\n « وَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ ، فَما لَبِثَ أَنْ جاءَ بِعِجْلٍ حَنِيذٍ »  . يعنى : به تحقيق فرستادگان ما براى ابراهيم مژده آوردند . گفتند سلام بر تو . گفت : سلام .\r\nپس ديرى نپاييد كه گوساله‌اى بريان آورد .\r\nاين كلمه ، به صيغه و مادّه ، تنها يك بار در قرآن آمده است .\r\nابن اثير در تفسير اين كلمه ، به « آنچه بريان شده » بسنده كرده ، بىآن كه قيد « بر روى سنگ » را بياورد . در حالى كه راغب جزئيّات بيشترى مطرح مىكند و دربارهء گوسالهء « حنيذ » ( بريان شده ) مىگويد :\r\nيعنى آنچه ميان دو سنگ بريان شده است . چنين كارى بدان خاطر انجام مىگيرد كه حالت لزج بودن گوشت از ميان برود . اين كلمه مأخوذ است از اين گفته عرب كه « حنذت الفرس » يعنى اسب را يك يا دو دور دواندم و سپس پالان بر پشتش نهادم تا عرق كند : و « قد حنذتنا الشّمس » ( يعنى خورشيد از ما عرق گرفت ) . از آنجا كه اين كلمه در بر دارندهء مفهوم « خروج آبى اندك » مىباشد گفته شده : « إذا سقيت الخمر فأحنذ » يعنى هنگامى كه خواستى به شراب آب دهى ، آب اندكى بدان\r\n\r\n","description":"","footnote":"","page_name":" 553 ","page_number":571},
  {"content":"\r\n\r\nبيفزاى ، به اندازهء آبى كه به عنوان عرق بيرون مىآيد . « 157 »\r\nهمهء آنچه راغب آورده از معانيى است كه در فرهنگها در كنار معانى و كلمات ذيل براى اين مادّه ذكر مىشود : « حناذ » - بر وزن كتاب - براى خورشيد ؛ « استحنذ » براى اين معنا كه شخص در زير آفتاب خوابيد تا عرق كند ؛ « حنذيذ » ، به معنى كسى كه زياد عرق مىكند ؛ و « حنيذ » به معنى آب گرم و همچنين روغن .\r\nبه نظر مىرسد كه مفهوم « بيرون آمدن عرق » در مادّهء « حنيذ » منظور شده و در همهء استعمالات اين مادّه مىتوان آن را يافت ؛ در كباب كردن گوشت بر روى سنگهاى داغ ، در « مستحنذ » يعنى كسى كه در آفتاب دراز مىكشد تا عرق كند ، در « حنذ » اسب يعنى دواندن او در آفتاب و آنگاه نهادن پالان بر پشت او تا عرق كند ؛ و به همين معناست كه به آب يا روغن گرم شده « حنيذ » گفته مىشود .\r\nدر حديث حسن است كه « عجّلت قبل حنيذها بشواءها » . ابن اثير در تفسير آن مىگويد : يعنى آن زن پذيرايى را آغاز كرد ، بىآن كه منتظر بريان شدن گوشتها بماند .\r\nشايد برداشت سزاوارتر از اين حديث اين باشد كه قبل از آن كه با از ميان رفتن عرق و رطوبت گوشتها ، كباب كاملا بريان و خوش طعم شود آن را آورد . 
  ]\r\n\r\n147 - الأجداث :\r\nنافع از معنى اين كلام خداوند - تعالى - پرسيد :  « مِنَ الْأَجْداثِ »  .\r\nابن عباس گفت : « القبور » ( قبرها ) ؛ و آنگاه به شعر ابن رواحه استشهاد كرد :\r\n حينا يقولون إذ مرّوا على جدثى * أرشده يا ربّ من عان و قد رشدا \r\n« 158 » يعنى : زمانى چون بر قبرم بگذرند گويند پروردگارا او را به سوى رحمت خويش بر كه رنج ديد و ايستادگى كرد .\r\n[ اين كلمه در سه آيهء ذيل آمده است :\r\n« قمر / 7 :    « فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ * خُشَّعاً أَبْصارُهُمْ يَخْرُجُونَ مِنَ « الْأَجْداثِ كَأَنَّهُمْ جَرادٌ مُنْتَشِرٌ * مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ »    ؛\r\n\r\n\r\n","description":"","footnote":"\r\n( 157 ) ر ك : المفردات .\r\n( 158 ) اين روايت الاتقان است ، اما در روايت ابن اسحاق ( در السيرة النبويّة ، ج 4 ، ص 61 ) چنين آمده است :\r\n « حتى يقال إذا مروا على جدثى * أرشده الله من عان و قد رشدا » . \r\n","page_name":" 554 ","page_number":572},
  {"content":"\r\n\r\nيس / 51 :   « وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ * قالُوا يا وَيْلَنا مَنْ بَعَثَنا مِنْ مَرْقَدِنا ، هذا ما وَعَدَ الرَّحْمنُ وَ صَدَقَ الْمُرْسَلُونَ »   ؛ معارج / 43 :    « فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ * يَوْمَ يَخْرُجُونَ مِنَ الْأَجْداثِ سِراعاً كَأَنَّهُمْ إِلى نُصُبٍ يُوفِضُونَ * خاشِعَةً أَبْصارُهُمْ تَرْهَقُهُمْ ذِلَّةٌ ذلِكَ الْيَوْمُ الَّذِي كانُوا يُوعَدُونَ »    .\r\nبه ترتيب يعنى :\r\n- پس از آنان روى بگردان . روزى كه منادى مردمان را به چيزى ناخوشايند فرا مىخواند . ديدگان آنان خاشع است و چون ملخهايى پراكنده از قبرها بيرون مىآيند ، سرها را بالا گرفته ، به سوى آن منادى مىشتابند . كافران مىگويند : اين روزى دشوار است ؛ - و در صور دميده شد و ناگاه آنان از قبرها بيرون مىآيند و شتابان نزد پروردگار خود روانه مىشوند . گفتند : اى واى بر ما ، چه كسى ما را از خوابگاهمان برانگيخته است ؟ اين چيزى است كه خداوند رحمان وعده داده و فرستادگان الهى راست گفته بودند ؛ - پس بگذارشان تا در بيهودگى و بازى فرو روند تا با آن روز رو در روى گردند كه وعده داده مىشوند ، روزى كه شتابان از قبرها بيرون مىآيند ، چنان كه گويى نزد بتان مىشتابند ديدگانشان خاضع است و خوارى آنان را به ستوه مىآورد . اين همان روزى است كه بدان وعده داده مىشدند .\r\nتفسير « اجداث » به « قبور » تفسيرى نزديك است و در النهاية ابن اثير و فرهنگها نيز چنين آمده ، و راغب نيز در المفردات تنها به اين بسنده كرده است كه بگويد : اجداث جمع جدث است و گفته مىشود : جدث و جدف .\r\nبه رغم نزديك بودن تفسير مزبور از اين نكته غافل نمىمانيم كه در قرآن كريم تنها در اين سه مورد از كلمهء « اجداث » استفاده شده و همه در مورد كسانى است كه روز قيامت از قبرها بيرون مىآيند و گرد هم آورده مىشوند ، و در مقام تهديد و هشدار به كسانى است كه روز قيامت را تكذيب مىكنند . همين ويژگى معنايى تفاوت ميان « اجداث » و قبور را در استعمال قرآنى روشن مىسازد ؛ چه ، واژهء قبور بر خلاف اجداث به صورت عام استعمال شده و هم در مقام سخن از رستاخيز همهء انسانها مىآيد ، چنان كه در آيات حج / 7 ، انفطار / 4 و عاديات / 9 مشاهده مىكنيم ، و هم در مقام سخن از خوابگاه مردگان ، قبل از رستاخيز و قيامت ، به كار مىرود ، چنان كه در آيات ذيل مشاهده مىكنيم :\r\n\r\n","description":"","footnote":"","page_name":" 555 ","page_number":573},
  {"content":"\r\n\r\nعبس / 21 ، در مورد مطلق انسان :     « مِنْ نُطْفَةٍ خَلَقَهُ فَقَدَّرَهُ * ثُمَّ السَّبِيلَ يَسَّرَهُ * ثُمَّ أَماتَهُ فَأَقْبَرَهُ * ثُمَّ إِذا شاءَ أَنْشَرَهُ »     « او را از نطفه‌اى آفريد و به اندازه پديد آورد * سپس راه را بر او ميسّر ساخت * سپس او را ميراند و در قبر قرار داد * و سپس آنگاه كه خواهد او را بر انگيزد » ؛ توبه / 84 ، در مورد منافقين :  « وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ »  « هرگز بر هيچكدام از آنها كه بميرد نماز مگزار و بر قبر او مايست » ؛ فاطر / 22 :  « وَ ما أَنْتَ بِمُسْمِعٍ مَنْ فِي الْقُبُورِ »  « و تو به كسانى كه در قبرند سخن نتوانى شنواند » ؛ ممتحنه / 13 :  « قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ »  « آنان از آخرت نوميد شده‌اند چنان كه كافران از كسانى كه در قبرند مأيوس شدند » .\r\nهمچنين كلمهء « مقابر » در آيهء تكاثر / 2 :    « أَلْهاكُمُ التَّكاثُرُ * حَتَّى زُرْتُمُ الْمَقابِرَ »    « فزون خواهى و فزون نمايى شما را به خود مشغول ساخت تا جايى كه به ديدار قبرها رفتيد » .\r\nچنان كه راغب خاطر نشان ساخته ، در زبان عربى گفته مىشود : « جدث » و « جدف » [ در يك معنا 
  ] . در القاموس نيز در مادّهء « جذف » تصريح دارد كه « جدف » به حرف دال بدون نقطه ، لغت يا لهجه‌اى ديگر در اين كلمه است . قطع ، پايان دادن ، سرعت بخشيدن ، و كوتاه گام برداشتن از معانى « جذف » - به حرف ذال منقوطه - است و تلفّظ به دال لغتى ( لهجه‌اى ) در همهء اينهاست و از معانى « جدف » - به حرف دال بدون نقطه - است كفى از ناخالصيهاى شراب كه از روى آن برداشته و بيرون ريخته مىشود . « تجديف » به معنى ناسپاسى نسبت به نعمتها و « المجدف عليه فى الرّزق » به معنى كسى است كه در زندگى در تنگناست .\r\nاينك آيا اين معانى ، يعنى ضيق و تنگنا ، كفر و ناسپاسى و دور ريختن و قطع كردن ، مىتواند ما را به نكته‌اى كه در اختصاص اجداث به بيرون آمدن منكران ملعون اهل تكذيب به استقبال روز سختى كه وعده داده مىشدند وجود دارد ، و به دلالت قرآنى و اسلامى خاصى براى اين كلمه در چنين سياقى ، رهنمون گردد ؟ چنين چيزى را بعيد نمىبينم ، هر چند خداوند خود به حقيقت امور آگاه است . 
  ]\r\n\r\n148 - هلوع :\r\nنافع بن ازرق از معنى اين كلام خداوند - تعالى - پرسيد : « هلوعا » .\r\n\r\n","description":"","footnote":"","page_name":" 556 ","page_number":574},
  {"content":"\r\n\r\nابن عباس گفت : « ضجرا جزوعا » ( بيقرار و بىتاب ) . چون ابن ازرق از او پرسيد : آيا عرب با چنين چيزى آشناست ، پاسخ داد : آرى ، آيا شعر بشر بن ابى خازم را نشنيده‌اى كه گويد :\r\n لا مانعا لليتيم نحلته * و لا مكبّا لخلقه هلعا \r\nيعنى : نه از يتيمى حمايتى كردى و دفاعى براى او پديد آوردى و نه بيقرار در برابر خلقتش سر فرو افكندى .\r\n[ اين كلمه در آيهء معارج / 19 آمده است :\r\n   « إِنَّ الْإِنْسانَ خُلِقَ هَلُوعاً * إِذا مَسَّهُ الشَّرُّ جَزُوعاً * وَ إِذا مَسَّهُ الْخَيْرُ مَنُوعاً »    . يعنى :\r\nانسان ناشكيبا آفريده شده است * چون شرّى به او رسد بىتاب مىشود * و چون ثروتى به او رسد از بخشش به ديگران دريغ دارد .\r\nاين كلمه ، به مادّه و صيغه ، تنها يك بار آمده است .\r\nراغب و ابن اثير اين كلمه را تفسير نكرده‌اند .\r\nدر فرهنگهاى زبان عربى اين كلمه را به شديدترين بيقرارى و يا بيقرارى شديد اختصاص داده‌اند . در برخى از فرهنگها نيز آن را به بىتابى و بيقرارى از شرّى كه به شخص رسد و به صبر نكردن بر مصايب مقيّد كرده‌اند . « هالع » به معنى شترمرغ است كه به خاطر سبكى و سرعت پرش تند راه مىرود ؛ و « هلواع » شترى كه سريع حركت مىكند .\r\nآياتى كه پس از آيهء مورد بحث آمده « هلوع » را چنين تفسير مىكند كه « چون شرّى به او رسد بىتاب مىشود و چون ثروتى به او رسد از بخشش به ديگران دريغ دارد » . بنابراين وجهى براى اين نيست كه در تفسير كلمه ، تنها به « بيقرارى بر شرّى كه به شخص مىرسد » بسنده شود ، در حالى كه ممكن است بخيلى با خوش نداشتن بذل ثروت به ديگران ناشكيبى نشان دهد . 
  ]\r\n\r\n149 - ولات حين مناص :\r\nنافع از معنى اين كلام خداوند - تعالى - پرسيد :  « وَ لاتَ حِينَ مَناصٍ »  .\r\nابن عباس گفت : « ليس بحين فرار » ( آن ، هنگام فرار نيست ) ؛ و آنگاه به بيتى از اعشى استشهاد كرد :\r\n تذكّرت ليلى حين لات تذكّر * و قد بنت منها و المناص بعيد \r\n\r\n","description":"","footnote":"","page_name":" 557 ","page_number":575},
  {"content":"\r\n\r\nيعنى : ليلا را به ياد آوردى ، زمانى كه هنگام به ياد آوردن نبود ، و از او بريدى و اكنون گريز از اين مشكل ، دور مىنمايد .\r\n[ اين كلمه در آيهء ص / 3 آمده است :\r\n « كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَ لاتَ حِينَ مَناصٍ »  . يعنى : چه بسيار كسانى كه پيش از آنان بودند و هلاكشان كرديم . پس فرياد بر آوردند ، ولى آن زمان گريزى نبود .\r\nهر دو كلمهء « لات » و « مناص » تنها يك بار در قرآن به كار رفته‌اند . امّا از مادّهء « لات » ، كلمه « ليت » پانزده بار در آيات كتاب الهى آمده است .\r\nممكن است تفسير « لات » به « ليس » نزديك به نظر آيد . امّا با وجود اين ، اظهارات و آراء متفاوتى در اين باره مطرح شده است :\r\nراغب در ذيل مادّه « لات » نظريهء فراء را نقل كرده ، مىگويد :\r\nتقدير اين جمله « لا حين » و حرف « تاء » در « لات » زائد است ، همانند زائد بودن آن در « ثمّت » و « ربّت » .\r\nيكى از بصريان گفته است : معنى « لات » ، « ليس » است .\r\nابوبكر علّاف مىگويد : اصل اين كلمه « ليس » است و ياء آن تبديل به الف و سين آن نيز تبديل به حرف تاء شده است ، چنان كه در تلفّظ ديگر « ناس » « نات » گويند ! برخى ديگر نيز گفته‌اند : اصل اين كلمه « لا » بوده و حرف « تاى تأنيث » براى توجّه دادن به قيامت و مدّت بدان افزوده شده ، گويا كه گفته شده است : ليست السّاعة و المدة حين مناص » ( آن لحظه و ، هنگام به سر آمدن مدّت ، زمان گريز نيست ) . « 159 »\r\nدر القاموس اين كلمه را همراه با كلمه « ليت » آورده ، مىگويد :\r\nحرف « تاء » در « لات » در آيهء  « وَ لاتَ حِينَ مَناصٍ »  زائد است ، چنان كه در « ثمّت » يا اين كه آن را شبيه « ليس » دانسته‌اند ، و بر اين فرض اين كلمه به إضمار اسم فاعل است . « لات » تنها با « حين » مىآيد و گاه نيز حذف مىشود ، ولى مقصود است .\r\nبه رغم پيچيده بودن بحران « لات » در لابلاى تأويل و تفسيرهاى مختلف ، به بيان قرآنى پناه مىبريم و اين كلمه را تنها بر همان صورتى حمل مىكنيم كه در اين متن استوار بدان\r\n\r\n\r\n","description":"","footnote":"\r\n( 159 ) ر ك : المفردات .\r\n","page_name":" 558 ","page_number":576},
  {"content":"\r\n\r\nصورت آمده است :\r\nاين كه تاء در « لات » همانند اين حرف در كلمات « ثمّت » و « ربّت » زائد مىباشد به اين دليل منع و رد مىشود كه دو حرف « ثمّت » و « ربّت » پس از زيادت حرف « تاء » نيز بر همان معنايى دلالت دارند كه قبل از اين حرف - كه آن را زايد دانسته‌اند - بر آن دلالت داشته‌اند ، در صورتى كه اگر حرف « تاء » را در « لات » زائد بدانيم بايد اين كلمه به حرف « لا » تفسير شود و بدان برگردد در حالى كه « لا » و « لات » دو چيزند .\r\nبرگرداندن « لات » به « ليس » نيز ، با اين توجيه كه دو حرف ياء و سين « ليس » به الف و تاء بدل شده‌اند ، گرفتار تكلّف فراوان و در بند سختى ساختن و پرداختن چنين تأويلى است .\r\nاين كه تبديل « ناس » به « نات » را نظير آورده‌اند نيز ، حتّى به فرض آن كه چنين چيزى يك اختلاف در لهجه نباشد ، گرفتار اين اشكال است كه در « ناس » تنها حرف آخر ريشهء كلمه به حرف ديگرى تبديل شده ، در حالى كه در تبديل « ليس » به « لات » هم حرف دوم قلب شده و هم حرف سوم به حرفى ديگر تبديل گشته و از سه حرف ريشه تنها حرف « لام » بر جاى مانده ، و اين اخلال به اصل كلمه است .\r\nمسألهء ديگر آن كه در برابر هر دو تفسير مزبور ، مشاهده مىكنيم كه در قرآن كريم دو كلمه « لا » و « ليس » فراوان به كار رفته و تنها در يك موضع « لات » آمده ، و بنابراين عدول از « ليس » به اين كلمه در اينجا مبيّن تفاوتى در مدلول است و ممكن است بتوان تفاوت مزبور را در اين مشاهده كرد كه در قرآن كريم :\r\n- حرف « لا » اصالتا براى نفى جنس مىآيد ؛ - « ليس » براى نفى به عنوان نسخ به كار مىرود ؛ - و « لات » بيش از هر چيز به معنى بعد و استحاله نزديك است .\r\nاگر در علم نحو ، كه گفته‌اند علمى است كه كمال خود را به صورت تامّ به دست آورده ، زمينهء اجتهادى براى ما مىبود ، گره « لات » بدون هيچ تأويل و قلب و ابدالى گشوده مىشد و مىگفتيم : اين كلمه اسم فعلى است نزديك به « هيهات » ، و تفاوت ميان آن با « هيهات » آن است كه « هيهات » براى مطلق بعد مىآيد ، در حالى كه « لات » براى بعد همراه با استحاله به كار مىرود و به « ليت » نزديك است كه به تمنّاى آنچه محال يا نزديك به محال مىباشد تعلّق دارد .\r\nمسألهء تفسير « مناص » به « فرار » نيز مسأله‌اى سهل است . در زبان عربى مناص به معنى پناهگاه به كار مىرود و گفته مىشود : « ناص الى كذا » يعنى به فلان چيز پناه برد ، و « ناص\r\n\r\n","description":"","footnote":"","page_name":" 559 ","page_number":577},
  {"content":"\r\n\r\nعنه » يعنى از او برگشت . بنابراين وجه تقريب در تفسير « مناص » به « فرار » آن است كه آن كس كه فرار مىكند در پى گريزگاه و پناهگاهى است . 
  ]\r\n\r\n150 - دسر :\r\nنافع بن ازرق از معنى اين كلام خداوند - تعالى - پرسيد : « و دسر » .\r\nابن عباس گفت : « الدّسر ، الذى تخزر به السفينه » ( دسر چيزى است كه اجزاى كشتى به وسيله آن به يكديگر پيوند داده مىشود ) . چون ابن ازرق از او پرسيد : آيا عرب با اين مفهوم آشناست ، گفت : آرى ، آيا نشنيده‌اى كه شاعر مىگويد :\r\n سفينة نوتىّ قد أحكم صنعها * منحّته الألواح منسوجة الدّسر \r\nيعنى : كشتى ملوانى كه محكم ساخته شده ، چوبهاى آن خوب تراشيده شده و ميخهايش آنها را به هم بافته است .\r\n[ اين كلمه در آيهء قمر / 13 ، دربارهء كشتى نوح ، آمده است :\r\n   « وَ حَمَلْناهُ عَلى ذاتِ أَلْواحٍ وَ دُسُرٍ * تَجْرِي بِأَعْيُنِنا جَزاءً لِمَنْ كانَ كُفِرَ * وَ لَقَدْ تَرَكْناها آيَةً فَهَلْ مِنْ مُدَّكِرٍ »    . يعنى : او را بر آن كشتى كه تخته‌ها و ميخها داشت سوار كرديم * در پرتو نگاه عنايت ما روان شد تا سزايى براى كسانى گردد كه كافر شدند * و هر آينه آن كشتى را نشانه‌اى قرار داديم ، پس آيا كسى هست كه پند گيرد ؟\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « دسر » به آنچه كشتى به وسيلهء آن به هم بافته مىشود ، شرحى است نيازمند روشنگرى و توضيح بيشتر كه بيت شاهد نمىتواند آن را بر آورده سازد . راغب كلمه « دسر » در اين آيه را به معنى « مسامير » ( ميخها ) جمع « مسمار » مىداند و مىگويد :\r\nاصل « دسر » راندن شديد و همراه با قهر است . گفته مىشود : « دسره بالرمح » ( او را به نيزه پيش راند ) ، و « رجل مدسر » ( كسى كه به نيزه رانده شده است ) ، چنان كه مىگوييد : « مطعن » ( كسى كه ضربت نيزه به او رسيده ) . « 160 »\r\nابن اثير نيز در ذيل حديث [ امام 
  ] على [ عليه السّلام 
  ] « رفعها به غير عمد يدعمها و لا دسار ينتظمها » ( آسمان را بىهيچ ستونى كه نگاه دارد و بىهيچ ميخى كه به هم استوار سازد\r\n\r\n\r\n","description":"","footnote":"\r\n( 160 ) ر ك : المفردات .\r\n","page_name":" 560 ","page_number":578},
  {"content":"\r\n\r\nبرافراشته است ) مىگويد : « دسار » يعنى ميخها ، و جمع آن « دسر » است .\r\nوى در حديث عمر : « إن أخوف ما أخاف عليكم ان يؤخذ الرجل المسلم البرىء عند اللّه فيدسر كما يدسر الجزور » ( بيشترين بيمى كه بر سر شما دارم آن است كه انسان مسلمانى كه نزد خداوند بيگناه است مورد مؤاخذه قرار گيرد و چنان كه شتر قربانى به سوى قربانگاه رانده مىشود رانده شود ) ، مادّهء « دسر » را به « راندنى شديد » تفسير كرده ، مىگويد : « يدسر » يعنى همانند آن كه شتر را هنگام قربانى بر زمين زنند ، انسانى بيگناه به زور رانده و براى كشته شدن بر زمين زده شود .\r\nابن اثير در حديث ابن عباس نيز كه در مورد زكات عنبر از او سؤال شده بود و پاسخ داد : « انّما هو شىء دسر البحر » مىگويد : يعنى [ آن چيزى است كه 
  ] دريا آن را رانده و به نهر افكنده است . « 161 »\r\nدر فرهنگها براى كلمهء « دسر » معانى ذيل ذكر مىشود : راندن و ضربه زدن ، اصلاح كشتى با به كار گرفتن ميخ ، و با قدرت فرو كردن ميخ در چيزى ؛ و همچنين در كنار آن كلمات و معانى ديگرى آورده مىشود كه عبارتند از : « الدّسار » يعنى نخى از ليف خرما كه تخته‌هاى كشتى به وسيلهء آن به هم بسته مىشود ، « دسر » يعنى كشتيهايى كه به سينهء خود آب دريا را پيش مىرانند ، و مفرد آن « دسراء » است . « 162 »\r\nبنابراين در تفسير ابن عباس كه مىگويد : « دسر » به معنى آن چيزى است كه كشتى به وسيله آن به هم بافته مىشود دو احتمال وجود دارد : يكى آن كه « دسر » جمع « دسار » باشد ، و آن چنان كه زمخشرى در كشاف مىگويد : به معنى ميخ است ؛ و ديگرى آن كه ، چنانچه زمخشرى در اساس البلاغه مىگويد ، به معنى نخى از ليف خرما باشد كه تخته‌هاى كشتى به وسيلهء آن به هم بسته مىشود .\r\nشايد عبارت « منسوجة الدسر » در بيت شاهد به معنى اخير نزديكتر باشد .\r\nبه هر حال ، اين معانى به يكديگر نزديك و همه مأخوذ است از « دسر » به معنى « شديد راندن » ، و گويا كه با قدرت وارد كردن ميخ به چيزى ، ضربه زدنى با نيزه است ، و از همين مادّه دور نيست كاربرد « دسراء » براى كشتيى كه به سينه خود آب دريا را مىراند ، و يا در مورد عنبرى كه آب دريا آن را به نهر مىراند . 
  ]\r\n\r\n\r\n","description":"","footnote":"\r\n( 161 ) ر ك : النهاية .\r\n( 162 ) ر ك : القاموس المحيط .\r\n","page_name":" 561 ","page_number":579},
  {"content":"\r\n\r\n\r\n151 - ركز :\r\nنافع از اين كلام خداوند - تعالى - پرسيد : « ركزا » .\r\nابن عباس گفت : « حسّا » ( حسّ ) . چون ابن ازرق از او پرسيد : آيا عرب با اين مفهوم آشناست ، پاسخ داد : آرى ، آيا نشنيده‌اى شعر شاعر را :\r\n و قد توجّس ركزا مقفر ندس * بنبأة الصّوت ما فى سمعه كذب \r\nيعنى : در حالى كه در بيابان تنها بود صدايى آرام شنيد و آنچه به گوشش مىشنيد دروغ نبود .\r\n[ اين كلمه در آيه مريم / 98 آمده است :\r\n « وَ كَمْ أَهْلَكْنا قَبْلَهُمْ مِنْ قَرْنٍ هَلْ تُحِسُّ مِنْهُمْ مِنْ أَحَدٍ أَوْ تَسْمَعُ لَهُمْ رِكْزاً »  . يعنى : و چه بسيار مردمى كه پيش از آنها هلاكشان ساختيم . آيا هيچيك از آنها را مىيابى يا اندك آوازى از آنها مىشنوى ؟\r\nاين كلمه ، به مادّه و صيغه ، تنها يك بار در قرآن آمده است .\r\nتفسير « ركز » به « حسّ » تفسيرى نزديك است ، البتّه با توجّه به ويژگى پنهان و آهسته بودن و تكان خوردن . راغب اين كلمه را به « صداى پنهان » تفسير كرده و به اين گفتهء عرب برگردانده است كه گويند : « ركزت كذا » يعنى آن را پنهانى دفن كردم ؛ و از همين مادّه است :\r\n« ركاز » براى هر مال مدفون ، خواه به وسيلهء فاعل دفن شود ، از قبيل گنج ، و خواه به فعل خداوند مدفون باشد ، مثل معدن ؛ و « مركز » سپاه نيز محلى است كه سپاهيان نيزه‌هاى خود را در آنجا بر زمين زده‌اند . « 163 »\r\nابن اثير در مورد حديث « فى الرّكاز الخمس » ( در ركاز خمس است ) مىگويد :\r\n« ركاز » نزد مردم حجاز ، گنجهاى جاهليّت است كه در زمين دفن شده بود ، و نزد مردم عراق به معنى معادن است . هر دوى اين اقوال را لغت مىپذيرد ؛ زيرا اين هر دو در زمين نشانده شده ، يعنى در زمين ثابت است . . . اين حديث تنها بر تفسير اوّل آمده كه همان گنجهاى جاهليّت است . خمس در اين گنجها عنوان زكات دارد ؛ چرا كه اين گنجها در بر دارنده نفع فراوان و دسترسى به آنها آسان بوده است . در مسند احمد در يكى از طرق اين حديث آمده است : « و فى الركائز الخمس » . گويا اين كلمه جمع ركيزه يا ركزه ، و آن عبارت است از قطعه‌اى از جواهر زمين كه در آن نهاده شده است . ركز نيز به معنى حسّ و نيز صداى پنهان و آهسته است . « 164 »\r\n\r\n\r\n","description":"","footnote":"\r\n( 163 ) ر ك : المفردات .\r\n( 164 ) ر ك : النهاية .\r\n","page_name":" 562 ","page_number":580},
  {"content":"\r\n\r\nاز مفهوم خفاء و پنهانى كه در اين مادّه است معنى « آهسته بودن » را مىفهميم ، و احتمالا اين كلمه در اصل به « ركز العرق » يعنى پريدن و حركت رگ بر مىگردد . 
  ]\r\n\r\n152 - باسرة :\r\nنافع از معنى اين كلام خداوند - تعالى - پرسيد : « باسرة » .\r\nابن عباس گفت : « كالحة » ( درهم كشيده شده ) ، و آنگاه به شعر عبيد بن ابرص استشهاد كرد :\r\n صبحنا تميما غداة النّسار « 165 » * بشهباء ملمومة باسره \r\nيعنى : در پگاه نبرد نسار با لشكرى در هم فشرده و روى ترش كرده بر تميم وارد شديم .\r\n[ اين كلمه در آيهء قيامت / 24 ، آمده است .\r\n      « كَلَّا بَلْ تُحِبُّونَ الْعاجِلَةَ * وَ تَذَرُونَ الْآخِرَةَ * وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ * وَ وُجُوهٌ يَوْمَئِذٍ باسِرَةٌ * تَظُنُّ أَنْ يُفْعَلَ بِها فاقِرَةٌ »       . يعنى : نه ، چنين نيست ، بلكه شما اين جهان زودگذر را دوست مىداريد * و آخرت را رها مىكنيد * در آن روز چهره‌هايى خرم و درخشان است * و به پروردگار خويش نظر مىكند * و چهره‌هايى در آن روز عبوس و ترش است * و مىداند كه عذابى شكننده بر او خواهد آمد .\r\nاين صيغه تنها يك بار در قرآن به كار گرفته شده ، امّا از همين مادّه فعل ماضى « بسر » در آيه مدثّر / 22 آمده است :    « ثُمَّ نَظَرَ * ثُمَّ عَبَسَ وَ بَسَرَ * ثُمَّ أَدْبَرَ وَ اسْتَكْبَرَ »    « آنگاه نگريست * سپس روى ترش كرد و پيشانى در هم كشيد * سپس پشت كرد و بزرگى فروخت . »\r\nدر قرآن كريم جز در اين دو مورد كلمه‌اى از اين مادّه نيامده است .\r\nتفسير « باسرة » به « كالحة » يك تقريب به ذهن است كه سياق آيه كه پس از « ناظره » و در مقابل آن قرار گرفته ، و همچنين اقتران « بسر » به « عبس » در آيهء مدثر آن را تقويت مىكند .\r\nراغب اين كلمه را به گونهء ديگرى تفسير كرده و آن را به « ابتسار » به معنى\r\n\r\n\r\n","description":"","footnote":"\r\n( 165 ) در الاتقان چنين آمده است . « نسار » نام يكى از محلّه‌هاى بنى عامر مىباشد كه جنگى نيز به نام همين محلّ وجود دارد . در تفسير قرطبى ، ج 16 ، ص 64 نيز « يوم الجفار » از جنگهاى عرب دانسته شده . اين بيت از بشر بن ابى خازم است . - ر ك : ديوان بشر ، دمشق 1960 .\r\n","page_name":" 563 ","page_number":581},
  {"content":"\r\n\r\nعجله ورزيدن در چيزى قبل از فرا رسيدن زمان آن برگردانده است . او مىگويد :\r\n« بسر » شتاب كردن در چيزى قبل از فرا رسيدن هنگام آن است . از همين معناست كه به خرماى نارس « بسر » گفته مىشود . خداوند - عزّ و جلّ - مىفرمايد :  « ثُمَّ عَبَسَ وَ بَسَرَ »  يعنى قبل از فرا رسيدن زمان ترشرويى و در غير وقت آن ترشرويى را اظهار كرد . اگر گفته شود : در آيه  « وُجُوهٌ يَوْمَئِذٍ باسِرَةٌ »  كسانى كه به آنان اشاره شده ، قبل از فرا رسيدن اوان ترشروى شدن ترشرويى اظهار نمىكنند ؛ در پاسخ خواهيم گفت : اين آيه اشاره است به وضعيّت آنان قبل از اين كه به دوزخشان برند .\r\nبنابراين در اينجا واژهء « بسر » به كار رفته تا بدان توجّه دهد وضعيّتى كه آنان دارند و آنچه بر آنان مىرسد در حكم تكلّف و همانند چيزى است كه قبل از زمان خود انجام مىشود ، و گواه اين تفسير آيهء بعد است كه مىگويد :  « تَظُنُّ أَنْ يُفْعَلَ بِها فاقِرَةٌ »  .\r\nابن اثير اين لفظ را در حديث سعد : « لمّا أسلمت راغمتنى أمّى فكانت تلقانى مرّة بالبشر و مرّة بالبسر » ( هنگامى كه اسلام آوردم مادرم از من ناخشنود شد و گاه با روى باز و گاه با روى در هم كشيده با من مواجه مىشد ) ، به روى در هم كشيدن تفسير مىكند و مىگويد :\r\n« بشر » به معنى گشاده روى بودن و « بسر » به معنى چهره در هم كشيدن است . « 166 »\r\nدر فرهنگها در ذيل مادّهء « بسر » معانى ، عجله ورزيدن ، ترشرويى و قهر آمده ؛ و از همين مادّه است : « ابتسار » به معنى شتاب ورزيدن در چيزى قبل از فرا رسيدن هنگام آن ، منقول از « بسر » به معنى خرماى نارس ، يا مأخوذ از « بسر القرحة » يعنى پوست روى زخم را قبل از خوب شدن آن كند . احتمالا نيز دلالت بر ترشرويى در اين مادّه از مفهوم ترد بودن و شكننده بودن در خرماى « بسر » و درد و انقباض و سختى و گرفتارى ملحوظ در « نكء القرحة » ( كندن پوست زخمى كه بهبود نيافته ) پديد آمده است .\r\nدر اساس البلاغه آمده است : « و إن خرجت بثرة فلا تبسرها » يعنى اگر دملى بيرون زد در زمانى كه هنوز نارس و ترد است آن را از جاى نكن .\r\nاحتمالا دلالت بر ترشرويى و در هم كشيده شدن صورت و اعضاى آن در « وجوه يومئذ باسرة » و « عبس و بسر » از هر دلالتى ديگر سزاوارتر و سازگارتر با سياق است ، بىآن كه ملاحظهء معناى ترشرويى نشان دادن و چهره در هم كشيدن قبل از زمان موعود خود را مانع شود . بنابراين دو واژه‌اى كه در تفسير ابن عباس به عنوان مرادف همديگر ذكر شده‌اند مرادف\r\n\r\n\r\n","description":"","footnote":"\r\n( 166 ) ر ك : النهاية .\r\n","page_name":" 564 ","page_number":582},
  {"content":"\r\n\r\nنيستند ، بلكه « بسر » ترشروييى قبل از اوان آن است و پس از آن وقايعى پديدار مىشود كه بيشتر از آنچه تا كنون بوده موجب ترشروى شدن و چهره در هم كشيدن و قهر است . توجيه درستى كه در فهم آيهء مورد بحث وجود دارد اين است كه وضعيّت محشر اهل تكذيب را به ستوه مىآورد و چهره‌هاى آنان در هم كشيده مىشود و ترشرويى مىكنند ، قبل از آن كه با وحشت « عذاب بزرگ » در دوزخ روياروى شوند . 
  ]\r\n\r\n153 - ضيزى :\r\nنافع از معنى اين كلام خداوند - تعالى - پرسيد : « ضيزى » .\r\nابن عباس گفت : « جائرة » ( ستمبار ) . چون ابن ازرق از او پرسيد : آيا عرب با اين مفهوم آشناست ، پاسخ داد : آرى ، آيا نشنيده‌اى شعر امرؤ القيس را كه گويد :\r\n ضازت بنو أسد بحكمهم * إذ يعدلون الرأس بالذّنب \r\nيعنى : بنى اسد با اين حكم خود ستم كردند كه سر و دم را برابر با يكديگر دانند .\r\n[ اين كلمه در آيهء نجم / 22 آمده است :\r\n    « أَ فَرَأَيْتُمُ اللَّاتَ وَ الْعُزَّى * وَ مَناةَ الثَّالِثَةَ الْأُخْرى * أَ لَكُمُ الذَّكَرُ وَ لَهُ الْأُنْثى * تِلْكَ إِذاً قِسْمَةٌ ضِيزى »     . يعنى : آيا لات و عزّى را ديديد و مناة آن سوّمين ديگر را . آيا شما را مذكّر و او را مؤنّث است ؟ اين تقسيمى است ستمبار .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به « جائرة » نزديكتر است تا تفسير راغب كه در المفردات اين كلمه را به معنى « ناقصة » مىداند و در مورد اصل آن مىگويد :\r\nاصل وزن اين كلمه « فعلى » است ، اما فتحهء ضاد به خاطر وجود حرف « ياء » به كسره بدل شده است .\r\nگفته مىشود : در كلام عرب وزن « فعلى » نيست .\r\nدر القاموس مىخوانيم : « ضازه حقه » واوى ( ض و ز ) ، و يائى ( ض ى ز ) به معنى ستم كرد .\r\nفيروز آبادى آنگاه در مادّهء مهموز ( ض أ ز ) مىگويد :\r\n« ضأز » - بر وزن منع - يعنى ستم كرد ؛ و [ ضأز 
  ] فلانا ، يعنى به او كم فروخت و كمتر\r\n\r\n","description":"","footnote":"","page_name":" 565 ","page_number":583},
  {"content":"\r\n\r\nاز حقش به او داد ؛ و « قسمة ضأزى » - و حرف ضاد آن به سه حركت خوانده مىشود - لهجه‌اى ( لغتى ) در « ضيزى » و به معنى ناقص است .\r\nبر تفسير اين كلمه به « جور » يا « نقصان » اين اشكال وارد است كه هر سه واژهء « ضيزى » و « جائرة » و « ناقصة » از واژه‌هاى قرآنى است و من بدرستى نمىدانم چرا در اين موضع يعنى در آيهء سورهء نجم تنها كلمهء « ضيزى » و نه هيچيك از آن دو واژهء ديگر به كار گرفته شده است . حدّاكثر چيزى كه من در اين باره از دور احساس مىكنم اين است كه در واژهء « ضيزى » علاوه بر مفهوم جور مفهوم ضعيفى از مادّهء اين كلمه يعنى « الفاظى كه بت پرستان در دهان خود مىچرخانند » وجود دارد ؛ چه ، اين كلمه مأخوذ است از « ضاز الثّمرة » يعنى خرما را در دهن چرخاند . البته خداوند خود به حقيقت امور آگاه است . 
  ]\r\n\r\n154 - لم يتسنّه :\r\nنافع بن ازرق از معنى اين كلام خداوند - تعالى - پرسيد :  « لَمْ يَتَسَنَّهْ »  .\r\nابن عباس گفت : « لم تغيّره السّنون » ( گذشت سالها آن را تغيير نداده است ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر شاعر را :\r\n طاب منه الطعم و الرّيح معا * لن تراه تغير من أسن \r\nيعنى : هم مزه و هم بوى آن خوش بود و نتوانى در او تغيير و دگرگونى و كهنه شدن بيابى .\r\n[ اين كلمه در آيهء بقره / 259 ، دربارهء آن كسى كه در مورد خداوند با ابراهيم مجادله كرد ، آمده است :\r\n « أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ ، قالَ كَمْ لَبِثْتَ ؟ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ ، وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ »  . يعنى :\r\nيا مانند آن كس كه به دهى رسيد ، دهى كه سقفهاى بناهايش فرو ريخته بود . گفت از كجا خداوند اين مردگان را زنده مىكند ؟ خدا او را به مدت صد سال ميراند . آنگاه زنده‌اش كرد .\r\nگفت : چه مدت در اينجا مانده‌اى ؟ گفت : يك روز يا اندكى از روز را مانده‌ام . گفت ، نه ، صد\r\n\r\n","description":"","footnote":"","page_name":" 566 ","page_number":584},
  {"content":"\r\n\r\nسال است كه در اينجا بوده‌اى . به طعام و آبت بنگر كه گذر ايام در آنها تغييرى ايجاد نكرده ، و به خرت بنگر ، مىخواهيم تو را براى مردمان آيتى قرار دهيم ، و بنگر در استخوانها كه چگونه آنها را به هم ديگر مىپيونديم و گوشت بر آنها مىرويانيم . چون قدرت خداوند بر او آشكار شد ، گفت : اكنون مىدانم كه خداوند بر هر كارى تواناست .\r\nاين كلمه ، به صيغه و مادّه ، تنها يك بار در قرآن آمده است .\r\nآنچه در اينجا آمده از باب تفعّل و از ماده ( س ن ه ) مىباشد كه به قولى اصل آن از « واو » ( س ن و ) است .\r\nاما من نمىدانم كه چگونه واژهء « اسن » مىتواند شاهدى بر تفسير اين كلمه قرار گيرد در حالى كه از اين مادّه نيست .\r\nراغب نيز اين كلمه را نزديك به ابن عباس تفسير مىكند و مىگويد : يعنى ، به گذشت ساليان تغييرى نكرده و طراوت و تازگى آن از ميان نرفته است . در القاموس همراه با اين مادّه آمده است :\r\n« تسنّه » به معنى كپك زدن است ، و « خبز متسنّه » يعنى نانى كه كپك زده است ، مأخوذ از اين گفته عرب « كرج الخبز و تكرّج » در موردى كه نان فاسد شود و لايه‌اى سبز روى آن ظاهر گردد .\r\nتفسير « تسنّه » به « تغيير يافتن در گذر ساليان » شرحى است براى اين كلمه با استفاده از سياق آن كه پس از واژهء « مأة عام » قرار گرفته است ؛ در صورتى كه از نظر ما « تعفّن » به « تسنّه » در گذر ساليان نزديكتر است تا « تغيّر » و « از ميان رفتن طراوت و تازگى » ، از اين نظر كه حدوث اين دو براى خوردنى و نوشيدنى ، بىآن كه تعفّن و فسادى در آن پديد آيد ، ممكن و محتمل مىباشد .\r\nبا به ميان آمدن قيد « تعفّن » در مفهوم « تسنّه » ، اين كلمه از كلمهء « تغيّر » جدا مىشود و با آن تفاوت مىيابد ، كلمه‌اى كه در مفهوم مطلق تغيير از حالتى به حالت ديگر [ بدون دلالت بر خوبى يا بدى آن 
  ] به كار مىرود و اين معنا به خوبى از آيات مشتمل بر اين كلمه برداشت مىشود :\r\nرعد / 11 :  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  « خداوند آنچه را مردمى دارند دگرگون نمىسازد مگر زمانى كه آن مردم آنچه را با خود دارند دگرگون سازند » ؛ انفال / 53 :  « ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ »  « اين بدان سبب است كه خداوند نعمتى را كه به قومى داده تغيير نمىدهد مگر اين كه خود آنچه\r\n\r\n","description":"","footnote":"","page_name":" 567 ","page_number":585},
  {"content":"\r\n\r\nدارند تغيير دهند » ؛ نساء / 119 :  « وَ لَآمُرَنَّهُمْ فَلَيُغَيِّرُنَّ خَلْقَ اللَّهِ »  « و به آنان فرمان مىدهم تا خلق خدا را دگرگون سازند » . 
  ]\r\n\r\n155 - ختّار :\r\nنافع از معنى اين كلام خداوند - تعالى - پرسيد : « ختّار » .\r\nابن عباس گفت : « هو الغدّار الظّلوم الغشوم » ( آن نيرنگباز ستمگر بيدادگر است ) . چون ابن ازرق پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر شاعر را كه گويد :\r\n لقد علمت و استيقنت ذات نفسها * بأن لا تخاف الدهر صرمى و لا خترى \r\nيعنى : دانست و بدين يقين كرد كه نبايد از ستم و تقدير روزگار بترسد .\r\n[ اين كلمه در آيهء لقمان / 32 آمده است .\r\n « وَ إِذا غَشِيَهُمْ مَوْجٌ كَالظُّلَلِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ فَمِنْهُمْ مُقْتَصِدٌ وَ ما يَجْحَدُ بِآياتِنا إِلَّا كُلُّ خَتَّارٍ كَفُورٍ »  . يعنى : وقتى موجهايى چون ابرها آنانرا فرو پوشاند خداوند را به اخلاص خواندند و چون آنان را به خشكى رساند و نجات داد برخى از آنان انصاف كردند ، و جز غدّاران ناسپاس نعمت كسى آيات ما را انكار نمىكند .\r\nاين كلمه ، به صيغه و مادّه ، تنها يك بار در قرآن آمده است .\r\nاز دقّت ظاهر اين واژه است كه ابن عباس ناگزير شده در تفسير آن از سه واژهء پياپى كه هر سه به صيغهء مبالغه است « غدّار ، ظلوم ، غشوم » بهره جويد . امّا به هر حال اين تفسير به آنچه با سياق كلمه سازگارى دارد نزديكتر است تا گفته راغب كه مىگويد :\r\n« ختر » نيرنگى است كه انسان در آن گرفتار « ختور » مىگردد يعنى آن كه به خاطر رنج و تلاشى كه در مسير نيرنگ به عمل مىآورد ضعيف و سست مىشود . خداوند - تعالى - مىفرمايد :  « كُلُّ خَتَّارٍ كَفُورٍ »  .\r\nابن اثير مفهوم « مبالغه در غدر » را در اين كلمه خاطر نشان ساخته است . او در حديث « ما ختر قوم بالعهد إلّا سلّط عليهم العدوّ » ( هيچ قومى در پيمان خود خيانت نورزيدند مگر آن كه دشمن بر آنان پيروز شد ) مىگويد :\r\n\r\n","description":"","footnote":"","page_name":" 568 ","page_number":586},
  {"content":"\r\n\r\n« ختر » به معنى غدر و نيرنگ است . گفته مىشود : « ختر يختر ، فهو خاتر ، و ختّار » براى مبالغه . « 167 »\r\nغدر و نيرنگ از معانى مذكور براى كلمهء « ختر » در فرهنگهاست و در كنار آن از مفاهيم ، خبث و خديعه ياد مىشود . مفهوم سستى و ضعف در اين كلمه ، با در نظر گرفتن « تختّر » و سستى مستى است كه شراب نوشيده است و گفته مىشود : « قد خترت نفسه » يعنى ناپاك و فاسد شد . بنابراين سستى از مظاهر « ختر » و خباثت و فساد از صميم و اصل معناى آن است . 
  ]\r\n\r\n156 - قطر :\r\nنافع از معنى اين كلام خداوند - تعالى - پرسيد :  « عَيْنَ الْقِطْرِ »  .\r\nابن عباس گفت : « عين الصّفر » ( چشمهء مس ) . چون ابن ازرق از او پرسيد : آيا عرب با اين مفهوم آشناست ، پاسخ داد : آرى ، آيا شعر شاعر را نشنيده‌اى :\r\n فألقى فى مراجل من حديد * قدور القطر ليس من البراء \r\n« 168 » يعنى : ديگهايى از مس خرد نشده به درون پاتيلهايى آهنى ريخته شد .\r\n[ اين كلمه در آيهء سبأ / 12 ، دربارهء آنچه خداوند براى سليمان مسخّر كرد ، آمده است :\r\n « وَ لِسُلَيْمانَ الرِّيحَ غُدُوُّها شَهْرٌ وَ رَواحُها شَهْرٌ وَ أَسَلْنا لَهُ عَيْنَ الْقِطْرِ ، وَ مِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ وَ مَنْ يَزِغْ مِنْهُمْ عَنْ أَمْرِنا نُذِقْهُ مِنْ عَذابِ السَّعِيرِ »  . يعنى : بادها را براى سليمان مسخّر كرديم كه يك ماه بامدادان و يك ماه شامگاهان مىوزيد و براى او چشمهء مس را جارى ساختيم و نيز از جنّيان كسانى كه در پيشگاه او به فرمان پروردگارش كار مىكردند و هر كدام از آنان از فرمان خداوند سر بر تابد به او از عذاب آن آتش افروخته مىچشانيم .\r\nهمچنين است آيهء كهف / 96 ، در مورد سدّ ذو القرنين :\r\n « آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا حَتَّى إِذا جَعَلَهُ ناراً قالَ آتُونِي أُفْرِغْ عَلَيْهِ قِطْراً »  « براى من پاره‌هاى آهن بياوريد . چون ميان آن دو كوه انباشته شد\r\n\r\n\r\n","description":"","footnote":"\r\n( 167 ) ر ك : النهاية .\r\n( 168 ) در چاپ الاتقان « البراءة » آمده و در معجم غريب القرآن « البراة » آمده است . من نيز به بيت شاهد در جايى ديگر دست نيافتم تا به حقيقت اين كلمه برسم . احتمالا « براء » به معنى تراشيدن ، به سياق بيت نزديكتر است .\r\n","page_name":" 569 ","page_number":587},
  {"content":"\r\n\r\nگفت : بدميد . تا آن را به صورت آتشى در آورد ، گفت : بياوريدم تا مس گداخته روى آن ريزم » .\r\nآيهء ابراهيم / 50 :  « سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ »  نيز به « من قطر آن » قرائت شده است . و راغب در تفسير كلمه بر اين قرائت مىگويد : يعنى از مس مذابى كه حرارت آن به حدّ نهايى رسيده است .\r\nراغب در آيهء سورهء كهف نيز « قطر » را به مس مذاب تفسير كرده است .\r\nدر تفسير ابن عباس ، مقصود از واژهء « صفر » مس ، و سازنده آن نيز « صفّار » است .\r\nدر القاموس مىگويد : در آن [ تعبير از مس به صفر 
  ] به رنگش نظر شده است .\r\nفيروز آبادى ، همچنين ، « قطر » را به مس مذاب يا نوعى از مس مقيّد كرده ، و احتمالا همين نيز از اطلاقى كه در تفسير ابن عباس وجود دارد سزاوارتر است . 
  ]\r\n\r\n157 - خمط :\r\nنافع از معنى اين كلام خداوند - تعالى - پرسيد : « أكل خمط » .\r\nابن عباس گفت : « الأراك » ( نوعى درخت ) ؛ و آنگاه به شعر شاعر استشهاد كرد :\r\n ما مغزل فرد تراعى بعينها * اغنّ غضيض الطّرف من خلل الخمط \r\nيعنى : آن عشقباز يگانه كه چشم به هر سو خيره كند خوش صدايى چشم فرو هشته نيست كه سستى خوردن اراك بر او عارض شده است .\r\n[ اين كلمه در آيهء سبأ / 16 آمده است :\r\n  « لَقَدْ كانَ لِسَبَإٍ فِي مَسْكَنِهِمْ آيَةٌ ، جَنَّتانِ عَنْ يَمِينٍ وَ شِمالٍ كُلُوا مِنْ رِزْقِ رَبِّكُمْ وَ اشْكُرُوا لَهُ بَلْدَةٌ طَيِّبَةٌ وَ رَبٌّ غَفُورٌ * فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ »   . يعنى : مردم سبا را در مساكنشان آيتى بود : دو باغ در راست و چپ . از روزى پروردگارتان بخوريد و او را سپاس گزاريد ، سرزمينى خوش و پروردگارى بخشنده . اما روى گرداندند . پس سيل ويرانگر را بر آنان فرستاديم و به جاى آن دو باغ دو باغ ديگر به آنان داديم با ميوهء اراك و شوره گز و اندكى از سدر .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير « خمط » به « اراك » در روايت ابن عباس ، تفسيرى نزديك به نظر نمىرسد و همچنين است تفسير راغب كه مىگويد : خمط درختى بىخار است كه گويند همان اراك مىباشد .\r\n\r\n","description":"","footnote":"","page_name":" 570 ","page_number":588},
  {"content":"\r\n\r\nدر القاموس نيز در معانى « خمط » آمده است : درختى چون سدر ، درخت كشنده ، و يا هر درخت بدون خار .\r\nهورينى در حاشيهء القاموس مىگويد : گفته شده ، خمط هر درختى است كه داراى خار باشد ، و اين از فراء نقل شده است .\r\nبه هر حال بنابر هر يك از دو روايت كه خمط را به معنى درخت بدون خار يا با خار مىداند ما به چنين برداشتى از كلمه قانع نمىشويم كه « داراى ميوه‌هايى ، درختى يا اراكى ! » .\r\nبنابراين احتمالا نزديكتر و مقبولتر آن است كه از كلمهء خمط همان مفهومى را برداشت كنيم كه در لغت براى اين كلمه ذكر شده ، و آن عبارت است از « هر چيز ترش و تلخ » و يا « هر بوته و درختى كه طعمى از تلخى داشته باشد » . اين نخستين معنايى است كه در القاموس در رديف معانى « خمط » آمده ، و راغب نيز پس از تفسير « خمط » به درخت بدون خار يا همان اراك مىگويد : « خمطة شرابى است كه ترش شده باشد » . بدين ترتيب مفهوم ترشى و تلخى در وصف « أكل » سزاوارتر است از آن كه اين كلمه به اراك يا درختى كه خار ندارد وصف شود . 
  ]\r\n\r\n158 - اشمأزّت :\r\nنافع از اين كلام خداوند - تعالى - پرسيد : « اشمأزّت » .\r\nابن عباس گفت : « نفرت » ( گريخت ) ؛ و آنگاه به شعر عمرو بن كلثوم استشهاد كرد :\r\n اذا عضّ الثقاف « 169 » بها اشمأزت * و ولّته عشوزنة زبونا \r\nيعنى : چون آهنى كه براى راست كردن نيزه به كار گيرند در آن نشيند مىگريزد و به سان شترى خشمگين كه لگد مىپراند پشت مىكند .\r\n[ اين كلمه در آيهء زمر / 45 آمده است :\r\n « وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ »  . يعنى : چون خداى يگانه ياد شود دلهاى كسانى كه به آخرت ايمان ندارند بگريزد و چون آن بتانى كه در برابر اويند ياد شوند بينى كه شادمانند .\r\nاين كلمه ، به صيغه و مادّه ، تنها يك بار در قرآن آمده است .\r\nراغب نيز همانند ابن عباس اين كلمه را به « نفرت » تفسير كرده است .\r\n\r\n\r\n","description":"","footnote":"\r\n( 169 ) در الاتقان « الثقات » آمده است . اين بيت را در معلقهء عمرو بن كلثوم ببينيد .\r\n","page_name":" 571 ","page_number":589},
  {"content":"\r\n\r\nابن اثير هم در حديث « سيليكم أمراء تقشعرّ منهم الجلود و تشمئزّ منهم القلوب » ( حاكمانى بر شما مسلّط خواهند شد كه از آنان تن انسان بلرزد و دلش مشمئز شود ) مىگويد :\r\nيعنى دل منقبض و جمع شود ، و همزهء اين كلمه زائد است . « 170 »\r\nبنابراين از نظر ابن اثير اصل اين كلمه « شمز » مىباشد .\r\n« شمز » در لغت به معنى گريختن دل از آن چيزى است كه خودش ندارد ؛ « تشمزّ » به معنى نقبض يا در هم كشيده شدن است ؛ « اشمأزّ » به معنى منقبض شد و لرزيد ، يا وحشت كرد ؛ « مشمئز » به معنى آن كه از چيزى بدش آيد و از آن تنفر و گريز داشته باشد يا كسى كه از چيزى وحشت كند .\r\nدر اين كلمه ، در آيهء موضوع بحث ، مفهومى از كراهت و ناخوشايند داشتن و نفور و گريختن و تنفر داشتن وجود دارد و صريح تقابل اين كلمه با « يستبشرون » بر آن گواهى مىدهد . وجه تقريب در تفسير كلمه به « نفور » آن گريز و بىرغبتى و درهم كشيده شدن دل به هنگام ياد خداوند يگانه از سوى كافران است . 
  ]\r\n\r\n159 - جدد :\r\nنافع از اين كلام خداوند - تعالى - پرسيد : « جدد » .\r\nابن عباس گفت : « طرائق » ( راهها ) . چون ابن ازرق از او پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر شاعر را :\r\n قد غادر النسع « 171 » فى صفحاتها جددا * كانّها طرق لاحت على أكم \r\nيعنى : طناب بر صفحات آن خطوطى بر جاى گذاشت ، چونان كه گويا راههايى بر ميان تپه‌هاست .\r\n[ اين كلمه در آيهء فاطر / 28 آمده است :\r\n « أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَأَخْرَجْنا بِهِ ثَمَراتٍ مُخْتَلِفاً أَلْوانُها وَ مِنَ الْجِبالِ جُدَدٌ بِيضٌ وَ حُمْرٌ مُخْتَلِفٌ أَلْوانُها وَ غَرابِيبُ سُودٌ »  . يعنى : آيا نديده‌اى كه خدا از آسمان باران فرستاد و بدان ميوه‌هاى گوناگون رويانديم ؟ و از كوهها راهها پديد آورديم سفيد و سرخ و رنگارنگ و به غايت سياه .\r\n\r\n\r\n","description":"","footnote":"\r\n( 170 ) ر ك : النهاية .\r\n( 171 ) در نسخه چاپى الاتقان عبارت تصحيف شدهء « التسع » آمده است .\r\n","page_name":" 572 ","page_number":590},
  {"content":"\r\n\r\nاين صيغه تنها يك بار در قرآن به كار رفته ، اما از همين مادّه آمده است :\r\n- « جديد » ، در برابر قديم ، ده بار ؛ - « جدّ » در آيهء جن / 3 :  « وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً »  « و اين كه عظمت پروردگارمان والاست و نه همسرى گرفته و نه فرزندى » .\r\nنزديك به تفسير « جدد » به « طرائق » سخن راغب است كه در اين باره مىگويد :\r\nجمع « جدّة » به معنى طريقه ، مأخوذ از اين گفتهء عرب « طريق مجدود » يعنى راهى كه محل عبور قرار مىگيرد ، و از همين مادّه است « جادّة الطريق » .\r\nدر القاموس و الاساس نيز چنين تفسيرى ذكر شده و در تفسير آن در كشاف نيز گفته است جدد به معنى خطّه‌ها و طريقه‌هاست .\r\nالبتّه براى ما بدرستى روشن نيست كه چگونه مىتوان در مقام سخن از اختلاف رنگ « جدد » به رنگهاى سفيد و سرخ و سياه كامل ، « جدد » را به معنى راهها و طريقه‌ها دانست ، مگر اين كه بگوييم « طرائق » در اينجا به معنى انواع است . 
  ]\r\n\r\n160 - أغنى و أقنى :\r\nنافع از اين كلام خداوند - تعالى - پرسيد :  « أَغْنى وَ أَقْنى »  .\r\nابن عباس گفت : « اغنى من الفقر و اقنى من الغنى فقنع » ( او را از فقر و نياز به بىنيازى آورد و او را از غنا بهره داد و وى قانع شد ) ؛ و آنگاه به شعر عنترهء عبسى استشهاد كرد :\r\n فأقنى حياءك لا أبالك و اعلمى * أنّى امرؤ سأموت إن لم أقتل \r\nيعنى : پدرت مباد ! حياى خويش نگه‌دار من كسى هستم كه اگر كشته نشوم ، به زودى خواهم مرد .\r\nبيتى كه در اينجا به عنوان شاهد آورده شده ، به « أقنى » مربوط مىشود و پرسش ابن ازرق نيز از همين واژه است .\r\n[ اين كلمه در آيهء نجم / 48 آمده است :\r\n  « أَنَّهُ هُوَ أَغْنى وَ أَقْنى * وَ أَنَّهُ هُوَ رَبُّ الشِّعْرى »   . يعنى : اوست كه بىنياز كرد و برخوردار ساخت و او پروردگار ستارهء شعر است .\r\nاين كلمه ، به صيغه و مادّه ، تنها يك بار در قرآن آمده ، امّا از ماده واوى ( ق ن و ) كلمه\r\n\r\n","description":"","footnote":"","page_name":" 573 ","page_number":591},
  {"content":"\r\n\r\n« قنوان » در آيه انعام / 99 آمده است :\r\n « وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ »  « و از جوانه‌هاى نخل خوشه‌هايى سر فرو هشته پديد آورد ، و همچنين باغهايى از انگور . . . » .\r\nراغب دربارهء « أقنى » مىگويد :\r\nيعنى از غنا به او بهره داد و چيزى به او بخشيد كه براى خود برگيرد ، يعنى مالى ذخيره شده . گفته شده است : اقنى به معنى او را راضى كرد است . اما تحقيق مطلب آن كه براى او بهره‌اى از خشنودى و طاعت قرار داد . « 172 »\r\nابن اثير در ذيل حديث : « إذا أحبّ اللّه عبدا اقتناه فلم يترك له مالا و لا ولدا » مىگويد :\r\nيعنى [ چون خداوند بنده‌اى را دوست بدارد 
  ] ، او را براى خود اختيار كند و برگزيند [ و براى او مال و فرزندى نگذارد 
  ] .\r\nابن اثير در حديث نهى از ذبح « قنى الغنم » سخن ابو موسى را نقل مىكند كه گفت :\r\n« قنى الغنم » گوسفندى است كه به منظور شير دادن و برّه گرفتن از او نگه داشته مىشود . مفرد آن « قنوة » - به ضم و فتح حرف قاف - و « قنيه » - به حرف ياء - مىباشد .\r\nزمخشرى مىگويد : « قنى » و « قنية » گوسفند يا شترى است كه انسان آن را براى خود نگه مىدارد .\r\nمفهوم « اقتناء » ( برگرفتن ) ، به صراحت اين لفظ ، در مادّهء « قنى » به طور واضح وجود دارد و چنين برگرفتنى تنها در مورد چيزهايى است كه به خاطر ارزش و يا منافع آنها ، خواه ارزش و منافع مادّى و خواه معنوى ، عزيز داشته مىشود و از آن نگهدارى و مراقبت مىشود و ذخيره مىگردد . البتّه استعمال اين كلمه در مطلق ذخيره كردن و نگه داشتن ، بنابر اصل معناى آن و يا به عنوان استعمال مجازى ، جايز است و در بيتى كه به عنوان شاهد آمده ، اين كلمه در چنين معنايى به كار رفته است . 
  ]\r\n\r\n\r\n","description":"","footnote":"\r\n( 172 ) ر ك : المفردات .\r\n","page_name":" 574 ","page_number":592},
  {"content":"\r\n\r\n\r\n161 - لا يلتكم :\r\nنافع از معنى اين كلام خداوند - تعالى - پرسيد : « لا يلتكم » .\r\nابن عباس گفت : « لا ينقصكم ، بلغة بنى عبس » ( به گويش بنى عبس يعنى از شما كم نمىكند ) ؛ و آنگاه به شعر حطيئة عبسى استشهاد كرد :\r\n أبلغ سراة بنى سعد مغلغلة * جهد الرساله لا ألتا و لا كذبا \r\nيعنى : پيام ما را به طور كامل ، نه با كاستى و نه به دروغ ، به بزرگان بنى سعد كه مضطرب و پريشانند برسان .\r\n[ اين كلمه در آيهء حجرات / 14 آمده است :\r\n « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً إِنَّ اللَّهَ غَفُورٌ رَحِيمٌ »  . يعنى : اعراب باديه گفتند : ايمان آورديم . بگو ايمان نياورده‌ايد ولى بگوييد تسليم شده‌ايم ، و هنوز ايمان به دلهاتان راه نيافته است و اگر از خدا و رسول او اطاعت كنيد خداوند هيچ از اعمالتان نمىكاهد كه خداوند بخشنده و مهربان است .\r\nعلاوه بر اين ، در آيهء طور / 21 ، فعل ماضى از ريشه مهموز ( أ ل ت ) آمده است :\r\n « وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ »  « كسانى كه ايمان آوردند و فرزندانشان نيز در ايمان از آنان پيروى كردند ، فرزندانشان را به آنان ملحق ساختيم و هيچ از عمل آنان نكاستيم كه هر انسانى در گرو كرده‌هاى خويش است » . اگر چنين نبود كه در مادّهء اين كلمه ميان اين كه از « ألت » يا از « ليت » باشد اختلافى وجود دارد ، تصريح ابن عباس به اين كه چنين ترادفى به لغت بنى عبس است ما را از هر بحثى بىنياز مىساخت .\r\nراغب اين كلمه را در مادّهء « ليت » آورده ، مىگويد :\r\n« لاته عن كذا يليته ليتا » يعنى او را از چيزى باز داشت و از حقّى از او كاست : « لا يلتكم » يعنى از اعمال شما هيچ نمىكاهد . « لات » و « ألات » به معنى « كم شد » است ، شاعر مىگويد : « و لم يلتنى عن هواها ليت » .\r\nيعنى : هيچ از محبّت و عشق من به او كاسته نشد .\r\n« ما ألوته جهدا » يعنى از هيچ تلاشى براى او كوتاهى نكردم و دريغ نداشتم . و به همين معناست « ما ألوته نصحا » ( يعنى از نصيحت و خيرخواهى او دريغ نداشتم ) : « لا يألونكم خبالا » .\r\n\r\n","description":"","footnote":"","page_name":" 575 ","page_number":593},
  {"content":"\r\n\r\nدر اين كلمهء قرآنى ، قرائتهاى ديگرى نيز وجود دارد :\r\nدر كشّاف در آيهء حجرات آمده است :\r\n« لا يلتكم » يعنى به شما كم نمىدهد و ستم روا نمىدارد . گفته مىشود : « ألته السّلطان حقّه اشدّ الألت » ( يعنى حاكم در حقّ او بيشترين ستم را روا داشت و حقش را به او نداد ) . اين لغت غطنان - كه عبس نيز از آنان است - مىباشد و لغت اسد و مردم حجاز « لاته ليتا » است . اصمعى از امّ هشام سلولى نقل كرده كه گفت :\r\n« الحمد للّه الذى لا يفات و لا يلات و لا تصمه الأصوات » . اين كلمه در آيهء قرآن به هر دو لغت « لا يلتكم » و « لا يألتكم » قرائت شده و اين آيه در معنا همانند آن است كه مىگويد : « لا تظلم نفس شيئا » ( هيچ به كسى ستم روا داشته نمىشود ) .\r\nابو حيّان [ در البحر المحيط 
  ] جزئيات بيشترى را مطرح كرده ، مىگويد :\r\nاكثريّت چنين قرائت كرده‌اند : « لا يلتكم » ، از « لات يليت » كه لغت حجاز است . اما حسن ، اعرج و ابو عمر آن را « لا يألتكم » قرائت كرده‌اند ، از « ألت » كه لغت غطنان و اسد است .\r\nدر القاموس به اختلاف لغتى در اين خصوص اشاره ندارد ، هر چند اين كلمه را در دو مادّهء « ألت » و « ليت » ذكر مىكند و در مادّهء نخست مىگويد :\r\n« ألته حقّه يألته » يعنى از حقّ او كاست و آن را كمتر از آنچه هست داد ، و از همين قبيل است : « آلته ايلاتا » . امّا « ألاته إلاتا » به معنى او را حبس كرد ، بازداشت ، و سوگند داد است . . . « إلتة » به معنى عطيّة اندك و سوگند دروغ است .\r\nاو در مادّهء « ليت » نيز مىگويد :\r\n« لاته يليته » به معنى آن است كه او را از راهى كه داشت باز داشت و برگرداند ، و از همين قبيل است « ألاته » ؛ و « ما ألاته شيئا » يعنى چيزى از حق او كم نكرد .\r\nشايد اين اختلاف در مادّه و در قرائت ، چنان كه ابن عباس بدان اشاره كرده ، زمخشرى آن را متذكر گشته و ابو حيّان آن را بتفصيل بيان داشته است ، به اختلاف لغت يا همان اختلاف لهجه و گويش بر مىگردد ، و در عين حال همهء اين آراء بر معنى « نقص و كاستن » در اين كلمه اتّفاق دارند .\r\nنكته‌اى كه در اينجا باقى مىماند اين است كه كلمهء « نقص » نيز از كلمات قرآنى است و\r\n\r\n","description":"","footnote":"","page_name":" 576 ","page_number":594},
  {"content":"\r\n\r\nدر قرآن به صيغه‌هاى مصدر ، فعل مضارع ، فعل امر و اسم مفعول به كار رفته و اين خود به وجود تفاوتى ميان « نقص » ، « ليت » و « لات » اشعار دارد .\r\nتدبّر در سياق آيات مشتمل بر مادّهء « نقص » گواهى مىدهد كه « نقص » با دلالتى عامّ و در مقابل زياده به كار رفته و به نقص در چنين چيزهايى تعلق گرفته است :\r\n- در بهره و سهم ( هود / 109 ) ؛ - در كم دادن در پيمانه و وزن ( هود / 84 ) ؛ - در كاستن از اطراف زمين ( رعد / 41 و انبياء / 44 ) ؛ - در كاستن از مالها و جانها و ثمرات ( بقره / 155 و اعراف / 130 ) ؛ - در كاستن از عمر ( فاطر / 11 ) ؛ - در كاستن از وقت ، مزمّل / 3 :   « قُمِ اللَّيْلَ إِلَّا قَلِيلًا نِصْفَهُ أَوِ انْقُصْ مِنْهُ قَلِيلًا »   « شب را زنده بدار ، نيمى از آن يا اندكى از آن بكاه » .\r\nاين در حالى است كه دو كلمه « يلتك » و « ألتناهم » در دو آيه‌اى كه به كار رفته در مورد « عمل » به كار رفته و بدان نزديكتر است كه نقيض « انصاف » باشد ، در حالى كه نقص نقيض « زياده » است ، البتّه خداوند خود به حقيقت امور آگاهى دارد . 
  ]\r\n\r\n162 - أبّ :\r\nنافع از معنى اين كلام خداوند - تعالى - پرسيد :  « وَ أَبًّا »  .\r\nابن عباس گفت : « الأبّ ما يعتلف منه الدّواب » ( ابّ آن چيزى است كه چهارپايان از آن تغذيه كنند ) ؛ و آنگاه به شعر شاعر استشهاد كرد :\r\n ترى به الأبّ و اليقطين مختلطا * على الشريعة يجرى تحتها الغرب \r\nيعنى : در آنجا علف و كدو را بينى كه بر كنار شريعه به هم در آميخته و در زير آنها آبى روان است .\r\n[ اين كلمه در آيهء عبس / 31 آمده است :\r\n         « فَلْيَنْظُرِ الْإِنْسانُ إِلى طَعامِهِ أَنَّا صَبَبْنَا الْماءَ صَبًّا ثُمَّ شَقَقْنَا الْأَرْضَ شَقًّا فَأَنْبَتْنا فِيها حَبًّا وَ عِنَباً وَ قَضْباً وَ زَيْتُوناً وَ نَخْلًا وَ حَدائِقَ غُلْباً وَ فاكِهَةً وَ أَبًّا مَتاعاً لَكُمْ وَ لِأَنْعامِكُمْ »          . يعنى : آدمى به طعام خويش نظر كند ما باران را فرو باريديم باريدنى و زمين را شكافتيم ، شكافتنى پس در آن دانه‌ها رويانديم و تاك و سبزيهاى خوردنى و زيتون\r\n\r\n","description":"","footnote":"","page_name":" 577 ","page_number":595},
  {"content":"\r\n\r\nو نخل و باغهايى پر درخت و ميوه و علف تا بهره‌اى باشد براى شما و براى چهار پايانتان .\r\nاين كلمه تنها يك بار در قرآن آمده است .\r\nتفسير اين واژه به « آنچه چهارپايان از آن تغذيه كنند ، تفسيرى بعيد به نظر نمىرسد .\r\nابو حيّان در النهر تنها به همين بسنده كرده ، مىگويد : علفى كه چهارپايان خورند ، و آنگاه در البحر المحيط علاوه بر اين معنا از چراگاه نيز نام برده و از ضحّاك نقل كرده كه آن اختصاصا به معنى كاه است .\r\nابن اثير در النهاية مىگويد :\r\n« أبّ » به معنى چراگاه آماده براى چراندن يا درو كردن است . گفته شده ؛ أبّ براى چهارپايان نوعى از چراگاه است ، به سان ميوه براى انسان ؛ چه در حديث انس است كه عمرو بن خطاب اين كلام خداوند را قرائت كرد كه « و فاكهة و ابّا » و گفت :\r\n« أبّ » چيست ؟ سپس اضافه كرد : به دانستن اين مكلّف نشده‌ايم و بدان فرمان نداريم .\r\nزمخشرى نيز اين عقيده را در پيش گرفته كه « أبّ » به معنى چراگاه است ؛ زيرا همين چراگاه است كه « يؤبّ » يعنى آهنگ آن مىشود و در جستجويش بر مىآيند . زمخشرى در ادامه به بحثى مفصّل درباره كلام ابوبكر و عمر - رضى اللّه عنهما - دربارهء « أبّ » پرداخته ، مىگويد :\r\nدربارهء ابوبكر صديق - رضى اللّه عنه - روايت شده است كه از او در مورد « أبّ » پرسيده شد وى گفت چنانچه دربارهء كتاب خدا چيزى بگويم كه بدان آگاهى ندارم كدام آسمان بر من سايه خواهد افكند و كدامين زمين مرا بر دامن خواهد پذيرفت ؟\r\nاز عمر - رضى اللّه عنه - نيز روايت شده كه آيه را تلاوت كرد و آنگاه گفت : اين همهء چيزى است كه ما مىدانيم ، پس مقصود از « أبّ » كدام است ؟ وى سپس عصايى را كه در دست داشت پرت كرد و گفت : سوگند به دين خدا كه اين تكلّف است . اى عمر ، چه جرم است كه ندانى مقصود از « أبّ » چيست ؟ آنگاه گفت : از آنچه در اين كتاب برايتان روشن شده است پيروى كنيد ، و آنچه نه ، آن را واگذاريد . « 173 »\r\n\r\n\r\n","description":"","footnote":"\r\n( 173 ) ر ك : الكشّاف .\r\n","page_name":" 578 ","page_number":596},
  {"content":"\r\n\r\nروشن است كه بنابر آنچه از ابوبكر و عمر روايت شده ، آن دو معنى « أبّ » را نمىدانستند و از اين نيز ابا داشتند كه در مورد كتاب خدا سخنى بدون آگاهى بگويند . از همين جاست كه عمر - رضي اللّه عنه - چنين رهنمودى ارائه داد : از آنچه از قرآن كريم براى ما روشن است پيروى مىكنيم و دربارهء آنچه نمىدانيم مىگوييم : نمىدانيم ، تا دچار تأويل كلام الهى بدانچه نمىدانيم نشويم .\r\nامّا زمخشرى در اينجا به جدلى كلامى دامن زده كه به نظر او مىتواند در اين مسأله احتمال داده شود :\r\nاگر بگوييد : اين شبيه نهى از تتبّع در معانى قرآن و بحث از مشكلات آن است ، مىگوييم : وى چنين نظرى نداشته است ، بلكه بيشتر اهتمام مردم آن زمان متوجّه عمل كردن بوده و نزد آنان ، پرداختن به چيزهايى از علم كه بدانها عمل نمىشود و در مقام عمل به كار نمىآيد يك تكلّف به شمار مىرفته است . بدين ترتيب مقصود وى آن بوده كه آيه در مقام بيان منّت الهى بر انسان در غذاى او و اقتضاى شكر او است و از ديگر سوى از محتواى آيه نيز روشن است كه « أبّ » يكى از چيزهايى است كه خداوند براى تغذيهء انسان يا چهارپايان او بر زمين رويانده ، و بنابراين مردم مىبايست به آنچه مهمتر است بپردازند و آن اين كه به سپاس خداوند بر نعمتهايى بپردازند كه براى آنان بيان شده و در آن اشكالى نيست ، و نبايد به جاى سپاس عملى از خداوند خود را به جستن معنى « أبّ » و شناخت گياهى كه اين اسم بر آن دلالت دارد مشغول سازند ، بلكه مىبايست به همان شناخت اجمالى و كلّى بسنده كنند تا زمانى كه در موردى ديگر معنى اين واژه برايشان روشن شود . وى پس از آن مردم را توصيه كرد كه در برخورد با مشكلات قرآنى شبيه اين به همين شيوه عمل كنند . « 174 »\r\nبه رغم ندرت استعمال اين كلمه ، در فرهنگها تعدادى از مشتقّات ، صيغه‌ها و معانى اين كلمه آمده و از جمله در معنى « أبّ » چنين ذكر شده است : علفزار ، چراگاه ، سبزى ، يا آنچه زمين بر مىروياند . « أبّ » نيز براى سير و حركت به كار مىرود . « ابّ يئبّ و يؤبّ ، أبّا و أبابا و ابيبا و أبابة » يعنى آماده شد . « أبّ الى وطنه » يعنى دلتنگ وطن خود شد . « ابّ اليه » يعنى آهنگ او كرد . . . « اباب » يعنى آب و سراب و « أباب » - به ضمّه - يعنى قسمت اصلى موج و سيلاب .\r\n\r\n\r\n","description":"","footnote":"\r\n( 174 ) همان .\r\n","page_name":" 579 ","page_number":597},
  {"content":"\r\n\r\nاينها همه مدلولهايى دور از يكديگرند ، هر چند مىتوان همه را به علفزار برگرداند كه چراگاه نيز نزديك به آن است . آنگاه اين كلمه در استعمال مجازى ، به آب ، كه سبب رويش علفزار است ، و بر سبيل تخييل به سراب نقل يافته است و از آنجا كه آهنگ علفزار مىشود دلالت بر قصد و آهنگ براى اين كلمه پديد آمده و از آنجا كه در پى يافتن علفزار روند استعمال آن در دلتنگ شدن براى وطن صورت گرفته است .\r\nسياق اين كلمه در آيه ، به معنى علفزار و چراگاه نزديك است . در عين حال نگارنده نيز به ابوبكر و عمر - رضي اللّه عنهما - اقتدا مىكند و مىگويد : خداوند خود به حقيقت امور آگاهى دارد . 
  ]\r\n\r\n163 - السّر :\r\nنافع از اين كلام خداوند - تعالى - پرسيد :  « لا تُواعِدُوهُنَّ سِرًّا »  .\r\nابن عباس گفت : « السّرّ الجماع » ( سرّ به معنى هماغوشى است ) . چون نافع از او پرسيد :\r\nآيا عرب با اين مفهوم آشناست ، پاسخ داد : آرى ، آيا نشنيده‌اى شعر شاعر را :\r\n ألازعمت بسباسة اليوم أنّنى * كبرت و أن لا يحسن السّرّ امثالى \r\nيعنى : آيا بسباسه نمىدانست كه امروز من پير شده‌ام و كسى همانند من به خوبى نتواند هماغوشى كرد .\r\n[ اين كلمه در آيهء بقره / 235 آمده است :\r\n « وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً »  . يعنى : بر شما گناهى نيست در اين كه به كنايه از زنان خواستگارى كنيد يا چنين انديشه‌اى را در دل پنهان داشته باشيد .\r\nخداوند مىداند كه آنان را ياد خواهيد كرد . امّا به آنان وعدهء نكاح مدهيد مگر اين كه سخنى به نكويى گوييد .\r\nدر قرآن كريم كلمهء « سرّ » به معنى نقيض جهر و آشكارا ، يازده بار به كار رفته ، و همچنين « إسرار » در قالب مصدر دو بار ، در قالب فعل ماضى ده بار ، در قالب مضارع هفت بار و در قالب فعل امر يك بار آمده است . سياق همهء آيات مشتمل بر اين مادّه بدين مطلب رهنمون مىشود كه اين كلمه نقيض « جهر و علن » است ، يا به مقابلهء صريح اين دو مادّه و يا به اقتران سرّ و اسرار با اخفاء و نجوى و كتمان و اكنان .\r\n\r\n","description":"","footnote":"","page_name":" 580 ","page_number":598},
  {"content":"\r\n\r\nاين كلمه در آيهء بقره - آيهء موضوع بحث - مقترن با اكنان « أو أكننتم فى أنفسكم » آمده ، امّا با وجود اين احتمال اين نيز وجود دارد كه كلمهء « سرّ » به دلالت مجازى ، چنان كه ابن عباس مىگويد ، به معنى هماغوشى باشد . وجه تأويل چنين دلالتى نيز آن است كه اين كار در نهان انجام مىشود و آشكار و علنى نيست .\r\nراغب نيز اين كلمه را به نكاح هماغوشى تفسير كرده گويد : اين كلمه كنايه از نكاح است از اين نظر كه نكاح هماغوشى در نهان صورت مىگيرد .\r\nابن اثير نيز مىگويد : سرّ به معنى نكاح هماغوشى است .\r\nدر فرهنگها نيز هماغوشى و نكاح در رديف معانى كلمه « سرّ » ذكر شده‌اند ، منقول از دلالت « سرّ » بر آنچه پنهان داشته مىشود و مخفى نگه داشته مىشود و آشكار نمىگردد . 
  ]\r\n\r\n164 - تسيمون :\r\nنافع از اين كلام خداوند - تعالى - پرسيد : « فيه تسيمون » .\r\nابن عباس گفت : « ترعون » ( مىچرانيد ) ؛ و آنگاه به شعر اعشى استشهاد كرد :\r\n و مشى القوم بالعماد إلى الرز * حى « 175 » و أعيا المسيم أين المساق \r\nيعنى : آن قوم شتران قوى را نزد شتر ضعيف بردند و سختى اين به چرا بردن ، آن كس را كه شتران را مىبرد خسته كرد .\r\n[ اين كلمه در آيهء نحل / 10 آمده است :\r\n « هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ »  . يعنى : اوست آن كه از آسمان براى شما آبى فرو فرستاد كه از آن مىنوشيد و از آن درختانى مىرويد كه ميان آنها مىچرانيد ) .\r\nاين كلمه تنها در اين موضع بدين معنا آمده ، و از همين مادّه است : « يسومهم » ، « يسومونكم » ، « مسوّمة » ، « مسوّمين » و « سيماهم » .\r\nديدگاه راغب دربارهء اين كلمه چنين است :\r\nاصل « سوم » رفتن است در جستجوى چيزى . اين كلمه در عبارت « سام الإبل » يعنى شتران را چراند ، در معنى رفتن و در حكم آن است و در « يسومونكم سوء\r\n\r\n\r\n","description":"","footnote":"\r\n( 175 ) در الاتقان « الى الدرخاء » آمده ، اما آنچه اينجا ذكر شده ، روايت ديوان اوست كه روايت جاحظ در الحيوان ، چاپ حلبى ، 1938 م ، ج 3 ، ص 483 ، با آن همانندى دارد .\r\n","page_name":" 581 ","page_number":599},
  {"content":"\r\n\r\nالعذاب » مفهوم جستن و در صدد چيزى بر آمدن دارد و از همين معناست كه گفته مىشود : « سيم فلان الخسف » ( خوارى و ذلتى به دو رسيد ) . و از همين معناست « سوم » در بيع و « مساومه » به معنى قصد مغبون ساختن طرف ديگر . « 176 »\r\nابن اثير اين كلمه را در حديث نهى از « سوم » قبل از طلوع فجر ، به « چرا » تفسير مىكند ؛ زيرا اين زمان زمان ذكر خداوند گفتن است ؛ و يا آن كه چون شتر در ابتداى صبح و هنگامى كه روى زمين شبنم است چرانده شود به و با مبتلا مىشود و اين نزد عرب معروف است .\r\nاو در حديث « السائمة جبار » مىگويد : يعنى گوسفندى كه در چراگاه رها شده ، اگر به كسى آسيبى برساند جنايت آن هدر است و مسؤوليّتى براى كسى ايجاد نمىكند . « 177 »\r\nدر آيه نيز « چراندن » معنى متبادر از اين كلمه است . امّا در مورد انتقال اين مادّه به « سوم العذاب » ، نزديكتر از نظريّه راغب ، كه مىگويد اين كلمه با مفهوم جستن و قصد چيزى كردن به اين معنا نقل يافته ، آن است كه بگوييم اين كلمه نقل يافته است از « أسام الإبل » به معنى شتران را چراند يا در چراگاه رها كرد ، و « أسام الخيل » به معنى اسبها را رها كرد . از همين معناست كه گفته شده است : « أسام على القوم » يعنى اسبان خود را رها كرد و به سرزمين آنان گسيل داشت و غارت كرد و اموالشان را تباه ساخت . تفاوت مدلول كلمه « سوم » بسته به اين كه متعلّق كلمه چيست و در مورد چه چيزى به كار رفته است آشكار مىگردد : وقتى در مورد گله به كار مىرود به معنى چرانيدن ، در مورد اسب به معنى غارت و هجوم و در مورد انسان به معنى آزار و تسلّط است . 
  ]\r\n\r\n165 - ترجون :\r\nنافع از اين كلام خداوند - تعالى - پرسيد :  « لا تَرْجُونَ لِلَّهِ وَقاراً »  .\r\nابن عباس گفت : « لا تخشون للّه عظمة » ( در مقابل عظمت خداوند خوف و خشيت نداريد ) ؛ و آنگاه به بيتى از ابو ذؤيب استشهاد كرد :\r\n\r\n\r\n","description":"","footnote":"\r\n( 176 ) ر ك : المفردات .\r\n( 177 ) ر ك : النهاية .\r\n","page_name":" 582 ","page_number":600},
  {"content":"\r\n\r\n إذا لسعته النحل لم يرج لسعها * و حالفها في بيت نوب عوامل \r\n« 178 » يعنى : چون زنبور او را نيش زند از نيش زدن آن ترسى نداشته باشد و در همين حال در كندويى زنبورانى كارگر با اين زنبور همدست شوند .\r\n[ در اينجا آنچه موضوع سؤال قرار گرفته « ترجون » است و بيتى كه به عنوان شاهد آمده نيز در اين باره مىباشد .\r\n[ اين كلمه در آيهء نوح / 13 ، در خطاب او به قوم خود ، آمده است :\r\n  « ما لَكُمْ لا تَرْجُونَ لِلَّهِ وَقاراً * وَ قَدْ خَلَقَكُمْ أَطْواراً »   يعنى : چرا از عظمت خداوند نمىترسيد در حالى كه شما را به گونه‌هايى چند آفريده است ؟\r\nدر قرآن كريم از مادّهء رجاء ، يازده بار فعل مضارع ، يك بار فعل امر ، و يك بار اسم مفعول « مرجوّون » آمده است . روشن است كه در اينجا آنچه موضوع سؤال است مفهوم اين كلمه در آيهء نوح مىباشد كه داراى خصوصيّتى معنايى است ؛ چه اين كه مادّه « رجاء » در ساير مواضع به همان معنى متبادر و آشناى خود يعنى خواستن و آرزو كردن و دل بستن به چيزى به كار رفته است .\r\nتفسير اين كلمه به « خشيت » تقريبى است كه دلالت بر رجاء را در اين مادّه منع نمىكند . راغب دربارهء اين كلمه مىگويد : گفته شده است : اين كلمه به معنى « لا تخافون » ( نمىترسيد ) است - آنگاه بيت شاهد را ذكر مىكند - و سپس ادامه مىدهد : « و وجه چنين تفسيرى نيز آن است كه خوف و رجاء با يكديگر تلازم دارند » ؛ زيرا هر كس به چيزى رجاء داشته باشد از اين كه آن چيز حاصل نگردد خوف دارد ؛ و به عكس آن نيز صادق است .\r\nخداوند تعالى مىفرمايد :  « وَ تَرْجُونَ مِنَ اللَّهِ ما لا يَرْجُونَ »  و  « آخَرُونَ مُرْجَوْنَ لِأَمْرِ اللَّهِ »  .\r\nراغب اين كلمه را به اصل معنى خود بر مىگرداند كه عبارت است از « أرجت الناقة » يعنى هنگام زاييدنش نزديك شد ؛ و حقيقت آن نيز اين است كه صاحبش را بدين اميدوار ساخت كه هنگام زاييدنش نزديك شده است . « 179 »\r\nاين در حالى است كه زمخشرى در مورد اين كلمه معنى « أمل » را اختيار مىكند و متعلق « وقار » در آيه را خود مخاطبان و معنى آن را توقير و گراميداشت مخاطبان مىداند [ نه\r\n\r\n\r\n","description":"","footnote":"\r\n( 178 ) روايت الاتقان و الاساس ، در ماده « نوب » چنين است . اما روايت ديوان الهذليين ، ج 1 ، ص 143 چنين مىباشد :\r\n اذا لسعته الدبر لم يرج لسعها * و حالفها فى بيت نوب عواسل \r\n( 179 ) ر ك : المفردات .\r\n","page_name":" 583 ","page_number":601},
  {"content":"\r\n\r\nتعظيم خداوند 
  ] . او در كشّاف مىگويد :\r\nبه اميد توقيرى از جانب او يعنى بزرگداشتى از جانب او نيستيد ؛ يعنى چرا در وضعيتى نيستيد كه اميد داشته باشيد خداوند شما را به چنين وضعيّتى در سراى ديگر كه سراى پاداش است گرامى بدارد .\r\nزمخشرى ، در ادامه ، سياق آيه را نيز براى چنين معنايى توجيه مىكند و مىگويد :\r\n« للّه » براى بيان توقير كننده آمده است و اگر اين كلمه پس از « وقارا » آمده بود صله و متعلّق آن بود . در عين حال به رغم اين تأخر مقصود آن است كه اميد « وقر للّه » ( گراميداشت و پاداش كه از جانب خداوند باشد ) نداريد .\r\nابو حيّان در البحر المحيط اقوال و آراء ذيل را در اين باره نقل كرده است :\r\n« رجاء » به معنى خوف و همچنين به معنى امل است .\r\nابو عبيده و كسانى ديگر گفته‌اند : « لا ترجون » به معنى « لا تخافون » ( نمىترسيد ) است ، و « وقار » به معنى عظمت و سلطنت ؛ و بر اين مبنا اين آيه وعيد و تخويف مىباشد .\r\nگفته شده : به معنى « لا تأملون له توقيرا ، اى تعظيما » است ( به اميد بزرگداشت و گراميداشتى از جانب او نيستيد ) آنگاه كلام زمخشرى را در توجيه آيهء مورد بحث كه قبلا گذشت مىآورد سپس مىافزايد - با اين كه چرا از حلم خداوند و از اين كه در عذاب شما شتاب نمىكند نمىترسيد تا ايمان آوريد .\r\nگفته شده : آيه بدان معناست كه چرا از عظمت خداوند نمىترسيد ؟\r\nاز ابن عباس روايت شده كه از عاقبتى كه خداوند بدهد نمىترسيد ، چه اين كه عاقبت ، همان حال استقرار امور و ثبات پاداش و كيفر است ، بر اين تفسير كلمه « و قارا » مأخوذ است از « وقر » در موردى كه شىء ثبوت و استقرار يابد .\r\nگفته شده : آيه بدين معناست كه چرا اميد به خداوند و ملاقات او را وقار قرار نمىدهيد ؟ بنابر اين تفسير ، وقار از جانب مردمان است و آنان فاعل آنند . گويا كه مىگويد : « دور انديشى و تأمل داشته باشيد كه فكر هر لحظه در معرض سبكى و نابخردى و خود رأيى است .\r\nسعيد بن جبير مىگويد : چرا به اميد پاداش خداوند نيستيد و از كيفر او نمىترسيد ؟\r\nاز ابن عباس است كه : چرا به عظمت خداوند واقف نيستيد ؟\r\nاز ضحّاك و مجاهد است كه : چرا به عظمت خداوند توجهى نداريد ؟\r\n\r\n","description":"","footnote":"","page_name":" 584 ","page_number":602},
  {"content":"\r\n\r\nقطرب مىگويد : اين لغت مجاز است و هذيل ، خزاعه ، و مضر مىگويند : « لم أوج » يعنى « لم ابال » ( توجهى نكردم ) .\r\nهمين اختلاف ميان مفسّران و لغويان ، گواه آن است كه چگونه بر صحابه و علماى سلف دشوار بوده بتوانند كلمه‌اى بياورند كه سرّ بيانى نهفته در كلمهء قرآنى « ترجون » را ايفا كند .\r\nبا اين همه ما بعيد مىدانيم كه « رجاء » به « امل » و همچنين به « خوف از دست رفتن آنچه بدان اميد مىرود » تعلق گرفته باشد و در كنار آن مبالات و اهتمام [ به امور دين 
  ] از مظاهر اين « رجاء » باشد ؛ زيرا هر كه از چيزى اميد دارد ناگزير مىبايست بدان توجّه و اهتمام ورزد .\r\nامّا اين تفسير زمخشرى را تفسيرى مبتنى بر تكلّف و تفسيرى ناآشنا و نامأنوس مىدانيم كه مىگويد آيه بدان معناست كه چرا اميد ندارند خداوند آنان را گرامى بدارد . 
  ]\r\n\r\n166 - متربة :\r\nابن ازرق از اين كلام خداوند تعالى - پرسيد : « ذا متربة » .\r\nابن عباس گفت : « ذا حاجة و جهد » ( نيازمند و درمانده ) ؛ و آنگاه به شعر شاعر استشهاد كرد :\r\n تربت يد لك ثمّ قلّ نوالها * و ترفّعت عنها السماء سجالها \r\nيعنى : دستت نيازمند شد و بخشش آن اندك گشت و آسمان سخاوت خويش را از آن برگرفت .\r\n[ اين كلمه در آيهء بلد / 16 آمده است :\r\n      « فَلَا اقْتَحَمَ الْعَقَبَةَ * وَ ما أَدْراكَ مَا الْعَقَبَةُ * فَكُّ رَقَبَةٍ * أَوْ إِطْعامٌ فِي يَوْمٍ ذِي مَسْغَبَةٍ * يَتِيماً ذا مَقْرَبَةٍ * أَوْ مِسْكِيناً ذا مَتْرَبَةٍ »       . يعنى : و از آن گذرگاه سخت نگذشت * تو چه دانى كه آن گذرگاه سخت چيست ؟ * آزاد كردن بنده است * يا طعام دادن در روز قحطى * به يتيمى خويشاوند * يا به مسكينى خاك نشين .\r\nاين صيغه تنها يك بار در قرآن آمده ، امّا از همين مادّه است :\r\n- « تراب » ، به صورت نكره و معرفه به ال ، هفده بار ؛\r\n\r\n","description":"","footnote":"","page_name":" 585 ","page_number":603},
  {"content":"\r\n\r\n- « أتراب » جمع « ترب » ، سه بار ؛ - « ترائب » در آيه طارق ، كه قبلا در مسألهء شماره 137 از آن بحث شد .\r\nتفسير « متربة » به نيازمندى و درماندگى تنها يك تقريب است كه پيوند اين كلمه با اصل مدلول « تراب » ( خاك ) را نمىگسلد ، و راغب دربارهء اين كلمه مىگويد : يعنى آن كه به خاطر فقر خويش بر خاك مىنشيند .\r\nنزديكتر از تفسير راغب آن است كه بگوييم مقصود از اين واژه مسكينى است كه هيچ چيزى جز خاك نمىيابد ، و اين كنايه است از شدّت درماندگى و فقر او ؛ چنان كه گفته‌اند :\r\n« اترب » به معنى ثروتمند شد ، گويا كه ثروت به خاطر فراوانيش نزد او چون خاك بىمقدار است .\r\nچنان كه ابن اثير در النهاية در حديث « عليك بذات الدين تربت يداك » مىآورد ، عبارت « تربت يمينه » و « تربت يداه » كه عرب به كار مىبرد عبارت دعاست . او مىگويد :\r\nاين دو جمله پيوسته بر زبان عرب جارى است و مقصودشان از آن نفرين مخاطب نمىباشد ، چنان كه مىگويند « قاتله اللّه » . . . اين كه در حديث خزيمه گفت : « انعم صباحا تربت يداك » مؤيدّ همين برداشت و تفسير است . در زبان عربى در بسيارى از موارد عبارتى مىآورند كه ظاهرش ذمّ است ، امّا از آن مدح را اراده مىكنند ، چنان كه مىگويند : « لا اب لك » ، « لا ام لك » و عباراتى از اين قبيل . از همين قبيل است حديث انس كه گفت : « لم يكن رسول اللّه صلّى اللّه عليه [ و آله 
  ] و سلّم سبّابا و لا فحاشا كان يقول لأحدنا عند المعاتبة تربت جبينه » ( رسول خدا اهل دشنام و ناسزا گفتن نبود و هرگاه قصد سرزنش كسى از ما را داشت مىفرمود : « تربت جبينه » ) گفته‌اند : مقصود آن حضرت دعا براى آن شخص است كه به كثرت سجده پيشانيش چونان خاك شود .\r\nبنابراين مشاهده مىكنيد كه اين كلمه همچنان با اصل دلالت مادّه خود بر خاك پيوند دارد ، هر چند در اينجا دلالت مجازى كلمه مراد است و اين كلمه كنايه از شدّت فقر و سختى ، تنگدستى و نيازمندى مىباشد . 
  ]\r\n\r\n167 - مهطع :\r\nنافع از اين كلام خداوند - تعالى - پرسيد : « مهطعين » .\r\n\r\n","description":"","footnote":"","page_name":" 586 ","page_number":604},
  {"content":"\r\n\r\nابن عباس گفت : « مذعنين خاضعين » ( اعتراف كنندگان سر به خضوع فرود آورده ) ؛ و آنگاه به بيتى از تبع استشهاد كرد :\r\n تعبّدنى نمر بن سعد و قد درى * و نمر بن سعد لى مدين و مهطع \r\nيعنى : نمر بن سعد در حالى كه خود مىدانست مرا به بندگى گرفت ، با آن كه نمر بن سعد بنده‌اى سر فرود آورده در برابر من است .\r\n[ اين كلمه در سه آيهء ذيل آمده است :\r\nقمر / 8 :    « فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ * خُشَّعاً أَبْصارُهُمْ يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ * مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ »    ؛ ابراهيم / 43 :   « وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ * مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ »   ؛ معارج / 36 :    « فَما لِ الَّذِينَ كَفَرُوا قِبَلَكَ مُهْطِعِينَ * عَنِ الْيَمِينِ وَ عَنِ الشِّمالِ عِزِينَ * أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ »    .\r\nبه ترتيب يعنى :\r\n- از آنان روى برتاب . روزى كه منادى به چيزى ناخوشايند فرا مىخواند ، ديدگانشان خاشع است و از قبرها بيرون مىآيند چونان ملخهايى كه در هر سو پراكنده‌اند . با اعتراف و خضوع به سوى آن منادى مىشتابند و كافران مىگويند : اين روزى سخت است ؛ - مپندار كه خداوند از آنچه ستمگران مىكنند غافل است . او تنها آنان را تا روزى به تأخير مىاندازد كه در آن چشمها خيره مىماند . در آن روز اعتراف و خضوع دارند و سر فرو افكنده‌اند چشم بر هم نمىزنند و دلهايشان پريشان است ؛ - چرا كافران در پيش تو سر فرو افكنده‌اند و از راست و چپ برگرد تو جمع شوند ؟ آيا هر كدام از آنان طمع آن دارد كه به بهشت نعيم در آيد ؟\r\n- چرا كافران در پيش تو سر فرو افكنده‌اند .\r\nدر سرتاسر قرآن كريم ، جز در اين سه آيه كلمه‌اى از اين مادّه نيامده است .\r\nبه رغم آن كه تفسير اين كلمه به اذعان و خضوع تفسيرى نزديك به نظر مىرسد ، امّا با وجود اين ، اقوال متعددّى دربارهء آن مطرح شده است .\r\nراغب اين كلمه را از « هطع الرّجل ببصره » يعنى ديده به جايى خيره كرد و « بعير مهطع » يعنى شترى كه گردن راست كرده مىداند . « 180 »\r\n\r\n\r\n","description":"","footnote":"\r\n( 180 ) ر ك : المفردات .\r\n","page_name":" 587 ","page_number":605},
  {"content":"\r\n\r\nزمخشرى دربارهء مهطعين مىگويد :\r\nيعنى شتابندگانى كه گردن به سوى او كشيده‌اند . گفته شده است : يعنى كسانى كه به او مىنگرند و ديده از او بر نمىدارند . شاعر مىگويد : « تعبدنى . . . » تا پايان بيت . « 181 »\r\nابو حيّان نيز در البحر المحيط اين گونه نقل مىكند :\r\nابو عبيده مىگويد : يعنى شتابندگان . . . ؛ قتاده مىگويد : تعمّد دارندگان ؛ ضحاك مىگويد : روى آورندگان ؛ عكرمه مىگويد : كسانى كه به صدا گوش گشوده‌اند ؛ ابن عباس مىگويد : نظر كنندگان ، و از همين معناست شعر شاعر كه « تعبدنى نمر » . . .\r\nبيت كامل - ؛ و گفته شده : يعنى كسانى كه گردن به سويى كشيده‌اند .\r\nبه هر حال ، اين كلمه را به هر نحو كه تفسير كنند ويژگى معنايى ذلّت و خضوع ، متجلّى در خيره شدن ديدگان ، يا در شتافتن و گردن به سويى كشيدن ، در آن وجود دارد .\r\nدر القاموس مىگويد :\r\n« هطع » يعنى گردن كشيد و سر را به سويى متوجه كرد ، مهطع ، بر وزن محسن - به معنى كسى است كه با ذلّت و خضوع مىنگرد و ديده بر نمىدارد . 
  ]\r\n\r\n168 - سمىّ :\r\nنافع از معنى اين كلام خداوند - تعالى - پرسيد :  « هَلْ تَعْلَمُ لَهُ سَمِيًّا »  .\r\nابن عباس گفت : « ولدا » ( فرزندى ) ؛ و آنگاه به شعر شاعر استشهاد كرد :\r\n امّا السّمىّ فأنت منه مكثر * و المال فيه تغتدى و تروح \r\nيعنى : اگر از فرزند بگويم تو فراوان دارى ، و اگر از مال بگويم تو در آن غوطه‌ورى و از آن برخوردار .\r\n[ اين كلمه در آيهء مريم / 65 آمده است :\r\n « رَبُّ السَّماواتِ وَ الْأَرْضِ وَ ما بَيْنَهُما فَاعْبُدْهُ وَ اصْطَبِرْ لِعِبادَتِهِ ، هَلْ تَعْلَمُ لَهُ سَمِيًّا »  . يعنى :\r\nپروردگار آسمانها و زمين و آنچه ميان آنهاست . او را پرستش كن و بر عبادتش شكيبايى كن .\r\nآيا فرزندى براى او سراغ دارى ؟\r\n\r\n\r\n","description":"","footnote":"\r\n( 181 ) ر ك : الكشّاف .\r\n","page_name":" 588 ","page_number":606},
  {"content":"\r\n\r\nهمچنين است آيهء مريم / 7 :\r\n « يا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى لَمْ نَجْعَلْ لَهُ مِنْ قَبْلُ سَمِيًّا »  « اى زكريا ما تو را به پسرى مژده مىدهيم كه نامش يحيى است و پيش از اين براى او « سمىّ » قرار نداده‌ايم » .\r\nاز همين مادّه در آيات كتاب الهى آمده است :\r\n- « إسم » ، بيست و هفت بار ؛ - « أسماء » و « الأسماء » ، دوازده بار ؛ - « سمية » ، يك بار در آيه نجم / 23 ؛ - فعل ماضى و مضارع ، هشت بار ؛ - اسم مفعول « مسمّى » بيست و يك بار .\r\nدر تمامى اين موارد نيز اين مادّه به معنى متبادر به ذهن و آشناى خود به كار گرفته كه همان « اسم » است .\r\nحتّى با اين فرض كه كلمهء « سمىّ » در آيهء مريم / 65 تفسير به « فرزند » را بپذيرد ، هيچ نزديك نخواهد بود بتوانيم در آيهء ديگر همين سوره اين كلمه را به چنين معنايى بدانيم و بگوييم : « اى زكريا ، ما تو را به پسرى مژده مىدهيم كه نامش يحيى است و پيش از اين براى او فرزندى قرار نداده‌ايم » .\r\nعلاوه بر اين واژه « ولد » از واژه‌هاى قرآنى است و به صورت مفرد بيش از سى بار ، به صورت جمع ( اولاد ) بيست و سه بار و به صيغه « ولدان » شش بار آمده . برخى از موارد استعمال واژهء مفرد « ولد » در مقام نفى فرزند از خداوند است ، از جمله :\r\n-  « سُبْحانَهُ أَنْ يَكُونَ لَهُ وَلَدٌ »  ؛ -  « ما يَنْبَغِي لِلرَّحْمنِ أَنْ يَتَّخِذَ وَلَداً »  ؛ -  « تَعالى جَدُّ رَبِّنا مَا اتَّخَذَ صاحِبَةً وَ لا وَلَداً »  ؛ -   « لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ »   ؛ در لغت نيز « سمىّ » به معنى كسى است كه هم نام و نظير تو است .\r\nشايد وجه تقريب در تفسير سمىّ به ولد آن است كه پسر « سمىّ » پدر خويش است ، يعنى نام او مىگيرد و نظير اوست .\r\n[ بنابراين يا مىتوان تفسير ابن عباس را با چنين تقريبى پذيرفت 
  ] يا چنان كه راغب مىگويد :\r\nخداوند مىفرمايد :  « هَلْ تَعْلَمُ لَهُ سَمِيًّا »  يعنى آيا نظيرى براى او مىشناسى كه شايستهء نام او باشد و يا موصوفى مىشناسى كه بحقيت سزاوار صفت او باشد ؟ و\r\n\r\n","description":"","footnote":"","page_name":" 589 ","page_number":607},
  {"content":"\r\n\r\nمعنى آيه اين نيست كه آيا كسى مىيابى كه به نام او ناميده مىشود ؟ چه ، بسيارى از اسماء او مىتواند بر غير او اطلاق شود ، اما معنى اين اسماء آن هنگام كه در مورد او استعمال مىشود چنان نيست كه چون در مورد غيرش استعمال شود . 
  ]\r\n\r\n169 - يصهر :\r\nنافع از اين كلام خداوند - تعالى - پرسيد : « يصهر » .\r\nابن عباس گفت : « يذاب » ( ذوب مىشود ) ؛ و آنگاه به اين بيت استشهاد كرد :\r\n سخنت صهارته فظلّ عماله * فى سيطل كفيت به يتردّد \r\nيعنى : زبده و ذوب شدهء آن گرم شد و تفاله‌اش در سطلى كه آن را در ميان گرفته بود بر جاى ماند و همچنان در تردّد و جا به جا شدن بود .\r\n[ اين كلمه در آيهء حج / 20 آمده است :\r\n  « هذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ يُصَبُّ مِنْ فَوْقِ رُؤُسِهِمُ الْحَمِيمُ * يُصْهَرُ بِهِ ما فِي بُطُونِهِمْ وَ الْجُلُودُ »   . يعنى : اينان دو خصمند كه دربارهء پروردگارشان با يكديگر جدل كرده‌اند . پس كسانى كه كافر شده‌اند براى آنان جامه‌هايى از آتش بريده شد ، از بالا بر روى سرشان آبى جوشان ريخته شود كه بدان آنچه در شكمهايشان است و همچنين پوستشان ذوب شود .\r\nاين صيغه تنها يك بار در قرآن به كار رفته ، امّا از همين ماده كلمهء « صهر » مقترن با واژه « نسب » در آيهء فرقان / 54 آمده است :\r\n « وَ هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً »  « اوست همان كه از آب انسانى آفريد و آن را تبارى و نيز پيوندى گرداند » .\r\nراغب اين كلمه را در آيهء حج به « ذوب شدن چربى بدن » تفسير كرده است .\r\nابن اثير نيز مىگويد : « صهر » به معنى ذوب كردن است . گفته مىشود « صهرت الشحم » ، در موردى كه شخص چربى را ذوب كرده باشد .\r\nبنابراين ، چنان كه در تفسير ابن عباس نيز آمده ، « ذوب كردن » اصل مدلول صهر است ، هر چند غالبا اين كلمه در مورد ذوب كردن چربى و مواد معدنى به كار مىرود . اين كلمه از همين اصل و با در نظر گرفتن مفهوم اختلاط و ذوب شدن خونى در خون خاندان ديگر به « صهر » در مقولهء نسب ، ( به معنى داماد و خويشاوند سببى ) نقل يافته و از همين ماده است كه\r\n\r\n","description":"","footnote":"","page_name":" 590 ","page_number":608},
  {"content":"\r\n\r\nدلالت بر قرب و نزديك شدن نيز آمده است و گفته مىشود : « اصهر الجيش » ، زمانى كه افراد و قسمتهاى سپاه به همديگر نزديك شوند ، كه در اين كلمه دلالتى پنهان بر به هم پيوستن و در يكديگر ذوب شدن وجود دارد . 
  ]\r\n\r\n170 - تنوء :\r\nنافع از اين كلام خداوند - تعالى - پرسيد : « لتنوء بالعصبة » .\r\nابن عباس گفت : « لتثقل » ( سنگينى مىكند ) ؛ و آنگاه به شعرى از امرؤ القيس استشهاد كرد :\r\n تمشى فتثقلها عجيزتها * مشى الضعيف ينوء بالوسق \r\nيعنى : راه مىرود و ران و كفلش بر او سنگينى مىكند ، به سان راه رفتن شخصى ضعيف كه بارى سنگين بر دوش اوست .\r\n[ اين كلمه در آيهء قصص / 76 آمده است :\r\n « إِنَّ قارُونَ كانَ مِنْ قَوْمِ مُوسى فَبَغى عَلَيْهِمْ وَ آتَيْناهُ مِنَ الْكُنُوزِ ما إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ إِذْ قالَ لَهُ قَوْمُهُ لا تَفْرَحْ إِنَّ اللَّهَ لا يُحِبُّ الْفَرِحِينَ »  . يعنى : قارون از قوم موسى بود كه بر آنها ستم راند . ما به او چنان گنجهايى داديم كه كليدهاى آنها بر گروهى از نيرومندان نيز سنگينى مىكرد . آنگاه كه قومش به او گفتند : سرمست مباش كه خداوند سرمستان را دوست ندارد .\r\nاين كلمه ، به صيغه و مادّه ، تنها يك بار در قرآن آمده است .\r\nتفسير اين كلمه به « سنگينى كردن » مقبولتر و نزديكتر است تا تفسير راغب كه آن را به برخاستن معنى مىكند و مىگويد :\r\n« ناء بجانبه ينوء و يناء » ابو عبيده مىگويد : « ناء » مثل « ناع » است ، يعنى به پا خاست ، و « أنأته » يعنى او را بلند كرد . خداوند - تعالى - مىفرمايد : « لتنوء بالعصبة » .\r\nابن اثير نيز در حديث « فناء بصدره » مىگويد : يعنى برخاست ؛ و احتمال دارد كه به معنى « نأى » يعنى دور شد باشد .\r\nدر القاموس ، برخاستن را به رنج و مشقت مقيّد كرده است و مىگويد : « ناء به الحمل » يعنى « أثقله » ( بار بر او سنگينى كرد ) و « أماله » ( او را خم كرد ) همانند « أناءه » . « ناء فلان » يعنى\r\n\r\n","description":"","footnote":"","page_name":" 591 ","page_number":609},
  {"content":"\r\n\r\nسنگينى كرد و افتاد . « نوء » ستاره‌اى است كه فرود مىآيد تا غروب كند ، و يا سقوط ستاره است در مغرب خود با طلوع سپيدهء صبح .\r\nبه رغم نزديك بودن و مقبول بودن تفسير كلمه به « ثقل » ، اين حقيقت را مورد توجّه قرار مىدهيم كه در قرآن كريم مادّهء « ثقل » بفراوانى در قالب صيغه‌هايى چون : فعل ماضى مجرد و مزيد « اثقلت » و « اثاقلتم » ، « اثقال » جمع « ثقل » ، « ثقيلا » ، « ثقالا » ، « الثقال » ، اسم مفعول « مثقلون » و « مثقلة » آمده و در همه اين موارد ، ثقل به معنى سنگينى و در برابر « خفة » يعنى سبكى است . همچنين در قرآن كريم دو واژهء « مثقال حبّة » و « مثقال ذرّة » را كه بر وزن هر يك از اين دو ( حبّه و ذرّه ) دلالت دارد مىيابيم .\r\nبنابراين عدول قرآن از كلمهء « تثقل » و استفاده از عبارت « لتنوء بالعصبة » دربارهء كليدهاى گنجهاى قارون اقتضا مىكند كه در اينجا نكته‌اى بيانى و فرضى از فروق دلالت كه به كلمه « ناء » مربوط مىگردد وجود داشته باشد .\r\nدر اين مادّه دلالت بر عسر و مشقّت وجود دارد و مىتوان اين دلالت را در « مناوأة » ( دشمن كردن ) و همچنين در اين دو استعمال كلمه يافت كه مىگويند : « ناء به الحمل » يعنى بار او را سنگين كرد و خم كرد ، و « ناء فلان » يعنى سنگينى كرد و افتاد .\r\nويژگى معنايى سقوط نيز در اين مادّه ، از « نوء » ( ستاره‌اى كه براى غروب كردن به سمت افق خم شده و سقوط كرده ) پديد آمده است . زمانى هم كه - چنانچه راغب مىگويد - كلمه « ناء » به معنى به پا خاست استعمال مىشود اين به پا خاستن لزوما - چنان كه در القاموس آن را مقيّد كرده - با رنج و مشقت و سختى همراه است . 
  ]\r\n\r\n171 - بنان :\r\nنافع از اين كلام خداوند - تعالى - پرسيد : « كل بنان » .\r\nابن عباس گفت : « اطراف الأصابع » ( نوك انگشتان ) ؛ و آنگاه به شعر عنترهء عبسى استشهاد كرد :\r\n فنعم فوارس الهيجاء قومى * إذا علق الأعنّة بالبنان \r\nيعنى : قوم من ، آنگاه كه عنان اسبها به سر انگشتان گرفته شود ، چه نكو يلان صحنه كارزارند .\r\n[ اين كلمه در آيهء أنفال / 12 آمده است .\r\n\r\n","description":"","footnote":"","page_name":" 592 ","page_number":610},
  {"content":"\r\n\r\n « إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ »  . يعنى : آنگاه كه پروردگارت به فرشتگان وحى مىفرستد كه من با شمايم . كسانى را كه ايمان آورده‌اند پايدار داريد . من در دلهاى كسانى كه كافر شده‌اند وحشت خواهم افكند پس برفراز گردنها بزنيد و هر سر انگشتى از آنان را قطع كنيد .\r\nهمچنين است آيهء قيامت / 4 :\r\n  « أَ يَحْسَبُ الْإِنْسانُ أَلَّنْ نَجْمَعَ عِظامَهُ * بَلى قادِرِينَ عَلى أَنْ نُسَوِّيَ بَنانَهُ »   « آيا انسان گمان دارد كه استخوانهاى او را گرد نخواهيم آورد ؟ نه ، چنين نيست ، بلكه ما بر اين تواناييم كه سر انگشتان او را درست شكل دهيم » .\r\nدر قرآن كريم از اين مادّه جز كلمه بنان در دو آيهء فوق نيامده است .\r\nتفسير « بنان » به « سر انگشتها » تفسيرى قريب و متبادر به ذهن است و در عين حال بحثى در اين مسئله وجود دارد .\r\nراغب اين كلمه را در آيهء انفال به « انگشتها » و نه « سر انگشتها » تفسير كرده ، مىگويد :\r\nانگشتان بدين خاطر « بنان » ناميده شده‌اند كه صلاح احوال به واسطه آنهاست و به همين خاطر در آيهء ذيل اختصاصا از انگشتان نام برده شده است :  « بَلى قادِرِينَ عَلى أَنْ نُسَوِّيَ بَنانَهُ »  و در  « وَ اضْرِبُوا مِنْهُمْ كُلَّ بَنانٍ »  نيز بدان خاطر از انگشتان نام برده شده كه دشمنان به كمك همين انگشتها جنگ و دفاع مىكنند .\r\nابن اثير در ذيل حديث جابر - رضي اللّه عنه - كه پدرش در نبرد احد كشته شده بود و آنگاه وى گفت : « ما عرفته الّا ببنانه » ( او را جز به انگشتانش نشناختم ) ، مىگويد : بنان به معنى انگشتان است ؛ و گفته شده به معنى سر انگشتان مىباشد . مفرد آن نيز « بنانة » است . « 182 »\r\nزمخشرى نيز در آيه قيامت از « اطراف » به عنوان انگشتهاى انسان نام مىبرد و مىگويد :\r\nانگشتان « اطراف » ( كناره‌هاى بدن ) انسان و آخرين چيزى هستند كه خلقت آنها صورت مىپذيرد .\r\nيا مقصود آيه آن است كه ما قادريم انگشتان او را بسازيم و استخوانهاى آنها را با همه كوچكى و لطافتش به يكديگر پيوند دهيم ، چنان كه در آغاز بوده ، و بىآنكه هيچ تفاوت يا نقصانى در آنها به وجود آيد .\r\n\r\n\r\n","description":"","footnote":"\r\n( 182 ) ر ك : النهاية .\r\n","page_name":" 593 ","page_number":611},
  {"content":"\r\n\r\nگفته شده : معنى آيه اين است كه ما استخوانهاى انسان را گرد هم مىآوريم و بر اين قادريم كه انگشتان دست و پاى او را برابر و به صورت شيئى واحد در آوريم ، تا همانند سم شتر يا الاغ باشد و هيچ تفاوتى ميان آنها وجود نداشته باشد تا در نتيجه نتوانند كارهاى گوناگون را از گرفتن و گشودن و انجام هر چه بدان نياز دارند ، كه به وسيله انگشتان متفاوت و داراى بندها و مفصلها عملى مىسازند صورت دهند . « 183 »\r\nابو حيّان اين نظريّه زمخشرى را مشتمل بر تكلّف و آراستن الفاظ مىداند و مىگويد :\r\nآيه بدان معناست كه ما مىتوانيم « بنان » يا همان انگشتان را از نو مرتب كنيم ؛ استخوانهايى كه بيشترين پراكندگى و دقيقترين اجزاء را داراست و همان استخوانهاى بندها و مفصلهاى انگشتان مىباشد . چنين گرد آوردنى دوباره در روز رستاخيز صورت مىپذيرد .\r\nامّا ابن عباس و جمهور گفته‌اند : در همين زندگى دنيا انگشتان او را يك تكه گوشت يا استخوان ساده قرار مىدهيم و بدين ترتيب توانايى او و بهره‌ورى او از اين انگشتان اندك مىگردد . بنابراين تفسير ، آيه مشتمل بر تهديد و وعيد مىباشد .\r\n[ از ميان دو معنى فوق 
  ] معنى اول معنى ظاهر و همان چيزى است كه در سياق و ترتيب كلام اراده شده است .\r\nزمخشرى - بنابر عادت خاصى كه در نقل اقوال متقدمين دارد - اين هر دو تفسير را در قالب الفاظى آراسته آورده است . 
  ] « 184 »\r\n\r\n172 - إعصار :\r\nابن ازرق از اين كلام خداوند - تعالى - پرسيد : « إعصار » .\r\nابن عباس گفت : « الريح الشديدة » ( تندباد ) ؛ و آنگاه به اين بيت شاعر استشهاد كرد :\r\n فله فى آثارهنّ خوار * و حفيف كأنّه إعصار \r\nيعنى : او را در پى آنان نعره‌اى و ناله‌اى است ، گويا كه وى گردبادى تند مىباشد .\r\n[ اين كلمه در آيهء بقره / 266 آمده است :\r\n\r\n\r\n","description":"","footnote":"\r\n( 183 ) ر ك : الكشّاف .\r\n( 184 ) ر ك : البحر المحيط .\r\n","page_name":" 594 ","page_number":612},
  {"content":"\r\n\r\n « أَ يَوَدُّ أَحَدُكُمْ أَنْ تَكُونَ لَهُ جَنَّةٌ مِنْ نَخِيلٍ وَ أَعْنابٍ تَجْرِي مِنْ تَحْتِهَا الْأَنْهارُ لَهُ فِيها مِنْ كُلِّ الثَّمَراتِ وَ أَصابَهُ الْكِبَرُ وَ لَهُ ذُرِّيَّةٌ ضُعَفاءُ فَأَصابَها إِعْصارٌ فِيهِ نارٌ فَاحْتَرَقَتْ كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ »  . آيا هيچكدام از شما دوست دارد كه او را بوستانى از خرما و انگور بوده باشد و جويها از زير آنها روان و او را در آن باغ همه گونه ميوه باشد و در اين ميان خود پير شده و فرزندانى ناتوان نيز داشته باشد و بناگاه تندبادى كه در آن آتش است بر اين باغ بوزد و باغ بسوزد ؟ بدين سان خداوند آيات خويش را برايتان بيان مىكند ، شايد كه انديشه كنيد .\r\nاين صيغه تنها يك بار در قرآن آمده ، امّا از همين مادّه است :\r\n- « عصر » به معنى حسّى آن در دو آيه ذيل :\r\nيوسف / 36 :  « إِنِّي أَرانِي أَعْصِرُ خَمْراً »  « من ديدم كه خمر مىفشارم » ؛ يوسف / 49 :  « فِيهِ يُغاثُ النَّاسُ وَ فِيهِ يَعْصِرُونَ »  « در آن ، مردم باران داده مىشوند و ميوه‌ها را مىفشرند » .\r\n- « معصرات » در آيه نبأ / 14 ؛ - « العصر » به معنى دهر و زمان در آيه عصر / 1 .\r\nتفسير « اعصار » به تندباد تفسيرى نزديك است و در كنار آن دلالت اصل ماده بر فشردن و عصاره چيزى را از آن گرفتن نيز مراعات مىشود . اصل « عصر » در لغت ، فشردن به منظور استخراج عصاره است ، چنان كه فرمود : « أعصر خمرا » ، چنان كه ابرهاى باران‌زا نيز به خاطر اين كه باران از آنها فرو مىريزد « معصرات » ناميده شده‌اند ، چنان كه « اعصار » بر تندبادى كه ابرها را مىراند و به هم مىفشرد اطلاق شده ، و بالأخره ، چنان كه كلمه « عصر » مجازا در حس كردن و فشار وارد آوردن به كار رفته ، و زمان نيز « عصر » ناميده شده است ، با توجّه به اينكه چگونه زمان از طريق فشارها و ابتلاها و رنجها خلاصهء انسان را بروز مىدهد . 
  ]\r\n\r\n173 - مراغم :\r\nنافع از معنى اين كلام خداوند - تعالى - پرسيد : « مراغما » .\r\nابن عباس گفت : « منفسحا بلغة هذيل » ( فراخناى ، به لغت هذيل ) ؛ و آنگاه به بيتى از شاعر استشهاد كرد :\r\n و أترك أرض جهرة إن عندى * رجاء فى المراغم و التّمادى \r\n\r\n","description":"","footnote":"","page_name":" 595 ","page_number":613},
  {"content":"\r\n\r\nيعنى : سرزمين جهره را ترك مىگويم و مرا به فراخناى و سرزمينهاى هموار و گشاده اميد است .\r\n[ اين كلمه در آيهء نساء / 100 آمده است :\r\n « وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً »  .\r\nيعنى : هر كس در راه خدا هجرت كند ، در زمين فراخناى فراوان و گشايشى يابد و هر كس به آهنگ هجرت به سوى خدا و رسول او از خانه بيرون رود و سپس مرگ او را فرا رسد پاداش او بر خداوند قرار گرفته ، و خداوند بخشنده مهربان است .\r\nاين كلمه ، به صيغه و مادّه ، تنها يك بار در قرآن آمده است .\r\n« انفساح » از معانى نزديك اين ماده نيست ، و اصل استعمال آن در « رغام » و آن خاكى رقيق است . از همين استعمال است « أنفه فى الرّغام » ( بينى او را به خاك ماليد ) كنايه از مذلّت و شكسته شدن . اين كلمه در اجبار كردن و « ارغام » به معنى وادار كردن به كار رفته ، و به « منأى » ( آنجا كه دور است ) و « مهرب » ( گريزگاه ) نيز نقل يافته ، چنان كه « مفزع » به آنچه انسان در هنگام فزع ( بيقرارى ) بدان پناه برد نقل يافته است .\r\nبنابراين تفسير اين كلمه به « منفسح » نيازمند قيدى است كه به وسيلهء آن مدلول اصلى و دلالت نهفتهء « مراغم » محفوظ بماند ، همانند آنچه راغب مىگويد : يعنى راهى كه چون شخص منكرى بيند كه مىبايست از آن خشمگين گردد آن راه را در پيش مىگيرد و از منكر مىگريزد ، چنان كه مىگوييد : « غضبت الى فلان من كذا » ( از فلان چيز بر فلانى خشمگين شدم ) و نيز « رغمت اليه » ( به همين معنا ) . 
  ]\r\n\r\n174 - صلد :\r\nنافع از اين كلام خداوند - تعالى - پرسيد : « صلدا » .\r\nابن عباس گفت : « أملس » ( صاف ) ؛ و آنگاه به بيتى از ابو طالب استشهاد كرد .\r\n و إنّى لقرم و ابن قرم لهاشم * لآباء صدق مجدهم معقل صلد \r\nيعنى : من سرورى و از فرزندان سروران هاشمم ؛ پدران با صداقتى كه بزرگوارى آنان پناهگاه استوار ديگران است .\r\n[ اين كلمه در آيهء بقره / 264 آمده است :\r\n\r\n","description":"","footnote":"","page_name":" 596 ","page_number":614},
  {"content":"\r\n\r\n « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً لا يَقْدِرُونَ عَلى شَيْءٍ مِمَّا كَسَبُوا وَ اللَّهُ لا يَهْدِي الْقَوْمَ الْكافِرِينَ »  . يعنى : اى كسانى كه ايمان آورده‌ايد صدقات خود را به منّت و آزار باطل مكنيد ، همانند آن كه ثروت خويش را براى ريا در برابر مردم انفاق مىكند و به خدا و روز واپسين ايمان ندارد . حكايت او حكايت سنگى صاف است كه بر آن اندكى خاك باشد ، پس بارانى بدان رسد و آن را دوباره صاف كند . آنان بدانچه انجام داده‌اند به هيچ چيز دست نيابند و خداوند طايفهء كافر را هدايت نمىكند .\r\nاين كلمه ، به مادّه و صيغه ، تنها يك بار در قرآن آمده است .\r\nتفسير اين كلمه به صاف ، نيازمند قيد سختى و بىحاصل بودن نيز هست ؛ چرا كه صافى « صلد » نمىباشد در بيشتر موارد ، اين كلمه دربارهء سنگ و زمين سخت و دشت و بىحاصل به كار مىرود ، و همين مادّه به بخل و دريغ داشتن نيز نقل يافته و به بخيل « اصلد » گفته شده ، و همچنين گفته مىشود : « صلد الزند » يعنى چوب آتش زنه شعله نيفروخت و روشن نشد و « صلدت الناقة » يعنى شتر شير خود را نگه داشت . 
  ]\r\n\r\n175 - ممنون :\r\nنافع از اين كلام خداوند - تعالى - پرسيد : « لأجرا غير ممنون » .\r\nابن عباس گفت : « غير منقوص » ( بدون كاستى ) . چون ابن ازرق از او پرسيد : آيا عرب با چنين تفسيرى آشناست ، گفت : آرى ، آيا نشنيده‌اى شعر زهير بن ابى سلمى را : « 185 »\r\n فضل الجواد على الخيل البطاء فلا * يعمل بذاك ممنونا و لا نزقا \r\nيعنى : به سان برترى اسبى تند و چابك بر اسبى كند . پس بدين كار نه عطايى بىكم و كاست مىدهد و نه بهره‌اى سرشار .\r\n[ اين كلمه در آيهء سورهء قلم / 3 ، خطاب به پيامبر مصطفى - عليه الصّلاة و السّلام - آمده\r\n\r\n\r\n","description":"","footnote":"\r\n( 185 ) از ديوان او ، چاپ دار الثقافه ، مصر ، ص 49 .\r\nاما در الكامل آمده است كه ابن عباس گفت : « يكى از بنى يشكر آن را دانست » آنجا كه مىگويد :\r\n« و ترى خلفهن من سرعة الرج - * - ع منينا كانّه اهباء » .\r\nمبرد مىگويد : منين به معنى غبار است . - بغية الآمل ، ج 7 ، ص 164 .\r\n","page_name":" 597 ","page_number":615},
  {"content":"\r\n\r\nاست :\r\n  « وَ إِنَّ لَكَ لَأَجْراً غَيْرَ مَمْنُونٍ * وَ إِنَّكَ لَعَلى خُلُقٍ عَظِيمٍ »   . يعنى : و تو را پاداشى بدون كاستى است و تو بر خويهايى و الا و بزرگى .\r\nهمچنين است ، درباره كسانى كه ايمان آورده‌اند و عمل صالح انجام داده‌اند :\r\n « لَهُمْ أَجْرٌ غَيْرُ مَمْنُونٍ »  ( آنان را پاداشى بدون كاستى است ) ، در آيات :\r\nفصلت / 8 ، انشقاق / 25 و تين / 6 .\r\nاز همين ماده است :\r\n- كلمه « منّ » ، شانزده بار ؛ - « ريب المنون » ، يك بار در آيه طور / 30 .\r\nبه رغم آن كه تفسير « غير ممنون » به « غير منقوص » ( بدون كاستى ) تفسيرى نزديك به نظر مىرسد ، اما در آن بحثى نيز وجود دارد :\r\nراغب اين كلمه را به « غير مقطوع و لا منقوص » تفسير كرده است .\r\nزمخشرى در اين باره گفته است :\r\nغير ممنون به عليك ( به واسطهء آن بر تو منّت نمىنهيم ) ؛ زيرا اين پاداش ثوابى است كه به سبب عمل خود استحقاق آن يافته‌اى ، و يك تفضّل ابتدائى نيست ، در حالى كه آنچه بدان منّت نهاده مىشود فضلهاى ابتدائى است نه پاداشى كه بر عمل داده مىشود . « 186 »\r\nابو حيّان اين گفته را رد مىكند و در آن « دسيسهء اعتزال » مىبيند . « 187 »\r\nابن منير اسكندرى نيز با اين نظريّه مخالفت مىكند و مىگويد :\r\nپيامبر - صلّى اللّه عليه [ و آله 
  ] و سلّم - كسى نيست كه از زمخشرى چنين تفسيرى را درباره آيه بپسندد و بدان راضى شود ، در حالى كه آن حضرت - صلّى اللّه عليه [ و آله 
  ] و سلّم - مىگويد : « هيچكدام از شما جز به عمل خويش به بهشت در نمىآيد » . سؤال شد : « و تو نيز نه ، اى رسول خدا ؟ » فرمود : « من نيز نه ، مگر اين كه خداوند مرا به فضل و رحمت خويش فرو پوشد » . زمخشرى [ در اين كلامش 
  ] بىادبى را به حدّى رساند ، كه موجب حدّ است : و حاصل سخن او اين است خداوند را در آوردن مردم به بهشت هيچ منّتى و هيچ فضلى بر هيچ كس نيست ؛ زيرا به\r\n\r\n\r\n","description":"","footnote":"\r\n( 186 ) ر ك : الكشاف .\r\n( 187 ) ر ك : البحر المحيط ، ج 8 ، ص 326 .\r\n","page_name":" 598 ","page_number":616},
  {"content":"\r\n\r\nوظيفهء خود عمل كرده است - به خداوند پناه مىبريم از چنين جرأت و جسارتى در برابر او . « 188 »\r\nتدبر در آيات قرآنى مشتمل بر « منّ » ما را بدين حقيقت رهنمون مىگردد كه خداوند از باب تفضّل و يادآورى نعمتهاى خود ، بر بندگانش منّت مىنهد . اما منّت براى انسانها هنگامى كه به عنوان حسابگرى و شمردن بر ديگران و تفضّل بر آنان باشد ناپسند است .\r\nيكى از معانى « منّ » در زبان عربى ، چيزى است كه بدان وزن مشخص شود ، و ممنون نيز ، در اين استعمال ، به معنى موزون است و از همين استعمال ، كلمهء « منّت » به معنى نعمتى داراى وزن و ارزش به كار مىرود . با مراعات همين مفهوم « وزن » است كه كلمهء « ممنون » به معنى عطايى محسوب و معدود از جانب متفضّلى آمده كه پيوسته نعمتهاى خود را بر آنان كه عطايشان داده است مىشمارد . راغب در المفردات مىگويد :\r\nچنين چيزى اگر از جانب مردمان باشد زشت و ناپسند است و در همين باره گفته‌اند : « المنّة تهدم الصّنيعة » ( منّت كار نيك را بر باد دهد ) ؛ چرا كه منّت شكر را از بين مىبرد و كاستيى بر نعمت است .\r\n« منون » به معنى ( منية ) مرگ است كه از شمار مىكاهد و پشتوانه را از بين مىبرد . 
  ]\r\n\r\n176 - جابوا :\r\nنافع از اين كلام خداوند - تعالى - پرسيد : « جابوا الصّخر » .\r\nابن عباس گفت : « نقبوا الحجارة و الجبال فاتّخذوها بيوتا » ( در دل سنگها و كوهها حفره‌هايى به وجود آوردند و آنها را خانهء خود ساختند ) . چون ابن ازرق پرسيد : آيا عرب با چنين مفهومى آشناست ، پاسخ داد : آرى ، آيا نشنيده‌اى شعر اميه ( بن ابى صلت ) را :\r\n و شقّ أبصارنا كيما نعيش بها * و جاب للسّمع أصماخا و آذانا \r\nيعنى : صورتمان شكافت و چشمى پديد آورد تا بدان زندگى گذرانيم و براى شنيدن گوشها و پردهء گوشها را بر سر تراشيد .\r\n[ اين كلمه در آيهء فجر / 9 آمده است :\r\n\r\n\r\n","description":"","footnote":"\r\n( 188 ) ر ك : الانتصاف در حاشيه الكشّاف ، ج 4 ، ص 126 .\r\n","page_name":" 599 ","page_number":617},
  {"content":"\r\n\r\n         « أَ لَمْ تَرَ كَيْفَ فَعَلَ رَبُّكَ بِعادٍ * إِرَمَ ذاتِ الْعِمادِ * الَّتِي لَمْ يُخْلَقْ مِثْلُها فِي الْبِلادِ * وَ ثَمُودَ الَّذِينَ جابُوا الصَّخْرَ بِالْوادِ * وَ فِرْعَوْنَ ذِي الْأَوْتادِ * الَّذِينَ طَغَوْا فِي الْبِلادِ * فَأَكْثَرُوا فِيهَا الْفَسادَ * فَصَبَّ عَلَيْهِمْ رَبُّكَ سَوْطَ عَذابٍ * إِنَّ رَبَّكَ لَبِالْمِرْصادِ »          . يعنى : آيا نديدى كه پروردگارت با عاد چه كرد ؟ * با ارم كه ستونها داشت * و همانند آن در هيچ شهرى آفريده نشده بود ؟ * و با ثمود ، كه سنگها را در آن درّه تراشيدند ؟ * و فرعون كه ميخها [ ى شكنجه 
  ] داشت ؟ * كسانى كه در زمين طغيان كردند و فساد بسيار ورزيدند * پس پروردگارت بر آنان شلاق عذاب فرود آورد * كه پروردگارت در كمين است .\r\n[ اين كلمه در قرآن به همين صيغه و تنها يك بار به كاررفته است .\r\nالبتّه از همين مادّه ، كلمهء « جوابى » در آيهء سبأ / 130 آمده است : « و جفان كالجواب » .\r\nدر قرآن كريم تمامى استعمالات ديگر اين مادّه - به استثناى دو مورد فوق - در مفهوم اجابت ، استجابت ، و جواب آمده است .\r\nآنچه ابن عباس در مورد اين آيه گفته از قبيل شرح كلمه است با استفاده از آنچه از آيه فهميده مىشود . نزديك به همين تفسير ، اين است كه در معنى آيه گفته‌اند : يعنى سنگها را شكستند و از آنها خانه تراشيدند ، و ثمود نخستين قومى بودند كه سنگ و كوه تراشيدند .\r\nگفته شده : معنى آيه آن است كه آن وادى را درنورديدند .\r\nگفته شده : معنى آيه آن است كه صخره‌ها را شكافتند و در ميان آنها حفره‌اى درّه مانند پديد آوردند و در آن آب ذخيره كردند « و اين كارى است كه تنها از ملتهاى برخوردار از توانايى و انديشمندى ساخته است . » « 189 »\r\n« جوب » به معنى « قطع » است و اين معنا در فرهنگها بيان مىشود . در كنار اين معنا چنين نيز ذكر مىكنند : « جوب » زرهى است كه براى زن بريده مىشود ، و « جوبه » حفره و يا شكافى ميان دو زمين است .\r\nزمانى كه گفته مىشود : « جاب الوادى بمعنى قطعه » مقصود از قطع بريدن و تراشيدن و سوراخ كردن نيست ، بلكه منظور از آن در نورديدن و پشت سر نهادن است ، از قبيل اين كه مىگويند : « جوّاب آفاق » ( آن كه همه افقها و سرزمينها را در مىنوردد ) .\r\nاز همين مفهوم قطع است كه معنى به پايان بردن و كار را تمام كردن براى اين مادّه پديدار شده و لذا كلمه « جواب » براى دلالت بر پاسخ سؤال به كار رفته است . راغب بر اين عقيده است كه جواب مأخوذ از در نورديدن ( قطع ) فاصله ميان دهان پاسخ دهنده تا گوش\r\n\r\n\r\n","description":"","footnote":"\r\n( 189 ) اين اقوال و آراء را در التفسير البيانى ، ج 2 ، يا سوره فجر ، ببينيد .\r\n","page_name":" 600 ","page_number":618},
  {"content":"\r\n\r\nشنونده است . « 190 »\r\nاما به عقيدهء ما سزاوارتر آن است كه مقصود از قطع در اينجا قطع مجازى باشد ، و آن همان پايان دادن و كار را تمام كردنى است كه در « جواب » جسته مىشود .\r\nبه رغم آن كه تفسير « جابوا الصّخر » به قطع يا نقب تفسيرى نزديك به نظر مىرسد ، در اين ميان نكتهء قابل توجه ديگرى نيز وجود دارد و آن اين كه در قرآن كريم واژهء « نقب » در آيهء بقره / 36 :  « فَنَقَّبُوا فِي الْبِلادِ »  به كار رفته و مادّه « قطع » نيز در قالب فعل ماضى ، مضارع ، امر ، اسم فاعل ، « قاطعه » ، اسم مفعول ، « مقطوع » و « مقطوعه » و همچنين كلمه « قطع » استعمال شده ، و از همين مادّه « قطع » فعل ماضى باب « تقطيع » هفت بار ، فعل مضارع همين باب پنج بار و افعالى از باب « تقطع » نيز پنج بار كار رفته است .\r\nاين در حالى است كه تنها در آيهء سورهء فجر « جابوا الصخر » از دو مادّه « نقب » و « قطع » عدول شده ، و به جاى آن از مادّه « جوب » استفاده شده است . اين امر اقتضا مىكند « جوب » ويژگى معنايى خاص داشته باشد كه آن را از « نقب » و « قطع » كه آنها نيز از واژه‌هاى قرآنيند و هر دو با اين كلمه نزديك به نظر مىرسند ، متمايز سازد .\r\nقبلا در مسأله « نقبوا فى البلاد » به تدبّر در مادّه « نقب » پرداختيم و ديديم كه در « تنقيب » مفهوم فحص و جستن وجود دارد .\r\nدر مادّه قطع نيز دلالت بر پايان دادن و تمام كردن وجود دارد .\r\nاما در « جابوا الصخر » ، كه در مقام سخن گفتن از قدرت و استحكام قوم ثمود مىباشد ، دلالتى ويژه بر « مجاوبه » ( پاسخ دادن ) در برابر قطع مشاهده مىكنيم ؛ بدين معنا كه سنگ با همهء صلابت و سختى خود فرمانبر آنان شد و چون در آن وادى به تراشيدن خانه‌ها در دل سنگ پرداختند سنگها بدانان پاسخ مثبت دادند و همراهشان شدند . آنان در همين وادى خانه‌ها و مسكنهاى استوار رام شدهء از سنگ داشتند ، البته پيش از آن كه خروش الهى آنان را فرا گيرد ، ورنه آنگاه « در خانه‌هايشان بر جاى مردند ، گويا كه هرگز در آنها سكونت نداشته‌اند » [ هود / 67 و 94 
  ] . 
  ]\r\n\r\n\r\n","description":"","footnote":"\r\n( 190 ) ر ك : المفردات .\r\n","page_name":" 601 ","page_number":619},
  {"content":"\r\n\r\n\r\n177 - جمّا :\r\nنافع از معنى اين كلام خداوند - تعالى - پرسيد : « حبّا جمّا » .\r\nابن عباس گفت : « كثيرا » ( فراوان ) ؛ و آنگاه به بيتى از اميّة ( بن ابى صلت ) استشهاد كرد :\r\n إن تغفر اللّهم تغفر جمّا * و أىّ عبد لك ما ألمّا \r\nيعنى : پروردگارا اگر مىآمرزى همه را بيامرز كه كدامين بندهء تو انديشه گناه نكرده ، است .\r\n[ اين كلمه در آيهء فجر / 20 آمده است :\r\n    « كَلَّا بَلْ لا تُكْرِمُونَ الْيَتِيمَ * وَ لا تَحَاضُّونَ عَلى طَعامِ الْمِسْكِينِ * وَ تَأْكُلُونَ التُّراثَ أَكْلًا لَمًّا * وَ تُحِبُّونَ الْمالَ حُبًّا جَمًّا »     . يعنى : نه ، چنين نيست ، بلكه يتيم را گرامى نمىداريد * و به اطعام مسكين تشويق نمىكنيد * و ميراث را در هم آميخته مىخوريد * و مال را بسيار دوست مىداريد .\r\n[ اين كلمه ، به صيغه و مادّه تنها يك بار آمده است .\r\nتفسير اين كلمه به كثير تفسيرى نزديك و متبادر به ذهن است ، و راغب نيز اين كلمه را چنين تفسير كرده و آن را به استعمال اصلى خود در « جمّة الماء » ، كه عبارت است از معظم و عمدهء آب كه گرد آمده و از حركت باز ايستاده ، پيوند داده است .\r\nنزديك به همين تفسير گفتهء ابن اثير است كه در مورد « الجمّ الغفير » مىگويد :\r\nاصل اين كلمه از « جموم » و « جمة » ، و آن به معنى اجتماع و كثرت است . « غفير » از « غفر » و آن پوشاندن است . اين دو كلمه [ جمّ و غفير 
  ] در موضع شمول و احاطه به كار مىرود در زبان عربى كلمه « جمّاء » تنها به صورت موصوف به كار مىآيد ، و منصوب است بنابر مصدر بودن ، همانند « قاطبة » و « طرّا » كه اسمهايى هستند كه در موضع مصدر قرار مىگيرند . « 191 »\r\nاما زمخشرى در كشّاف مىگويد : « حبّا جمّا » يعنى كثير و شديد ، همراه با حرص و آزمندى و ندادن حقوق مالى واجب . وى چنين برداشتى را از سياق آيه به عمل آورده ، اما سزاوارتر به سياق آن است كه دوستى آنان نسبت به مال به آيهء بعد از آن پيوند داده شود و آن اين كه مال را در هم آميخته و بىآن كه حلال و حرامى از يكديگر جدا شده باشد مىخورند .\r\nدر زبان عربى كلمه « جمّ » در « كثرت همراه با تجمّع » به كار مىرود و گفته مىشود :\r\n\r\n\r\n","description":"","footnote":"\r\n( 191 ) ر ك : النهاية .\r\n","page_name":" 602 ","page_number":620},
  {"content":"\r\n\r\n« جمّ الكيل » در موردى كه پيمانه را لبريز كرده باشد ؛ « جمّ الماء » يعنى فراوان شد و گرد آمد ؛ « جمّة » يعنى انبوه موى سر ؛ « جفنة جمّاء » يعنى چاه بسيار پر آب ؛ « جاءوا الجمّاء الغفير » يعنى همه با هم آمدند ؛ « فلان جمجمة قومه » ؛ يعنى فلانى محور عزّت و سربلندى قوم خود است ، مأخوذ از جمجمه كه اصل استخوان نگه دارنده مغز مىباشد . احتمالا در كلمه « استجمام » ، به دست آوردن راحتى و آسايش به واسطهء گرد آوردن همهء قوا منظور شده است .\r\nممكن است چيزى فراوان باشد ، اما در آن تجمّعى نباشد ، سياق آيهء موضوع بحث بر اين گواهى مىدهد كه در كلمهء « جمّا » دلالت بر گرد آوردن ، همراه با فراوان ساختن و فراوان بودن مال محبوب منظور شده است . 
  ]\r\n\r\n178 - غاسق :\r\nنافع از معنى اين كلام خداوند - تعالى - پرسيد : « غاسق » .\r\nابن عباس گفت : « الغسق ، الظّلمة » ( غسق به معنى ظلمت است ) ؛ و آنگاه به بيتى از زهير بن ابى سلمى « 192 » استشهاد كرد :\r\n ظلّت تجوب يداها و هى لاهية * حتى إذا جنح الإظلام و الغسق \r\nيعنى : او همچنان سرگرم بود و انگشتان خود مىبريد تا آن كه تاريكى و ظلمت رو كرد .\r\n[ اين كلمه در آيهء فلق / 3 آمده است :\r\n    « قُلْ أَعُوذُ بِرَبِّ الْفَلَقِ * مِنْ شَرِّ ما خَلَقَ * وَ مِنْ شَرِّ غاسِقٍ إِذا وَقَبَ »     . يعنى : بگو : به پروردگار صبحگاه پناه مىبرم * از شرّ آنچه آفريد * و از شرّ ظلمت چون در آيد .\r\nاين كلمه تنها يك بار در قرآن به كار رفته ، و از همين مادّه است :\r\n- غسق « در آيهء اسراء / 78 :  « أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ »  « از هنگام زوال خورشيد تا فراگير شدن ظلمت شب و نيز در هنگام سپيده‌دم نماز را به پاى دار . »\r\n\r\n\r\n","description":"","footnote":"\r\n( 192 ) من اين را در ديوان زهير ، چاپ وزارت فرهنگ مصر نديدم .\r\nدر معجم عريب القرآن است كه اين بيت از شواهد ابو حيّان در البحر المحيط مىباشد . به البحر مراجعه كردم اما اين بيت را در آن نيافتم ، بلكه در آنجا ابو حيان به اين بيت استشهاد كرده است :\r\n يا طيف هند لقد ابقيت لى أرقا * إذ جئتنا طارقا و الليل قد غسقا \r\n","page_name":" 603 ","page_number":621},
  {"content":"\r\n\r\n- « غسّاق » در دو آيهء ذيل :\r\n- ص / 57 :    « هذا وَ إِنَّ لِلطَّاغِينَ لَشَرَّ مَآبٍ * جَهَنَّمَ يَصْلَوْنَها فَبِئْسَ الْمِهادُ * هذا فَلْيَذُوقُوهُ حَمِيمٌ وَ غَسَّاقٌ »    « چنين است ، و سركشان را بدترين فرجام باشد ، دوزخى كه بدان در آيند و بد جايگاهى است . اين مسلّم است ، پس بايد آن آب جوشان و خونابه را بنوشند » .\r\nنبأ / 25 :       « إِنَّ جَهَنَّمَ كانَتْ مِرْصاداً * لِلطَّاغِينَ مَآباً * لابِثِينَ فِيها أَحْقاباً * لا يَذُوقُونَ فِيها بَرْداً وَ لا شَراباً * إِلَّا حَمِيماً وَ غَسَّاقاً * جَزاءً وِفاقاً »       « دوزخ در انتظار * و فرجام و جايگاه سركشان است * سالها در آنجا بمانند * و طعم هيچ خنكى و آبى نچشند * جز آبى جوشان و خون و چرك * و اين كيفرى است برابر با كردار » .\r\nاين چهار كلمه ، همهء موارد استعمال اين مادّه در قرآن مىباشد .\r\nدر صورتى كه « غسق » به ظلمت تفسير شود - كه در آيهء اسراء تفسيرى نزديك مىباشد - « غاسق » كه موضوع مسأله است به معنى ظلمانى و تاريك خواهد بود .\r\nراغب اين كلمه را به معنى شب تفسير كرده و مىگويد :\r\nآن [ غاسق اذا وقب 
  ] عبارت است از گرفتاريى كه در شب پديد آيد ، همانند « طارق » [ كه به چنين معنايى است 
  ] .\r\nگفته شده : مقصود از آن ماه است كه كسوف كرده و سياه شده باشد .\r\nدر حديث عايشه آمده است كه پيامبر - صلّى اللّه عليه [ و آله 
  ] و سلّم - به ماه نگريست و آنگاه به وى فرمود : از اين به خداوند پناه بر كه همين « غاسق إذا وقب » است . ابن اثير مىگويد :\r\n« غسق غسوقا فهو غاسق » در موردى است كه تاريك شود ، و « أغسق » نيز همانند آن مىباشد . ماه بدان سبب در اين حديث « غاسق » ناميده شده كه چون خسوف كند يا در پس ابرها قرار گيرد تاريك شود . « 193 »\r\nزمخشرى نيز در آيهء فلق مىگويد :\r\n« غاسق » شب است هنگامى كه ظلمت آن قيرگون شود ، مأخوذ از اين كلام خداوند - تعالى - كه مىفرمايد :  « إِلى غَسَقِ اللَّيْلِ »  . از همين معناست : « غسقت العين » در اين مورد كه چشم پر اشك شود ؛ و « غسقت الجراحة » در موردى كه زخم پرخون گردد . « وقوب » غاسق نيز عبارت از گستردن ظلمت بر هر چيز است .\r\n\r\n\r\n","description":"","footnote":"\r\n( 193 ) ر ك : النهاية .\r\n","page_name":" 604 ","page_number":622},
  {"content":"\r\n\r\nگفته‌اند : مقصود از « غاسق إذا وقب » ماه است زمانى كه كامل شود . از عايشه - رضي اللّه عنها - آمده كه گفت : رسول خدا - صلّى اللّه عليه [ و آله 
  ] و سلّم - دست مرا گرفت و آنگاه به ماه اشاره كرد و فرمود ، از اين به خداوند پناه بر كه همان « غاسق اذا وقب » است . « وقوب » ماه [ در اين تفسير 
  ] عبارت است از داخل كسوف شدن و سياه شدن آن ؛ زيرا وسوسه انگيزى و ترس انگيزى ماه در اين صورت بيشتر و تحرّز از آن سخت‌تر است و از همين معناست كه گفته‌اند : « اللّيل اخفى للويل » ( شب ترس بيشترى در خود نهان دارد ) و « اغدر اللّيل » ( شب نيرنگ كرد ) ، زيرا وقتى تاريك شود نيرنگ فراوانتر صورت مىگيرد ، در اينجا به خاطر ملازمه نيرنگ و حيله با ظلمت شب و حدوث آن در ظلمت « غدر » به ليل اسناد داده شده است . « 194 »\r\nابو حيّان نيز در مورد غاسق چنين مىافزايد :\r\nخورشيد ، زمانى كه غروب كند ؛ ماه ؛ ثريّا ؛ مار .\r\nغاسق به معنى شب است ؛ و « وقب » به معنى اينكه تاريك شد و همه را در برگرفت . اين تفسير را ابن عباس ، حسن و مجاهد اظهار داشته‌اند . اما زمخشرى سر و ته اين اظهارات را بريده و گفته است : « غاسق . . . » - آنگاه اظهارات زمخشرى را نقل مىكند و آنگاه چنين ادامه مىدهد - از شرّ « غاسق » ( شب ) به خداوند پناه برده شده است : چرا كه در شب شياطين و ديوها و حشرات و درندگان ظاهر مىشوند . شاعر مىگويد :\r\n يا طيف هند لقد ابقيت لى أرقا * إذا جئتنا طارقا و الليل قد وسقا \r\nيعنى : اى روياى هند بيخوابى را برايم بر جاى گذاشتى ، آن هنگام كه در تاريكى شب و چون ظلمت همه جا را گرفته بود به خوابمان آمدى .\r\nمحمد بن كعب مىگويد : مقصود از آن [ غاسق اذا وقب 
  ] روز است كه به شب در آيد . ابن شهاب مىگويد : مقصود از غاسق خورشيد است هنگامى كه غروب كند .\r\nقتبى و ديگران گفته‌اند : مقصود ماه است چون به چشمه خويش در آيد و خسوف كند . در حديث است ، به خدا پناه ببر . . . » از پيامبر - صلّى اللّه عليه و آله و سلّم - آمده كه « غاسق » ستاره است . ابو زيد به نقل از عرب مىگويد : غاسق ستارهء ثرياست چون سقوط كند ، و در هنگام سقوط اين ستاره بيماريها و طاعون شدت مىگرفت . همچنين « غاسق » مار است زمانى كه نيش زند ؛ و سمّ نيش مار است\r\n\r\n\r\n","description":"","footnote":"\r\n( 194 ) ر ك : الكشّاف .\r\n","page_name":" 605 ","page_number":623},
  {"content":"\r\n\r\nزيرا از آن جريان مىيابد . « 195 »\r\nدر القاموس دربارهء « غسق » آمده است :\r\n« غسق » تاريكى ابتداى شب است . « غسق اللّيل » - بر وزن ضرب و سمع ، كه مصدر آن غسق ، به سكون سين و همچنين به حركت آن ، و غسقانا است - و نيز « اغسق الليل » به معنى آن است كه ظلمت و تاريكى شب شدّت يافت . « غسق الثريا » در زمانى گفته مىشود كه ثريا سقوط كند و غايب شود . « غسقت العين » يعنى چشم تاريك يا پر اشك شد . « غسقت الجرح » يعنى خونابه از زخم جارى گشت . « غاسق » ماه يا شب است پس از غيبت سرخى شفق . « من شرّ غاسق اذا وقب » يعنى : شب ، هنگامى كه سرخى شفق از بين رود ، « اغسق الليل » : يعنى شب به تاريكى در آمد . « اغسق الموذّن » : يعنى مؤذن اذان مغرب را تا سياهى شب به تأخير افكند .\r\nواژهء « غسّاق » در دو آيهء سوره‌هاى نبأ و ص به آنچه از پوستهاى اهل دوزخ مىچكد ( المفردات ) و خونابه‌اى كه از آنان جارى مىگردد ( الكشّاف ) تفسير شده و همچنين در تفسير آن گفته شده : اشكى است كه از آنان جارى مىگردد و از همين معناست حديث : « لو انّ لنا دلوا من غسّاق يراق فى الدنيا لأنتن ريحها » ( اگر تنها يك دلو غساق در اين دنيا ريخته مىشد بوى بد آن همه را آزرده مىساخت ) .\r\nدر زبان عربى كلمه « غساق » با تشديد و بدون تشديد - در مورد خونابه بدبويى كه از زخم جارى مىشود به كار مىرود ، منقول از « إغساق العين » به معنى سرازير شدن اشك از چشم به سبب درد آن . در اين كلمه [ اغساق 
  ] به تاريك شدن چشم و از ميان رفتن رؤيت به سبب اشكى كه از درد جارى مىشود نظر شده است .\r\nممكن است از مجموع آنچه گذشت چنين برداشت كنيم كه « غسق » براى دلالت بر ظلمت شب است ، هنگامى كه شفق از ميان برود ؛ و « غاسق » شرّى است كه در شب مىآيد و در تنهايى ، انسان از آن ترس دارد ؛ و « اغسق » به معنى آن است كه شب به « غسق » يا ظلمت كامل در آيد . 
  ]\r\n\r\n\r\n","description":"","footnote":"\r\n( 195 ) ر ك : البحر المحيط .\r\n","page_name":" 606 ","page_number":624},
  {"content":"\r\n\r\n\r\n179 - فى قلوبهم مرض :\r\nنافع از اين كلام خداوند - تعالى - پرسيد :  « فِي قُلُوبِهِمْ مَرَضٌ »  .\r\nابن عباس گفت : « النفاق » ( نفاق ) ؛ و آنگاه به بيتى از شاعر استشهاد كرد :\r\n أجامل أقواما حياء و قد أرى * صدورهم تغلى علىّ مراضها \r\nيعنى : با كسانى از روى حيا مماشات مىكنم در حالى كه مىبينم در دلهاى آنان نفاقهايى عليه من مىجوشد .\r\n[ اين كلمه در آيهء بقره / 10 آمده است :\r\n   « وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ * يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ * فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ »    . يعنى : كسانى از مردم هستند كه مىگويند : به خدا و به روز واپسين ايمان آورده‌ايم ، در حالى كه مؤمن نيستند . آنان با خدا و كسانى كه ايمان آورده‌اند نيرنگ مىورزند و خود درك نمىكنند . در دلهايشان مرض است . خداوند نيز بر مرض آنان بيفزايد و آنان را به سبب دروغهايى كه مىگفتند عذابى دردناك است .\r\nهمچنين است آيات : انفال / 49 ، احزاب / 12 ، مائده / 50 ، توبه / 125 ، حج / 53 ، محمد / 20 و 29 و مدثر / 21 .\r\nاز همين مادّه در قرآن كريم آمده است :\r\n- فعل ماضى : « اذا مرضت فهو يشفين » .\r\n- « مرض » به صورت نكره و معرفه به « ال » ، چهارده بار .\r\n- « مرضى » ، به صورت معرفه و نكره ، پنج بار .\r\nروشن است كه مرض در آيهء شعراء / 10 :  « وَ إِذا مَرِضْتُ فَهُوَ يَشْفِينِ »  و در آيات دهگانه مشتمل بر كلمه « مريض » و « مرضى » به معنى اصلى خود و در برابر بيمارى و شفاء آمده ، اما در ساير آيات كلمه « مرض » به معنى مجازى و براى دلالت بر « فساد قلب » به كار رفته است .\r\nممكن است تفسير « مرض دلهاى منافقان » به « نفاق » در آيهء بقره كه موضوع سؤال قرار گرفته ، تفسيرى نزديك به نظر رسد اگر چنين نبود كه در قرآن كريم كلمهء نفاق و منافقين بسيار به كار رفته و يكى از سوره‌ها نيز به نام « منافقون » است و جالب آن كه ، در برخى از آيات نيز « بيمارى دل » بر نفاق عطف شده است . چنان كه در آيات ذيل مشاهده مىكنيم :\r\nانفال / 49 :  « إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ »  « چون منافقان و كسانى كه دلهايشان بيمار است مىگويند » ؛\r\n\r\n","description":"","footnote":"","page_name":" 607 ","page_number":625},
  {"content":"\r\n\r\nاحزاب / 12 :  « إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَ رَسُولُهُ إِلَّا غُرُوراً »  « چون منافقان و كسانى كه دلهايشان بيمار است مىگويند خدا و رسول او جز وعده‌اى دروغ به ما نداده‌اند » ؛ احزاب / 60 :  « لَئِنْ لَمْ يَنْتَهِ الْمُنافِقُونَ وَ الَّذِينَ فِي قُلُوبِهِمْ مَرَضٌ وَ الْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لا يُجاوِرُونَكَ فِيها إِلَّا قَلِيلًا »  « اگر منافقان و كسانى كه دلهايشان بيمار است و نيز كسانى كه در مدينه ترس و وحشت ايجاد مىكنند دست بر ندارند تو را عليه آنان بر مىانگيزم و پس از آن است كه جز مدّتى اندك در جوار تو نمىمانند » .\r\nبنابراين ، عطف « كسانى كه دلهايشان بيمار است » بر « منافقين » گواه آن است كه در بيان قرآنى لزوما مغايرت و تفاوتى ميان نفاق و بيمارى دل وجود دارد و عطف اين دو بر يكديگر آن را اقتضا مىكند .\r\nراغب بيمارى دل را به همهء رذايل اخلاقى چون جهل ، ترس ، بخل و نفاق تعميم داده و مىگويد :\r\nنفاق و كفر و رذايلى همانند آنها به مرض تشبيه مىشوند : يا بدان خاطر كه مانع ادراك فضايل مىگردند ، همچون مرض كه مانع فعاليتهاى بدنى مىشود ؛ يا بدان خاطر كه مانع تحصيل حيات اخرويى مىگردند كه خداوند - تعالى - در كلام خود درباره آن مىفرمايد : « سراى آخرت سراى زندگى است » ؛ و يا بدان خاطر كه به سبب آن نفس انسان به سوى اعتقادات پست منحرف مىشود ، چنان كه تن مريض به چيزهايى كه برايش مضرّ است ميل دارد .\r\nمىگويم : اگر كه عطف « منافقين » بر « كسانى كه دلهايشان بيمار است » مانع ترادف اين دو و تفسير « بيمارى دل » به « نفاق » باشد ، تعميم و اطلاق در تفسير اين بيمارى به همهء رذايل چنان كه در تفسير راغب مشاهده مىكنيم - مشتمل بر توسّعى غير دقيق خواهد بود ؛ چه ، سياق آياتى كه از « بيمارى دل » سخن مىگويد تفسير اين بيمارى را به عموم جهل و ترس و بخلى كه راغب مىگويد نمىپذيرد ، بلكه هر جا سخن از بيمارى دل است اين بيمارى اختصاصا به چيزهايى مربوط مىباشد كه به عقيده و دين بر مىگردد ، همانند كفر ، ترديد آوردن ، نفاق ، و كينه ؛ چنان كه صريح آيات ذيل بر اين مطلب گواهى مىدهد :\r\nمائده / 52 :  « فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ »  « آنهايى را كه در دل مرضى دارند مىبينى كه به سويشان مىشتابند و مىگويند مىترسيم\r\n\r\n","description":"","footnote":"","page_name":" 608 ","page_number":626},
  {"content":"\r\n\r\nحادثه‌اى ناگوار به ما رسد . امّا باشد كه خداوند فتحى پديد آورد يا كارى از جانب خويش پيش آورد و آنان در نتيجه بر آنچه در دل نهان مىداشته‌اند ، پشيمان گردند » :\r\nتوبه / 125 :  « وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ »  « اما آنان كه در دلهايشان مرض است جز انكارى بر انكارشان نيفزود و همچنان كافر مردند » ؛ حج / 53 :  « لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ وَ إِنَّ الظَّالِمِينَ لَفِي شِقاقٍ بَعِيدٍ »  « تا آنچه را شيطان در سخن او مىافكند فتنه‌اى قرار دهد براى آنان كه در دلهايشان مرض است و سنگدلند ، كه ستمگران در مخالفتى سختند » ؛ محمد / 20 :  « فَإِذا أُنْزِلَتْ سُورَةٌ مُحْكَمَةٌ وَ ذُكِرَ فِيهَا الْقِتالُ رَأَيْتَ الَّذِينَ فِي قُلُوبِهِمْ مَرَضٌ يَنْظُرُونَ إِلَيْكَ نَظَرَ الْمَغْشِيِّ عَلَيْهِ مِنَ الْمَوْتِ »  « پس چون سوره‌اى از محكمات نازل شود كه در آن از جنگ يادى شده ، كسانى را كه در دلهايشان مرض است بينى كه چون كسى كه بيهوشى مرگ بر او چيره شده به تو مىنگرند » ؛ محمد / 29 :  « أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ »  « يا آنان كه دلهايشان بيمار است گمان كرده‌اند خداوند هرگز كينه‌هاى نهفته آنان را بيرون نخواهد آورد ؟ » ؛ مدثر / 31 :  « وَ لِيَقُولَ الَّذِينَ فِي قُلُوبِهِمْ مَرَضٌ وَ الْكافِرُونَ ما ذا أَرادَ اللَّهُ بِهذا مَثَلًا »  « و براى آنكه كسانى كه دلهايشان بيمار است و نيز كافران بگويند خداوند خواسته است با اين حكايت چه چيز را بيان كند ؟ » ؛ نور / 50 :  « أَ فِي قُلُوبِهِمْ مَرَضٌ أَمِ ارْتابُوا أَمْ يَخافُونَ أَنْ يَحِيفَ اللَّهُ عَلَيْهِمْ وَ رَسُولُهُ بَلْ أُولئِكَ هُمُ الظَّالِمُونَ »  « آيا در دلهايشان مرض است يا ترديد آورده‌اند يا بيم آن دارند كه خدا و رسول او بر آنان ستم ورزند ؟ چنين نيست ، بلكه آنان ستمگرند » ؛ احزاب / 32 :  « يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً »  « اى زنان پيامبر ، اگر از خدا پروا كنيد . همانند ديگر زنان نيستيد ، پس به نرمى سخن مگوييد تا آن كس كه در دلش مرض است آزمند شود ، و چنان كه شايسته است سخن گوييد » .\r\nقبلا در مسئلهء شماره 32 از اين آيه بحث شد .\r\nدر برخى از آيات ديگرى نيز كه دربارهء كسانى كه دلهايشان بيمار است آمده ، « بيمارى دل » مىتواند به نفاق ( همانند آيات سوره‌هاى بقره توبه و محمد ، كه گذشت ) ، به ارتياب و ترديد آوردن ، به فتنه شيطان ، به كفر ، به كينه ، و به خوددارى از جهاد تفسير شود ، و از ديگر\r\n\r\n","description":"","footnote":"","page_name":" 609 ","page_number":627},
  {"content":"\r\n\r\nسوى اينها همه امورى هستند كه از مصاديق « فساد قلب » بوده و به عقيده و دين بر مىگردند .\r\nبىآنكه جهل و ترس و بخل - بر اطلاق و تعميم - بيماريهاى دل باشند كه وعده داده شده به مجازات و تهديد شده به عذابند . 
  ]\r\n\r\n180 - يعمهون :\r\nنافع بن ازرق از اين كلام خداوند - تعالى - پرسيد : « يعمهون » .\r\nابن عباس گفت : « يلعبون و يتردّدون » ( بازى مىكنند و مىروند و مىآيند ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر اعمتى را :\r\n أرانى قد عمهت و شاب رأسى * و هذا اللّعب شين بالكبير \r\nيعنى : مىبينم كه به بازى مشغول شده‌ام ، در حالى كه سرم سفيد شده و اين بازى براى يك كهنسال مايهء زشتى و عيب است .\r\n[ اين كلمه هفت بار و در آيات ذيل آمده است .\r\nپنج مورد آن متعلّق است به طغيان و سركشى : « فى طغيانهم يعمهون » ( در سركشى و طغيان خويش گرفتارند ) ، در آيات : بقره / 15 : انعام / 110 ، اعراف / 186 ، يونس / 11 و مومنون / 75 .\r\nبه اضافه اين پنج مورد ، يكى آيه حجر / 72 است دربارهء فاسقان قوم لوط :  « لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ »  ( به جانت سوگند آنان در سرمستى خود مشغولند ) .\r\nو ديگرى آيه نمل / 10 است ، درباره كافران :  « إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ فَهُمْ يَعْمَهُونَ »  ( كسانى كه به آخرت ايمان ندارند اعمالشان را براى آنان زينت داديم و به خود مشغولند ) .\r\nدر قرآن كريم ، از اين مادّه جز فعل مضارع در آيات هفتگانه فوق نيامده است .\r\nتفسير اين كلمه به « بازى و در آمد و شد و سرگردان بودن » يك تقريب است و همراه با آن قيد گمراهى و طغيان و غفلت سرمستى منظور مىشود . در لفظ « عمه » مفهومى از گمراهى و تلاش بىهدف و كوركورانه نهفته ، چنان كه گويا اين ماده به مادّه « عمى » نزديك است . در زبان عربى « الارض العمهاء » سرزمينى است كه در آن هيچ نشانه‌اى وجود ندارد ؛ و مىگويند :\r\n« ذهبت إبله العمهى » يعنى شترش به جايى رفت كه وى نداند .\r\n\r\n","description":"","footnote":"","page_name":" 610 ","page_number":628},
  {"content":"\r\n\r\nابن اثير اين نزديكى مادّه « عمه » به « عمى » را مورد توجه قرار داده ، در حديث على [ عليه السلام 
  ] « فاين تذهبون بل كيف تعمهون » مىگويد : « عمه » در بصيرت همانند « عمى » در ديدن به چشم است و اين مضمون در حديث تكرار شده است . 
  ] « 196 »\r\n\r\n181 - بارئكم :\r\nنافع از اين كلام خداوند - تعالى - پرسيد : « إلى بارئكم » .\r\nابن عباس گفت : « الى خالقكم » ( به سوى خالق خود ) ؛ و آنگاه به بيتى از تبّع استشهاد كرد :\r\n شهدت على أحمد أنّه * رسول من اللّه بارئ النّسم \r\nيعنى : بر احمد [ صلّى اللّه عليه و آله 
  ] گواهى مىدهم كه فرستاده‌اى از جانب خداوند آفريدگار همهء خلايق است .\r\n[ اين كلمه در آيهء بقره / 54 آمده است :\r\n « وَ إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ »  . يعنى : و آن هنگام را كه موسى به قوم خود گفت : اى قوم شما با معبود گرفتن گوساله بر خويش ستم را نديد . پس به درگاه آفريدگارتان توبه كنيد و خود را بكشيد كه چنين كارى نزد آفريدگارتان براى شما بهتر است . پس خداوند بر شما توبه نمود كه او توّاب و رحيم است .\r\nاز همين مادّه در قرآن كريم آمده است :\r\n- « البارى » به عنوان يكى از اسماء اللّه در آيه حشر / 24 ؛  « هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى »  « اوست خداوند آفريدگار آفرينندهء صورت بخش كه او را نامهاى نكو است » .\r\n- فعل مضارع در آيهء حديد / 22 :\r\n « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ »  « نه مصيبتى در زمين به شما رسد و نه مصيبتى در جانهايتان ، مگر پيش از اينكه آن را بيافرينيم در كتابى نوشته است و چنين چيزى بر خداوند آسان است » .\r\n\r\n\r\n","description":"","footnote":"\r\n( 196 ) ر ك : النهايه .\r\n","page_name":" 611 ","page_number":629},
  {"content":"\r\n\r\nاز مادّهء غير مهموز ( ب ر ى ) كلمه « بريّة » دو بار در آيه‌هاى بينه / 6 و 7 به كار رفته است :\r\n  « إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ * إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »   « كسانى از اهل كتاب كه كافر شدند و نيز مشركان ، در آتش دوزخند و همواره در آن خواهند بود . اينان بدترين آفريدگانند . كسانى كه ايمان آورده‌اند و كارهاى شايسته كردند ، آنان بهترين آفريدگانند » .\r\nدر آيات كتاب الهى ، همين مادّه در غير معنى خلق و آفرينش ، در دلالت بر برائت ، بيزارى جستن و تبرئه كردن به كار رفته است .\r\nتفسير « بارى » به « خالق » مىتواند تفسيرى نزديك به نظر آيد اگر نه آن كه در آيهء حشر كلمات « الخالق البارى المصور » در كنار يكديگر قرار گرفته‌اند ، و علاوه بر اين در قرآن كريم فعل خلقت در بيش از يكصد و شصت مورد به خداوند اسناد داده شده و در كنار آن عبارتهاى « خلق اللّه » ، « خلق الرحمن » ، « خالق كل شىء » ، « هل من خالق غير اللّه » ، « ان ربك هو الخلاق العليم » و « بلى و هو الخلّاق العليم » آمده است . پس آيا تفاوتى در دلالت ميان خالق و بارى وجود دارد ؟\r\nراغب مىگويد : « بارى » اختصاصى در مقام صفت خداوند آمده است .\r\nالبتّه وى دليل چنين اختصاصا را ذكر نمىكند .\r\nدر القاموس آمده است : « برأ اللّه الخلق » يعنى آنان را خلق كرد .\r\nدر همين كتاب آمده : « براء » نخستين شب يا نخستين روز ماه يا آخرين شب و يا آخرين روز است .\r\nاگر القاموس در بيان معنى « براء » تنها به اوّلين روز يا شب ماه بسنده كرده بود مىتوانستيم بگوييم « بارى » به مفهوم آن است كه او خلق را آغاز مىكند و سپس آن را ديگر بار ، چنان كه براى نخستين بار خلق كرده ، باز مىآورد . زمخشرى عبارت « الخالق البارىء » را در آيهء سورهء حشر تفسير كرده مىگويد : خالق يعنى آن كه آنچه را ايجاد مىنمايد تقدير مىكند و به اندازه مىآفريند و « بارىء » يعنى آن كه اشياء را به اشكال مختلف از يكديگر متمايز مىسازد .\r\nابو حيّان نيز در البحر المحيط اين كلمه را به همين گونه تفسير كرده است .\r\nاما ابن اثير وجهى ديگر براى تمايز ميان خالق و بارىء بيان مىدارد :\r\nيكى از اسماء اللّه « البارىء » است و آن به معنى كسى است كه خلق را بدون آن كه بر اساس الگويى و نمونه‌اى باشد مىآفريند . اين واژه نوعى اختصاص به آفرينش\r\n\r\n","description":"","footnote":"","page_name":" 612 ","page_number":630},
  {"content":"\r\n\r\nموجودات زنده دارد و به غير زندگان چنان اختصاصى ندارد و بسيار اندك در مورد غير زندگان به كار مىرود و بدين خاطر گفته مىشود : « برأ اللّه النسمة » و « خلق السموات و الارض » . « 197 »\r\nاين وجه تمايز دقيق ميان اين دو كلمه حقيقتى است كه استقراء در آيات قرآنى مشتمل بر اين دو ماده و تدبّر در سياق آنها آن را تأييد و تقويت مىكند ؛ چه ، « خلق » شامل هر شيئى مىگردد و منزّه است خدايى كه آسمانها و زمين و آنچه را ميان آنهاست « خلق » كرد . در صورتى كه كلمه « بارئكم » ( آفريدگارتان ) در آيهء بقره خطاب به قوم موسى [ يعنى گروهى از انسانها 
  ] و كلمه « بريّه » در آيهء بيّنه نيز مربوط به كفّار و مؤمنان است كه بدترين و برترين آفريدگان مىباشند .\r\nاما در آيهء سوره حديد ، كلمه « نبرأها » در مورد مصيبتى كه در زمين يا در جانهايتان به شما رسد يعنى در غير حيوان به كار رفته است . شايد نيز ابن اثير به اين نكته توجه داشته و به همين خاطر از تعميم اطلاق پرهيز نموده و تنها به ذكر اين بسنده كرده است كه كلمه « برأ » بسيار اندك در مورد غير حيوان به كار مىرود . 
  ]\r\n\r\n182 - ريب :\r\nنافع بن ازرق از معنى اين كلمه خداوند - تعالى - پرسيد :  « لا رَيْبَ فِيهِ »  .\r\nابن عباس گفت : « لا شكّ فيه » ( در آن شكى نيست ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى شعر ابن زبعرى را :\r\n ليس فى الحقّ يا أمامة ريب * إنّما الرّيب ما يقول الكذوب \r\nيعنى : اى أمامه ، در حق هيچ ترديدى نيست ، بلكه ترديد آن چيزى است كه دروغگو گويد .\r\n[ اين كلمه در عبارتهاى ذيل آمده است .\r\n-  « الْكِتابُ لا رَيْبَ فِيهِ »  در آيات : بقره / 2 ، يونس / 37 و سجده / 2 .\r\n-  « يَوْمِ الْقِيامَةِ لا رَيْبَ فِيهِ »  در آيات : آل عمران / 9 و 25 ، نساء / 87 ، انعام / 12 ، شورى / 7 و جاثيه / 26 .\r\n\r\n\r\n","description":"","footnote":"\r\n( 197 ) ر ك : النهايه .\r\n","page_name":" 613 ","page_number":631},
  {"content":"\r\n\r\n-  « وَ جَعَلَ لَهُمْ أَجَلًا لا رَيْبَ فِيهِ »  در آيه اسراء / 99 .\r\nو همچنين :  « السَّاعَةَ لا رَيْبَ فِيها »  در آيات : كهف / 21 ، حج / 7 ، غافر / 59 و جاثيه / 32 .\r\nكلمهء « ريب » در آيات ذيل نيز ، بدون اقتران به نفى ، آمده است .\r\nبقره / 23 :  « وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا »  « اگر در مورد آنچه بر بندهء خود نازل كرده‌ايم در ترديد هستيد » .\r\nحج / 5 :  « فِي رَيْبٍ مِنَ الْبَعْثِ »  « در ترديدى نسبت به رستاخيز » .\r\nطور / 30 :  « أَمْ يَقُولُونَ شاعِرٌ نَتَرَبَّصُ بِهِ رَيْبَ الْمَنُونِ »  « يا مىگويند او شاعرى است كه در انتظار وقايعى ناگوار براى او هستيم » .\r\nبه اضافهء عبارت :\r\n-  « فِي رَيْبِهِمْ يَتَرَدَّدُونَ »  « در ترديد خود غوطه‌ورند » ، در آيه توبه / 45 ؛ -  « رِيبَةً فِي قُلُوبِهِمْ »  « ترديدى در دلهاى آنان » ، در آيه توبه / 110 .\r\nاز همين مادّه نيز فعل مصدر « ارتياب » نه بار ، اسم فاعل « مسرف مرتاب » در آيه غافر / 3 و همچنين كلمه « مريب » هفت بار در قرآن كريم به كار رفته است .\r\nتفسير ريب به شكّ مىتواند تفسيرى نزديك به نظر رسد اگر نه آن كه در بيان قرآنى و در قالب عبارت « فى شكّ مريب » كه شش بار تكرار شده ريب به عنوان وصف شك به كار رفته است و همين ما را به توجّه بدين حقيقت فرا مىخواند كه تفاوتى ميان اين دو واژه وجود دارد و آنها نمىتوانند مرادف هم باشند ؛ چرا كه هيچ چيز را نتوان وصفى براى خود قرار داد .\r\nراغب در تفسير ريب ، چنان كه از معنى تشكّك ( ترديد آوردن ) نام مىبرد ، معنى توهّم را نيز مىآورد و مىگويد :\r\n« ريب » آن است كه در چيزى توهّمى داشته باشى و آنگاه از اين توهّم پرده بر گرفته شود و لذا خداوند - تعالى - فرمود :  « لا رَيْبَ فِيهِ »  .\r\n« إرابة » آن است كه توهّم كنى : « إن كنتم فى ريب مما نزّلنا » و نيز « ريب المنون » ؛ البته نه از اين نظر كه در اصل وجود چيزى ترديد و توهّم داشته باشى ، بلكه از اين نظر كه در زمان حصول آن ترديد آورى .\r\n« ارتياب » نيز در معنى « إرابة » مىآيد . « ريب الدهر » وقايع روزگار است ، به خاطر مكرى كه در اين وقايع توهّم مىشود . « ريبة » اسمى از ريب است يعنى آن كه بر دغل و قلّت يقين دلالت مىكند . « 198 »\r\n\r\n\r\n","description":"","footnote":"\r\n( 198 ) ر ك : المفردات .\r\n","page_name":" 614 ","page_number":632},
  {"content":"\r\n\r\nابن اثير درباره « ريب » مىگويد :\r\nآن به معنى شكّ است . گفته شده به معنى شكّ همراه با تهمت است ؛ گفته مىشود :\r\n« رابنى الشىء و ارابنى » يعنى مرا به ترديد و شك واداشت . گفته مىشود : « ارابنى كذا » يعنى مرا به شك واداشت و به توهّم و ترديد افكند . اما چون به اتّهام يقين يا بى گويى : « رابنى » ، بدون الف باب افعال . « 199 »\r\nاين نكته كه ابن اثير آن را مورد توجّه قرار داده نكتهء دقيقى در بيان تفاوت معنايى ارتياب و شكّ است كه ابو هلال عسگرى نيز آن را مورد توجّه قرار داده ، مىگويد :\r\n« ارتياب » شكّ همراه با تهمت است ، و گواه آن اينكه مىگوييد : « انى شاك اليوم فى المطر » ( من امروز در آمدن باران شك دارم ) و روا نيست بگويى : « انى مرتاب بفلان » ( من به فلانى ترديد دارم ) ، مگر زمانى كه دربارهء او شكّ داشته و او را متّهم نيز كرده باشى . اما « شكّ » بدين شناخته شده كه تساوى طرفين احتمال است . « 200 »\r\nبنابراين « ريب » همانند شكّ نيست كه از تساوى ميان دو طرف انكار و يقين حكايت كند ، بلكه آن شكّى است همراه با تمايل به اتّهام و انكار . 
  ]\r\n\r\n183 - ختم :\r\nنافع از معنى اين كلام خداوند - تعالى - پرسيد :  « خَتَمَ اللَّهُ عَلى قُلُوبِهِمْ »  .\r\nابن عباس گفت : « طبع عليها » ( بر آنها مهر نهاد ) ؛ و آنگاه به شعر شاعر استشهاد كرد :\r\n و صهباء طاف يهوديّها * فأبرزها و عليها ختم \r\nيعنى : شرابى كه گردانندهء جامها با آن به گردش آمد و آن را كه مهر بر آن نهاده شده بود آشكار ساخت .\r\n[ اين كلمه در آيهء بقره / 7 ، دربارهء كافران ، آمده است :\r\n « خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ »  . يعنى :\r\nخداوند بر دلهاى آنان مهر نهاد و بر گوشها و ديده‌هاشان پرده‌اى و آنان را عذابى بزرگ است .\r\n\r\n\r\n","description":"","footnote":"\r\n( 199 ) ر ك : النهاية .\r\n( 200 ) ر ك : الفروق اللغويه .\r\n","page_name":" 615 ","page_number":633},
  {"content":"\r\n\r\nهمچنين است دو آيهء ذيل :\r\nانعام / 46 :  « قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ »  « بگو آيا خود بر اين گواهيد كه اگر خداوند گوش و چشمتان بگيرد و بر دلهايتان مهر زند چه خدايى غير از الله است كه آن را برايتان باز آورد ؟ » ؛ جاثيه / 23 :  « أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ أَ فَلا تَذَكَّرُونَ »  « آيا خود بر اين گواه هستى كه آن كس كه خواسته‌هايش را خداى خود كرد و خداوند او را با آگاهى گمراه ساخت و بر گوش و دل او مهر نهاد و بر ديده‌اش پرده‌اى افكند ، چه كسى پس از خداوند او را هدايت مىكند ؟\r\nپس آيا پند نمىگيريد ؟ » .\r\nاز همين مادّه در قرآن كريم آمده است :\r\n- فعل مجرد مضارع در دو آيه :\r\nيس / 65 :  « نَخْتِمُ عَلى أَفْواهِهِمْ »  ؛ شورى / 24 :  « يَخْتِمْ عَلى قَلْبِكَ »  ؛ - « خاتم النّبيّين » در آيه احزاب / 40 ؛ - « مختوم » و « ختام » در آيه مطفّفين / 25 ، 26 ، دربارهء نعيم و رفاه بهشتيان :\r\n  « يُسْقَوْنَ مِنْ رَحِيقٍ مَخْتُومٍ * خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ »   « از شرابى ناب كه بر آن مهر نهاده شده سيراب مىشوند مهر آن از مشك است ، و براى رسيدن به اين است كه بايد همه بر يكديگر پيشى جويند » .\r\nهر چند تفسير « ختم اللّه على قلوبهم » به « طبع على قلوبهم » تفسيرى روشن و نزديك به نظر مىرسد ، اما از اين نكته غافل نمىمانيم كه در بيان قرآنى ، « طبع » بر دل و دلها در يازده آيه به كار رفته كه سياق همه نيز دربارهء آن است كه خداوند بر دلهاى كافران ، منافقان ، متجاوزان و هر متكبّر جبارى مهر مىنهد .\r\nسياق آيات « ختم » بر دل و دلها نيز از اين دور نيست .\r\nاما در اين ميان ، مادّه ختم در دو آيهء   « رَحِيقٍ مَخْتُومٍ * خِتامُهُ مِسْكٌ »   و  « خاتَمَ النَّبِيِّينَ »  در معنى اصل و نزديك خود به كار رفته و همين بر آن گواه است كه گويا در بيان قرآنى « ختم » با دلالتى اعم از « طبع » به كار مىرود در حالى كه طبع تنها در دلالت بر مفهوم مجازى آن استعمال مىگردد .\r\nروشن است كه مقصود از « ختم » يا مهر نهادن بر دلها معنى اصلى آن نيست ، بلكه اين ،\r\n\r\n","description":"","footnote":"","page_name":" 616 ","page_number":634},
  {"content":"\r\n\r\nتعبيرى كنايى است وراى معنى حقيقى نزديك آن ، و كنايه از رسوخ غفلت و گمراهى در دل و انديشهء آنان در مورد « طبع » بر دلها نيز مقصود از آن مفهوم كنايى رسوخ و نفوذ و تأثير گمراهى بر دلهاست .\r\nراغب در اين مورد عقيدهء كسانى را نقل كرده كه گفته‌اند : در اين آيه همان معنى نزديك و حقيقى ختم مقصود است و آن اين كه خداوند بر دلهاى كافران مهرى مىزند تا نشانى براى فرشتگان باشد و بر كفر آنان دلالت كند .\r\nوى پس از نقل اين عقيده ، آن را بدين گفتهء خود رد مىكند - و ما نيز در كنار او آن را رد مىكنيم - كه :\r\nاين سخن درستى نيست ؛ زيرا اين كنايه اگر سخن از علامتى محسوس داشته باشد ، بايد قاعدتا كسانى كه بدن را تشريح مىكنند بتوانند آن را مشاهده كنند ، و اگر سخن از علامتى غير محسوس و علامتى معقول باشد ، در اين صورت فرشتگان به خاطر اطلاع داشتن از عقايد كافران از چنين استدلالى بىنيازند . ( المفردات ) يعنى : از استدلال بر كفر كافران به وسيلهء علامتى محسوس كه همان مهر زده شده بر دلهاى آنان است . 
  ]\r\n\r\n184 - صفوان :\r\nنافع بن ازرق از اين كلام خداوند - تعالى - پرسيد : « صفوان » .\r\nابن عباس گفت : « الحجر الأملس » ( سنگ صاف ) . چون نافع از او پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر اوس بن حجر را :\r\n على ظهر صفوان كانّ متونه * غللن بدهن يزلق المتنزّلا \r\nيعنى : بر پشت سنگى صاف كه گويا سطحش به روغنى آغشته شده كه هر كس را بر آن به پايين حركت كند مىلغزاند .\r\n[ اين كلمه در آيهء بقره / 264 آمده است .\r\n « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ . فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً لا يَقْدِرُونَ عَلى شَيْءٍ مِمَّا كَسَبُوا وَ اللَّهُ لا يَهْدِي الْقَوْمَ الْكافِرِينَ »  . يعنى : اى كسانى كه ايمان آورده‌ايد\r\n\r\n","description":"","footnote":"","page_name":" 617 ","page_number":635},
  {"content":"\r\n\r\nصدقات خود را با منّت و آزار باطل مكنيد ، همانند آن كه اموال خود را براى ريا در برابر مردم انفاق مىكند و به خداوند و روز واپسين ايمان ندارد . حكايت او حكايت سنگى صاف است كه بر آن اندكى خاك بود ، پس بارانى بدان رسيد و آن را ديگر بار صاف و بىحاصل كرد . آنان با آنچه كرده‌اند به هيچ چيز دست نيابند و خداوند مردمان كافر را هدايت نمىكند .\r\nاين صيغه تنها يك بار در قرآن كريم آمده است .\r\nدربارهء صفوان ، گفته شده جمع « صفوانة » است ، و همچنين گفته شده مفرد « صفى » است . « 201 »\r\nدر قرآن كريم از اين مادّه آمده است :\r\n- فعل « أصفاكم » دو بار ؛ - افعال « إصطفاء » به صورت ماضى و مضارع ، دوازده بار ؛ - دو اسم مفعول « المصطفين الأخيار » و « عسل مصفّى » ؛ - « الصّفا و المروة » نيز يك بار .\r\nپيش از اين در مسأله شماره 169 گذشت كه ابن ازرق از معنى « صلدا » در همين آيه پرسيد و ابن عباس آن را به « الحجر الاملس » ( سنگ صاف ) تفسير كرد ، گويا كه معنى آيه از نظر ابن عباس چنين است : حكايت سنگى صاف كه بارانى بدان رسيد و آن را صاف كرد .\r\nچنين تفسيرى يك تفسير نزديك به معنى كلمه به نظر نمىآيد .\r\nراغب در مورد « صفا » بر اين عقيده است :\r\nاصل « صفا » خلوص شىء از ناخالصى است و از همين معناست كلمه « صفا » براى سنگ صاف . . .\r\n« صفوان » نيز همانند صفا و مفرد آن « صفوانة » است . خداى تعالى مىفرمايد :\r\n « صَفْوانٍ عَلَيْهِ تُرابٌ »  ، و گفته مىشود : « يوم صفوان » يعنى روزى با هواى صاف و كاملا سرد . « 202 »\r\nدر فرهنگهاى زبان عربى نيز در ذيل « صفوان » آمده است : سنگ صاف و درشتى كه گياه بر آن نرويد .\r\nما اين نظريه را بر مىگزينيم كه خالى بودن و بىحاصل بودن اصل معنى اين ماده است ، چنان كه گويند : « اصفت الدجاجة » زمانى كه مرغ از تخم كردن باز ايستد ، « اصفى الرجل\r\n\r\n\r\n","description":"","footnote":"\r\n( 201 ) ر ك : النهاية .\r\n( 202 ) ر ك : المفردات .\r\n","page_name":" 618 ","page_number":636},
  {"content":"\r\n\r\nمن كذا » زمانى كه كسى از چيزى خالى و عارى شود ؛ « اصفى الشاعر » ، زمانى كه شاعر از شعر گفتن باز ايستد ، « الصفوان » به معنى اراضيى است كه صاحبانش آنها را ترك گفته و از آنجا رفته‌اند و اكنون خالى از مالك است و همچنين به معنى املاكى است كه پادشاه به خاصّان خود اختصاص دهد .\r\nاز همين مادّه ، كلمات « صفو » و « صفاء » براى آنچه خالى از ناخالصى و شائبهء موجب كدر شدن است ، كلمهء « اصطفاء » براى برگزيدن كسى به عنوان دوست نزديك و صميمى ، و كلمه « صفوء » براى خلاصه و چكيدهء پاك از هر آلودگى آمده است .\r\nدر آيهء كريمه موضوع بحث وجه تمثيل آن است كه « صفوان » كه بر آن خاكى باشد در معرض اين احتمال و ايهام است كه چيزى بر آن برويد اما زمانى كه بارانى به آن رسد ، همين مقدار خاك را از آن بشويد و آن را به صورتى كاملا صاف و بىحاصل در آورد . 
  ]\r\n\r\n185 - صرّ :\r\nنافع از اين كلام خداوند - تعالى - پرسيد : « فيها صرّ » .\r\nابن عباس گفت : « برد » ( سرما ) ؛ و آنگاه به بيتى از نابغه ذبيانى استشهاد كرد :\r\n لا يبرمون إذا ما الأرض جللها * صرّ الشتاء من الإمحال كالأدم \r\nيعنى : به سان گندمى نيستيد كه چون سرماى زمستان و خشكى زمين را فرا گيرد پژمرده ، و ملول شوند :\r\n[ اين كلمه در آيهء آل عمران / 117 دربارهء كافران ، آمده است :\r\n « مَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْهُ وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ »  . يعنى : حكايت آنچه در اين دنيا انفاق مىكنند حكايت بادى سرد است كه به كشت و زرع طايفه‌اى كه به خود ستم كردند رسيد و آن را از ميان برد ، و خداوند بر آنان ستم نكرد ، بلكه خود بر خويش ستم كردند .\r\nاين صيغه تنها يك بار در قرآن آمده ، امّا از همين مادّه است :\r\n- كلمه مضاعف « صرصر » ، سه بار و در وصف بادى كه قوم عاد را هلاك ساخت :\r\nحاقه / 6 :  « وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ »  « امّا قوم عاد با آن باد صرصر سركش هلاك شدند » ؛ فصلت / 16 :  « فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ »  « در ايّامى نحس بادى\r\n\r\n","description":"","footnote":"","page_name":" 619 ","page_number":637},
  {"content":"\r\n\r\nصرصر بر آنان فرستاديم » ؛ قمر / 19 :   « كَذَّبَتْ عادٌ فَكَيْفَ كانَ عَذابِي وَ نُذُرِ * إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ »   « پيش از آنان قوم عاد تكذيب كردند . پس عذاب و هشدارها چگونه بود ؟ ما بر آنها در روزى نحس كه پايان پذيرفتنى نبود بادى صرصر فرستاديم » ؛ - « صرّه » در آيه ذاريات / 29 ، در ماجراى ابراهيم :  « فَأَقْبَلَتِ امْرَأَتُهُ فِي صَرَّةٍ فَصَكَّتْ وَجْهَها وَ قالَتْ عَجُوزٌ عَقِيمٌ »  « زنش فرياد زنان روى كرد و بر صورت خود نواخت و گفت :\r\nپيرزنى عقيم » .\r\n- فعل از باب « اصرار » ، چهار بار .\r\nدر مورد تفسير اين كلمه به « برد سرد ، سرما » مىبايست يادآور شويم كه در قرآن كريم مادّه « برد » ، خود ، در چندين جاى آمده است :\r\n- اسم « برد » در دو آيه :\r\nانبياء / 69 :  « قُلْنا يا نارُ كُونِي بَرْداً وَ سَلاماً عَلى إِبْراهِيمَ »  « گفتيم اى آتش بر ابراهيم سرد و سلامت باش » ؛ نباء / 4 :  « لا يَذُوقُونَ فِيها بَرْداً وَ لا شَراباً »  « در آنجا طعم هيچ خنكى و آبى نچشند » .\r\n- اسم فاعل « بارد » در دو آيه ديگر :\r\nص / 42 :  « هذا مُغْتَسَلٌ بارِدٌ »  « اين آبى سرد براى شستن است » ؛ واقعه / 44 :   « وَ ظِلٍّ مِنْ يَحْمُومٍ * لا بارِدٍ وَ لا كَرِيمٍ »   « و سايه‌اى از دود سياه كه نه سرد است و نه خوش .\r\nروشن است كه در همهء اين آيات « برد » نقيص « حرّ » ( گرم ) است . اما آيا « صرّ » نيز نقيض « حرّ » مىباشد ؟\r\nبه نظر مىرسد كه در معنى « صرّ » ، شدّت منظور شده ، چنان كه همين مفهوم در :\r\n« اصرار » يعنى سختگيرى در تمسّك به چيزى ، در « الصرّة » به معنى شدّتى كه از گرفتارى و جنگ باشد و به معنى صيحه‌اى كه از شدت درد و گرفتارى برخيزد ، و نيز « صرير » به معنى صداى وزش باد و نيز سخت‌ترين صيحه‌ها منظور شده است .\r\nاحتمالا اصل استعمال اين مادّه در « صرار » است به معنى پارچه يا هر وسيله ديگرى كه پستانهاى شتر با آن [ به پشتش 
  ] بسته مىشود تا شير را در پستانهايش نگه دارد ؛ يا در « صرّه » به معنى كيسه‌اى كه دراهم يا هر چيزى همانند آن را در آن گذارند و محكم ببندند .\r\nاصولا مفهوم به خود جمع شدن و گرفتگى از مفاهيم ملازم با سختى سرماست و در اين كه به\r\n\r\n","description":"","footnote":"","page_name":" 620 ","page_number":638},
  {"content":"\r\n\r\nآن كس كه ازدواج نكرده يا به حجّ نرفته « صرورة » گويند دلالتى بر عسرو سختى و شدّت است .\r\nراغب اين مادّه را به « شدّت » برگردانده و ابن اثير در تفسير آن معانى حبس كردن ، منع نمودن و جمع و نيز بستن را آورده است . او در حديث « لا صرورة فى الاسلام » مىگويد :\r\nمقصود از « صرورة » ازدواج نكردن است - همانند راهبان - و نيز آن كس كه هنوز به حجّ نرفته است .\r\nاصل اين كلمه نيز از حبس و منع است ، و اصل « صرّ » نيز جمع و ( بستن ) ؛ مأخوذ از « صرار » به معنى پستان بندى كه براى شتر به كار برند تا شير را در پستانهاى آن حبس كند و شير جمع شود . 
  ] « 203 »\r\n\r\n186 - تبوّئ :\r\nنافع از اين كلام خداوند - تعالى - پرسيد :  « تُبَوِّئُ الْمُؤْمِنِينَ مَقاعِدَ لِلْقِتالِ »  .\r\nابن عباس گفت : « توطن المومنين » ( مومنان را در جاى خود قرار مىدهى ) . چون ابن ازرق پرسيد : آيا عرب با اين مفهوم آشناست ، گفت : آرى ، آيا نشنيده‌اى شعر اعشى را :\r\n و ما بوأ الرحمن بيتك منزلا * بأجياد غزىّ الفنا و المحرّم \r\n« 204 » يعنى : خداوند خانهء تو را جايى در اجياد [ كوههايى در مكه 
  ] كه در غرب فنا و محرّم است قرار نداد .\r\n[ اين كلمه در آيهء آل عمران / 121 ، خطاب به پيامبر - صلّى اللّه عليه [ و آله 
  ] و سلّم - آمده است :\r\n « وَ إِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ وَ اللَّهُ سَمِيعٌ عَلِيمٌ »  . يعنى : و آنگاه كه صبحگاهان از ميان كسانت بيرون شدى تا مؤمنان را در جاى خود براى جنگيدن قرار دهى و خداوند شنوا و آگاه است .\r\nآيات ذيل نيز مشتمل بر افعالى از همين باب است :\r\nنحل / 41 ، درباره مهاجرين و انصار :  « لَنُبَوِّئَنَّهُمْ فِي الدُّنْيا حَسَنَةً »  « در دنيا آنان را در\r\n\r\n\r\n","description":"","footnote":"\r\n( 203 ) ر ك : النهاية .\r\n( 204 ) روايت ديوان او چنين است :\r\n « و ما بوأ الرحمن بيتك فى العلا * بأحياد شرقى الصفا و المحرم » \r\n","page_name":" 621 ","page_number":639},
  {"content":"\r\n\r\nجايگاهى نكو قرار مىدهيم » ؛ عنكبوت / 58 :  « لَنُبَوِّئَنَّهُمْ مِنَ الْجَنَّةِ غُرَفاً »  « آنان را در غرفه‌هايى از بهشت جاى مىدهيم » ؛ يونس / 93 :  « لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ »  « بنى اسرائيل را در جايگاه صدق قرار داديم » ؛ و همچنين آيات : حج / 26 و اعراف / 74 .\r\nاز همين مادّه افعالى از مصدر « تبوء » در آيات ذيل آمده است :\r\nيوسف / 56 :  « كَذلِكَ مَكَّنَّا لِيُوسُفَ فِي الْأَرْضِ يَتَبَوَّأُ مِنْها حَيْثُ يَشاءُ »  « بدين سان به يوسف در زمين تمكّن داديم تا در هر جاى زمين كه خواهد نشيمن گزيند » ؛ زمر / 74 :  « وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ »  « زمين را از آن ما ساخت و هر جاى بهشت را كه خواهيم نيز به نشيمن اختيار كنيم » ؛ يونس / 87 :  « وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً »  « به موسى و برادرش وحى فرستاديم كه براى قوم خود در مصر خانه‌هايى براى نشستن اختيار كنيد » ؛ حشر / 9 :  « وَ الَّذِينَ تَبَوَّؤُا الدَّارَ وَ الْإِيمانَ »  « كسانى كه در همين خانه جاى داشتند و ايمان گزيدند » .\r\nاز ريشه ثلاثى مجرد اين ماده نيز فعل ماضى پنج بار و فعل مضارع « تبوء » بيست و نه بار به كار رفته ، و همه نيز در مورد جاى گزيدن معنوى و قرار گرفتن در رضوان خداوند يا در خشم و غضب او و يا در گناه است .\r\nتفسير « تبوىء » به « توطّن » در آيهء آل عمران تفسيرى نزديك به نظر مىرسد . در قرآن كريم از مادّه فعل اخير كلمهء « مواطن » در آيهء توبه / 25 آمده است :  « لَقَدْ نَصَرَكُمُ اللَّهُ فِي مَواطِنَ كَثِيرَةٍ »  « خداوند شما در جايهاى فراوان يارى داد » .\r\nدر فرهنگهاى زبان عربى در ذيل مادّهء « بوّأ » مىآورند : يعنى أنزل . اسم مأخوذ از اين مادّه نيز « بيئة » است ( محيط و فضايى كه شخص يا چيزى در آن قرار مىگيرد ) . « تبوّأ المكان » يعنى در جايى قرار گرفت . « متبوّأ الولد » يعنى جايى كه زادگاه فرزند است . گفته مىشود :\r\n« باء اليه » يعنى برگشت ؛ و « باء بالاثم » يعنى به گناه اعتراف و اقرار كرد .\r\nراغب در اين باره مىگويد :\r\nاصل « بواء » مساوات اجزاء در مكان است ، بر خلاف « نبوة » گفته مىشود : « مكان بوّاء » يعنى جايى كه برجستگى ندارد ؛ « بوّأت له مكانا » يعنى جايى را براى او هموار كردم و در آنجا قرار گرفت . « بواء » در برابرى و كفو بودن در باب قصاص و\r\n\r\n","description":"","footnote":"","page_name":" 622 ","page_number":640},
  {"content":"\r\n\r\nنكاح به كار مىرود و گفته مىشود : فلان بواء فلان ( فلانى كفو فلانى است ) . « 205 »\r\nامّا از نظر ابن اثير اصل « بوء » لزوم است و از همين معناست حديث « فقد باء به احدهما » يعنى يكى ديگرى را به حقّى ملزم ساخت و براى ستاندن آن به او مراجعه كرد .\r\nابن اثير در حديث « من كذب علىّ متعمّدا فليتبوّأ مقعده من النّار » مىگويد : يعنى [ هر كس عمدا بر من دروغى بندد 
  ] جايگاه خويش را در آتش برگزيند .\r\nالبته وى در تفسير اين كلمه معنى مساوات را نيز مىآورد و مىگويد : در عبارتى همانند « بوأت بين القتلى » اين كلمه بدان معناست كه ميان كشتگان برابرى برقرار كردم [ يعنى برابر آنچه كشته بودند كشتم 
  ] ؛ و از همين معناست حديث « الجراحات بواء » يعنى در قصاص جراحات ، جراحات طوايف مختلف با يكديگر برابر است و به طور مساوى قصاص صورت مىگيرد . « 206 »\r\nاز همهء اينها براى درك معنى كلمه الهام مىگيريم و در مىيابيم كه در آيهء آل عمران مراد از « تبوئة » « توطين » مؤمنان از سوى پيامبر - عليه الصّلاة و السّلام - و به طور مطلق نيست ، بلكه مقصود از آن قرار دادن هر كس در جاى شايسته‌اى است كه با او سازگارى دارد و كفو اوست ؛ و اين ويژگى معنايى مساوات و كفو بودن در ساير صيغه‌ها و استعمالهاى اين ماده نيز منظور مىشود . 
  ]\r\n\r\n187 - ربّيّون :\r\nنافع بن ازرق از معنى اين كلام خداوند - تعالى - پرسيد : « ربّيّون » .\r\nابن عباس گفت : « جموع كثيرة » ( جمعهاى فراوان ) . چون ابن ازرق از او پرسيد : آيا عرب با چنين مفهومى آشناست ، گفت : آرى ، آيا نشنيده‌اى اين بيت حسان بن ثابت را :\r\nو اذا محشر تجافوا عن القص - * - د حملنا عليهم ربّيّا يعنى : هرگاه كسانى از راه درستى دور شوند با گروههاى فراوان بر آنان حمله مىبريم .\r\n[ اين كلمه در آيهء آل عمران / 146 آمده است :\r\n « وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ »  .\r\n\r\n\r\n","description":"","footnote":"\r\n( 205 ) ر ك : المفردات .\r\n( 206 ) ر ك : النهايه .\r\n","page_name":" 623 ","page_number":641},
  {"content":"\r\n\r\nيعنى : چه بسا پيامبرانى كه خدا گرايان بسيارى در كنار آنان جنگيدند و از آنچه در راه خدا به آنان رسيده بود سست نشدند و ضعيف و درمانده نگشتند و خداوند صابران را دوست دارد .\r\nاين صيغه تنها يك بار در قرآن آمده ، امّا از همين ماده است :\r\n- « ربّ » به صورت مضاف به اسم ظاهر و يا ضمير ، در بيشتر از نهصد و چند مورد .\r\nدر اين موارد كه در هيچكدام كلمه « الرّب » به صورت معرّف به « ال » وجود ندارد ، كلمه ربّ به معنى دينى خاصّ آن و براى خداوند و در مواردى بسيار اندك نيز نسبت به بشر به كار رفته است ، همانند آيات يوسف / 23 ، 41 ، 42 ، در مورد عزيز ، كه در اين آيات « ربّ » به معنى آقا و پادشاه است ، و نيز از قبيل آيهء نازعات / 24 ، در مورد فرعون كه مىگويد :  « أَنَا رَبُّكُمُ الْأَعْلى »  ( من پادشاه بزرگ شمايم ) .\r\n- جمع « ارباب » ، چهار بار ، و در سياق محكوم كردن شرك يا نهى از آن .\r\n- « ربّانيّون » ، سه بار .\r\n- و در غير معنى ربوبيّت ، كلمهء « ربائبكم » در آيه سورهء نساء / 23 ، در بيان محارم .\r\nبر تفسير « ربيّون » به « جموع كثيرة » اين اشكال است كه در آيه بلافاصله پس از اين كلمه به وصف « كثير » تصريح شده و بنابراين در تفسير مزبور تنها اين مىماند كه ربّيّون به معنى جموع است .\r\nاين تفسيرى است نزديك به سخن مجد در القاموس كه مىگويد :\r\nربّيّون جمع « ربّى » است و آن به معنى هزاران تن از مردم ، مأخوذ از « ربب » كه به معنى آب فراوان مىباشد .\r\nاما راغب دربارهء اين كلمه چنين مىآورد كه « ربّى » همانند « ربّانى » است . او مىگويد :\r\nگفته شده : منسوب به « ربّان » است . گفته شده : منسوب به « ربّ » است كه مصدرى است به معنى تربيت و بدين معنا « ربى » كسى است كه علم پرورد . گفته شده : اين كلمه منسوب به اين مصدر و معنايش آن است كه خود را با علم مىپرورد . در حقيقت اين دو تفسير ملازم يكديگرند ؛ زيرا هر كس خود را با علم بپرورد علم را نيز پرورده است و هر كه علم پرورد خود را نيز بپرورد . گفته شده : اين منسوب به « ربّ » يعنى خداوند متعال است ، همانند كلمه منسوب « الهى » زيادت نون نيز در صيغهء منسوب ديگر يعنى ربّانى از قبيل زيادت نون در حيّانى و جسمانى است . « 207 »\r\n\r\n\r\n","description":"","footnote":"\r\n( 207 ) ر ك : المفردات .\r\n","page_name":" 624 ","page_number":642},
  {"content":"\r\n\r\nابن اثير مىگويد :\r\nدر لغت ، كلمهء « ربّ » بر مالك ، آقا و تدبير كننده ، مربى ، قيّم ، و نعمت دهنده اطلاق مىشود . در حديث على - رضي اللّه عنه - است كه « الناس ثلاثة : عالم ربّانى . . . »\r\n( مردم سه دسته‌اند : عالم ربانى . . . ) اين منسوب است به ربّ ، به زيادت الف و نون به منظور مبالغه . گفته شده : در اين روايت نيز ربّانى از ربّ به معنى تربيت است و ربّانى عالمى است راسخ در علم و دين و يا كسى كه به علم خود در پى به دست آوردن خشنودى خداوند است . گفته شده : عالم ربّانى عالمى است كه عمل كند و تعليم دهد . « 208 »\r\nدر زبان عربى ، اصل استعمال « ربّ » در مالك و صاحب شىء است ، چنان كه در آيات يوسف / 23 ، 41 و 42 به همين معنا به كار رفته است .\r\n« مربوب » به معنى مملوك است ؛ و « ربّ الصّبىّ » يعنى كودك را تربيت كرد ؛ « ربيبه » يعنى دايه و همچنين دختر زن .\r\nشايد بتوان گفت در آيهء موضوع بحث ، كلمه « ربّيّون » ارتباط خود را با اصل معناى اين ماده در تربيت حفظ كرده و بنابراين « ربّيّون » صرفا به معنى « جموع » نيست ، بلكه اين كلمه بر آن دلالت دارد كه اين گروهها بر كلمات پروردگار و شريعت و هدايت او كه پيامبرانشان به آنان رسانده ، تربيت يافته بودند . 
  ]\r\n\r\n188 - مخمصة :\r\nنافع بن ازرق از معنى اين كلام خداوند - تعالى - پرسيد : « مخمصة » .\r\nابن عباس گفت : « مجاعة » ( گرسنگى ) چون نافع از او پرسيد : آيا عرب با اين مفهوم آشناست ، گفت : آرى ، آيا نشنيده‌اى اين بيت اعشى را :\r\n تبيتون فى المشتى ملاء بطونكم * و جاراتكم سغب يبتن خمائصا \r\nيعنى : در قشلاقها با شكمهاى پر مىخوابيد ، در حالى كه زنانى كه با شما همسايه‌اند با شكمهايى به پشت چسبيده و گرسنه مىخوابند .\r\nاين كلمه در دو آيهء ذيل آمده است :\r\n\r\n\r\n","description":"","footnote":"\r\n( 208 ) ر ك : النهاية .\r\n","page_name":" 625 ","page_number":643},
  {"content":"\r\n\r\nمائده / 3 :  « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلَّا ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ »  ؛ توبه / 120 :  « ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ »  .\r\nبه ترتيب يعنى :\r\n- حرام شد بر شما مردار ، خون ، گوشت خوك ، و هر حيوانى كه به نام غير خدا ذبح شده ، آنچه خفه شده ، آنچه به سنگ زده باشند ، آنچه از بلندى در افتاده باشد يا به شاخ حيوانى ديگر بميرد ، يا درندگان از آن خورده باشند ، مگر اين كه ذبحش كنيد . امروز كافران از دين شما نوميد شده‌اند پس از آنان مترسيد و از من بترسيد . امروز دينتان را كامل كردم ، نعمت خويش را بر شما تمام نمودم و اسلام را به عنوان دين برايتان برگزيدم . پس هر كه در گرسنگى به اضطرار ماند و قصد گناه نداشته باشد بداند كه خداوند آمرزنده و مهربان است ؛ - مردمان مدينه و اعراب باديه نشين را كه در پيرامون آنانند حق آن نيست كه از همراهى با رسول خدا خوددارى ورزند يا جان از او دريغ دارند ؛ چه هيچ تشنگى ، خستگى و گرسنگيى در راه خدا به آنان نرسد و هيچ قدمى در راه خدا بر ندارند كه كافران را خشمگين ساز ، و هيچ تعرضى به دشمن نكنند ، مگر اين كه بدانچه كرده‌اند عملى صالح براى آنان نوشته شود . خداوند پاداش نيكوكاران را تباه نمىسازد .\r\nتفسير « مخمصة » ، به « مجاعة » به رغم آن تفسيرى نزديك به نظر مىرسد ، امّا گرفتار اين اشكال است كه در قرآن كريم واژه « جوع » در سياقى جز سياق دو آيه فوق به كار رفته و از آن جمله است :\r\nبقره / 155 :  « وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ »  « و مسلما شما را به قدرى ترس و گرسنگى خواهيم آزمود » ؛ نحل / 112 ، دربارهء آباديى كافر :  « فَأَذاقَهَا اللَّهُ لِباسَ الْجُوعِ وَ الْخَوْفِ »  « خداوند لباس گرسنگى و ترس را بر تن آن آبادى كرد » ؛\r\n\r\n","description":"","footnote":"","page_name":" 626 ","page_number":644},
  {"content":"\r\n\r\nغاشيه / 7 ، در مورد طعام دوزخيان :   « لَيْسَ لَهُمْ طَعامٌ إِلَّا مِنْ ضَرِيعٍ * لا يُسْمِنُ وَ لا يُغْنِي مِنْ جُوعٍ »   « آنان را طعامى نيست مگر از خار * كه نه چاق مىكند و نه گرسنگى را سودى مىبخشد » .\r\nقريش / 4 :   « فَلْيَعْبُدُوا رَبَّ هذَا الْبَيْتِ * الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ »   « پس بايد پروردگار اين خانه را بپرستند ، آن كه بدانان به جاى گرسنگى سيرى و به جاى ترس امنيت داد » .\r\nعلاوه بر اينها در آيهء طه / 118 فعل مجرد مضارع اين ماده نيز ، خطاب به آدم در بهشت ، آمده است :  « إِنَّ لَكَ أَلَّا تَجُوعَ فِيها وَ لا تَعْرى »  « در آنجا تو راست كه نه گرسنه شوى و نه برهنه گردى » .\r\nاين مسئله كه قرآن در مواردى ديگر از لفظ « جوع » استفاده كرده و تنها در دو آيهء مورد بحث « مخمصه » را به كار گرفته ، خود به تفاوتى ميان اين دو كلمه اشعار دارد .\r\nدر فرهنگهاى زبان عربى معنى « مجاعة » در معانى « مخمصة » ذكر مىشود ؛ و پس از آن نيز در همين مادّه مىگويند : « خمص البطن » - به سه حركت فتحه ، ضمه و كسره در حرف خاء - يعنى شكم تهى شد ؛ و « رجل خمصان ، و خميص » يعنى كسى كه شكمش لاغر است .\r\nراغب اين دلالت اصلى كلمه بر لاغرى را مورد توجّه قرار داده ، در مادّه « مخمصه » مىگويد : يعنى : گرسنگيى كه موجب لاغرى شكم و به پشت چسبيدن آن شود . « 209 »\r\nابن اثير نيز در حديث جابر : « رايت النّبيّ صلّى اللّه عليه [ و آله 
  ] و سلّم خمصا شديدا » « خمص » و « مخمصه » را به جوع و مجاعه تفسير كرده و سپس افزوده است :\r\nگفته مىشود : « رجل خمصان و خميص » ، در صورتى كه شخص داراى شكمى لاغر باشد . جمع كلمه « خميص » ، « خماص » مىباشد و از استعمال همين كلمه است حديث : « كالطير تغدو خماصا و تروح بطانا » ( چون پرنده كه شكم تهى مىآيد و شكم پر مىرود ) ؛ و حديث ديگر كه مىگويد : « خماص البطون خفاف الظهور » يعنى آنان از خوردن اموال مردم عفّت مىورزند و شكمشان از اين كه چنان اموالى خورده باشند تهى و پشتشان از بار چنان گناهى سبك است . « 210 »\r\nبدين سان ، گويا استعمال كلمه « مخمصة » در « مجاعة » دلالت كلمه ، اصالتا ، بر لاغرى و تهى بودن جسم را نيز از بين نبرده است ؛ چيزى كه جز از شدت تأثير گرسنگى و طولانى شدن\r\n\r\n\r\n","description":"","footnote":"\r\n( 209 ) ر ك : المفردات .\r\n( 210 ) ر ك : النهايه .\r\n","page_name":" 627 ","page_number":645},
  {"content":"\r\n\r\nزمان آن حاصل نمىگردد ؛ چه اين كه انسان از گرسنگى يك روز و يا قسمتى از روز لاغر و نحيف نمىشود .\r\nچنين برداشتى از كلمه « مخمصة » ما را بدين رهنمون مىشود كه در صورت اضطرار مؤمن به سبب گرسنگى و ناچار شدن وى به خوردن آنچه بر او حرام است ، تنها در شرايطى مىتوان انتظار مغفرت و رحمت خداوند داشت كه گرسنگى به حدى برسد كه بدن را نحيف و لاغر مىكند چنان كه در پذيرش رنجهاى جهاد و آنجا كه در راه خدا تشنگى و گرسنگى و خستگى به مؤمن مىرسد ، در مقابل آن عملى صالح براى او نوشته مىشود .\r\nنكتهء ديگر آن كه كلمهء « مجاعة » بدان نزديكتر است كه بر گرسنگيى عمومى دلالت كند ، چنان كه قحطيى عمومى همه را در بر گرفته باشد ، در صورتى كه آنچه در دو آيهء سوره‌هاى مائده و بقره - آنجا كه « مخمصة » آمده - گرسنگى و قحطى عمومى نيست ، بنابراين به صورت ضمنى مىفهميم كه در فرض مورد بحث آيه ، گاه ممكن است براى كسانى كه از خوردن ميته ( مردار ) و خون و گوشت خوك و ساير چيزهايى كه در آيه ذكر شده و بر مؤمنان حرام است بيمى ندارند و احساس گناه نمىكنند طعامى از اين نوع وجود داشته باشد ، نه آن كه سخن آيه مربوط به فرض قحطى عمومى كه در آن هيچ طعامى يافت نمىشود ، باشد .\r\nدر آزار و گرسنگيى نيز كه مؤمنان در راه خدا تحمّل مىكنند همين مسأله وجود دارد و آنچه آنان در راه خدا متحمّل مىشوند از نوع قحطى و گرسنگيى نيست كه هم بدانان مىرسد و هم به ديگر مردمانى كه در ميان آنها هم گروهى مجاهد و هم گروهى گريزان از جهاد ، وجود دارند .\r\n\r\n189 - يقترف :\r\nابن ازرق از اين كلام خداوند - تعالى - پرسيد :  « وَ لِيَقْتَرِفُوا ما هُمْ مُقْتَرِفُونَ »  .\r\nابن عباس گفت : « ليكسبوا ما هم مكتسبون » ( تا آنچه كه مىتوانند كسب كنند ) . چون نافع از او پرسيد : آيا عرب با اين مفهوم آشناست ، گفت : آرى ، آيا نشنيده‌اى اين بيت لبيد را :\r\n و إنى لآتى « 211 » ما أتيت و إننى * لما اقترفت نفسى علىّ لراهب \r\nيعنى : من آنچه را كرده‌ام و از آنچه خود به زيان خويش كسب كرده و انجام داده‌ام\r\n\r\n\r\n","description":"","footnote":"\r\n( 211 ) در نسخه چاپى الاتقان چنين آمده ، اما در معجم غريب القرآن به نقل از همين كتاب آمده است :\r\n« و انى لات ما اتيت » .\r\n","page_name":" 628 ","page_number":646},
  {"content":"\r\n\r\nترسانم .\r\nاين كلمه در آيهء انعام / 113 آمده است :\r\n  « وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً ، وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ * وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ »   . يعنى : بدين سان براى هر پيامبرى دشمنانى قرار داديم ، شيطانهايى از انسانها و جنّيان كه با همديگر براى فريب سخنانى آراسته زمزمه مىكنند و اگر پروردگارت مىخواست چنان نمىكردند ، پس آنان را بدان افترا بستن كه بدان مشغولند واگذار * و نيز براى آن كه دلهاى كسانى كه به آخرت ايمان ندارند بدان سخنان توجّه يابد و براى آن كه او را راضى سازند و آنچه را مىخواهند انجام دهند .\r\nفعل ماضى اين باب نيز در آيهء توبه / 24 آمده است :\r\n « قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ »  « بگو : اگر پدران ، فرزندان ، برادران ، همسران ، خاندان و كسان ، اموالى كه كسب كرده‌ايد ، تجارتى كه از بىرونقى آن مىترسيد و خانه‌هايى كه آنها را دوست مىداريد نزد شما از خدا و رسول او و جهاد در راه او دوست داشتنىتر است در انتظار باشيد تا خداوند آنچه را خود خواسته بياورد ، و خداوند مردمان فاسق را هدايت نمىكند » .\r\nاز همين مادّه دو فعل مضارع نيز در آيات ذيل وجود دارد :\r\nشورى / 23  « وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  « هر كس كار نيكى انجام دهد براى او در آن ، نيكى افزاييم » ؛ انعام / 120 :  « إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ »  « كسانى كه گناه انجام مىدهند بدانچه انجام مىدادند مجازات خواهند ديد » .\r\nدر سرتاسر قرآن تنها در آيات فوق كلماتى از اين مادّه آمده است .\r\nبر تفسير « اقتراف » به « كسب » اين اشكال وارد مىشود كه در قرآن كريم مادّه « كسب » نيز استعمال يافته است :\r\n- فعل ماضى مجرد ، هفده بار ؛ - فعل مضارع مجرد ، بيست و چهار بار ؛ - افعال ماضى از باب اكتساب ، سه بار ؛\r\n\r\n","description":"","footnote":"","page_name":" 629 ","page_number":647},
  {"content":"\r\n\r\nبنابراين آيا تفاوتى ميان اقتراف و كسب يا اكتساب وجود دارد ؟\r\nراغب چنين عقيده دارد كه « اقتراف » بيشتر در مورد انجام كارهاى بد به كار مىرود .\r\nوى اين كلمه را از اصل معناى لغوى آن مأخوذ مىداند كه عبارت است از « قرف » در مورد كندن قسمتهايى از پوست درخت و يا پوستهء روى زخم .\r\nاز گفتار ابن اثير چنين بر مىآيد كه وى اقتراف را خاصّ تهمت و گناه مىداند ، هر چند وى خود در ذيل حديث إفك : « إن كنت قارفت ذنبا فتوبى إلى اللّه » ( اگر گناهى مرتكب شده‌اى به درگاه خدا توبه كن ) معنى « نزديك شدن » را نيز براى « قرف » ذكر مىكند و در حديث سرزمين آلوده به و با و آنجا كه از رسول خدا - صلّى اللّه عليه [ و آله 
  ] و سلّم - در اين باره پرسيده شد و او فرمود : « دعها فان القرب التلف » مىگويد : « معنى نزديك شدن و تماس يافتن را براى اين واژه ذكر مىكند و مىگويد : « قرف » به معنى تماس يافتن با بيمارى و نزديك شدن به مرض است ، و تلف نيز هلاكت . « 212 »\r\nبراى ما دليل روشنى براى اختصاص « اقتراف » به گناه و تهمت وجود ندارد ، در شرايطى كه عرب مىگويد « فلان يقترف لعياله » « 213 » ( فلانى براى عائله خود كسب و كار مىكند ) ، و در حالى كه در قرآن كريم در آيهء توبه « اقتراف » در مورد اموال آمده و در آيهء شورى نيز درباره كار نيك به كار رفته است ، آنجا كه مىگويد : « و من يقترف حسنة نزد له فيها حسنا » هر چند تعلّق « اقتراف » به بديها چنان كه راغب بدان تصريح دارد بيشتر است . آنچه ما در مورد تفاوت مدلول « اقتراف » و « كسب » مىتوانيم بپذيريم اين است كه تماس يافتن ، در آميختن و نزديك شدن يك مدلول اصلى و يك اصل در دلالت « اقتراف » است ؛ خواه اقترافى حسّى باشد ، چون كندن قسمتى از پوست درخت و يا كندن پوسته از روى زخم ، و خواه نيز اقترافى مجازى ، چون نزديك شدن به گناه و بيمارى . . .\r\nاما واژهء « كسب » از اصل استعمال آن كه سود تجارت است به صورت مجازى به استعمال در مورد انجام اعمال نقل يافته است ؛ گرچه كه خداوند خود به حقيقت امور آگاه است . 
  ]\r\n\r\n\r\n","description":"","footnote":"\r\n( 212 ) ر ك : النهايه .\r\n( 213 ) ر ك : اساس البلاغه .\r\n","page_name":" 630 ","page_number":648},
  {"content":"\r\n\r\n\r\nپايان سخن\r\nآرى ، شايد با اين تلاش در فهم اعجاز بيانى و بررسى مسائل ابن ازرق به اين پرسش يكى از دانشجويان خود در دانشگاه قرويين پاسخ داده باشيم كه چون ديدند در فهم نصّ قرآن به خود واژهء قرآنى پايبندم و از آن به هيچ واژه‌اى ديگر عدول نمىكنم يكى از آنان از من پرسيد :\r\nمگر زبان عربى زبان قرآن نيست ، پس چرا قرآن را به واژه‌هايى كه در اين زبان است تفسير نمىكنيم ؟\r\nما به كمك زبان عربى دلالت واژهء قرآنى را در اين زبان در مىيابيم و در شعر فصيح كه ديوان عرب است شواهدى بر اين دلالت و مدلول مىجوييم و از حديث رسول - عليه الصّلاة و السّلام - كه مبلّغ و مبيّن قرآن است به محتواى اصلى آن مىرسيم و از طريق گفته‌هاى صحابه و مفسّران به تقويت فهمى كه از اين واژه داشته‌ايم مىپردازيم .\r\nاما پس از همهء اينها واژهء قرآنى ، برتر از اين همه برخوردار از جلالى خاص و منحصر به فرد و اعجاز خود مىماند .\r\nاگر از اين حقيقت غافل نمانده‌ايم كه وحى الهى تنها به قرآن و نه به هيچ چيز جز آن همهء مخالفان را عاجز خوانده و به رويارويى دعوت كرده و در شعر ضرورتهايى محتمل است كه به واسطهء آنها شاعر واژه‌اى يا حرفى يا اسلوبى را وا مىگذارد و به جاى آن واژه ، حرف يا اسلوب ديگرى اختيار مىكند و نيز آن محتمل است كه بر زبان راويان و تدوين كنندگان و ناسخان دستخوش تغيير گردد ؛ شايسته است از اين حقيقت نيز غافل نمانيم كه قرآن كريم براى بسيارى از واژه‌ها مدلول اسلامى خاصّ پديد آورده كه قبل از بعثت ، عرب با آن هيچ آشنايى نداشته و به همين سبب نيز اين گونه الفاظ پذيراى آن نيست كه براى آنها شاهدى از ديوان\r\n\r\n","description":"","footnote":"","page_name":" 631 ","page_number":649},
  {"content":"\r\n\r\nشعر جاهلى جستجو شود ، مگر آن كه عنوان آشنايى يافتن و نزديك شدن به معنى حقيقى واژه قرآنى از طريق توجّه به معنايى كه عرب قبل از اسلام از واژه فهميده است داشته باشد .\r\nهيچگاه اين مطلب از منزلت صحابى بزرگوار ابن عبّاس و ديگر صحابه و پيشوايان - رضوان اللّه عليهم - نمىكاهد كه واژهء قرآنى مرادف آنچه آنان در تفسيرش گفته‌اند نباشد ، بلكه اعجاز بيانى قرآن اقتضا مىكند كه هر مفسّرى در راه آوردن « همانندى » براى واژهء قرآنى و در جاى آن درمانده و ناتوان گردد .\r\nبلكه در اين راه نيز درمانده و ناتوانيم كه براى واژهء قرآنى بديلى از ديگر كلمات اين كتاب الهى كه در موضعى ديگر و در سياقى ديگر آمده است بيابيم .\r\nبيشترين چيزى كه آگاهترين ما به زبان عربى و قرآن كريم مىتواند در اختيار داشته باشد اين است كه سرّ نهفته در دلالت حرف يا لفظ را بدان وجه كه در بيان اعجازى اين كتاب آمده دريابد و اگر نيز براى او تفسيرى ممكن شود تنها عنوان شرح و تقريب خواهد داشت ؛ و خداوند خود به حقيقت امور آگاه است .\r\n« پروردگارا ، اگر فراموش كرديم يا به خطا رفتيم بر ما مگير ! پروردگارا چنان كه بر امّتهاى پيش از ما بارى گران نهادى بر ما بارى گران منه ! پروردگارا آنچه را بدان توانمان نيست بر ما مگذار ! و از ما درگذر ! و ما را بيامرز ! و بر ما رحمت آور ! تو ما را مولايى ، ما را بر مردمانى كه كافرند پيروز كن » .\r\nصدق اللّه [ العلىّ 
  ] العظيم\r\n\r\n\r\n","description":"","footnote":"","page_name":" 632 ","page_number":650}
  ]