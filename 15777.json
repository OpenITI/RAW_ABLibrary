[
  {"content":"\r\n\r\n5\r\nهدايتگران راه نور\r\nزندگانى سيدالشهداء\r\nامام حسين عليه السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ هجدهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nmudarrisi muhammad taqi\r\nزندگانى سيدالشهداء عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n71 ص - ( هدايتگران راه نور ؛ ج 5 )\r\n2000 ريال 4 - 73 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الامام الحسين قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ هجدهم : 1389 : 10000 ريال .\r\n1 . چهارده معصوم - سرگذشتنامه . 2 . حسين بن على عليه السلام ، امام سوم ، 3 - 61 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n953 / 297\r\nج . 5\r\n1379\r\nكتابخانه ملى ايران\r\n27410 - 78 م\r\nانتشارات محبان الحسين\r\nهدايتگران راه نور ( 5 )\r\nزندگانى سيد الشهداء حضرت امام حسين عليه السلام\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ هجدهم : تابستان 1389 - 5000 نسخه\r\nقيمت : 10000 ريال\r\nآدرس ؛ تهران - خيابان 15 خرداد - كوچهء امامزاده يحيى\r\nكوچهء شهيد حميد تين نژاد پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 - همراه : 09125446513\r\nشابك : 4 - 73 - 5648 - 964\r\n4 - 73 - 5648 - 964 : isbn\r\nليتوگرافى : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدّمه ناشر 
  ]\r\nبسم الله الرحمن الرحيم\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران ، پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى سيد الشهداء حضرت امام حسين عليه السلام ) پنجمين شماره از سلسله فوق مىباشد كه بارها به زبان عربى چاپ گرديده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 و چاپ هجدهم پنجمين شماره از سلسله فوق را در زمستان سال 1389 به بازار كتاب عرضه مىدارد .\r\nاز خداوند متعال مىخواهيم كه ما را در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه ، و صلّى اللَّه على محمّد و آله الطاهرين .\r\nمسلمانان امروز بيش ازهرروزديگرى به‌نور وهدايت نيازمندند . آنان در شبى تاريك ودربيابانى بىكرانه اسير توفانهاى مرگبار شده‌اند . راهها به بن‌بست ختم شده و مردم به پراكندگى دچار آمده‌اند و نمىدانند چه بايد بكنند ؟\r\nمسلمانان ، امروزه‌به‌نور وهدايت محتاجندامّا به همين اندازه نيزاز كانون نور و هدايت فاصله گرفتند . وضع آنان چنين است كه مىبينيم . آنها در برابر افكار وانديشه‌هاى وارداتى فاقد چنان آگاهى وهوشيارى هستند كه از نظر فكرى بايد پيوسته آنان را تغذيه كرد . اينان تعاليم دين خود را نمىشناسند و به ديدگاههاى روشن آن كه زادهء سالهاى تجربه است ، آگاهى ندارند . اينان نمىدانند كه دينشان يگانه آيينى است كه مىتواند امّت را از قعر اين پرتگاه به قلّهء بلندى كه انتظارش را دارند برساند .\r\nآنچه در اين كتاب آمده نمونه‌اى زنده‌براى اثبات اين ادّعاست . اينك بينش و آگاهى خود را از بزرگترين راهبر مسلمانى كه خداوند او را پيشوا و هدايتگر\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمردمان گردانيده ، فرابگيريم . بنگريم تاچه‌اندازه از بينش پر ثمر امام حسين عليه السلام برخورداريم و آنگاه با خود بينديشيم كه آيا همين مقدار كافى است ؟ ! من گمان نمىكنم كه صفحه‌اى تازه وافزون برآنچه كه دركتابهاى پيشين آمده ، برزندگى امام حسين عليه السلام اضافه‌كرده‌باشم . حتّىمىتوان گفت ، سطرى بر آنچه پيش ازاين گفته ونوشته‌اند ، نيفزوده‌ام . حتّى گمان نمىكنم كه تاكنون كتابى به اين ايجاز ، به تمام ابعاد زندگى آن‌حضرت پرداخته باشد . امّا با اين همه بر اين باورم كه نود ونُه در صد از خوانندگان اين كتاب از آنچه در اين مختصر مىخوانند ، به شگفتى خواهند افتاد . و اين خود نشان‌غفلت مسلمانان ازنورىاست‌كه شديداً امروزه بيش از هر زمان ديگرى بدان نيازمندند .\r\nاينك سخن را كوتاه مىكنم تا همگام با هم زندگى شكوهمندانه اين شخصيّت بزرگ اسلام را از نظر بگذرانيم .\r\nمحمّدتقى مدرّسى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : حسين\r\nپدر و مادر : امام على بن ابيطالب و حضرت فاطمه زهرا\r\nشهرت : سيد الشّهداء\r\nكُنيه : ابا عبداللَّه\r\nزمان و محلّ تولّد : سوّم شعبان سال 3 هجرت در مدينه\r\nزمان و محل شهادت : روز عاشوراى سال 61 ه . ق در كربلاء در سن 57 سالگى .\r\nمرقد شريف : در كربلاء مقدّس .\r\nدوران زندگى : در چهار بخش :\r\n1 - عصر رسول خدا صلى الله عليه و آله ( حدود 6 سال )\r\n2 - دوران ملازمت با پدر ( حدود 30 سال )\r\n3 - ملازمت با بردارش امام حسن ( حدود ده سال )\r\n4 - مدت امامت : ده سال\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمولود خجسته\r\nپگاه روز سوّم شعبان از سال سوّم هجرت يكى از درخشانترين و زيباترين سحرگاهان به شمار مىرود . چرا او كه در اين روز با انگشتانى از نور مولودى مبارك و بزرگ را به نوازش گرفت .\r\nدر سوّم شعبان نورى پاك و درخشان ، منزلگاه رسالت را در خود فروبرد . مولودى فرخنده پا به عرصه وجود گذاشت در واقع خداوند او را برگزيد تا تداوم بخش رسالت و مقتداى امّت باشد و انسانها را از تاريكيهاى جهل و بندگى برهاند .\r\nبى گمان دچار شگفتى خواهيم شد ، هنگامى كه مىبينيم منزلگاه رسالت با شادى و افتخار به استقبال اين مولود مىشتابد . خانه‌كوچك و ساده‌اى كه در بلنداى آن پيامبر صلى الله عليه و آله ، جدّى مهربان و پدرى پر محبّت جاى دارد .\r\nبه پيامبر خبر داده شد كه فاطمه زهرا پسرى زاده است ، حالتى آميخته از سرور و اندوه آن‌حضرت را فرا گرفت و با حسرت و رغبت خواستار كودك شد . مگر چه حادثه‌اى رخ داده است اى رسول خدا ! پدرم\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو مادرم فدايت باد آيا مگر اين نوزاد عيب و نقصى دارد ؟ !\r\nهرگز . . . كه انديشهء طلايه دار رسالت بسى گسترده‌تر و دور تر از افكارى است كه ديگران بدان مىانديشند . مسئوليّت و وظيفهء او بزرگتر از مسئوليّت يك پدر يا وظايف يك پدر بزرگ يا وظايف يك رهبر است .\r\nاو در حقيقت سازندهء يك امّت و يك تاريخ است و پيامبرى است كه براى بيم دادن جهانيان از سوى خداوند مأموريت يافته است .\r\nاو در انديشهء صواب خود بسى دور تر مىرود و مىگويد : گريزى از مرگ نيست و به ناچار بايد در يكى از روزها بار سفر آخرت را بست و بايد براى آينده راهى گسترده‌تر از آنچه كه امروز هست باز كرد و در آن آينده امّتى خواهد بود كه خود را ( امت اسلامى ) ميخواند و شخص پيامبر خدا را نمونه و راهبر واقعى خود تلقى مىكند .\r\nبايد اين امّت از وجود هدايتگران پاك و رهبرانى معصوم برخوردار باشد تا مردم را به راه راست و به سوى خداوند بزرگ هدايت كنند .\r\nاين پيشوايان ، چنان كه وحى بارها پيامبر را بدان آگهى داده بود ، كسانى جز خاندان وى يعنى حضرت على پسر عمويش و دو فرزند او و سپس نسل پاك آن دو ، نبودند .\r\nامّا آيا كارها در آينده ، همان گونه كه پيامبر اكرم مىخواهد ، پيش خواهد رفت ؟ ! در واقع وجود عناصر منحرف در ميان مسلمانان ، هشدارى آشكار به پيامبر در مورد آيندهء امّت به شمار مىآمد .\r\nوحى بارها به آن‌حضرت آگهى داده بود كه سرنوشت حقّى كه در وجود\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشخص پيامبر صلى الله عليه و آله تجلّى يافته همان سرنوشت حقى است كه خداوند آن را در وجود خاندان پاك وى متبلور مىبيند ، عناصرى هم كه در روزگار پيامبر در برابر دعوت او جبهه گرفتند همان كسانى هستند كه بعداً با زور و پا فشارى در مقابل خاندان پاك آن‌حضرت موضع مىگيرند .\r\nموج عناد و مخالفت دشمنان در آينده به نقطهء جوش خود خواهد رسيد ، وصف يارى دهندگان حق و باطل در روزگار امام حسين همين كودك شير خواره‌اى كه اكنون ديده بر جمال پاك پيامبر دوخته و بر دستان مبارك او در حال جنب و جوش است ، از هم جدا خواهد شد .\r\nپيامبر نيز به‌آينده‌اى دور مىنگرد و در انديشه‌هاى خود غوطه مىخورد . دگر بار نگاهى به اين كودك خجستهء شير خواره مىافكند . گاه شادمانى او را در خود فرو مىگيرد و زمانى حزن و اندوه در دلش راه مىيابد . او مدتى را در اين حالت به سرمىبرد تاآنكه قطرات‌اشك‌از چشمان‌درخشان و پر مهرش باريدن مىگيرد .\r\nشگفتا ! ! پيامبر صلى الله عليه و آله با آن همه دليرى و شجاعت مىگريد ! ! حال آنكه او همان كسى است كه على بن ابى طالب عليه السلام شجاع ترين ودلاورترين مرد قريش در دشوارترين و بحرانى ترين شرايط به دو پناه مىبرد . كسى كه به قول امام على در ميدان جنگ از ديگران به دشمن نزديكتر بود و سختى نبرد هيچ گاه در عزم و ارادهء پولادينش خللى وارد نمىكرد . امّا او اينك در ميان زنانى كه در مراسم تولد اين كودك گرد آمده‌اند ، مىگريد ! !\r\nاسماء خدمتكار اهل بيت مىگويد از آن‌حضرت پرسيدم : پدر و مادرم\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبه فدايت چرا مىگريى ؟ !\r\nپيامبر خدا پاسخ مىدهد :\r\nبر اين فرزندم مىگريم .\r\nگفتم : او همين ساعت به دنيا آمد اى رسول خدا ؟ !\r\nفرمود : مردمان سركش پس از من او را خواهند كشت . خداوند آنان را از شفاعت من بىبهره كند . « 1 »\r\nمسأله‌اى كه در دل رسول خدا صلى الله عليه و آله خلجان مىكرد ، عاطفه‌اى انسانى يا تمايلى بشرى نبود تا او را به حفظ نام و نشانش در خاندانش تحريك كند .\r\nبلكه اين مسأله پيامبرى بود كه خداوند او را برگزيده و با علم به عزم و اراده ، راستى و ايمانش او را انتخاب كرده بود .\r\nمسألهء كسى بود كه مسئووليتى بر دوش داشت كه كوههاى سترگ و آسمانها و زمين تاب برداشتن آن را نداشتند . مسئوليّت او رساندن پيام مكتب به گوش همهء جهانيان بود .\r\nامام حسين عليه السلام نيز فقط پسر او نبود بلكه او مقتدا و پيشواى كسانى بود كه پس از وى بيم دهنده آنان بود . بنابر اين خبر كشته شدن وى طبعاً خبر نبرد حق با باطل و راست با دروغ و عدالت با ظلم و . . . به شمار مىآمد . از اين رو پيامبر صلى الله عليه و آله بر اين مولود مىگريست كه واقعاً سزاوار گريستن هم بود .\r\n\r\n\r\n","description":"","footnote":"\r\n( 1 ) - بحار الانوار ، ج 10 .\r\n","page_name":" 12 ","page_number":12},
  {"content":"\r\n\r\nجشن تولد عجيبى در خانه رسالت بر پا بود . شادمانى با اشك و خنده با اندوه و درد توأم بود . آرى كه جشن صالحان همواره ميان ترس و اميد ، خنده و گريه جريان مىيابد . اينك اندكى گوش فرا دهيم و بشنويم كه آيا كروبيان نيز در جشن ساكنان اين كانون گرم و ساده نيز شركت دارند يا نه ؟\r\nآرى اينك نجوايى آهسته مىشنويم كه اندك اندك نزديك مىشود .\r\nگويى اين نجواى كروبيان است . آنان فضاى خانه را از عطر حضور خود در آكنده‌اند .\r\nجبرئيل عليه السلام پيش مىآيد و مىگويد :\r\nاى محمّد ! خداوند تو را سلام مىرساند و مىفرمايد : على براى تو به منزلهء هارون است براى موسى . جز آنكه پيامبرى پس از تو نيست . پس اين فرزندت را به نام پسر هارون بخوان .\r\nپيامبر صلى الله عليه و آله مىفرمايد : فرزند هارون چه نام داشت ؟\r\nجبرئيل پاسخ مىدهد : شبير .\r\nپيامبر مىفرمايد : امّا زبان من عربى است !\r\nپس پيامبر وى را حسين مىنامد . « 1 »\r\nفطرس نيز پيش مىآيد .\r\nاو فرشته‌اى است ، شكسته بال كه اينك ديگر فرشتگان او را بدين محفل آورده‌اند .\r\nفطرس از درگاه خداوند رانده شده بود و همواره در زندان مورد\r\n\r\n\r\n","description":"","footnote":"\r\n( 1 ) - « قاموس اللغة » ذيل مادهء شبر و نيز بحار الأنوار ، ج 104 ، ص 111 .\r\n","page_name":" 13 ","page_number":13},
  {"content":"\r\n\r\nشكنجه قرار داشت ، تا آنكه افواج ملائكه را ديد . از آنان پرسيد : چه شده كه شما را چنين مىبينم پياپى بالا مىرويد وفرود مىآييد ، آيا قيامت برپا شده است ؟ جبرئيل پاسخ داد : هرگز ، بلكه پيامبر خاتم ، صاحب فرزندى شده كه اينك ما براى گفتن شاد باش به نزدش روانه‌ايم . فطرس پرسيد : آيا مىتوانيد مرا نيز با خود نزد او ببريد ، باشد كه او از من شفاعت كند و شفاعتش مورد قبول قرار گيرد . آنگاه جبرئيل او را با خود آورد .\r\nفطرس نزد پيامبر خدا آمد و به او متوسّل شد . آن‌حضرت به گهوارهء حسين اشاره كرد . حسين در ميان گهواره آرميده بود . فطرس به طرف گهواره رفت و بالهاى شكسته‌اش را به كناره‌هاى آن ماليد . پس خداوند به خاطر حسين بن على ، سلامت بالهاى فطرس را به دو باز گردانيد .\r\nجشن پايان مىيابد و پيامبر صلى الله عليه و آله اين كودك شير خوار و مبارك را مىگيرد و در آغوشش مىفشارد ، در يك گوشش اذان و در گوش ديگرش اقامه مىگويد و آنگاه زبانش را در دهان كودك مىگذارد و از آب دهان خود ، كودك را تا آنجا كه مىخواهد ، تغذيه مىكند .\r\nپس از دو هفته دو گوسفند براى او عقيقه مىكند و موهاى سرش را مىتراشد و به اندازهء و زن آنها صدقه مىدهد و سپس به اسماء اشاره مىكند و ميفرمايد :\r\n« خون از رسوم جاهليّت است »\r\nبدين سان اين جد مهربان به صورت نمونه و الگويى مناسب براى مسلمانان جلوه مىكند . او تنها به اجراى آداب اسلامى بسنده نمىكرد ، اگر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nچه در آن هنگام آداب و رسوم اسلامى در منتهاى اوج و شكوفايى خود بود . با اين وصف پيامبر صلى الله عليه و آله علاوه بر نسخ عملى آداب جاهلى ، در گفتار خود نيز به آنها فرمان مىداد .\r\nبد نيست بدانيد كه در بين اعرابِ روزگار جاهليّت مرسوم آن بود كه چون كودكى در ميانشان متولّد مىشد سر او را به خون مىآلودند تا بدين وسيله توحش خود را نمايان سازند و به او اجازهء ميراث خواهى دهند .\r\nاين كودك در آغوش مكتب و تحت نظر پيامبر اكرم و امير مؤمنان رشد و پرورش مىيافت تا آنكه دو سال از عمرش گذشت . امّا با اين وجود هنوز زبان به گفتار نگشوده بود ! شگفتا ! خطوط چهره كودك بر هوش وافر و ارادهء پولادين او دلالت دارد پس چرا حرف نمىزند ؟ آيا ممكن است در زبانش عارضه‌اى پديد آمده باشد ؟\r\nيك روز ، مسلمانان براى اقامهء نماز جماعت در پشت رسول گرامى اسلام به صف ايستاده بودند و حسين نيز در كنار پيامبر جاى گرفته بود .\r\nحاضران براى گفتن تكبيرة الاحرام آماده مىشدند . حضوع و خشوع بر دلها سايه گسترده و سكوت بر همه جا حكمفرما بود . همه در انتظار آن بودند كه پيامبر صلى الله عليه و آله تكبير گويد تا آنان در پى وى تكبير گويند . ناگهان صدايى با وقار و سنگين سكوت را در هم شكست و گفت : اللَّه اكبر و در پى آن صدايى نازك و آهسته كه تمام حركات و سكنات آن مطابق با صداى پيامبر بود ، به گوش رسيد كه در كمال خشوع و آرامش نغمه « اللَّه اكبر » را سر داد . اين ، صداى حسين بن على بود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nپيامبر اكرم دوباره تكبير گفت و حسين نيز زبان به تكبير گشود .\r\nنمازگزاران كه شاهد اين صحنه بودند ، مىشنيدند و تكبير مىگفتند و تعجب مىكردند ! ! پيامبر هفت بار تكبير گفت و حسين نيز هفت بار پاسخ تكبير پيامبر را داد . آنگاه پيامبر خدا به نماز ايستاد و حسين نيز آنچه را كه مىشنيد ، تكرار مىكرد .\r\nبدين ترتيب نخستين كلمه‌اى كه امام حسين بر زبان آورد ، كلمهء توحيد يعنى اللَّه اكبر بود . هنگامى كه با تاريخ همگام مىشويم ، مى بينيم اين كودكى كه نخستين گفتارش در دو سالگى اللَّه اكبر بود پس از پنجاه و پنج سال ، در حالى كه آخرين گامهاى جهاد مقدّس خويش را بر مىداشت و واپسين لحظات درد و اندوه خويش را در مىنورد و در حالى كه پيكر پاكش بر شنهاى داغ صحرا و زير تابش خورشيد افتاده و جگرش از سوزش تشنگى پاره پاره شده بود و گرمى شمشيرهاى انبوه او را در خود گرفته بودند ، لبهايش را كه با لبهاى پيامبر صلى الله عليه و آله بسيار تماس يافته بود ، از هم گشود و با زارى به درگاه پروردگار عرض كرد :\r\n« معبودا من به خشنودى تو خشنودم و هيچ معبودى جز تو نيست ! »\r\nلبهاى او تا زمانى كه روح پاك و بزرگوارش به آسمان پركشد ، همچنان بدين نغمه مترنّم بود .\r\nاز آنجا كه دانش جديد ثابت كرده است كه وراثت داراى آثار شگرفى است و تربيت سهم عمده‌اى در رشد اخلاق كودك و شكل گيرى صفات و خصايص او دارد ، جاى ترديد باقى نمىماند كه شيوهء تربيتى پدر و جد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nامام حسين كه از خوش خلق ترين و گرامى نسب ترين مردمان بوده‌اند ، بهترين و والاترين شيوه‌ها بوده و آنان با اين شيوه به خوبى مىتوانسته‌اند فضايل اخلاقى و صفات پسنديده را در درون انسان رشد و پرورش دهند .\r\nبنابر اين آيا مىتوان در بارهء دست پروردهء شخص رسول اللَّه صلى الله عليه و آله ، ( امام حسين عليه السلام ) و نيز پدر و مادر وى كه آنان هم از دست پروردگان پيامبر بوده‌اند به گمان و ترديد افتاد ؟\r\nآيا نبايد به اين سخن خداوند در قرآن قانع شد كه فرموده است :\r\n( بَيْنَهُمَا بَرْزَخٌ لَا يَبْغِيَانِ * فَبِأَيِّ آلَاءِ رَبِّكُمَا تُكَذِّبَانِ * يَخْرُجُ مِنْهُمَا اللُّؤْلُؤُ وَالْمَرْجَانُ ) « 1 » .\r\n« اوست كه دو دريا را به هم آميخت و ميان آن دو دريا برزخ و فاصله‌اى است كه تجاوز به حدود يكديگر نمىكنند . الا اى جن و انس كدامين نعمتهاى خدايتان را انكار مىكنيد . از آن دو دريا ، لؤلؤ و مرجان بيرون آيد . »\r\nمقصود از دو دريا ، يكى درياى نبوّت است كه منبع آن از جانب پيامبر صلى الله عليه و آله ، حضرت فاطمه زهرا عليها السلام مىباشد و ديگرى درياى وصايت است كه از طرف على عليه السلام نشأت مىگيرد . اين دو دريا چون با يكديگر در آميزند ، بديهى است كه لؤلؤ ( حسن ) و مرجان ( حسين ) از آن بيرون خواهند آمد .\r\nاين وراثت پاكتر و برتر از آن چيزى است كه تصور مىشود هيچ گاه نمىتوان آن را از تربيت جدا دانست . تربيت امام حسين با تربيت\r\n\r\n\r\n","description":"","footnote":"\r\n( 1 ) - سورهء الرحمن ، آيهء 20 - 24 .\r\n","page_name":" 17 ","page_number":17},
  {"content":"\r\n\r\nديگر مردمان تفاوت بسيار داشت . شخص پيامبر صلى الله عليه و آله نسبت به تربيت امام حسين اهتمام جدى نشان مىداد و مستقيماً در اين مهم عمل مىكرد .\r\nبراى نشان دادن ميزان توجّه پيامبر اكرم نسبت به تربيت سيّدالشّهداء مىتوان به دو حديث زير استناد كرد . اين احاديث بر اين تأكيد مىكنند كه امام حسين تنها پروردهء على و فاطمه عليهما السلام نبود بلكه علاوه بر تربيت آن دو زير نظر پيامبر صلى الله عليه و آله هم پرورش مى يافت .\r\n1 - از يعلى عامرى نقل شده است كه رسول خدا براى رفتن به ميهمانى بيرون آمد . ناگهان با حسين رو به رو شد كه با كودكان سر گرم بازى بود ، حسين با ديدن پيامبر به استقبال آن‌حضرت آمد . . . آنگاه پيامبر دستانش را دراز كرد امّا كودك جست و خيز مىكرد و اين سو و آن سو مىرفت و پيامبر خدا به حركات او مىخنديد تا آنكه بالاخره او را گرفت آنگاه يكى از دستهايش را زير چانه و دست ديگرش را پشت گردن او گذارد و دهانش را در دهان او قرار داد و بوسيدش . « 1 »\r\n2 - حسن بن على ، آب خواست پيامبر اكرم برخاست و براى او آب آورد . حسين نيز گفت : « پدر من هم آب مىخواهم » امّا پيامبر صلى الله عليه و آله نخست آب را به حسن داد و آنگاه براى حسين نيز آب آورد .\r\nفاطمه كه شاهد اين صحنه بود ، گفت : گويا حسن را بيش از حسين دوست مىدارى ؟ پيامبر صلى الله عليه و آله پاسخ داد : حسن پيش از وى آب خواسته بود . و بدان كه من و تو و اين دو و آن خوابيده - به على عليه السلام اشاره كرد - در\r\n\r\n\r\n","description":"","footnote":"\r\n( 1 ) - مستدرك ، ج 2 ، ص 626 .\r\n","page_name":" 18 ","page_number":18},
  {"content":"\r\n\r\nجايى از بهشت جاى داريم . « 1 »\r\nاين كودك هوشمند تحت نظر پيامبر و در زير سايه پدر و مادر ، پاكش رشد مىكرد و بزرگ مىشد . پيامبر در حق او چنان توجّه و اهتمام نشان مىداد كه صحابه را متحيّر ساخته بود . بسيار اتفاق مىافتاد كه پيامبر اكرم با سخنان روشنايى بخش خود به صدها تن از مسلمانان گوشزد مىكرد كه : « حسن و حسين سرور جوانان بهشتىاند » . و يا مىفرمود : « حسن و حسين هر دو امامند چه قيام كنند و چه بنشينند . » و نيز مىفرمود :\r\n« حسين از من و من از حسينم » .\r\nآن‌حضرت حسين را در ميان مردم بالا مىبرد و خطاب به آنان مىفرمود : « اى مردم اين حسين پسر على است او را بشناسيد . »\r\nآنگاه در ادامه گفتار خود مىافزود :\r\n« سوگند به كسى كه جانم به‌دست اوست او بهشتى است و دوستدارانش نيز با اويند » .\r\nگاه نيز پيامبر صلى الله عليه و آله ، او را در دامن خود مىنشاند و مىفرمود :\r\n« خداوندا ، من حسين را دوست دارم توهم او را دوست بدار . » و بسيارى از اوقات آن دو را - حسن و حسين - بر دوش مبارك خود مىنشاند و در برابر چشمان مسلمانان به اين طرف و آن طرف مىبرد .\r\nبدين سان اين مولود گرامى در سايه رسالت و در كنف تربيت پيامبر پرورش يافت و از اين طريق از مجد و بزرگى بهره‌اى كامل بُرد .\r\n\r\n\r\n","description":"","footnote":"\r\n( 1 ) - معالم الزلفى ، ص 259 .\r\n","page_name":" 19 ","page_number":19},
  {"content":"\r\n\r\n\r\nامام حسين پس از پيامبر\r\nپس از رحلت پيامبر اكرم ، پيشامدهاى بزرگى به وقوع پيوست .\r\nصداهاى تفرقه‌انگيز و چند دستگى از هر گوشه و كنارى برمىخاست . امّا در اين اوضاع حسين عليه السلام را مىبينيم كه دوش به دوش پدر بزرگوارش در كنار حق ايستاده است و با روشن ترين دلايل به اعلان و تبليغ آن مىپردازد . بار ديگر او را مىبينيم ، جوانى كه سيمايش شمايل پر هيبت پدرش را به ياد مىآورد ، او فرماندهى سپاهيان خروشان پدرش بر ضد طاغوت شام ، معاويه بن ابى سفيان ، را بر عهده داشت .\r\nآن‌حضرت با عزم و ارادهء پولادين و شمشير بران و تدبير استوار و نقشه‌هاى دقيق خود پيروزيهاى بزرگ و درخشانى بر ضد طغيان بنىاميّه ، كه مىخواستند امّت اسلامى را به دوران جاهليّت باز گردانند ، به دست آورد .\r\nنقشهء پليد قتل امير مؤمنان على عليه السلام به اجرا در آمد و منجر به شهادت دردناك آن امام شد . با شهادت آن‌حضرت مسئووليتهاى حسّاس و خطير امّت بر دوش امام حسن عليه السلام افتاد . در اين ميان امام حسين نيز به جهاد مقدّس خويش در اداى امانت حق و مسئوليّت امّت ادامه مىداد و امّت\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاسلامى را بر ضد باطلى كه تمام قواى خود را در شام گرد آورده بود ، مىشورانيد و مردم را از حوادث و فجايعى كه در صورت دسترسى معاويه به خلافت به وقوع مىپيوست ؛ بيم مىداد .\r\nدوران زندگى امام حسن نيز به پايان مىرسد و آن امام با زهرى كه به دستور معاويه در غذايش مىريزند ، مسموم و شهيد مىشود .\r\nپس از شهادت امام حسن سكان خلافت الهى به دست امام حسين مىافتد و مسلمانان راستينى كه جز ستمگرى چيزى از بنى اميّه نديده بودند ، به پيروى از او گردن مىنهند . در واقع تمام همّت بنى اميّه ، در نابود ساختن احساسات و مقدّسات اسلامى امّت خلاصه مىشد .\r\nدر اوايل سال پنجاهم هجرى ، امام حسين عليه السلام پيشوايى و امامت مسلمانان را عهده دار شد . اينك بجاست كه نگاهى گذرا به اوضاع حاكم به آن روزگار در كشور اسلامى بيفكنيم .\r\nدر سال 51 هجرى معاويه به حج رفت تا از نزديك اوضاع سياسى در مركز حركت مخالفان خود را مشاهده كند . زيرا مكّه و مدينه همواره آشيانه صحابه و مهاجران محسوب مىشد ، و اينان خود دشمن ترين و مخالف ترين كسان با معاويه بودند .\r\nچون معاويه از مكّه و مدينه ديدار كرد ، دريافت كه انصار به گونه‌اى خاص با وى دشمنى مىكنند و شديداً از خلافت وى ناخشنودند .\r\nروزى از اطرافيان خويش پرسيد : چرا انصار به استقبال من نيامدند ؟\r\nيكى پاسخ داد : انصار آن قدر شتر نداشتند كه بر آنها سوار شوند و به استقبال تو آيند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمعاويه كه خود علّت برخورد سرد انصار را مىدانست ، چون اين پاسخِ نيشدار را شنيد ، زبان به‌طعنه گشود و گفت : شتران آبكش را چه كردند ؟ « 1 »\r\nدر ميان حاضران ، برخى از سران انصار نيز حضور داشتند . يكى از آنها به نام قيس بن سعد بن عباده ، پاسخ داد :\r\nآنها ، آن شتران را در جنگ بدر و احد و نبردهاى ديگرى كه در ركاب رسول خدا صلى الله عليه و آله بودند از دست دادند تا تو و پدرت را به اسلام وادارند تا آنكه فرمان الهى چيره شد در حالى كه شما آن را نا خوش مىداشتيد .\r\nآنگاه سينهء قيس به جوش و خروش در آمد و اخگرى از آن جهيد كه خاطرات درخشان روزهاى گذشته و طوفانهاى سياه امروز را با خود به همراه داشت . او گفت : آرى رسول خدا صلى الله عليه و آله با ما عهد كرده بود . كه در آينده ، شاهد تبعيض خواهيم بود .\r\nمعاويه انصار را توبيخ مىكند و مقدّسات را به ريشخند مىگيرد . آنگاه قيس به روشنگرى ، در بارهء سوابق بنى اميّه و اطرافيان او پرداخت و مواضع دشمنانهء آنها را از روز آغاز در برابر دعوت پيامبر صلى الله عليه و آله و انكار حق على عليه السلام پس از وى ، دقيقاً تشريح كرد و بخصوص از دشمنى معاويه با امام زمانش ، على بن ابيطالب ، پرده برداشت و احاديثى از پيامبر در بارهء امام على كه از نظر معاويه ، يگانه دشمن او براى رسيدن به حكومت به\r\n\r\n\r\n","description":"","footnote":"\r\n( 1 ) - در حقيقت معاويه با اين جمله مىخواست انصار را به ريشخند بگيرد . چرا كه آنان پيش از اسلام در شمار عمال يهوديان مدينه بودند و با شتران خود باغستانهاى يهوديان را آبيارى مىكردند . ( مؤلف )\r\n","page_name":" 22 ","page_number":22},
  {"content":"\r\n\r\nشمار مىآمد ، به وى ياد آور گرديد .\r\nقيس در آن روز ندانست كه اين دشمنى و مخالفتى كه معاويه اعمال مىكرد ، به چه فرجام شومى خواهد انجاميد !\r\nمعاويه از سفر حج بازگشت در حالى كه نقشه‌اى براى درهم شكستن مخالفت انصار و مهاجران در سر مىپروراند . نخستين نقشه‌اى كه معاويه در اين خصوص طرح ريزى كرد ، چنين بود .\r\nمعاويه پى برده بود كه هوشياران و انديشمندان بسيارى در كشور اسلامى زندگى مىكنند . كسانى از گذشته‌هاى نزديك ، تجربه‌هايى بسيار اندوخته و حقيقت حزب حاكم اموى را به خوبى لمس كرده‌اند . اينان همچنين به قداست حق و وجوب پيروى از آن و نيز دفاع از حرمتهاى والاى آن با تمام مشكلات و دشواريهايى كه ممكن بود براى آنان رخ نمايد ، ايمان آورده بودند .\r\nاو همچنين مىدانست كه در مركز حركت اين مخالفان در درجهء اوّل امام على و سپس امام حسن و پس از او امام حسين جاى دارند . او از پايگاهاى استوار على عليه السلام و پيروانش و نيز آمادگيهاى لازم و كافى آنها كه تخت‌سلطنت بنىاميّه‌را هر لحظه به‌لرزه‌در مىآورد ، به خوبى آگاهىداشت .\r\nمعاويه با شناخت و آگاهى از تمام اين امور ، نقشهء منفور و خائنانهء خويش را طراحى كرد .\r\nاو انديشيد كه‌دوستداران على عليه السلام وخاندان‌او ، از حكومت بنىاميّه ناخشنود و گريزانند . پس مىبايست در گام‌اوّل دوستى علىرا از دل دوستدارانش بيرون كند و ملاكها و معيارهاى مسلمانان را كه بدانها حق\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nرا از باطل جدا مىساختند ، به استيصال بكشاند . اين ملاكها چيزى جز اسلام راستين كه در خاندان پيامبر صلى الله عليه و آله تبلور مىيافت ، نبود .\r\nبنابر اين ، معاويه به واليان خود در چهار گوشهء كشور نامه‌اى نگاشت كه نص آن چنين بود : امّا بعد ، در كار كسانى كه با دليل دوستى آنان به على و خاندانش ثابت مىشود دّقت روا داريد و آنان را از امور ديوانى بر كنار كنيد . و سهم و رزق آنان را از بيت المال قطع كنيد و از هيچ يك از شيعيان على و خاندانش گواهى نپذيريد .\r\nاين نخستين توطئه‌اى بود كه در راه ياران على عليه السلام كه جبههء مخالفان حزب اموى را تشكيل مىدادند ، نمودار شد .\r\nسپس معاويه در ظلمت ، جهل و كفر خود ، نقشهء ديگرى طرح ريزى كرد كه به مراتب از نقشهء نخست ، بسيار دشوارتر و سخت‌تر بود . او به واليانش نوشت : به مجردى كه به آنان گمان و شك برديد بگيريدشان و به صرف تهمت بكشيدشان ! !\r\nدر عبارت « به صرف تهمت بكشيدشان » بنگريد . آيا واقعاً در قاموس جنايتكاران قانونى از اين بدتر و ظالمانه تر مىتوان يافت ؟ !\r\nامام حسين عليه السلام در چنين فضاى دهشت بارى زندگى مىكرد . او منصب خلافت الهى را به دوش مىكشيد و بىگمان اجراى اين دستور معاويه در مورد ياران و دوستدارانش ، دل او را به درد مىآورد .\r\nامّا شرايطى كه آن‌حضرت با آن رو به رو بود ، به وى اجازهء اقدام مسلحانه بر ضد حكومت احمقانهء امويّان را نمىداد . چرا كه معاويه در تمام امور به حيله و نيرنگ چنگ مىآويخت و با بخشش اموال هنگفت\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاز طريق بيت المال ، امّت را به خواب عميق فرو مىبرد و اگر آنان در مقابل وى سر تسليم فرو نمىآوردند با چيزى كه آن را سربازان عسل ناميده بود ، از پاى در مىآورد . در واقع او از طريق مسموم ساختن آب يا خوراك مخالفانش ، آنان را از صحنهء مبارزه بيرون مىراند . چنان كه همين حيله را بر ضد امام حسن عليه السلام نيز به كار بست و از طريق همسر جنايتكار آن‌حضرت ، وى را مسموم و شهيد كرد . معاويه از به كار بستن حيله و نيرنگ بر ضد بزرگ مردانى كه سر تسليم در برابر مال و منصب فرو نمىآوردند هيچ گاه كوتاهى نمىكرد .\r\nوى با توسّل به همين مكر و نيرنگ يكى از سران بزرگ شيعى ، يعنى حجر بن عدّى ، صحابى بزرگ پيامبر صلى الله عليه و آله را از پاى در آورد . او حجر و يارانش را به شام فرا خواند و پيش از آنكه پاى آنان به پايتخت برسد ، گروهى از سپاهيان خود را به مقابلهء آنان فرستاد و ايشان را تنها به جرم اينكه پيرو على عليه السلام و فرمانده لشكر وى بودند ، به خاك و خون كشاند .\r\nشهادت حجر ، عامل مهمى در بيدارى امّت اسلامى بود . به طورى كه حتى برخى از اصحاب بنىاميّه ، همچون والى خراسان ، ربيع بن زياد حارثى سر به شورش و عصيان بر داشتند . نوشته‌اند چون حجر شهيد شد ، ربيع بن زياد به مسجد آمد و از مردم خواست كه در مسجد گردآيند . چون مسلمانان جمع شدند ، خود به سخنرانى ايستاد و فاجعه شهادت حجر را به تفصيل بيان كرد و گفت : اگر در ضمير مسلمانان اندك غيرتى باشد بايد به خونخواهى حجر شهيد به پا خيزند . حتى عايشه ، كه تا ديروز در صف مخالفان على عليه السلام جاى داشت ، با شنيدن خبر شهادت حجر گفت : هشداريد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكه حجر براى مهتران عرب سرفرازى ، و ثبات قدم بود . آنگاه اين بيت را خواند : رفتند كسانى كه مردم در سايه‌هاى آنها مىزيستند و اينك كسانى كه هيچ سايه ندارند ، از پس آنها مانده‌اند .\r\nشهادت حجر در محافل سياسى لرزه‌اى بزرگ پديد آورد و پيامدهايى نيز به همراه داشت به طورى كه معاويه براى نخستين بار از كردار ناپسندش پشيمان شد .\r\nامّا شهادت حجر ، نخستين جنايت معاويه در اين خصوص به حساب نمىآمد . او پيش از اين نيز عمرو بن حمق ، يكى از ياران پيامبر صلى الله عليه و آله را كه در نزد تمام مسلمانان از ارج و احترام بسيار برخوردار بود ، به قتل رسانيد . آنان پس از كشتن عمرو سر او را بر نوك نيزه‌ها كردند . بدين ترتيب عمرو بن حمق نخستين كسى بود كه پس از اسلام سرش را بر فراز نيزه بالا مىبردند . چنين كارى پيش از وى در حق هيچ مسلمانى انجام نپذيرفته بود .\r\nاين دو فاجعه ، پيامدهاى بسيار رعب آورى به همراه خود داشت كه ابرهاى تيرگى و اضطراب را بر جهان مسلمانان حاكم مىكرد .\r\nمىتوان به عنوان يكى از نشانه‌هاى تيرگى به مطلب ذيل اشاره كرد :\r\nزياد بن ابيه بر كوفه و بصره مسلط شد . او پيش از آنكه معاويه او را به واسطه نسبش به خود ملحق سازد ، جزو شيعيان و از هواداران على عليه السلام و خاندان وى بود و به همين سبب از تمام اسرار آنها آگاه بود و سران و رهبران آنان را مىشناخت . چون زياد به حكومت بصره و كوفه رسيد ، به تعقيب شيعيان در هر گوشه و كنارى پرداخت و بسيارى از آنان را\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكشت و يا زير شكنجه گرفت . تا آنجا كه اگر كسى مىگفت : من كافرم و به هيچ پيامبرى ايمان ندارم براى او به مراتب بهتر از آن بود كه بگويد : من شيعه‌ام و به قداست حق‌ايمان دارم و نسبت به‌جبت‌وطاغوت كفر مىورزم .\r\nهمين كه زياد توانست با ايجاد جوّ قتل و خونريزى ، كنترل كوفه و بصره را به دست گيرد ، نامه‌اى به كاخ سلطنتى نوشت و در آن گفت :\r\n« من عراق را به دست چپم خاموش و آرام كرده‌ام و اينك دست راستم آزاد است . پس ولايت حجاز را به من سپار تا دست راست خويش را نيز بدان مشغول دارم . »\r\nچون خبر اين نامه در مدينهء منوره منتشر شد مسلمانان در مسجد پيامبر صلى الله عليه و آله گرد آمدند و با زارى دست به درگاه خداوند برداشته گفتند :\r\nخداوندا ! ما را از شرّ دست راست زياد در امان دار !\r\nما اكنون در صدد آن نيستيم كه بيان كنيم خداوند چگونه آنان را از شرّ دست راست زياد در امان داشت . چرا كه به بيمارى طاعون دچار شد و با خوارى و ذلّت از دنيا رفت . هدف ما از نقل اين قسمت تنها نشان دادن گوشه‌اى از ترس و وحشتى بود كه بر محافل سياسى سايه افكنده بود . بدان گونه كه مردم براى دفع شرّ حاكمى ستم پيشه و ظالم دست به دعا بر مىداشتند !\r\n\r\nموضع امام حسين عليه السلام\r\nآنچه تا كنون در بارهء اوضاع سياسى روزگار معاويه ، به صورت فشرده و گذرا گفته شد تنها براى آن بود كه موضع امام حسين عليه السلام در قبال اين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاوضاع نابهنجار شناخته و دانسته شود .\r\nما مىتوانيم به‌موضع امام حسين اجمالًا پى ببريم . به شرط آنكه در اين سه موردى كه اكنون به شرح و تبيين آن مىپردازيم ، دقت و انديشه كنيم :\r\n1 - خبرهاى پياپى حاكى از ظلمها و فجايع معاويه در حق مسلمانان به خاطر هوادارى آنان از على عليه السلام و خاندان آن‌حضرت ، پس از صدور اين فرمان ظالمانه و قاطعانهء معاويه ، به مدينه مىرسد :\r\n« هر كس فضليتى از على نقل كند ، تأمين جانى و مالى از او برداشته شود » . صدور اين قانون در آغاز سال 51 هجرى بود . امام حسين عليه السلام در برابر اين قانون ، نقشه‌اى دليرانه كشيد و خود به اجراى آن پرداخت . او مردم را به مجلسى كه در آن گروهى از زنان و مردان بنى هاشم و نيز عده‌اى از اصحاب رسول خدا صلى الله عليه و آله و بيش از هفتصد تن از شيعيانش و نيز دويست تن از تابعان حضور داشتند ، دعوت كرد . امام در اين مجلس به ايراد سخن پرداخت . خداى را ستود و آنگاه فرمود :\r\n« امّا بعد ، اين طاغيه ( معاويه بن ابى سفيان ) بر ما و شيعيانمان آن كرده كه خود مىدانيد و مىبينيد . من خواسته‌اى از شما دارم اگر راست گفتم پس تصديقم كنيد و اگر دروغ گفتم مرا تكذيب كنيد . من به حق خدا بر شما و حق رسول خدا و خويشيم با پيامبرتان از شما مىخواهم كه اين مقام و منصب و سخنانم را پوشيده و پنهان مداريد و به مردمانى كه بدانان اعتماد داريد ، در شهرها و قبيله‌هاى خود ، برسانيد .\r\nسخنان مرا بشنويد و گفتارم را بنويسيد آنگاه به شهرها و قبايلتان باز گرديد . پس هر يك از مردم را كه بدانان اعتماد و اطمينان داريد ، بر حقى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكه از آنِ ما مىدانيد فرا خوانيد . من از آن مىترسم كه اين حق پايمال شود و از دست برود و شكست بخورد . حال آنكه خداوند تمام كنندهء نور خويش است اگر چه كافران آن را خوش نداشته باشند . »\r\nآنگاه امام در اين خطبهء غرا و استوار ، خاطرهء على عليه السلام را در ياد حاضران زنده كرد و در پايان هر فراز ، اندكى از گفتن خاموش مىماند و اصحاب و تابعان را بر صدق گفتار خود گواه مىگرفت و آنان يكپارچه و همصدا بر راستى گفتار آن‌حضرت اعتراف مىكردند و مىگفتند :\r\n« به خدا همچنين است كه تو گفتى » .\r\nآن امام تمام آياتى را كه در قرآن در بارهء اميرمؤمنان و خاندانش نازل شده بود خواند و تفسير كرد و احاديثى را كه از پيامبر صلى الله عليه و آله در باره پدر و مادر و برادر و خودش رسيده بود ، باز گفت . در تمام اين موارد اصحاب حاضر در آن مجلس مىگفتند : به خدا همين گونه است كه تو مىفرمايى .\r\nما نيز چنين شنيده‌ايم و بر راستى آن گواهيم .\r\nيكى از تابعان نيز گفت : به خدا سوگند من اين روايت را از راستگوترين و مؤمن ترين صحابه شنيده‌ام .\r\nآنگاه خدا را بر آنان گواه گرفت و فرمود : « شما را به خدا سوگند كه اين روايات را جز از كسى كه به او و به دينش اعتماد داريد شنيده‌ايد ؟ »\r\nاين نقشه ، مانع مناسبى در برابر طغيان معاويه در سبّ على عليه السلام بود .\r\nامّا نقشهء معاويه آن بود كه فرازهاى درخشان و شكوهمند ، يعنى مآثر اهل بيت را از پهنهء تاريخ بزدايد .\r\nاينان در محو اين فرازهاى درخشان تاريخ تنها به زور بسنده نكردند\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبلكه خزانه حكومتى نيز نقشى مهم در اين ميانه داشت . حديث هم مانند بسيارى از كالاها خريد و فروش مىشد و محدثان يا از توانگرترين مردم بودند يا از مغضوبترين آنان . اگر آنان به خواسته‌هاى بنىاميّه گردن مىنهادند ، از همه چيز برخوردار مىشدند و اگر از اجراى خواسته‌هاى بنى اميّه سر باز مىزدند ، هر بلايى كه مىخواستند بر سر آنها مىآوردند .\r\nشايد معاويه ، اين حيله‌گر معروف ، انتظار چنين مخالفتى را از امام حسين عليه السلام داشت . امّا او هيچ گاه فكر نكرده بود كه اين مخالفت در آينده شكلى خطر ناك به خود بگيرد . به هر حال مخالفت امام حسين از نظر او قابل انتظار بود . امّا پس از اين برخورد كوبنده ، پيشامدى رخ داد كه معاويه هرگز آن را به خواب هم نمىديد .\r\n2 - كاروانى متعلّق به والى يمن كه حامل كالاهاى گوناگون براى مزدوران كاخ سلطنتى بود از مدينه مىگذشت . امام حسين بر اين كاروان دست يافت به عنوان حق شرعى خود آن را به تصرف خود در آورد امام پس از گرفتن اين كاروان نامه‌اى به معاويه نوشت كه چشمانش را خيره و عقلش را مدهوش ساخت اين نامه چنين بود :\r\n« از حسين بن على به معاوية بن ابى سفيان\r\nامّا بعد ، كاروانى از يمن از طرف ما مىگذشت . اين كاروان حامل اموال و پارچه‌هايى بود تا بدانها خزاين دمشق را پر كند و سپس آن را به فرزندان پدرت باز گرداند . من بدين اموال نيازمند بودم و آنها را تصاحب كردم . . . والسلام » .\r\nنخستين نكته‌اى كه نظر معاويه را در اين نامه به خود جلب كرد مقدّم\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبودن نام امام حسين عليه السلام و پدرش بر نام وى بود . از اين گذشته امام حسين بدون آنكه معاويه را با لقب اميرمؤمنان ياد كند ، خطاب كرده بود كه اين خود در منطق قرون اوّليه مبارزه‌اى آشكار با قدرت قانونى خليفه به شمار مىآمد . اين امر تأكيد مىكرد كه نويسندهء نامه خود را از اطاعت حكومت نا حق برى دانسته است .\r\nنكتهء ديگرى كه ديدگان معاويه را به خود خيره كرد ، موضوع تصاحب كاروان بود . اين خود آشكارترين دليل بر تمرّد امام حسين عليه السلام از قدرت حاكم به شمار مىآمد .\r\nامّا معاويه با ذكاوت و زيركى دريافت كه شرايط حاكم جز اغماض از چنين اعمالى را نمىطلبد و البته امام حسين نيز نمىخواست كه او آغازگر عصيان مسلح باشد . او همان گونه كه بر نشر حقيقت اصرار مىورزيد ، بر حفظ خونهاى مسلمانان نيز بسيار اصرار مىورزيد .\r\nمعاويه نامه‌اى در پاسخ به نامه امام حسين عليه السلام نوشت كه در آن به جايگاه و الا و جلال و قدر امام اشاره كرده بود و در ضمن اعلام كرد كه نمىخواهد به ايشان گزندى برسد .\r\nامام حسين با نشر آگاهى و جمع كردن ياران در تحكيم سنگرهاى حقيقت مىكوشيد و اخبار مربوط به امام پى در پى به كاخ سلطنتى مىرسيد ، و خبر مىداد كه آن‌حضرت در شرف ايجاد انقلابى بزرگ و جدا كردن حقّ از باطل است .\r\nامّا معاويه كه همواره پيش از ايجاد جنگ و خونريزى به مكر و نيرنگ مىانديشيد اين بار نيز حيله‌اى ديگر در پيش گرفت . او نامه‌اى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبه امام نوشت و در آن زبان به توبيخ و نكوهش امام گشود و از روابط دوستانه ميان خود و آن‌حضرت ياد كرد .\r\nولى امام حسين از فجايعى كه بر سر شيعيان و دوستداران خاندان پيامبر در هر گوشه و كنارى اعمال مىشد ، به خوبى آگاهى داشت .\r\n3 - امام حسين نامه‌اى ديگر به معاويه نوشت و طى آن به يكايك اعمال پليد معاويه اشاره كرد . در اين نامه آمده بود :\r\n« . . . امّا بعد نامه‌اى به دستم رسيد كه در آن گفته بودى : از من به تو گزارشهايى رسيده كه تو به خاطر من از آنها چشم پوشيده‌اى . حال آنكه من در نظر تو به انجام كارهاى غير از اين سزاوارترم و جز خداوند تعالى بر حسنات راهنمايى نكند .\r\nامّا در بارهء گزارشهايى كه گفته بودى در بارهء من به تو رسيده ، بايد بدانى كه اين گزارشها از جانب چاپلوسان و سخن چينان و كسانى است كه مىخواهند ميان جمع تفرقه اندازند . دشمنان دروغ گفته‌اند و من خواستار جنگ و مخالفت با تو نيستم . و من در ترك اين نصايح از تو و از عذر و پوزشهايى كه در آن براى تو و دوستان ستمگر و كافرت ( حزب ستمگران ) و اولياى شيطان است ، از خداوند مىترسم .\r\nآيا تو كشندهء حجر بن عدى كندى و ياران نمازگزار و خدا پرست او نيستى ؟ آنان بدعتها را زشت و پليد مىشمردند ، امر به معروف و نهى از منكر مىكردند و از سرزنش نكوهش گران در راه خدا باك نداشتند . امّا تو آنان را به ستم و ناروا كشتى در حالى كه قسم‌هاى سخت خورده و به آنان قول داده بودى كه به ايشان كارى ندارى . امّا بر خداوند ، تجرى كردى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو پيمان او را كوچك شمردى و همهء آنان را از پاى در آوردى .\r\nآيا تو كشندهء عمرو بن حمق صحابى رسول خدا صلى الله عليه و آله و بندهء صالحى كه عبادت او را ضعيف و بدنش را ناتوان و رنگ سيمايش را زرد كرده بود نيستى ؟ تو پس از آنكه به او وعدهء امان داده و با او عهد بستى ، او را كشتى . بدان سان كه اگر آهوان كوهى آن را مىفهميدند هر آينه از قلهء كوهها به پايين مىغلتيدند .\r\nآيا تو زياد بن سميه را ، كودكى كه در بستر بنده‌اى از قبيله ثقيف به دنيا آمد به سوى خود نخواندى در حالى كه گمان كردى او فرزند پدر توست . حال آنكه رسول خدا صلى الله عليه و آله فرموده بود : الولد للفراش و للعاهر الحجر . امّا تو آگاهانه سنّت رسول خدا را وانهادى و بدون آنكه از جانب خداوند هدايتى داشته باشى از هوا و هوس خويش پيروى كردى . آنگاه او را بر مسلمانان مسلّط ساختى و او اينك مسلمانان را مىكشد و دستها و پاهايشان را مىبرد ، چشمانشان را كور مىكند و بر تنهء درختان به دارشان مىآويزد . گويى تو خود از اين امّت نيستى و اين امّت هم از تو نيستند ؟ !\r\nآيا تو كشندهء حضرمى نيستى كه زياد در بارهء او به تو نوشت كه وى بر آيين على ، است و تو هم در پاسخش نگاشتى : هر كه بر آيين على است بكش و پيكر او را مُثله كن ؟ ! »\r\nبدين سان امام حسين عليه السلام تا پايان اين نامه ، تازيانهء عذاب خويش را برگردهء معاويه و اقمار او فرود آورد .\r\nبدين گونه امام حسين در عهد معاويه زندگى كرد . او يگانه صدايى بود\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nكه در برابر هر بدعتى رعد آسا مىغرّيد . تازيانه بزرگى بود كه بر مظهر هر عقب ماندگى يا افراط در جامعه فرود مىآمد . آن‌حضرت بسيارى از انديشمندان و نام آوران را بر مىانگيخت و آنان را به ايجاد انقلاب و شورش بر حكومت گمراهان تشويق و ترغيب مىكرد . امّا آنان كسانى بودن كه منافع خود را بر مصالح دين ترجيح مىدادند و پيمانهاى خود را پاس نمىداشتند و اين در حالى بود كه ذمهء اسلام قربانى دست هر تبهكار و جنايتگرى بود .\r\nامام حسين عليه السلام در برابر تجاوزات بنى اميّه عليه مصالح امّت اسلامى و مقدّسات دينى و نواميس آنان بسيار مقاومت و ايستادگى كرد .\r\nواقعيت آن است كه اگر ما بخواهيم اوضاع دينى حاكم در روزگار امام حسين را بدون وجود آن‌حضرت و قيام بزرگش در نظر بگيريم ، آن دوره را بايد سياه‌ترين و تيره ترين و سخت ترين عصرى دانست كه بر مسلمانان سپرى شده است ، در اين دورهء تاريك و ظلمانى ، بدون وجود ابا عبد اللَّه ، دين خدا بسيار ضعيف و به انحراف نزديكتر شده بود .\r\nزيرا در آن هنگام هيچ نيرويى نبود كه بتواند در برابر اين موج سياه اموّى مقاومت كند مگر شخص ابا عبد اللَّه عليه السلام و مهاجران و انصارِ آگاهى كه در حلقهء ياران آن‌حضرت بودند . چرا كه جنگهايى كه پيش از عصر امام حسين رخ داده بود ، همه از تجربه‌هايى تلخ و ناگوار براى نيروهاى صالح مسلمانان خبر مىداد . هر حركت و جنبشى كه صورت مىگرفت بسرعت در ميان طوفانهاى وحشت و گردبادهاى ترس و دلهره محاصره مىشد و به\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسر نوشت جنبش پيش از خود دچار مىگشت .\r\nاينك تنها اوّلين و آخرين مدافع و ياور اسلام ، امام حسين بر جاى مانده بود . او بود كه مىتوانست با تدبير و عزم استوار و پيشگامى و برترى شرف و تبارش و نيز با تمام شايستگيهايى كه از جدّش رسول خدا صلى الله عليه و آله و پدرش على عليه السلام به ارث برده بود ، جبهه‌اى نيرومند در برابر طغيان گستردهء اموى تشكيل دهد .\r\nتشكيل اين جبهه در روزگار خلافت معاويه و يزيد ، به دست آن‌حضرت صورت پذيرفت . ما در صفحات پيش گوشه‌اى از اوضاع حاكم در عصر خلافت معاويه را بازگو نموديم و در صفحات آينده نيز اندكى از روزگار يزيد را بازگو خواهيم كرد . امّا از شرح تفصيلى وقايع و رويدادها پرهيز و تنها به گفتارى مختصر بسنده خواهيم كرد . زيرا اولًا : قيام امام حسين عليه السلام در دوران حكومت يزيد بسيار مشهور و معروف است تا آنجا كه هر شيعى مؤمن از آن آگاه است . ثانياً : شرح قيام امام حسين نيازمند دايرة المعارفى علمى و بزرگ است كه در آن تحليل تمام وقايع سياسى دينى كه امام حسين را به طرف آن جهاد شكوهمند و و الا سوق داد ، ذكر شود .\r\nبنابر اين ، سزاوار است كه اين بحث را در همين جا نا تمام رها كنيم و به مباحث ديگر بپردازيم و در آنها از ويژگيهاى شخصيتى حضرت سيّدالشّهدا امام حسين عليه السلام سخن گوييم و گفتگو در بارهء اوضاع سياسى و دينى آن عصر را به بحث و مجالى گسترده تر موكول كنيم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nويژگيهاى بزرگ اخلاقى\r\n\r\nبخشنده و بزرگوار\r\n: 1 - روزى يك اعرابى نزد امام حسين آمد و عرض كرد : اى فرزند رسول خدا صلى الله عليه و آله من پرداخت ديه‌اى كامل را ضمانت كرده‌ام امّا از اداى آن ناتوانم . با خود گفتم كه از بزرگوارترين مردم ، آن را تقاضا مىكنم و از خاندان رسول اللَّه كسى را بزرگوارتر و بخشنده‌تر نيافتم .\r\nپس امام حسين به وى فرمود : « اى برادر عرب از تو سه پرسش مىكنم اگر يكى از آنها را پاسخ گفتى ثلث آن ديه را به تو مىدهم و اگر دو پرسش را جواب دادى دو ثلث آن را به تو مىپردازم و اگر هر سه پرسش را پاسخ گفتى تمام مالى را كه مىخواهى به تو مىدهم » .\r\nاعرابى عرض كرد : آيا كسى مانند تو كه اهل علم و شرف است از چون منى مىخواهد بپرسد ؟\r\nحضرت فرمود : « آرى . از جدّم رسول خدا صلى الله عليه و آله شنيدم كه مىفرمود .\r\nمعروف به اندازه معرفت است » .\r\nاعرابى عرض كرد : آنچه مىخواهى بپرس اگر پاسخ دادم ( كه هيچ ) و گرنه جواب آنها را از تو فرا خواهم گرفت . و لا قوة الا باللَّه .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nامام عليه السلام پرسيد : « برترين اعمال چيست ؟ »\r\nاعرابى گفت : ايمان به خدا .\r\nحضرت سؤال كرد : « راه رهايى از نيستى و نابودى چيست ؟ »\r\nاعراى گفت : اعتماد به خداوند .\r\nامام حسين پرسيد : « زينت دهندهء انسان چيست ؟ »\r\nاعرابى گفت : علم همراه با حلم .\r\nامام پرسيد : « اگر اين نشد ؟ »\r\nاعرابى گفت : مال همراه با مروّت .\r\nحضرت پرسيد : « اگر اين نشد ؟ »\r\nاعرابى گفت : « فقر همراه با صبر » .\r\nحضرت پرسيد : « اگر اين نشد ؟ »\r\nاعرابى گفت : در اين صورت صاعقه‌اى از آسمان بر او فرودآيد و بسوزاندش كه او سزاوار آن است .\r\nآنگاه امام حسين عليه السلام خنديد و كيسه‌اى كه در آن هزار دينار بود ، به او داد و انگشترى خود را كه نگين آن به دويست درهم مىارزيد ، به دو بخشيد وفرمود : « اى اعرابى اين طلا را به طلبكارانت بده و انگشترى را به مصرف خود برسان . »\r\nاعرابى تمام آنها را گرفت و گفت : « خدا داناتر است كه رسالتش را در كجا نهد . » « 1 »\r\n\r\n\r\n","description":"","footnote":"\r\n( 1 ) - اعيان الشيعه - سيّد محسن امين ، ص 29 - 40 .\r\n","page_name":" 37 ","page_number":37},
  {"content":"\r\n\r\n2 - انس بن مالك گويد : پيش امام حسين عليه السلام بودم كه كنيز آن‌حضرت داخل شد و در حالى كه دسته‌اى گل براى آن‌حضرت آورده بود ، به وى سلام داد . امام به او فرمود : « تو را در راه خدا آزاد كردم » .\r\nعرض كردم : او به شما با دسته‌اى گل سلام كرد . اين امر براى آن كنيز چندان مهم نبود كه آزادش كردى ؟ !\r\nفرمود : « خداوند ما را چنين ادب آموخته است . او فرمود : « چون به شما تحيّت فرستادند شما نيز تحيّتى بهتر از آن يا همانند آن بفرستيد » .\r\nبهتر از تحيّت اين زن ، آزاد كردنش بود » . « 1 »\r\n3 - يك اعرابى نزد امام حسين عليه السلام آمد و با خواندن قطعه‌اى شعر ، حاجت خود را مطرح كرد . قطعه‌اى كه وى خواند چنين بود :\r\n- نوميد نشد آن كس كه اكنون به تو اميد بسته و آن كس كه حلقهء در خانه تو را به صدا در آورده است .\r\n- تو بخشنده و مورد اعتمادى و پدرت كشندهء تبهكاران و فاسقان بود .\r\n- اگر جدّ شما نمىبود ، دوزخ بر ما فرود مىآمد .\r\nوقتى وى اشعار خود را مىخواند ، امام در حال خواندن نماز بود و چون از نمازش فارغ شد رداى خود را كنار زد و چهار هزار دينار طلا برداشت و به آن اعرابى داد و با سرودن اشعارى ( به همان وزن وقافيه ) فرمود :\r\n- اين دينارها را بگير و بدان كه من از تو پوزش مىخواهم و نيز بدان\r\n\r\n\r\n","description":"","footnote":"\r\n( 1 ) - أبو الشهداء - عباس محمود عقّاد .\r\n","page_name":" 38 ","page_number":38},
  {"content":"\r\n\r\nكه من برتو دلسوز و مهربانم .\r\n- اگر در سير صبحگاهى ما ابرى مىبود همانا بزرگ و پر باران مىشد و بر تو مىباريد .\r\n- امّا روزگار دچار تغيير و دگوگونى مىشود و دست من خالى و تنگ است .\r\nاعرابى از روى شوق گريست و از ژرفاى جانش آه گرمى كشيد و گفت :\r\nچگونه اين دستان بخشنده ، تهى و نابود مىشوند ؟ ! ! « 1 »\r\n\r\nياور ضعيفان\r\nاين صفت در حقيقت به مثابه شاخه‌اى از صفات پسنديدهء بخشش و كرم آن‌حضرت است . زيرا هر گاه نفس به بلنداى صفات پاك و و الا برسد نسبت به ديگران مهر مىورزد همچنان كه ابر بر زمين و خورشيد بر ديگر ستارگان مهربانى و محبّت مىبخشد .\r\n1 - پس از ماجراى عاشورا ، بر شانه آن‌حضرت زخمى عميق مشاهده كردند . به نظر مىرسيد كه اين زخم در اثر ضربت چند شمشير بر شانه آن حضرت پيدا شده است . كسانى كه اين زخم را ديدند دريافتند كه اين ، زخمى عادى نيست . از امام سجاد عليه السلام در اين باره پرسش كردند . آن‌حضرت پاسخ داد : « اين زخم در اثر حمل تو بره‌اى بود كه حسين عليه السلام آن را بر دوش مىگرفت و به منزل بيوه زنان و يتيمان و بيچارگان مىبرد » . « 2 »\r\n\r\n\r\n","description":"","footnote":"\r\n( 1 ) - معصوم پنجم ، جواد فاضل و نيز مناقب ، ج 4 ، ص 66 .\r\n( 2 ) - اعيان الشيعة ، ج 4 ، ص 132 .\r\n","page_name":" 39 ","page_number":39},
  {"content":"\r\n\r\n2 - در همين زمينه نوشته‌اند كه معاويه مالى را ميان سران و بزرگان تقسيم كرد . چون بار برها مالهاى تقسيم شده را به صاحبانشان رساندن ، حاضران در بارگاه معاويه و در حضور وى در بارهء كسانى كه اين اموال ميان آنان پخش شده بود ، سخن گفتند تا آنكه به گفتگو در بارهء امام حسين عليه السلام پرداختند . پس معاويه گفت : حسين اين مال را نخست در ميان يتيمان كسانى كه در ركاب پدرش در صفين كشته شدند ، پخش مىكند و اگر چيزى از آن باقى ماند ، بدان شتر مىكشد و شير مىنوشاند . « 1 »\r\nمعاويه از سَرسخت‌ترين دشمنان امام حسين عليه السلام بود . امّا با اين وصف در چنين مواردى هيچ چاره‌اى نداشت مگر آنكه به بزرگى و بخشندگى آن‌حضرت اعتراف كند !\r\nحضرت تا آنجا در بزرگوارى و بخشندگى پيش رفته بود كه حتى دشمن دروغگويش كه از كشتن هيچ بى گناهى باك نداشت و با كوچكترين اتهامى آنها را از ميان مىبرد و حتى كسانى همچون على عليه السلام سرور پاكان و امام حسن را از سر راه خود برداشت . بر بالاى منبر مىرفت و از فضايل امام حسين سخن مىگفت و آن‌حضرت را مىستود ! !\r\n3 - آن‌حضرت براى ترغيب مردم به جود و سخاوت اين اشعار را مىخواند :\r\n- چون دنيا به تو بخشيد تو نيز همهء آن را پيش از آنكه از بين برود ، بر مردم ببخش .\r\n\r\n\r\n","description":"","footnote":"\r\n( 1 ) - أبو الشهداء - عباس محمود عقّاد .\r\n","page_name":" 40 ","page_number":40},
  {"content":"\r\n\r\n- پس بخشش ، نابود كنندهء آن نعمتهاى رسيده نيست و بخل نمىتواند آن نعمتهاى از دست رفته را نگاه دارد .\r\nدر حقيقت او پيش از آنكه گويندهء خصال نيك باشد ، عامل بدانها بود . داستان زير از همين ويژگى امام حسين عليه السلام حكايت مىكند .\r\n4 - امام حسين به ديدار اسامة بن زيد كه در بستر بيمارى افتاده بود ، رفت و شنيد كه او مىگويد : واى از اين اندوه .\r\nآن‌حضرت از اسامه پرسيد : اى برادر كدام اندوه ؟ اسامه گفت : قرضى كه دارم . شصت هزار درهم .\r\nپس امام فرمود : پرداخت آن بر من . اسامه گفت : مىترسم پيش از اداى قرض خود از دنيا بروم . امام فرمود :\r\n« نمىميرى مگر آنكه من اين قرض را ادا كرده باشم ؛ و آن‌حضرت چنان كه خود گفته بود پيش از وفات اسامه ، قرض او را پرداخت . « 1 »\r\n\r\nشجاعت و دلاورى\r\nما شيعيان بر اين باوريم كه ائمهء معصوم عليهم السلام به قلّهء همهء كمالات انسانى رسيده و در رسيدن به هر كمالى از همگان گوى سبقت ربوده بودند .\r\nامّا شرايط خاص‌ّاجتماعى كه هر يك از ائمه عليهم السلام در آن به سر مىبرده‌اند ، موجب مىشده تا صفتى مخصوص به همان اوضاع و شرايط در آن نمود بيشترى پيدا كند . بنابر اين مىتوان گفت كه هر كدام از آنان صفتى متفاوت\r\n\r\n\r\n","description":"","footnote":"\r\n( 1 ) - اعيان الشيعة ، ج 4 ، ص 126 .\r\n","page_name":" 41 ","page_number":41},
  {"content":"\r\n\r\nاز ديگرى داشته‌اند . صفت برجسته امام حسين عليه السلام ، كه وى را از ديگر ائمه متمايز ساخته ، همانا شجاعت و دلاورى آن‌حضرت است .\r\nهر گاه انسان واقعهء كربلا را با آن صحنه‌هاى شگفت انگيز به خاطر مىآورد صحنه‌هايى كه در آنها خون با اشك وبردبارى با مروّت و همدلى با فداكارى آميخته بود ، چهرهء قهرمان يكى از دلير مردان اين ميدان يعنى حسين بن على عليه السلام در شكوهمندترين و درخشانترين شكل خود نمايان مىشود به گونه‌اى كه اگر از تواناييهاى جنگى آن‌حضرت كه آن را دست به دست و سينه به سينه از پدران خويش به ارث برده بود آگاهى نداشتيم و يا آنكه در اين باره مدارك و اسناد قطعى تاريخى در دست نداشتيم و اگر بر اين باور و اعتقاد نبوديم كه رهبران معنوى مىبايست آيت خلقت و معجزهء خداوند باشند ، چه بسا در بسيارى از حقايق ثابتى كه عقل و انديشه و ضمير ما در برابر آنها سر تعظيم فرود آورده ، گرفتار گمان و ترديد مىشديم .\r\nامام حسين عليه السلام در واقعه عاشورا در هر مناسبتى به ميدان نبرد گام مىنهاد و در ميان تاخت و تاز اسبان براى يافتن جسد صحابى يا هاشمى كه شهيد شده بود به جستجوى مىپرداخت . و چه بسا تا رسيدن بر سر جسد ياران خود درگيريهاى بس خونين ميان او و دشمنانش در مىگرفت .\r\nهر يك از اين درگيريها و نبردها ، خود يورشى بى همتا و دشوار محسوب مىشد . مصيبت ، خود از نيروى انسان و ارادهء او مىكاهد .\r\nگرسنگى وتشنگى اورا فرسوده و ضعيف مىكند و توان او را كاهش مىدهد و گرماى شديد خود عامل ديگرى است كه تلاش بيشترى از وى مىطلبد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتمام اين موارد ، در روز عاشورا براى امام حسين به وجود آمده بود . امّا با اين حال او نيم زرهى در بركرده بود و با يورشهاى شجاعانه خويش بر دشمن درنده خوى مىتاخت . همچون صاعقه‌اى بود كه چون فرود مىآمد ، دلاوران سپاه دشمن را مانند برگ درخت ، در اطراف خود به خاك و خون مىنشاند .\r\nيكى از كسانى كه در صحنه عاشورا حضور داشت ، مىگفت :\r\n« هيچ كس را دليرتر از حسين نديدم . چون يورش مىآورد ، دشمنان مانند حيوان ضعيفى كه از پيش روى شير مىگريزد ، از مقابل او مىگريختند . بعلاوه اينكه فصيح‌تر از ايشان كسى وجود نداشت » .\r\nچون به گذشته باز مىگرديم و تاريخ را ورق مىزنيم صحنه‌هاى كم نظيرى از قهرمانيهاى آن‌حضرت را در فتوحات اسلامى و پس از آن در جنگهاى امام على عليه السلام مشاهده مىكنيم . امّا اين دولاريها با تمام قوّت و اصالت خود نمىتواند همپاى شجاعت آن‌حضرت در روز عاشورا كه بىگمان ، مظهرى شكوهمند در تاريخ انسانى به شمار مىآيد ، قلمداد شود .\r\nعقاد در اين باره مىنويسد : « در ميان نوع انسان هيچ كس دلدارتر از حسين عليه السلام در روز عاشورا يافت نمىشود . » « 1 »\r\n\r\nزاهدى عابد\r\nاو هر سال به زيارت خانه خدا مىرفت مگر هنگامى كه شرايط تيره\r\n\r\n\r\n","description":"","footnote":"\r\n( 1 ) - أبو الشهداء - عباس محمود عقّاد ، ص 46 .\r\n","page_name":" 43 ","page_number":43},
  {"content":"\r\n\r\nآن روزگار كار را بر وى سخت كرده بود . پياده به حجّ مىرفت و در كنار خود دهها شتر بدون سوار را همراه مىآورد . هر تُهيدست مستمندى را كه مىديد آنقدر به او مىبخشيد كه توشه‌اش خالى مىشد و آنگاه از ديگر شترانى كه همراهش بود ، توشه و آذوقهء خويش را تأمين مىكرد .\r\nهر شب هزار ركعت نماز مىگذارد . از فرزند بزرگوارش ، امام زين‌العابدين عليه السلام پرسيدند چرا پدرت كم فرزند بود ؟ پاسخ داد :\r\n« او هر شب هزار ركعت نماز مىگذارد پس چگونه مىتوانست فرزندان بيشترى داشته باشد » .\r\n\r\nبردبار حكيم\r\n: 1 - شكيبايى آن است كه انسان در سخت ترين شرايط بر اعصاب خود مسلّط باشد . بىگمان امام در روز عاشورا در دشوارترين وسخت‌ترين حالتى بوده كه انسان در برابر ظلم و ستم پايدارى كرده است . امّا با اين همه آن‌حضرت شكيبايى ورزيد ، آن گونه كه حتّى فرشتگان آسمانى از مقاومت دليرانه و قدرت اراده و عزم پولادين وى به شگفت آمدند .\r\n2 - يكى از خادمان آن‌حضرت مرتكب عملى شد كه بر وى مجازات لازم بود . امام دستور داد او را حد بزنند . خادم گفت : مولاى من ( وَالْكَاظِمِينَ الْغَيْظَ ) ( وآنهايى كه خشم و غضب خودفرو نشانند ) امام فرمود : رهايش كنيد . خادم گفت : ( وَالْعَافِينَ عَنِ النَّاسِ ) ( و از بدى مردم در گذرند ) امام فرمود : از تو گذشتم . خادم گفت : ( وَاللَّهُ يُحِبُّ الْمُحْسِنِينَ ) ( و خداوند نيكو كاران را دوست مىدارد ) امام فرمود : « تو در راه خدا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nآزادى و دو برابر مبلغى كه پيش از اين به تو مىدادم ، به تو خواهم داد » . « 1 »\r\n\r\nسخنور بديهه سرا\r\nدر كتابهاى تاريخى گنجينه‌اى از سخنان فصيح و گهربار حسين بن على عليه السلام گرد آورى شده است . امّا در اينجا تنها به ذكر اندكى از آن همه بسنده مىكنم :\r\n1 - عثمان ، اقدام به تبعيد « ابوذر » صحابى بزرگوار پيامبر صلى الله عليه و آله كرد .\r\nامام على و فرزندانش براى بدرقهء ابوذر حاضر شدند . امام حسين با توجّه بدين مناسبت ، خطاب به ابوذر فرمود .\r\n« اى عمو ! خداوند هر گاه كه بخواهد به دگرگون ساختن اوضاعى كه مىبينى تواناست . اين قوم دنياى خود را از تو دريغ داشتند و تو دين خود را از آنان دريغ داشتى . حال آن كه توبه آنچه آنان تو را از آن باز داشته‌اند ، بى نيازى و آنان بدانچه كه تو از ايشان دريغ داشته‌اى ، بسيار نيازمندند .\r\nپس از خداى صبر وپيروزى خواه و براى دورى از حرص و بىصبرى از او يارى بجوى كه شكيبايى جزئى از دين و كرم است ، و حرص روزى نمىآورد و بىصبرى اجل را به تأخير نمىاندازد » . « 2 »\r\n2 - اعرابى نزد امام حسين عليه السلام آمد و گفت : من از « هرقل » و « جعلل » و « اينم » و « مهمهم » خدمت تو آمده‌ام .\r\n\r\n\r\n","description":"","footnote":"\r\n( 1 ) - الفصول المهمّة ، ص 159 .\r\n( 2 ) - روضة الكافى ، ص 207 .\r\n","page_name":" 45 ","page_number":45},
  {"content":"\r\n\r\nامام حسين خنديد و فرمود :\r\n« اى اعرابى ! به گونه‌اى سخن گفتى كه جز دانايان آن را در نيابند »\r\nاعرابى گفت : من بيش از اين نيز توانم گفت . آيا تو نيز مىتوانى چنان كه من مىگويم پاسخم دهى ؟ امام به او اجازهء سخن داد . پس اعرابى به خواندن اين اشعار آغاز كرد :\r\n هفا قلبى الى اللهو * وقد ودع شرخيه \r\nو در ادامه نُه بيت بر همين وزن خواند . پس از آنكه اعرابى اشعار خود را خواند امام حسين عليه السلام اشعارى بر همان وزن وقافيه در پاسخ او سرود :\r\n فما رسم شيطانى قد * تحت آيات رسميّه\r\nسفور درجت ذيلين * في بوغاء فاعيّه\r\nهتوف حرجف تترى * على تلبيد توبيه \r\nآنگاه امام حسين به تفسير كلمات دشوار اعرابى پرداخت و فرمود :\r\n« مقصود وى از هرقل ، پادشاه روم و از جعلل ، نخلهاى كوتاه و از اينم ، پشهء درخت و از مهمهم ، چاه پر آب است » .\r\nاين اوصاف سرزمينى بود كه آن اعرابى از آنجا آمده بود .\r\nسپس اعرابى گفت : تا امروز كسى را از اين جوان خوش‌سخن و گشاده زبان و خوش فكرتر نديده بودم » . « 1 »\r\nاز ديگر سخنان ارزشمند آن‌حضرت است كه فرمود :\r\n\r\n\r\n","description":"","footnote":"\r\n( 1 ) - أبو الشهداء ، عباس محمود العقاد ، ص 73 ، به نقل از مطالب السؤول .\r\n","page_name":" 46 ","page_number":46},
  {"content":"\r\n\r\n« بدترين خويهاى پادشاهان ، ترس از دشمنان و درشتى با ضعيفان و بُخل در هنگام بخشش است » . « 1 »\r\nو نيز از اندرزهاى لطيف آن‌حضرت است كه فرمود :\r\n« كارى كه توان آن را ندارى عهده دار مشو ، و به استقبال آنچه كه بدان نمىرسى ، مرو و بدانچه بر آن قدرت ندارى عادت مكن و بيش از درآمد ، خرج مكن و جز به اندازهء كارى كه كرده‌اى پاداش مطلب و جز به خاطر نيل به طاعت خداوند شاد مشو و جز بدانچه كه خود را شايستهء آن مىدانى ، دست مبر » . « 2 »\r\nاز ديگر سخنان گهربار آن‌حضرت ، هنگامىاست كه از وى پرسيده شد :\r\nفضل چيست ؟\r\nآن‌حضرت فرمود : « نگاهداشت زبان و بذل احسان » .\r\nپرسيده شد : پس نقص چيست ؟\r\nفرمود : « به رنج افتادن به خاطر كارى كه تو را سود ندهد » .\r\n\r\n\r\n","description":"","footnote":"\r\n( 1 ) - بلاغة الإمام الحسين ، ص 128 .\r\n( 2 ) - همان مأخذ ، ص 154 .\r\n","page_name":" 47 ","page_number":47},
  {"content":"\r\n\r\n\r\nقيام عاشورا\r\n\r\nمعاويه و حكومت سلطنتى\r\nبايد دانست كه خلافت در بينش اسلامى پديده‌اى موروثى نبود . امّا كسانى كه در عهد عثمان ، راه خلافت را براى خود هموار كرده بودند مىخواستند آن را موروثى كنند . روزى در مجلسى كه جمع بسيارى از بنىاميّه در آن گرد آمده و امام على عليه السلام و عثمان نيز در آن حاضر بودند ، ابو سفيان سر كردهء مخالفانى كه جنگهاى خونبارى براى جلوگيرى از انتشار اسلام بر پا كرده بود ، نيز در اين مجلس شركت جُست . او اينك شيخ بنى اميّه بود و در نزد آنان مردى محترم به شمار مىرفت . بنىاميه نيز در آن روز تنها حزب حاكم بر دستگاهها و نهادهاى سياسى حكومت اسلامى محسوب مىشدند . ابو سفيان كه ديگر بينايى خود را از دست داده بود ، با عصايى كه در دست داشت راه خويش را پيدا مىكرد . او در آن هنگام احساس كرده بود كه عمرش سر آمده و به زودى مرگ وى را در كام خود فرو خواهد برد . چون نشست از يكى از حاضران پرسيد : آيا در اين مجلس كسى غير از فرزندان اميّه حضور دارد ؟ مرد پاسخ داد : در اين مجلس غريبه‌اى نيست .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nابو سفيان وقتى از اين بابت مطمئن شد ، خطاب به حاضران گفت :\r\nحكومت را مانند توپ بين خود دست به دست بگردانيد . پس سوگند به‌كسىكه ابوسفيان به‌او سوگند مىخورد نه‌بهشتى وجود دارد و نه دوزخى .\r\nهمهء حاضران به او گوش فرا داشتند و سخنانش را به گوش سپردند . در آن مجلس كسى جز امير مؤمنان على عليه السلام بر او اعتراض نكرد . اميرمؤمنان او را به خاطر آشكار داشتن كفرش مورد نكوهش قرار داد . امّا ابو سفيان زبان به پوزش گشود و گفت : من گناهى ندارم بلكه فريب سخن مردى را خوردم كه گفت در اين مجلس غريبه‌اى حضور ندارد و گرنه از عاقبت انديشى به دور بود كه من آشكارا چنين سخنانى بگويم .\r\nاين مجلس به پايان رسيد و آن جمع پراكنده شدند . امّا با اين وجود اين مجلس تأثير بزرگى در آيندهء اوضاع سياسى مسلمانان گذارد .\r\nآرى سخنان ابو سفيان از توطئه‌اى قديمى پرده برداشت و نخست حزب حاكم اموى و سپس هر كس كه خواهان دستيابى به قدرت بود و مىخواست به خاطر كينه‌ها و دشمنيهاى گذشته ، نهادهاى اسلامى را از ميان ببرد ، بدان جامهء تحقيق پوشاند .\r\nهدف از موروثى كردن خلافت ، تسلّط بر حكومت بود تا پس از آن بتوانند هر كار كه خواستند ، انجام دهند .\r\nابو سفيان و ديگر همفكرانش ، در اين راه هر مشكلى را آسان و هر زشتى را زيبا جلوه مىدادند چرا كه آنان به بهشت و دوزخى باور نداشتند و به پيامبر صلى الله عليه و آله و جانشين او بى اعتنا بودند . هيچ باك نداشتند اگر آرمان مقدّس و شريفى لكه دار و آلوده مىشد و يا از فردى خوشنام به بدى ياد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمىشد . زيرا فرا روى آنان آينده‌اى بود كه استفاده از هر وسيله‌اى را در جهت رسيدن بدان ، براى ايشان توجيه مىكرد و حتى وسايلى كه براى نيل به اين هدف به كار گرفته مىشد مقدّس و محترم به شمار مىآمد . اين طرز انديشه كاملًا شبيه تفكّر جاهلانه‌اى بود كه از مغزهاى خالى و پوشالى آنان تراويده بود . هنگامى كه با رويدادهايى كه از اواخر روزگار خلافت عثمان تا به روى كار آمدن دولت عبّاسيان همراه شويم ، در خواهيم يافت كه بهترين و صحيح ترين تفسير براى روشن كردن روند اين رويدادها همان سخن ابوسفيان و اعتقاد وى و پيروان اوست .\r\nجنگهايى كه در عصر خلافت امام على به وقوع پيوست و حرمتهايى كه در دوران حكومت معاويه ناديده گرفته شد و حمله‌هايى كه در روزگار حكومت يزيد روى داد و نبردها و جنگهاى ديگرى كه در دوران حكومت ساير خلفاى اموى صورت پذيرفت ، همه و همه بر مبناى همين اصل و براى تحقّق بخشيدن به اين نقشه قديمى و كهنه به اجرا در آمد .\r\nحزب اموى جز به غارت اموال و تشكيل سلطنت و به بندگى گرفتن تمام مردم ، آن هم به هر وسيله نمىانديشيد . بنابر اين هر كس بخواهد رخدادهاى سياسى را در اين برههء طولانى از اين حقيقت آشكار ( سخن ابو سفيان ) جدا كند در حقيقت معلول را از علّت و مسبّب را از سبب خويش جدا كرده است .\r\n\r\nحق موروثى\r\nبدين گونه بود كه حزب اموى از همان روز كه عثمان كه به خلافت راه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nيافت خواست آن را حق شخصى و موروثى از آن خود جلوه دهد . امّا مسلمانان با بيدارى خويش و هشدار برخى از صحابهء بزرگ رسول اكرم صلى الله عليه و آله همچون ابوذر غفارى و عمرو بن حمق ، اين توطئه را به خوبى احساس كردند و آتش انقلابى را بر افروختند كه كاخ و آمال و آرزوهاى بنى اميّه را در هم كوفت و رؤياهاى شيرين آنان را كه بر پايه خلافت عثمان بنا شده بود ، تيره و تار ساخت .\r\nامّا بنىاميّه براى رسيدن به حكومت ، تز خود را به گونه ديگرى مطرح كردند . و چنان كه مىدانيد به خونخواهى عثمان برخاستند . اين نخستين نشانه‌اى بود بر آن كه آنان خود را پس از عثمان وارث خلافت او مىپنداشتند و اگر غير از اين بود ، مىتوانستند پس از آنكه با ديگر مسلمانان همصدا شوند و با امام على عليه السلام بيعت كنند ، به خونخواهى عثمان برخيزند . ولى آنان چنين قصدى نداشتند . بلكه حكومتى همچون حكومت روم و ايران را خواهان بودند كه در آنها فرزند ، وارث تاج و تخت پدر مىشد و حتّى پسر شيره خواره‌اى مىتوانست پس از پدرش به سلطنت رسد .\r\nامّا معاويه به همين ادعا بسنده نكرد . بلكه پيراهن عثمان را در شام برافراشت و پنجاه هزار مرد جنگى زير آن گرد آمده بر مظلوميت عثمان گريستند و محاسنشان به اشك چشمانشان آلوده شد .\r\nآنگاه پيراهن عثمان را بر فراز نيزهء خويش بر افراشتند و با خدا پيمان بستند كه شمشيرهاى خود را در نيام نكنند مگر آنكه قاتلان عثمان را بكشند يا خود كشته شوند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nآيا شيوهء معاويه ، براى قصاص قاتلان عثمان درست بود ؟ آيا طريق قصاص ، آن بود كه از بيعت با خليفهء جديدى كه منتخب مهاجران وانصار در مدينه و تمام مسلمانان جهان اسلام بود ، سرباز زند ؟\r\nآيا طريق خونخواهى عثمان آن بود كه معاويه از بيعت با على عليه السلام خوددارى كند و در آن شرايط حساس و ناهنجارى كه هيچ چيز جز پر كردن خلأها و وحدت كلمهء مفيد واقع نمىشد ، بر حكومت امام على بشورد ؟\r\nآيا نشانه علاقمندى و محبّت معاويه به عثمان آن بود كه پيراهن آغشته به خونش را چونان درفشى بر افرازد و به بهانهء آن تمام انگيزه‌ها و احساسات جاهلى را جان بخشد و يكى از بدترين جنگهايى كه اسلام را دچار تزلزل ساخت وبسيارى از مسلمانان را نابود كرد ، به وجود آورد ؟ ! « 1 »\r\nهدف تنها انتقام از قاتلان عثمان نبود و گرنه چرا معاويه نامه‌هايى جداگانه به طلحه و زبير نوشت و هر يك از آنان را به نام اميرمؤمنان ياد و ادعا كرد كه آنان به خلافت از على سزاوارترند و براى رسيدن آنان به خلافت از آنها پشتيبانى مىكند و پيشاپيش برايشان از شاميان بيعت گرفته است ؟ ! بلكه مقصود معاويه آن بود كه در جهان اسلام ، آشوب و هرج و مرج پديد آيد و در اين ميان خود به حكومتى كه همواره آرزويش را در سر مىپروراند دست يابد و البته حزب اموى نيز در پشت صحنه اين هدف شوم جاى داشت .\r\nبه صحنه ديگرى توجّه كنيد . هنگامى كه معاويه در اجراى توطئه خود\r\n\r\n\r\n","description":"","footnote":"\r\n( 1 ) - في رحاب عليّ عليه السلام - خالد محمّد خالد : ص 162 - 163 .\r\n","page_name":" 52 ","page_number":52},
  {"content":"\r\n\r\nموفق شد و به لطف ايادى و عوامل خود توانست حكومت را از دست صاحبان شايسته‌اش بيرون كند و به تمام اهداف و خواسته‌هايش برسد ، در صدد اين انديشه بر آمد كه يزيد ، فرزند شرابخوار و قمار بازش را پس از خود به جانشينى بگمارد .\r\nاين رويداد را نمىتوان جز بدانچه پيش از اين گذشت ، تفسير كرد .\r\nمسأله عميقتر از آن است كه ما فكر مىكنيم . جانشين كردن يزيد ، تنها جانشينى پسر از پدر نبود بلكه تحويل خلافت به دست پادشاهى اموى و ستمكاره بود . مروان بن حكم نيز در روزگار خلافت عثمان به همين نكته اشاره كرد ، وى هنگامى كه مردم گرداگرد مركز حكومت عثمان را گرفته بودند و از وى حقوق مشروع خود را مىخواستند به آنها خطاب كرد و پرسيد : از « حكومت ما » چه مىخواهيد ؟\r\nپس اين حكومت شماست كه مىخواهيد آن را با چنگ و دندان در دستتان باقى نگه داريد . تمام رخدادهايى كه در اين مسير به وقوع پيوست نيز اين تفسير را تأييد و تأكيد مىكند . حتى روزى يكى از هواداران بنى اميّه به مسجدى كه شمارى از سران و بزرگان مسلمان نيز در آن حضور داشتند آمد و بر منبر نشست . معاويه آن روز در صدر مجلس نشسته و يزيد نيز در كنارش جاى گرفته بود . مرد نخست به معاويه و آنگاه به يزيد نگريست و در حالى كه شمشيرش را در هوا تكان مىداد ، گفت :\r\nاميرمؤمنان اين است ( معاويه ) . پس اگر مُرد اين ( يزيد ) خليفه است .\r\nآنگاه ، در حالى كه شمشيرش را مىجنباند ، گفت : و گرنه اين خليفه است ( اشاره به شمشير ) . مردم نيز از ترس آخرين خليفه‌اى كه آن مرد معرفى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكرده بود ، يعنى همان شمشير بران و پر نيرنگ ، سخن او را پذيرفتند .\r\nمعاويه مُرد و يزيد به واليانش طى نامه‌اى دستور داد كه براى او از مردم بيعت گيرند . نامهء او به مدينه رسيد . در پى اين دستور ، حاكم مدينه از امام حسين بن على عليه السلام خواستار بيعت با يزيد شد . امّا همانطور كه انتظار مىرفت آن‌حضرت از بيعت با يزيد خوددارى كرد و خانواده و يارانش را جمع آورد و براى علنى كردن قيام و انقلابش به سوى مكّه رهسپار شد . هدف آن‌حضرت از اين انقلاب ، تنها از ميان بردن يزيد نبود بلكه وى مىخواست ريشهء حزب اموى را از بيخ بر كند و بر تيرگى و ظلمتى كه بر جهان اسلام سايه افكنده بود ، خاتمه بخشد . بى گمان اين قيام به سود امام حسين عليه السلام تمام مىشد .\r\nامام حسين عليه السلام در نظر داشت چند روزى در مكّه مكرّمه اقامت گزيند . مردم به جايگاه والاى آن‌حضرت در نزد پيامبر صلى الله عليه و آله و نيز به سابقهء درخشان وى در مكتب اسلام و به استوارى گامهاى او در مسايل مربوط به مسلمانان به خوبى آگاه بودند .\r\nيزيد صد مرد مسلّح براى ترور امام حسين عليه السلام به مكّه فرستاد . امام كه از توطئه يزيد آگاه شده بود ، از اقامت در مكه منصرف شد و تصميم گرفت به سمت كوفه حركت كند . چرا ؟ تغيير تصميم آن‌حضرت منوط بر عواملى بود كه مىتوان در اينجا به طور خلاصه بدانها اشاره كرد :\r\n1 - اگر امام حسين عليه السلام عليه بنى اميّه اعلان جنگ مىداد ، هواداران حكومت در مكّه بسيار بودند و ممكن بود حادثه‌اى در مكّه اتفاق افتد كه با قداست و حرمت خانهء خدا منافات داشته باشد . از طرفى اگر امام\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nحسين در اينجا به جنگ مىپرداخت و پيروز مىشد ، باز هم بى فايده بود . زيرا در پس او دولتى نيرومند و مسلّح وجود داشت كه نيروهايش در همه جا پراكنده و آماده بودند و تنها رسيدن يك سپاه كوچك از طرف حكومت براى خاموش كردن آتش اين انقلاب كافى به نظر مىرسيد . از طرفى حكومت بنىاميّه ، همواره در مكّه پايگاهى محكم براى خود داشت در حالى كه همان وقت كوفه بزرگترين نيروى اسلامى را در خود جاى داده بود .\r\nبايد به اين عامل نيز اين نكته را افزود كه در مكّه مزدوران بنى اميّه بسيار بودند و احتمال داشت كه آنان رواياتى جعل كرده به امام نسبت دهند كه ساحت آن‌حضرت از آن تهمتها پاك بود . چنان كه پيش از وى همين كار با اميرمؤمنان عليه السلام و به دست ابو هريره صورت پذيرفته بود .\r\nتنها چيزى كه براى امام حسين عليه السلام اهميّت داشت آن بود كه مردم بدانند كه او بر حق است و دشمنانش بر باطل و بدين وسيله آنان نيز به راه حق كه خود وى تبلور آن بود بپيوندند و از راه باطل كه دشمنانش نمايندگان آن بودند ، دورى گزينند .\r\nاگر هم امام حسين اعلان جنگ نمىداد ، باز هم نتيجه آن بود كه به شمشير همين كسانى كه از جانب حكومت مأموريت يافته بودند تا آن‌حضرت را بكشند و زير لباسهاى احرام سلاح حمل كرده بودند ، كشته شود .\r\n2 - ابن زبير در مكّه سكونت داشت و خود را براى خلافت از امام حسين عليه السلام شايسته‌تر مىپنداشت . بنابر اين براى او مهم نبود كه براى از\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nميان برداشتن رقيب خود با يزيد ، كه ادعا مىكرد از دشمنان اوست ، دست دوستى دهد . هم چنان كه پدرش ، زبير ، نيز همين كار را در جنگ جمل كرد . در آن جنگ زبير به صفوف مخالفان على عليه السلام ، كه مخالفان خود وى نيز بودند پيوست ، تا بدين وسيله خلافت را به خود اختصاص دهد . از طرفى امام حسين نيز نمىخواست خود را با فرزند زبير درگير كند .\r\nچرا كه مسأله مهم‌ترى وجود داشت و آن اينكه خلافت در شام به فرمانروايى ستمكاره رسيده بود و اين انحراف ، خلافت را از مسير حق خارج كرده و به طرف باطل سوق داده بود و قطعاً اين مسأله ، از جريان ابن زبير مهمتر و تلختر بود .\r\n3 - همين كه امام حسين عليه السلام در هنگامى كه مردمان از هر گوشه و كنار ، در روز هشتم ذى حجّه ، به سوى خانهء خدا مىآمدند ، از مكّه خارج مىشد ، خود تبليغى بزرگ براى اعلان مقصودش بود . بلكه مىتوان گفت كه همين حركت به تنهايى براى بيدارى مردمان شهرهايى كه از پايتخت خلافت دور و از رويدادهايى كه در آنجا مىگذشت ، بىخبر بودند كافى جلوه مىكرد .\r\nآنگاه امام حسين با قافلهء شكوهمند خود به سوى كوفه رهسپار شد .\r\nمردم كوفه پيروى خود را از امام اعلان كرده و با وى دست بيعت داده بودند . آنان به امام حسين وعده داده بودند كه همانطور كه در كنار پدرش على عليه السلام به جنگ با شاميان پرداختند اينك نيز حاضرند در ركاب امام حسين با آنان نبرد كنند .\r\nمسلم بن عقيل پسر عموى امام حسين كه فردى متنفّذ و امين بود ،\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه عنوان رهبر آنان برگزيده شد .\r\nامّا اندكى بعد طوفانهاى سياه وزيدن گرفتند و چنان كه امام حسين عليه السلام خود بيان مىكند ، هواداران و يارانش خوار مىشوند و بيعتش را زير پا مىنهند وسپاهش زير ترهيب و ترغيب نيروى شام از ميان مىرود .\r\nاضافه بر اين عوامل ، سبب ديگرى هم بود كه حركت تاريخ را دگرگون ساخت و آن پاى بندى ياران امام حسين عليه السلام به حق ، حتّى در سخت ترين وطاقت فرساترين شرايط ، بود . حال آن كه شاميان در مقابل ، از ارتكاب هيچ جنايت و ترور و نيرنگى باك نداشتند .\r\nبراى اثبات اين نكته تنها دو ماجرا را نقل خواهيم كرد تا با نگرش بدانها بتوان تفاوت‌ميان حركت وجهت‌گيرى ميان امام‌حسين عليه السلام و يزيد و يارانشان را دريافت .\r\nمسلم بن عقيل حاكم مطلق كوفه بود و عبيد اللَّه بن زياد به كوفه آمد تا بلكه اوضاع را به سود بنى اميّه تغيير دهد . يكى از بزرگان كوفه به نام « هانى بن عروه » ، در بستر بيمارى بود . ابن زياد تصميم گرفت به عيادت هانى رود تا شايد بدين وسيله او را با خود همراه كند .\r\nمسلم در خانه هانى بود و هانى كه از آمدن زياد مطلّع شده بود به مسلم دستور داد در نهانگاهى پنهان شود تا چون فرستادهء يزيد و فرماندهء امويّان كوفه به خانه‌اش آمد ، مسلم از نهانگاه خويش بيرون آيد و گردن ابن زياد را بزند و از شرّ او و يزيد خود را خلاص كند .\r\nابن زياد به عيادت هانى آمد و هانى لحظه به لحظه در انتظار آن بود كه مسلم از نهانگاه خويش بيرون آيد و كار را يكسره سازد . امّا دقايق\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو لحظات سپرى مىشد . و مسلم به قولى كه داده بود عمل نمىكرد . هانى شروع به خواندن اشعارى كرد كه به نحوى مسلم را بر كشتن ابن زياد ترغيب مىكرد . ابن زياد كه تا حدودى متوجه اين مسأله شده بود با ترس از خانهء هانى گريخت .\r\nبا رفتن ابن زياد ، مسلم از نهانگاهش بيرون آمد . هانى او را مورد نكوهش قرار داد كه چرا در كشتن ابن زياد سهل انگارى و تعلّل كردى ؟\r\nمسلم در پاسخ گفت : رسول خدا صلى الله عليه و آله فرمود :\r\n« مسلمان پيمان شكنى نمىكند » .\r\nسخن رسول خدا اولين و آخرين ميزان و مقياس براى حركت در منطق ياران امام حسين بود . زيرا آنان هدفى جز رسيدن به خشنودى خدا نداشتند و هيچ گاه خشنودى خداوند به نافرمانى او منجر نمىشود و نمىتوان با انجام معصيّت ، مدعى اطاعت از خداوند شد .\r\nامّا اوضاع واژگون شد و مسلم به شهادت رسيد . امام حسين عليه السلام در راه آمدن به كوفه خبر شهادت مسلم را دريافت كرد . حال آن كه آن‌حضرت در آن شرايط به يارانى نياز داشت كه او را يارى رسانند و كمكش كنند . چرا كه پيشاروى امام شهر كوفه بود كه از يارى وى دست كشيده بود و در پشتش مكّه بود كه مخالفان امام اعمّ از ياران بنىاميّه و ديگران در آن گرد آمده بودند . در برابر اين همه مخالفت تنها در حدود هزار نفر با امام حسين عليه السلام بودند و شرايط اقتضا مىكرد كه آن‌حضرت به هر وسيله‌اى كه شده همين تعداد ياران خود را نيز از دست ندهد .\r\nامّا آن‌حضرت موضوع را بصراحت با ياران خود در ميان گذارد و به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nآنان گفت كه حكومتش در كوفه ساقط شده و به موقعيّت دشوارى گرفتار آمده است و هر كس كه بخواهد مىتواند از اين سپاه جدا بشود و به راه خود رود . به خطبه امام پس از سقوط كوفه توجه كنيد :\r\n« اى مردم ! من با اين تصور كه مردم عراق با من هستند شما را گرد آوردم و اينك گزارشى دردناك از پسر عمويم به من رسيده كه دلالت بر اين دارد كه شيعيان ما از يارى ما دست برداشته‌اند . پس هر كس از شما كه بر جنگ شمشيرها و تيزى نيزه‌ها صبر مىكند با ما همراه شود و گرنه باز گردد » . « 1 »\r\nهدف امام حسين عليه السلام از قيامش جز خدا نبود براى همين چنان عمل مىكرد كه خداوند مىخواست ، صريح و واضح و بدون مكر و نيرنگ .\r\nحال بد نيست در بارهء ياران يزيد به نقل دو ماجراى تاريخى بپردازيم :\r\n1 - ابن زياد ، هانى بن عروه يكى از رهبران و بزرگان شيعى كوفه را به اين بهانه كه مىخواهد در بارهء برخى از امور با وى مشورت كند به حضور خود طلبيد ، هانى فريب ابن زياد را خورد و به قصر امارت رفت چون وارد آن مكان شد او را دستگير و شكنجه كردند و سپس به شهادتش رساندند . اين در حالى بود كه آنان به هانى قول داده و سوگند خورده بودند كه با وى كارى ندارند .\r\n2 - پيروان امام على عليه السلام در پى هانى به قصر الاماره آمده ، گرداگرد آن را به محاصرهء خود در آوردند و خواستند هانى را كه به فريب او را به\r\n\r\n\r\n","description":"","footnote":"\r\n( 1 ) - بلاغة الإمام الحسين ، ص 69 .\r\n","page_name":" 59 ","page_number":59},
  {"content":"\r\n\r\nقصر الاماره برده بودند ، آزاد كنند . حال آن كه هانى در آن لحظه اصلًا در قيد حيات نبود .\r\nياران و هواخواهان بنىاميّه‌از فراز قصر به‌معترضان ، اطمينان مىدادند كه هانى زنده است و پس از پايان شورا به ميان آنان باز خواهد گشت .\r\nسپس آنان را به آمدن سپاهيان شام كه اينك به نزديكيهاى كوفه رسيده بود ، تهديد كردند و با بذل و بخشش اموال فراوان از خزانهء بيت المال در جلب آنان كوشيدند .\r\nكوفيان اندك اندك به تفرقه دچار شدند تا آن كه كوفه كاملًا در دست بنى اميّه افتاد . نخستين كارى كه آنان انجام دادند كشتن مسلم پس از به قتل رساندن هانى بود .\r\nآنچه از مطالعه و بررسى تاريخ نهضت حسينى به دست مىآيد آن است كه سبب سقوط آن ، همين وعده‌هاى دروغين و تهديدهاى پر حيله و نيرنگ بوده است .\r\nابن زياد پس از تسلّط كامل بر كوفه لشكرى به نام جنگ با تركان و ديالمه گرد آورد . چون كاروان امام حسين به نزديكى كوفه رسيد ، ابن زياد اين سپاه را به رويارويى با امام فرستاد تا او را دستگير سازند و يا به قتلش برسانند . نخستين سپاهى كه از اين لشكر با امام حسين رو به رو شد متشكل از هزار مرد جنگى بود كه فرماندهى آنان را حر بن يزيد رياحى بر عهده داشت .\r\n« حُر » از امام خواست كه يا بيعت كند و يا آنكه دست بسته به كوفه آيد . امام حسين عليه السلام پيشنهاد او را نپذيرفت و راهى بين راه كوفه و مدينه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرا انتخاب كرد . حر نامه‌اى به ابن زياد نوشت و ابن زياد بر لزوم جنگ با امام حسين دستور داد . سپاهى كه شمار آنان به بيش از سى هزار تن مىرسيد به رويارويى امام شتافت . اين دو سپاه در جايى به نام كربلا « 1 » با يكديگر رو به رو شدند .\r\nروزنهم ماه محرّم‌الحرام بود كه نامه ابن زياد به عمر سعد فرماندهء سپاه بنى اميّه رسيد . ابن زياد در اين نامه فرمان داده بود كه نخست آب را از دسترس حرم رسول خدا صلى الله عليه و آله ببندند و سپس با آنان جنگ كنند .\r\nامام يك شب از آنان مهلت خواست . چون روز دهم محرّم فرا رسيد يزيديان بر خيمه‌گاه اباعبداللَّه يورش آوردند . هفتاد و دو تن از ياران دلاور امام حسين به مقاومت و مبارزه پرداختند و پس از آنكه دلاوريهاى بسيارى از خود نشان دادند ، يكى پس از ديگرى به خون خويش غلتيدند .\r\nبرادران امام نيز در اين ميدان كشته شدند كه در رأس آنان بايد از حضرت ابو الفضل العباس عليه السلام ياد كرد . فرزندان امام حسين عليه السلام نيز به شهادت رسيدند . حتى فرزند كوچك و شير خوارهء وى در آغوشش كشته شد . ديگر كسى جز آن‌حضرت زنده نبود . امام حسين خود به تنهايى بر صفوف دشمنان حمله‌ور شد و شجاعتى بزرگ از خود نشان داد .\r\nشمار بسيارى از سپاه كوفه كشته شدند . هنوز ساعاتى نگذشته بود كه تقدير با تير غدّار خويش به دست حرمله و با سر نيزهء خويش به دست سنان بن انس و با شمشيرش به دست شمر بن ذى الجوشن بر آن‌حضرت\r\n\r\n\r\n","description":"","footnote":"\r\n( 1 ) - كربلا نام جايى است كه با بغداد امروزى 105 و با كوفه 75 كيلومتر فاصله دارد .\r\n","page_name":" 61 ","page_number":61},
  {"content":"\r\n\r\nهجوم آوردند . لحظاتى بعد امام حسين تشنه و مظلوم به خاك و خون افتاد . . .\r\nبر او و يارانش هزاران درود !\r\nپس از اين واقعه دهشتناك كه با شهادت سيّدالشّهداء و ياران پاكش در سرزمين كربلا آن هم به شكلى فاجعه بار به پايان رسيد مردم تمام نقاط جهان اسلام از اين ماجرا آگاه شدند و تخت بنى اميّه به لرزه افتاد .\r\nزمانى دراز نگذشت كه آتش انقلاب در هر گوشه و كنارى بر افروخته شد و در نهايت حكومت اموى از صحنهء تاريخ محو گرديد .\r\nامّا مشكل با سقوط بنى اميّه كاملًا تمام نشده و حكومت اسلامى همچنان از مجراى صحيح خود منحرف بود . با اين وجود قيام سيّدالشّهداء و نهضت بزرگ وى جبهه‌اى نيرومند و متّحد پديد آورد كه در برابر هر گونه انحرافى كه از سوى جنايتكاران اعمال مىشد ، ايستادگى مىكرد .\r\nدر واقع اگر ما رويدادهاى تاريخى را به دقت مورد مطالعه قرار دهيم ، در خواهيم يافت كه هرگونه دعوت راستين و صادقى در اين دوران دراز ، جوشيده از نهضت عاشوراى امام حسين عليه السلام بوده است .\r\nبدين سان مىتوان گفت كه قيام امام حسين همواره به عنوان پايگاهى اصيل براى حركات اصلاح طلبانه در تاريخ اسلام مطرح بوده است و تا ابد نيز چنين خواهد بود .\r\n\r\n","description":"","footnote":"","page_name":" 62 ","page_number":62},
  {"content":"\r\n . \r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n . \r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n . \r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n . \r\n\r\n","description":"","footnote":"","page_name":" 72 ","page_number":72}
  ]