[
  {"content":"\r\n\r\n\r\n[ شناسنامه 
  ]\r\nگرفتن اين كتاب به خريد و يا به هديه ،\r\nبدون يك بار مطالعه دقيق همه كتاب ،\r\nجايز نيست .\r\nدين و زندگانى\r\nمحمد آصف محسنى\r\nعقرب 1385\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nتوجه :\r\nگرفتن اين كتاب به خريد و يا به هديه ، بدون يك‌بار مطالعه دقيق همه كتاب ، جايز نيست .\r\n يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ \r\nاهداء :\r\nبه جوانان هوشمند و مستقل الفكر\r\nمشخصات كتاب نام كتاب : دين و زندگانى\r\nمؤلف : محمد آصف محسنى\r\nتيراژ : 2000 نسخه\r\nسال تأليف و طبع : 1385 شمسى - كابل\r\nچاپ : مطبعه بلخ\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست اجمالى فصول كتاب\r\nمقدمه و پيشگفتار 7\r\nغرض از تأليف اين كتاب 10\r\nفصل اول : در فوايد عقايد دينى 15\r\nفصل دوم : در فوايد اعتقاد به عدل و قيامت 45\r\nفصل سوم : در فايده اعتقاد به دين اسلام 63\r\nفصل چهارم : فوايد دين در بعد شريعت 69\r\nفصل پنجم : فوايد اخلاقيات اسلامى 121\r\nفصل ششم : تحقيقى در مورد اراده 131\r\nفصل هفتم : زندگى و زندگانى 137\r\nفصل هشتم : سكولاريزم 143\r\nفصل نهم : اسلام و علم و اجتماع 149\r\nفصل دهم : ماهيت فرهنگ مادى 155\r\nفصل يازدهم : خاتمه جهان بعد از يازدهم سپتمبر 181\r\nفايده علم و صنعت غرب 187\r\nنقد اعلاميه جهانى حقوق بشر و نواقص آن 188\r\nالبته فهرست تفصيلى مطالب كتاب فعلا به خاطر كمى فرصت ، ميسر نبود .\r\nاز خوانندگان عزيز معذرت مىخواهيم . ( مؤلف )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم اللّه الرحمن الرحيم\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nخداوندا ، ترا با تمام توانايى وجودم كه ذره‌اى بىمقدار ، بيش نيست ، سپاس مىكنم .\r\nپروردگارا ، عظمت ذاتى تو لايتناهى است و نعمت‌هاى تو بر مخلوقات تو بىپايان .\r\nبهترين حمد و تشكر ما اين است كه از حمد و شكر نو اظهار ناتوانى نماييم كه حمد تو بحسب ادراك ضعيف ما از معرفت و شناخت تو و تشكر از جزيىترين نعمت تو مستلزم حمد و شكر ديگر است .\r\nاى دايم الفضل و التوفيق ، من از تقصير خود در بندگى تو خجالت مىكشم ، ولى بالاترين افتخار من اين است كه تو آفريدگار و مدبر و مدير زندگى من هستى و من طوق عبوديت ترا به گردن دارم ، اراده تو اساس زندگى جمله جانداران و رضاى تو زيربناى زندگانى من - و همه عبادت‌كنندگان است . انا للّه و انا اليه راجعون .\r\nيا ارحم الراحمين ، گناهان مرا بيامرز و مرا به رضوان خود جذب فرما ، بك عرفتك .\r\nاياك نعبد و اياك نستعين . باطن مرا به نور هدايت خود روشن فرما ، توفيقات مرا در علم و عمل و در خدمت به دين و همنوعان\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمتدين ، افزون‌نما ، و عمر مرا در راه اصلاح و تكميل نفس من و ديگران جهت‌دهى بفرما .\r\nسيد و مولاى من : مرا روزى مباد آن دم كه بىياد تو بنشينم .\r\nدرود نامحدود بر ارواح مطهر و مقدس رسولان مكرم ، بالخصوص بر روح نورافگن خاتم آنان صلى اللّه عليه و عليهم و اهل پاك و ياران صالح او .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nزندگانى انسان ، داراى سه مرحله است ؛ زندگانى حاضر در كره زمين ، زندگانى برزخى ( از موقع مردن تا رستاخيز عمومى ) و زندگانى آخرت ( ميدان حساب ، بهشت و دوزخ ) . زندگانى غير از زندگى است ، زندگى انسانى عبارت از ارتباط تدبيرى روح به بدن است ، بدن از همين ارتباط ، حيات و زندگى پيدا مىكند و بدين ترتيب رشد و نمو و توليد مثل و تنفس و احساس و . . . پيدا مىكند ، و اينها نشانه‌ها و لوازم زندگى مىباشد .\r\nزندگانى كيفيت و چگونگى زندگى مىباشد ، مراتب اكتسابى افراد انسان در زندگانى حاضر موجب مىشود كه در سلسله نزولى شر البريه و در سلسله صعودى خير البريه ( بدترين و بهترين مخلوقات ) ؛ گردد .\r\nدين الهى كه عبارت از يك سلسله باورهاى اعتقادى و مكارم اخلاقى و برنامه‌هاى عملى در زندگانى فردى و فاميلى و اقتصادى و سياسى و نظامى و امنيتى و ساير شئون اجتماعى ملى و بين المللى مىباشد ، مربوط به زندگانى انسان است و قسمت جزيى آن به زندگى او تعلق مىگيرد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبلى دين براى هرسه مرحله زندگانى انسان - و احتمالا موجودات عاقل ديگر ، در منظومه‌هاى شمسى و حتى كهكشان‌هاى ديگر - مفيد و حتى ضرورى مىباشد .\r\nدر جهان صنعتى : كارخانجات توليدى براى پديده‌هاى توليدى خود كه تا حدى پيچيده است كتلاك تهيه مىكنند و طريق استفاده آن را توضيح مىدهند كه براى سلامتى و دوام مصنوعات مذكور مؤثر است .\r\nروح مجرد انسان كه دنياى منحصر به خود است و مغز آدمى كه از بالاترين پيچيدگى مادى و الهام و عظمت برخوردار است ، اعضا و عضلات و اعصاب و سلول‌هاى بدن و ژن‌هاى وراثى و روحيات او تا امروز در فيزيولوژى و بيالوژى و طب و پسيكولوژى ، تا چه رسد به فيزيك و كيميا ، مورد احاطه علوم تجربى و انسانى قرار نگرفته ، و هنوز انسان موجود ناشناخته باقى مانده است ، مسلما نحوه استعمال و جهت‌دهى روح و بدن ، شديدا نيازمند كتلاك آسمانى است .\r\nاين كتلاك الهى در حكمت خداوند متعال مهمل نمانده است ، و در همه دوره‌هاى تاريخ بشريت توسط انبياى بزرگوار كه زبده‌هاى بشريت بوده‌اند فرستاده شده است ، و آخرين كتلاك جامع انسان ، بر اساس فزونى گرفتن تجربيات انسان توسط آخرين پيامبر الهى ، حضرت محمد بن عبد اللّه ( ص ) در دسترس بشر قرار گرفته است .\r\nخداوند در معرفى اين كتلاك مىفرمايد :\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n1 - كتاب انزلناه اليك لتخرج الناس من الظلمات الى النور .\r\n2 - ذلك الكتاب لا ريب فيه هدى للمتقين .\r\n3 - و ننزل من القرآن ما هو شفاء و رحمه للمؤمنين .\r\n4 - ان هذا القرآن يهدى للتى هى اقوم .\r\n5 - لقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط « 1 » و امثال اين آيات .\r\n\r\n\r\n","description":"","footnote":"\r\n( 1 ) ترجمه آيات شريفه فوق به ترتيب متن :\r\n1 - كتابى است كه به سوى تو فرستاده‌ايم تا مردم را از تاريكىهاى جهل و رذايل اخلاقى و غفلت و بىخبرى و غرق شدن در تمايلات حيوانى ) به سوى نور ( علم و جهان‌بينى و مكارم ، اخلاق و رشد فكرى و فرهنگ و تمدن انسانى بر مبناى فطرت آدمى ) بيرون ببرى .\r\n2 - آن كتابى است كه شبهه‌ناپذير است و براى پرهيزگاران هدايت و راهنما مىباشد .\r\n3 - از قرآن اصول و قواعدى را نازل مىكنيم كه ( براى مشكلات روحانى و مادى و همه حساب زندگانى فردى و اجتماعى ) شفا و رحمت است كه به ايمان‌داران مىرسد .\r\n4 - مؤكدا اين قرآن ( مردم را ) به سوى محكم‌ترين طريقه ( انسانى ) راهنمايى مىكند .\r\n5 - محققا رسولان خود را با دلايل آشكار فرستاديم و با آنان كتاب و ميزان ( حق و باطل ) را فروفرستاديم تا مردم قيام به قسط و عدالت اجتماعى بنمايند .\r\n","page_name":" 9 ","page_number":9},
  {"content":"\r\n\r\n\r\nغرض از تأليف اين كتاب :\r\nنگارنده به خوانندگان انديشمند و متفكرين هوشمند ، اين كتاب ، مىگويد كه دين براى زندگانى حاضر ما در كره زمين ، پرمنعت و حتى لازم است ، حتى اگر فرض كنيم كه خداوند مىفرمود زندگانى برزخ و قيامت وجود ندارد . ما به عنوان انسان عاقل ، حق داريم در اين دنيا ، خوشبخت باشيم و دلهره و هراس نداشته ، از آشوب و مفاسد روانى و از مصايب اجتماعى و امراض بدنى ، سالم باشيم . دين همين اهداف را تأمين مىكند ، پس چرا آن را ناديده بگيريم و مشكلات لا علاج را به دست خود خلق كنيم تا زندگانى ما را تباه سازد .\r\nاين كتاب ثابت مىسازد ، ترقى صنعت و قدرت حكومت‌ها و تقنين قوانين رنگارنگ و تمدن امروز ، مشكلات بشر را نه تنها حل نكرده كه در پاره‌اى از موارد ، مشكل‌آفرين‌تر بوده ، بلى صلاح اين است كه ما بايد با جهان امروزى از دريچه دين آسمانى برخورد كنيم و از جنبه‌هاى مثبت علم و صنعت استفاده سالم ببريم و از بدبختىهاى آن كه ديگران گرفتار آن‌ها شده‌اند به دور مانيم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدين ، در تأمين خوشبختى دنياى ما ، هيچ بديل و عوضى ندارد ، دين نسخه‌اى است كه آفريدگار بشر براى خوشبختى بشر در دنيا نوشته ، و عقل ما غالبا آن را بطور اجمال ، درك مىكند ، و وجدان ما حكم مىكند كه براى منفعت خود بدان عمل كنيم .\r\nنويسنده مقدارى از اصول اعتقادى و مكارم اخلاقى و برنامه‌هاى عملى اسلام را در اين كتاب مىآورد و منافع آن را در زندگانى دنيا بيان مىدارد تا خوانندگان را تشويق كند بدين ملتزم باشند و آن را براى راحت جان خود بپذيرند .\r\nهرانسان عاقل ، خواهان سعادت و منفعت خود در جان و مال و ناموس و آبرو و آرامش روانى ، و دورى از بدبختى و ناراحتى و بىنظمى و ناامنى مىباشد .\r\nدين اين آرزو را مجانى برآورده مىسازد ، و جز دين هيچ عامل ديگر براى تأمين اين خواست فطرى عمومى ، وجود ندارد ، نتيجه مىگيريم كه لازم است ، اولا خود ما به دين ملتزم و متعهد و پايبند باشيم و ثانيا در سطح گسترده و عمومى فرهنگ دينى را ترويج كنيم .\r\nشما بدون عجله و بدون قضاوت قبلى و با آرامى اعصاب ، مطالب اين كتاب را بخوانيد تا به آن چه كه مىگوييم قانع شويد .\r\n\r\nخطايى دوستانه به بدبينان به دين .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجمعى به دين علاقه و باور درستى ندارند . جمعى اصلا منكر دين‌اند ، دسته‌اى به آن بدبين مىباشند . گاهى ادعا مىشود دين فايده‌اى براى بشر ندارد . گاهى گفته مىشود ، دين مجموعه‌اى از خرافات است ، گاهى مىگويند دين براى انسان‌ها مضر است كه بايد آن را از زندگانى طرد كرد .\r\nاين كلمات گاهى به انگيزه‌هاى استعمارى و سياسى و گاهى از روى غرور و بىخبرى و زمانى از روى عقده و لجبازى و غالبا براى فرار از مسئوليت هدفمندى و فرو رفتن در هوس‌هاى حيوانى گفته مىشود ، و احيانا از باب قياس دين اسلام بر دين ساخته‌گى مسيحيت .\r\nمن به همه اين افراد متواضعانه و محترمانه پيشنهاد مىكنم ، اين كتاب را در پناه قضاوت عقلى و تجربه زندگانى ملت‌هايى كه از نظر علم و صنعت مترقى شمرده مىشوند مطالعه فرماييد . مسلما نظريه‌تان عوض مىشود و به طور جدى معتقد مىشويد عمل به دستورات دين نه تنها مضر و يا بيهوده نيست كه بسيار بر منفعت و حتى لازم است .\r\nبلى مىفهميد ما به التزام و عمل به دين ، در زندگانى حاضر خود ، شديدا محتاجيم ، چه دوزخ و بهشتى در زندگانى آينده ما\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nوجود داشته باشد يا نه ، چه ميليون‌ها سال ( احتمالا ) زندگانى برزخى داشته باشيم يا نه .\r\nمن سى و چند سال قبل كتابى نوشتم كه در مؤسسه بيهقى ( مطابع دولتى ) كابل چاپ شد و اسم آن كتاب ، فوايد دين در زندگانى بود ، كه امسال آن را دوباره در كابل تجديد چاپ نمودم مىشود اين كتاب را كه مقارن چاپ آن شروع به نوشتن آن نمودم ، جزء دوم آن كتاب را كه مقارن چاپ آن شروع به نوشتن آن نمودم ، جزء دوم آن كتاب دانست ، گو اين كه اين كتاب از نظر مطالب خود ، بر اساس زيادتى تجارب نگارنده دقيق‌تر و جامع‌تر و قناعت‌بخش‌تر مىباشد . و اللّه ولى التوفيق\r\nاين شما و مطالب اين كتاب كه غالبا از معلومات ذهنى خود و بدون مراجعه به كتب ديگر ، نوشته‌ام .\r\nكابل 10 / 4 / 1385 ش\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\n- فصل اول - در فوايد عقايد دينى\r\n\r\nالف : فوايد اعتقاد به آفريدگار و مدير جهان :\r\n\r\nفايده اول :\r\nاز لازمه اين ايمان اين است كه مىدانيم موجودات كوچك و بزرگ و خصوصا انسان براى هدفى آفريده شده‌اند ، و همه چيز در نظر مؤمن هدفمند است ، بلى وقتى علت فاعلى باشعور ، و آگاه باشد ، مخلوق او علت غايى مىخواهد .\r\nلذا انسان مؤمن ، هدفجو بارمىآيد ، و هدف از آفرينش خويش را به دست آورده و در همان راستا حركت مىكند .\r\nطبعا اين هدف همه افراد انسان را اولا تا حدود زيادى در مسير مشترك قرار مىدهد ، و ثانيا از درگيرى و كشمكش در امور كلى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبه دور مىسازد ، و نهايتا مردم زيادى را در مسير تكامل سوق مىدهد .\r\nيك نمونه عجيب در جهان‌بينى مؤمنين\r\nباغچه زيباى پر از گل‌هاى رنگارنگ بسيار لطيف و زيبا و معطر را ، در نظر آوريد كه به فضل هنر و مهارت گلكار لايق به وجود آمده است .\r\nو فرض كنيد كه يك انسان فهميده ، در آن داخل مىشود ، از منظر بديع و نحوه كشت بوته‌هاى گل و انتخاب بهترين گل‌ها و بوى معطر آن‌ها استفاده مىبرد و با دقت فراوان راه مىرود تا مبادا گلى بيفتد و يا پرپر شود و يا شاخه‌اى بشكند ، او قيمت همه گلها و ريحان‌ها را مىداند و مسئولانه رفتار مىكند .\r\nولى اگر به جاى انسان گوسفندى يا حيوان ديگر يا ديوانه‌اى را فرض كنيم كه وارد باغچه شود ، او كه نه از هدف ، كشت آن باغچه اطلاعى دارد و نه ارزش گل‌ها را مىداند ، و نه از استفاده درازمدت آن آگاهى دارد ، و تنها به فكر دفع گرسنه‌گى فعلى خود مىباشد و براى او آن گل‌هاى رنگارنگ و يا بوته‌هاى غذادار و شاخه‌هاى پر ميوه كه براى غذاى زمستان جمع زيادى به درد مىخورد ، هيچ فرقى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبا گياه‌هاى هرزه ندارد ، و لذا سرش را پايين مىبرد و هرآنچه كه است مىخورد و بقيه را لگدمال مىكند .\r\nاين يك نوع جهان‌بينى مسئولانه مؤمن در مقابل ماده‌پرستان بىخدا مىباشد ، ممكن است به جاى باغچه كارخانه بزرگ توليدى اقتصادى را فرض كنيد كه غذاى سالانه شهرى را فراهم مىسازد ، كه به وسيله چند فيل مست ويران مىگردد و هكذا .\r\n\r\nفايده دوم :\r\nايمان به خدا ، اين است كه انسان‌هاى هوشمند را از يك تناقض آشكار و سرگردانى فكرى نجات مىدهد ، توضيح اين فايده اين كه :\r\nهمه دارندگان عقل ، قبول دارند كه موجودات مادى ( 125 ميليارد كهكشان كه توسط تلسكوپ و دوربين هابل كشف شده ) بلكه همه جهان امكانى و ممكن الوجود چه مادى و چه مجردات ، تحت تأثير قانون عليت‌اند ، و هرحادثه و پديده و هرمخلوق تابع علت خاص به خود است ، و هيچ ممكنى از اين قانون سرپيچى نمىتواند « 1 » .\r\n\r\n\r\n","description":"","footnote":"\r\n( 1 ) تشكيك‌هاى هيوم در پاره‌اى از موارد به ندانستن علت برمىگردد و نه به نبودن علت ، دقت شود .\r\n","page_name":" 17 ","page_number":17},
  {"content":"\r\n\r\nهيچ عاقلى نمىكند كه كوچك‌ترين موجود و حادثه‌اى بدون علت و سبب پديد آيد .\r\nولى منكرين خدا ، چه در گذشته و چه در عصر حاضر با اين كه قانون عليت را كه زيربناى فلسفه و همه علوم تجربى و بشرى است ، قبول دارند ، در بزرگ‌ترين و حساس‌ترين مرحله كه عبارت از آغاز خلقت و سپس نظم و حكمت نافذ در همه اجزاى جهان و همه سطوح كاينات به چشم مىخورد ، و روزبه‌روز توسط علوم تجرى ، روشن‌تر و عميق‌تر آشكارا مىگردد به تصادف نسبت مىدهند ! ! !\r\nمنكرين آفريدگار جهان با تنوع مكاتب فكرىاى كه دارند در مقابل اين دو سؤال سرنوشت‌ساز هيچ جواب معقولى نداشته و ندارند .\r\n1 - خلقت اولى چگونه آغاز شد ؟\r\n2 - نظام بديع كاينات كه امروز از تمام دوران‌هاى گذشته بهتر روشن‌شده ، و در اثر ترقى آينده علوم يقينا مدهش‌تر جلوه‌گر خواهد گرديد چگونه به بوجود آمده است بيالوژى و فيزيولوژى و حتى فيزيك و شيمى ( كيميا ) همه عقول را متحير ساخته‌است ، و علم طب و نجوم هوش‌ها و خردها را به جهان ديگر برده ، و مسلما آينده ، عجيب‌تر از عصر حاضر خواهد بود !\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nماده بىشعور و كر و كور است ، جهل چگونه نظام بديع مىآفريند ؟ موت ، چگونه حيات و زندگى را پديد مىآورد .\r\nجمعى اصل انواع داروين را عرضه مىكنند « 1 » دسته‌اى ماترياليزم علمى ( ؟ ! ! ) را به رخ غافلان مىكشند ، و ماركسزم اصول چهارگانه سراسر غلط دياليك‌تيك را عرضه مىدارد . ولى در اخير همه آنان در سنگر تصادف موضع مىگيرند تصادف ، يعنى معلول بىعلت و سبب بىمسبب .\r\nتصادف يعنى نقيض صريح قانون عليت ، كه همه عاقلان آن را در جهان خود ، خود قبول دارند . تصادف ، يعنى نابودكننده همه علوم تجربى و انسانى و فلسفه ، كه بر اساس حين عليت استوار مىباشد .\r\nتصادف كه از عمق تناقض و سرگردانى فكرى ، و تشتت و بيچارگى و بىمنطقى ، حكايت مىكند .\r\nشما هيچ منكر خدا را پيدا نمىتوانيد كه در جواب دو سؤال فوق به تصادف پناه نبرند ، ولى در تحليل علمى و فكرى روزانه خود\r\n\r\n\r\n","description":"","footnote":"\r\n( 1 ) نظريه داروين اولا مناقض ايمان به خدا نيست و ثانيا از نظر علمى و ژن‌هاى وراثى كه اخيرا مورد توجه قرار گرفته ، باطل است ، به كتب ديگر نگارنده مراجعه شود\r\n","page_name":" 19 ","page_number":19},
  {"content":"\r\n\r\nشديدا از قانون عليت ، حمايت و پيروى مىكند ، عجب افتضاح و رسوايى ! !\r\nاگر تصادف معقول است ، پس قانون عليت چه اعتبارى دارد ؟ !\r\nو اگر قانون عليت را قبول داريم پس تصادف ، مخالف عقل و منطق و علم است ؟\r\nاين تناقض‌گويى از جان ماتريالست‌ها بيرون نمىرود ، ولى در نظر مؤمن تصادف محمال و ناممكن است و به قانون عليت متعهد است ، و نظم بديع سراسر موجودات جهان را از راه اسباب به خداوند عليم و حكيم مجرد ( غير مادى ) مىرساند .\r\nدفع يك شبه :\r\nبعضى از دانشمندان علوم تجربى كم‌معلومات ، سؤال يا ايراد مىگيرند كه بر اساس قانون عليت ، مؤمنان به خداوند جهان - جل جلاله - نيز دچار بحران فكرى مىشوند ، چه از آنان نيز سؤال مىشود ، كه علت وجود خداوند چيست ؟ در حالى كه آنان براى خداوند علتى را نمىپذيرند !\r\nدر مقدمه كتاب اصل انواع كه توسط اسماعيل مظهر به عربى ترجمه شده ، داروين در يك نامه‌اى كه به دوست خود نوشته ، مىگويد ، من در جوانى مدتى در وجود خدا ترديد داشتم كه علت\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nوجود او چه مىباشد ؛ ولى بعد متوجه شدم كه اين سؤال بر ماديين نيز متوجه مىشود ، كه علت ماده چيست ؟\r\nماده از چه به وجود آمده ؟ و لذا به خداوند ايمان آوردم .\r\nجواب اصلى اين سؤال اين است كه از نظر علمى و فلسفى از اول اين سؤال ( كه هرچيز علت مىخواهد ) غلط و غير منطقى است . بلكه از نظر علمى ، هرچيز حادث و نوپيدا علت مىخواهد . و از نظر عقلى ( فلسفى و كلامى ) هرممكن الوجود علت مىخواهد ،\r\nماهيات امكانى كه در حد ذات خود تقاضا و ضرورت وجود و عدم ( هستى و نيستى ) را ندارند ، علت مىخواهند ، و وجود آنان وابسته به عوامل بيرونى است كه تمام اين عوامل در پايان خط به اراده خالق و آفريدگار جهان مىرسد .\r\nبنابراين خداوند از اول ، مشمول قانون عليت ( هرممكن الوجود و هرپديده مادى علت مىخواهد ) نمىباشد .\r\nخداوند نه ممكن الوجود است ، و نه پديده مادى ، بلكه او واجب الوجود است ، و واجب الوجود ، ازلى و وجود او ضرورى الثبوت و عين ذات اوست و سؤال عليت در حق او ، تناقض و غلط و خلاف فرض وجوب وجود اوست .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدقت كنيد . براى تقريب مطلب به اذهان خوانندگان عزيز به تشبيه ناقصى ، مثال‌هاى زير را طرح مىكنم .\r\nآيا زوجيت عدد چهار مثلا علت مىخواهد ؟ يا عدد چهار بالضروره زوج مىباشد ؟\r\nآيا احتياج جسم به زمان و مكان علت مىخواهد يا ضرورى مىباشد ؟ آيا شورى نمك ضرورى نيست ، ولى شورى اشياى ديگر از نمك است ؟\r\nآيا ترى هرچيز از آب نيست ؟ ولى آيا ترى آب ضرورى است يا علت مىخواهد ؟ مسلما ترى آب ذاتى اوست .\r\nپس امكان مناط احتياج به علت است ، و ضرورت علت نمىخواهد . وجود واجب الوجود ضرورى است و مشمول قانون عليت نيست . خداوند حقيقت وجود است و وجود ، عدم‌پذير نيست و بىنياز از علت مىباشد .\r\n\r\nفايده سوم ايمان به خدا :\r\nدر جهانى كه ده‌ها ميليارد كهكشان وجود دارد ، كره زمين ، و حتى ( منظومه شمسى ) ذره ناچيزى به حساب مىآيد ، تا چه رسد به افراد انسان .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nولى آدمى از ايمان به آفريدگار اين جهان پهناور و از اين كه اطاعت از حضرت او موجب كمال نفس و رضاى او و رحمت بى پايان او مىگردد احساس بزرگى و عزت مىكند ، يك شاعر شيعه ، در وصف حضرت على چنين مبالغه مىكند\r\n به ذره گر نظر لطف بوتراب كند * به آسمان رود و كار آفتاب كند \r\nاين تعريف در حق مؤمنين كامل كه مورد رضاى آفريدگار 125 ميليارد كهكشان كشف شده كه احتمالا تلسكوپ‌هاى قرن آينده چندين برابر اين عده را كشف كنند ، واقعا صدق مىكند .\r\n طيران مرغ ديدى ، تو ز پاىبند شهوت * بدر آى تا ببينى تو مقام آدميت\r\nبندگى كن تا كه سلطانت كنند * تن رها كن تا همه جانت كنند\r\nاز چه شهوت قدم بيرون گذار * تا عزيز مصر و كنعانت كنند\r\nچون على در عالم مردانه‌گى * مرد شو تا شاه مردانت كنند \r\n\r\n","description":"","footnote":"","page_name":" 23 ","page_number":23},
  {"content":"\r\n\r\n خوى حيوانى سزاوار تو نيست * ترك اين خو كن كه انسانت كنند \r\nما درباره عزت روحى و روانى مؤمنين به خدا باز هم مطالبى را بيان خواهيم داشت .\r\nبراستى براى اين كه در دنيا از ذلت بيرون رويم و عظمت معنوى و روحى پيدا كنيم نبايد بدين آسمانى حق بگرويم و به خداى قهار كاينات ايمان بياوريم ؛ اين عظمت و عزت را به جز از ايمان به خدا از كجا به دست آورده مىتوانيم ؟\r\n\r\nفايده چهارم :\r\nايمان به خداى يگانه جهان و مدير موجودات ، هيبت همه موجودات مادى و مجرد ممكن الوجود را از روح آدمى پاك مىكند ، مؤمن مىگويد اياك نعبد و اياك نستعين و تنها ترا مىپرستيم ، و تنها از تو مدد مىجوييم « 1 » و لا حول و لا قوه الا باللّه ،\r\n\r\n\r\n","description":"","footnote":"\r\n( 1 ) البته هدف ما نفى تأثير اسباب مادى در سرنوشت انسان نيست ، ما در جهان اسباب و مسببات آفريده شديم و براى كمال مادى و معنوى خود بايد به سوى اسباب طبيعى و عقلى برويم كه عقب‌ماندگى خود را جبران كنيم و بين اسباب مادى و قدرت آفريدگار هيچ منافاتى وجود ندارد كه قدرت حق در طول اسباب است نه در عرض و مقابل آن‌ها . ( دقت كنيد )\r\n","page_name":" 24 ","page_number":24},
  {"content":"\r\n\r\nهيچ قدرت و تحولى جز از خداوند وجود نمىگيرد او اراده خدا را برتر از هرچيز مىداند و شعار اللّه اكبر روح آدمى را قوى مىگرداند او طرق عبوديت و ذلت انسان‌ها و نيروهاى طبيعى را از گردن به دور مىاندازد اقبال آن شاعر اردو زبان چه نيكو و شيرين مىسرايد :\r\n هركه پيمان با هو الموجود بست * گردنش از بند هرمعبود رست\r\nمؤمن از عشق است و عشق از مؤمن است * عشق را ناممكن ما ممكن است\r\nعقل در پيچاك اسباب و علل * عشق چوگان‌باز ميدان عمل \r\n\r\nفايده پنجم ايمان ، قدرت بيشتر روحى :\r\nمؤمن از يك موضع برتر و اعتماد بيشتر به نفس و توكل به خداى غالب بر هرچيز ، تكامل مادى و معنوى خود را به دور از تكبر و تملق و تذلل و با حوصله‌مندى زياد از راه تلاش در اسباب و علل جهان طبيعت مىآغازد و تا پيروزى نهايى ادامه مىدهد .\r\nمؤمن در جهان‌بينى توحيدى خود نه تنها براى تأمين زندگانى فردى و فاميلى خويش كه براى رفاه عمومى انسانى خدمت مىكند ،\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو منافع درازمدت زوال‌ناپذير خود را در منفعت‌رسانى به ديگران مىداند\r\nمن اصبح ولايتهم بامور المسلمين فليس بمسلم . كسى كه صبح كند و به كارهاى مسلمانان اهتمام نورزد مسلمان نيست .\r\n عبادت به جز خدمت خلق نيست * به تسبيح و سجاده و دلق نيست . \r\nراستى در جامعه‌اى كه فرهنگ دينى به طور شايسته‌اى نفوذ يابد شكوفايى از لازمه لا ينفك آن است ، و همين فرهنگ دينى بود كه تمدن اسلامى بىنظير را به ارمغان آورد .\r\nآيا عقل ما حكم نمىكند از فرهنگ اسلامى در اجتماع ، حمايت كنيم ؛ و حتى به طور آزمايش هم كه شده از فرهنگ ابتذال بىهدف مادى ، مدتى دورى كنيم ، چنانچه زندگانى نكبت‌بار فعلى ما رو به خوشبختى رفت بر فرهنگ دينى پايدار بمانيم ، و نقطه زيربناى فرهنگ دينى ، ايمان به خداوند است\r\n\r\nفايده ششم ايمان به خدا : آرامش درونى .\r\nاگر از باب اتفاق پنج درصد افراد انسان در زندگى و زندگانى از سختىها و بدبختىها در امان بمانند . مسلما در مقابل نود و پنج درصد انسان‌هاى ديگر ، يك حالت استثنايى را دارند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nغالب افراد بشر در زندگانى و زندگى خود با مشكلات و سختىهاى گوناگون طبيعى ( امراض دردناك ، نواقص بدنى ، كم‌هوشىها ، پيرىها و فرسودگىها ، قحطىها و سيل و طوفان‌ها و زلزله‌ها فقر و گرسنگىها و برهنه‌گىها ، سرما و گرمىها ) و محروميت‌هاى روانى و اقتصادى ، اتهام‌ها ، نرسيدن به آرزوهاى مهم زندگانى ، ناكامى در مقاصد ، شكست در عشق ، مظالم اجتماعى ، ستم زورگويان ، تجاوز قدرتمندان ، حق‌تلفىها ، مردن فرزندان و عزيزان فشارهاى همه‌جانبه دولت‌هاى مستبد و زورگو و نظاير اين‌ها ، گرفتاراند ، و در اين مورد فرقى بين انبيا و اوليا و صالحان و اشقيا و ملحدان و بدكاران نيست ، همه انسان‌ها بلا و رنج مصايب رنگارنگ روزگار گرفتاراند « 1 »\r\nولى در جهان‌بينى مادى و الهى ، مراتب اين درد و رنج متفاوت است . منكرين خدا همه اين بليات گوناگون طبيعى را ، بىنظمى\r\n\r\n\r\n","description":"","footnote":"\r\n( 1 ) به قول شاعرى :\r\n زندگى كردن من مردن تدريجى بود * آنچه جان كند تنم ، عمر حسابش كردم\r\nدل كه خونابه غم بود و جگرگوشه درد * بر سر آتش هجر تو كبابش كردم \r\n","page_name":" 27 ","page_number":27},
  {"content":"\r\n\r\nمطلق از طبيعت كور و كر مىدانند كه افراد بشر را اسير خود نموده ، و زندگانى آنان را طاقت‌فرسا ساخته است . و مظالم اجتماعى را غير قابل جبران مىدانند ، ماديين به علاوه فشار بلاهاى طبيعى و اجتماعى ، از پوچى و بىنظمى طبيعت و از اسارت خود در دام آن‌ها رنج زايدى هم در تحليل‌هاى تفصيلى و يا إرتكازى خود مىبرند و گاهى حتى افراد زودرنج و نازك طبيعت آنان دست به خودكشى مىزنند .\r\nگفته مىشود ميليون‌ها تن در غرب كه از وضع اقتصادى خوبى هم برخورداراند در اثر ناملايمات زندگانى شب‌ها قرص خواب‌آور مىخورند ، و در هرشب ميليون‌ها قرص مذكور مصرف مىشود .\r\nولى معتقدين به خداوند با آن كه در اصل درد و رنج بليات مذكور تا حدودى با منكرين خدا شريك‌اند ، اما از دو جهت متفاوتند :\r\nاول اين كه بلاهاى طبيعى را معلول بىنظمى جهان نمىدانند ، بلكه آن‌ها را مطابق مصلحت نظام عمومى دانسته و براى تكامل انسان‌ها و نيز براى تربيت اخلاقى خويش مفيد مىدانند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاساسا در جهان‌بينى توحيدى الهى ، شر مطلق و شر كثير وجود ندارد ، و حكمت آفريدگار آن را نفى مىكنند ، بلكه در جهان تزاحم علل و اسباب ، شر قليل در كنار خير كثير قابل تحقق است .\r\nو بايد اضافه كنم كه در جهان مادى خير مطلق هم وجود ندارد ، و نيز شر مساوى با خير ، نيز با حكمت خداوند منافات دارد و موجود نمىشود . بنابراين هرموجودى كه شر پنداشته مىشود به تبع خير كثير به وجود مىآيد . و همه مىدانيم كه ترك خير كثير به جهت شر قليل بر خلاف عقل و روش عقلانى مىباشد . ( دقت شود ) معتقدين به خدا مصايب طبيعى و اجتماعى را كه به سوء اختيار خود آنان نباشد موجب اجر و پاداش أخروى مىدانند ، و انتقام از ظالم را امر حتمى مىپندارند . دين اعتقاد بىنظمى و پوچى را طرد مىكند و از نظر روانى تا حدى رنج و درد را كاهش داده و روان آدمى را آرامش مىبخشد .\r\nبنابراين دين براى زندگانى ما مفيد است و بايد آن را از دست ندهيم و براى سعادت دنياى خود ( به علاوه سعادت برزخ و آخرت خود ) به آن ملتزم باشيم و در ترويج فرهنگ دينى و تعميم آن نقش خود را در خوشبختى اعضاى اجتماعى خود ايفا كنيم ، بلى ما به عنوان انسان عاقل كه خواهان زندگانى بهتر هستيم بايد متدين باشيم ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدشمنان دين دشمنان زندگانى ما هستند ، نبايد به آنان مجال سمپاشى را بدهيم .\r\nخلاصه بحث در اين ماده اين است كه :\r\n1 - بلا و گرفتارىهاى طبيعى از بىنظمى و پوچى طبيعت نيست ، بلكه آثار حكمت بالغه آفريدگار مدير و عادل و حكيم است كه به اقتضاى نظام عمومى جهان در پناه قانون خلل‌ناپذير عليت ، به وجود مىآيد .\r\n2 - گرفتارىها سبب حركت انسان به چاره‌جويى و ترقى علوم مىشود .\r\n3 - بلاها گاهى موجب تربيت نفس آدمى مىگردد ، و فوايد بىشمارى براى او و محيط او به بار مىآيد .\r\n4 - در رسيدن مصيبت كه به اراده و تقصير خود انسان نباشد اجر زيادى به مصيب‌زدگان مؤمن مىرسد .\r\nشواهد نقلى اين موضوع به مقدار كمى ذيلا بيان مىگردد .\r\nاول :    وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ .    ( قرآن مجيد )\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nما حتما شما ( را بر اساس نظام عمومى زندگى در كره زمين و طبيعت انسانى ) به چيزى از گرسنگى و نقص اموال و جان‌ها و حاصلات زمين مبتلا مىسازيم . و به صبركنندگانى كه در موقع رسيدن بلا و مصيبت مىگويند ما از خداييم و به سوى او بر مىگرديم مژده بده كه صلوات خدا و رحمت او بر آنان ( نازل ) مىگردد و همين اينان هدايت‌يافته‌گان هستند .\r\nاين آيه مرحم ( ملحم ) معنوى است كه مقدار درد مصيبت را به اندازه ايمان مؤمن كاهش مىدهد و حتى مشكلات وارده را گوارا مىسازد ولى بىدين چنين سطح اتكايى ندارد .\r\nشهكارى تلقين قرآنى\r\nبه مصيبت‌زدگان دستور داده شده در حال وقوع در مشكلات اين جمله را بگويند  إِنَّا لِلَّهِ وَ إِنَّا إِلَيْهِ راجِعُونَ .  اين جمله مباركه به نام كلمه استرجاع معروف شده ، و در بعضى از روايات آمده است كه اگر مصيبتى كه زمان زيادى از آن گذشته ، به ياد مؤمن بيايد و كلمه استرجاع را بگويد باز از فضل خداوند اجر مجدد مصيبت گذشته را مستحق مىشود و بدين ترتيب به خاطر يك مصيبت وارده در طول عمر به تكرار كلمه استرجاع اجرهاى زيادى را به دست مىآورد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسر اين تلقين عقلى اين است كه مؤمن در موقع مصيبت به ذلت ، و نااميدى و ضعف نفس گرفتار نشود و جنبه مادى او بر مقام معنوى و روحانىاش غلبه پيدا نكند لذا به او سفارش شده بگويد  إِنَّا لِلَّهِ وَ إِنَّا إِلَيْهِ راجِعُونَ . \r\nيعنى من اسير خواهشات و احساسات خود نيستم كه ناراحت شوم ، من از خدا و از سوى خالق كاينات كه رحيم و مهربان و حكيم است ) مىباشم ( و من اسير و مقيم جهان كوچك كره زمين و زندگى و زندگانى كوتاهى حاضر نيستم بلكه ) به سوى پروردگار خود برمىگردم . روح من برتر از كره زمين و زندگانى مادى و رنج‌ها و لذت‌هاى آن است ، از طرف خدا آمده‌ام و به سوى او برمىگردم و زندگانى دنيا ، مكتب تربيتى است و عمده ، تحصيل رضاى خدا است .\r\nچه جمله سحرانگيز و انرژىدهنده !\r\n به جهان خرم از آنم كه جهان خرم از اوست * عاشقم بر همه عالم كه همه عالم از اوست\r\nنه ملك راست مسلم نه فلك را حاصل * آنچه در سر سويداى بنى آدم از اوست \r\n\r\n","description":"","footnote":"","page_name":" 32 ","page_number":32},
  {"content":"\r\n\r\n به حلاوت بخورم زهر كه شاهد ساقيست * به ارادت بكشم درد كه درمانم از اوست\r\nپادشاهى و گدايى بر ما يكسان است * كه در اين در همه را پشت عبادت خم از اوست \r\nاين هم چند حديث معتبر السند مختصر از احاديث فراوان :\r\n1 - حضرت پيامبر اكرم ( ص ) در صحيح ابن سنان : خداوند به ملك موكل به شخص مومن كه مريض شده ، مىگويد : آنچه كه در زمان صحت خود به جا مىآورد ، براى او بنويس ، زيرا من او را ( به مرض ) مقيد ساخته‌ام .\r\n2 - امام پنجم در معتبره ابى الصباح : بيدارى يك شب از مرض ، بهتر از عبادت يك سال است .\r\n3 - امام ششم در معتبره ابان : خواب هولناك مؤمن موجب آمرزش گناهان اوست ، و ضعف بدن او سبب آمرزش گناهان اوست .\r\n4 - در معتبره ابان بن عثمان : رسول خدا ( ص ) به عيادت سلمان فارسى رفت ، فرمود اى سلمان براى تو در بيمارى سه خصلت است .\r\nدر ياد خدا هستى . دعاى تو درا ين حال مستجاب است . مرض تو هيچ گناهى را نمىگذارد مگر آن كه آن را مىريزاند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n5 - امام ششم ( ع ) در معتبره فضيل هركس مريضى را عيادت كند هفتاد هزار فرشته او را همراهى مىكند .\r\n( جامع الاحاديث جزء سوم )\r\nروايات در اين مورد بسيار زياد است . و نيز درباره صبر در برابر مشكلات ، مثلا صبر در برابر مصيبت سه صد درجه دارد كه هر درجه او از زمين تا آسمان است و در برابر انجام وظيفه ششصد درجه و در مقابل محرمات نهصد درجه بزرگتر از دو قسم اول .\r\n\r\nفايده هفتم ايمان به خدا : تخفيف و تقليل نزاع‌ها .\r\nآنچه كه محسوس است ، افراد انسان غالب خودبين ، خودخواه و متكبر است . و به يك كلمه ، خودمحور است ، و همه چيز را براى خود مىخواهد ، و اين موضوع بزرگ‌ترين عامل كشمكش و درگيرى در زندگانى انسان‌ها مىگردد كه از قابيل و هابيل دو فرزند حضرت آدم شروع شده و تا امروز ادامه يافته و آينده هم بدتر از گذشته است . امروز اين خودمحورىها به سويه دولت گاهى به شكل استبداد حكومت‌ها ظاهر مىشود كه باعث رنج و ضرر صدها ميليون انسان در جهان معاصر گرديده است و گاهى به شكل تكبر و غرور ملت‌ها بروز مىكند كه مناطق زيادى را به جهنم تبديل مىكند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nهمچنين امروز ( جمعه 23 / 4 / 85 كه نگارنده اين سطور را مىنويسد اسراييل مشغول تخريب ساختمان‌هاى دولتى و خصوصى كشور و ملت فقير فلسطين است و همه چيز را نابود مىكند و جمع زيادى را به خاك و خون كشيده و جنوب لبنان و حتى فرودگاه بيروت را بمباران و موشك‌باران مىكند و بندرگاه لبنان را توسط كشتىهاى جنگى محاصره كرده است . بلى روزانه ده‌ها تن از مسلمانان عراقى و لبنانى و فلسطينى و افغانى كشته و زخمى مىشوند ، و ايران هم مورد تهديد قرار گرفته است .\r\nتا دنيا در تك‌قطبى قرار گرفته باشد ، آينده بدتر از امروز و گذشته است .\r\nخوب حالا ، علاج اين درد جانسوز و خانمان‌سوز چيست و چگونه اين خودمحورى فردى و دولتى و كشورى و بين المللى را مهار كنيم ؟ آيا مىشود به وسيله موعظه و يا تربيت در كلاس‌هاى درس دانشگاه‌ها آن را مهار كنيم ؟\r\nاين ادعا مسخره‌اى بيش نيست كه خود را به آن فريب بدهيم و از مشكله فرار كنيم . تنها راه اصلاح كار و حال اين است كه خود محورى تفرعن و فرعونگرى و تكبر ) انسان‌ها را به خدامحورى مهار و مقيد كنيم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاگر در تعليمات دينى توجه كنيم مىفهميم با خودمحورى كه منبع شرارت‌ها است ، به شكل عميق و وسيع و همه‌جانبه با لحن صريح و قاطع مبارزه شده ، و چنانچه فرهنگ دينى در بين انسان‌ها ترويج شود زندگانى رنج‌آور فعلى را به زندگانى تا حد زيادى آرام تبديل مىكند .\r\nو چنانچه بخواهيم تمام اين تعليمات اسلامى را جمع كنيم ، يك كتاب بزرگى مىشود ولى ما به عنوان مشت نمونه خروار در اين جا به چند نص اسلامى اكتفا مىكنيم و فكر نكنم هيچ دينى از اين نصوص خالى باشد .\r\n1 -  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً . \r\nآن سراى ديگر ( بهشت ) را براى كسانى قرار مىدهيم كه قصد علو و بزرگى و فساد و تباهى را در روى زمين ندارند .\r\nدر اين آيه دقت كنيد كه خود برترى و فساد را مانع از بهشت قرار نداده بلكه اراده و قصد اين دو را مانع رفتن به بهشت قرار داده و بدين ترتيب ريشه فساد و برترى را مىخواهد بخشكاند .\r\n2 -   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى .  \r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبهشت جايگاه كسى است كه از خدا بترسد و نفس را از هوس‌ها بازدارد .\r\n3 -  أَ فَرَأَيْتَ مَنِ اتَّخَذَ إِلهَهُ هَواهُ  آيا مىبينى كسى را كه معبود خود را هوس‌هاى ( نفسانى ) خود قرار داده است ؟\r\nيعنى پيروى از هوس‌ها با معبود قرار دادن خدا منافات دارد و فرد هوس‌باز ، خداپرست نمىگردد .\r\n إِنَّ النَّفْسَ لَأَمَّارَةٌ بِالسُّوءِ  نفس ( به دور از خدا ) بسيار امر كننده به بدى است .\r\nو ده‌ها آيات ديگر كه به تقوى و اطاعت از خدا و انضباط نفس دلالت دارد در يك حديث معتبر مىخوانيم كه حب رياست ضررش از دو گرگ درنده در يك گله‌ى بىچوپان بيشتر است . و صدها نمونه امثال اين حديث در سنت حضرت نبوى ( ص ) وجود دارد . ( مثنوى هفتاد من كاغذ مىشود )\r\nمؤمن آگاه و معتقد فهميده به خدا ، اولين وظيفه او اين است كه به خدا تسليم شود و از هوس‌هاى حرام حيوانى خود صرف‌نظر كند .\r\nبلى خاصيت ايمان واقعى ايمان به خالق جهان ، نفى خودمحورى و جانشينى خدامحورى است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدر تاريخ نقل شده كه در يكى از جنگ‌ها حضرت على ( ع ) قصد كشتن يك كافر مهاجم را داشت ، آن كافر آب دهن بر روى على انداخت ، على از او دور شد و اندكى صبر كرد ، سپس قصد كشتن آن مشرك را نمود .\r\nاو گفت : على تو قصد كشتن مرا داشتى ، من هم از غضب آب دهن بر روى تو انداختم و فكر مىكردم تو سريع‌تر مرا خواهى كشت ، ولى بر خلاف انتظار دست از قتل من كشيدى ، چرا ؟\r\nعلى گفت من تو را براى خدا ( و راه انسانيت ) مىكشتم وقتى به من بىادبى كردى ترسيدم غضب نفسى من سبب قتل تو شود ( كه براى من خطرناك بود ) كمى صبر كردم تا نفس من از غضب خلاص شود و من تو را براى خدا بكشم ( دقت كنيد )\r\nباز تاريخ نقل مىكند مرد يهودى در كوچه‌اى جلو حضرت پيامبر اكرم ( ص ) را گرفت كه من ذمه شما مالى طلب دارم تا حق مرا ندهى تو را نمىگذارم به روى آن حضرت از ادعاى او انكار كرد و يهودى مزاحم او بود تا اين كه وقت نماز رسيد ، مسلمانان ديدند حضرت پيامبر براى امانت نماز نيامدند بعضى عقب او رفتند و ديدند كه مرد يهودى مانع آن حضرت شده ، آنان اجازه خواستند يهودى را بكشند آن حضرت اجازه نداد ، قضيه لا ينحل باقى ماند تا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاين كه يهودى گفت من به خاطر امتحان شما اين دروغ را گفتم تا بدانم واقعا پيامبر خدايى يا طالب حكومت و رياست ، الآن فهميدم تو واقعا رسول خدا مىباشى ، من هم دين اسلام را مىپذيرم كلمه شهادتين را بر زبان جارى نموده و ماجرا پايان يافت .\r\nخوانندگان عزيز ، آيا وظيفه انسانى ما اولا اين نيست كه با آگاهى كامل از فرهنگ اصيل اسلامى به سوى خدامحورى برويم ؟\r\nو ثانيا در ترويج و اشاعه اين فرهنگ انسان‌ساز بكوشيم ؟ قضاوت با شما است .\r\n\r\nفايده هشتم ايمان به خدا : مقاومت در برابر امراض\r\nپس از تجربيات مكرر دكتورها در بيمارستان‌هاى غربى ، امروز به شكل روشن و ترديدناپذير ثابت شده كه ايمان به خدا ، بدن شخص مؤمن را در مقابل امراض كشنده مقاومت مىبخشد و علاج مرض را آسان‌تر مىگرداند .\r\nدر غرب ، اكنون مؤسسات طبى متعدد و مجهزى برپا شده كه بيماران را از راه ايمان به خدا علاج نموده ، سلامتى را به آنان برمىگرداند و نتايج خوبى از اين راه به دست آورده‌اند .\r\nتفصيل اين موضوع را در مجلات علمى و طبى مطالعه كنيد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nفايده اعتقاد به علم خداوند به هرچيز :\r\nهرزمان كسى بفهمد زير نظر پليس و يا امنيت است ، قهرا خود را كنترل مىكند . وقتى قصد خيانتى را داشته باشد و بداند كه جمعى او را مىبينند ، خجالت مىكشد و از آن كار امتناع مىورزد .\r\nمؤمن اعتقاد دارد خداوند به همه حركات و افعال و خطورات قلبى او آگاه و محيط است ، و اگر اين اعتقاد در جان او راسخ گردد ، غالبا در غير حال غفلت و غضب شديد ، از بدىها و مظالم انصراف پيدا مىكند و شرم و يا ترس از خداوند مانع از آن كار مىگردد .\r\nپليس حتى در افعال محسوس هم كنترول كامل ندارد ، وسايل تحقيق او هرقدر دقيق‌تر شود ، متخلفين هم زرنگ‌تر و شيطان‌تر مىشوند ، گاهى خود پليس شريك دزد و همنواى قافله است . ولى ايمان به قيامت و پليس باطنى هميشه مراقب مومن است و او را از بدىهاى عملى و ذهنى دور نگه مىدارد .\r\n\r\nفايده اعتقاد به قدرت خداوند ( ج )\r\nمؤمن با اعتقاد به توانايى آفريدگار بر هرچيز ، قهرا از ظلم بر ديگران مىترسد كه خداوند از او انتقام بگيرد و قدرت ضعيف او را سلب كند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nخداوند اگر رحمان است ، قهار نيز مىباشد و از كار بدى كه خداوند از آن به خشم مىآيد در فرض التفات پرهيز مىكند .\r\nنااميدى گاهى آدم‌هاى ضعيف النفس را وادار به خودكشى مىكند و يا حداقل او را شرير مىگرداند . ولى اعتقاد به قدرت و رحمت خدا او را به آينده‌اش اميدوار مىسازد ، او باور دارد كه خدا مسبب الاسباب است مىشود كه ناگهان مشكلات او را بر طرف سازد .\r\n\r\nفايده اعتقاد به حكمت خداوند ( ج )\r\nحكمت يعنى محكم‌كارى كه كار از خلل و نقص و ضرر و فساد و بيهودگى ، خالى باشد ، حكيم يعنى آن كه كار او مشتمل بر مصلحت و منفعت استوار باشد ، حكيم در اصطلاح متكلمين و فلاسفه كه از نظر عقل نيز درست است ، يعنى آن كه عمل او بر بالاترين و بهترين مصلحت استوار باشد ، نه بر مجرد مصلحت ، زيرا ترجيح خوب ، بر خوب‌تر يا زشت است و يا مرجوح ، وقتى مؤمن چنين اعتقادى داشته باشد ، همه دنيا در نظرش زيبا جلوه مىكند زيرا نظام عقلانى را بر همه كاينات حاكم مىداند . ( و فى نظام الكل كل منتظم )\r\nشرور و بدىها همه در عالم عقلى توجيه شده است زلزله‌ها ، قحطىها ، مصايب عمومى در نظام عمومى جهان منظر ديگرى پيدا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىكند . خداوند حكيم و جميل است و از او جز جميل و زيبا صادر نشود و شرورى كه از انسان‌ها و حيوان‌ها و آيا از عوامل طبيعى صادر مىشود و به ملاحظه حال ما شر پنداشته مىشود در سطح بالا و ملاحظه نظام عمومى شر قليلى است كه خير كثير را در بر دارد .\r\nنگارنده كم‌بضاعت اين موضوع را در كتاب‌هاى كلامى خود مفصلا شرح داده است .\r\nوقتى كسى صاحب اين ديدگاه باشد از زور روزگار گله و شكايتى ندارد ، ناكامىهاى خود را هرچند به ملاحظه شخصى خود ، ناپسند مىداند ، ولى به لحاظ نظام عمومى محيط انسان‌ها و يا نظام حاكم بر كره زمين نيكو مىداند و براى او گوارا مىگردد .\r\nاعتقاد به حكمت خدا كه از علم و قدرت او اثبات مىگردد ، رنج‌ها و ناراحتىهاى روانى زيادى را از صفحه وجدان و عمق روح آدمى زايل مىگرداند و اعصاب او را از ناتوانى ، و سلول‌هاى او را از پوسيدگى و اعضاى او را از بيمارى نجات مىدهد .\r\nولى دين يك خاصيتى ديگر دارد كه در عين راحتى عقلانى ، احساسات افراد مبتلا به مصيبت متدين آگاه را به كمك بيچارگان و درماندگان و بلاديدگان تحريك مىكند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبه راستى چه معجزه‌اى كه به عقل آدمى قناعت عقلى و فكرى مىدهد و به عاطفه او احساس همدردى و هميارى . سبحانك اللهم من حكيم مدبر لا تتناهى عظمته و كماله و جماله .\r\n\r\nفايده اعتقاد به رحمت بىپايان خداوند :\r\nاگر رحمت خدا تا حدى ، توقف بر رحم كردن ما بر نيازمندان و زيردستان داشته باشد ، بهترين نفع اجتماعى را به بار مىآورد و همه مؤمنين را تشويق به كمك همديگر مىنمايد ( ارحم ترحم ) يعنى بر مردم رحم كن تا مورد رحمت قرار گيرى .\r\nرحمت خدا از ورشكسته‌گى فكرى و از بن‌بست زندگانى و از نااميدى مرگ‌بار ، انسان را نجات مىدهد ، باور داشتن به رحمت خدا انرژى خاصى دارد كه موتر حيات را هميشه روشن و متحرك نگه مىدارد .\r\nغرق‌شدگان لجن‌زار شهوت و هوس را ، به بهترين راه ، علاج مىكند و هويت اخلاقى او را بازسازى و يا ترميم مىكند ( لا تقتنطوا من رحمه اللّه ) از رحمت خدا مأيوس نشويد كه همه گناهان را مىآمرزد .\r\nرحمت بىپايان الهى راه اصلاح نفوس و بازگشت از آلودگىها را به پاكى و عزت و شرافت ، پيوسته بازمىگذارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n هرچه كه هستى بيا * گرچه كه پستى بيا\r\nتوبه شكستى بيا * دوست نظر مىكند \r\nرحمت خداوند يكى از عوامل اساسى تربيت گمراهان و راه‌ماندگان است . محبت خدا هرچند عاطفى و همانند دوستى انسان‌ها نيست ، ولى براى اصلاح نفوس و جذب آنان به مقامات عالى انسانى مؤثر و مفيد است .\r\nاز وقايع تاريخى به بدست مىآيد جنايتكاران ، ستمگران ، دزدان ، زورگويان ، مستكبران و مترفان يك شبه به رحمت خدا بازگشته و گذشته تاريك خودها را ترك و در شمار صالحان و نيكوكاران قرار گرفته‌اند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n- فصل دوم - فوايد اعتقاد به عدل و قيامت\r\n\r\nفايده اعتقاد به عدالت خداوند :\r\nاز اثر اين اعتقاد يكى اين است كه مؤمن تشويق مىشود منصف به صفت عدالت شود كه مورد تأكيد دين قرار گرفته است .\r\nلقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط .\r\nمحققا رسولان خود را با دلايل آشكار و روشن فرستاديم و با آنان كتاب و ميزان را فروفرستاديم تا مردم قيام به قسط و عدل بنمايند .\r\nاين آيه مباركه بسيار در خور تأمل و تفكر است كه عدالت اجتماعى چقدر نزد آفريدگار انسان و جهان ، پرارزش بوده كه غايت نهايى بعثت رسولان و انزال كتاب‌هاى آسمانى و ميزان گرديده است . ظاهرا مراد از ميزان قوانين عدالت اجتماعى باشد .\r\nعدالت بر پنج‌گونه است\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n1 - عدالت شرعى كه متدين از خوف خدا به انجام دادن وظايف شرعى ( واجبات ) و ترك محرمات و منهيات ، اقدام نمايد\r\n2 - عدالت اخلاقى كه غرايز باطنى خود را در پناه عقل به حد شايسته نگه دارد و ما درباره مكارم اخلاقى و خودسازى دو كتاب نوشته‌ايم كه طبع گرديده است .\r\n3 - عدالت اجتماعى كه انصاف با ديگران است و بايد به حقوق گوناگون آنان احترام قايل باشيم و آن چه براى خود مىپسنديم براى ديگران هم بپسنديم ، و آن چه كه از آن براى خود كراهت داريم ، براى ديگران هم نخواهيم .\r\nعدالت سياسى و عدالت اقتصادى از اقسام عدالت اجتماعى مىباشد .\r\n4 - عدالت قضايى : هرچهار قسم عدالت مورد تأكيد دين قرار گرفته است كه ذكر مدارك شرعى آنها به درازا مىكشد .\r\n5 - عدالت صحى كه اعضاء و مزاج ما مطابق استانداردهاى طبى باشد .\r\nفايده ديگر به اعتقاد به عدالت خدا اين است كه هميشه حتى در حال مرض و فقر و ناكامى و احوال غير مطلوب ، خود را مظلوم حق تلف شده تصور نمىكنيم چون مىدانيم كه خداوند عادل است و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبر ما ستم روا نداشته ، و در مقابل اين عوارض مكروه ، اگر به سوء اختيار ما صورت نگرفته باشد ، بلكه بر اساس نظام عمومى بر ما مسلط شده باشد ، خداوند اجر و پاداش مىدهد و ده‌ها مرتبه مقدار پاداش اخروى بيشتر از مشكلات حاضر است .\r\nلكن معناى اين حرف اين نيست كه مؤمن در مقابل مشكلات مبارزه نكند و از تنبلى ، تسليم آن‌ها گردد . نه بايد جد و جهد كند تا به رحمت و كمك خدا بر آن‌ها فايق و غالب آيد ، ولى اگر تلاش مؤمن فايده نكرد ، ناراحتى روانى زايدى از اين كه او مظلوم واقع شده براى او به اساس اعتقاد به عدالت خدا و حتى پاداش‌هاى اخروى او ، بر وى عارض نمىگردد و دلهره و اضطراب و استرس پيدا نمىكند و به آرامش روانى خود دست مىيابد گو اين كه از وجود مشكلات مذكور اذيت گردد .\r\n\r\nجواب يك شبهه مهم :\r\nنوع انسانى ، در طول تاريخ خود با يك سلسله بدبختىها گرفتار بوده و با تفاوت درجات آن در آينده نيز به آن‌ها گرفتار خواهد بود .\r\nالبته مصيبت‌هايى كه خود افراد انسان به اختيار و اراده خود براى خويش خلق مىكنند ، از محل بحث بيرون است ، صحبت در مورد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمصيبت‌هايى است كه بدون اراده و اختيار بر انسان‌ها ، قهرا وارد مىآيد .\r\n1 - هزاران فرد كور و گنگ و كر به دنيا مىآيند و يا فلج مىشوند و يا به مرض‌هاى گوناگونى مبتلا مىشوند .\r\n2 - از نظر بيالوژى هرفردى كه به دنيا مىآيد ، ششهزار حالت‌هايى را كه با شرايط مناسب محيط ممكن است به مرض تبديل شود ، در بدن خود دارد ، كه به وسيله ژن‌هاى وراثى از پدران و مادران و اجداد و جدات با تولد او تحقق مىيابد .\r\n3 - حوادث طبيعى از قبيل قحطى ، سيل و طوفان ، زلزله هر از گاهى جان هزاران تن را گرفته و هزاران تن را مجروح ساخته و ميليارد پول ضرر مالى مىرساند .\r\n4 - بلاهاى اجتماعى از قبيل دزدىها و كلاه‌بردارىها ، استبداد و ستمگران زورمندان و حكومت‌ها و قدرت‌هاى استكبارى بين المللى به وسيله به راه انداختن جنگ‌هاى محلى و منطقه‌اى و بين المللى كه هزاران مشكلات جانى و روانى و بدنى را به بار مىآورد .\r\nطبعا اين سؤال در فرض انكار وجود خداوند حكيم و عادل ، بر طبيعت كور و كر متوجه نمىشود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nولى در فرض وجود خدا و حكمت و عدل و حتى رحمت او ، سؤال فوق ، بسيار عميق از دو ناحيه مطرح مىشود .\r\nاول از ناحيه حكمت كه چرا خداوند جلو اين حوادث را نمىگيرد و به وقوع آن‌ها اجازه مىدهد .\r\nدوم از ناحيه عدل ، كه آيا مسلط ساختن اين همه گرفتارىها بر انسان ، مخالف عدالت خداوند نيست ؟ !\r\nدر پاسخ مىگوييم : بلى با در نظرداشت علم لا يتناهى و قدرت بىحد و عظمت و رحمت بىپايان خداوند جهان و حكم عقل به قبح كار با مفسده و حتى كار بيهوده ( ترجيح مرجوح بر راجح ، و ترجيح بلا مرجح ) و حتى حكم عقل به قبح كار خوب بعوض كار خوبتر ( ترجيح راجح بر ارجح ) هيچ شر و زشتى از او صادر نمىشود و همه موجودات جهان بر بهترين نظام عقلى و زيباترين و با مصلحت‌ترين شكلى كه ذره‌اى نقص و خلل در آن نيست ، آفريده شده است ، و همين است معناى حكمت خداوند . و همه مخلوقات ، برگزيده خداوند است ، و هيچ موجودى منفور خداوند نيست و رحمت او - از راه قانون عليت - به همه يكسان مىرسد و همين است معناى عدالت او .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nسؤال اول كه به ملاحظه حكمت او ، طرح شده بود جوابش اين است كه همه كائنات از كهكشان‌ها گرفته تا ذرات اتم‌ها زير تسلط كامل قانون عليت است ، و اين قانون ، حتى در مورد معجزات انبيا عليهم السلام ، هيچ استثنايى ندارد و هيچ عاقلى هم انتظار ندارد كه قانون عليت از كار بيفتد و يا به نفع او استثناپذير شود ، اعتبار تمام علوم و ترقى و انكشاف آن‌ها ، ( علوم تجربى ، علوم انسانى و علوم دينى ) بر قانون سببيت و عليت استوار است ، اسباب و علل در هر حال در مسببات و معلومات خود اثر گزاراند . چه بد و چه خوب . « 1 »\r\nطبيعت اشياى مادى ظرفيت محدودى دارد ، و از لازمه همين محدوديت ، وجود شر قليل در مقابل خير كثير است ، مثلا آب و اتش در زندگانى انسان‌ها نقش كليدى را دارند و همچنين برق و امور ديگر ، ولى گاهى همين چيزها سبب عرق شدن و سوختن بعضى از انسان‌ها و حيوان‌ها و چيزهاى ديگر مىشود .\r\nاز عقل به دور بود كه خداوند آب و آتش و برق را به خاطر ضرر كم آن نمىآفريد ، تا زندگى ميلياردها انسان در كره زمين ناممكن مىشد ، خوب دقت كنيد كه ترك خير كثير به خاطر شر\r\n\r\n\r\n","description":"","footnote":"\r\n( 1 ) و لن تجد لسنه اللّه تبديلا . . تحويلا و درباره اين كه چرا قانون عليت استثناءناپذير است بايد در غير اين كتاب به سخن پرداخت .\r\n","page_name":" 50 ","page_number":50},
  {"content":"\r\n\r\nكم ، شر كثير مىباشد ، و تحمل شر قليل به خاطر خير كثير ، خير كثير و ضرورى مىباشد و مطابق با حكمت است .\r\nممكن است بادى در كشور ما چند تن را بكشد ، و ساختمانى را منهدم نمايد و منازل ما را كثيف كند ولى همين باد مىرود به هند و درجه حرارت هوا را پايين مىآورد و ابر و باران ( برصات ) را براى مردم آن ديار مىبرد و جان ميليون‌ها انسان را از مرگ نجات مىدهد .\r\n قضا ديگر نشود ، با هزار ناله و آه * به شكر يا به شكايت برآيد از دهنى\r\nفرشته‌اى كه وكيل است بر خزاين باد * چه غم ورا كه بميرد چراغ بيوه‌زنى \r\nحوادثى كه براى نظام جهان يا حداقل كره زمين لازم است ، بالتبع براى پاره‌اى از افراد ضرر مىرساند ، ولى فايده آن حوادث ده‌ها مرتبه بيشتر از اين ضرر جزيى مىباشد و كوتاه‌نظران فقط انگشت اعتراض را بر همين ضرر جزيى مىگذارند و از وجود منافع بىشمار آن‌ها يا غفلت مىكنند و يا آن‌ها را به سبب كوتاهى ادراك فعلى خود نمىفهمند . وجود اين منافع كثير در موردى اگر\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبراى ما محرز نباشد اقلا متحمل است و با وجود احتمال ، انكار معنا ندارد .\r\nزمينى را براى اعمار پوهنتون ( دانشگاه ) يا بيمارستان يا كارخانه توليدى آباد مىكنيم كه براى ترقى عنلمى يا صحت و سلامتى و يا شكوفايى اقتصادى همه كشور ، يا مردم آن شهر بسيار مهم است ، ولى طبعا به جمعى از مورچه‌ها و حشرات زير زمين آسيب مىرسد ، كدام عاقل اين ساختمان را به خاطر اين ضرر كم تقبيح مىكند ، در اين مثل دقت كنيد كه مشكلات فكرى در اين باب تا حد زيادى حل مىشود .\r\nخلاصه كلام اين كه در باب شرور بايد از دريچه و منظر احساسات و عواطف خود ، نگاه نكنيم و تنها از راه عقل و خرد به آن نظر افگنيم تا جواب‌هاى عقلى ما را قانع بسازد .\r\nو درباره اعتراض بر شرور از ناحيه عدالت خدا ، مىگوييم كه بدبختىهايى كه به سوء اختيار ما نبوده بلكه بدون اراده و تقصير ما به علل گوناگونى مىرسد ، هرچند كه از نظر حكمت حق و صواب است ، ولى خداوند به حسب دلالت قرآن و سنت وعده فرموده است كه در مقابل همه آن‌ها - و لو جزيى باشد - مزد مهمى عنايت مىفرمايد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو الذين اذا اصابتهم مصيبه قالوا انا للّه و انا اليه راجعون اولئك عليهم صلوات من ربهم و رحمه و اولئك هم المهتدون . « 1 »\r\nدر يك روايت وارده شده است كه روح بنده مؤمن فقير را پس از قبض ، در محضر حق تعالى مىبرند ، خداوند از او معذرت مىخواهد همانند معذرت خواستن برادر از برادر ! و به او خطاب مىشود فقر تو و يا مشكلات از خوار بودن تو در نظر من نبوده بلكه مصلحت ( نظام عمومى انسانى ) آن را تقاضا مىكرد ، سپس به او اجرى مىدهد كه از عبادات خود آن قدر اجر و پاداش نگرفته است .\r\nاحاديث در اين باب بسيار زياد است كه در بند چهارم از فايده ششم ايمان به خدا ، نمونه جزيى آن را نقل كرديم ، بنابراين تمام مشكلات اقتصادى و روانى و اجتماعى كه به ما در دنيا بدون تقصير ما مىرسد ، همه بيمه خدايى است و خداوند روز قيامت به مصيبت رسيده ده‌ها يا صدها مرتبه مزد بيشتر مىدهد كه نه تنها عدالت را تامين مىكند كه فضل و كرم و احسان آفريدگار جهان را آشكار مىسازد .\r\n\r\n\r\n","description":"","footnote":"\r\n( 1 ) ترجمه اين آيه در فايده ششم از فوايد ايمان به خداوند گذشت .\r\n","page_name":" 53 ","page_number":53},
  {"content":"\r\n\r\n\r\nفايده اعتقاد به روز قيامت :\r\nرستاخيز ، روز حساب و كتاب و محاكمه و دادن ثواب ( بهشت ) و عقاب ( دوزخ ) است كه اساس آن ، عقايد صحيح و اخلاق نيكو اعمال خوب و بد ما در زندگانى فعلى ما در كره زمين است .\r\nاعتقاد به زندگانى برزخ ( فاصله پس از مردن تا روز حشر عمومى و رستاخيز موعود ) و روز قيامت در ميدان حساب كه كره بزرگى در كهكشان ما و يا يكى از كهكشان‌هاى ديگر است و اعتقاد به نعمت‌هاى بىپايان و ابدى بهشت و عذاب‌هاى فوق تصور ابدى دوزخ ، بهترين پليس باطنى براى عموم متدينين كه غافل و يا ضعيف الايمان نباشند نقش سرنوشت خود را غالبا ( 1 ) ايفا مىكند ، كه ما به فهرست محدودى از فوايد اين اعتقاد در اينجا اكتفا مىكنيم .\r\n\r\n1 - ايجاد امنيت اجتماعى و نگهدارى آن\r\nوقتى ما بدانيم كه ظلم ( بر جان و مال و آبرو و ناموس و كرامت ديگران ) ظلمات و تاريكىهاى روز قيامت است ، ( حديث معتبر السند ) و اين كه به اندازه يك ذره از خير و شر خود در اين دنيا را ، در آن جهان مىبينيم ، و اين كه به استناد پاره‌اى از آيات و روايات اعمال خود را در آنجا مشاهده مىكنيم ( زيرا اعمال ما\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمعلول نفس ما است و معلول از علت جداشدنى نيست ) و حتى به نظر بعضى از دانشمندان معقول ، اعمال ما در برزخ و قيامت به تناسب شرايط محيط « 1 » آن دو نشئه ، تجسم پيدا مىكند و از نظر علمى همانگونه كه ماده تبديل به انرژى مىشود ، در آن جهان انرژى دوباره تبديل به ماده مىشود و سرنوشت ما را در دو مرحله مذكور همين مواد ، تعيين مىكند ، هيچ‌گاه به جان و مال و ناموس و آبرو و حيثيت انسانى ديگران تعدى نمىكنيم و امنيت اجتماعى خود به خود تحكيم مىشود .\r\nاز يك واعظى نقل مىكنند كه در ميان موتر مسافرين ، مردى ثروتمندى به دين و علماى دينى بدگويى مىكرد و اتفاقا موثر مذكور چپه شد و آن چه كه بر سر موتر از اموال مسافرين بود بر روى زمين پاشيده مىشود ؛ كه دو سه كارتن انار خوب از همان مرد پولدار مغرور بوده ، ناگهان دهاتىها پيدا شدند و انارهاى پراكنده را از روى زمين براى خود جمع كردند و به دار و فغان مالك آن توجه نكردند ! ! !\r\n\r\n\r\n","description":"","footnote":"\r\n( 1 ) قيد غلبه براى اين است كه گاهى بعضى از مؤمنين تحت تأثير غضب شديد و يا شهوت شديد مؤقتا اين پليس باطنى را ناديده مىگيرند و تخلف مىكنند .\r\n","page_name":" 55 ","page_number":55},
  {"content":"\r\n\r\nواعظ گفت من رفتم و دهاتى را موعظه كردم و گفتم كه خوردن مال مردم بدون رضاى آنان حرام است و در قيامت از شما سؤال مىشود و . . . دهاتىها از ترس عقاب آخرت انارها را به صاحب آن تسليم دادند و آن مرد خوش شد من به او گفتم تو كه از دين و علماى دينى بدگويى مىكردى ، ديدى كه دين براى دنياى مردم چه فايده‌اى دارد ؟ آن مرد سرافگنده شد و به اشتباه خود متوجه و عذرخواهى نمود !\r\nاگر امروز مىشنويم كه در دو ماه گذشته ششهزار هزار انسان از ملت ستمديده عراق جان‌هاى شيرين خود را از دست داده‌اند يعنى روزانه در عراق توسط سفاكان بدتر از يهود يك صد تن از پير و طفل و جوان و زن مرد مسلمان در عراق شهيد مىشوند . علت آن جهل و نادانى قاتلين و انحراف آنان از تعليمات دينى است و همين نادانى و تلقينات سفيهانه در پاكستان و افغانستان و بعضى از كشورهاى عربى نيز مشاهده مىشود ، و همه اين مظالم را در خط افراطى و مخالف دين بايد بررسى نمود كه عامل آن مداخلات بىجان قدرت‌هاى بيگانه در عصر حاضر است . و چنانچه بررسى در ريشه‌يابى ادامه يابد ، بالآخره به نقطه اصلى اين بدبختىها مىرسيم\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nكه ناآگاهى و يا بىپروايى مسلمانان از فرهنگ انسان‌ساز دينىشان مىباشد « 1 »\r\n\r\n2 - عدالت اجتماعى\r\nاز آن چه كه درباره امنيت گفته شد مىفهميم كه اعتقاد به قيامت ، ريشه‌هاى تبعيض و قوم‌پرستى و ملت‌پرستى و وطن‌پرستى و منافع شخصى و خودمحورى - به جاى حق‌محورى - را مىسوزاند و عدالت اجتماعى را برقرار مىسازد . وقتى ظلم و اجحاف و تعدى از بين برود قهرا عدالت اجتماعى در زندگانى اجتماعى برقرار مىگردد . در نهج البلاغه حضرت على ( ع ) آمده است يوم المظلوم على الظالم اشد من يوم الظالم على المظلوم . روز ستمديده بر ستمگر سخت از روز ستمگر بر ستمديده است .\r\nقرآن مىگويد فلسفه ارسال رسولان خدا و فروفرستادن كتاب و ميزان ، قيام مردم به قسط و عدل است .\r\nو نيز مىفرمايد : تلك الدار الاخره نجعلها للذين لا يريدون علوا فى الارض و لا قسارا و العاقبه للمتقين .\r\n\r\n\r\n","description":"","footnote":"\r\n( 1 ) قرآن مىگويند  وَ يَجْعَلُ الرِّجْسَ عَلَى الَّذِينَ لا يَعْقِلُونَ . \r\nخداوند پليدى را بر مردمى كه تعقل ندارند قرار مىدهد . ( خوب دقت كنيد )\r\n","page_name":" 57 ","page_number":57},
  {"content":"\r\n\r\nآن سراى آخرت ( بهشت ) را براى كسانى قرار مىدهيم كه اراده و قصد برترى و فساد را در زمين نداشته باشند . در اين آيه هرچه بيشتر فكر كنيد به عظمت محتوى آن بيشتر پى مىبريد .\r\nو اما من كخاف مقام ربه و نهى النفس عن الهوى فان الجنه هى الماوى . آنكه از مقام پروردگارش بترسد و از هوس‌ها دورى كند محققا جايگاه او بهشت است .\r\nاگر ايمان به قيامت در دل مردم دنيا رسوخ مىداشت جنگ‌هاى منطقه‌اى بعد از آن دو جنگ ، واقع نمىشد و ميليون‌ها انسان كشته و زخمى نمىشدند و ميلياردها پول ضايع نمىگرديد .\r\n\r\n3 - تقويت روح در جهت خدمت به ديگران\r\nوقتى معتقد باشيم كه كمك و احسان و خدمت به مسلمانان ، روز قيامت سرنوشت‌ساز است و كسى كه به فكر كارهاى مسلمانان نباشد مسلمان نيست و محبوب‌ترين مردم در پيشگاه خداوند نفع رساننده‌ترين انسان ، به انسان‌ها است .\r\n عبادت به جز خدمت خلق نيست * به تسبيح و سجاده و دلق نيست . \r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو مردم همه در خلقت ، برابراند و مؤمنان برادران همديگراند ( و زنان مؤمنه خواهران همديگرند ) تبعا انسان معتقد به قيامت تا حد ايثار و يا أقلا در حد اخلاص و يا در حد اعتدال در خدمت ديگران قرار مىگيرند .\r\n\r\n4 - علاقه به تربيت اخلاقى\r\nتذكيه باطن و از بين بردن و يا حتى تعديل هوس‌هاى خام و صفات حيوانى كار بسيار مشكل و حتى جهاد اكبر است ، و از طرفى ديگر ، ارزش انسان‌ها بعد از ايمان به مكارم اخلاقى اوست ، هم در دنيا و هم در آخرت .\r\nو از طرف سوم ، در دنياى انسانى هيچ عاملى وجود ندارد كه ضامن تربيت اخلاقى ، انسان‌ها باشد ، به‌جز اعتقاد به روز قيامت و ثواب و عقاب آن . « 1 »\r\n\r\n\r\n","description":"","footnote":"\r\n( 1 ) البته براى جمعى از جارسيدگان ، اعتقاد به خداوند ( ج ) ضامن تحصيل مكارم اخلاقى و زدودن هوسهاى حيوانى مىگردد ، ولى اكثريت دين‌داران در اين امر به اعتقاد به قيامت نيازمندند .\r\nلكن اكثر مردم تنها اقرار زبانى به معاد دارند و از اع تقاد راسخ به آن محروم‌اند و لذا زندگانى آنان بىخاصيت است .\r\n","page_name":" 59 ","page_number":59},
  {"content":"\r\n\r\nو از طرف چهارم : اگر ما از بركت فهم درست فرهنگ اسلامى ، اعتقاد خود به قيامت را تقويت كنيم ، زندگانى ما در همين دنيا شبيه زندگانى بهشتىها و فرشتگان خواهد شد ، و مدينه فاضله را به وجود خواهيم آورد .\r\n\r\n5 - كسب فضايل و كمالات\r\nاز لازمه اعتقاد به برزخ و قيامت ، اعتقاد به بقاى روح انسانى مىباشد ، وقتى ما بفهميم حيات ما منحصر به 70 و 80 سال زندگانى حاضر نيست ، و روح ما مخلوق ابدى مىباشد ( خالدين فيها ابدا ) طبعا براى استحكام هويت و تقويت شخصيت خود ، به سوى كسب فضايل معنوى و كمالات روحانى و علمى مىرويم زيرا مىدانيم كه درجات آخرت فقط بر اساس علم و تقوى و مكارم اخلاقى است ، و در آنجا همه عناوين اعتبارى ديگر از بين مىرود .  ( هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ )   ( إِنَّ أَكْرَمَكُمْ عِنْدَ اللَّهِ أَتْقاكُمْ .    قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها )  \r\nو اگر چنين شود اجتماع انسانى بالاتر از اجتماع ملائكه مىشود ، و كمال بر محيط ما به حاكميت مىرسد ، به اميد آن روز .\r\n6 - معتقد به زندگانى برزخى با گذشته‌گان خود به وسيله دعا و استغفار و اتحاف خيرات ، پيوند عاطفى برقرار مىكند و خود را\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبريده از آنان احساس نمىكند ، و اين عمل نوعى تقويه روانى مىباشد . در پايان اين بحث بر خلاف پندار ناآگاهان و عاقلان كهن اعتقاد به آخرت را براى ترقى دنيا مضر مىدانند يك جمله از امام حسن مجتبى نوه پيامبر بزرگوار اسلام ( ص ) كه محدث فيض ( ره ) در كتاب بزرگ خود وافى آن را نقل نموده ذكر مىكنيم :\r\nكن لديناك كأنك تعيش ابدا و كن لاخرتك كأنك تموت غدا .\r\nبراى ( برنامه‌ريزى و فعاليت ) دنياى خود چنان باش كه گويا تا ابد زنده‌اى و براى آخرت خود چنان باش كه گويا فردا مىميرى و بايد هميشه حساب خود را با حق تصفيه كنى و چيزى از حقوق شرعى ذمه‌ات باقى نماند .\r\nيكى از فوايد اعتقاد به قيامت احساس بزرگى نمودن است .\r\nمؤمن به قيامت ، مىداند موجود هفتاد ساله نيست بلكه موجود دايمى است و زندگانى برزخى و اخروى او ، هزاران مرتبه بزرگ‌تر از زندگانى كوتاه و كوچك و محدود زندگانى حاضر است ، بلكه آخرت لا يتناهى است .\r\nوقتى ما عظمت ابعاد وجودى خود را درك كرديم قهرا طرز تفكر ما بالاتر و شفاف‌تر مىگردد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبلى افراد انسان همان‌گونه كه از نظر صحى و امنيت و اقتصاد و عمر طبيعى ( طفوليت ، جوانى و پيرى ) و از نظر موقعيت‌هاى اجتماعى در سطوح مختلف زندگانى مىكنند ، از نظر اعتقادى و فرهنگى نيز در سطوح متعدد و متفاوت زندگانى مىكنند . آدمى هر چه در سطوح بالاتر از زندگانى باشد از مشكلات اقتصادى و اعتبارى دنياى زودگذر و از اسارت هوس‌هاى حيوانى بهتر رهايى پيدا مىتواند و فارغ البال‌تر مىگردد و زندگانى او به زندگانى بهشتىها شباهت پيدا مىكند على در موقع فرود آمدن ضربت ابن ملجم در مسجد كوفه به نقل تاريخ ، فرمود : به پروردگار كعبه قسم كه رستگار شدم .\r\nبلى مؤمن مرك را مرحله انتقالى مىپندارد ، نه پايان هستى ، خلاصه اعتقاد به ابديت ذات موجب احساس عظمت و لذت آدمى مىگردد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\n- فصل سوم - فايده اعتقاد به دين اسلام\r\nدر همه دوره‌هاى تاريخ انسانى جمعى زيادى از جاماندگان و شكست‌خورده‌ها و بىعرضه‌هايى وجود دارند كه در داخل وجود خود احساس حقارت و كمبودى و از بيعارى احساس پوچى و نااميدى مىكنند ، بعضى از اين افراد دست به خودكشى مىزنند ، جمعى ساديست و مردم‌آزار و شرير بار مىآيند و تا حد مقدور در توهين و تحقير و حتى قتل و جرح ديگران كوتاهى نمىكنند .\r\nبدتر اين كه گاهى افرادى از اين جماعت ، به قدرت مىرسند وانگهى براى تسكين عقده‌هاى درونى خود همچون چنگيز و حجاج ثقفى و امثال آنان ، مردم تحت حكومت خود را به آتش مىكشند ، و مىشود كه بعثىهاى عراق و كمونستان افغانستان و چند كشور ديگر را از همين دسته به حساب آورد كه حمام خون را به پا كردند ، جمعى از عناصر طالبان و احتمالا افرادى از نازىهاى آلمان نيز چنين بودند و جمعى از قدرتمندان كشورهاى عربى و امثالهم در زمره همين افراد هستند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدرد اين جماعت با آن همه خطرى كه براى مردم دارد ، و در هر مكان و زمان يابيده مىشوند ، بىدرمان و لاعلاج است ، نه توسط حكومت‌ها كنترول مىشوند ، و نه توسط دواهاى فيزيكى و نه توسط داكتران روانى .\r\nولى اگر فرهنگ اسلامى را در بين مسلمانان ترويج كنيم و آن را درست در دل‌هاى آنان جايگزين كنيم ، اين درد به آسانى درمان مىگردد ، و مردم از شر آنان در امان مىمانند . اسلام به انسان شخصيت و عظمت مىدهد و او را از حلقه حقارت بيرون مىبرد و او را به نحوى تربيه مىكند كه هم به خود احترام بگذارد و هم به ديگران و احساس عزت او مانع از مردم‌آزارى او مىشود ، پس بر ما لازم است فرهنگ اسلامى را در بين مسلمانان ترويج كنيم .\r\nبه نصوص زير دينى ، در عزت‌دهى به مردم توجه كنيد :\r\n1 - انسان جانشين خدا در روى زمين است .  ( إِنِّي جاعِلٌ فِي الْأَرْضِ خَلِيفَةً ) \r\n2 - بنى آدم را گرامى داشتيم و تكريمش نموديم و او را بر اكثر مخلوقات خود برترى بخشيديم  ( لَقَدْ كَرَّمْنا بَنِي آدَمَ . . .   وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) \r\n3 - تمام آنچه كه در زمين است ، خداوند براى شما آفريده است .\r\n ( سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً )  جاثيه 13\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n5 - محققا ما انسان را در بهترين تقويم آفريديم  ( لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ) \r\n6 - و للّه العزه و لرسوله و للمؤمنين ، عزت از آن خداوند و رسول او و مؤمنان است !\r\nخواننده عزيز ! اگر ما به انسان‌هاى عقده‌اى ، نصوص دينى فوق را كه جزء فرهنگ اسلامى است تفهيم و بقبولانيم چه كمك خوبى به مردم خود نموده‌ايم ؟ ! آيا ما مؤظف نيستيم امروز فرهنگ دين را بيشتر از همه وقت ترويج كنيم و به آرامش روانى ملت‌ها كمك نماييم .\r\n\r\nسه مفهوم اخلاقى :\r\nما در اخلاق اسلامى سه مفهوم از هم جدا داريم :\r\n1 - تكبر ، يعنى : خودبزرگ‌بينى و برترىجويى بر مردم و خودبينى « 1 »\r\n\r\n\r\n","description":"","footnote":"\r\n( 1 ) شاعرى چه نيكو سروده است :\r\n محتشم‌زاده‌اى از نخوت و جاه * مىخراميد ظريفانه به راه\r\nبه تكبر قدمى برمىداشت * به تجسر علمى مىافراشت\r\nعارفى پشت دوتا در زنده * دلى از نور الهى زنده\r\nگفت كى تازه جوان تند مرو * پند سنجيده پيروان بشنو\r\nاين روشن نيست چو خوش نزد خداى * باز كش زين روش ناخوش پاى\r\nطبع او از سخن پير آشفت * بانگ برداشت بنادانى و گفت\r\nكى ز گفتار تو بر من بارى * مىشناسى كه كيم ؟ گفت آرى !\r\nاولت بود يكى قطره آب * كه ارزان شستى ثوب است صواب\r\nاز شكم تا به كنار آمده‌اى * از ره بول دوبار آمده‌اى\r\nآخرت جيفه افتاده به خاك * كرده پنهان بيكى تيره مغاك \r\n","page_name":" 65 ","page_number":65},
  {"content":"\r\n\r\n2 - تذلل ، يعنى : ذلت‌كشى و تملق و چاپلوسى كردن و حقيربينى .\r\n3 - عزت و تواضع ، يعنى احترام كردن به شخصيت خود و شخصيت ديگران\r\nقسم اول از نظر اخلاقى زشت و از نظر فقهى حرام است ، و بعيد نيست قسم دوم نيز چنين باشد ، و قسم سوم مفيد و ثمربخش است كه نصوص فوق آن را تأكيد مىكند .\r\n\r\nقصه تاريخى :\r\nمتوكل خليفه ستمگر عباسى روزى به يعقوب ابن اسحاق اهوازى معروف به ابن السكيت معلم پسران خود - شاعر و دانشمند شهير نحوى - گفت پسران من بهتراند يا حسن و حسين پسران على ؟\r\nابن سكيت گفت : خليفه چه مىگويى ؟ قمبر خادم على از تو و پدر تو برترى دارد ! مىبينيد اسلام چه عزت نفسى به پيروان خود مىدهد ؟ او مىدانست چنين جوابى به چنين فرد زورگو و متكبر به چه قيمتى براى او تمام مىشود ، ولى نخواست تذلل كند . خليفه سبكسر دستور داد فورا زبان ابن سكيت را درآورند و قطع كنند . و او جان شيرين خود را در راه عزت خود فدا نمود ؟\r\nخليفه روح كثيف خود را به اين كار تشفى نمود ، ولى من تصور مىكنم تا موقع مردن هروقت اينجواب عزت‌مند به ياد او\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىآمد آتش به جانش مىافتاد . ابن سكيت هرچند زبان و گفتار و مقامش را از دست داد و احتمالا از قطع حقوق استادى وضع اقتصادى ، فاميل او در مضيقه افتاده ولى هميشه از عزت نفسى او در مقابل آن جبار ، يك دنيا لذت مىبرند . و اگر او شهيده شده كه گفته‌اند ، روح او به مقام بلندمرتبه ، صعود كرده است .\r\nمعاويه به يكى از ياران على پس از شهادتش گفت : على با تو انصاف نكرد دو پسر تو در جنگ صفين كشته شد ولى او پسران خود را نگهداشت ، او فورا جواب داده معاويه من با على انصاف نكردم كه او شهيد شد و من زنده مانده‌ام .\r\nصدها نمونه از مردان خدا در اين مورد وجود دارند كه ارواح پژمرده من و امثال من از آن‌ها به نشاط مىآيد و انرژى معنوى پيدا مىكند ، درود بر صاحبان عزت . من به خواننده‌هاى عزيز سفارش مىكنم از ميان هزاران نمونه از اين داستان‌هاى مهيج داستان آسيه دختر مزاحم زوجه فرعون را حتما بخوانند و از عزت آنان درس بگيرند ، مقام زن فرعون به جايى رسيد كه خداوند آخرين كلمات او را در قرآن مجيد براى پيغمبرش حكايت كرد تا نام او جاودان گردد . براستى اگر خواستى عزت بيابى ، داستان زن فقير كه سر\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدختران فرعون را شانه مىزد و لقمه نانى بدست مىآورد ، بخوان كه روح ترا چارج كند ، ايمان منبع بزرگ انرژى معنوى است .\r\n\r\nفايده دعا :\r\nدعا كردن در پيشگاه خداوند براى رفع مشكلات و برآوردن حاجات ، از نظر روانى ، روح آدمى را راحت مىگرداند خصوصا كه احتمال اجابت دعا از جانب خداوند وجود دارد ، درد دل بيان كردن با دوستان بار سنگين را از روح آدمى حداقل تخفيف مىدهد . و خداوند بهترين مرجع با صلاحيت درد دل كردن و توقع داشتن از وى مىباشد علم و قدرت بىپايان او و رحمت واسعه‌اش اميدوارى عبد را زياد مىكند و حداقل موجب سبكى روح و تسكين موقت ذهن پريشان حال مىگردد ، دعا چه قبول شود و چه به خاطر مانعى قبول نشود ، براى دعاكننده ثواب دارد و روح او را چارج مىكند و چه بسا كه به روشنى باطن خود از آلودگىهاى اخلاقى به دور رود و ارتباط او با خداوند بيشتر شود كه مسلما شر او در اين صورت كمتر به ديگران مىرسد .\r\nتداوم در دعا ، فروتنى و تواضع دعاكننده را بيشتر مىكند و اين خود در تلطيف امور اجتماعى مؤثر است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n- فصل چهارم - فوايد دين در بعد شريعت\r\nشريعت اسلامى امورى را بر مردم حرام و ممنوع نموده ، كه نگارنده تمام آن‌ها را در دو جزء به نام حدود الشعريعه فى محرماتها به زبان عربى چندين سال قبل طبع نموده و فعلا زير چاپ سوم است .\r\nو نيز افعالى را بر مكلفين واجب و حتمى قرار داده است كه تمام آن‌ها در دو جزء ديگر ، به نام حدود الشريعه فى واجباتها بيان شده است و فعلا در يك مؤسسه نشراتى در حال چاپ دوم است .\r\nما اولا فوايد تحريم محرمات معدودى را در زندگانى بيان مىداريم و ثانيا فوايد وجوب واجبات بسيار كمى را ، تا خوانندگان اين كتاب به فضل و مرحمت پروردگار دائم الفضل و الاحسان از صميم قلب ، بيشتر به دين خدادادى خود علاقه‌مند شوند و التزام بيشتر قلبى و عملى به آن پيدا كنند ، مردم نوعا طرفدار حق و منطق و واقعيت‌ها هستند ، وقتى فوايد اعتقاد به عقايد حقه و فروع فقهى را در زندگانى خود به طور روشن درك كردند عقول آنان جلب و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nقلوب‌شان جذب دين مىشود . و على اللّه الاتكال انه دائم الفضل و الاحسان .\r\n\r\nالف - در محرمات\r\n\r\n1 - حرمت اسراف و تبذير « 1 »\r\nگاهى كارخانه‌هاى توليدى براى بالا بردن قيمت‌هاى محصولات خود و يا جلوگيرى از ارزان شدن آن‌ها ، ميليون‌ها دولار فراورده‌هاى خود را مىسوزانند و يا به شكل ديگر محو مىكنند ، و اينان حق شرعى چنين كار شيطانى را ندارند . گاهى مترفين و سرمايه‌دارها در تجملات فاميلى و مهمانىها بىحساب مصرف مىكنند .\r\nميليون‌ها انسان در آفريقا و آسيا و امريكاى جنوبى از فقر و گرسنگى و برهنه‌گى رنج مىبرند ، ولى در طرف ديگر اسراف و تبذير بيداد مىكند اسلام به عنوان قانون زندگانى متعادل انسانى ، اسراف را حرام و ممنوع قرار داده است و قرآن مىگويد خداوند مسرفين را دوست ندارد و تبذيركنندگان برادران شياطين مىباشند .\r\n\r\n\r\n","description":"","footnote":"\r\n( 1 ) اسراف مصرف مال بيشتر از مقدار عقلايى ، تبذير كه همه‌ى مصرف ، غير عقلايى باشد . اين تفسير را بعضى از لغويين نموده‌اند .\r\n","page_name":" 70 ","page_number":70},
  {"content":"\r\n\r\nدر همين افغانستان فقير ، اگر فاميل‌ها در مصارف روزانه خود از اسراف كردن در غذاهاى پخته و حتى از بهدر دادن بقيه قرص‌هاى نان و به دور انداختن باقيمانده غذا و تلف كردن بيهوده لباس‌هاى مستعمل و ظروف و فرش‌ها و از زياده‌روى در مصرف آب و برق و گاز و تليفون و امثال آنها ، جلوگيرى كنند و از خط ميانه منحرف نشوند سالانه ميلياردها افغانى صرفه‌جويى مىشود .\r\nو چنانچه مسئولين دولتى خصوصا رئيس‌هاى جمهور و وزيران ارشد در كشورهاى عقب‌مانده ، در مصارف بيت المال و در بستن قراردادهاى نظامى و تجارى ساختمانى و ساير ما يحتاج ملى به عنوان يك مسلمان مسئول عمل كنند صدها ميليارد به نفع ملت‌ها صرفه‌جويى مىشود . آيا در همين كشور فقير و گداى ما ، اگر از مصرف بين المال در خريد ماشين‌هاى گران‌قيمت سوارى براى وزيران و در خريد ميزها و چوكىهاى گران‌قيمت و از معاشات بالا براى جمعى كه مورد نظر هستند و در بستن قراردادهاى بيهوده ، بخاطر فقر عمومى ، جلوگيرى شود ، سالانه چه مقدار پول صرفه‌جويى مىشد و به نيازهاى عمومى رسيدگى مىگرديد ؟ ! لعنت بر هوس‌هاى حيوانى كه بخاطر ضعف ايمان قابل جلوگيرى نيست ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nالبته از مبالغ رشوت و اختلاس شيطانى چيزى نمىگوييم كه ارقام آن وحشتناك است .\r\nآيا ما براى رفاه دنيوى خود به دين اسلام پايبند باشيم يا نه ؟\r\nاگر پول آشاميدن كوكاها و خوردن و ليس‌زدن‌هاى آيسكريم‌ها در چند كشور غربى به مردم بدبخت آفريقا برسد ، بسيارى از مشكلات آنان را بر طرف مىكند و بر اساس آمارى پول اين دو ماده به ميلياردها دالر بالغ مىشود .\r\nدر مورد اسراف اگر آمارگيرى دقيقى در كشورهاى ثروتمند به عمل آيد نتايج آن وحشتناك خواهد بود زيرا صدها ميليون دالر مسرفانه و يا طفلانه براى هوس‌هاى حيوانى مسرف مىشود و در مقابل روزانه هزاران تن از گرسنگى و بىدوايى و غيره مىميرند و ميليون‌ها نفر در رنج هستند استغفر اللّه ربى و اتوب اليه .\r\nموارد سه‌گانه مصرف از نظر دين :\r\n1 - مورد ضرورت كه اگر مصرف نكنيم بقاى زندگانى بسيار سخت و حتى غير ممكن مىشود ، مانند رفع گرسنگى و تشنگى و دفع سرماى شديد و گرمى شديد توسط لباس و مسكن و غيره ، تداوى امراض خطرناك و امثال آن .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمصرف مال در اين مورد واجب شرعى است ، و به عبارت ديگر حفظ جان واجب و هلاك ساختن جان كه يك نوع خودكشى است حرام بزرگ مىباشد .\r\n2 - مورد احتياج ، كه اگر پول مصرف نشود انسان به سختى گرفتار مىگردد .\r\nصرف مال در اين مورد براى رفع عمر و حرج و سختى هيچ اشكال شرعى ندارد ، و مسلمان با وجدان آرام مىتواند پول مصرف كند .\r\n3 - مورد هوس‌ها و هم‌چشمىها :\r\nمصرف مال در اين مورد اگر به اسراف ، برسد حرام است قرآن مىفرمايد  إِنَّ الْمُبَذِّرِينَ كانُوا إِخْوانَ الشَّياطِينِ .  ( اسرى / 2 ) اسراف كنندگان برادران شياطين‌اند .\r\nو گاهى شديدا مكروه است . زهد اسلامى همين جا است كه اولا محبت به مال و هوسبازى به آن را نداشته باشد ( نه اين كه سرمايه نداشته باشد ) و ثانيا بهتر است آن را در موارد ضرورت و حاجت خود و ديگران مصرف كند ، و نه در موارد هوس .\r\nخواننده عزيز در اين دستور دقت كند كه اگر مسلمانان اموال خود را در دو مورد فوق مصرف مىكردند و از هوس‌هاى خام و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nهم‌چشمىها جلو نفس خود را مىگرفتند و در عوض اموال خود را به مستمندان مىدادند فقر شديد در جوامع اسلامى تا كجا مهار و كنترول مىشد ؟ !\r\nاكثر مردم تابع شهوت و هوس‌هاى حيوانى خود مىباشند و از زندگانى دنيا ( زندگانى پست‌تر ) به زندگانى عالى انسانى ( حيات طيبه ) قدمى ننهاده‌اند ، يعلمون ظاهرا من الحياه الدنيا قرآن مىگويد :\r\nاينان ظاهر زندگانى حاضر ( زندگانى پست ) را مىدانند و از زندگانى ( جاودانه ) سراى ديگر غافلند . آنچه تا اينجا بطور اجمال ذكر شد ، بما فهماند كه اسراف داراى سه مرحله است :\r\n1 - اسراف فردى و فاميلى .\r\n2 - اسراف دولتى .\r\n3 - اسراف بين المللى .\r\nتفصيل اين سه مرحله محتاج به تأليف رساله مستقلى مىباشد ولى مشكل‌تر يابيدن ضامن اجرايى براى تطبيق آن در جايى كه ايمان قوى نباشد ، مىباشد .\r\nخداوند به ما توفيق بدهد كه به جاى اين كه اموال را در موارد هوس‌ها مصرف كنيم آن‌ها را در راه حوايج مستمندان و بيچارگان مصرف نماييم . مثلا در يتيم‌خانه‌ها و شفاخانه‌ها و كمك به بيماران و\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبيچارگان و يا به بناى كارخانه‌هاى توليدى و يا مراكز علمى و فرهنگى ، مصرف كنيم .\r\n\r\n2 - فايده حرمت زنا و همجنس‌گرايى :\r\nضرر اين دو عمل شايد در گذشته و به خاطر كم‌آگاهى مردم چندان روشن نبوده ، ولى امروز دنيا مىداند كه مرض ايدز گاهى از همين عمل سرايت مىكند ، فرهنگ مادى بدور از دين غرب كه اين دو عمل را مباح نموده ، امروز ، نتيجه آن را جهانيان مىدانند .\r\nتاكنون در حدود پانزده ميليون انسان از اين مرض كشته شده و در حدود چهل و پنج ميليون مبتلا به اين مرض در صف مرگ به انتظار نوبت به قبر رفتن خود هستند ، چون ايدز هنوز مرض لا علاج است .\r\nهيچ تمدن و فرهنگى همچون تمدن و فرهنگ فعلى نه اين قدر از دين و ارزش‌هاى اخلاقى به دور رفته بوده ، و نه چنين جنايت بىنظير را در حق بشريت مرتكب شده كه شصت ميليون انسان را محكوم به مرگ كند .\r\nكوفى عنان سرمنشى سازمان ملل چند ماه قبل گفت چند ميليارد دالر در سال گذشته براى مهار كردن مرض ايدز صرف شد كه فايده‌اى نكرد بلكه دامنه آن وسيع‌تر شد ، و علت آن ، اين بود كه به علت آن كه فحشاء باشد توجهى نشد ! ! !\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nحالا مىدانيد كه اسلام به وسيله تحريم اين دو عمل ، چه خدمت بزرگى به نوع انسانى نموده است ، و تمدن حاضر چه بلايى را براى پيروان غافل خود به ارمغان آورده است ؟\r\nباز هم توجه هوشمندان خواننده را به اين خبر وحشت‌زا جلب مىكنم كه اخيرا رسانه‌هاى گروهى غرب اعلام كردند سالانه سه صد هزار دختر و زن به وسيله سرطان رحم كه نتيجه زنا و آميزش جنسى مىباشد ، جان خود را از دست مىدهند .\r\nمن به زنان و دختران عزيز كشور خود مىگويم ، اسلام براى شما خوب است يا تمدن و فرهنگى كه جان سه صد هزار تن شما را سالانه به چنين درد و عذاب بگيرد ؟ ! كمى به خود آييد و راه درست را انتخاب كنيد و بيشتر از يك مرتبه حق حيات را نداريد ضررهاى لواط و زنا از نظر امنيت اجتماعى نيز خطرناك است ، كه سالانه به جان صدها هزار تن را در كشورهاى غير اسلامى آسيب مىرساند .\r\n3 - فايده حرمت همكارى بر آلودگىها و تجاوز و بيدادگرى .\r\nقرآن مىفرمايد :  وَ لا تَعاوَنُوا عَلَى الْإِثْمِ وَ الْعُدْوانِ . \r\nاگر ما اولا خود گناه نكنيم و ثانيا بر بدىها و ستمگرىها همكارى نكنيم ، آيا هشتاد در صد كار پليس و سارنوالى ( مدعى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nالعموم و دادستان ) و محاكم قضايى را كم نمىكنيم و زندان‌ها خلوت نمىشود ؟ !\r\nممكن است بگوييد ، حرمت همكارى گناه و تجاوز محتاج به دين نيست ، عقل ما هم آن را درك مىكند ، بلى راست مىگوييد ، ولى اين حكم اخلاقى در مقابل هوس‌هاى حيوانى و تمايلات شديد نفسانى اكثر انسان‌ها ، پايمال مىشود و جز اعتقاد به دين و قيامت و مجازات و مكافات آن جهان ، هيچ ضمانت اجرايى ندارد ، و اين موضوع به تجربه بشرى به طور قطعى ثابت است ، دنياى امروزى ما توسط دانشمندان دانشگاهى فاقد تقواى دينى ويران شده است ، نه توسط بقالان و عطاران و كارگران بىسواد . ( درست دقت كنيد ) آيا كشورها و مصالح ملى توسط جاسوسان درس‌خوانده ، ويران نشده ؟ دانستن زشتى يك عمل ، چيزى است ، و جلو گرفتن نفس از آن و صرف‌نظر كردن از پول مزد آن ، چيزى ديگر : بلى ، علم كشف مىكند نه اينكه جهت بدهد ، و اين دين است كه جهت‌دهى دارد .\r\n\r\n4 - فايده حرمت ربا و سود بر قرض\r\nاسلام به صورت جدى و با حساسيت زيادى ، زياده‌گرفتن پول و مال را كه قرض‌دهنده از قرض‌گيرنده مىگيرد حرام كرده است .\r\nگاهى مىشود پول سود بيشتر از اصل پول قرض گردد كه وضع اقتصادى مقروضين را خراب مىكند و تعادل اقتصادى را بر هم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمىزند ، يك عده صاحب سرمايه‌هاى كلان و جمعى فقير و پريشان حال مىگردند .\r\nاگر به وضع قرض‌هاى امروزى نظرى بيافكنيم سودخورى غربى ، صدها ميليون انسان را بدبخت و نادار ساخته و جمعى را به سرمايه‌هاى افسانه‌اى رسانيده است ، و توزيع صورت به كلى از شكل متعادل خود كه حافظ كرامت انسانى و عدالت اجتماعى است بيرون رفته است .\r\nامروز بانك‌هاى فرامليتى و چندمليتى خون ملت‌ها را در شيشه مىكنند و حكومت جهانى در واقع و به شكل نامرئى در دست آنان است .\r\nدولت‌هاى ضعيف و ملت‌هاى كوچك هركدام ، 30 ، 20 ميليارد و يا بيشتر و كمتر از اين بانك‌ها مقروض‌اند ، من ارقام را به طور دقيق نمىدانم ، ولى فكر مىكنم اين بانك‌ها سالانه از صد تا صد و پنجاه ميليارد دالر از حكومت‌ها و ملت‌هاى مقروض سود مىگيرند .\r\nيعنى اين ملت‌هاى فقير مقروض سالانه هرمقدار كه زحمت بكشند ، و كار كنند و عرق بريزند جز مقدارى بخور و نمير چيزى بيشتر به آنان نمىرسد و حاصل كار آنان براى توليد بهتر و توريد كارخانه‌هاى صنعتى و زراعتى و ساير امور اقتصادى و رفاهى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمصرف نمىشود تا آينده بهترى داشته باشند ، بلكه دولت‌ها مجبوراند عايدات ملى را به سود قرض‌هاى چندميلياردى خود به قرض‌دهندگان سودخور چندمليتى خود بدهند و مقدار ديگرى را خود حيف و ميل مىكنند و چيز اندكى براى سرمايه‌گذارى ملى مصرف مىشود كه براى ملت‌ها فايده ناچيزى را بار مىآورد .\r\nفكر نكنيد كه آن ميليارد دالر قرض گرفته شده همه‌اش براى منافع ملى به كار رفته بلكه يك مقدار آن‌ها را افراد خارجى مورد نظر قرض‌دهندگان ، به نام كارشناس و متخصص به عنوان حقوق مىگيرند كه گاهى ده برابر يا بيست برابر حقوق متخصصين داخلى مىباشد ، در همين افغانستان گدا ، بعضى از آلمانىها به اصطلاح متخصص روزانه دو هزار دالر حقوق مىگرفتند كه من اين موضوع را شبى كه در رياض پايتخت سعودىها بوديم به رئيس صاحب جمهور گفتم وقتى اظهار بىاطلاعى كردند ، وزير خارجه و بعضى از اعضاى دفتر رياست‌جمهورى آن را تأييد كردند ! ! « 1 »\r\n\r\n\r\n","description":"","footnote":"\r\n( 1 ) متخصصين داخلى ما و خصوصا پيلوت‌ها - مكررا با من از كمى نحقوق و عدم توجه به آنان و ترجيح دادن متخصصين خارجى ، درد دل و شكايت داشته‌اند ما بايد به متخصصين و افراد لايق هم توجه كنيم و آنان را تشويق كنيم ، و چنانچه ما به متخصصين خود پنج‌هزار و هفت\r\n","page_name":" 79 ","page_number":79},
  {"content":"\r\n\r\nداستان‌هاى قرض‌ها و سودگيرى بر آن‌ها واقعا دلخراش است ، و تا روزى كه از اين سيستم رباخوارى چندمليتى و يا فرامليتى ، دورى نكنيم ، وضع كشورهاى كوچك بدتر مىشود مثلا فرض كنيم ده درصد نفوس دنيا ، پولدارتر مىگردند و نود درصد دنيا فقيرتر ، از تعادل اقتصادى هيچ اثرى باقى نمىماند . و مسلما امنيت جهان را بخطر مىافگند .\r\nقضيه به همين جا ختم نمىگردد ، بلكه قرض‌دهندگان ، در موقع قرض دادن نه تنها سود و بهره را شرط مىكنند كه شرطهاى سياسى ديگرى را نيز بر دولت‌هاى قرض‌گيرنده تحميل مىكنند كه استقلال كشورها و دين و اخلاق ملت‌ها را تضعيف نموده و در امور داخلى آنان مداخله مىكنند و همه چيز را به فساد و تباهى مىكشانند .\r\nگاهى براى فروش توليدات كارخانه‌هاى اسلحه خود ، جنگ را بين دولت‌هاى نادان به راه مىاندازند و به دليل هيچ و پوچ خون‌ريزى آغاز مىگردد و طرفين محتاج به اسلحه مىشوند و با كمال تملق از خارجىها اسلحه از مود روز افتاده آنان را مىخرند و به علاوه پذيرش سود ، شرايط سياسى قرض‌دهندگان را هم\r\n\r\n\r\n","description":"","footnote":"\r\nهزار حقوق ماهانه بدهيم و به متخصصين بر توقع خارجى روزى دو هزار دالر بدهيم آخرين ميخ را بر تابوت ترقى ملى خود كوبيده‌ايم .\r\n","page_name":" 80 ","page_number":80},
  {"content":"\r\n\r\nمىپذيرند و بعد از تثبيت سرورى غربىها بر دولت‌هاى درگير و پر شدن جيب آنان از پول فروش اسلحه آنان ، طرفين درگير را مجبور به صلح مىكنند ، چه شيطنت و چه حماقتى !\r\nدر تمدن و فرهنگ به دور از دين امروز ، جهنمى را براى مردم به وجود آورده‌اند كه آينده آن بدتر از وضع گذشته و فعلى آن است .\r\nاسلام رباخوارى و استثمار چنينى را شديدا برطرفين گيرنده و دهنده حرام كرده است و ريشه چنين مشكلات را خشكانده است آيا ما به سوى فرهنگ دينى خود برويم يا به سوى فرهنگ مادى ؟\r\nوجدان شما چه مىگويد ؟\r\nلازم است درين جا كه سخن از ضرر سود حرام و اسراف حرام به اقتصاد ، بود ، مطالبى بسيار كوتاه در مورد اقتصاد ملى ، بنويسم ، من هم بكشور خود و هم بمردم مسلمان اين كشور علاقه دارم ، « 1 » و همين علاقه مرا وادار مىكند آنچه در نظرم خوب بيايد در قلم و در زبان\r\n\r\n\r\n","description":"","footnote":"\r\n( 1 ) من ناسيونالست نيستم و ناسيونالزم را باطل و خطرناك مىدانم ، بلى من مسلمانان هموطن خود را دوست دارم ، ولى همه مسلمانان دنيا را بر اساس عقايد دينى خود دوست دارم و مسلمانان همه باهم برادراند .\r\n","page_name":" 81 ","page_number":81},
  {"content":"\r\n\r\nبيان مىدارم ، و قضاوت را به دانشمندان و مسئولان دولتى و اعضاى شوراى تقنينى مىگذارم .\r\nاقتصاد ملى كشور ما چگونه باشد ؟\r\n1 - اسلام به اقتصاد و معيشت اهميت مىدهد و براى آن قوانينى را وضع فرموده است قرآن از تجارت و معامله و اقتصاد سخن رانده است و احاديث به آن هويت قانونى داده است تا جايى كه در يك روايت آمده است : من لا معاش له ، لا معاد له .\r\nكسى كه معاش ندارد ، آخرت درستى هم ندارد . فقر روسياهى روى مؤمن در هردو دنيا است . « 1 »\r\n2 - سيستم اقتصادى اسلام ، مخالف سيستم كاپيتالزم و سوسيالزم و كمونزم و برتر از آن‌ها است . بلى سيستم اسلامى ، جامع‌تر ، واقع‌بينانه‌تر و انسانىتر است ، و من در جوانى دو كتاب در اين مورد تأليف و چاپ كرده‌ام .\r\n3 - در سيستم اقتصاد اسلامى - به نظر من - در ابتدا و به عنوان اولى و اصلى نه استثنايى و ثانوى به مالكيت خصوصى ، مالكيت فردى ، عمومى ، دولتى و مالكيت فقرا ، بر خلاف سوسيالزم و كمونزم ، اعتبار مىدهد ، ولى اين پنج گونه مالكيت بر خلاف سيستم كاپيتالزم مطلق\r\n\r\n\r\n","description":"","footnote":"\r\n( 1 ) البته نه فقر قهرى و اين حديث توضيح مفصلى مىخواهد .\r\n","page_name":" 82 ","page_number":82},
  {"content":"\r\n\r\nنيست و محدود است و هركدام از خود قيود و حدودى در توليد و تصرف و مصرف ، دارد كه مربوط بجهان‌بينى اسلامى كه عمده آن كرامت انسانى است برمىگردد .\r\n4 - سياست اسلام در اقتصاد اين است كه ثروت به سرمايه تبديل شود و سرمايه در اختيار عده محدودى قرار نگيرد كه كرامت انسانى و عدالت اجتماعى و امنيت عمومى مانند روزگار ما همه از بين مىرود ، فرضا 80 % سرمايه روى زمين بدست 10 % انسانها باشد و 90 % مردم فقط 20 % سرمايه را در اختيار داشته باشند !\r\nبلكه تا حد ممكن سرمايه بر تعداد بيشتر نفوس توزيع گردد ، قرآن مىگويد :  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ  ( سوره حشر آيه 7 )\r\nغنايم جنگى براى خدا و رسول خدا و خويشاوندان « 1 » و يتيمان و بيچارگان و راه‌ماندگان ، است ، تا اينكه ( اين اموال ) بين بىنيازان\r\n\r\n\r\n","description":"","footnote":"\r\n( 1 ) در فقه شيعه اين سه سهم به نام سهم امام معروف است و در امور عمومى دينى و مردمى مصرف مىشود و ملك خاص كسى در زمان غيبت امام ، نيست ، مجتهد فقط حق نظارت بر مصرف را دارد نه اين كه مالك آن باشد .\r\n","page_name":" 83 ","page_number":83},
  {"content":"\r\n\r\n( پولداران و سرمايه‌داران ) شما دست به دست نگردد ( و نيازمندان محروم ) فقط تماشاگر باشند .\r\nاين جمله ( كى لا يكون دوله بين الاغنياء منكم ) هرچند در مورد اموال غنيمتى جنگ به كار رفته ولى به عنوان يك علت ( كه از حرف « كى » : تا اينكه ، مفهوم مىگردد ) از آن عموميت دانسته مىشود ، و اين سياست بسيار انسانى و عادلانه مىباشد .\r\n5 - فلسفه حرمت پوشيدن طلا بر مردان در دين اسلام به نظر من اين است كه طلا بايد بدوران معاملات بازار ، نقش خود را در شكوفايى اقتصاد بازى كند ، نه اين كه از چرخش اقتصادى خارج گرديده و براى هوس‌هاى فكر خامان فقط در زينت استعمال شود ، بلى اين حكم در مورد زنان بخاطر روان‌شناسى خاص به آنان و علاقه مفرط آنان بزينت كه نظام فاميلى را استحكام مىبخشد استثناء شده است .\r\n6 - براى جلوگيرى از اختلاف فاحش طبقاتى ، زكات مال ، خمس ، زكات فطره ، كفارات اوقاف ، وجوب صله رحم ، وجوب حفظ نفس و لزوم عدل و خوبى و احسان ، تشريع شده است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n7 - زمينهاى موات ملك كسى نيست ، هركسى آن‌ها را احياء - به تعمير و يا زراعت - نمود مالك مىشود و دولت به منظور جلوگيرى از استثمار مخالف عدالت ، تنها نظارت را دارد .\r\n8 - دولت در تحديد اموال تجارى از كشورهاى خارجى بر اساس مصالح ملى حق اجازه و منع را دارد .\r\n9 - در قرن بيست در اثر عوامل سياسى اكثر دولت‌ها به طرف سوسيالزم و يا كمونزم خيالى رفتند و اقتصاد ملى بحرانى شد و فقر و بيكارى بيشتر شد .\r\n10 - پس از فروپاشى شوروى دوباره اقتصاد بازار ازاد مود روز شد و همين اقتصاد بازار بدون بحث و تحليل با يك قيام نمايندگان لويه‌جرگه وارد قانون اساسى شد با اين كه بعضى از نمايندگان از من خواستند در مورد اقتصاد مختلط صحبت كنم و آنان به آن رأى بدهند ولى در لويه‌جرگه مشكلاتى پيش آمد كه فرصت صحبت از بين رفت .\r\n11 - در يك جلسه خصوصى ميان من و آقاى خليل‌زاد و آقاى اخضر ابراهيمى در اين مورد صحبت شد و اخضر ابراهيمى رأى مرا ترجيح داد و به آقاى خليل‌زاد گفتم ما دو رأى داريم و شما يك رأى ، نظر ما بهتر است !\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n12 - اقتصاى بازار در ماده ( 11 ) قانون اساسى مقيد به قانون است كه تفصيل آن معلق به تصويب مجلسين است و نمايندگان شورى بايد در اين مورد ، دقت كافى نمايند .\r\n13 - اقتصاد بازار آزاد ، براى كشور ما خطرناك است ، شركت‌هاى چندمليتى با امكاناتى كه دارند جنس بهتر را به قيمت نازل‌تر در بازارهاى كشور ما عرضه مىكنند و پول كشور و مردم ما را به جيب مىزنند .\r\nپولداران ما اولا از ترس ورشكستگى اقدام به تأسيس كارخانه‌هاى توليدى نمىكنند ، زيرا محصولات آنان در رقابت با محصولات خارجى از نظر مرغوبيت و قيمت مقاومت نمىتواند و اگر فرضا به تأسيس شركت‌هاى توليدى اقدام كنند به زودى ضرر مىبينند و عقب‌نشينى مىكنند كه در بعضى از ولايات تجربه شد .\r\nما بايد به اقتصاد مختلط پناه ببريم .\r\n1 - در مورد محصولات كارخانه‌هاى توليدى خود جلو تجارت آزاد خارجىها و تاجران نماينده خارجىها را بگيريم تا رقابت صورت نگيرد و آينده كارخانه‌هاى توليدى ما تضمين شود .\r\n2 - استيراد يا توليد پاره‌اى از اجناس عمده و مورد احتياج عمومى ، بايد انحصارى شده و در مالكيت دولت قرار گيرد تا منافع\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nآن به بيت المال عمومى سراريز شود ، بلى بايد جلو بىتفاوتى مأمورين دولتى را در عرضه سريع بگيريم تا اجناس در موقع تقاضا ، عرضه شود و از تنبلى مسئولين بازار سيا بوجود نيايد .\r\n3 - مقدارى از واردات خارجى كه قدرت توليد آن ، در داخل نباشد با نظارت دولت به تجار داخلى سپرده شود كه خارجىها حق وارد كردن آنها را نداشته باشد .\r\n4 - پاره‌اى از اجناس را آزاد بگذاريم كه داخلىها و خارجىها وارد كنند و دولت بايد نظارت دقيق داشته باشد .\r\n5 - از ورود كالاهاى غير ضرورى و تجملى توسط بالا بردن محصول گمرك جلوگيرى كنيم تا اين كه شرايط اقتصادى ما تا حدى بهبود يابد .\r\n6 - در وزارت اقتصاد جمعى از متخصصين اقتصاد و دانشمندان دينى كه نظر اسلام را در سيستم اقتصادى مىدانند هميشه جلسات مشورتى داشته و اقتصاد ملى را رهبرى كنند .\r\nتفصيل مسايل اقتصادى در اين كتاب ميسر نيست . و آنچه را كه در ظرف چند دقيقه از محفوظات خود نوشته‌ام به همه جوانب مطلب كافى نيست .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفوايد بقيه محرمات :\r\nدر اسلام و فقه اسلامى امور زير به طور قاطع ممنوع و محرم قرار گرفته است .\r\nبدگويى ديگران در غياب‌شان ( غيبت ) توهين و تحقير ، گمان بد و اتهام هرچند در مرحله پندار ، نه در گفتار و عمل باشد ، در يك حديث شريف صحيح السند آمده است : كسى كه برادر مؤمن خود را متهم مىسازد ، ايمان در جانش آب مىشود مانند آب شدن نمك در آب . ( من اتهم اخاه المومن ينماث الايمان فى قلبه ، كما ينماث الملح فى الماء ) دشنام دادن افتراء بستن تكبر كردن بر مردم ( برترى و خودمحورى و خودپسندى كه سرچشمه اكثر شرارت‌هاى اجتماعى مىگردد )\r\nتصرف در اموال و حقوق ديگران بدون اذن آنان ، رنجانيدن و اذيت كردن ديگران سخن‌چينى و ايجاد عداوت بين مردم .\r\nرياست‌طلبى نه براى خدمت . « 1 »\r\n\r\n\r\n","description":"","footnote":"\r\n( 1 ) اگر رياست‌طلبى حرام نباشد حداقل بسيار خطرناك است . امام صادق ( ع ) در يك حديث صحيح السند مىفرمايد : ضرر دو گرگ درنده در يك گله بىچوپان بيشتر از ضرر رياست‌طلبى در دين يك مسلمان\r\n","page_name":" 88 ","page_number":88},
  {"content":"\r\n\r\nتبهكارى و فساد در زمين ، دوست داشتن شيوع فاحشه در بين مؤمنين تشويق بدكاران اظهار حسد و رشك ، دزدى ، رهزنى و هر نوع ظلم بدنى و مالى و عرضى و ناموسى . و به يك كلام همه منافيات اجتماع سالم زندگانى و اتحاد مردم ، در شريعت اسلامى حرام و ممنوع مىباشد .\r\nخوب خواننده عزيز :\r\nمىبينيد كه تمام آن چه كه به ارتباط صميمى مردم در زندگانى اجتماعى و اخلاقى و اقتصادى جوامع انسانى آسيب مىرساند حرام قرار داده شده است .\r\nچند دقيقه فرض كن فرهنگ اسلامى در اذهان اغلب مردم شهر يا كشور و يا منطقه تو حاكم گرديده و اكثر مردم به رضاى خود از محرمات شرعى فوق به دور شده‌اند ، تو اين اجتماع را چه گونه فرض مىكنى ؟ آيا اجتماع مفروض شبيه اجتماع فرشته‌ها يا بهشتىها نمىشود ؟ آيا مردم به سعادت واقعى خود نمىرسند ؟\r\n\r\n\r\n","description":"","footnote":"\r\nنيست . اين حديث در دوران جهاد افغانستان خوب تجربه شد حتى جمعى از ملاهاى درس‌خوانده نيز به كشتن مسلمانان اقدام كردند .\r\n","page_name":" 89 ","page_number":89},
  {"content":"\r\n\r\nتشويش‌ها و اضطراب‌ها تا حدود زياد تخفيف پيدا نمىكند ، مردم به راحت فكرى نمىرسند دواير پليس و دادستانى ( سارنوال ) و محاكم قضايى تا حد زيادى خلوت نمىگردد ؟\r\nبه راستى چنين دستوراتى در كدام فرهنگ وجود دارد ، به شرطى كه شعار ندهد و مانند فرهنگ اسلامى ضمانت اجرايى داشته باشد .\r\nضمانت اجرايى دين‌هاى آسمانى دو چيز است ، يكى براى خواص و ديگرى براى عموم مردم . اولى اعتقاد به وجود خدايى كه عظمت او مانند علم و قدرت محيط او بىپايان است خداى مهربان و حكيم كه همه نعمت‌ها از اوست و براى بهتر شدن زندگانى اين جهان و آن‌جهان ، ما را مكلف به دين اسمانى خود نموده ، خدايى كه در قرآن و سنت و علم كلام و عقل فروزان دانشمندان - به وسيله مفاهيم - شناخته شده مانع از نافرمانى مىشود و براى دانشمندان حيايى از خداوند به وجود مىآيد كه غالبا آنان را از معاصى دور نگه مىدارد .\r\nانما يخشى اللّه من عباده العلماء بعضى از مؤلفين كتب اخلاقى مانند خواجه نصير الدين طوسى فيلسوف مشهور شيعه خشيت را به ترس تفسير نكرده بلكه به تأثر از عظمت حق تعالى تفسير نموده است . دومى اعتقاد به وجود دوزخ و بهشت ( مجازات شديد و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمكافات عالى ) و مقدمات ان از قبيل حساب دقيق و ديده‌بانى ملايكه سخت‌گير و بىرحم است ، كه به منزله پليس باطنى بر خواست‌هاى نامشروع و هوس‌هاى ممنوع ، تأثير به‌سزايى دارد .\r\nتنها هنر مبلغين و تبليغات فرهنگ اسلامى اين است كه اولا توجه مسلمانان را به جاى غفلت فعلى ، جايگزين نمايند ، سپس به صورت طبيعى ، هوسها تعديل مىگردد ، بدبختى مسلمانان فعلا در دو چيز است ؛ ناآگاهى و يا غفلت از دستورات الهى ، و ضعف ايمان در اثر عوامل گوناگون عصر حاضر ، و اين دو در فضاى ترويج فرهنگ اسلامى تا حدودى زيادى به سادگى قابل مهار كردن است .\r\nدر زمان ما يك مشكل گمراه‌كننده ، تهاجم فرهنگى بيگانه در پناه وسايل ارتباطات پيشرفته است كه بر اساس انگيزه‌هاى غير واقعى و غير منطقى جريان دارد و باعث سرگردانى و حتى انحراف جمعى از جوانان كم‌تجربه مىشود .\r\nو در اينجا وظيفه علماى منجر و دلسوز است كه با بيان منطقى بايد اين تهاجم وسوسه‌انگيز را در پناه عقل و تجربه و واقعيت‌هاى عينى ، جواب داده و جوانان را به سوى حق هدايت نمايند .\r\nبه هرحال سؤال تكرارى را در پايان اين بحث دوباره اعاده مىكنم و از خوانندگان هوشمند مىپرسم دينى كه چنين فرهنگى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدارد كه مفاسد اجتماعى و عوامل تفرقه‌انگيز اجتماعى را قيچى مىكند شايسته‌گى انتخاب ما و شما را دارد يا فرهنگ‌هاى بىاساس ديگر ؟ قضاوت نهايى با خردمندان و انديشمندان است .\r\n\r\nب - فوايد واجبات و مستحبات\r\nشريعت اسلامى همانگونه كه به نفع زندگانى انسان ، تحريماتى را وضع كرده و اعمالى را ممنوع گردانيده ، واجباتى هم دارد كه براى زندگانى بشر بسيار مفيد است .\r\nو چنانچه خداوند برزخ و قيامت را قرار نمىداد ، باز براى زندگانى دنياى ما بسيار مفيد است و ما در اين فصل فوايد پاره‌اى از واجبات را به طور مختصر بيان مىكنيم تا ملالى براى خوانندگان به وجود نيايد .\r\n\r\n1 - همكارى بر خوبى و تقوى :\r\nدر قرآن مجيد مىخوانيم كه :  وَ تَعاوَنُوا عَلَى الْبِرِّ وَ التَّقْوى .  بر نيكى و تقوى همكارى نماييد اين دستور چه وجوب را افاده كند و چه استجباب را و چه مطلق رجحان شامل هردو را ، يك دستور عام المنفعه براى همه است .\r\nاولا اين دستور قانون عمومى تشكيل احزاب سياسى ، انجمن‌هاى علمى ، فرهنگى ، خيرى و اقتصادى و اجتماعى را بيان مىكند ، و\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nضمنا اين تشكل‌ها را در راستاى خير و صلاح و معنويت و رفع مشكلات زندگانى ( نيكويى و تقوى ) جهت مىدهد تا براى خراب‌كارى ، جاسوسى ، وابستگى به قدرت‌هاى خارجى و فرصت‌طلبى و منافع فردى هوس‌بازان به كار نيفتد .\r\nثانيا اراده افراد را جهت مىدهد كه در همه موارد وقتى به همكارى افراد درمانده ديگر مىشتابند ، معيار همكارى آنان بايد در راه خير و عافيت مادى و معنوى افراد باشد و هيچ‌گاه در راه بدى و تجاوز بر ديگران به ملاحظات روابط غير منطقى مانند نژادپرستى و قوام‌گرايى و ناسيوناليزم و تعصبات كور ، صورت نگيرد . ( و لا تعاونوا على الاثم و العدوان ) . كه در فصل محرمات به آن اشاره كرديم .\r\nبلى اين آيه روابط اجتماعى افراد را به صورت معقول پىريزى مىكند كه به همه انسان‌ها فايده آن برسد و كسى از آن ضرر نبيند .\r\nناسيونالزم امروز جهان را به آتش كشيده ما امروز به چشم خود مىبينيم ملت‌هاى عراق و فلسطين و لبنان « 1 » را قربان ناسيوناليزم شده‌اند و اسراييل دو همسايه خود را بمباران مىكند .\r\n\r\n\r\n","description":"","footnote":"\r\n( 1 ) بيشتر از دو هفته مىشود لبنان زير بمباران صهيونيزم منفور 600 تن مسلمان تا كنون جانشان را از دست داده و زيربناى اقتصادى لبنان\r\n","page_name":" 93 ","page_number":93},
  {"content":"\r\n\r\nمترقىترين همكارى جهان كفر همين همكارى ناسيونالزم است كه دولت‌ها از ملت‌هاى خود مدال مىگيرند هرچند حملات دولت‌شان ، ملت‌هاى ستمديده را نابود كند ، ولى اسلام اين گونه همكارى را حرام مىداند و تنها همكارى بر اساس نيكى و تقوى را دستور مىدهد و از همكارى بر اثم و عدوان صريحا نهى مىكند كه قبلا به آن اشاره كرديم . بين تفاوت ره از كجا است تا به كجا ؟ !\r\n\r\n2 - تطبيق عدالت اجتماعى\r\nقرآن امر به عدالت و قسط مىكند و اين موضوع در فرهنگ دينى از جايگاه بلندى برخوردار است تا جايى كه قرآن مجيد ، فلسفه و يا علت فرستادن رسولان با دلايل آشكار و انزال كتاب‌ها را ، قيام مردم به قسط و عدل معرفى فرموده است .\r\nخداوند خود را نيز قائم به قسط معرفى فرموده است و همان گونه كه حق را بر بندگان خود قرار داده است ، بر خود نيز آن را لازم فرموده ( و كان حقنا علينا نصر المومنين ) و صريحا خبر مىدهد\r\n\r\n\r\n","description":"","footnote":"\r\nويران شده است ولى حزب اللّه در مقابل اين قدرت وحشى مقاومت مىكند . كه واقعا قابل‌تقدير است ، و اين اولين بار است كه اسراييل در مقابل يك حزب مسلمان عرب ميخكوب مىشود و تلفات و ضايعات مىدهد .\r\n","page_name":" 94 ","page_number":94},
  {"content":"\r\n\r\nكه ذره‌اى بر مخلوقين ظلم نمىكند و روز قيامت موازين قسط را مىگذارد .\r\nهركس مسلمان باشد نمىتواند بر كسى ستم روا دارد آيات و روايات زياد ، ظلم و ستمگرى را بسيار خطرناك معرفى نموده است ، و حتى در ميدان جنگ ، تعدى بر دشمنان دين را حرام فرموده است .\r\nخداوند ارحم الراحمين است ولى فقط حق خود را مىبخشد و حق الناس را نمىبخشد و حق آنان ، مربوط به خودشان است . رسول گرامى اسلام ( ص ) در يك حديث صحيح فرموده است « الظلم ظلمات يوم القيامه ) يعنى ستمگرى تاريكىهاى روز قيامت است از على ( ع ) نقل شده كه يوم المظلوم على الظالم اشد من يوم الظالم على المظلوم . « روز مظلوم بر ظالم در قيامت سخت‌تر از روز ظالم بر مظلوم است . دستورات اسلام در باب قضا و تساوى برقرار نمودن بين طرفين دعوى ، و عدالت اجتماعى در همه امور شگفت‌آور است .\r\nدر يك آيه از سوره الرحمن مىفرمايد و    السَّماءَ رَفَعَها وَ وَضَعَ الْمِيزانَ أَلَّا تَطْغَوْا فِي الْمِيزانِ وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ . »   \r\nخداى رحمن ، آسمان را بلند فرموده و ميزان را ( در بين شما ) قرار داده تا اين كه در ميزان طغيان نكنيد و ( وزن و پيمانه و مقدار\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nحقوق مالى مردم ) را عادلانه و به قسط برپا داريد و به ميزان ضرر نرسانيد .\r\nآيا ميزان در اين آيه به معناى عدالت اجتماعى نيست ؟ مىبينيد كه در اين عبارت كوتاه سه مرتبه كلمه ميزان را تكرار نموده البته كه ما از آن غايت اهتمام به عدالت اجتماعى را مىفهميم و در اين امر بين مسلمان و غير مسلمان هيچ‌گونه تفاوتى وجود ندارد .\r\nدر زمان حيات حضرت ختمى مرتبه ( ص ) ( به قولى ) دو سه نفر مسلمان مىخواستند يهودىاى را به جرمى متهم كنند و كفر او را مجوز اتهام او مىدانستند ، قضيه را به داورى نزد آن حضرت بردند ، جبرئيل فورا نازل شد و به پيامبر هشدار داد كه و لا تكن للخائنين خصيما . مبادا به نفع خائبين قضاوت كنى ( يهودى در اين مورد مجرم نيست ) .\r\nدر يك آيه ديگر مىخوانيم .  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ .  « به ستمگران اعتماد يا تمايل پيدا نكنيد كه آتش ( جهنم ) شما را مىگيرد اين نهايت مبارزه عليه ظلم و ظالم است .\r\nآيا اگر فرهنگ دينى مرا ما توسط رسانه‌هاى گروهى ( نشرات ، راديو ، تلويزيون و انترنت ) و توسط تبليغات مؤثر ، در دل‌هاى مردم جايگزين كنيم حداقل 80 فيصد مردم را از ظلم و ستم به سوى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nعدالت جذب نمىكنيم ؟ آيا نبايد ما از امروز به توسعه و تحكيم فرهنگ اسلامى همت بگماريم و جامعه انسانى را كمك اساسى نماييم . نظر شما خواننده عزيز چيست ؟\r\n3 - اسلام در مقام كمك به فقراء و بيچارگان و راه‌ماندگان و جهات عمومى اجتماعى ، زكات و خمس و رد مظالم و كفارات مالى را فرض گردانيده كه اگر ثروتمندان تربيت اسلامى درستى بشوند ، سالانه اين كمك‌ها به ميلياردها بالغ مىگردد و قسمتى از رنج و فقر محتاجان و نيازهاى اجتماعى را مرفوع مىسازد ، تشويق اسلام به اوقاف ، آثار مثبتى تا امروز داشته است ، مردم روى عواطف دينى خود به امور خيريه اقدام مىنمايند ، من در اين مورد نمونه‌هاى ايثارگرانه‌اى را در تعمير ساختمان‌هاى دينى در قندهار و هلمند و غيره و نيز در دوران جهاد بر مردم مسلمان تجربه كرده‌ام كه ذكر همه آن‌ها يك تأليف جداگانه مىخواهد .\r\nيادم است روزى در آخر سخنرانى بر سر منبر به زنان قندهار گفتم براى رنگ طلايى دو گلدسته مسى مسجد ، دو مثقال طلا لازم است ، مىخواهم شما زنان مؤمن آن را بدهيد ، زنان متدين قندهارى زيوارت خود را فرستادند كه در حدود يك كيلو طلا شد من دو مثقال آن را به رنگ سر دو گلدسته مصرف كردم و بقيه را فروختم\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nو به تعمير مسجمد مصرف كردم و موضوع را در سخنرانى ديگر بهن اطلاع زنان رسانيدم - جزاهن اللّه خير الجزاء .\r\nما به حكم وجدان بشرى خود وظيفه داريم تا فرهنگ اسلامى را براى توزيع عادلانه ثروت ملى ، بين ثروتمندان و مستمندان ترويج كنيم .\r\n\r\n4 - توزيع ثروت\r\nقرآن مجيد از اين كه ثروت در دست عده محدودى از زورگويان و جاه‌طلبان تداول يابد و قشر بزرگ جامعه از آن محروم باشد هشدار مىدهد  كَيْ لا يَكُونَ دُولَةً بَيْنَ الْأَغْنِياءِ مِنْكُمْ  ( حشر 7 )\r\nاقتصاد اسلامى به طورى تنظيم شده كه ثروت به صورت عادلانه بين مردم توزيع شود ، انسان‌ها گاهى در اين مورد افراط و گاهى تفريط كرده‌اند كاپتياليزم در ملكيت فردى افراط و كمونزم تفريط كرده است ، و تنها اقتصاد معتدل ، اقتصاد اسلامى است ، و شرح اين موضوع در دو كتاب اقتصاد معتدل ، و اقتصاد اسلامى نگارنده بيان شده است ، و اين كتاب جاى شرح آن نيست . و سابقا مقدارى كم در اين مورد بيان شد .\r\n5 - يكى از واجبات مهم در دين اسلام صله رحم است ، كه خويشاوندان باهم پيوند و رفت و آمد و احسان متقابل در حد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمتعارف داشته باشند ، آيات و روايات در اين مورد زياد است و از نظر فقهى قطع صله رحم حرام است . به راستى لذت زندگى در مراوده با دوستان و خويشاوندان است و دكتوران متخصص مىگويند دوستى با مردم و دوست داشتن همديگرى سبب درازى عمر مىشود ، اتفاقا نفس همين كشف طبى 15 قرن پيش در احاديث اسلامى وارد شده كه گاهى از عمر فردى سه سال باقيمانده ولى از صله رحم به سى و سه سال به درازا مىكشد و گاهى عمر فردى سى سال باقى مانده ولى از قطع رحم به سه سال كوتاه مىگردد ! !\r\nمىبينيد كه عمل به دستورات اسلامى چه فوايدى براى انسان‌ها دارد ؟ در جهان متمدن امروزى كه از اخلاق دينى فاصله گرفته است صله رحم خيلى محدود شده و حتى بين پدر و مادر و فرزندان هم علاقه كمى باقيمانده پدران و مادران سالخورده از طرف فرزندان به خانه كهن‌سالان كه از طرف دولت اداره مىشود طرد مىشوند و دوران پيرى آنان به دور از محبت و احترام فرزندان و نوادگان بسيار سخت سپرى مىشود ، بعضىها نقل مىكنند كه در پاره‌اى از اعياد جوانان به ديدار پدران و مادران پير در خانه‌هاى كهن‌سالان مىروند و ساعتى بعد برمىگردند ! قرآن و سنت نبوى در مورد پدر و مادر بالاترين سفارش‌ها را نموده است و حتى از اظهار كلمه اف ( يعنى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nخسته‌ام كردى و از گفتار و رفتار تو ملول شده‌ام ) اولاد را صريحا نهى فرموده است و ( لا تقل لهما اف ) و فرزندان در مقابل والدين بايد متواضع و فروتن باشند و به آرامى و نرمى و نيكويى با آنان سخن بگويند و نفقه آنان را اگر مستحق باشند بدهند .\r\nاين فرزندان به اين جهت به پدران و مادران كم مهر مىشوند كه در كودكى به حد كافى از پدران و مادران محبت نديده‌اند ، زيرا پدران و مادران جوان به خاطر كار و يا محافل عياشى شبانه فرصت پرورش اطفال خود را ندارند و آنان را به پرورشگاه‌هاى كودكان مىفرستند كه پرستاران در مقابل پول از آنان مراقبت مىكنند و هيچ گونه محبت قلبى به آنان ندارند .\r\nدر غرب براى اعتماد كودكان به خود ، آنان را شب‌ها به اطاق‌هاى جداگانه مىخوابانند ، ولى اخيرا جمعى از روان‌شناسان گفته‌اند اين كار محبت فاميلى را كاهش مىدهد و سفارش كرده‌اند كه بچه‌ها بايد در اطاق پدران و مادران بخوابند تا محبت به وجود آيد .\r\nنويسنده در اين مورد معلومات درستى از عادت غربىها ندارد و آنچه كه نوشته فقط مسموعات او بوده ، ولى مسلم است كه در شرق ، فرزندان از محبت پدر و مادر برخوردارند ، و پيران نيز از\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاحترام خوب فرزندان برخوردار هستند و دوران آخر عمر آنان از نظر روابط انسانى نسبتا به خوبى و شادى سپرى مىشود ، و شكى نيست كه اين موضوع - حداقل در بين مسلمانان - از تأثير فرهنگ اسلامى كه بيشتر متوجه روابط انسانى است ، مىباشد .\r\nبه هرحال افراد منزوى از ديگران خودخواه و متكبر و كم‌فكر و حداقل كم‌تجربه به بار مىآيند ، ولى در معاشرت اجتماعى خصوصا با نزديكان و دوستان گذشته از لذت ، اجتماعى پخته‌تر بار مىآيند فكر و اخلاق نسبتا متعادل پيدا مىكنند ، تجربه و مشوره با ديگران را مورد استفاده قرار مىدهند و بيشتر به آداب حسنه اجتماعى تمايل پيدا مىكنند .\r\n\r\n6 - فايده معاشرت اسلامى\r\nبا پيران به مهربانى و احترام « 1 » و با كوچكان به شفقت و محبت و با نادانى به گذشت و اغماض و با عموم مردم سخن به نيكويى  ( وَ قُولُوا لِلنَّاسِ حُسْناً  - قرآن ) و با همسايگان به خوبى و تفقد رفتار شود .\r\n\r\n\r\n","description":"","footnote":"\r\n( 1 ) من اجلال اللّه اجلال ذى الشيبه فى الاسلام . « از احترام به خداوند احترام و بزرگداشت كسانى است كه موى خود را در اسلام سپيد كرده‌اند . ( حديث )\r\n","page_name":" 101 ","page_number":101},
  {"content":"\r\n\r\nحفظ جان مسلمان حتى بيگانه بر همه مردم واجب كفايى است و بايد براى حفظ زندگى او پول مصرف كرد ، سفارشات اسلامى در اين مورد بىاندازه زياد است آيا اين‌گونه معاشرت خوب است ا بد ، چرا ما خود را از اين مراتب عالى انسانيت به دور نگه داريم و به سوى زندگى جنگل پيش برويم ؟\r\n بنى آدم اعضاى يكديگرند * كه در آفرينش ز يك گوهراند\r\nچون عضوى به درد آورد روزگار * ديگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\nمعناى اين شعر جزء فرهنگ اسلامى است ، ( من اصبح و لا يهتم بامور المسلمين فليس بمسلم . )\r\nدو شعر اول نيز ترجمه يك حديث نبوى است ، ولى فرهنگ مادى مىگويد :\r\n چو عضوى به درد آورد روزگار * جهنم ديگر عضوها را چه كار\r\nتو كز محنت ديگران بىغمى * حقيقت كه تو زاده آدمى ! \r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nفوايد دستورات شرعى در خانه\r\nوالدين و اولاد و برادران و خواهران در زندگانى فاميلى وظايف زير را به عهده دارند .\r\n\r\nاول - محبت و دوستى با همديگر .\r\nاين موضوع ثابت است كه احتياج انسان به دوستى همانند احتياج او به غذا و آب است ، كودكان و پيران بيشتر به محبت احتياج دارند ، جمعى از دختران كه از محبت مادر و پدر محروم بوده‌اند در جوانى در مقابل پسران كوچه و بازار به چند لب‌خند و چند جمله محبت‌آميز دروغى ، به زودى تسليم شده‌اند و دامن خود را به بىعفتى آلوده كرده‌اند ، ولى آنانى كه در خانه از محبت پدر و مادر اشباع و سير شده‌اند طبعا به چنين لغزش‌هاى افتضاح‌آور مبتلا نشده‌اند و مقاومت كرده‌اند .\r\nتبعيض بين فرزندان خصوصا بين دختران و پسران ، روحيات آنان را شديدا آسيب مىرساند ، فرزندانى كه از تبعيض پدران و مادران احساساتى و جاهل بهره‌مند مىشوند . بىعرضه و نازدانه به بار مىآيند ، و آنانى كه از تبعيض مذكور ضرر مىبينند عقده‌اى و دچار مرض‌هاى روانى و حتى جسمى مىشوند ، پدر و مادر فكر مىكنند دختران‌شان متوجه تبعيض پدر و مادر نمىشوند كه پسران را بيشتر مىبوسند و پول بيشتر به آنان مىدهند ولى واقعيت اين است\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nكه دختران حتى در كوچكى متوجه تبعيض مىشوند ، اگر قدرت اعتراض را ندارند ، ناراحت مىشوند و گاهى مبتلا به مرض مىگردند ، شما جمعى از مردم را مىبينيد كه لكنت زبان دارند ، ممكن است علت آن در مواردى مسايل فيزيكى باشد ، ولى در موارد ديگر روانى است مثلا از ترس لكنت زبان پيدا كرده و يا از تأثير تبعيض پدر و مادر ، پس اولا بايد اعضاى فاميلى همه يكديگر را دوست داشته باشد ، و ثانيا هرچند زيادتى و كمى محبت اختيارى نيست ، ممكن است پدر و مادر ، فرزندى را به خاطر جمال او يا عقل و هوش او و يا خوش‌زبانى او بيشتر دوست داشته باشد ، ولى نبايد در افعال و برخورد و نگاه‌هاى محبت‌آميز و دادن مواد غذايى و پول - اقلا در ظاهر - تبعيض روا دارد كه پيامد آن براى طرف مظلوم بسيار ناگوار است .\r\n\r\nدوم - احترام متقابل .\r\nزن ، كنيز شوهر نيست ، شوهر نوكر زن نيست . توهين و تحقير و ظلم كردن بر يكديگر حرام است .\r\nحقوق واجب شوهر بر زن در دو چيز خلاصه مىشود :\r\n1 - بدون اذن شوهر از خانه بيرون نرود ، مگر اين كه نرفتن او گاهى موجب عسر و حرج گردد و يا مخالف شريعت باشد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n2 - در مورد مسايل جنسى هروقت شوهر بخواهد ، زن در فرض عدم عذر شرعى و صحى بايد آمادگى خود را نشان دهد .\r\nزن در مقابل ، بر مرد حقوق زير را دارد .\r\n1 - نيازهاى جنسى او را در زمان معين تأمين نمايد .\r\n2 - نفقه او را مطابق شأن زن و استطاعت مالى خود بپردازد و گونه ضامن است و زن مىتواند به زور آن را بگيرد و يا به توسط قاضى آن را استيفا كند .\r\nنفقه عبارت از غذا و لباس و ساير نيازهاى زن است .\r\n3 - اسكان زن در منزل مناسب .\r\nمرد نمىتواند پختن غذا و نظافت خانه و شستن لباس خود و فرزندان خود - تا چه رساند به پذيرايى از مهمانان - را بر زن تحميل كند .\r\nدر مسايل اخلاقى بين زن و مرد تفاوتى نيست ، توهين كردن ، بد گفتن فحش دادن ، غيبت كردن از يكديگر بر هردو حرام است .\r\nرياست فاميلى به عهده مرد است ، مگر آن كه عدم صلاحيت او به علتى نزد قاضى ثابت شود .\r\nزن و شوهر همسر يكديگراند ، نه مالك همديگر\r\nبه هرحال ، احترام متقابل بين زن و شوهر و والدين و اولاد بايد نافذ باشد حسن و جمال و ثروت ممكن است به طور موقت و اول\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكار ، در تشكيل فاميل مؤثر باشد ، ولى تجربه ثابت ساخته كه در ادامه زندگانى ، جمال زن و ثروت مرد ، كاركايى خود را در استحكام محيط فاميلى از دست مىدهد و تنها محبت و اخلاق حسنه طرفين است كه زندگانى را در خانه رونق و قوت و دوام مىبخشد .\r\nبسيارى از فاميل‌ها با جمال زن و ثروت مرد ، در محيط فاميلى آنان شبيه به زندان است ، در حالى كه بسيارى از فاميل‌ها با فقدان جمال و ثروت ، در محيط خوشبختى و آرامش روانى به سر مىبرند .\r\n\r\nسوم - احساس مسئوليت :\r\nبر خلاف حيوانات وظيفه پدر و مادر تنها آميزش جنسى و توليد فرزند نيست ، و مهم‌تر از تهيه غذا و لباس و دارو ، تعليم و تربيت فرزندان است .\r\nفرزندان را از نظر روانى سالم بار بياورند و به آنان علم و كمال بياموزند و تربيت بدهند تا داراى مكارم و اخلاقى شوند .\r\nعمده‌تر اين كه ، به فكر تدين فرزندان خود باشند كه مسئوليت بزرگ والدين است ، بسيارى از پدران و مادران در مورد غذا و لباس فرزندان حساس‌اند ، ولى با اين كه خود نماز خوانند ، در مورد اين كه فرزندان‌شان به واجبات و محرمات شرعى پايبند باشند ، هيچ توجهى ندارند ، و لذا بچه‌ها جاهل و ناآگاه به اصول اعتقادى و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاحكام شرعى بار مىآيند و چيزى از دين نمىفهمند و مسئوليت قيادت والدين خود را سنگين مىنمايند . « 1 »\r\nخلاصه كلام اين كه اصول مهم فاميلى محبت و احترام و احساس مسئوليت متقابل است .\r\nبلى ، احساس مسئوليت متقابل كه زن هم مسئوليت هدايت و ارشاد شوهر خودرا به عهده داشته باشد .\r\nنگارنده ديده است زنان متدينه شوهران خود را به سوى اخلاق دينى و وظايف شرعى آنان هدايت نموده‌اند در روزگار ما حجاب اسلامى دختران و حفظ مقام زن در خارج از منزل بسيار مهم و درخور توجه مىباشد .\r\nچه خوش‌مان بيايد و يا نيايد ، معاشرت آزاد زنان و مردان نامحرم و در جامعه مشكلات ناموسى و امنيتى زيادى را فراهم مىآورد .\r\nدر جوامع غربى و نظاير آن‌ها آزادى و معاشرت زنان و مردان درد بزرگى را براى اجتماعات به وجود آورده و قسمتى از\r\n\r\n\r\n","description":"","footnote":"\r\n( 1 ) در قرآن مىخوانيم  « قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ »  خود و اهل خود را از آتشى كه از انسان و سنگ روشن مىشود ، نگهداريد .\r\n","page_name":" 107 ","page_number":107},
  {"content":"\r\n\r\nگرفتارىهاى پليس و محاكم و مدعى العموم ( سارنوالى ) را به خود اختصاص داده است . سالانه صدها هزاران تجاوز به عنف و زناى محصنه و قتل جرح به اين سبب رخ مىدهد . ولى غربىها با لجبازى به راه خود ادامه مىدهند و ظاهرا حكومت‌هاى آنان اگر خواسته هم باشند ، از اصلاح كار عاجزاند . و بدتر اين كه به عنوان تهاجم فرهنگى زنان شرق را نيز به اين بدبختى سوق مىدهند و فساد و تباهى را به عنوان حقوق زن ترويج مىكنند .\r\nما بايد از وضع رقت‌بار اجتماعى غرب ، عبرت بگيريم و از فوايد بىشمار حجاب اسلامى استفاده ببريم .\r\nخوب اگر گفتيم كه مستفاد از شريعت اسلامى در مورد فاميل امورى است كه اين سه امر فوق از جمله آن امور است ، چه قضاوت مىكنيد ؟ آيا اصول بهترى در قرن بيست و يكم كه مغاير اين اصول باشد سراغ داريد ، آيا در فرهنگ مادى ، اصول فاميلى متزلزل نيست وقتى بچه‌ها در خردسالى به دور از پدران و مادران عياش و شب‌نشين ، در كودكستان‌ها بزرگ شوند ، آيا آنان حق ندارند ، در جوانى پدران و مادران خود را در خانه‌هاى كهن‌سالان بفرستند كه به دور از فاميل ، روزگار خالى از مهر و محبت و احترام خود را به\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nانتظار فرا رسيدن مرگ بگذرانند . به راستى زندگانى فاميلى در پناه دين و اعتقاد به خدا و قيامت چه قدر شيرين است ؟ !\r\nپدران و مادران و پدركلان‌ها و مادركلان‌ها با احترام زياد در خانه فرزندان و نوادگان با مهر محبت زندگانى مىكنند كه تا حدود زيادى سختىهاى دوره پيرى را جبران مىكند .\r\n\r\nفايده ختنه كردن :\r\nتقريبا متقارن تأليف اين كتاب ، روزنامه‌ها خبر داد كه شركت‌كنندگان در يك كنفرانس بين المللى با هدف مبارزه و مهار بيمارى ايدز در تونتو كانادا تصريح كرده‌اند كه سنت ختنه مردان مىتواند به طور چشم‌گيرى از سرايت بيمارى ايدز در ميان آنان بكاهد .\r\nطبق آنچه كه در اين كنفرانس بين المللى اعلام شد ، ختنه مىتواند امكان سرايت ايدز در مردان را 60 فيصد كاهش دهد .\r\nهم‌اكنون مسلمانان و يهوديان فرزندان پسر خود را ختنه مىكنند اما در ميان مسيحىها و ساير اديان رواج ندارد .\r\nبيل كلينتون رئيس جمهور سابق آمريكا به همراه بيل گيتس صاحب شركت مايكرو سافت در اين نشست كه بيش از 25 هزار نفر شركت داشتند ، اعلام كردند در صورتى كه ختنه باعث كاهش بيمارى ايدز مىشود بايد از آن استفاده كرد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر اين كنفرانس نتايج مطالعاتى كه در آفريقا انجام گرفته ، بيان شد . بر اساس اين نتايج با استفاده از ختنه مىتوان ظرف بيست سال جان ميليون‌ها نفر را نجات داد .\r\nختنه به‌ويژه در جلوگيرى از انتقال ويروس ايدز از زنان آلوده به مردان بسيار مؤثر است .\r\nسالانه دو ميليون نفر در آفريقا به ايدز مبتلا مىشوند كه با اجراى عمل ختنه اين رقم مىتواند شديدا كاهش يابد . يك گزارش كه در آمريكا منتشر شده حكايت از آن دارد كه در اين كشور 65 فيصد مردان به دلايل مذهبى و طبى ختنه شده‌اند كه اين رقم در انگليس كمتر از 10 فيصد است كه آن هم به دلايل مذهبى انجام مىگيرد .\r\nهمچنين گفته شده است كه يكى از مسائلى كه مىتواند مانع استفاده از ترويج ختنه در سطح عمومى در آفريقا شود ، مسائل قومى و مذهبى است . گفته مىشود اختلاف‌هاى بين مسلمانان و برخى از گروه‌هاى ديگر در آفريقا يكى از اين موانع است .\r\nطبق اين گفته‌ها غير مسلمانان و غير يهودىها نمىخواهند با ختنه شبيه به مسلمانان و يهوديان شوند . در گزارش‌ها عنوان شده كه ختنه از نظر تاريخى به زمان مصريان قديم مىرسد . يكى از اجساد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nموميايى كه متعلق به چهار هزار سال پيش است نشان مىدهد كه ختنه در آن زمان هم انجام مىشده است .\r\n\r\nفايده ميراث :\r\nميراث اسلامى اين فايده را دارد كه ثروت را بين اقارب ميت تقسيم طبيعى مىكند ، كه از يك طرف ميت به آن راضى است ، و از طرف ديگر مستمندان به نوا مىرسند .\r\nتنها در مورد پسران و دختران يك سوء تفاهم صورت گرفته كه باعث اشكال و ايراد گرديده و ما ايراد مذكور را به بهترين وجه جواب مىدهيم .\r\n\r\nايراد :\r\nچرا در اسلام سهميه فرزند ، دو بابر سهميه دختر است در حالى كه هردو ، فرزند يك پدر و مادر متوفى مىباشند .\r\nجواب : دختر در مرحله تصرف در سرمايه ، قدرت كمترى نسبت به پسر دارد و غالبا توانايى پسران بر تدوير پول و معاملات و سودآورى به آن بيشتر از توانايى اناث است ، به‌دين وسيله در مرحله تدوير و تصرف ، به پسر دو برابر دختر را مىدهند تا اقتصاد جامعه شكوفاتر گردد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاما در مرحله مصرف ، زن از نظر روانى كه داراى تنوع علاقه در لباس و زيورات و آرايش است ، نياز بيشتر به پول دارد ، و به‌دين وسيله اسلام براى زن دو چند پسر سهميه را منظور فرموده است ! !\r\nتوضيح اين كه : نفقه زن در اسلام به ذمه شوهر است ، مثلا وقتى دخترى دو افغانى سهم الارث به دست آورده با پسرى كه چهار افغانى از ارث پدر مثلا به دست آورده ازدواج كرد ، دو افغانى خود را براى خود نگه مىدارد و دو افغانى از چهار افغانى شوهرش را به لحاظ وجوب نفقه زن بر شوهر ، مىگيرد و چهار افغانى از ثروت را مصرف مىكند و دو افغانى را پسر . ديديد كه تقسيم ميراث در اسلام به چه طرز حكيمانه‌اى صورت گرفته است .\r\nنكته ديگر اين كه ، شير دادن به بچه‌ها بر مادر واجب نيست ، مادر مىتواند در مقابل اين عمل از شوهر خود پول بگيرد و نيز نفقه زن بر شوهر است ، هرچند كه زن ميلونر باشد . ديه قتل سهوى بر مردان خويشاوند قاتل يا قاتله است نه بر زنان ، جهاد ابتدايى بر مردان واجب است نه بر زنان .\r\n\r\nفايده عبادات دينى\r\nنماز و روزه و حج و زكات ، خمس و بعضى از امور ديگر از عبادات اسلام است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاگر عبادات اسلامى به طور كامل به جا آورده شود فوايد زير را در بر دارد :\r\n1 - تصفيه روح و اشراق باطن و يادآورى از پروردگار عالميان .\r\n2 - دور شدن از معاصى و تبعات نفسانى شيطانى و هوس‌هاى حيوانى .\r\n( ان الصلوه تنهى عن الفحشاء و المنكر ) « نماز آدمى را از فحشا و زشتى بازمىدارد »\r\n3 - صحت نماز به فتواى فقهاء موقوف بر اين است كه لباس و مكان نمازگزار از مال غصبى نباشد و گرنه نماز او باطل است ، و بدين ترتيب مومنين از تصرف ظالمانه در اموال مردم دور مىشوند .\r\n4 - روزه براى مرض‌هاى ناشى از فشار و چاقى مفيد است ، و در حالى كه اگر مكلف مبتلاء به مرض‌هايى باشند كه روزه براى آن‌ها ضرر داشته باشد و يا اگر روزه بگيرد به آن مبتلا مىشوند ، روزه واجب بلكه جايز نيست . روزه عواطف انسان را بكمك فقراء و بيچاره‌گان بيدار مىكند و عمده اين كه اراده انسان را تقويت مىنمايد كه در سرنوشت آدمى نقش كليدى را بازى مىكند و بدين وسيله زمينه تكامل معنوى او را در امور انسانى مهيا مىسازد .\r\n5 - در اعمال عبادى اجتماع انسان‌ها نيز مراعات شده است\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاول اجتماع روزانه اهل محل در نماز جماعت ، روز پنج يا سه مرتبه .\r\nدوم اجتماع هفته‌اى در نماز جمعه و اين اجتماع مهم‌تر و وسيع‌تر است .\r\nو در خطبه‌هاى جمعه مسلمانان به اوضاع سياسى و اجتماعى و اخلاقى و تاريخى و روحانى آگاه مىشوند .\r\nسوم اجتماع سالانه دو مرتبه در عيد فطر و عيد قربان .\r\nچهار اجتماع سالانه بين المللى اسلامى در مكه مكرمه ، كه به تعبير قرآن در آن منافعى براى مسلمانان وجود دارد . در زمان ما بيشتر از دو ميليون مسلمان از سراسر جهان در آنجا اجتماع مىكنند و مناسك حج را به جاى مىآورند . « 1 »\r\n\r\n\r\n","description":"","footnote":"\r\n( 1 ) در مذهب شيعه ، زيارت حضرت پيامبر اسلام ( ص ) و ائمه اهل بيت ، موكدا مستحب است فعلا كه اينجانب در مشهد جهت شركت در يك كانفرانس علمى ، آمده‌ام ( 21 / 6 / 85 ) احتمالا دو ميليون شيعه براى زيارت امام رضا ( ع ) آمده‌اند ، و شب‌ها پس از نماز جماعت توسط بلندگوها ، امر بمعروف و نهى از منكر مىشوند و دستورات مفيد دينى در زندگانى ، براى آنان بيان مىگردد . دو سه روز قبل به مناسبت\r\n","page_name":" 114 ","page_number":114},
  {"content":"\r\n\r\n6 - در عبادات اسلامى جنبه اقتصادى و كمك به مستمندان نيز ، وجود دارد مانند زكات و خمس و فطره و كفارات . . .\r\nالبته در مورد صدقات سفارش زيادى در قرآن و احاديث صورت گرفته است . و اوقاف نقش مفيدى در امور اقتصادى و خدماتى داشته و دارد .\r\n\r\nفايده امر به معروف و نهى از منكر\r\nوجوب امر به معروف و نهى از منكر و ارشاد ، يك نوع تضامن اجتماعى است كه هرفرد بايد در مقابل ديگران احساس مسئوليت و تكليف نمايد ، و كسى حق ندارد كه به من چه ، بگويد و بىتفاوت بماند .\r\nامر به معروف يعنى تشويق به انجام كارهاى خوب ، نهى از منكر يعنى تشويق به ترك كارهاى بد ، اگر به اين فريضه الهى عمل شود تخلفات فردى و اجتماعى و قانونى و سياسى ، بسيار محدود مىشود .\r\nبر ملت لازم است حكومت را امر به معروف و نهى از منكر نمايد و بر حكومت لازم است ، ملت را به كارهاى خوب و ترك بدىها دستور دهد .\r\n\r\n\r\n","description":"","footnote":"\r\nنيمه شعبان سه ميليون شيعه در كربلا با ترس از حمله تروريست‌ها ، اجتماع نموده بودند .\r\n","page_name":" 115 ","page_number":115},
  {"content":"\r\n\r\nوالدين اولاد را و اولاد والدين را ، كوچك بزرگ را و بزرگ ، كوچك را ، شوهر زن را و زن شوهر را و هكذا ، خوب دقت كنيد كه بركات امر به معروف و نهى از منكر چقدر زياد است و جامعه را تطهير مىكند .\r\n\r\nداستان روز محيط ما :\r\nدر برج سرطان و اسد امسال ( 1385 ) ناگهان بر سر زبان‌ها افتاد كه بنا است دايره امر به معروف و نهى از منكر در چوكات حكومت تشكيل شود .\r\nمن گمان ندارم كه اين كار صورت گيرد ، اگر اين اداره تشكيل شود ، مشكل است كه واقعا ما مقتضى چنين كارى نيست ، خصوصا كه يكى از دوستان از نيروهاى . . . نقل مىكرد كه دو صد ميليون دالر بودجه آن مهيا گرديده است ! !\r\nولى به هرحال ، بعضى از راديوهاى خارجى كه در خناسى از ابليس پرتلبيس‌تر است با مردم ناآگاه و يا به دور از تعليمات دينى مصاحبه‌هايى به راه انداختند و تلقينات شيطانى و وسوسه‌هاى ابليسى مىنمودند كه چنين و چنان است و اين ناآگاهان و ضعفاء الايمان نيز به عنوان روشن‌فكر ! ! كه از قافله تمدن ؟ ! عقب نمانند با جملات\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدرهم و برهمى كه اصلاح ادبى آن‌ها محتاج به فهرست غلطنامه بود ، ابراز نظر مىكردند و خلاصه همه صحبت‌ها به حسب ظاهر اين بود كه تشكيل اين اداره اعاده روش طالبانى است ، كه با چوب و تازيانه به جان زن و مرد مىافتادند و . . .\r\nولى كسى از تلقين كنندگان خارجى و صاحب‌نظران داخلى ( ! ! ) اين قدر نفهميدند كه اگر يك موضوع مفيد از طرف جمعى مورد سوء استفاده قرار بگيرد ، معنايش اين نيست كه بايد از آن موضوع مفيد دورى كرد\r\nمگر حكومت‌هاى ظالم به نام آزادى و دموكراسى ، هزار جنايت را مرتكب نشدند آيا ما آزادى و دموكراسى را محكوم كنيم كه اعاده روش جباران است . كمونستان به نام حمايت از طبقه كارگر ، ده‌ها ميليون انسان را در هشتاد سال گذشته در سراسر جهان نابود كردند ، چرا كسى امروز نمىگويد كه حمايت از كارگران محكوم است .\r\nساده‌لوحان داخلى ما نمىدانند كه وسوسه‌هاى خارجىها نه براى دلسوزى به آنان است كه دور نمودن مسلمانان از دين فطرى آنان است كه كليد استقلال و عزت ملى ما مىباشد و مانع از استعمار آنان است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاين دو دسته سؤال‌كنندگان و جواب‌دهندگان حتى اين مطلب ساده به ذهن‌شان نرسيد ، كه طالبان چند سال حكومت هم كردند ، چرا كسى در ابتداى حكومت آقاى كرزى نگفت كه ما حكومت نمىخواهيم زيرا حكومت پديده طالبانى است ! ! براى رسيدن حكومت ، داخلىها سر مىشكنند و خارجىها دالر مىريزند ، ولى امر به معروف و نهى از منكر كه يك هزار و چهارصد سال در ميان مسلمانان سابقه تاريخى دارد به نام طالبان ياد مىشود ، همه نيرنگ‌ها براى اين است كه مردم ناآگاه و غافل را از دين‌شان دور نمايند و در زندان بىدينى به اسارت درآورند .\r\nلعنت بر شيطنت و جهالت ، زنده باد هوشيارى و بيدارى .\r\n\r\nفايده وحدت اسلامى\r\nاسلام بر وحدت مسلمان و اخوت مؤمنين تأكيد ورزيده است ، أن هذه امتكم أمة واحده و انا ربكم فاعبدون . ان هذه امتكم امه واحده و انا ربكم فاتقون و نظاير آن . و نيز مسلمانان را از كشمكش نهى فرموده است كه نتيجه آن ضعف و سستى ( فشل ) و عجز و ناتوانى است .\r\nاگر ما از غرور و لجبازى خود و دسايس بيگانگان بدخواه دور مىشديم و به نداى قرآن خود را امت واحده مىدانستيم . امروز\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nداراى يك كشور و يك امت يك ميليارد و چند صد ميليونى بوديم و اگر چنين مىبوديم خوشبخت‌ترين مردم جهان مىشديم زيرا :\r\n1 - منابع زيرزمينى ما به استثمار نمىرفت و نه سرزمين‌هاى ما زير سلطه استعمار مىرفت .\r\n2 - ميلياردها ثروت ما در جيب بيگانگان واريز نمىشد .\r\n3 - مجبور نبوديم ده‌ها ميليارد دالر را براى هركشور كوچك خود اسلحه بخريم .\r\n4 - اسراييل نطفه‌اش منعقد نمىشد .\r\n5 - ثروت‌ها و سرمايه‌هاى ما در راه ترقى فرهنگى و علمى و صنعتى زراعى و آبادى خاك ما به مصرف مىرسيد و تجارت متعادل و يا برتر « 1 » ما با خارج برقرار مىشد .\r\n6 - امنيت بين المللى را بسيار منصفانه حفظ مىگرديم .\r\n7 - از جنگهاى بين المسلمين كه دهها هزار كشته در هردوره داشته‌ايم جلوگيرى مىشد . و در جنگهاى خارجى براى حفظ جانهاى انسانها بطور موثر ميانجيگرى ميكرديم كه وظيفه خلافت ما در روى زمين بود .\r\n8 - فحشاء و منكرات و فرهنگهاى مسخ‌كننده فطرات ادبى توسط حكومت واحد اسلامى جلوگيرى مىشد .\r\n\r\n\r\n","description":"","footnote":"\r\n( 1 ) فزون شدن صادرات بر واردات\r\n","page_name":" 119 ","page_number":119},
  {"content":"\r\n\r\n9 - بين علم و فلسفه و صنعت و تكنالوژى جمع ميكرديم .\r\n10 - مشكلات سرحدى و اختلافات نژادى خودبخود منتفى مىشد .\r\n11 - دواير عريض و طويل طولتى تقليل مىيافت و از پنجاه حكومت بىخاصيت فقط يك حكومت مقتدر واحد زمام مسلمانان را بدست مىگرفت .\r\n12 - فراغت بهتر براى ترقى مادى و معنوى خود پيدا مىكرديم .\r\nو دهها فايده ديگر .\r\nحتى اگر اين حكومت واحده اسلامى نمىبود ، ولى ضد دينى هم نمىبود بازهم اكثر فوايد فوق براى مسلمانان تحقق ميافت و مانند امروز ذليل نبوديم .\r\nخدايا ما را ببخش به دستورات تو عمل نكرديم و بجاى امت واحده به پنجاه و شصت امت تكثر يافتيم و در هركشور بقومها و نژادها تقسيم شديم .\r\nاز همه بدتر به نزاع بيهوده مذهبى كه جز نفرت و دشمنى و بدبينى مصنوعى بين برادران مسلمان نتيجه‌اى ندارد بوجود نمىآمد .\r\nوظيفه همه مسلمانان امروز رفع تعصبات مذهبى مىباشد كه ضرر زيادى دارد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\n- فصل پنجم - فوايد اخلاقيات اسلامى\r\nما تا اينجا فوايد اعتقاد به معارف دينى و فوايد محرمات و فوايد واجبات را بيان داشتيم و اين هم برخى از فوايد اخلاق اسلامى . « 1 »\r\nولى اين موضوع ، روشن و محتاج به بيان نيست كه فوايد اخلاق انسانى و مكارم صفات نفسانى در زندگانى فردى و اجتماعى نقش كليدى را دارد .\r\n1 - مكارم اخلاقى ، انسانيت انسان را تقويت مىكند .\r\n2 - انسان را از مرز حيوانيت به دور مىدارد ، و صفات ملكوتى را بهره‌ور سازد .\r\n3 - زيربناى همه افعال و اعمال و حركات انسان اراده اوست و اراده تابع صفات اخلاقى آدمى است كه توضيح آن بعدا مىآيد . لذا كارهاى خوب و بد ما ، تابع مكارم اخلاقى و رذايل اخلاقى مىباشد .\r\n\r\n\r\n","description":"","footnote":"\r\n( 1 ) هركس بخواهد اخلاق اسلامى را به دور از اخلاق يومنانى بداند به كتاب ( روش جديد اخلاق اسلامى ) نگارنده مراجعه كند ، اين كتاب در دوران جهاد كشور ما ، در ايران چاپ شد و فعلا ( اسد 85 ) مقدمات طبع دوم آن آماده مىشود .\r\n","page_name":" 121 ","page_number":121},
  {"content":"\r\n\r\n4 - آرامش روانى و حسن روابط اجتماعى ، در حسن اخلاق و تعديل صفات درونى است .\r\n5 - آسايش عمومى را در پى دارد و زندگانى را لذيذ و شيرين مىگرداند .\r\n6 - مكارم اخلاق براى فرد و جامعه بهتر از ثروت و مقام است .\r\n7 - هيچ امر مادى و معنوى ، به اهميت مكارم و اخلاق براى نوع انسانى نمىرسد .\r\n8 - اسلام در قرآن و سنت بر تخلق انسان به اخلاق خوب انسانى تأكيدات فراوانى نموده است .\r\n9 - بالآخره تخلق و انصاف به مكارم اخلاقى ، جهت‌دهى انسان در خط فلسفه خلقت و تقاضاى فطرت و هدفمندى اوست ، و بىاخلاقى به معناى بىهدفى زندگانى و بىبندوبارى اوست ، و انحرافات بداخلاقى ، حيوانيت است .\r\n1 - صبر : صبر كه در قرآن و سنت شديدا به آن سفارش شده ، در سه مورد است\r\nاولا صبر به معناى پايدارى در برابر مصايب و امراض و ناراحتىها كه شخصيت و اراده او خورد نشود و عزت نفس خود را حفظ كند ، صبر مانع از فعاليت در راه رفع عوارض مذكور نيست ،\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nصبر در اين مورد در فرضى است كه فعاليت براى رفع مصيبت نفعى نداشته باشد .\r\nدوم - صبر در انجام فرايض و عدم تخلف از آن در همه زمان‌ها .\r\nسوم - صبر در مقابل محرمات و ممنوعات كه - هميشه آن‌ها را ترك كند .\r\nآيا از نظر تجربه بشرى ، كاميابى و سرفرازى بدون پايدارى و مقاومت در اين سه مورد ميسر مىگردد ؟ هرگز نه .\r\nاسلام براى صبركنندگان اجر زيادى را وعده فرموده است تا مشكلات صبر را بر خود هموار سازند و تحمل آنان بيشتر گردد .\r\n( الصبر من الايمان بمنزله الرأس من الجسد )\r\n2 - قناعت : به آنچه كه پس از تلاش و فعاليت به تو رسيد اكتفا كن و مبادا از راه‌هاى غير مشروع به حقوق ديگران تجاوز كنى .\r\nدر واقع قناعت در مقابل حرص و آز است ، فرد حريص ، آرامش روانى - كه بهترين آسايش انسان است - ندارد و از نظر ذهنى - حتى در فرض بىنيازى اقتصادى و ثروتمندى و سرمايه‌دارى - هميشه احساس كمبودى مىكند ، و در تلاش به دست آوردن مقدار بيشتر از مال است . بدين ترتيب او هميشه در جهان فقر و پريشانى و تشويش به سر مىبرد ، هرچند از نظر ثروت ميلياردر باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nپاره‌اى از بىعرضه‌ها ، صبر و قناعت را به تنبلى و ضعف اراده اشتباه مىكنند در حالى كه چنين نيست .\r\n3 - بخل ، كه به معناى امساك از مصرف است ، هم زندگى را تلخ و ناگوار مىسازد ، و آدمى را از لذت بردن از نعمت‌ها محروم مىسازد و هم او را از دوستان ، منزوى مىگرداند آرى : براى نهادن چه سيم و چه سنگ ، در اسلام با بخل ، شديدا مبارزه صورت گرفته ، و برعكس از سخاوت و جوانمردى ( مروت ) ستايش شده است ، مسلمان كامل حتما سخى غير بخيل ، قانع غير حريص ، صابر غير زبون و غير متخلف بار مىآيد .\r\n4 - دلبرى ، شجاعت و زدودن جبن و بزدلى ، ممدوح و براى كاميابىهاى فردى و اجتماعى مفيد است ، و اين موضوع قابل ترديد نيست . اظهار ندامت از كار بد و اعتذار از اشتباهات ، يك نوع شجاعت اخلاقى مىباشد .\r\n5 - مسلمان كامل ، متكبر نيست كه تكبر از گناهان كبيره است ، و ذلت را نمىپذيرد كه ذلت با فطرت آدمى سازگار نيست ، مسلمان به جاى تكبر و تذلل منفور ، تواضع و عزت ، دارد يعنى هم شخصيت ديگران را احترام مىگذارد و هم شخصيت خود را .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nانسان به عنوان جانشين خدا در روى زمين آن قدر براى خود عزت قايل است كه با توجه به آن ، به آسانى مىتواند از اعمال زشت و پست و بد دورى نمايد ، و بدين ترتيب در اجتماع اسلامى واقعى ، پليس و محاكم كار زيادى نخواهند داشت ، زيرا افراد مسلمان در باطن خود پليس عزت و قاضى شخصيت دارند . كه آنان را از تخلف بازمىدارد . اين پليس و قاضى حتى در خلوت شب و در بيابان‌ها همراه آدمى حضور دارد .\r\n6 - اخلاق اسلامى آدمى را از گودال خودمحورى به بلنداى خدامحورى ارتقا مىدهد ، خودمحورى ، تنگ و ضيق است كه به جز هوس‌ها و نيازهاى فردى و يا فاميلى و هوس‌هاى حيوانى خود را نمىبيند ، و هميشه با حقوق ديگران در تصادم و تزاحم است ، ولى خدامحورى ، آن قدر وسعت و عمق دارد كه منافع همه نوع انسانى را در بر مىگيرد و تزاحم را تا حد زيادى از بين مىبرد .\r\nخدامحورى ، آدمى را در خدمت مخلوقات او قرار مىدهد و گاهى او را به درجه رفيع ايثار مىرساند كه ديگران را بر خود مقدم مىدارد .\r\nريشه غالب اختلافات و گرفتارىهاى روزمره و ناراحتىهاى افراد خودمحورى آنان است ، و هيچ‌گاه منافع افراد توسط قوانين\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nوضعى قابل آشتى كردن نيست و دايما در تزاحم‌اند و همين تزاحم بازار پليس و مدعى العموم ( سارنوال و دادستان ) و محاكم و قاضيان را گرم نگهداشته است ، بدتر اين كه خودمحورى منشاء تمام جنگ‌هاى مهم جهان انسانى از سحرگاه خلقت تا برپايى رستاخيز است ، و هيچ راهى براى اصلاح آن وجود ندارد .\r\nما در دهه سوم قرن پانزدهم هجرى قمرى هستيم و هزاران سال و يا صدها هزار سال تجربيات بشرى را پشت سر گذاشته‌ايم ، صنعت و علم در راه تكامل خود قدم‌هاى زيادى را برداشته و به سرعت به سوى آينده نامعلوم خود در حركت است .\r\nقوانين حقوقى و مدنى و جزايى در زمين و دريا و فضا وضع شده . دواير اجرايى و امنى و قضايى و تقنينى ، عريض و طويل شده ، سازمان ملل بوى حكومت واحد جهانى را به مشام مىآورد . و قرن گذشته ما را قرن نور نام نهاده بودند .\r\nولى جنگ‌هاى انسان‌ها شدت و حدت بيشترى يافته و دو جنگ مغرب‌زمين ميليون‌ها تن تلفات و ضايعات و ميلياردها پول خسارت به جا گذاشت .\r\nجنگ‌هاى محلى با قساوت و حيوانيت بيشتر توسط همين انسان‌هاى مدعى تمدن در قرن بيست و يكم ، بر كشورهاى كوچك\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبه منظور استثمار و استعمار بيشتر تحميل مىگردد ، به طور نمونه تجاوز يك ماهه صهيونست‌هاى شرير تنها بر لبنان تا كنون هزار تن را كشته و چهار هزار را زخمى و يك ميليون را آواره و هفت ميليارد دالر ضرر رسانيده است .\r\nجاى شكرش باقيست كه براى اولين مرتبه در تجاوزات اسراييل بر همسايگان ، جوانان مسلمان و باايمان حزب اللّه به كمك‌هاى مادى بعضى از دولت‌ها ، توانستند جلو پيشروى متجاوزين يهودى را در سرزمين لبنان بگيرند و بتوانند هزاران موشك را در عمق خاك‌هاى اشغالى برسانند و آبروى مستكبران را به باد دهند و به جهان اسلام و عرب‌هاى شكست‌خورده و وابسته ، نسيم اعتماد به نفس را تحفه دهند و بر خلاف متعصبان كوردل روسياه كه عليه حزب اللّه فتوى مىدهند ، مسلمانان دنيا از حزب اللّه تقدير و تحسين مىكنند كه صفحه تاريخ را ورق زده است .\r\nامروز با تمام ترقى مادى به دور از ارزش‌هاى دينى و فرض كردن انسان طاغى و باغى ، خود را به جاى خداوند و پشت نمودن بدين و شريعت خدا ، بىعدالتى ، استكبار ، تجاوز ، سفاكى ، فساد و تباهى و استثمار ، در جهان ما موج مىزند و از همه دوران‌ها امنيت و آرامش بيشتر دچار مخاطره گرديده است ، شعارهاى دروغين\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nزورمندان همه‌اش مكر و رياكارانه و مخالف عمل روزمره آنان است .\r\nبلى خودمحورى ، انسان كره زمين را به جهنم تبديل كرده است ، حالا مىفهميد كه چرا اخلاق دينى و شريعت آسمانى تأكيد بر خدا محورى انسان دارد .\r\nآرى تا بشر خدامحور نگردد رستگارى او در زندگانى دنيا ميسر نخواهد گرديد .\r\nدر فرهنگ اسلامى ياد خدا محبت به خدا ، اخلاص به خداوند و انجام كارها براى رضاى خداوند ، خشوع و خضوع در مقابل حق جلت عظمته ، خوف از خدا و اتصال به حق و اعتماد و توكل به خدا ، و حقير دانستن همه چيز در مقابل بزرگى لا يتناهى خدا و علاقه نداشتن به دنيا و فانى دانستن آن و اين كه دنيا كشتزار آخرت است و تفويض امور به خداوند و حاضر و ناظر دانستن خداوند و نظاير اين صفات عاليه عرفانى كه در اخلاق و شريعت اسلامى وجود دارد بنده را به سوى خدامحورى ، سوق مىدهد ، و زندگانى انسان را از جهان حيوانيت به جهان بالا از جهان فرشتگان بلند مىبرد ، ( اولئك هم خير البريه ) اگر ما در راديو و تلويزيون و مجلات ، فرهنگ اسلامى را توضيح دهيم و سپس در عمل به سوى آن تلاش كنيم\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nزندگانى انفرادى و اقتصادى و اجتماعى و سياسى و اخلاقى و فاميلى و نظامى خود را تغيير مىدهيم .\r\nيك دانشمند اهل سنت كتابى نوشته كه در آن اشعار حضرت على ( ع ) را جمع‌آورى كرده است ، اين سه شعر در آنجا از آن حضرت كه دروازه شهر علم حضرت پيامبر ( ص ) است - نقل شده :\r\n اتزعم إنك جرم صغير * و فيك انطوى العالم الاكبر \r\n دوائك منك و لا تبصر * با حرفه يظهر المضمر \r\n و انت الكتاب المبين الذى * با حرفه يظهر المضمر \r\nاى انسان تو پندارى كه جرم كوچكى هستى ؟ در حالى كه جهان بزرگ در وجود تو پيچيده شده . ( به بدن فيزيكى خود نبين و به روح مجرد خود نگاه كن )\r\nدواى تو از خودت است و تو بصيرت ندارى و درد تو از خودت است و آگاهى ندارى ( هوس‌ها ترا هلاك مىكند و اراده عقلانى تو نجات‌دهنده توست )\r\nتو همان كتاب آشكار ( و دايره المعارف خداوند ) هستى كه به حروف آن اسرار نهان آشكار مىگردد . ( قدرت‌هاى روحى تو از تجلى خداوند است )\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبه راستى كليد بر طرف كردن مشكلات اراده و تصميم خود انسان است و بايد به او بينايى و معرفت داد ، و مشكلات هم همه از انتخاب بد خود او است كه ناآگاهانه آن‌ها را خلق مىكند .\r\nامروز جانشين خدا در زمين خود را در زندان هوس‌هاى خود اسير ساخته است . هيچ قدرتى براى آزاد ساختن او از اين زندان تاريك و وحشتناك چون تصميم‌گيرى خود او با توسل به خداوند دائم الفضل وجود ندارد .  رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ  ( اعراف 23 )  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ . \r\nخوب براى نويسنده در اين كتاب مقدور نيست كه به فوايد بقيه اخلاق اسلامى اشاره كند ، زيرا كه محتاج به تألف كتاب جداگانه است .\r\nولى ذكر يك مطلب مهم در اين جا ضرورى است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\n- فصل ششم - تحقيقى در مورد اراده\r\nتمام افعال اختيارى جوارح ما ( پا و دست و چشم و گوش و زبان و . . . ) تابع اراده ما است ، بنابر اين منبع ارتباط ما با خارج از وجود ما در خانه و اجتماع همان اراده ما است و خداوند به ما افتخار بخشيد كه ما را آزاد و انتخاب‌گر آفريد و همين اختيار و اراده ، اساس تكامل و تنزل ما را در زندگى تشكيل مىدهد .\r\nولى در اين جا ، دو سوال ديگر به وجود مىآيد اولا اراده چيست ؟ و ثانيا علت اين اراده كه به نوبت خود سرچشمه همه حركات و سكنات سرنوشت‌ساز ما است چه مىباشد ؟\r\nو به عبارت ديگر : افعال ما معلول اراده ما است ، آيا اراده ما علتى دارد يا نه و طبق قانون عليت بايد علتى داشته باشد و آن علت چيست :\r\nدر جواب سوال اول كه از تفسير اراده سوال شده بود مىگوييم اراده به معناى قصد و عزم جزم است كه حركت اعضاى بدن را در پى دارد و قصد يك امر وجدانى است كه همه ما آن را به وجدان خود درك مىكنيم .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدر جواب سوال دوم مىگوييم كه اراده معلول سه امر ديگر است ، و به تعبير ديگر علت اراده ، سه جزء دارد .\r\nاول تصور ، تا چيزى تصور نگردد مورد اراده واقع نمىشود ، شما هيچ‌گاه مجهولات خود را قصد نمىتوانيد\r\nدوم تصديق به نفع آن كار ، چيزى كه به منفعت آن اعتقاد نداشته باشيد قصد به جا آوردن آن را نمىكنيد .\r\nسوم شوق به انجام آن ، كه پس از آن ، اراده پيدا مىشود و در فرض عدم مزاحمت عامل قوىتر ، فعل از انسان مريد صادر مىشود .\r\nدو جزء اول ( تصور و تصديق ) از مقوله علم است و جزء سوم از مقوله تمايلات و غرايز افراد مختلف مىشود .\r\nشهوت‌هاى مختلف حيوانى و تمايلات انسانى در اشتياق به كارها مختلف است .\r\nبسيارى از انسان‌هاى خام و هوس‌باز ، به غرايز حيوانى ، شوق بيشتر پيدا مىكنند افراد تربيت شده به تمايلات عالى انسانى بيشتر ، اشتياق دارند .\r\nنتيجه اين بحث اين است كه سرنوشت اراده زير تأثير دو عامل است :\r\nاول علم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدوم غريزه ( شوق به منفعت )\r\nگاهى ما در تصور صحيح يك امر دچار اشتباه مىشويم ، گاهى در تصديق به نفع دقت كافى نمىكنيم و جهل ، باعث لغزش ما در عمل مىشود .\r\nگاهى يك كار هم داراى منفعت است و هم داراى مضرت ، و در ترجيح بين آن دو ، به جاى تعقل ، احساسات ما مداخله مىكند ، و به قول معروف در ترجيح ، عمل يا ترك آن مىگوييم سر فداى شكم . جان فداى عورت آن وقت ضرر زيادى را براى نفع اندك قبول مىكنيم .\r\nتوضيح اينكه : ممكن است كارى براى تأمين پاره‌اى از غرايز ما مفيد ولى براى پاره ديگر از غرايز يا تكامل صفات انسانى نامطلوب باشد ، مثلا تصرف مال مردم به عنوان غير مشروع ملائم با شهوت ما به مال است ، ولى با وجدان انسانى ما كه با ظلم مخالف است ، مغايرت دارد در ترجيح يكى بر ديگرى ، افراد انسان متفاوت‌اند ، و سر اين تفاوت ، در مراتب تربيت آنان است و حتى گاهى در كدورت و شفافيت روح او .\r\nآيا منافع فرد بر منافع عمومى مقدم است يا برعكس ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآيا تعقل خود را بر احساسات مقدم مىداريم و يا برعكس ؟ « 1 »\r\nآيا منافع كوتاه‌مدت و حاضر خود را بر منافع مستقبل و دراز مدت خود ، ترجيح مىدهيم و يا برعكس ؟\r\nبا دقت در اين جملات محدود و مختصر ، فهميده مىشود ، انسان در مرحله اول به زيادى علم و آگاهى در تكامل مادى و معنوى و روحانى خود شديدا نياز دارد ، و شايد سر اين كه خداوند به رسول مكرمش در قرآن مىفرمايد : بگو پروردگار من ، دانايى مرا زياد كن ( قبل ربى زدنى علما ) . همين امر باشد كه علم در سرنوشت زندگانى ما نقش كليدى را ايفا مىكند .\r\n\r\n\r\n","description":"","footnote":"\r\n( 1 ) بدون ترديد ، افراد انسان هم احساسات دارند و هم تعقل ، ولى سؤال اين است كه نقش هركدام در عمل و در اراده ما چند درصد است ؟ و از نظر تكامل انسانى ، ما چند درصد از احساسات خود استفاده كنيم و چند درصد از تعقل خود ؟ حريم تعقل بايد در كجا باشد و دايره احساسات در كجا ؟ اينها مسايلى است كه بحث آن را نگارنده در جايى نديده است ، و حتى معلوم نيست صاحب‌نظران در اين مورد بحثى كرده‌اند يا نه ؟ به هرصورت نويسنده قاصر النظر حرفى در اين مورد ندارد .\r\n","page_name":" 134 ","page_number":134},
  {"content":"\r\n\r\nاگر ما از علم و آگاهى به نسبت كافى برخوردار باشيم ، اراده ما شفاف‌تر مىشود و افعال صادره از اعضاى بدن ما مفيدتر ، عقلايىتر ، و به خرد و قانون نزديك‌تر مىگردد .\r\nو در مرحله دوم و نهايى كه در چگونگى اعمال ما و حتى پاره‌اى از اخلاق ما نقش اساسى را ايفا مىكند شدت شوق به امورى و ضعف شوق به چيزهايى مىباشد اين شوق گاهى به مزاج و طبيعت افرادى ، گاهى به تربيت اشخاصى و گاهى به ذكاوت و فزونى عقل جماعتى ، وابسته‌گى دارد .\r\nو در همين نقطه ، نيكوكاران و بدكاران ، بدبخت‌ها و خوشبخت‌ها ، فرومايگان و سرفرازان و فرزانگان ، اظهار وجود مىكنند .\r\nآنچه كه تاكنون در مورد فوايد اصول و فروع دين ( فرهنگ اسلامى ) گفتيم ، روشن بود ، و چيزى تازه و جديد و نه سرمكتومى بوده كه ديگران نمىدانستند و من آن را كشف كرده‌ام !\r\nبلى غالبا فوايد دين در زندگانى روشن است ولى اكثريت مردم علاقه‌اى به آن‌ها نداشته و ندارند و با حفظ شرايط فعلى ، آينده هم اگر بدتر نباشد بهتر نخواهد بود ، مگر گاهى كه كميت و كيفيت فكرى بشر فزونى يابد و تجارت تلخ زندگى راهى براى او جز راه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nدين و عقل باقى نگذارد كه در اين حال ، اكثريت مردم به آن ملتزم خواهند گرديد ، و روزى چنين خواهد شد  ( أَنَّ الْأَرْضَ يَرِثُها عِبادِيَ الصَّالِحُونَ ) \r\nما هم در كوتاه‌مدت منتظر تدين اكثريت جمعيت مردم و حتى اكثريت مسلمانان بدين‌شان ، حتى به حد توسط در اعتقاد و عمل نيستيم . ولى هدف اين كتاب جلب توجه مردمى است ، كه از هوش و مزاج متوسطى برخورداراند ، و ما توقع داريم اين ضعف از اينان ، با تأمل در مطالب اين كتاب و امثال آن در پناه قضاوت عقل و انديشه خود ، فرهنگ بىنظير اسلامى را بپذيرند و در خط تكامل انسانى خود حركت كنند تا مسير آنان از مسير حيوانيت و بىهدفى جدا شود .\r\n دام سخت است مگر يار شود لطف خدا * ورنه انسان نبرد صرفه ز شيطان رجيم \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n- فصل هفتم - زندگى و زندگانى\r\nجمعى سؤال مىكنند چرا دين اسلام بشر را به سوى صنعت و علم مادى و اختراعات سوق نداد ، چرا پيامبر اسلام ( ص ) يا پيامبران الهى گذشته ، ماشين ، و طياره و قمر مصنوعى و كمپيوتر و انترنت و تليفون و تلويزيون نياوردند ؟ و . . .\r\nجواب : زندگى يعنى زنده بودن كه از آثار و علامات و نشانه‌هاى آن ، تنفس ، تغذيه ، تنميه و توليد مثل و غيره مىباشد . لوازم اين زندگى مانند حفظ صحت و يابيدن غذا و دارو و جذب مواد ، و وسائل رفاهى براى آن مانند موثر و طياره و انترنت و راديو و تلويزيون و چاپ‌خانه و غيره مىباشد .\r\nزندگانى يعنى كيفيت زندگى ، جهت‌دهى حيات ، هدفمندى ، عدالت اجتماعى ، ارزش‌هاى اخلاقى ، روابط انسانى با آفريدگار و با همنوعان خود و با محيط و جهان ، و حتى روابط انسان با خود در زندگانى فردى .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nقسمت اول براى خود انسان واگذار شده كه به پاى عقل و تجربه خود ، آن را هرچند در درازمدت ، به دست آورد كه بشر جانشين خدا در روى زمين است .\r\nبشر هرچند در مراحل گذشته خود از فقدان و نقصى كه در قسمت اول داشت ، تلفات زيادى داده ، و رنج‌هاى فراوانى برده ، ولى بالاخره امروز قدم‌هاى بزرگى را برداشته و تا حدود زيادى موفق بوده است .\r\nولى در قسمت دوم ( زندگانى « 1 » پاى بشر هميشه لنگ بوده و لنگ خواهد ماند .\r\nانسان منهاى تدين بدين خدا ، ديروز هم خودخواه و خودبين و خودبزرگ‌بين بوده ، خود را بر ديگران مقدم مىدانست ، و امروز نيز چنين است و هميشه خودمحورى دارد و در همين راستا در طول تاريخ خود ميليون‌ها مرتبه خون‌ريزى و فسادى و تباهى نموده و بدتر از حيوانات جنگلى زندگى كرده و در قرون اخيره در پناه علم و صنعت و تمدن منهاى دين ، درندگى بيشترى داشته و خواهد\r\n\r\n\r\n","description":"","footnote":"\r\n( 1 ) زندگى مصدر و زندگانى اسم مصدر است مانند گفتن و گفتار و كردن و كردار .\r\n","page_name":" 138 ","page_number":138},
  {"content":"\r\n\r\nداشت ، و همه مفاهيم مقدس ، از قبيل عدالت اجتماعى ، حقوق بشر ، كرامت انسان و . . . را براى منافع خود استخدام نموده است .\r\nتجربه ممتد بشر در تاريخ وجود او ، ثابت كرده كه او غالبا قدرت كنترول هوس‌هاى فردى خود را ندارد ، و هرچه كه علم و صنعت و نظام‌هاى دولتى و دايره قوانين ، توسعه‌يافته ، تخلفات فردى و تخلفات اجتماعى و دولتى در جهان ، وسيع‌تر و خطرناك‌تر شده ، دو جنگ بزرگ غربىها و ده‌ها جنگ منطقه‌اى به انگيزه استعمار و استثمار و به خاك و خون كشانيدن ، ملت‌ها به منظور گرم نمودن بازار فروش اسلحه و فروش مصنوعات خود به ملت‌هاى ديگر و ارتكاب ده‌ها پستى براى فروش مواد مخدر و تجارت زنان براى تأمين شهوات حيوانى و دزدى آثار عتيقه كشورها كه از صدها ميليون دالر مىگذرد و شاهد صدق مدعا است .\r\nهوس‌بازى حيوانى قرن بيستم ( قرن نور و علم و صنعت ) تنها در يك مورد ( آميزش‌هاى افراطى جنسى مانند زنا و لواط و پاره‌اى از عوامل ديگر 15 ميليون انسان را بگور برده و 45 ميليون ديگر را در صف منتظران مرگ منظم نموده كه به انتظار مرگ روز را به شب و شب را به روز مىرسانند . بلى مرض ايدز هنوز لا علاج است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nتنها معجزه ايمان به خداوند و قيامت است كه بشر را بر مهار كردن هوس‌هاى خطرناك او تا حد زيادى ، پيروز مىگرداند و نوع انسانى را از افراط و تفريط و رنج و بدبختى نجات مىدهد .\r\nبسيارى از آنانى كه به اين دام خطرناك اطلاع دارند ، در اسارت فحشاء گرفتارند و از تصميم‌گيرى بر ترك اين عمل زشت و مهلك ، عاجزاند و علل اين عجز را در ضمن بحث از اراده ، بيان داشتم ، ولى نبايد دچار اشتباه پيروان خبر شويم و فكر كنيم غريزه جنسى جمعى به حدى است كه نمىتوانند آن را ترك كنند ، اختيار آنان سلب شده و مجبور به آن كار هستند .\r\nنه ، انسان‌ها در عمل خوب و بد خود مختاراند ، گو اين كه ، اصلاح كار براى بعضىها آسان‌تر از بعضى ديگر است ، و براى بعضى كمى مشكل‌تر ، و مزاج انسان‌ها مقدارى باهم متفاوت است ، چنانچه نيروى جنسى پيران نسبت به جوانان در كل ضعيف‌تر است و توبه آنان آسان‌تر است .\r\nخلاصه كلام اين كه :\r\nآنچه كه به سرنوشت انسان مربوط مىشود بر سه گونه است :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n1 - امورى كه انسان زود يا دير به توانايى وجودى خود كه از طرف خالق در نهاد او بوديعت نهاده شده ، به آن‌ها دست پيدا مىكند ، مانند علوم عقلى و تجربى و صنعت و غيره .\r\n2 - علومى كه انسان به آن دسترسى پيدا نمىتواند مانند خصوصيات عقايد ، و عبادات و پاره‌اى از امور معاملات خصوصا اعمالى كه باعث به كمال رسيدن روح مىشود مانند عبادات و تعبديات .\r\n3 - جلوگيرى از خودخواهىها و اميال حيوانى كه جهان را به آتش مىكشد و عامل تحميل مكارم اخلاق .\r\nخداوند قسمت اول را براى خود انسان گذاشته كه به نيروهاى خدادادى آن را به دست آورد ، بشر هم به عنوان جانشين خدا پس از قرن‌ها تلاش و بدحالى آن را تا حدودى به دست آورده كه ما در اوايل قرن بيست و يكم : آن را در تداوى مرض‌ها و جلوگيرى از امراض مهلك و اختراع طياره و تلفن و كمپيوتر و انترنت و . . .\r\nمىبينيم و در آينده نيز اين راه ادامه دارد .\r\nقسمت دوم را توسط انبيا و رسولا شايسته و با مقاومت خود براى مردم بيان داشته كه اسلام به عنوان آخرين دين آسمانى متكفل آن است .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nقسمت سوم بوسيله اعتقاد به خداوند و روز قيامت تا حدود زيادى تأمين مىشود و جز اين عامل ، هيچ ضمانت اجرايى براى تربيت كه موجب تشويق به تمايلات عالى انسانى مىگردد وجود ندارد ( دقت كنيد )\r\nادعاى جانشينى علم ، حكومت ، اقتصاد و تربيت علمى به جاى دين ، از ابتدا هم خنده‌دار بود ، ولى امروز بطلان آن ، بقدرى آشكارا شده كه نيازى به ابطال ندارد .\r\nآرى فقط اعتقاد محكم به خداوند و قيامت و فهميدن درست فرهنگ اسلامى و عمل به آن ، نجات‌دهنده انسان از فلاكت و بدبختى امروزى ما است ، تا پس از آن از علم و صنعت و تكنالوژى استفاده درستى ببريم . ولى :\r\n گر همين مكتب است و اين ملا * حال طفلان خراب مىبينيم \r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\n- فصل هشتم - سكولاريزم\r\nمتخلفين از دستورات شرعى بر چند گونه‌اند\r\n1 - منكرين مبدأ و معاد ( كفار و مشركين و ملحدين و شكاكان )\r\n2 - مسلمانان بىاعتقاد كه تنها به وسيله تلفظ به كلمه شهادتين مسلمان گفته مىشوند .  ( قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ )  « 1 »\r\n3 - ضعيف الايمان‌ها كه در اثر عوامل خارجى در نوسانند .  ( وَ مِنَ النَّاسِ مَنْ يَعْبُدُ اللَّهَ عَلى حَرْفٍ . . . )  « 2 »\r\n4 - لاتيك‌ها كه دين را براى زندگانى خصوصى مردم اختصاص داده‌اند و آن را از صحنه زندگانى اجتماعى ( سياسى ، اقتصادى ، قضايى و . . . ) طرد مىكنند .\r\n\r\n\r\n","description":"","footnote":"\r\n( 1 ) بيابانىها گفتند كه ايمان آورده‌ايم بگو : شما ايمان نياورده‌ايد ( بلكه ) بگوييد اسلام آورده‌ايم و هنوز ايمان در دل‌هاى شما داخل نشده است .\r\n( 2 ) قسمتى از مردم خدا را به يك طرف مىپرستند اگر خيرى به آنان رسيد آرامش پيدا مىكنند و اگر بدى به آنان رسيد برمىگردند ! )\r\n","page_name":" 143 ","page_number":143},
  {"content":"\r\n\r\n\r\nعلت عمده سكولار و عرف‌گرايى :\r\nاساس دورى مردم مغرب‌زمين از دين ، مسيحيت محرف بود كه در اصل اول خود به بن‌بست مىرسد ، زيرا تثليث چيزى شبيه ( 3 - 1 ) است كه هيچ‌كس آن را نمىپذيرد .\r\nمسيحيت براى زندگانى اجتماعى و براى عدالت اجتماعى و غيره برنامه نداشت ، غربىها مجبور شدند ، علم و عقل و فضيلت ( ارزش‌هاى اخلاقى ) و عدالت همانند حقوق بشر و غيره را خارج از محدوده دين محرف مسيحيت تعريف كنند و بالآخره مسيحيت محرف و درد نخور مبهم و مجمل و بىبرنامه را براى كليساها در روزهاى يك‌شنبه قرار دادند ، و زندگانى خود را خود جهت‌دهى نمودند ، غربىها فكر مىكردند و هنوز چنين مىانديشند كه دين اصل و اساسى ندارد و دين را بايد از زاويه خاص به خودش ديد ، نه از زاويه عقل و علم و قانون زندگى و فضيلت و عدالت ، طبيعى بود كه سكولار بر دين مقدم گردد ، و دين به عنوان برنامه نامفهوم و بىروح به عنوان يك امر تشريفاتى در كليسا نه به خاطر خودش كه به خاطر آزادى در رأى و عمل ، در كليساها باقى ماند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nظاهرا هيچ دينى از دين‌هاى منسوخه در مقابل سكولار مقاومت نتوانسته و در برابر جامعه متحول انسانى جا خالى كرده و منزوى شده است .\r\nغرب در تقديم سكولار بر مسيحيت كه از كتاب‌هاى چهارگانه انجيل كه آثار فكرى مؤلفان بىسواد بيست قرن پيشتر است ، گرفته شده ، كار درست و عقلايى نمود ، و هيچ‌گونه سرزنشى را مستحق نمىگردد ، اشتباه غربىها در اين است كه بدون تحقيق دين بر حق و رسمى الهى ، اسلام را نيز همانند مسيحيت دانسته ، و يا به خاطر غرور و يا استعمار و استثمار ، جمعى از غرب‌زده‌هاى مفلوك كشورهاى اسلامى را به نيرنگ و فريب ، قانع كرده‌اند كه اسلام نيز مثل مسيحيت ، جاى خود را در اجتماع بشرى خالى كند .\r\nدر حالى كه تفاوت بين اسلام و اديان منسوخه از زمين تا آسمان است .\r\nسكولار از اين جهت در مقابل اسلام شكست خورده كه اولا زيربناى اسلام بر عقل استوار است و ثانيا اسلام به تحصيل علم تأكيد نموده و ثالثا براى دنيا و آخرت انسان‌ها برنامه دارد و عمده آن كه قرآن دست نخورده باقى مانده است .\r\nشايد براى دانشمندان بىخبر از اسلام تعجب‌آور باشد كه بشنوند ما عقل و علم و فضيلت و عدالت و حكومت و حقوق بشر و حقوق\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفاميل و غيره را در دايره اسلام تعريف مىكنيم و بدين ترتيب ، براى سكولار جايى باقى نمىماند و لاتيك‌هاى شرقى دچار تناقض مىگردند . « 1 »\r\nدر تهاجم فرهنگى غرب در كشورهاى مفلس اسلامى كه در جهل خود غرقند آنچنان از نيرنگ مغالطه كار مىگيرد كه مجالى براى محصلين جوان و كم‌تجربه مسلمان باقى نمىگذارد تا صداى منطق و استدلال علماى جيد مسلمان را بشنوند . دروغ‌هاى شاخ‌دار خود را آن قدر در راديو و تلويزيون‌ها و مجله‌ها و روزنامه‌هاى مزدوران خود تكرار مىكند كه جمعى آن‌ها را راست بپندارند و به آن معتقد شوند ! !\r\nناآگاهان غرب‌زده كشورهاى اسلامى كه ژست روشنفكرى را به خود مىگيرند . « 2 » براى اثبات سكولاريزم حرف‌هاى خنده‌دارى\r\n\r\n\r\n","description":"","footnote":"\r\n( 1 ) عرف‌گرايى در تشخيص موضوعات دينى ( نه در احكام ) معتبر است مانند نحوه تشكيل حكومت و اختيار يكى از اقسام آن ، كيفيت انتخابات و اندازه وزارت‌خانه‌ها و امثال اين‌ها به خود مردم واگذار شده است و همچنين كيفيت توليد و نحوه كارخانه‌جات و نظاير آن‌ها .\r\n( 2 ) در قرن بيست و يكم متفكر و صاحب فكر كسى است كه حداقل يك هزار جزء كتاب را در علوم تجربى و انسانى و معارف دينى\r\n","page_name":" 146 ","page_number":146},
  {"content":"\r\n\r\nمىگويند كه حكايت از غفلت مطلق آنان دارد . اينان به عنوان نسل سرگردان قابل ترحم‌اند ! !\r\nغافلى مىگفت غرب اختراعات دارد . پس فرهنگ غربى بهتر از فرهنگ اسلام است . ولى كمونيزم نيمه شرقى ، نقطه مقابل كاپيتالزم بوده و هردو داراى اختراعاتى بودند و به فضا رفتند و بمب‌هاى هيدروژنى را ساختند و . . . در حالى كه فرهنگ‌هاى متفاوتى داشتند ، پس صنعت و اختراع ربطى به ضعف و قوت فرهنگ ندارد .\r\nبىخبرى در يك كانفرانس در جواب بعضى از صحبت‌هاى من گفته بود : اسلام با دموكراسى ( حكومت مردم بر مردم ) سازش ندارد چون دموكراسى پديده مدرنيته است ! ! دموكراسىاى كه از مشوره مورد توجه قرآن تأمين مىشود !\r\nدشمنى مىگويد : اسلام به زور شمشير پيش‌رفته نه اين كه دين استدلالى و فطرى باشد ! خود اين گويندگان ( نصرانىهاى غرب ) نمىدانند و يا نمىخواهند بفهمند كه پدران‌شان به زور شمشير حكومت روم مسيحى شده‌اند ، نصرانيت در خاورميانه بوجود آمد و\r\n\r\n\r\n","description":"","footnote":"\r\nبخواند ، ولى اين كه او روشنفكر است يا تاريك‌فكر بايد يك كتابى در تحليل خوانده‌هاى خود بنويسد تا صاحب‌نظران روشنفكرى او را تاييد كنند و يا بگويند او تاريك‌فكر است .\r\n","page_name":" 147 ","page_number":147},
  {"content":"\r\n\r\nبر اروپا و آمريكا تحميل شد ، ولى اسلام به زور تحميل نشد و مورد خواست دل‌ها و افكار مردم بود . شمشيرى كه در اسلام به كار رفت براى دفاع از فرهنگ انسان‌ساز اسلام بود كه دشمنان لجوج و عنود قصد نابودى آن را داشتند ، چند ماه قبل ديديم كه در مقابل توهين متعصبين كوردل غربى و تحريكات صهيونزم به حضرت پيامبر اسلام توسط ترسيم كاريكاتورها توده‌هاى ميليونى مردم در شرق و غرب به راهپيمايى پرداختند و جمعى جان شيرين خود را در راه محبت به رسول خدا و نبى اسلام ( ص ) فدا نمودند .\r\nاز همه پيروان اديان ، مسلمانان به اصل دين خود علاقه بيشترى دارند . بلى اينان دين اسلام را در فطرت خود احساس مىكنند .\r\nبراى صحت حرف‌هاى من در سراسر اين كتاب همين قدر كافى است كه فرهنگ اسلامى نه حلقه‌اى وابسته به حلقات فرهنگى پيشين خود بوده و نه زمينه‌ساز فرهنگ برتر بعد از خود شد كه خاصيت فرهنگ‌هاى بشرى چنين است شما صدق اين موضوع را با يك مقايسه معقول و بىطرفانه بين فرهنگ اسلامى و فرهنگ مادى غربى امروز به دست آورده مىتوانيد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\n- فصل نهم - اسلام و علم و اجتماع\r\nآيا علم ود ين باهم منافات دارند ؟ و انسان بايد يكى را انتخاب كند ؟ دانشمندان غرب زمين جواب مىدهند ، بلى چنين است ، علم و دين دو مقوله جداگانه است به نظر نگارنده ، حق با آنان است ، زيرا دين مسيحى فعلى و اناجيل چهارگانه آن مخالف عقل و علم است ، و تاريخ قرون وسطى شواهد زيادى از كليسا را ثبت كرده ، كه علنا دشمنى نصرانيت با علم را بيان مىدارد . و اين دانشمندان از دين اسلام آگاهى نداشته و ندارند .\r\nاسلام هيچ تضادى با علم ندارد ، و من اين موضوع را در كتاب « مباحث علمى و دينى » خود مفصلا نوشته‌ام و به تكرار آن نمىپردازم خوانندگانى كه سطح دانش‌شان بلند است به آن كتاب مراجعه كنند كه ان شاء اللّه به زودى چاپ خواهد شد .\r\nمن در اينجا مقدارى كمى از نصوص دينى رادرباره ترغيب انسان به تحصيل علم ، از حافظه خود مىنگارم و هركس خواهان تفصيل باشد به جزء اول اصول كافى و جزء دوم بحار الانوار مراجعه نمايد و آيات قرآن و احاديث را در اين مورد مطالعه كند :\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n1 -  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  ( قرآن مجيد )\r\nيعنى آيا آنانى كه مىدانند ( و علم دارند ) و آنانى كه نمىدانند ، برابراند ؟ ( نه عالمان از غير خود برتراند )\r\n2 -  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  ( قرآن مجيد )\r\nخداوند بلند مىبرد درجات آنانى را كه ايمان آورده‌اند و آنانى را كه علم داده شده‌اند .\r\nمستفاد از اين آيه اين است كه عنصر علم همانند عنصر ايمان كه مقدس‌ترين عنصر دينى است موجب ترفيع مقام و عظمت انسانى مىگردد\r\nدر اسلام ملاك برترى يك فرد بر فرد ديگر به سه اصل است ، ايمان ، علم ، طهارت نفس ( تقوى ) و ديگر سببى براى امتياز وجود ندارد .\r\n3 -  قُلِ انْظُرُوا ما ذا فِي السَّماواتِ وَ الْأَرْضِ .  ( قرآن مجيد )\r\nبگو نظر افكنيد كه در آسمان‌ها ( كهكشان‌ها ) و زمين چيست ؟\r\nدر اين آيه شريفه دقت كنيد تا عظمت قرآن براى شما بهتر روشن شود .\r\n4 -  قُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ  ( عنكبوت / 20 )\r\nبگو در لاى زمين بگرديد و نگاه كنيد كه آفرينش چگونه آغاز يافته ( يا ابتداى مخلوق را مورد نظر قرار بدهيد تا اعاده خلقت آن را در قيامت بفهميد . )\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n5 -  يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ . .  ( سوره الرحمن )\r\nاى گروه جنيان و آدميان اگر مىتوانيد كه از راه‌هاى زمين و آسمان نفوذ كنيد ، اقدام كنيد ولى بدون سلطان ( قدرت علمى ) نمىتوانيد كه در آسمان‌ها نفوذ كنيد . ح 6 - طلب علم بر هرمسلمان فريضه است . ( حديث )\r\n7 - ز گهواره تا گور ( در تمام ايام زندگى ) دانش بجوى ( حديث )\r\n8 - علم هرچند در چين ( يعنى در هر جاى كره زمين ) باشد آن را طلب كن ( حديث )\r\n9 - فرشته‌گان خداوند بال‌هاى خود را در زير پاى طالبان علم فرش مىكنند . ( حديث )\r\n10 - نگاه كردن به روى عالم عبادت است . ( حديث )\r\n11 - نگاه كردن به در ( خانه ) عالم عبادت است . ( حديث )\r\n12 - فكر كردن يك ساعت از عبادت هفتاد سال عابد بهتر است .\r\n( حديث )\r\n13 - رنگ قلم علما و دانشمندان برتر از خون‌هاى شهيدان است ( حديث )\r\n14 - دانشمندى كه به علم او نفع برده شود ( پاداش او ) بهتر از عبادت هفتاد سال عابد است .\r\n15 - دانشمندان ورثه ( ميراث برندگان ) انبياء ( ع ) هستند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n16 - وقتى عالمى از دنيا برود رخنه‌اى در اسلام صورت مىگيرد كه تا روز قيامت قابل جبران نيست .\r\n17 - از امام پنجم : دوست داشتم كه بر سر يارانم تازيانه ، مىخورد و تحصيل علم مىنمودند .\r\n18 - ملائكه از علم حضرت آدم ، او را سجده كردند و ظاهرا همين علم ، سبب اعطاى منصب جانشينى در روى زمين از جانب خداوند شد . و اين استنباط اينجانب از قرآن مجيد است .\r\n19 - در اول سوره الرحمن ، نعمت علم بر نعمت وجود انسان مقدم ذكر شده است ( علم القرآن ، خلق الانسان )\r\n20 - تمام آنچه كه در زمين و آسمان‌ها است براى شما مسخر ( مورد انتفاع ) قرار داديم ( قرآن ) يعنى شما بايد به وسيله علم از آن‌ها استفاده كامل نماييد ( خوب دقت كنيد )\r\nبحث اهميت علم در نظر اسلام از نظر ( نصوص دينى ) و توضيح آن محتاج به تأليف كتاب مستقل است . و اللّه الهادى .\r\n\r\nحس اجتماعى در فرهنگ اسلامى\r\nمن اصبح ولايتهم بامور المسلمين فليس بمسلم ( حديث نبوى )\r\n1 - كسى كه صبح مىكند در حالى كه به كارهاى اجتماعى مسلمانان همت نگمارد مسلمان ( كامل ) نيست .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n2 - محبوب‌ترين مردم در پيش خداوند كسى است كه نفع بيشتر به مردم برساند . ( حديث )\r\n3 - مسلمانان اعضاى يك پيكر هستند ، دردى كه به ساير اعضا بدن برسد به او هم مىرسد . يعنى مسلمانان بايد در غم و شادى ديگران خود را شريك بدانند . ( حديث )\r\n4 - به من ايمان نياورده كسى كه سير بخوابد و همسايه او گرسنه باشد . ( حديث )\r\n5 - درجه من و سرپرست يتيم ، مانند دو انگشت در بهشت برابر و يا نزديك است . ( حديث )\r\n6 - مؤمنان برادر همديگراند ، بين دو برادر خود اصلاح نماييد ( قرآن مجيد )\r\n7 - هركسى قرض الحسنه ( بدون ربا ) بدهد گويا به خداوند قرض داده است كه آن را چند برابر مىكند . ( بقره آيه 245 )\r\n8 - كسى كه شب و روز و پنهان و آشكار ، اموال خود را ( بر محرومان ) انفاق مىكنند اجرشان نزد پروردگارشان است و ترس و غمى ( در روز قيامت ) ندارند ( بقره آيه 274 )\r\n9 - كسانى كه طلا و نقره خود را ذخيره مىكنند و در راه خداوند انفاق نمىكنند ، بشارتشان ده به عذاب دردناك ، روزى كه آن‌ها را داغ مىكند و پيشانىها و پهلوها و پشت‌هاى آن‌ها را به آن\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( طلا و نقره ) داغ مىكند و ( به آنان گفته مىشود ) اين است گنج شما و جزاى گنج خود را بچشيد . ( بقره 30 )\r\n10 - آنانى كه پيمان خدا را مىشكنند و آنچه را كه خداوند به پيوند آن دستور فرموده مىبرند و در زمين تباهى و فساد مىكنند بر آنان است لعنت خدا و بدى سراى آخرت\r\n11 - سرعت كنيد و بشتابيد به سوى بهشتى كه وسعت آن ( به پهناى ) آسمان‌ها و زمين است كه براى متقيان آماده شده است كسانى كه در راحتى و ناراحتى ( مال خود را ) انفاق مىكنند و از بدىهاى مردم عفو مىكنند ، ( محبوبان خدا هستند ، چه ) خداوند نيكوكاران را دوست دارد ( ال عمران 134 )\r\n12 - طلب كن در آنچه كه خدا به تو داده است ، سراى آخرت را ، و سهم خود را از دنيا فراموش مكن ، و احسان كن چنانچه خدا به تو احسان كرده است ، و خواهان فساد در زمين مباش ، كه خدا مفسدين را دوست نمىدارد . ( قصص 77 )\r\n13 - چه شده شما را كه در راه خدا ( مردم محروم و جهات خيريه اجتماعى ) انفاق نمىكنيد در حالى كه ميراث آسمان‌ها و زمين براى خداوند است ( و همه چيز از شما بريده خواهد شد ) ( حديد 10 )\r\nدر اين مورد براى ذكر نصوص دينى از قرآن و سنت نبوى محتاج به تأليف كتاب بزرگى مىباشيم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\n- فصل دهم - ماهيت فرهنگ مادى\r\n\r\nناسيوناليزم :\r\nفرهنگ امروزى كه به پوچى اعتقادات انسانى رسيده و فطرت آدمى را اشباع نتوانسته براى سرگرمى ، پيروان خود را به سوى اسارت اعتقاد به ملىگرايى و وطن‌پرستى سوق داده است .\r\nجمعى از انسان‌هاى غافل تلقين شده‌اند كه وطن‌پرستى را به جاى وطن‌دوستى بپذيرند مراد از وطن ، مسقط الرأس و محل ( قريه يا شهر ) تولد آنان نيست بلكه مراد آنان كشورشان است .\r\nرئيس جمهور اگر به فردى از كشور خود ستم كند و يا يك هزار دالر خيانت كند ، سروصداى روزنامه‌ها بلند مىشود ، ولى اگر براى نفع كشور خود ، هزاران انسان بىپناه را بكشد و يا ظالمانه منابع ثروت كشورهاى ديگر را نابود سازد و يا براى استثمار و استعمار جديد و يا فروش محصولات و فرآورده‌هاى كشور خود ، ملت‌هاى كوچك را به آتش بكشد ، نه تنها مورد بازخواست قرار نمىگيرد\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nكه مدال خدمت به وطن را نيز دريافت مىكند و مدت رياست او تمديد مىگردد ! !\r\nو بدين ترتيب كشورهاى كوچك جهان هر از گاهى در اثر جنگ‌هاى تحميلى و ساختگى توسط خارجىها به آتش مىسوزد ، جان و مال مردم آن‌ها تلف مىگردد تا دولت‌هاى استعمارى پولدارتر شوند .\r\nبزرگ‌ترين بلاى انسان‌ها در قرن بيست و قرن حاضر ناسيونالزم است كه بدتر از مرض و با و ايدز و سل و امثال آن ، خطرناك شده است ، و حقوق بشر و كرامت انسان و عدالت اجتماعى همه‌اش به طور آشكار مورد تجاوز و مسخره قرار مىگيرد .\r\nشما فكر كنيد كه اگر رئيس جمهور امريكا و صدر اعظم انگلستان هزار يك از بلاهايى كه بر جان و مال و ثروت مردم و كشور عراق را به خاطر استعمار و استثمار و به دلايل پوچ و واهى وارد آوردند ، بر مردم خود وارد مىآوردند آيا يك ماه به حكومت خود ادامه داده مىتوانستند يا اين كه به محاكمه كشانده مىشدند ؟ !\r\nدر افغانستان مردم غافل و بىخبر به نام طالبان مشكوك توسط بمب‌هاى قواى ائتلاف بىپروا قطعه‌قطعه مىشوند و گاه به\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخانواده‌هاى بدبخت همه چيز از دست داده را يك هزار دالر كمك انسانى مىكنند ! ! و يا از كشتن 80 تن تنها معذرت مىخواهند .\r\nدر آفريقا ميليون‌ها تن از زنان و كودكان و پيران و جوانان از بركت فرهنگ دنياى فعلى ما و ناسيونالزم مقدس آن ! ، جان‌هاى شيرين خود را از دست مىدهند و يا در آتش فقر ، و مرض بىدوا مىسوزند و بدتر از حيوانات زندگى مىكنند .\r\nبه راستى بلاهاى ناسيونالزم قابل شمردن نيست و گاهى احمقانه مىشود ، كشورهاى عربى خليج را به منزله كارتن‌هاى كوچك در آورده‌اند ، در حالى كه مردم آن‌ها همه عرب و غالبا مسلمان مىباشند ، ولى آنان را به نام وطن - زمين‌هاى ريگى داغ - به جان همديگر مىاندازند و دفاع از وطن را به آنان تلقين مىكنند ، صدام بر كويت حمله مىكند ، سعودىها را عليه قطر و يمن تحريك مىكنند و در آفريقا مردم الجزاير و مغرب و بوليساريو ( صحراى بى خاصيت ) را به جان همديگر مىاندازند ، گاهى ليبى و مصر ، شاخ به شاخ مىشوند و هكذا كليد همه اين‌ها در ناسيونالزم است ، تا نفت آنان را غارت كنند ، براى فروش اسلحه خود كه بصدها ميليون يا به چند ميليارد دالر مىرسد ، بازار پيدا كنند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nشما بين ناسيونالزم كه يكى از اركان فرهنگ امروزى است و فرهنگ اسلامى مقايسه كند كه مىگويد ما شما را از پدر و مادر واحدى آفريديم ، و شما را دسته‌دسته و قبيله‌قبيله قرار داديم تا به همديگر آشنا شويد و گرامىترين شما باتقواتر شما است و همه انسان‌ها در پيشگاه خداوند يكسان هستند و ملاك برترى علم و ايمان و تقوى ( طهارت نفس ) است ، و همه در پيشگاه قانون برابرند و بالآخره اين فرهنگ ، خواهان حكومت واحد جهانى در كره زمين است .\r\nو هيچ منطقه و نژاد و رنگ و صفت در مقابل قانون و حقوق عمومى ، به رسميت شناخته نشده و همه از حقوق و مسئوليت واحدى برخوردارند .\r\nبه نظر شما براى زندگانى انسان كدام فرهنگ مهم و لازم است و كدام يك لازم الاجتناب و طرد نمودن ؟\r\nاگر روزى ايمان‌داران به جغرافياى كشورى را به ايمان آوردن به حكومت جهانى واحد و حداقل به اعتقاد تساوى بشر در حقوق و كرامت كه اسلام مىگويد ارشاد كنيم . چهره سياه دنياى فعلى ما عوض خواهد شد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nدنياپرستى و پول‌محورى :\r\nدر فرهنگ مادى ، به جاى ايمان به خدا و پرستش او ، ايمان و پرستش پول مطرح است ، همه تلاش‌هاى انسان به دور از خدا ، در راه تحصيل ثروت و سرمايه است و در اين راه از هيچ كارى پروا ندارند و به هرشرارتى دست مىزنند . اگر پيروان فرهنگ امروزى عقب علم و كمال مىروند ، باز به خاطر علاقه به خود علم و كمال نيست بلكه براى سود و پول بيشتر است .\r\nيكى از راه‌هاى سود سرشارآور در اين دو قرن ، توليد اسلحه است كه سالانه ميلياردها دالر به جيب دولت‌هاى توليدكننده اسلحه ، سرازير مىشود چند سال قبل اوتانت سرمنشى سازمان ملل اعلام كرد ، در هردقيقه يك ميليون دالر به مصرف اسلحه مىرسد .\r\nهمه مىدانند كه توليد اين مقدار اسلحه به‌جز بدبختى انسان‌ها ثمره‌اى ندارند ، ولى منابع سخن‌پراكنى غربى ( راديوها ، تلويزيون‌ها و مجله‌ها و روزنامه‌ها و غيره ) هيچ‌گاه حق نظر را در اين مورد ندارند ، چون مفاد سالانه فروش اسلحه ميلياردها دالر مىشود ، همه از اين بلاى بشريت ساكت‌اند ولى مسايل جزيى كشورهاى كوچك را به منظور تفرقه بينداز و حكومت كن زير ذره‌بين قرار مىدهند و آن‌ها را همانند كوهى بزرگى تبليغ مىكنند .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاثرات تخريبى رسانه‌هاى استعمارى مانند بىبىسى و صداى آمريكا و ساير كشورهاى بزرگ براى جهان سوم بدتر از اسلحه كيمياوى ( شيميايى ) مىباشد كه دست شيطان را از پشت بسته‌اند !\r\nجنگ‌هاى ساختگى و تحميلى بر حكومت‌هاى احمق و مزدور كه موجب نابودى زيربناى اقتصادى و فرهنگى و اجتماعى و علمى و سبب تلفات جانى مىشود ، عامل نهايى آن فروش اسلحه به دو طرف جنگ است كه هم ميلياردها دالر درآمد دارد و هم عامل تحميل شرايط سياسى و سلب استقلال از كشورهاى جنگ‌زده مىگردد در فرهنگ امروزى امكان تقليل توليد اسلحه وجود ندارد ، و آينده بدتر از گذشته است مگر اين كه عامل سودآورتر و قدرت زاى قوىتر براى مستثمرين و مستعمرين به وجود آيد .\r\nدر فرهنگ ما مثالى عاميانه رايج است كه « حب دنيا آدمى را خرس بىدم مىكند » اين ضرب المثل صد در صد واقعيت دارد ، و دنياپرستى آدمى را از هرحيوان درنده ، درنده‌تر مىكند ، زيرا حيوان شكم‌سير تا كه گرسنه نشده به حيوانات ديگر حمله نمىبرد ولى انسان پول‌محور و دنياپرست سيرى ندارد و هرچه درندگى بيشتر نمايد حرص و آز او بيشتر مىگردد كه تجربه حسى شاهد صادق آن است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nپول‌محورى ، مادر بلاهاى گوناگونى براى جامعه انسانى است .\r\nكه يكى از آن‌ها اسلحه بود . ديگرى ، تجارت مواد مخدر است كه در اثر پوچى زندگانى در نظر پيروان فرهنگ مادى به وجود آمده است ، و در اين مورد تقاضا ، علت توليد شده است ، باندهاى مافيا براى نقل مواد مذكور كه موجب تباهى افراد مىگردد ، از خود پيروان اين فرهنگ دست‌اندركاراند و سالانه ميلياردها دالر سود به جيب مىزنند و بدبختى را در جامعه بشرى گسترش مىدهند .\r\nارزش‌هاى اخلاقى ، در فرهنگ مادى جايى ندارند ، و پس از انحراف طبيعت ، رونق مواد مخدر به وجود مىآيد .\r\nآفت ديگر پول‌پرستى ، تجارت زنان و دختران از طبقه فقير و يا بىهدف است كه باندهاى منظم براى انتقال آنان براى جوانان و مردان معتقد به فرهنگ مادى و مكتب لذت‌جويى ، كار مىكنند و از فروش زنان پول زيادى به دست مىآورند كه به قول آگاهان ، همانند فروش اسلحه و فروش مواد مخدر در صدر جدول عواملم پول‌زا قرار دارد ، و اين كه سرنوشت اين زنان و دختران پس از دوره زودگذر شهوت‌رانى مردان ، چه حالت فلاكت‌بارى پيدا مىكند از طرفداران مادى حقوق زن سؤال كنيد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nچهارمين اثر پول‌پرستى ، غارت آثار فرهنگى است فيليب ناك ، يك روزنامه‌نگار غربى مىنويسد : كه غارت آثار فرهنگى به سختى قابل تخمين است ، ولى بين دو تا چهار و نيم ميليارد يورو ، يعنى در مقام سوم پس از قاچاق و اسلحه و مواد مخدر قرار دارد ، و باعث انتقال ثروت كشورهاى جنوب به گالرىهاى هنرى و مجموعه‌هاى خصوصى كشورهاى شمال شده . . . در اين ميان كشورهاى در حال جنگ فروشندگان خوبى هستند ، از جمله موزه كابل چندين بار غارت شده و انيستينوى موزه‌هاى ملى زئير كه هنگام سقوط موبوتو مورد تهاجم قرار گرفت .\r\nاو مىنويسد كه پس از تصرف بغداد در نهم اوريل سال 2003 توسط نيروهاى آمريكايى ، بمباران‌هاى متوالى جاى خود را به غارت و آتش‌سوزى داد و درد هم اوريل تا پيضش از آتش‌سوزى كتابخانه و آرشيو ملى ، موزه باستان‌شناسى بغداد ، اين شاهد ارزشمند فرهنگ هزاران ساله به يغما رفت . « 1 »\r\n\r\n\r\n","description":"","footnote":"\r\n( 1 ) به احتمال قوى اين بمبارى و غارت تعمدا صورت گرفت و به علاوه غربىها ، دست صهيونيست‌ها نيز در كار بوده ، تا در كشورهاى اسلامى چنين آثارى موجود نباشد ، ولى غربىها خود ، تحفظ زيادى بر آثار تاريخى خود دارند كه من در لندن و وين ( مركز اتريش ) و غيره\r\n","page_name":" 162 ","page_number":162},
  {"content":"\r\n\r\nدر ميان 170 هزار اثر هنرى كه پيش از جنگ ، فهرست‌بردارى شده بود ، احتمالا 14000 به غارت رفت ، و شايد تنها 4000 شىء باز پس گرفته شد ، و يا باز پس داده شد ، و در 16 آوريل 2003 رئيس جمهور فرانسه از آن به عنوان جنايت بشرى نام برد كه خود نيز از موزه مالى غنيمتى را در دست داشت ! !\r\nنويسنده از غارت آثار فرهنگى كامبوج و نيجريه و مالى و غنا و پرو و قبرس و ايران نيز صحبت به ميان آورده كه هركس بخواهد بر آن واقف گردد به يكى از شماره‌هاى مجله آرياناى كابل ، ( سال 84 يا 85 ) مراجعه كند كه من آن را در ميان طياره مطالعه كردم .\r\nدر دين اسلام زندگانى پست‌تر يا زندگانى حاضر حيوانى ( الحياه الدنيا ) مكررا مورد مذمت و تقبيح قرار گرفته است . بلى زندگانى در كره زمين بر دو قسم است :\r\n1 - زندگانى پست حيوانى ( الحياه الدنيا )\r\n2 - زندگانى پاكيزه ( الحياه الطيبه )\r\nدومى بسيار خوب و اولى بسيار ناپسند .\r\n\r\n\r\n","description":"","footnote":"\r\nديده‌ام و پول‌هاى زيادى هم از آن به دست مىآورند در بغداد كاخ‌هاى عجيبى از صدام ستمگر باقى ماند كه براى آيندگان ديدنى و براى درآمد ملى عراق سودآور بود ، ولى همه را ويران كردند .\r\n","page_name":" 163 ","page_number":163},
  {"content":"\r\n\r\nتمام مذمت‌هاى دينى متوجه قسم اول است كه به زندگانى جنگل شباهت دارد . و فرهنگ مادى را شامل مىشود .\r\nدر حديث مىخوانيم حب الدنيا رأس كل خطيئته . محبت دنياى حيوانى ( يا فرهنگ مادى ) ما به تمام خلاف‌كارىها مىباشد .\r\nزهد اسلامى با پولدارى منافات ندارد بلكه دو مفهوم ديگر را نفى و طرد مىكند .\r\n1 - غرق شدن در لذت‌جويى\r\n2 - وابسته‌گى نداشتن روحى ، به مال و منال .  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  ( الحديد 23 )\r\nنفس به جايى برسد كه آنچه از دنيا از او تلف گردد ناراحت نشود و به آنچه كه خدا به او داده است شاد و متكبر نگردد ، بعضى از مفسرين كلمه فرح را به شادىاى كه مقرون به تكبر باشد تفسير كرده‌اند و اين فول تا حدى بعيد نيست .\r\n\r\nسوم لذت‌جويى :\r\nلذت‌جويى خواست طبيعت انسانى است و قابل رد نيست و فرهنگ دينى آن را در اصل قبول دارد ، قرآن از زبان قوم قارون نقل مىكند كه به او گفتند : و ابتنغ فيما اناك اللّه دار الاخره و لا نفس\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nنصيبك من الدنيا و أحسن كما احسن اللّه اليك و لا تبغ الفساد فى الارض ان اللّه لا يحب المفسدين ( سوره قصص آيه 77 )\r\nبه آنچه ( از مال ) كه خداوند به تو داده سراى آخرت را بطلب ( و به مستمندان كمك كن ) و بهره‌ات را از دنيا فراموش نكن ( و از نعمت‌هاى الهى استفاده كن ) و احسان كن چنانچه خداوند به تو احسان نموده است ، و ( به مال خود ) در طلب فساد و تباهى نباش كه خداوند تبهكاران و مفسدان را دوست ندارد .\r\nبحث در حدود لذت‌جويى است ، از اين آيه مباركه و غير آن حدود زير براى لذت بردن در فرهنگ اسلامى مشخص شده است .\r\n1 - شريك نمودن مستمندان و محتاجان در مال خويش\r\n2 - تعمير كردن خانه آخرت و صرف مال در راه خدا كه راه مصالح عمومى و فردى انسان‌ها مىباشد .\r\n3 - دورى از فساد و تبهكارى كه مىشود موارد زير را در آن شامل دانست .\r\nالف ) لذت‌جويى از مال مردم و استثمار مظلومان نباشد .\r\nب ) شكل اسراف حرام را به خود نگيرد .\r\nج ) با واجبات و محرمات منافات نداشته باشد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nد ) از نظر اخلاقى همه غم و فكر آدمى تنها به لذت‌جويى مصروف نگردد و او از تكامل انسانى او بازندارد . ( دقت شود )\r\nمكتب‌هاى لذت‌جويى غربى قيود فوق را ناديده مىگيرند ، و لذا موجب استثمار عمومى و تباهى و يا مخالف ارزش‌هاى اخلاقى مىگردد . و به هرحال عدالت اجتماعى و يا كمك به مستمندان و مضطرين را از بين مىبرد و فاجعه بارمىآورد . و گرنه لذت‌جويى معقول را بر خلاف روش بعضى از مرتاضان و تفريطكاران ، اسلام حلال نموده است .  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  ( اعراف 32 ) بگو كه زينتى را كه خداوند براى بندگانش بيرون آورده و رزق پاكيزه را كى حرام نموده است ؟\r\n يا أَيُّهَا النَّاسُ كُلُوا مِمَّا فِي الْأَرْضِ حَلالًا طَيِّباً  ( بقره آيه 169 )\r\nاى مردم از چيزهايى كه در زمين ( آفريده‌ايم ) كه حلال و پاكيزه باشد ، بخوريد .\r\nلذت‌جويى فرهنگ مادى در نوشيدن شراب كه براى بدن و عقل مضر است در بعضى از كشورها ثلث درآمد سالانه مردم از احتوا مىكند ، اين نوع لذت‌جويى مردم را به فحشاء و حتى انحراف زنان شوهردار و همجنس‌بازى مىكشاند كه نتيجه آن 60 ميليون\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمبتلا به مرض ايدز است كه 15 ميليون آن در قبرستان رفته‌اند و چهل و پنج ميليون آن در صف مرگ ايستاده‌اند . ! !\r\nاين لذت‌جويى مرزهاى اخلاقيات انسانى را درهم مىشكند و آدمى در جهان حيوانات داخل مىگرداند كه كاملا امروز مشهود است .\r\nقلم‌هاى سكسى اخلاق جوانان را به تباهى كشانده است ، و افراط در اين امر منجر به دزدى ، خيانت ، رشوت و اختلاس و تجاوز به عنف و آدم‌كشى مىشود كه احصائيه‌هاى خارجى آن‌ها را سالانه با ارقام وحشتناك اعلان مىدارند ، ولى چون توليد اين فلمها پول‌زا است ، كسى اعتراضى نمىتواند و اگر اعتراض كند تأثيرى ندارد .\r\nجوامع مادى مشكلات اجتماعى فرهنگ مادى را درك مىكنند ولى از غرور و لجبازى به كار خود ادامه مىدهند ، ولى روزى خواهد رسيد كه به بن‌بست برسند و به فكر اصلاحات بيفتند .\r\nبه هرحال زيربناى لذت‌جويى افراطى انكار قيامت و محصور دانستن زندگى در همين هفتاد و هشتاد ساله دنيا است و سپس نابودى مطلق ! ولى اگر بهشت را قبول كنيم قضيه شكل ديگرى به خود مىگيرد .\r\n\r\nچهارم نظريات افراط و تفريط :\r\nفرهنگ مادى سبب گمراهى زيادى از مردم مغرب‌زمين شد كه از معنويات و ارزش‌هاى اخلاقى كناره‌گيرى كردند و مقتضيات\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nفطرت ناخودآگاه انسانى آنان ، مغلوب تلقينات محيط و افكار غلط مكاتب گوناگون قرار گرفت .\r\nبه هرحال اشتباهات اناجيل كه از تراوش مردم بىاطلاع قرون اول ميلادى است و ربطى به انجيل واحد حضرت عيسى ( ع ) ندارد .\r\nعامل اساسى ضعف بنيان دينى مسيحيان جهان شمرده مىشود .\r\nخصوصا وقتى كه استبداد و تعصب كوركورانه و مظالم دستگاه كليسا را در قرن وسطى بر مردم مغرب‌زمين ضميمه كنيم كه بالاخره خاتمه كار به طرد دين محرف انجيل‌هاى چهارگانه و پيروزى علم پايان يافت .\r\nمردم مغرب‌زمين هرچند كه در طرد دين حاكم آن زمان و رفتن به سوى علم معذور بودند ، و دين جعلى كليسا مخالف ترقى دنياى آنان بوده ولى فاجعه از آنجا آغاز شد كه آنان از مطلق اديان كناره‌گيرى كردند و خود را به جاى خدا و علم را به جاى دين قرار دادند و از دين اسلام هيچ آگاهى نداشتند و يا اين كه غرور و لجبازى مانع از آمدن به سوى دين دست‌نخورده آسمانى شد .\r\nعلم فقط خاصيت كشف را دارد ، و هيچ‌گاه جاى جهت‌دهى دين را گرفته نمىتواند ، علم اسلحه را كشف مىكند ولى گفته نمىتواند آن را در كجا استعمال كند و اين وظيفه دين است و بس .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nانسان كه هنوز خود را نشناخته و موجود ناشناخته باقىمانده و از جهان با وسعت و با عظمت روح خومد اطلاع بسيار اندكى دارد چگونه براى سعادت خود قانون وضع مىتواند ؟ و چگونه خود را به هدف خلقت خود نزديك مىسازد ؟\r\nدرباره علم ، اول افراط شده ، ولى پس از نيمه اول قرن بيست بشر از غلو خود كمى پايين آمده و به دين روى آورد ، ولى باز هم دين محرف كليساها كه در محدوده بسيار كوچك قرار داشت و پاسخگويى نيازهاى مختلف و متعدد او را در مسايل اقتصادى و اجتماعى و حقوقى و نظامى و سياسى و حتى اخلاقى نداشت ، او مجبور شد نيازهاى خود را هنوز از خارج دين محرف عرف‌گرايى و لانيك و سكولار ) بگيرد و مشكلات فكرى او لا ينحل باقى بماند و از يك جهان‌بينى متقن محروم گردد چون سكولار قدرت هدايت آدمى را ندارد .\r\nولى اگر به آرامى و به دور از هوسبازى و لجبازى و غرور ، دين اسلام را بررسى مىكردند و فرهنگ آن را به دقت مطالعه مىكردند ، مىديدند كه جايى براى سكولار و عرف‌گرايى وجود ندارد و دين همه جا را پر كرده است .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبه هرصورت اختراع مكاتب گوناگون دانشمندان فرهنگ مادى بنام علم مزيد بر علت شد ، و وضع بد فرهنگ مذكور را كه به نوبه خود تا حدودى عامل پديد آمدن آن‌ها شده بوده بدتر نمود ، و اين هم نظر گذرا بر پاره‌اى از اين مكتب‌هاى غير علمى .\r\n1 - نظريه داروين درباره اتحاد انواع به يك و يا چند نوع محدود ، به حسب اين نظريه انسان از نوعى از ميمون ( شامبزه ) و يا از حيوانى ديگر كه هنوز مشخص نشده ( حلقه مفقوده بين ميمون و انسان ) به وجود آمده است .\r\nحتى ماديين از آن ، انكار وجود خداوند را به دروغ و تزوير بخورد جوانان كم‌عقل دادند .\r\nنظريه داروين منافى وجود خداوند به هيچ وجهى نيست و تنها مخالف قرآن در مسأله ژنتيك وراثى از نظر علمى نيز نظريه داروين را در دوره اخير تضعيف كرده ولى آثار گمراهى آن در ميان مردم هنوز ادامه دارد !\r\n2 - نظريه فرويد كه عامل اساسى تحولات انسان را غريزه جنسى او مىداند و عامل واقعى آن را كه قوه عاقله و تفكر اوست ناديده گرفته و بدين ترتيب مردم را به سوى شهوات حيوانى ترغيب\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمىكند و اين نظريه در توسعه و انتشار مرض ايدز تأثير به‌سزايى داشته و دارد !\r\n3 - نظريه ماركس كه منكر خدا و دين‌هاى آسمانى است و سرنوشت انسان را روبناى عوامل توليد دانسته و كمونزم را آخرين مرحله تكامل انسان كه حتى بىنياز از حكومت است پنداشته ! و به هرحال انسان را نه حيوان‌زاده و نه يك موجود داراى زيربناى غريزه جنسى كه حيوان باركش مىپندارد كه در بهشت خيالى كمونزم مشغول به چرا است !\r\nاين نظريه كه توسط رژيم كمونستى شوروى و چين با كشتن ده‌ها ميليون انسان به مدت تقريبا هفتاد سال حكومت كرد و سوسيالزم و كمونزم ناقص آن بر چندين كشور ديگر نيز تحميل شده ، و بالاخره مقارن پيروزى مجاهدين افغانستان جذابيت خود را از دست داد و امروز حكومت روسيه به سرعت به طرف سرمايه‌دارى آزاد در حركت است ، بسيارى از انسان‌ها را به فلاكت و بدبختى كشاند ، ولى مع الوصف جمعى امروز هنوز در فكر آن مىباشند . كه يكى از آن‌ها فيدل كاسترو است كه احتمالا تا چند روز يا چند هفته ديگر از امروز ، ديگر ( 12 / 6 / 85 ) با دل شكسته از اضمحلال كمونزم چشم از جهان ببندد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n4 - كاپيتالزم غربى كه آزادى مطلق براى تملك و تصرف و مصرف براى اتباع خود داده و نيز آزادى مطلق در مسايل جنسى و مباشرت بىقيد و شرط براى دو جنس مخالف و دو جنس مماثل و جدايى انسان از خدا و ارزش‌هاى اخلاقى ، كه پيامد ناگوار آن براى همه مردم دنيا بىشمار است . ماتريالزم كه به جز از جسميات واقعيت‌ها را نمىپذيرد ، و به دين ترتيب از حقايق غير محسوس محروم مانده است .\r\nحقيقت امر اين است كه انسان يا ايده‌آلست سوفسطايى و يا شكاك باشد و يا رئاليست متافيزيكى ، چه از منظر عقل و خرد جايى براى ماتريالزم وجود ندارد ، و همين ماتريالزم موهوم منجر به دورى زيادى از معنويات شد و مردم از خداوند جهان و دين و اخلاق به دور افتادند .\r\nاين مكاتب غلط و به دور از فطرت و روحيات بشر ، و ساير مكاتب غير مشهور نيمه مشهور غربى باعث مشكلات اجتماعى و فكرى و اخلاقى شد كه معلوم نيست تا چه وقت انسانيت به آن‌ها مبتلا خواهد بود ، ولى ما مطمئن هستيم روزى مردم مغرب‌زمين اين مكاتب را پشت سر گذاشته و به سوى يك جهان‌بينى فلسفى و منطقى مطابق عقل و خرد آهسته‌آهسته برمىگردند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nتجربه مطالعات پيگير شصت ساله من در علوم عقلى و علوم اسلامى و علوم تجربى و انسانى اين است كه راه خوشبختى بشر در تركيب و انضمام دو اصل است :\r\n1 - اصل اول علم و صنعت غرب .\r\n2 - اصل دوم جهان‌بينى و اخلاق اسلامى .\r\nاگر روزى بناى تمدن انسانى بر فرهنگ اسلامى و علم و صنعت فعلى غرب استوار گردد ، زندگانى ورق مىخورد و عصر خوشبختى و كمال انسانيت آغاز مىگردد و همه مشكلات اجتماعى و اقتصادى و سياسى از بين رفته و حتى قسمتى مهم از مشكلات طبيعى نيز ناپديد مىگردد .\r\nمن فكر مىكنم چنين روزى مىرسد قرآن مىفرمايد ان الارض يرثها عبادى الصالحون زمين را بندگان شايسته من به ارث مىبرند . و اين همان دوره انقلاب مهدى موعود است كه اديان الهى به تعابير مختلف از آن يادآورى نموده‌اند . به اين فرض كه دانشمندان مغرب زمين بر اثر تجارب تلخ و بيهوده بمهدى صاحب الزمان ايمان بياورند و دو اصل مذكور پس از قرن‌ها دورى ، در اثر كمال عقول انسانى يك‌جا شوند و ايمان علم و عمل هرسه سعادت انسانى را بيمه و ضمانت نمايند . به اميد آن روز .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nپنجم - رياكارى و تبعيض\r\nحقوق بشر هرچند به صورت ناقص در فرهنگ غرب وجود دارد ، كه با طمطراق و افتخار از آن ياد مىشود ، در حالى كه در اسلام بدون نواقص به شكل درستى آمده است ، ولى غربىها آن را براى منافع سياسى خود استعمال مىكنند ، و هيچ‌گاه به عموميت آن پايبند نبوده‌اند ، و هميشه در پى يك بام و دو هوا بوده‌اند و يك علت عمده آن سودجويى ( استعمار جديد و استثمار غير قانونى ) بوده است .\r\nتقويت همه‌جانبه رژيم غاصب اسراييل در برابر ملت‌هاى عرب بالعموم و مردم فلسطين بالخصوص منافى صريح حقوق بشر است ويتوهاى ظالمانه امريكا در شوراى امنيت به نفع اسراييل ، از تمام ويتوهاى ساير اعضاى آن شورا در همه موارد ، بيشتر بوده است .\r\nقتل بيشتر از يك ميليون جزايرى توسط فرانسه و صدها هزار در ليبى و قتل يك ميليون يا بيشتر در فلسطين توسط اسراييل به كمك غرب ، و قتل يك ميليون انسان در ويتنام توسط امريكا و ساير جنگ‌هاى تحميلى در آسيا و افريقا و امريكاى جنوبى ، و اشغال\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nكشور عراق به هيچ و پوچ و به دليل كاملا مخالف واقع « 1 » و عدم حفاظت از جان و مال عراقىها و خراب كردن زيربناى اقتصادى و تاريخ آثار فرهنگى ، كشتن مردم بىگناه افغانستان به نام طالبان مشكوك و احتمالى ، و نمونه‌هاى ديگر هركدام دليل انكارناپذير بر فراموش كردن عمدى و تغافل از حقوق بشر بوده كه از لازمه لا ينفك فرهنگ مادى مغرب‌زمين است ، رسوايى شكنجه در زندانهاى گوانتاناما و ابو غريب بغداد و در افغانستان نشانه ديگرى بر فراموشى عمدى حقوق بشر است .\r\nولى حقوق بشر در فرهنگ دينى ، يك بام و دو هوا ندارد و همه را يكسان مىبيند .\r\n\r\n6 - خودمحورى به جاى خدامحورى\r\nفرهنگ مادى ياد خدا و حاكميت او را از زندگى پيروان خود طرد كرده است ، و آن را فقط در كليسا براى هواخواهان آن محصور ساخته است ، آن هم نه به عنوان اعتراف به حقانيت دين ، بلكه به عنوان قسمتى از آزادى اعتقاد و انديشه تا جايى كه مزاحم براى ديگران نباشد .\r\n\r\n\r\n","description":"","footnote":"\r\n( 1 ) زيرا بعدا ثابت شد صدام پليد نه اسلحه كيمياوى و خطرناك داشته و نه با القاعده ارتباط برقرار كرده بوده و نه اسامه آنجا بوده است .\r\n","page_name":" 175 ","page_number":175},
  {"content":"\r\n\r\nدر مغرب و فرهنگ مادى آن ، به جاى حاكميت خدا ، حاكميت و خودمحورى مردم قرار گرفته و همه شئونات زندگانى آنان توسط آراى خود آنان كه نه همه مصالح خود را عميقا درك مىكنند و نه روان‌شناسى و اقتضاى فطرت آدمى را مىفهمند و نه به عدالت اجتماعى براى همه انسان‌ها ارزشى قايلند و نه از روح مجرد آدمى تصويرى درست ، دارند ترسيم مىشود . و دستورات عالى دينى و اخلاقيات آن را همانند سحر و جادو و خرافات مىدانند . اين فرهنگ لوازم فاسد زيادى دارد كه به پاره‌اى از آن‌ها اشاره مىشود .\r\n1 - اساس كار افراد در اين فرهنگ بر خودمحورى است كه هر كس منافع خود را مىخواهد كارى كه براى فرد فايده و لذت داشته باشد به سوى آن مىشتابد و لو منجر به زيان زياد ديگران گردد ، و فرار از قوانين وضعى راه‌هاى مختلفى دارد كه به آسانى از آن‌ها ممكن مىگردد . مىبينيد ورود مواد مخدر و استعمال آن ممنوع است ولى سالانه صدها تن مواد مخدر به دنياى غرب سرازير مىشود ، تعدى بر ديگران ممنوع ، ولى روزانه صدها بار ، يكى بر ديگرى تجاوز مىكند و هكذا .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n2 - آخرين روشنفكرى غربى اين است كه ملىگرا باشد و امروز جهان معاصر از شرور ناسيونالزم غربى در آتش تجاوز و استثمار مىسوزد ، و پوستين فداى شپشى مىگردد .\r\nبلى خودمحورى در نظام اجتماعى مستلزم تبعيض ظالمانه مىگردد و ميليون‌ها انسان از آن رنج مىبرد .\r\n3 - همه ارزش‌هاى اخلاقى و مقدسات انسانى در راه منافع مادى استخدام مىگردد .\r\n4 - مقام انسانى به منزله حيوانات جنگل تنزل يافته است . و قانون جنگل ، زور و مكر و حيله و غافل كردن ضعيفان است نه استحقاق و حق و منطق و واقعيت‌ها و امثال اين لوازم .\r\n\r\n7 - پوچ‌گرايى :\r\nفرهنگ مادى پيروان خود را از اعتقاد به خداوند و روز قيامت و علت آفرينش دور ساخته و آنان را بىهدف بار آورده و لذا زندگانى آنان به پوچى گراييده ، و نيازهاى اصلى وجود آدمى از راه فطرت منحرف شده ، و جاى هدف واقعى را اهداف غير طبيعى و پوچ پر كرده و سرگردانى بشر را زيادتر كرده است و در اينجا بدون تفصيل به فهرست اين انحرافات اكتفا مىكنيم .\r\n1 - روى آوردن به خرافات مانند ناسيونالزم و وطن‌پرستى ، شيطان‌پرستى ، فرج‌پرستى كه در غرب جماعاتى به آن مبتلا شده‌اند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n2 - هيپىگرى كه استهزايى به تمدن مادى امروزى است .\r\n3 - مكاتب گوناگون باطل كه پاره‌اى از آنها گذشت .\r\n4 - ترك ارزش‌هاى اخلاقى و غرق شدن در لذت مادى .\r\n5 - اعتماد به قدرت به جاى تسليمى به حق و عقل .\r\n6 - خودخواهى و تكبر و تفوق‌طلبى به جاى تواضع در مقابل خالق و خلق . افرأيت من اتخذ إلهه هويه .\r\n7 - اخلاق حيوانى به جاى اخلاق عالى انسانى\r\n8 - زن‌پرستى و بردن زنان به محافل رقص و دانس و فحشاء و دور كردن او از خانه و تربيت نسل آينده ، به نام حقوق زن . به قول بىبىسى زنان در غرب اگر باكمال شوند و حتى در شمار افسران نظامى در آينده در ترفيع رتبه خود محتاج به همخوابى با افسران بلندرتبه هستند و اگر بد باشند و به زندان روند باز به آنان تجاوز جنسى صورت مىگيرد .\r\nو در بزرگ‌ترين كشورهاى غربى طبق آمار اعلام شده در هر شش دقيقه يك تجاوز به عنف به زنى صورت مىگيرد ، حساب كنيد در اين كشور با آزادى كامل زنان و مردان در مباشرت جنسى ،\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسال چه مقدار تجاوز به زور و عنف صورت مىگيرد ، اين هم حقوق زن غربى . « 1 »\r\n9 - اختلاف فاحش طبقاتى بر خلاف فرهنگ دينى كه مىگويد ( كى لا تكون دوله بين الاغنياء منكم )\r\n10 - ادامه ناراحتى فكرى و حتى خودكشى در مقابل اندك ناكامى ، گفته مىشود در بعضى از كشورهاى صنعتى غربى شب دو ميليون قرص خواب‌آور مصرف مىشود .\r\n11 - پناه بردن به نوشيدن شراب و مسكرات و مواد مخدر و صرف مقادير سرسام‌آور پول در اين راه . غربىها براى جلوگيرى از استعمال مواد مخدر مضر به زندگانى مردم ، پول‌هاى زيادى را مصرف كرده و مىكنند كه همه به شكست انجاميده ، سرش اين است كه مبارزه آنان با معلول است و از مبارزه با علت عاجزند .\r\nيعنى حكومت‌ها بخاطر توليد مواد مخدر ، بر كشورهاى ديگر فشار وارد مىكنند ولى با علاقه مردم و تربيت جوانان براى دورى از\r\n\r\n\r\n","description":"","footnote":"\r\n( 1 ) زن در كشورهاى شرقى به شمول كشورهاى اسلامى به دور از فرهنگ اسلامى مصيبت‌هاى ديگرى دارد و رهايى زن از همه اقسام بلاها توسط يك انقلاب فكرى در پناه فرهنگ اسلامى ميسر است و بس .\r\n","page_name":" 179 ","page_number":179},
  {"content":"\r\n\r\nمواد مذكور وسيله‌اى ندارند ، زيرا استعمال‌كنندگان اعتقادى به خدا و قيامت و مقام و كرامت انسانى ندارند و زندگانى به نظر آنان پوچ است و آزادى بىبندوبار هم مانع از سخت‌گيرى بر آنان است .\r\nغربىها حتى در مبارزه با معلول هم ناقص عمل مىكنند ، كه تنها فشار آنان بر دولت‌هاى كشورهاى توليدكننده ترياك و مشتقات آن است ، و معلوم است كه خود شرقىها توليدكننده ترياك و مشتقات آن است ، و معلوم است كه خود شرقىها توليدكننده قدرت انتقال صدها هزار كيلو مواد را به كشورهاى غربى ندارند ، و اين مافيا و باندهاى مجهز جنايت‌كار غربى هستند كه مواد مذكور را به وسيله طياره‌ها و به زور اسلحه و رشوت به مأمورين گمركات و پاسداران مرزهاى كشورهاى خود به مصرف‌كنندگان غربى مىرسانند و حكومت‌هاى آنان از جلوگيرى اين باندها عاجزند .\r\nاگر غربىها اول به جاى مبارزه با عرضه مواد مخدر ، با تقاضاى آن به وسيله تربيت اخلاقى جوانان خود مبارزه نمايند و ثانيا با مافيا و باندهاى جنايت‌كار مبارزه كنند نتيجه بهترى مىگيرند .\r\nاگر در كشورهاى اسلامى فرهنگ اسلامى ترويج شود ، در توليد و عرضه مواد مذكور نيز تا حدود زياد موثر واقع مىگردد ، به هرحال اگر مامورين دولت‌هاى توليدكننده و مصرف‌كننده تربيت شوند باز هم مبارزه تا حدود زيادى مفيد واقع مىگردد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\n- فصل يازدهم - خاتمه جهان بعد از 11 سپتمبر\r\nبعضى از صاحب‌نظران در يك نشريه ايرانى مىنويسند :\r\nشايد سخنى به اغراق نرفته باشد اگر بگوييم به استثناى فروپاشى بلوك شرق . هيچ تحول ديگرى بعد از پايان جنگ جهانى دوم تا به امروز به اندازه 11 سپتمبر نتوانسته بر عرصه بين المللى تأثيرگذار باشد . تغيير و تحولات بين المللى معمولا ميان دو يا حداكثر چند كشور تأثيرگذارند . اما پيامدهاى 11 سپتمبر تا همين جا نيز به مراتب فراتر از چند كشور رفته و فى الواقع مىتوان گفت در عرصه بين الملل در حال پىريزى نوعى ساختار جديد است . قطب‌بندى جديدى كه ساختار آن نه بر اساس ديدگاه‌هاى كلاسيك روابط بين الملل است . نه متأثر از مناسبات اقتصادى و نه ملاحظات و دغدغه‌هاى ژنوپلتيك .\r\n11 سپتمبر در عرصه بين الملل قطب‌بندى جديدى همراه آورده كه مىتوان آن را به تقريب نوعى تقسيم‌بندى جهانى ميان اسلام و غرب دانست . اين تقسيم‌بندى را البته نزديك 8 سال پيش از 11\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nسپتمبر ، پروفسور ساموئل هانتينگنون در نظريه معروف « برخورد تمدن‌ها » پيش‌بينى كرده بود . درست پس از فروپاشى بلوك شرق و در حالى كه جهانيان پس از فريب به نيم قرن زندگى در پرتو جنگ سرد و تهديد خطر جنگ جهانى سوم ميان كمونيسم و سرمايه‌دارى خود را آماده مىكردند تا به استقبال عصر جديد پروند هانيتنگتون نظريه معروفش را مطرح كرد . او هشدار مىداد كه درست است خطر برخورد ميان دو قطب سوسياليسم و سرمايه‌دارى رخت بربسته اما در افق ابرهاى تيره و تارى در شرف جمع شدن هستند ، ابرهايى كه نخواهند گذاشت امنيت و آسايش بر جهان حاكم شود . او نام اين ابرها را « برخورد تمدن‌ها » گذاشت و قرن بيست و يكم را قرن برخورد تمدن‌ها اعلام كرد .\r\nاز ميان هفت تمدن عمده او روى دو تمدن اسلام و غرب انگشت گذاشت و پيش‌بينى كرد برخوردهاى خونين ميان اين دو تمدن در راه است . بسيارى با پيشگويى شوم او به مخالفت برخاستند .\r\nدر ايران نه تنها با نظرات هانتينگتون مخالفت شد . بلكه خود او نيز متهم گرديد به اين كه نظريه‌پرداز سياست خارجى جريانات جنگ‌طلب امريكاست . برخى سعى كردند تا با بهره‌گيرى از تئورىهاى روابط بين الملل ، بطلان نظرات هانتينگتون را به اثبات\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبرسانند ؛ برخى سراغ مباحث معرفت‌شناسى رفتند ، شمارى از تاريخ مدد گرفتند و بالاخره طبق معمول هم جمعى پرونده‌هاى گرد گرفته « تئورىهاى توطئه » و نظرات دايى جان ناپلئونى » را گشودند .\r\nدوم خرداد و انتخاب سيد محمد خاتمى موج جديدى در مخالفت با نظريه برخورد تمدن‌ها به همراه آورد . رئيس جمهور ايران در مخالفت با هانتينگتون نظريه « گفتگوى تمدن‌ها » را پيش كشيد و با كمك شمارى از رهبران ليبرال‌تر اروپايى سال 2001 ميلادى را سال گفتگوى تمدن‌ها از سوى سازمان ملل اعلام كردند در حالى كه هانتينگتون ناقوس برخورد و خشونت را به صدا درآورده بود .\r\nخاتمى همچون « فرشته » نجات‌بخش نويد گفتگو ، مفاهمه و مسالمت را مىداد اما هنوز سال جهانى گفتگوى تمدن‌ها به نيمه راه نرسيده بود كه عمليات 11 سپتمبر فاتحه گفتگو ميان تمدن‌ها ، ديالوگ ، گفتگوهاى بين الاديان ، صلح و دوستى را يك جا قرائت كرد . رهبران كشورهاى مسلمان ، علما و مراجع ، شخصيت‌هاى سياسى و چهره‌هاى فكرى و فرهنگى ، جملگى 11 سپتمبر را محكوم كردند . صف‌هاى طويلى در سراسر جهان اسلام براى محكوميت خشونت و ترور ، اعلام برائت از بن‌لادن و افكار و انديشه‌هاى او و پيروانش تشكيل شد . در ايران نيز رهبران و مراجع رسمى 11 سپتمبر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nرا محكوم كردند . با اين تفاوت كه برخى در ايران به موازات محكوم نمودن تروريسم و 11 سپتمبر . در عين حال نيز تلاش مىكنند تا مسئوليت عمليات 11 سپتمبر از سوى بن‌لادن و مسلمانان اصول‌گرا در هاله‌اى از ابهام و ترديد فرو رود . تحليل‌هاى زيادى صورت گرفته و مىگيرد تا نشان دهد كه 11 سپتمبر در اصل كار صهيونيست‌ها ، جناحهايى درون حاكميت امريكا و در يك كلام « كار خودشان » بوده است . اين كه چرا در ايران اين همه تلاش مىشود تا انجام 11 سپتمبر را از جانب بن‌لادن و القاعده با ابهام و ترديد روبه‌رو سازند . چندان به بحث ما مربوط نمىشود . فقط به اين مختصر بسنده كنيم كه به‌جز در ايران ، در هيچ كجاى ديگر دنيا پيرامون اين كه 11 سپتمبر توسط چه كسانى طراحى و به اجرا در مىآيد ، كمتر ابهام و ترديدى وجود دارد .\r\nاما مسأله مهم ، پيامدهاى بلندمدت 11 سپتمبر است . كلاف 11 سپتمبر هنوز در حال باز شدن است ؛ اما تا به همين جا نيز اين رويداد توانسته تاثير و تاثيرات جدى و عميقى بر عرصه بين المللى از خود بر جاى گذارد . سقوط طالبان در افغانستان و صدام حسين در عراق كه از قضاى روزگار هردو جدىترين دشمنان ايران اسلامى بودند ، از سوى امريكا پيامدهاى فورىتر 11 سپتمبر بود اما همه تبعات 11\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسپتمبر به نفع ايران نبوده فى الواقع بخشى از دلايل سخت‌تر شدن مواضع امريكا و برخى كشورهاى اروپايى با برنامه‌هاى هسته‌اى ايران ناشى از 11 سپتمبر است . اما مهمترين تبعات 11 سپتمبر تاثير بر رابطه ميان جهان اسلام و غرب است . 11 سپتمبر بدون ترديد ابعاد تضاد و تمايز ميان اسلام و غرب را به نحو محسوس افزايش داده است . در روزگارى نه چندان دور ، اسلام راديكال پديده‌اى بود كه عمدتا محدود مىشد به طرفداران اخوان المسلمين ، اما انفجارهاى جزاير بالى ، مادريد ، استانبول ، لندن ، آشوب‌هاى فرانسه و درگيرى ميان مسلمانان مقيم هلند با مردم اين كشور و ده‌ها قرائن ديگر ، حكايت از اين مىكند كه اسلام راديكال ديگر منحصر به تعدادى نويسنده و دانشجوى مصرى ، فلسطينى يا اردنى نمىشود . ريشه‌هاى ظهور و گسترش اسلام راديكال در جهان ( و نه صرفا در جوامع اسلامى ) و كالبدشكافى چرايى وقوع برخوردهاى ستيزه‌جويانه ميان اسلام و غرب در وراى اين يادداشت قرار مىگيرند . اما تحولات جهان بعد از 11 سپتمبر به نحو حزن‌انگيزى مبين آن است كه نظرات هانتينگتون به مراتب درست‌تر از گفتگوى تمدن‌ها ، پيام صلح و دوستى و گفتگو بين مذاهب از آب درآمده است . پاسخ غرب يا دست‌كم بخشى از غرب به رهبرى امريكا و حاكميت\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nنئومحافظه‌كاران به پديده ظهور اسلام راديكال صرفا سركوب بوده است . در چارچوب استراتژى « مبارزه با تروريسم » محافظه‌كاران امريكايى صرفا به قلع و قمع آن برخاسته‌اند . اما پرسش اساسى آن است كه چرا در قرن بيست و يكم ما شاهد ظهور اسلام راديكال شده‌ايم . اسلامى كه بيشترين نيروى خود را نه از لايه‌هاى محافظه‌كار و سنتى جوامع اسلامى همچون روستايان ، كارگران ، بيكاران ، مهاجران روستايى به شهرها و امثالهم ، بلكه گاه از ميان تحصيلكرده‌ترين و شهرنشين‌ترين اقشار جوامع مسلمان مىگيرد .\r\nواقعيت تلخ آن است كه نه در غرب و نه در جهان اسلام ، كسى چندان به دنبال ريشه‌يابى عميق‌تر اين پديده نبوده است . غربىها صرفا سعى مىكنند آن را با قواى نظامى مهار كنند و از ميان ببرند و مسلمانان هم با محكوم كردن تروريسم ، خشونت و افراطىگرى از كنار آن مىگذرند . آنچه كمتر كسى به دنبالش رفته ، آن است كه چرا اين پديده بوجود آمده است ؟\r\nنويسنده اين كتاب مىگويد : يكى از علل عمده اسلام راديكال تجاوز غربيها در كشورهاى اسلامى به منظور استعمار و استثمار و طغيان آنان در حقوق انسانى مردم مسلمان است كه نمونه بارز آن در فلسطين اشغالى و تقويت همه‌جانبه ( مالى و سياسى و نظامى )\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nرژيم غاصب اسرائيل است كه به همه آشكار است . و غربيها قصد هيچگونه تجديد نظرى را در اين مورد ندارند .\r\n\r\nعيب مى جمله بگفتى هنرش نيز بگو\r\nبا اين كه ترقى صنعت و توسعه علم ربطى به فرهنگ خاصى ندارد . مثلا اردوگاه كمونزم شرقى كه چند سال قبل پاشيده ، فرهنگ خاص به خود را داشت ، از جهان كاپيتالزم فرهنگ خاص به خود را ، ولى در توسعه صنعت و علم باهم نزديك و قريب الافق بودند ، و همچنين در مورد فرهنگ چين و هند . فرهنگ اسلامى كه مخالف همه اين فرهنگها بوده و مىباشد ، در دور شكوفاهى خود به توسعه علم و صنعت پرداخت ، بنابر اين علم و صنعت ربطى به فرهنگ ندارد ، مسلمانان امروز كه از تنبلى و شيطنت مخالفين خود و تهاجم فرهنگى بيگانگان ، از فرهنگ دينى خود تقريبا بيگانه شده‌اند عمده اين كه از سعى و تلاش در تحصيل علم عقب مانده‌اند لذا از صنعت و تكنالوژى محروم شده‌اند و چين و هند در اثر سعى و تلاش خود با فرهنگ خاص به خود ايشان كه با فرهنگ اسلامى و فرهنگ كاپيتالزمى مطابقت ندارد در ميدان علم و صنعت پيش افتاده‌اند .\r\nولى مع الوصف تحقيقات علمى در علوم تجربى توسط غربيها سبب رفع مشكلاتى در زندگى همه انسان‌ها گرديده ، هرچند\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمشكلات اجتماعى وارداتى از غرب ، جاى مشكلات طبيعى را كه از بركت ، علم طب و ساير علوم غربى رسيده تا حدى گرفته است .\r\nنتايج علوم مذكور ، كه براى رفاه عمومى بسيار مفيد بوده است مثلا از نظر زنده ماندن ، افراد انسان و حتى حيوانات در اثر ترقى علم طب و غيره ، كثرت جمعيت انسان و حتى حيوان در طول تاريخ انسانيت كه احتمالا صدها هزار سال و يا چند ميليون سال مىشود ، با تعداد زياد آنان در صد سال اخير قابل مقايسه نيست .\r\nمن احتمال مىدهم - و دقيقا نمىدانم - كه در موقع تولد من ( 1314 ش ) شايد نفوس جهان از ابتداى دوران‌هاى تاريخ انسان تا آن وقت در حدود دو ميليارد بوده باشد و امروز ( سنبله 1385 ) احتمالا به شش ميليارد سه صد يا چهارصد ميليون انسان رسيده باشد و اين اختلاف فاحش اين دوره و دوره‌هاى سابق از بركت ترقى علم طب در مغرب زمين است .\r\nو همچنين در مورد تكثير مواد غذايى و تسهيل سفرهاى طولانى و امثال ذلك .\r\nتطبيق اختيارات محدوده دولت‌ها و حقوق شهروندان از ابتكارات غربىها است . بلكه تدوين مستقل اعلاميه جهانى حقوق بشر - نه خود حقوق بشر كه قبل از يك هزار سال اسلام آن را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nتشريع فرموده بود - از ابتكار غربىها است . گو اين كه اعلاميه مذكور داراى نواقصى است كه از آن جمله امور زير است .\r\n1 - مواد اعلاميه جهانى حقوق بشر كه نحوى از ايده‌آلوژى است ، فاقد جهان‌بينى است كه به منزله اساس بنيادى ايده‌آلوژى مىباشد .\r\n2 - انسان كه محور اصل اعلاميه جهانى حقوق بشر است ، تعريف نشده در حالى كه ديده‌گاه‌هاى مكاتب ، از قبيل دارونيسم و فرويدسم و ماتريالزم و هندوايزم و تصرف و اديان بزرگ جهانى در تعريف آن مختلف است و با اختلاف نظريات اين مكاتب پاره‌اى از حقوق انسان اختلاف پيدا مىكند .\r\n3 - روابط منطقى و فلسفى در بين پاره‌اى از جملات هفتگانه مقدمه و بعضى از مواد اين قانون وجود ندارد كه اعتبار يكى از اين دو رابطه و هر يا هر دوى آن بسيار ضرورى است تا مواد مذكور شعارگونه نباشد .\r\n4 - در اين اعلاميه كه پس از جنگ عمومى دوم مغرب زمين تصويب شده و در آن موقع دولت‌هاى بزرگ ، مستعمراتى در دنيا داشته‌اند ، استعمار غير قانونى شمرده نشده و حتى تلويحا به رسميت شناخته شده است و حق استقلال ملت‌ها ناديده گرفته شده است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n5 - شرايط سياسى و اجتماعى و فكرى امروزى يا زمان تدوين و تصويب إعلاميه مذكور تغيير كرده و بايد توسط شورايى از حقوق دانان و قانون‌دانان و علماى جيد اديان بزرگ ، مورد تجديد نظر قرار گيرد ، و سپس براى رسميت يافتن آن توسط مجمع عمومى سازمان ملل به آن مؤسسه ارسال شود .\r\nاسلام از روز اول طلوع خود درباره حقوق انسان با اهميت زياد توجه فرموده است و ما شديدا به آن اهميت مىدهيم .\r\nبه هرحال خدمات علم و صنعت مردم مغرب در آسايش زندگى بشر قابل چشم‌پوشى نيست و بايد از آن تقدير به عمل آوريم و به سعى خود در ترويج فرهنگ اسلامى ادامه دهيم ، باميد روزى كه بشر بين فرهنگ اسلامى و علم و تكنالوژى جمع نمايد و به همه مشكلات زندگانى و زندگى پايان دهد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nپايان سخن\r\nو ننزل من القرآن ما هو شفاء و رحمه للمؤمنين\r\nاز قرآن آياتى را فرو مىفرستيم كه براى مؤمنان شفا و رحمت است .\r\nاين آيه نتيجه فرهنگ قرآنى را بيان مىدارد بلى فرهنگ قرآن شفاى همه مشكلات اجتماعى و اخلاقى مىباشد و اين فرهنگ كه ركن مهم و قطعى فرهنگ اسلامى است براى بشر رحمت بىبديل و بىهمتاى خداوندى است كه از مطالعه مطالب مختصر اين رساله به دست آمد .\r\nدر دو روزى كه در جلسه شوراى عالى مجمع جهانى اهل بيت در مشهد ، براى صحبت دعوت بودم اين كتاب به توفيق خداوند به پايان رسيد .\r\nنگارنده اين كتاب را از محفوظات ذهنى خود با ضعف حافظه‌اى كه به آن در سن كهولت مبتلا شده بر روى كاغذ پياده نمود و تنها در موارد جزيى از قبيل شماره آيات و نام سوره‌هاى قرآن ، به قرآن مجيد مراجعه نموده و در يك مورد براى نقل چند حديث به جامع الاحاديث رجوع كرد و اللّه الموفق 22 / 6 / 85\r\nالحمد للّه اولا و اخرا و ظاهرا و باطنا . الحمد اللّه الذى هدانا لهذا و ما كنا لنهتدى لو لا ان هدانا للّه .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمؤلّفات مطبوعه مؤلف\r\n1 - 3 - صراط الحق / 3 جزء\r\n4 - عقايد اسلامى\r\n5 - اقتصاد معتدل\r\n6 - مقالات\r\n7 - فوايد دين در زندگانى\r\n8 - دين و اقتصاد\r\n9 - متافيزيك\r\n10 - 11 - حدود الشريعه فى محرماتها / 2 جزء\r\n12 - 13 - حدود الشريعه فى واجباتها / 2 جزء\r\n14 - فوايد رجاليه\r\n15 - بحوث فى علم الرجال\r\n16 - قرآن يا سند اسلام\r\n17 - دفاع و حركت\r\n18 - 19 - جهاد اسلامى / 2 جزء\r\n20 - مسايل كابل\r\n21 - توحيد و نظرى\r\n22 - وظايف اعضاى بدن\r\n23 - همبستگى اسلامى و . .\r\n24 - عقايد براى همه\r\n25 - نظم مفيد\r\n26 - 27 - گوناگون / 2 جزء\r\n28 - فوايد دمشقيه\r\n29 - تسنيم\r\n30 - تفسير سوره شمس\r\n31 - جوان و دوره جوانى\r\n32 - راه ترقى ما\r\n33 - وظيفه علماى دينى ما\r\n34 - مهدى موعود\r\n35 - تصويب قانون اساسى\r\n36 - خداشناسى منهاى دين\r\n37 - القواعد الاصوليه و الفقهيه ( از مستسمك العروه )\r\n38 - الضمانات الفقيه و اسبابها\r\n39 - روح از نظر دين و عقل و . . .\r\n40 - 42 - الفقه و مسايل طيبه / 3 جزء\r\n43 - روش جديد اخلاق اسلامى\r\n44 - خود را بسازيم\r\n45 - 46 - مشرعه بحار الانوار / 2 جزء\r\n47 - عقايد و فقه و اخلاق\r\n48 - حجت .\r\n49 - روابط انسان\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n50 - جنگ در تاريكى ( شيعه و سنى چه فرقى دارند )\r\n51 - وحد امت\r\n52 - مسايل لندن\r\n53 - مسايل پاراچنار\r\n54 - الارض فى الفقه\r\n55 - نظره . .\r\n56 - زن در شريعت اسلامى\r\n57 - تصويرى از حكومت اسلامى\r\n58 - توضيح مسايل جنگى\r\n59 - توضيح مسايل طبى\r\n60 - عداله الصحابه\r\n61 - قضاء و شهادت\r\n62 - حل 66 سؤال دينى\r\n63 - تحقق اتحاد امت اسلامى ( تدوين )\r\n64 - دين و زندگانى\r\n65 - خواست شيعيان افعالى\r\nبعضى از اين كتب چندين مرتبه يا دو مرتبه چاپ شده و بعضى از اين كتب به پشتو و اردو ترجمه شده است و بعضى از سخنرانيها توسط آقاى ديگر به شكل كتاب شده است .\r\nمؤلّفات غير مطبوعه\r\n1 - 6 - معجم الاحاديث المعتبره / 6 جزء\r\n7 - مباحث علمى دينى\r\n8 - عجايب و مطالب\r\n9 - آينده حوزه‌هاى علمى\r\n10 - يادداشتهاى تاريخى و برداشتهاى تحليلى\r\n11 - 15 - خاطرات زندگانى / 5 جزء\r\n16 - تعليقه بر كتاب حدود\r\n17 - تعليقه بر مناسك حج\r\n18 - شرح كتاب اجاره و العروه 19 - شرح كتاب صوم العروه\r\n20 - 21 - گوناگون / 2 جزء\r\n22 - تعليقه بر جامع الأحاديث\r\n23 - هدايه المؤمنين\r\n24 - ديوان محسنى\r\n25 - مواضع و ديدگاههاى ما\r\n26 - در پناه دين\r\n27 - شرح كفايه الاصول\r\n28 - ستاره اسلام\r\n29 - گفتگوى دو رفيق\r\n30 - شرح طهاره العروه\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n\r\n","description":"","footnote":"","page_name":" 194 ","page_number":194}
  ]