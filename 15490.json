[
  {"content":"\r\n\r\nسلسله پژوهش هاى اعتقادى\r\n( 20 )\r\nجانشين پيامبر كيست ؟\r\nپژوهشى پيرامون جانشينى پيامبر خدا صلى الله عليه وآله\r\nاز ديدگاه اسلام\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان و نام پديدآور : جانشين پيامبر كيست ؟\r\nپژوهشى پيرامون جانشينى پيامبر خدا صلى الله عليه وآله و سلم از ديدگاه اسلام / على حسينى ميلانى ؛ تدوين و ويرايش هيئت تحريريه مركز حقايق اسلامى\r\nمشخصات نشر : قم : حقايق ، 1388 .\r\nمشخصات ظاهرى : 104 ص .\r\nفروست : سلسله پژوهش هاى اعتقادى : 20 .\r\nشابك : 2 - 26 - 5348 - 600 - 978\r\nوضعيت فهرست نويسى : فيپا\r\nيادداشت : كتابنامه : ص 95 - 102\r\nموضوع : على بن ابى طالب عليهما السلام ، امام اول ، 23 قبل از هجرت - 40 ق . - - اثبات خلافت\r\nموضوع : خلافت\r\nموضوع : اسلام - - تاريخ - - از آغاز تا 41 ق .\r\nشناسه افزوده : مركز الحقائق الاسلاميه\r\nرده بندى كنگره : bp 5 / 223 / ح 567 ج 2 1388\r\nرده بندى ديويى : 452 / 297\r\nشماره كتابشناسى ملى : 6954581\r\nمركز الحقائق الاسلامية\r\nنام كتاب : جانشين پيامبر كيست ؟\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ : اول / 1388\r\nچاپ : وفا\r\nشابك : 2 - 26 - 5348 - 600 - 978\r\n2 - 26 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nآخرين و كامل‌ترين دين الهى با بعثت خاتم الانبياء ، حضرت محمّد مصطفى صلى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nجانشين پيامبر كيست ؟\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش يكم امامت و خلافت چيست\r\nالحمد للَّه ربّ العالمين ، والصّلاة والسّلام على سيّدنا محمّد وآله الطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nمسأله امامت از مسائلى است كه ديدگاه شيعه اماميه با اهل تسنّن متفاوت است .\r\nشيعه معتقد است كه منصب امامت همانند منصب نبوّت بوده و ادامهء آن راه است و تعيين امام و جانشين براى پيامبر ، مانند تعيين خود پيامبر ، حقِّ خداوند متعال است و مردم در اين امر خطير حقّى ندارند .\r\nاهل سنّت مىگويند : تعيين امام با مردم است .\r\nآنان شرايط و صفاتى را در امامِ منتخبِ مردم ، معتبر مىدانند .\r\nآن گاه بحث مىشود كه اگر چنين باشد ، آيا خلفايى را كه آنان بعد از رسول خدا صلى اللَّه عليه وآله انتخاب نموده‌اند ، واجد آن شرايط و صفات\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمعتبر در امام بوده يا نه ؟\r\nبنابراين بحث در دو جهت خواهد بود و اين بحث از نظر مبناى اعتقادى و مبانى مناظرهء صحيح ، نتيجه خواهد داد ؛ چرا كه با اسقاط اصل مبنا يا اثبات واجد نبودن خلفاى آنان ، آن شرايط را كه خودشان معتبر دانسته‌اند امامت بلافصل اميرالمؤمنين عليه السلام ، بلامنازِع خواهد بود و راهى جز اعتقاد به امامت و خلافت بلافصل آن بزرگوار نخواهد ماند ، زيرا كه از سويى براى امامت آن حضرت دلايل نقلى و عقلى فراوان وجود دارد و از سوى ديگر براى امامت ديگران دليلى وجود ندارد .\r\nكتابى كه فرا روى شماست به اين مسأله مهم اعتقادى پرداخته و از ابهامات آن پرده برمىدارد و راه را براى جست و جوگر حقيقت ، مىگشايد .\r\nسيد على حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبخش يكم\r\nامامت وخلافت چيست ؟\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nلزوم خليفه و جانشين پيامبر خدا\r\nصلى اللَّه عليه وآله\r\nاين موضوع را با اين پرسش آغاز مىكنيم كه آيا بعد از رسول خدا صلى اللَّه عليه وآله لازم است جانشين و خليفه‌اى براى آن بزرگوار باشد ، يا لازم نيست ؟\r\nدر پاسخ اين پرسش مىگوييم :\r\nهمهء امّت اسلام بر وجوب و لزوم امامت بعد از پيامبر اكرم صلى اللَّه عليه وآله اتفاق نظر دارند . اين مطلب از سخنان بسيارى از دانشمندان شيعه و سنّى ظاهر بوده ؛ بلكه به آن تصريح كرده‌اند . براى مثال حافظ ابن حزم اندلسى در كتاب الفِصَل في الأهواءِ والمِلَلِ والنِّحَل مىنويسد :\r\nاتَّفَقَ جَميعُ فِرَقِ اهْلِ السُّنَّةِ وَجَميعُ فِرَقِ الشّيعَةِ وَجَميعُ الْمُرْجِئَةِ وَجَميعُ الْخَوارِجِ عَلى وُجُوبِ الإِمامَةِ ؛ « 1 »\r\nهمهء فرقه‌هاى اهل سنّت ، فرقه‌هاى شيعه ، تمامى مرجئه و همهء خوارج بر وجوب و لزوم امامت اتّفاق نظر دارند .\r\n\r\n\r\n","description":"","footnote":"\r\n( 1 ) . الفصل في الاهواء والملل والنحل : 4 / 72\r\n","page_name":" 19 ","page_number":19},
  {"content":"\r\n\r\nبنابراين ، اختلافى نيست كه بعد از رسول خدا صلى اللَّه عليه وآله امامى باشد .\r\n\r\nامامت چيست ؟\r\nهمهء اهل نظر از شيعه و سنّى ، امامت را اين گونه تعريف كرده‌اند :\r\nالْإِمامَةُ هِيَ الرِّئاسَةُ الْعامَّةُ في جَميعِ امُورِ الدّينِ وَالدُّنْيا نِيابَةً عَنْ رَسُولِ اللَّهِ صَلّى اللَّه عليه وآله ؛ « 1 »\r\nامامت ، رياست عمومى است بر امّت در همهء كارهاى دنيا و دين به نيابت از رسول خدا صلى اللَّه عليه وآله .\r\nعلماى شيعه و اهل سنّت ، امامت را چنين تعريف و بيان كرده‌اند . « 2 » بنابراين امام ، نايب رسول خدا صلى اللَّه عليه وآله و مورد اطاعت افراد امّت در همه موارد است .\r\nبنابراين تعريفِ مورد قبول همه ، اختلافى نيست كه امام بايد نايب رسول خدا ( صلى اللَّه عليه وآله ) باشد و امامت ، نيابت از پيامبر است تا\r\n\r\n\r\n","description":"","footnote":"\r\n( 1 ) . شرح المقاصد : 5 / 232 . به رغم اين كه در منابع اهل سنّت درود و صلوات پس از نام مبارك پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم\r\n( 2 ) . براى آگاهى بيشتر ر . ك : تجريد الاعتقاد و شروح آن ، شرح المواقف ، شرح المقاصد و ديگرمنابع كلامى\r\n","page_name":" 20 ","page_number":20},
  {"content":"\r\n\r\nخلأ نبوّت پر گردد و امام ، كار پيامبر را در ميان افراد امّت انجام مىدهد ، با اين تفاوت كه او پيامبر نيست .\r\n\r\nامامت و ديدگاه شيعه\r\nبا تعريفى كه براى « امام » و « امامت » شده است ، شيعهء اماميّه به لوازم اين تعريف پايبند بوده و آن‌ها را از معتقدات خود به شمار مىآورد ؛ ولى پيروان مكتب سقيفه و توجيه‌گران قضاياى پس از رحلت پيامبر خدا صلى اللَّه عليه وآله ، از پذيرش آن و التزام به لوازم تعريفى كه خود به صحّت آن اعتراف دارند ، سر باز زده‌اند .\r\nشيعه مىگويد : بنابر تعريفى كه براى امامت شده است ، آن چه براى پيامبر ثابت است ناگزير بايد براى امام نيز ثابت باشد ، مگر منصب نبوّت ؛ كه در نتيجه ، امام نيز همانند پيامبر هم داراى ولايت تكوينى و هم تشريعى خواهد بود .\r\nامام ولايت تكوينى دارد به اين معنا كه به اذن و عطاى خداوند متعال ، در امور جارى در جهانِ هستى تصرّف مىكند و اين قدرت و حقّ را از طرف خداوند متعال دارد كه در موجودات تصرّف نمايد .\r\nامام ولايت تشريعى دارد به اين معنا كه حقّ امر و نهى در همهء امور دين و دنيا - به حسب تعريفى كه براى امامت شده است - بر جميع\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nافراد امّت براى او ثابت است و كسى نمىتواند از فرمان او سرپيچى نمايد .\r\nالبتّه در ميان علماى اهل سنّت ، آنان كه داراى مذاق و مشرب عرفان بوده و به تصوّف گرايش دارند ، مقام ولايت تكوينى را براى ائمّهء ما عليهم السلام قائل هستند ؛ چراكه آنان اين مقام را براى مطلق « اولياء اللَّه » ثابت مىدانند و ائمّهء ما را گرچه « امام » نمىدانند ، ولى از اولياى بزرگ به شمار مىآورند .\r\nسوّمين مقامى كه شيعه براى امامان عليهم السلام قائل است ، مقام حكومت و فرمانروايى و اجراى احكام و قوانين الهى است . حكومت بُعدى از ابعاد امامت است ، نه اين كه امامت و حكومت يك حقيقت باشند و مترادف دانستن اين دو واژه ، اشتباه محض است .\r\nحكومت ، شأنى از شؤون امامت است كه گاهى در دست امام بوده و به دست او واقع گرديده ، مانند حكومت امير مؤمنان على عليه السلام و حكومت امام حسن مجتبى عليه السلام و گاهى همچنين نبوده ، مانند حال بقيّه ائمّه عليهم السلام كه در زندان‌هاى حكومت جابر و ظالم وقت بوده‌اند و يا تحت فشار آن‌ها بوده ، و يا مثل زمان ما كه امام عليه السلام در پسِ پردهء غيبت است ، كه به حسب ظاهر امام عليه السلام بسط يد و نفوذ كلمه ندارد ، ولى در عين حال امامتش محفوظ است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nامامت و اصول دين\r\nپيش‌تر اشاره شد كه شيعه با اهل سنّت در مسأله امامت اختلافاتى دارند ، يكى از موارد اختلاف اين است كه آيا امامت ، از اصول دين است يا فروع ؟\r\nبنا بر عقيدهء شيعه ، امامت از اصول دين است . براى تثبيت اين اعتقاد ، چند دليل مىتوان ارائه كرد كه ساده‌ترين آن‌ها چنين است :\r\n1 . بدون ترديد بحث از امامت ، بحث از نيابت از نبوّت است و از تعريفى كه براى امامت شده به وضوح و بدون هيچ ابهامى اين معنا استفاده مىشود ؛ چرا كه در تعريف آمده : « امامت ، نيابت و خلافت از رسول خدا صلى اللَّه عليه وآله است » كه مفاد اين عبارت همان است كه بيان شد .\r\nپس بحث از امامت ، بحث از شؤون نبوّت است ، نظير بحث از عصمت و هر بحثى كه از شؤون نبوّت و اعتقاد به آن واجب باشد ، از اصول دين خواهد بود .\r\n2 . دليل ديگر بر اين كه امامت اصلى از اصول دين است ، حديث معروفى است كه از پيامبر خدا صلى اللَّه عليه وآله نقل شده است .\r\nپيامبر خدا صلى اللَّه عليه وآله فرمود :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمَنْ ماتَ وَلَمْ يَعْرِفْ امامَ زمانِهِ ماتَ ميتَةً جاهِليَّةً ؛ « 1 »\r\nهر كس بميرد و امام زمانش را نشناخته باشد ، به مرگ جاهليّت از دنيا رفته است .\r\nدانشمندان شيعه و اهل سنّت اين حديث را در كتاب‌هاى خود از رسول خدا صلى اللَّه عليه وآله نقل كرده‌اند .\r\nروشن است كه منظور از مرگ جاهليّت ، مرگ كفر و نفاق است و چيزى كه جهل به آن ، فرجام كار انسان را به كفر و نفاق مىانجامد ، بايد با اصل دين ارتباط داشته باشد ، و گرنه جهل به مسائل فروع هيچ گاه انسان را به اين سرحدّ نمىرساند .\r\nالبتّه در بين دانشمندان صاحب نظر اهل سنّت ، كسانى هستند كه به آن‌ها نسبت داده شده كه امامت را از اصول دين مىدانند . براى نمونه قاضى ناصرالدّين بيضاوى از بزرگان و مشاهير اهل سنّت در تفسير و كلام ، امامت را از اصول دين مىداند .\r\nولى اكثر قريب به اتّفاق اهل سنّت ، در برابر شيعه ، قائلند كه امامت از فروع دين است . هر چند بعضى به طور قطع به اين مسأله\r\n\r\n\r\n","description":"","footnote":"\r\n( 1 ) . اين حديث با اين متن در شرح المقاصد ، و شرح العقائد النّسفيّه آمده است . امّا به متون ديگر در بسيارى از كتاب‌هاى كهن تفسيرى ، كلامى ، حديثى روايت شده است . ر . ك : الإمامة في أهم الكتب الكلاميه : 154\r\n","page_name":" 24 ","page_number":24},
  {"content":"\r\n\r\nتصريح نمىكنند ، بلكه مىگويند : فروع بودن امامت انسب است ، ولى در عين حال به اين كه امامت از اصول دين باشد نيز تصريح نمىكنند .\r\nدر هر صورت ، چه امامت اصلى از اصول دين باشد ؛ آن سان كه شيعه معتقد است ، يا از فروع دين باشد ؛ آن سان كه اهل سنّت مىگويند ، بايد بحث كرد كه امام چه كسى است تا او را بشناسيم و از او پيروى كنيم ، بر اوامر و نواهى او گردن نهيم و بر گفتار و كردار او ترتيب اثر بدهيم ؛ چون او را نايب و خليفهء پيامبر مىدانيم .\r\n\r\nپاسخ از يك شبهه\r\nگفتنى است كه گاهى شنيده مىشود كه برخى مىگويند : بحث از امامت ، بحث تاريخى صرف است و اكنون امّت اسلامى با اين مباحث كارى ندارند ، آنان را امور مهمّى است كه بايد بدان‌ها بپردازند و اوقات گران‌بهاى عمر را در آن‌ها صرف كنند .\r\nاين چه كلام بىاساسى است ؟ ! سخنى است از راهزنان افكار ، ساده‌لوحان و بىخبران از مبانى دين . چگونه مىشود كه از طرفى اعتقاد به امام را واجب و اطاعت و سرسپردگى نسبت به او را در خُرد و كلان از امور ، بر همهء افراد امّت لازم مىدانيد و سرپيچى از فرمان‌هاى او را كفر يا فسق به شمار مىآوريد و پيروى از او را موجب وصول انسان به سرّ خلقت و هدف آفرينش قلمداد مىكنيد و از طرف ديگر بحث در\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپيرامون آن را در شمار مباحث تاريخى صرف به شمار آورده و بحثى بىثمر مىدانيد ؟ !\r\nعزيزترين امور نزد انسان ، عقيدهء اوست ، بحث از امام و امامت آثار عملى فراوانى دارد ، انسان مىخواهد او را بشناسد ؛ چرا كه جهل به او اصل ايمانش را زير سؤال مىبرد . مىخواهد او را بشناسد تا او را دوست داشته باشد ؛ چرا كه در روايتى امام باقر عليه السلام فرمود :\r\nهَلِ الدّينُ الَّا الْحُبُّ وَالْبُغْضُ ؛ « 1 »\r\nآيا دين جز دوست داشتن و دشمنى ورزيدن است ؟\r\nانسان مىخواهد امام را بشناسد تا در مقام عمل ، از او تبعيّت كند ؛ زيرا انسان است و مكلّف و مانند بهائم يله و رها نيست و چون امامت ، نيابت از رسول خدا صلى اللَّه عليه وآله است ، پس امام است كه مىتواند براى انسان در مقام انجام وظايف فردى و اجتماعى و انجام وظايف بندگى نسبت به خداى متعال ، تعيين تكليف نمايد .\r\nاز اين رو انسان بايد امام را بشناسد و از حقّانيّت مدّعى اين مقام تحقيق كند تا از او پيروى نمايد و در مقام بندگى ، بارى كه بر دوش دارد به سرمنزل مقصود برساند .\r\n\r\n\r\n","description":"","footnote":"\r\n( 1 ) . مستدرك الوسائل : 12 / 227\r\n","page_name":" 26 ","page_number":26},
  {"content":"\r\n\r\nحال مىتوان قائل شد كه بحث در پيرامون چنين موضوع مهمّى يك بحث تاريخى صرف و فاقد ارزش است ؟\r\nآرى ، بىخبران از هدف غايى خلقت و عوامل تأمين كننده وصول به آن هدف ، جا دارد اين بحث را فاقد ارزش و يا غير ضرورى قلمداد نمايند ؛ ولى نزد فراگيرندگان ارشادهاى قرآنى و رهنمودهاى رسول خدا صلى اللَّه عليه وآله درباره طريق وصول به هدف آفرينش ، از بحث امامت و شئون و مقامات امام ارزشمندتر يافت نمىشود .\r\n\r\nوحدت در سايهء امامت\r\nشايد گفته شود كه بحث در پيرامون امامت به وحدت مسلمانان ضرر مىرساند ، از اين رو بايد اين مباحث ترك شود .\r\nما در اين باره به تفصيل در مباحث گوناگون خود سخن گفته‌ايم ، خلاصهء پاسخ از اين ديدگاه چنين است :\r\nبحث از امامت نه تنها به وحدت مسلمانان و اتّحاد كلمهء آن‌ها مضر نخواهد بود ؛ بلكه به برهان عقلى و نقلى ، بهترين ، بلكه تنها راه تحقّق اين آرمانِ گران قيمت و پرارزش ، روشن ساختن موضعِ امامت و منصب منيعِ خلافت و نيابت از رسول خدا صلى اللَّه عليه وآله است . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : نگاهى به حديث ثقلين : ص 50 ، از همين نگارنده\r\n","page_name":" 27 ","page_number":27},
  {"content":"\r\n\r\nسخن در اين است كه منظور از وحدت چيست ؟ و راه تحقّق آن كدام است ؟\r\nبرخى از معاصرين براى تحقّق وحدت اين گونه پيشنهاد مىكنند كه شيعه و اهل سنّت بايد تمام كتاب‌هاى تفسيرى ، حديثى و فقهى خود را با توافق يك‌ديگر از نو بنويسند ؛ چون تنها علّت اختلافات ، راهيابى اباطيل ، اساطير و اكاذيب در كتاب‌هاى شيعه و اهل سنّت است و با شناسايى امور خلافِ واقع و جدا كردن حقايق از اكاذيب ، چهرهء واقعى دين ، نمايان شده و مورد اتّفاق همگان قرار خواهد گرفت ؛ زيرا كسى با حقّ ، نزاع واختلاف ندارد ، در نتيجه تمام اختلافات از بين خواهد رفت .\r\nدر پاسخ ابتدايى به اين پيشنهاد اين پرسش‌ها مطرح مىشوند :\r\n1 . كسانى كه بايد كتاب‌هاى شيعه و اهل سنّت را بررسى كنند چه افرادى و از چه گروهى باشند ؟\r\n2 . معيار و ملاك براى شناخت حقّ ، از باطل و راست ، از دروغ چيست ؟\r\n3 . آيا اهل سنّت حاضرند از كتاب‌هايى را كه از آغاز تا فرجام صحيح مىدانند و با آن‌ها معاملهء وحى منزل مىكنند ( مانند صحاح ششگانه يا دست كم دو كتاب صحيح بخارى و صحيح مسلم ) و تمام مبانى و عقايدشان را بر پايهء مندرجات آن‌ها بناگذارى كرده‌اند ، دست بردارند\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو آن‌ها را بازنويسى كنند ؟\r\nبرخى ديگر پيشنهاد مىكنند كه بايد مشتركات دو فرقه اخذ گردد .\r\nدر پاسخ اين پيشنهاد مىگوييم : مشتركات كدامند ؟\r\nآيا توحيد و عقيده به يگانگى بارى تعالى است ؟\r\nدر همين مقام ، نخستين نزاع بر سر صفات بارى تعالى است ، آيا خداوند متعال جسم است ؟\r\nاهل سنّت مقامى را براى ابوبكر قائلند كه براى احدى قائل نيستند ، مىگويند : خداوند متعال براى او به خصوص تجلّى خواهد كرد و او خدا را آن چنان كه هست ، خواهد ديد . « 1 » البتّه خودشان در سند اين حديث خدشه مىكنند ، ولى بايد دانست كه جاعلان اين گونه اباطيل چه كسانى هستند ؟ ملاك و معيار شناخت اين افراد چيست ؟\r\nاز مشتركات ، همين مسألهء امامت است . پس دست كم بايستى اهل سنّت قائل شوند كه بحث از امامت و تحقيق از امام واقعى كه نايب رسول خدا صلى اللَّه عليه وآله است ، بحث از يكى از مشتركات بوده و از اسباب تقريب بين مذاهب است . پس چرا آن را از اسباب تفرقه به حساب مىآورند ؟\r\nآرى ، عدّه‌اى بحث از امامت را بحثى غير ضرورى مىدانند و با\r\n\r\n\r\n","description":"","footnote":"\r\n( 1 ) . الدر النضيد : 97\r\n","page_name":" 29 ","page_number":29},
  {"content":"\r\n\r\nاين وجود ما را به تقريب بين مذاهب فرا مىخوانند و اين درست در زمانى است كه گروهى از آنان هنوز شيعيان را مسلمان نمىدانند ( ! ! )\r\nآرى ، آنان فرقه‌هاى مجسّمه ، مرجئه و خوارج را مسلمان مىدانند ، ولى نسبت به ما ، نه اين كه در اسلام ما شكّ داشته باشند ، بلكه ما را مسلمان نمىدانند .\r\nشاهد اين كه در اين اخير در عربستان سعودى كتابى به نام مسألة التّقريب بين أهل السّنّة والشّيعة نوشته شده ، كه به مؤلّف كتاب به جهت تأليف اين كتاب ، مدرك تحصيلى اعطاء شده است ( ! ! )\r\nنگارنده اين كتاب پس از ورود به مباحث و ذكر مطالبى ، چنين مىنويسد :\r\nراهى براى تقريب بين ما ( يعنى اهل سنّت ) و بين شيعه نيست ، مگر اين كه شيعيان مسلمان شوند ( ! ! ) و تا اينان مسلمان نشوند تقريب معنا ندارد ( ! ! )\r\nولى ما در حقّ آنان چنين نمىگوييم ؛ بلكه مىگوييم : بياييد به كتاب خدا و سنّت قطعى رسول خدا صلى اللَّه عليه وآله كه خود معترف به آن هستيد ، عمل كنيد ! ما در بحث از سند و دلالت « حديث ثقلين » به تفصيل در اين باره سخن گفته‌ايم . « 1 »\r\n\r\n\r\n","description":"","footnote":"\r\n( 1 ) . ر . ك نگاهى به حديث ثقلين : 31 - 53\r\n","page_name":" 30 ","page_number":30},
  {"content":"\r\n\r\n\r\nبخش دوم جانشين پيامبر خدا كيست ؟\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nعلى يا ابوبكر ؟\r\nاهل سنّت در كتاب‌هاى كلامى خود طرف نزاع را سه نفر مىدانند و عبّاس عموى پيامبر را نيز اضافه مىكنند ؛ ولى مىگويند : چون عبّاس به نفع على عليه السلام كنار رفته است ، ناگزير نزاع به دو نفر منحصر مىشود .\r\nبه نظر مىرسد قضيّهء امامت عبّاس ، در زمان عبّاسيان مطرح شده است و در صدر اسلام سابقه نداشت و دليلى در دست نيست كه عبّاس ، ادّعاى امامت و خلافت بعد از رسول خدا صلى اللَّه عليه وآله كرده باشد ؛ بلكه عباس در قضاياى سقيفه ، طرفدار امير مؤمنان على عليه السلام بوده و با آن حضرت بيعت نموده و تا آخرين لحظه هم شنيده نشده كه در مقابل آن حضرت ادّعاى خلافت و امامت كرده باشد . پس اين كه طرف نزاع سه نفر بوده‌اند ، قولى است باطل و بر خلاف اتفاق مسلمانان .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nديدگاه ديگر\r\nبرخى بر اين عقيده‌اند كه اصلًا بين علىّ بن ابىطالب عليهما السلام و ابوبكر ابن ابىقحافه نزاعى وجود نداشته است . آنان براى اثبات اين ديدگاه 6 مطلب را دستاويز خود قرار داده‌اند :\r\n1 . امير مؤمنان على عليه السلام به ترتيب با ابوبكر ، عمر و عثمان بيعت كردند ، پس نزاعى با آنان نداشتند .\r\n2 . حضرت على عليه السلام همواره در نماز خلفا حاضر مىشدند و آنان را قبول داشتند .\r\n3 . بين حضرت على عليه السلام و خاندانش و بين خلفاى سه‌گانه پيوند نسبى بوده است .\r\nبه عبارت ديگر ، آنان به يك‌ديگر دختر داده و دختر گرفته‌اند و اين ايجاد نسبت و دامادى ، با نزاع و مخالفت و دشمنى نمىسازد ؛ زيرا طبيعى است كه اگر انسان به كسى دختر دهد و آن دختر بيمار شود ، ناگزير براى عيادت از او به منزل داماد خواهد رفت . پس رفت و آمد و نشست و برخاست وجود دارد و اين امور با اختلاف و نزاع جمع نمىشود .\r\n4 . امير مؤمنان على عليه السلام فرزندانى به نام ابوبكر ، عمر و عثمان داشتند و در صورتى كه آن حضرت با خلفا منازعه داشته باشند چگونه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاين نام‌ها را براى فرزندانشان اختيار فرموده‌اند ؟\r\nگفتنى است كه روى موارد سوّم و چهارم بيش از ديگر موارد تأكيد شده است .\r\n5 . احاديثى در مدح شيخين از امير مؤمنان على عليه السلام نقل شده است .\r\nدر مواردى به آن حضرت نسبت مىدهند كه فرمودند :\r\nاگر مردى را نزد من بياورند كه مرا بر ابوبكر و عمر برترى دهد بر او ، تازيانه مىزنم و حدّ شخصى را كه بر ديگران افترا مىزند بر او جارى مىكنم .\r\n6 . حضرت على عليه السلام براى حفظ وحدت بين جامعهء مسلمانان از حقّ خود چشم‌پوشى كردند .\r\n\r\nپاسخ از اين ديدگاه\r\nاينك اين موارد ششگانه را بررسى مىنماييم . درباره بيعت امير مؤمنان على عليه السلام سؤالات زير مطرح مىشود :\r\n1 . بيعت چيست ؟\r\n2 . آيا بيعتى بين امير مؤمنان على و خلفا واقع شده است ؟\r\n3 . اگر بين امير مؤمنان على و خلفا بيعتى واقع شده ، وقوع آن\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nچگونه بوده است ؟\r\n4 . اگر بين امير مؤمنان على و خلفا بيعتى واقع شده ، در چه زمانى بوده است ؟\r\n5 . آيا اساساً امامت از طريق بيعت قابل اثبات است يا نه ؟\r\nما براى اثبات خلافت و امامت امير مؤمنان على عليه السلام به ادلّهء سه‌گانه قرآن كريم ، سنّت قطعى رسول خدا صلى اللَّه عليه وآله و عقل تمسّك مىكنيم و منظور ما از دليل عقلى ، قاعدهء قبح تقدّم مفضول بر فاضل است و اين قاعده را حتّى ابن تيميّه نيز قبول دارد .\r\nاما اهل سنّت ، پس از اقرار به عدم وجود نصّ بر امامت ابوبكر و تنزّل از ادّعاى افضليت او ، راهى جز اجماع صحابه و بيعت آنان با وى ندارند .\r\n\r\nبيعت چيست ؟\r\nبيعت ، قراردادى است اجتماعى ؛ به اين معنا كه عدّه‌اى با فردى قرارى منعقد مىنمايند كه شخصى كه با او بيعت شده تعهّد مىكند كه - براى مثال - از كشور بيعت‌كنندگان حفاظت نمايد ، امور مورد احتياج آنان را تأمين كند ، خدمات فرهنگى و بهداشتى و . . . در حقّ آنان انجام دهد . بيعت‌كنندگان نيز متعهّد مىشوند كه از او اطاعت كنند و در مواردى اگر به كمك مالى و يا جانى نياز داشت ( البتّه بر طبق ضوابطى )\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبا او مساعدت و همكارى نمايند . بعد از اظهار تعهّد از طرفين ، « بيعت » كه همين قرارداد اجتماعى است ، محقَّق مىشود . « 1 »\r\n\r\nبيعت شرعى\r\nآن گاه كه بيعت منعقد شد اين پرسش مطرح است كه چه دليلى وجود دارد كه طرفينِ قرارداد به تعهّدشان وفا نمايند ؟\r\nبه عبارت روشن‌تر ، بعد از انعقاد چنين قراردادى ، وجوب و لزوم اطاعت بيعت‌كنندگان نسبت به شخصى كه با او بيعت كرده‌اند از كجا ثابت مىشود ؟ و به چه دليلى شخصى كه با او بيعت شده حقِّ حاكميّت و فرمان‌برى پيدا مىكند ؟\r\nپاسخ اين پرسش را با آيهء كريمه‌اى توضيح مىدهيم . قرآن كريم مىفرمايد :\r\n« يا أيُّهَا الَّذِيْنَ آمَنُوا أَوْفُوا بِالْعُقُودِ » ؛ « 2 » اى كسانى كه ايمان آورده‌ايد ! به عقدهايتان وفا كنيد .\r\nخلاصه استدلال به اين آيهء مباركه براى مشروعيّت بيعت چنين است : وقتى دو نفر با هم معاهده كردند ( چون عهد و معاهده نيز در\r\n\r\n\r\n","description":"","footnote":"\r\n( 1 ) . ر . ك : النهاية في غريب الحديث : 1 / 174 ، مقدّمه ابن خلدون : 1 / 209\r\n( 2 ) . سورهء مائده : 5 / 1\r\n","page_name":" 37 ","page_number":37},
  {"content":"\r\n\r\nواقع نوعى قرارداد و پيمان است ، علاوه اين كه در رواياتى ، عقد به عهد كه همان پيمان مؤكّد است ، تفسير شده است ) بايستى بر طبق معاهده وفا كنند .\r\n\r\nآيا امامت و خلافت با بيعت محقَّق مىشود ؟\r\nمشروعيّت بيعت با استناد به آيهء كريمه نسبت به قراردادهاى اجتماعى بين مردم و شخصى كه با او بيعت شده است ، اثبات شد ، اكنون با اين دو پرسش مشروعيت آن را توضيح مىدهيم .\r\nآيا نتيجهء اين مشروعيّت ، اولى به تصرّف بودن شخصِ بيعت شده نسبت به بيعت‌كنندگان را نيز مفيد خواهد بود ؟\r\nاز طرفى ، در فرضى كه خود حاكم و شخص بيعت شده با قانون‌ها و قراردادهاى مقرّر بين طرفين مخالفت كند باز هم وفا به اين پيمان براى بيعت‌كنندگان واجب خواهد بود ؟\r\nطبيعى است كه در اثر ظهور انحراف و تخلّف ، وجوب اطاعت از بين مىرود و اين جاست كه لزوم معصوم بودن شخصِ بيعت شده مطرح مىشود و با لزومِ عصمت ، تلاش‌هايى كه براى تحقّق بيعت انجام يافته ، اثباتِ امامت خلفا نقش بر آب مىشود .\r\nگفتنى است كه تمام اين بحث‌ها به عنوان مماشات و بر فرض تسليم است ، و گرنه وقتى ثابت شود كه حقّ تعيين خليفه و جانشين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nپيامبر ، منحصراً به خداوند متعال مربوط است و بندگان را در اين زمينه هيچ گونه نقشى نيست ، اساس اين مباحث درهم مىريزد .\r\nاز قضاياى جالب توجّه درباره اثبات اعتقاد شيعه مبنى بر عدم جواز دخالت بندگان نسبت به امام و جانشين پيامبر صلى اللَّه عليه وآله قضيّه‌اى است كه ابن هشام و حلبى در كتاب‌هاى سيرهء خودشان آورده‌اند ، اين قضيه در ديگر كتاب‌هاى سيره نيز آمده است .\r\nرسول خدا صلى اللَّه عليه وآله در آغاز رسالت خويش به سراغ قبيله‌اى از قبايل عرب براى دعوت به اسلام تشريف بردند . بعد از مذاكره با بزرگان قبيله ، آنان چنين اظهار كردند : آيا اگر ما دعوت شما را بپذيريم و از شما حمايت كنيم و با دشمنانتان بجنگيم ، مقام رياست و خلافت و سرپرستى امّت را بعد از خود به ما واگذار مىكنيد ؟\r\nدر شرايطى كه گرويدن حتّى يك نفر به جماعت مسلمانان به نفع اسلام بود ، آن حضرت هيچ گونه وعده‌اى به آن‌ها ندادند ، بلكه با صراحت تمام اعلام فرمودند :\r\nالأمر إلى اللَّه يضعه حيث يشاء ؛ « 1 »\r\nاين امر به دست خداست ، او به هر كه بخواهد واگذار مىكند .\r\n\r\n\r\n","description":"","footnote":"\r\n( 1 ) . البداية والنهايه : 3 / 171 ، الاصابه : 1 / 52 ، تاريخ الاسلام : 1 / 286\r\n","page_name":" 39 ","page_number":39},
  {"content":"\r\n\r\n\r\nبيعت با ابوبكر چگونه محقّق شد ؟\r\nبنابر تصريح منابع تاريخى ، نخستين كسى كه با ابوبكر بيعت كرد ، عمر بن خطّاب بود . بعد از او يك يا دو نفر از مهاجرين فقط ( ! ! ) و پس از آن ، اندكى از انصار كه اوّلين آن‌ها بشير بن سعد بود ، بيعت كردند ، ولى بسيارى از انصار و ديگر مهاجرين و به خصوص تمام بنى هاشم و بزرگان صحابهء رسول خدا صلى اللَّه عليه وآله هيچ يك در سقيفه حاضر نبودند و با او بيعت نكردند .\r\nآن چه گذشت بحث به اصطلاح « كبروى » بود ، اكنون بحث را در « صغرى » پياده مىكنيم .\r\nدر بحث از حقيقت بيعت عنوان شد كه بيعت ، يك قرارداد اجتماعى است ، به راستى اجتماعى كه در اثر بيعت آنان ، امامت ابوبكر تحقّق پيدا كرد كدام است ؟\r\nآن چه از ادلّهء مسلّم و تاريخى قطعى برمىآيد ، بيعت كنندگان با ابوبكر در سقيفه بنى ساعده چهار نفر بوده‌اند :\r\n1 . عمر بن خطّاب ،\r\n2 . سالم مولاى ابى حذيفه ،\r\n3 . ابو عبيدهء جرّاح ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n4 . پيرمردى به سيماى اهل نجد . « 1 » آيا با بيعت اين افراد معدود ( كه در واقع ، افرادى هم نبوده‌اند ، بلكه دو فرد بوده‌اند ) معقول است كه وجوب اطاعت ابوبكر بر تمام امّت اسلامى در شرق و غرب عالم ثابت شود ؟\r\n\r\nآيا حضرت على با ابوبكر بيعت كرد ؟\r\nهمان گونه كه اشاره شد ، برخى مىگويند : امير مؤمنان على عليه السلام با ابوبكر بيعت كرد . ما اين ادعا را از چهار محور پاسخ مىدهيم :\r\nنخست آن كه اين ادّعا بايد نقد و بررسى شود .\r\nدوم آن كه بيان شد كه بيعت ، يك نوع قرارداد و به اصطلاح يك امر انشايى است و حقيقت انشا - بنا بر مسلك تحقيق و آن چه كه نظر بزرگان ، بدان منتهى مىشود - عبارت از اعتبار و ابراز است . اگر بپذيريم امير مؤمنان على عليه السلام دست در دست ابوبكر ابن ابى قحافه گذاشته باشند ، ولى از كجا معلوم كه با اين دست در دست گذاشتن ، خلافت و لزوم اطاعت او را هم اعتبار كرده باشند ؟\r\nاگر كسى بگويد : ظاهر حال هر بيعت كننده‌اى اين است كه با اين كار ، اعتبارى را كه روح بيعت به وجود آن است ، اظهار و ابراز مىكند ؛\r\n\r\n\r\n","description":"","footnote":"\r\n( 1 ) . ر . ك : تاريخ طبرى : 3 / 206 - 201 ، البداية والنّهايه : 6 / 225 ، الكامل في التاريخ : 2 / 223\r\n","page_name":" 41 ","page_number":41},
  {"content":"\r\n\r\nمىگوييم : آرى ، ظاهر حال همين گونه است و در جاى خود ثابت شده كه چنين ظواهرى حجّت هستند ، ولى همهء اين‌ها در صورتى است كه آن ظاهر به معارضى اقوى مبتلا نباشد ، در صورتى كه در مورد ما خطبهء شقشقيّه و نظير آن از امير مؤمنان على عليه السلام صادر شده است كه حضرت در آن چنين تصريح فرمودند :\r\nواللَّهِ لَقَدْ تَقَمَّصَها ابْنُ أبي قُحَافَةِ ؛ « 1 »\r\nبه خدا سوگند ! ابوبكر بن ابىقحافه منصب خلافت و جانشينى را به خود بست و حال آن كه حقّ او نبود .\r\nسوم آن كه اگر بيعتى بين حضرت على عليه السلام و ابوبكر واقع شده ، بنابر نقل مورّخان در شرايطى بوده كه هرگز نمىتوان به آن حضرت نسبت رضايت به خلافت ابىبكر را داد ، براى آگاهى بيشتر در اين زمينه كافى است به كتاب الامامة والسياسة تأليف ابن قتيبه دينورى رجوع شود تا چگونگى قضيّه تا حدودى روشن گردد .\r\nبرخى از اهل سنّت براى فرار از پذيرش اين واقعيّت چاره‌اى نديدند جز اين كه انتساب اين كتاب را به ابن قتيبه منكر شوند ؛ و اين راه نيز دردى را دوا نمىكند ؛ زيرا به يقين اين كتاب از مؤلفات ابن قتيبه\r\n\r\n\r\n","description":"","footnote":"\r\n( 1 ) . نهج البلاغه : 48 ، خطبهء سوّم ( شقشقيّه )\r\n","page_name":" 42 ","page_number":42},
  {"content":"\r\n\r\nاست ، بزرگان اهل سنّت در قرون گذشته ، مطالبى را از آن نقل كرده و به صراحت به ابن قتيبه نسبت داده‌اند . « 1 » چهارم آن كه اگر بيعتى بين حضرت على عليه السلام و ابوبكر واقع شده ، بنابر نقل صحيح بخارى بعد از شهادت حضرت صدّيقهء طاهره فاطمهء زهرا عليها السلام بوده است .\r\nاز طرفى بنا به نقل اهل سنّت شهادت حضرت زهرا عليها السلام شش ماه بعد از رحلت رسول خدا صلى اللَّه عليه وآله بوده است ، آن سان كه در صحيح بخارى آمده است . بنابراين ، چرا حضرت على عليه السلام در اين مدت طولانى بيعت نكرده است ؟\r\nچرا حضرت زهرا عليها السلام را به بيعت وادار نكرده‌اند ؟\r\nبا وجود چنين دلايلى اگر در ظاهر حضرت على عليه السلام با او بيعت كرد ، كجا ظهورى براى آن بيعت منعقد مىشود كه نشان‌گر امضاى خلافت ابوبكر باشد و اطاعت او را بر امّت لازم بداند ؟\r\nالبتّه تمام اين موارد بر فرضى است كه امر خلافت و امامت با بيعت قابل اثبات باشد كه بطلان اين مطلب پيش‌تر بيان گرديد .\r\n\r\n\r\n","description":"","footnote":"\r\n( 1 ) . براى نمونه رجوع شود به كتاب العقد الثمين فى تاريخ البلد الامين : 6 / 72\r\n","page_name":" 43 ","page_number":43},
  {"content":"\r\n\r\n\r\nحضرت على و حضور در نماز جماعت خلفا\r\nبرخى از اهل سنّت ادّعا كرده‌اند كه امير مؤمنان على عليه السلام در نماز خلفا شركت مىكرد . مىتوان گفت كه اين ادّعا از مصاديق بارز « رُبَّ مَشْهُورٍ لا أَصْلَ لَهُ » است كه چه بسيار مطالب و قضاياى مشهورى كه اصل و ريشهء درستى ندارند .\r\nالبته به رغم اين كه حتّى برخى از بزرگان ، اين قضيّه را به عنوان امر مسلّمى اتّخاذ كرده‌اند ، ولى ما تا كنون مدرك معتبر و قابل اعتنايى براى تثبيت اين مطلب نيافته‌ايم ؛ چرا كه سند معتبر و غير قابل مناقشه‌اى در دست نيست كه آن حضرت همواره به نماز خلفا حاضر مىشده‌اند ؟\r\nآن چه در اين باره موجود است مطلبى است كه ابو سعد سمعانى در كتاب انساب الأشراف آورده است كه در واقع مىتوان آن را از معجزات امير مؤمنان على عليه السلام در ارتباط با رسوا كردن مخالفان به شمار آورد ، در اين قضيّه نقشه قتل آن حضرت را پىريزى كرده بودند . ما اين جريان را در بحث‌هاى خود نقل كرده‌ايم . « 1 » شايد اين واقعه حاكى از آن باشد كه هنوز اميرالمؤمنين عليه السلام با\r\n\r\n\r\n","description":"","footnote":"\r\n( 1 ) . أنساب الأشراف : 3 / 95 . براى آگاهى بيشتر در اين زمينه ر . ك : نگاهى به حديث ولايت : 50 - 53 از همين نگارنده\r\n","page_name":" 44 ","page_number":44},
  {"content":"\r\n\r\nابوبكر بيعت نكرده بودند و يا عدم رضايتشان بر همگان معلوم بوده ، و گرنه وجهى براى اين نبود كه به قتل آن حضرت تصميم بگيرند .\r\n\r\nآيا بين امير مؤمنان على و خلفا پيوند سببى بود ؟\r\nبنابر تحقيق مسلّم و غير قابل انكار انتسابات و پيوندهايى كه بين بنى هاشم و امويان رخ داده « يكطرفى » بوده است ، به اين معنا كه عمدتاً امويان و ديگر مخالفان بوده‌اند كه با بنى هاشم پيوند بسته و از بنى هاشم دختر گرفته‌اند ، ولى در بنى هاشم ، كسى نيست كه از مخالفان دخترى گرفته باشد . دست كم آن چه مسلّم و قطعى است اين كه مادر هيچ يك از ائمّهء اطهار عليهم السلام از امويان نمىباشد .\r\nدر اين زمينه دو مورد قابل بحث و تحقيق است :\r\n1 . دامادى امام محمد باقر عليه السلام با قاسم بن محمّد بن ابىبكر .\r\nقاسم از فقهاى مدينه و شخصى موجَّه و وزين بوده است كه حضرت امام باقر عليه السلام ، امّ فروه دختر او را به همسرى گرفتند . اين مخدّره ، مادر امام صادق عليه السلام است .\r\n2 . ازدواج امّ كلثوم دختر حضرت على عليه السلام با عمر بن خطّاب .\r\nاهل سنّت مىگويند : وقتى شما در خطاب به امامان خود مىگوييد :\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاشْهَدُ أنَّكَ كُنْتَ نُوراً في الأصْلابِ الشّامِخَةِ والأَرْحَامِ المُطَهَّرَةِ ؛\r\nگواهى مىدهم كه شما به صورت نورى در پشت مردانى عالى درجه و رحم‌هاى پاك و دور از پليدى بوده‌ايد ؛\r\nپس ابوبكر كه پدر بزرگ مادرِ امام صادق عليه السلام است از « اصلاب شامخه » مىباشد و بايد به ايمان و پاكى او قائل بشويد .\r\nدر پاسخ اين استدلال چنين مىگوييم :\r\nهر دو مقدّمهء اين استدلال صحيح و بدون ترديد مورد تصديق شيعه است ، به اين معنا كه ترديدى نيست كه امّ فروه دختر قاسم ، همسر امام محمّد باقر و مادر ششمين امام شيعيان جعفر بن محمّد الصّادق عليهما السلام است و قاسم نوادهء ابوبكر مىباشد .\r\nاز طرف ديگر نيز شكّى نيست كه مضمون عبارت ياد شده كه از فرازهاى زيارت وارث است از اعتقادات شيعيان به شمار مىرود ؛ ولى نتيجه‌اى كه از اين دو مقدّمه گرفته شده ، از مواردى است كه مادرِ جوان مرده بدان مىخندد ؛ زيرا كه\r\nاوّلًا بر آشناى با استعمالات عرب پنهان نيست كه منظور از واژهء « اصْلاب » در زيارت شريفه ، اجداد پدرى هستند « 1 » و اجداد پدرى\r\n\r\n\r\n","description":"","footnote":"\r\n( 1 ) . لسان العرب : 1 / 527 - 526\r\n","page_name":" 46 ","page_number":46},
  {"content":"\r\n\r\nامامان شيعه عليهم السلام ، تا حضرت آدم ابوالبشر معلوم بوده و روشن است كه هيچ ارتباطى با « ابوبكر » ندارند .\r\nثانياً منظور از واژهء « ارحام » بانوانى هستند كه نور امام عليه السلام از پشتِ پدر به رحم آن بانو منتقل شده است ، كه در نتيجه در خود امامان شيعه ، همسر هر امامى كه مادرِ امام بعدى به شمار مىرفته بدون شكّ ، طاهره و مطهّره بوده و اين معيار در جانب مادران ائمّه عليهم السلام تا حضرت حوّاء همين گونه است .\r\nبراى مثال « سَلمى » همسر حضرت هاشم عليه السلام بانويى طاهره و مطهّره بوده است ، كه اين بانو ، مادر حضرت عبدالمطّلب به شمار مىرود .\r\nهم‌چنين همسر حضرت عبدالمطّلب عليه السلام كه مادر حضرت ابوطالب عليه السلام است نيز بانويى پاكدامن ، طاهره و مطهّره بوده است .\r\nبا عنايت به آن چه بيان شد به طور كامل روشن گشت كه « ابوبكر ابن ابىقحافه » نه در شمار « اصلاب » قرار مىگيرد و نه در عداد « ارحام » و اساساً ، اين دو كلمه ، هيچ گونه ارتباطى با ابوبكر ندارند ، تا اين كه شيعه ، ملزَم به تكريم جناب ايشان ( ! ! ) باشد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nچگونگى ازدواج امّ كلثوم با عمر\r\nمورد دوم ازدواج امّ كلثوم عليها السلام دختر حضرت اميرالمؤمنين عليه السلام با عمر بن خطّاب بود كه مىخواهند بدين وسيله فضيلتى را براى عمر اثبات و آن چه را كه بعد از رحلت رسول اللَّه صلى اللَّه عليه وآله بوده ، انكار كنند . اين مورد نيز به بررسى و نقد نياز دارد .\r\nاين قضيّه از دو جهت بايد به دقّت بررسى شود :\r\n1 . از جهت روايات شيعه .\r\n2 . از جهت روايات مخالفان .\r\nاز نظر روايات معتبر شيعه ، جريان چنين است :\r\nعمر بن خطّاب از امير مؤمنان على عليه السلام ، دختر كوچكترشان حضرت امّ كلثوم را خواستگارى نمود ، حضرت على عليه السلام از اين كه دخترشان كم سنّ و سال است و آمادگى براى ازدواج ندارد به او پاسخ ردّ دادند .\r\nپس از زمانى عمر ، عبّاس عموى رسول خدا صلى اللَّه عليه وآله را ملاقات نمود و از او پرسيد : آيا عيب و عارى در من سراغ دارى ؟ ! !\r\nعبّاس گفت : مگر چه اتّفاقى افتاده ؟ منظورت از اين سؤال چيست ؟\r\nعمر گفت : از فرزند برادرت - يعنى اميرالمؤمنين عليه السلام - دخترش را خواستگارى نمودم ، ولى به من جواب ردّ داد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآن گاه عمر ، عبّاس ( بلكه اميرالمؤمنين عليه السلام و بنى هاشم ) را تهديد كرد و افزود : به خدا سوگند ! چاه زمزم را پر مىكنم ، آثار جلالت و عظمت بنى هاشم را ( در مكّه و مدينه ) از بين مىبرم و دو نفر شاهد عليه على بر دزدى او اقامه مىنمايم و حدّ سارق بر او جارى مىكنم .\r\nعبّاس نزد امير مؤمنان على عليه السلام آمد و آن چه بين او و عمر گذشته بود به عرض آن حضرت رساند و از آن بزرگوار خواست كه تصميم‌گيرى دربارهء اين ازدواج را به او واگذار نمايد .\r\nامير مؤمنان على عليه السلام نيز به تقاضاى عمويشان به اين خواستگارى پاسخ مثبت دادند . آن گاه عبّاس ، امّ كلثوم را به عقد عمر درآورد .\r\nپس از آن كه عمر كشته شد ، اميرالمؤمنين عليه السلام آن مخدّره را به خانهء خودشان انتقال دادند .\r\nو آن گاه كه از امام صادق عليه السلام دربارهء اين ازدواج سؤال شد .\r\nحضرت فرمودند :\r\nإنّ ذلك فرج غصباه ؛ « 1 »\r\nاين ناموسى است كه از ما غصب شده است .\r\n\r\n\r\n","description":"","footnote":"\r\n( 1 ) . ر . ك : فروع كافى : 5 / 346 و 6 / 115\r\n","page_name":" 49 ","page_number":49},
  {"content":"\r\n\r\nگفتنى است كه عدّه‌اى از قدماى بزرگ شيعه مانند شيخ مفيد رحمه اللَّه و سيّد مرتضى رحمه اللَّه اصل واقعهء تزويج و حتّى مجرّد اجراى عقد را نفى كرده‌اند و عدّهء بسيارى از بزرگان شيعه با ادلّه عقلى و نقلى اصل ازدواج را تكذيب نموده‌اند .\r\nاز روايات شيعه - كه از نظر سند قابل مناقشه نيستند - چيزى بيش از اين كه بيان گرديد ، برنمىآيد و چنين ازدواجى اگر واقع شده باشد بر چيزى كه مطلوب آن‌هاست ، دلالت ندارد .\r\n\r\nبررسى ديدگاه اهل سنّت\r\nپيش از آن كه روايات مخالفان را بررسى نماييم تذكّر اين نكته ضرورى است كه قضيّهء تزويج امّ كلثوم آن چنان كه ادّعا مىشود و با آب و تاب نقل مىكنند در صحيح بخارى ، صحيح مسلم و ديگر صحاح ششگانه نيامده است ، هم‌چنين در اكثر قريب به اتّفاق مسانيد و معاجم مشهور و معتبر عامّه ، اثرى از كيفيّت اين واقعه يافت نمىشود .\r\nاين موضوع جدّاً جاى دقّت و توجّه است كه واقعه‌اى كه اين گونه براى اهل سنّت مؤثّر است ، چگونه از روايت تفصيل آن غفلت كرده‌اند و اساساً آيا غفلت يا تغافل در نقل چنين امرى با اين همه اهميّت ، جا دارد ؟\r\nنه ؛ بلكه معلوم مىشود كه اصل واقعه پايه و اساسى ندارد ، و گرنه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبه اين آسانى از آن نمىگذرند ، گرچه در نظر ما شيعيان ، اثبات امر امامت و خلافت با آن رفعت و جلالتى كه دارد ، با چنين امورى حتّى اگر وقوعش مسلّم باشد ( تا چه رسد به اين كه اصل وقوع ، هنوز مورد ابهام است ) آب در هاون كوفتن و خطّ بر آب نقش كردن است .\r\nپس از تذكّر اين نكته ، به بررسى رواياتى كه در كتاب‌هاى اهل سنّت آمده است مىپردازيم :\r\nآنان اين واقعه را از دو طريق نقل كرده‌اند :\r\n1 . طريق اهل بيت . « 1 » 2 . طريق غير اهل بيت . « 2 » بزرگان اهل جرح و تعديل از محققان اهل سنّت روايات هر دو طريق را تضعيف كرده‌اند و هيچ يك را قابل اعتنا ندانسته‌اند .\r\nافزون بر اين ، متن اين روايات مضطرب و آشفته است كه همين اضطراب متن از نظر محققان ، از اسباب تضعيف حديث است .\r\nنتيجه اين كه :\r\n\r\n\r\n","description":"","footnote":"\r\n( 1 ) . تهذيب التهذيب : 1 / 44 ، 11 / 382 ، 4 / 106\r\n( 2 ) . الطبقات الكبرى : 8 / 462 ، المستدرك على الصحيحين : 3 / 142 ، السّنن الكبرى : 7 / 63 و 114 ، تاريخ بغداد : 6 / 182 ، الاستيعاب : 4 / 1954 ، اسد الغابة : 5 / 614 ، الذّريّة الطّاهره : 157 - 165 ، مجمع الزّوائد : 4 / 499 ، المصنّف صنعانى : 10354\r\n","page_name":" 51 ","page_number":51},
  {"content":"\r\n\r\nاوّلًا : در ميان كتاب‌هاى اهل سنّت ، كتاب‌هاى معتبرى مانند صحاح و اكثر قريب به اتّفاق مسانيد و معاجم نام و نشانى از وقوع اين تزويج با ميل يا رضايت حضرت امير عليه السلام يافت نمىشود .\r\nثانياً : اين واقعه در ديگر كتاب‌هاى اهل سنّت از دو طريق نقل شده ، حديثى كه خودشان بر صحّت سند آن اتفاق نظر داشته باشند ، موجود نيست .\r\nثالثاً : متن روايات موجود ( با چشم پوشى از مشكل سندى ) از اضطرابى عجيب در ذكر جوانب مختلف واقعه برخوردار است ، « 1 » و محقّقان حديث شناس ، رواياتى را كه داراى اضطراب متن باشند معتبر ندانسته و تضعيف مىنمايند .\r\nبنابر آن چه گذشت با توجه به روايات شيعه - در صورتى كه اصل واقعه را انكار نكنيم و روايات وارده را نيز از ظاهرش كه دلالت بر وقوع واقعه مىنمايد منصرف ننماييم ، كه البته خود اين دو مطلب نيز جاى بحث و تحقيق عميقى دارد - نهايت چيزى كه امكان دارد به آن ملتزم شويم اين است كه امير مؤمنان على عليه السلام با مراجعات مكرّر و پافشارى و اصرار بسيار زياد عمر بن خطّاب ( كه در روايات مخالفان\r\n\r\n\r\n","description":"","footnote":"\r\n( 1 ) . ر . ك : الطبقات الكبرى : 8 / 463 ، الاصابة : 4 / جزء 8 / 275 ، رقم 1473 ، البداية والنّهايه : 5 / 330 ، انساب الأشراف : 2 / 412 ، المستدرك على الصحيحين : 3 / 142\r\n","page_name":" 52 ","page_number":52},
  {"content":"\r\n\r\nنيز كاملًا مشهود است ) و پس از ردّ و انكارها و اعتذارهاى مختلف از جانب آن حضرت و سرانجام تهديدهاى گوناگون از ناحيهء عمر و واسطه قرار دادن عمر ، عقيل و عبّاس را ، ( كه مدارك عامّه ، با صراحت حاكى از تمام اين امور است ) در شرايطى ناهنجار و بدون رضايت قلبى ، امر تزويج ام كلثوم را به عمويشان عبّاس واگذار فرمودند .\r\nعبّاس نيز پس از اجراى عقد ، حضرت امّ كلثوم را به خانهء عمر بردند و بعد از مدّتى كوتاه ، خليفه به قتل رسيد و اميرالمؤمنين عليه السلام ، دخترشان را به منزل خودشان برگرداندند .\r\nبه راستى كدام عاقل باانصاف ، چنين واقعه‌اى را دليل بر وجود ارتباطات به اصطلاح حسنه بين اميرالمؤمنين عليه السلام و عمر بن خطّاب مىداند ؟\r\nاز سوى ديگر در متون روايات اهل سنّت مطالب واهى آمده كه اميرالمؤمنين عليه السلام آن بانو را براى عمر با آرايش و زينت فرستاده و خليفه او را برانداز كرده ( ! ! ) و در اين ازدواج آميزشى رخ داده ، اين بانو فرزندانى براى عمر آورده و ديگر مطالب بىاساس ، همهء اين‌ها كذب و افترا و جعل و وضع بوده و هيچ ارزشى ندارند .\r\nنوشته‌اند كه عمر بالاى منبر علّت اصرار زياد خود را بر اين وصلت فرمايش رسول خدا صلى اللَّه عليه وآله قرار داده كه آن حضرت فرمود :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكلّ حسب ونسب منقطع يوم القيامة إلّاحسبي ونسبي ؛ « 1 »\r\nهر پيوند حسبى و نسبى در روز رستاخيز گسستنى است جز پيوند حسبى و نسبى من .\r\nعمر بنا به ادّعاى خودش مىخواهد با انتساب به فاطمهء زهرا عليها السلام ، به رسول خدا صلى اللَّه عليه وآله انتساب پيدا كند و تا روز قيامت از اين انتساب نفع ببرد .\r\nاكنون قضيّه‌اى كه نقل مىشود ، وجود غرضى ديگر را در اصرار انجام اين ازدواج تقويت مىكند .\r\nمحمّد بن ادريس شافعى مىگويد : هنگامى كه حجّاج بن يوسف ثقفى ، دختر عبداللَّه بن جعفر را به ازدواج خود درآورد ، خالد بن يزيد بن معاويه به عبدالملك مروان گفت : آيا در امر اين ازدواج ، حجّاج را به حال خود واگذاشتى ؟\r\nعبدالملك در جواب خالد گفت : آرى ، مگر مشكلى در ميان است ؟\r\nخالد گفت : به خدا سوگند ! اين كار ، منشأ بزرگ‌ترين مشكلات است .\r\nعبدالملك گفت : چگونه و به چه سببى ؟\r\n\r\n\r\n","description":"","footnote":"\r\n( 1 ) . الطبقات الكبرى : 8 / 463\r\n","page_name":" 54 ","page_number":54},
  {"content":"\r\n\r\nخالد گفت : به خدا سوگند ! اى خليفه ! از زمانى كه رَمْله دختر زبير را به ازدواج درآورده‌ام ، تمام كينه‌ها و عداوت‌هايى كه نسبت به زبير داشتم ، از دلم بيرون رفته است .\r\nبا اين سخن گويى عبدالملك خواب بود و بيدار گشت و فورى به حجّاج نوشت : دختر عبداللَّه را طلاق بده .\r\nحجّاج از فرمان خليفهء وقت اطاعت نمود . « 1 » البتّه طبع پيوند ازدواج و ايجاد فاميلى همين است كه منشأ از بين بردن عداوت‌ها و كدورت‌هاى گذشته خواهد شد و يا دست كم آن‌ها را تعديل خواهد كرد . اين مطلب با اغراض سوء امويان منافات داشت كه درصدد بودند به هر وسيلهء ممكنى بغض بنى هاشم را در دل‌ها به خصوص در دل‌هاى عمّالشان بپرورانند .\r\nاز اين رو عمر بن خطّاب با اين هدف به اين ازدواج پافشارى مىكرد كه شايد از طريق اين فاميلى با بنى هاشم و به خصوص بيت اميرالمؤمنين عليه السلام ، بتواند مسير فكرى جامعهء مسلمانان را نسبت به قضاياى سقيفه و آن چه كه از طرف او و هوادارانش بر سر فاطمهء زهرا عليها السلام آمده بود ، منحرف سازد .\r\n\r\n\r\n","description":"","footnote":"\r\n( 1 ) . مختصر تاريخ مدينة دمشق : 6 / 205\r\n","page_name":" 55 ","page_number":55},
  {"content":"\r\n\r\n\r\nحضرت امير و نام گذارى با اسامى خلفا\r\nاز ديرباز نام گذارى از طرف افرادى كه صاحب عنوان ، شخصيت و مقام هستند - چه به حق و چه به باطل - امرى رايج بوده است . براى مثال با مراجعه به تاريخ ، مواردى ديده مىشود كه اگر نام كسى خوشايند رسول خدا صلى اللَّه عليه وآله نبود ، آن حضرت آن نام را به نام ديگرى تبديل مىكردند ، در مورد ديگر آن حضرت به امام حسن و امام حسين عليهما السلام و جناب محسن عليه السلام ابتداءً نام گذارى فرمودند .\r\nدر موارد بسيارى حاكمان و خلفاى ستم پيشه نيز روى برخى جهات سياسى يا اجتماعى براى افرادى نام تعيين مىنمودند و به خاطر جريانات حاكم بر موقعيّت موجود ، اولياى آن اطفال از مخالفت با آن حاكم ، خوددارى مىنمودند .\r\nاين مطلب درباره عمر ، فرزند امير مؤمنان على عليه السلام نيز مورد تصريح بزرگان اهل سنّت است . حافظ مزّى ، ابن حجر عسقلانى و گروهى ديگر از نگارندگان بزرگ اهل سنّت در اين زمينه چنين نگاشته‌اند :\r\nهنگامى كه « صَهْباء بنت ربيعه » همسر اميرالمؤمنين عليه السلام فرزند پسرى به دنيا آورد ، عمر بن خطّاب ، نام اين فرزند را « عمر » گذارد ( ! ! ) « 1 »\r\n\r\n\r\n","description":"","footnote":"\r\n( 1 ) . تهذيب الكمال : 21 / 467 ، تهذيب التهذيب : 7 / 411\r\n","page_name":" 56 ","page_number":56},
  {"content":"\r\n\r\nبه نظر ما اين كار عمر نيز در راستاى همان هدفى بوده كه با آن همه ارعاب و تهديد به خواستگارى دختر اميرالمؤمنين عليه السلام اقدام كرد . آن سان كه در تاريخ آمده است ، معاويه مبلغ هنگفتى براى جناب عبداللَّه بن جعفر ( داماد اميرالمؤمنين عليه السلام و شوهر حضرت زينب كبرى عليها السلام ) فرستاد تا نام فرزندش را معاويه بگذارد .\r\nافزون بر اين ، بيشتر نام‌ها ، نام‌هاى مرسوم و متداولى در بين عرب بوده است و هر خانواده‌اى به مقتضاى ذوق و سليقهء خود اين نام‌ها را براى نوزادان خود برمىگزيدند .\r\nبه سخن ديگر ، اساساً خود نام‌ها از نظر ذاتى قبحى نداشتند . از اين رو در هيچ يك از كتاب‌هاى مخالفان حتّى متأخّرين آنان ( يعنى تا حدود 50 سال پيش ) نمىيابيد كه از اين جهت عليه شيعه استفاده‌اى كرده باشند و اين همنامى را دستاويز نفى منازعه بين امامان ما و رؤساى خودشان قرار داده باشند .\r\nكوتاه سخن اين كه چنين به اصطلاح بهانه‌گيرىها براى نفى و اثبات امرى به آن اهميّت با آن همه دلايل متقن و غير قابل خدشه ، چيزى نيست جز اين كه گفته شود : « الْغَريقُ يَتَشَبَّثُ بِكُلِّ حَشيشٍ » .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nنگاهى به روايت مدح شيخين\r\nدر كتاب‌هاى اهل سنّت به امير مؤمنان على عليه السلام نسبت داده شده كه آن بزرگوار با عباراتى مختلف ، شيخين را مدح كرده‌اند . در روايتى آمده است كه حضرت على عليه السلام فرمود :\r\nخَيْرُ النّاسِ بَعْدَ النَبيّين أبوبَكْرٍ ثُمَّ عُمَرُ . . . ؛ « 1 »\r\nبهترين مردم بعد از پيامبران ابوبكر سپس عمر بن خطّاب است . . . .\r\nابن تيميّه در كتاب منهاج السُّنّه چنين نقل مىكند :\r\nهمواره اين سخن از على شنيده مىشد كه اگر مردى را به نزد من بياورند كه مرا بر ابوبكر و عمر برترى دهد ، بر آن مرد ، حدّ شخص افترا زننده را جارى مىكنم و شلّاق مىزنم .\r\nاين موضوع را از چند محور بررسى و نقد مىنماييم :\r\n1 . اين گونه مطالب كه به امير مؤمنان على عليه السلام نسبت داده شده ، تنها در كتاب‌هاى اهل سنّت آمده است و در هيچ يك از كتاب‌هاى شيعه حتى به ضعيف‌ترين سند نيامده است .\r\nبديهى است كه استدلال به امرى كه مورد ادّعاى يك طرف از\r\n\r\n\r\n","description":"","footnote":"\r\n( 1 ) . شرح المواقف : 8 / 367\r\n","page_name":" 58 ","page_number":58},
  {"content":"\r\n\r\nمتخاصمين است ، خروج از قواعد مقرّرهء باب مناظره است . 2 . اهل سنّت اين نسبت‌ها را با سندهايى كه حتى در نزد خودشان صحيح باشد ، نقل نكرده‌اند .\r\nآن چه نقل شده با عبارت‌هاى « رُوِيَ عَنْ عليٍّ ؛ از على روايت شده » ، يا « وَقَدْ حُكِيَ عَنْ عليٍّ ؛ از على حكايت شده » و نظير اين متون آمده است .\r\nبه اصطلاح علم درايه و حديث شناسى اين مطالب به نحو « ارْسال » از حضرت على عليه السلام نقل شده است ، نه با سندى معتبر و قابل توجّه . روشن است كه چنين منقولاتى اعتبار ندارند .\r\n3 . قراين زيادى در فرمايشات امير مؤمنان على عليه السلام وجود دارد و نيز روايات متواتر و بلكه فوق حدّ تواتر از رسول خدا صلى اللَّه عليه وآله در افضليّت اميرالمؤمنين عليه السلام از جميع افراد نقل شده كه چنين مطالبى را در مدح و منقبت شيخين توسط اميرالمؤمنين عليه السلام تكذيب مىكند .\r\n4 . شواهدى وجود دارد كه به يقين نشان‌گر كذب اين نسبت‌ها است . براى نمونه به نقل يك شاهد اكتفا مىشود .\r\nابن عبدالبرّ در كتاب الاستيعاب فى معرفة الاصحاب از معتبرترين كتاب‌هاى رجالى اهل سنّت از قول افرادى مانند سلمان ، مقداد ، ابوذر ، خبّاب ، جابر بن عبداللَّه انصارى ، ابو سعيد خدرى و زيد بن ارقم چنين\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنقل مىكند :\r\nنخستين كسى كه اسلام آورد علىّ بن ابىطالب بود .\r\nآن گاه مىنويسد :\r\nوَفَضَّلَهُ هؤُلاءِ عَلى غَيْرِهِ ؛ « 1 »\r\nاين جماعت ، على ( عليه السلام ) را بر غير او برترى مىدادند .\r\nگفتنى است افرادى از بزرگان صحابه كه داراى چنين عقيده‌اى بودند خلى بيشتر هستند ، ولى ابن عبدالبرّ چنين مصلحت ديده كه فقط اين عدّه را نام ببرد ( ! ! )\r\nالبتّه اين مطلب ، عنوان جداگانه‌اى در كتاب‌هاى اهل سنّت دارد كه : « نخستين كسى كه اسلام آورد چه كسى بود ؟ »\r\nابن عبدالبرّ از قول اين عدّه نقل مىكند كه نخستين كسى كه اسلام آورد ، اميرالمؤمنين عليه السلام بود .\r\nبلكه ابن جرير طبرى در روايت صحيحى نقل مىكند كه ابوبكر ابن ابىقحافه بعد از پنجاه نفر اسلام آورد . « 2 » اما براى اين كه اين مقام را از امير مؤمنان عليه السلام انكار كنند ، اقوالى را درست كرده‌اند ؛ از جمله اين كه نخستين كسى كه اسلام آورده ،\r\n\r\n\r\n","description":"","footnote":"\r\n( 1 ) . الاستيعاب : 3 / 1090\r\n( 2 ) . تاريخ طبرى : 2 / 316\r\n","page_name":" 60 ","page_number":60},
  {"content":"\r\n\r\nابوبكر بوده است .\r\nما اكنون در مقام ردّ و نقض اين اقوال بىاساس و كاذب نيستيم ، آن چه به بحث ما مربوط مىشود اين است كه شخصيتى مانند ابن عبدالبَرّ قرطبى كه از حافظان بزرگ اهل سنّت است در كتاب خود به عدّه‌اى از اصحاب رسول خدا صلى اللَّه عليه وآله نسبت مىدهد كه آنان اميرالمؤمنين عليه السلام را بر ابوبكر تفضيل مىدادند .\r\nاز طرفى هرگز ديده يا شنيده نشده كه امير مؤمنان على عليه السلام به خاطر اين عقيده ، بر كسى حدى جارى كنند و يا حتّى انتقادى كرده باشند .\r\nاز اين رو ابن حجر عسقلانى در اين باره سر در گم شده است ؛ چرا كه از طرفى مىبيند كه به اميرالمؤمنين عليه السلام چنين نسبت داده‌اند كه بر قائلين به تفضيل حضرتش بر ابوبكر و عمر ، حدّ جارى مىسازد ، از طرف ديگر بر چنين افرادى كه قائل به تفضيل شده‌اند حدّى جارى نگرديده است ، و در اين راستا كلام ابن عبدالبرّ را از روى ناچارى تحريف كرده و قسمت آخر سخن يعنى « وَفَضَّلهُ هؤُلاءِ عَلى غَيْرِهِ » را نقل نكرده تا به وجود چنين افرادى با اين عقيده اعتراف نكند .\r\nالبته ما شواهد بسيارى در موضوعات مختلف داريم كه بناى توجيه‌گران بر اين است كه هر كدام از متأخّرين وقتى كه مشاهده مىكند كلماتى و عباراتى از پيشينيان ايجاد دردسر مىكند و در راه به كرسى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nنشاندن ادّعاهاى بىاساسشان مشكلى را ايجاد مىنمايد ، به هر وسيلهء ممكن ، عبارت شخص پيشين را تحريف كرده و در صورت امكان آن را از دلالت ساقط مىنمايند .\r\nوه ، چه روش و مسلك استوارى ( ! ! ) مطالبى را به دروغ به شخصيّتى چون امير مؤمنان على عليه السلام نسبت مىدهند و آن چه را كه با اين افترا منافات دارد تحريف مىكنند تا در نتيجه مذهب و مكتبى را بر اين دو امر بىاساس ، پايه‌گذارى كنند .\r\n\r\nآيا حضرت على از حقّ خود تنازل كردند ؟\r\nيكى ديگر از ادّعاها در زمينه امامت و خلافت اين است كه مىگويند : حضرت على عليه السلام از حق خود تنازل كرد .\r\nمگر امامت و ولايت و سرپرستى بر امّت ملك امير مؤمنان على عليه السلام بوده كه آن حضرت از آن دست برداشته و چشم‌پوشى كنند ؟\r\nممكن است انسان به دلخواه خودش از ملك شخصى خود يا ارثى كه مثلًا به او رسيده چشم‌پوشى كند و آن را به ديگر وارثان واگذار كند و بگويد : من با شما بر سر اين امر ، نزاعى ندارم .\r\nامّا از اظهارات حضرت على عليه السلام در دوران خلافت خلفا استفاده مىشود كه نه تنها آن حضرت از حق مسلم خود تنازل نكرده ؛ بلكه در آن دوران به مصالحى دربارهء حق خويش صبر كرده است . آن\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبزرگوار در گفتارى در قبال غصب امامت و خلافت خويش مىفرمايد :\r\nفَصَبَرْتُ وَفِي العَيْنِ قَذًى وَفِي الْحَلْقِ شَجًى ؛ « 1 »\r\nپس صبر كردم آن گونه كه تيغى به چشمم خليده و استخوانى در گلويم جا داشت .\r\nآن حضرت در فراز ديگرى مىفرمايد :\r\nبه اطرافم نگاه كردم ، ديدم كسى جز حسنين نيست ، نخواستم كه با انصارى كه در دو نفر خلاصه مىشدند - آن هم چه دو نفرى - به منازعه برخيزم و اين دو ريحانهء رسول خدا صلى اللَّه عليه وآله را به كشتن بدهم ، از اين رو نسبت به از دست رفتن آن دو ، بخل ورزيدم كه مبادا كشته شوند . « 2 » امير مؤمنان على عليه السلام در شكواى ديگرى كه از امّت جفاپيشه به خداوند متعال دارند ، اين گونه عرض مىكنند :\r\nخدايا ! من حسنين را به تو سپردم ، تا وقتى من زنده هستم مرا به داغ مرگ آنان مبتلا نساز ، بعد از من هم خودت مىدانى كه چگونه آنان را از قريش حفظ كنى . « 3 »\r\n\r\n\r\n","description":"","footnote":"\r\n( 1 ) . نهج البلاغه : 48 ، خطبهء 3 ( شقشقيّه )\r\n( 2 ) . همان : 68 ، خطبهء 26\r\n( 3 ) . شرح نهج البلاغه : 2 / 298\r\n","page_name":" 63 ","page_number":63},
  {"content":"\r\n\r\nبنابراين ، بسى كم لطفى است كه بر « صبر و تحمّل » نام « تنازل و چشم‌پوشى » نهند ، و حال آن كه بين اين دو از نظر حقيقتِ مفهوم فرسنگ‌ها فاصله است .\r\nآرى ، آن چه در ميان بوده فقط صبر بوده و صبر ، و چيز ديگرى جز صبر و شكيبايى در مقابل حركات ناهنجار امّت جفاپيشه ، نبوده است .\r\nحضرت موسى بن عمران عليه السلام براى مناجات با پروردگار به كوه طور رفت و هارون را خليفهء خود در بين مردم قرار داد ، كه كارهاى موسى را در بين مردم ، موقع رفتن آن حضرت به كوه طور ، انجام داده و اسباب هدايت آنان را فراهم سازد ، قرآن كريم در اين باره مىفرمايد :\r\n« وَقالَ مُوسى لأَخيهِ هارُونَ اخْلُفْنِيفِي قَوْمِي وَأَصْلِحْ وَلا تَتَّبِعْ سَبيلَ الْمُفْسِدِينَ » ؛ « 1 » و موسى به برادرش هارون گفته بود : در ميان قومم جانشين من باش و كارهاى آن‌ها را اصلاح كن و از روش فسادگران پيروى نكن .\r\nوقتى حضرت موسى عليه السلام از ميقات بازگشت ، مشاهده كرد كه به كلّى ورق برگشته و همه امّت مرتدّ شده‌اند ، به حضرت هارون\r\n\r\n\r\n","description":"","footnote":"\r\n( 1 ) . سورهء اعراف : آيهء 142\r\n","page_name":" 64 ","page_number":64},
  {"content":"\r\n\r\nاعتراض كرد .\r\nقرآن كريم در اين باره مىفرمايد :\r\n« قَالَ ابْنَ أُمَّ إِنَّ الْقَوْمَ اسْتَضْعَفُونِي وَكَادُوا يَقْتُلُونَنِي » ؛ « 1 » ( هارون عليه السلام ) گفت : اى فرزند مادر ! همانا قومم مرا ناتوان شمردند و نزديك بود مرا بكشند .\r\nبه راستى آيا رواست كه از صبر هارون عليه السلام در قبال ارتداد و انحراف قوم تعبير شود كه هارون از خلافت و جانشينى خود نسبت به حضرت موسى عليه السلام تنازل كرده و چشم پوشى نموده است ؟\r\nامير مؤمنان على عليه السلام كسى است كه در حق و حقانيّت او نصوص فراوان وارد شده و در روز غدير آن جمعيّت بسيار با او بر امامت و خلافت بيعت كردند ، آيا معقول است چنين شخصيّتى همه اين‌ها را ناديده بگيرد و - به قول معروف امروزىها - به نفع ديگرى كنار رود ؟\r\nمگر امر خلافت و منصب جانشينى رسول خدا صلى اللَّه عليه وآله در اختيار كسى است كه كارش با « نان به يك‌ديگر قرض دادن » سامان پذيرد ؟\r\n\r\n\r\n","description":"","footnote":"\r\n( 1 ) . همان : آيهء 150\r\n","page_name":" 65 ","page_number":65},
  {"content":"\r\n\r\nآيا نفع وحدت جامعهء مسلمانان بر محورى پوشالى ، باطل و بىمحتوا ، از ضرر انحراف امّت از وصىّ برحقّ رسول خدا صلى اللَّه عليه وآله بيشتر بود ؟\r\nآيا براى چنين وحدتى ، نفعى تصوّر مىشود ؟\r\nآيا قابل تصوّر است كه معصوم براى غير معصوم تنازل كند ؟\r\nآرى ، پاسخ اين پرسش‌ها نزد كسى كه از اهميّت و ارزش مقام منيع خلافة اللهى بىخبر است و يا خود را به بىخبرى مىزند و از نقش امام و حجّت واقعى در سرنوشت دين و دنياى مردم آگاهى ندارد ؛ مثبت است ، چون اين گونه افراد با چنين طرز تفكّرى ، هيچ گاه در پى تأمين غرض خداى متعال از آفرينش ووصول به آن غرض نيستند ؛ چرا كه « هِمَّتُهُمْ بُطُونُهُمْ ، ودِينُهُمْ دَنانيرُهُمْ » .\r\nبنابراين ، هرگز امير مؤمنان على عليه السلام از حق خويش تنازل نكردند ؛ بلكه اين امّت بودند كه بعد از رسول خدا صلى اللَّه عليه وآله ، سير قهقرايى نمودند و از منتخب خداى تعالى و رسولش عدول نمودند و آن يگانه نامزد مقام جانشينى پيامبر كه خدايش بر اين مقام برگزيده بود ، با مشاهدهء انحراف و خودكامگى امّتِ جفاپيشه ، چاره‌اى جز صبر نديد ، پس صبر كرد و فرمود :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nفَصَبَرْتُ وَفِي العَيْنِ قَذًى وفي الحَلْقِ شَجًى ؛\r\nپس شكيبايى ورزيدم آن گونه كه تيغى به چشمم خليده و استخوانى در گلويم جا داشت .\r\nقرآن كريم نيز پيش‌تر ، از اين حقيقت پرده برداشت و فرمود :\r\n« وَمَا مُحمَّدٌ إِلَّا رَسُولٌ قَدْ خَلَتْ مِن قَبْلِهِ الرُّسُلُ أَفَإِنْ مَاتَ أَوْ قُتِلَ انْقَلَبْتُمْ عَلَى أَعْقَابِكُمْ وَمَن‌يَنْقَلِبْ عَلَى عَقِبَيْهِ فَلَن يَضُرَّ اللَّهَ شَيْئاً وَسَيَجْزِي اللَّهُ الشَّاكِرِينَ » ؛ « 1 » و محمّد فرستاده خداست ؛ و پيش از او فرستادگان ديگرى نيز بودند ؛ آيا اگر او بميرد يا كشته شود ، شما به گذشته برمىگرديد ؟ ! و هر كس به گذشته باز گردد هرگز به خدا ضررى نمىرساند ؛ و خداوند به زودى به شاكران پاداش خواهد داد .\r\n\r\n\r\n","description":"","footnote":"\r\n( 1 ) . سورهء آل عمران : آيهء 144\r\n","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nبخش سوم ويژگىهاى امام و خليفه از ديدگاه اهل سنت\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nويژگىهاى مهم\r\nبا عنايت به عقيدهء طرفين در امامت و طريق تعيين امام و جانشين رسول خدا صلى اللَّه عليه وآله سخن ما اين است كه اگر شيعه از مبناى خود تنزّل كند باز هم ابوبكر و امثال او قابليّت تصدّى مقام امامت را ندارند ؛ چراكه اهل سنّت ضرورت وجود ويژگىهايى را براى امام و جانشين رسول خدا صلى اللَّه عليه وآله ذكر مىكنند .\r\nدر يك بررسى اجمالى مىتوان مجموعهء صفات و ويژگىهايى كه اهل سنّت در خليفه و جانشين پيامبر از آن بحث مىكنند افزون بر عقل ، بلوغ ، مرد بودن و آزاد بودن ، در دو بخش خلاصه كرد .\r\nبخش يكم . ويژگىها و صفاتى كه اعتبار آن‌ها مورد اجماع و اتّفاق است .\r\nبخش دوم . صفت عصمت است ، امّا بر عدم اعتبار آن اتفاق نظر دارند ، يعنى مىگويند : عدالت در خليفه و جانشين پيامبر كافى است\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو به عصمت احتياجى نيست .\r\nالبته نسبت به اعتبار برخى از آن ويژگىها در اعصار متأخّر ، اختلافاتى جزئى پيدا شده كه از محلّ بحث ما خارج است ؛ زيرا بحث ما دربارهء خلافت ابوبكر و وجود يا عدم وجود صفات مورد نظر اهل سنّت در اوست ، ويژگى هايى كه مورد اجماع همهء آن‌هاست عبارتند از :\r\n1 . اجتهاد و علم ،\r\n2 عدالت ،\r\n3 . شجاعت .\r\nبنابر ويژگى نخست ، امام و خليفهء پيامبر بايد نسبت به مسائل دين عالم و در آن‌ها مجتهد باشد ؛ چرا كه از نقاط دور و نزديك شبهاتى بر دين وارد مىشود ، و در صورتى كه فاقد اين صفت باشد ، نمىتواند حريم دين را از نظر معنوى حفظ كند .\r\nدرباره عدالت نيز سخن اين است كه خلافت ، نيابت از رسول خدا صلى اللَّه عليه وآله است و شخص فاسق و فاجر قابليّت نيابت از پيامبر معصوم را ندارد .\r\nشجاعت نيز سومين ويژگى امام و خليفه است كه در مواقع خطر بتواند حافظ مرز و بوم كشور اسلام بوده و قدرت تصميم‌گيرى براى تجهيز لشكر و قيادت آن را داشته باشد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nآيا ابوبكر واجد اين ويژگىها و صفات بوده ؟\r\nاكنون بايد ديد كه آيا ابوبكر واجد شرايط معتبر بوده يا نه ؟ و چنان چه جواب منفى باشد ، خلافت عمر و عثمان نيز زير سؤال مىرود ؛ زيرا چنان كه مىدانيم خلافت آن دو ، فرع خلافت ابوبكر است . آن سان كه امامت يازده امام شيعه پس از اميرالمؤمنين ، بر امامت آن حضرت متفرّع است .\r\nپس با بررسى منصفانهء حالات ابوبكر ببينيم كه آيا او واجد شرايط معتبر بوده يا نه ؟\r\nبدين ترتيب حقانيّت امامت و خلافت امير مؤمنان عليه السلام بلامنازِع خواهد بود ، چرا كه پيش‌تر گفتيم كه امر خلافت و جانشينى رسول خدا صلى اللَّه عليه وآله بين اين دو نفر مردد است .\r\n\r\nشجاعت ابوبكر\r\nيكى از ويژگىها و صفات معتبر در خليفه و امام شجاعت است .\r\nاينك اين صفت را درباره ابوبكر در دو مقطع تاريخى بررسى مىكنيم :\r\n1 . زمان رسول خدا صلى اللَّه عليه وآله .\r\n2 . بعد از رسول خدا صلى اللَّه عليه وآله .\r\nترديدى نيست ابوبكر بعد از رحلت رسول خدا صلى اللَّه عليه وآله در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nهيچ جنگى شركت نكرد و هيچ گاه شمشيرى در راه خدا به دست نگرفت و در هيچ واقعه‌اى نبوده تا حضور او در آن و حملاتش نشان‌گر شجاعت او باشد .\r\nابوبكر در زمان رسول خدا صلى اللَّه عليه وآله جوان‌تر بوده ، طبيعى است كه بايد نيرو و نشاط بيشترى داشت ؛ در عين حال ما جايگاه او را در تمام موارد از كتاب‌هاى اهل سنّت بررسى كرديم و نه تنها هيچ گونه بروزاتى كه حاكى از شجاعت او باشد به دست نيامد ؛ بلكه امورى در مواقف حسّاس از او سر زده كه اسباب شرمندگى و انكسار خود و پيروانش را فراهم آورده است .\r\n\r\nفرار ابوبكر و عمر در جنگ‌ها\r\nمحققان بزرگ ، سيره نويسان ، تاريخ نگاران و حديث شناسان اهل سنّت تصريح كرده‌اند كه در جنگ احد ، شرايطى پيش آمد كه مشركان بعد از شكست ابتدايى ، برگشتند و تصميم گرفتند كه رسول خدا صلى اللَّه عليه وآله را به قتل رسانده و قواى مسلمانان را منهدم كنند . در اين شرايط حساس ، ابوبكر و عمر نيز چون ديگران ، پيامبر خدا را در ميان انبوه دشمن رها كرده و تنها گذاشتند و براى حفظ جان خودشان پا به فرار گذاشتند . براى نمونه مدارك زير فرار آن دو را\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدر جنگ احد مطرح كرده‌اند :\r\n1 . ابوداوود طيالسى در كتاب السنن .\r\n2 . ابن سعد در كتاب الطّبقات الكبرى .\r\n3 . طبرانى در كتاب المعجم .\r\n4 . ابوبكر بزّار در كتاب المسند .\r\n5 . ابن حبّان در كتاب الصحيح .\r\n6 . دارقطنى در كتاب السنن .\r\n7 . ابونعيم اصفهانى در حلية الأولياء .\r\n8 . ابن عساكر در تاريخ مدينة دمشق .\r\n9 . ضياء مقدسى در المختاره .\r\n10 . متّقى هندى در كنز العمّال . « 1 »\r\nحاكم نيشابورى درباره جنگ حنين روايتى را با سند صحيح از ابن عبّاس نقل مىكند . ابن عباس گويد : تنها كسى كه در جنگ حنين با رسول خدا صلى اللَّه عليه وآله ماند و استقامت كرد ، علىّ بن ابىطالب عليهما السلام بود و همه پا به فرار گذاشتند . « 2 » محققان بزرگ اهل سنّت كه فرار ابوبكر و عمر را در جنگ خيبر\r\n\r\n\r\n","description":"","footnote":"\r\n( 1 ) . ر . ك : كنز العمّال : 10 / 424\r\n( 2 ) . المستدرك على الصحيحين : 3 / 111\r\n","page_name":" 75 ","page_number":75},
  {"content":"\r\n\r\nذكر كرده‌اند عبارتند از :\r\n1 . احمد بن حنبل در كتاب المسند .\r\n2 . ابن ابى شيبه در المصنَّف .\r\n3 . ابن ماجهء قزوينى در سنن المصطفى ( صلى اللَّه عليه وآله ) .\r\n4 . ابوبكر بزّار در المسند .\r\n5 . طبرى در تفسير و تاريخ .\r\n6 . طبرانى در المعجم الكبير .\r\n7 . حاكم نيشابورى در المستدرك على الصحيحين .\r\n8 . بيهقى در السّنن الكبرى .\r\n9 . ضياء مقدسى در المختارة .\r\n10 . هيثمى در مجمع الزّوائد .\r\nمتّقى هندى در كتاب كنز العمّال فرار ابوبكر و عمر را در جنگ خيبر از افراد فوق نقل مىكند . « 1 »\r\n\r\nجنگ خندق و شجاعت حضرت على\r\nيكى از جنگ‌هاى مهم اسلام ، جنگ خندق است . در اين جنگ امير مؤمنان على عليه السلام در برابر سپاه كفر و شرك قرار گرفت . در اين\r\n\r\n\r\n","description":"","footnote":"\r\n( 1 ) . ر . ك : كنز العمّال : 8 / 371\r\n","page_name":" 76 ","page_number":76},
  {"content":"\r\n\r\nهنگام رسول خدا صلى اللَّه عليه وآله فرمودند :\r\nلَضَرْبَةُ عَليٍّ في يَوْمِ الخَنْدَقِ افْضَلُ مِنْ عِبادَةِ الثَّقَلَيْنِ ؛\r\nضربهء على در جنگ خندق ، از عبادت جنّ و انس نزد خداى تعالى برتر است .\r\nدر برخى از نقل‌ها چنين آمده است :\r\nلَضَرْبَةُ عَليٍّ في يَوْمِ الخَنْدَقِ افْضَلُ مِنْ عِبادَةِ الامَّةِ إلى يَوْمِ القِيَامَة ؛ « 1 »\r\nضربهء على در جنگ خندق از عبادت تمامى امّت تا روز قيامت برتر است .\r\n\r\nشجاعت شيخين و توجيه ابن تيميّه\r\nشرط شجاعت در امام و خليفهء مسلمانان از يك طرف ، فرار شيخين در مواقف حسّاس از زندگانى رسول خدا صلى اللَّه عليه وآله از طرف ديگر ، اهل سنّت را دچار گرفتارى كرده است و به فكر و چاره‌انديشى افتاده‌اند تا اين كه شيخ الاسلام آنان ؛ يعنى جناب ابن تيميّه كه در چنين مواردى حلّال مشاكل آنان است ( ! ! ) فكرى بكر و چاره‌اى معقول ( ! ! ) انديشيده است . وى در اين زمينه چنين مىگويد :\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 32\r\n","page_name":" 77 ","page_number":77},
  {"content":"\r\n\r\nبدون ترديد ما قائليم كه خليفه و حاكم اسلامى لازم است كه داراى صفت شجاعت باشد ؛ ولى شجاعت بر دو قسم است :\r\n1 . شجاعت قلبى .\r\n2 . شجاعت بدنى .\r\nدرست است كه ابوبكر از شجاعت بدنى بىبهره بوده ؛ ولى او داراى شجاعت قلبى بوده و همين مقدار از شجاعت ، براى حاكم اسلامى كافى است ( ! ! )\r\nوى در ادامهء سخنانش مىگويد :\r\nاگر شما مىگوييد على اهل جهاد و قتال بوده ، ما مىگوييم :\r\nعمر بن خطّاب نيز اهل قتال و جنگ در راه خداوند بوده است ، ولى بايد دانست كه جنگ بر دو قسم است :\r\n1 . جنگ با شمشير .\r\n2 . جنگ با دعا .\r\nعمر بن خطّاب با دعا ، در راه خداوند جنگ كرده است ( ! ! )\r\nآن گاه ابن تيميّه براى اثبات شجاعت بدنى ابوبكر بن ابىقحافه - در قبال شجاعت‌ها و مبارزه‌هاى محيّرالعقول امير مؤمنان على عليه السلام با شرك ورزان - به واقعهء زير چنگ زده و چنين مىنگارد :\r\nبخارى و مسلم در كتاب خودشان روايتى را اين گونه آورده‌اند :\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nعروة بن زبير مىگويد : من از عبداللَّه ، فرزند عمرو بن عاص پرسيدم : سخت‌ترين رفتار مشركان با رسول خدا صلى اللَّه عليه وآله كدام بود ؟\r\nجواب داد : روزى رسول خدا صلى اللَّه عليه وآله مشغول نماز بودند كه عُقْبَة بن ابى مُعَيْط آمد و رداى آن حضرت را به دور گردن مباركش پيچيد و به شدّت فشار داد . در همين حال ابوبكر آمده و شانه عُقْبه را گرفت و او را به كنارى زد و گفت :\r\nآيا مردى را مىكشيد كه مىگويد : پروردگار من خداست ؟ « 1 » ما داورى در اين گفتار ابن تيميّه را به اهل انصاف واگذار مىكنيم .\r\nآن چه گذشت موقعيّت ابوبكر درباره صفت و ويژگى شجاعت بود كه به اجماع اهل سنّت در جانشين پيامبر و خليفهء مسلمانان معتبر است .\r\n\r\nعدالت ابوبكر\r\nوقايع بسيارى در زمان خلافت ابوبكر واقع گرديده كه همه حاكى از خلافِ عدالت اوست . از آن جمله :\r\n1 . حمله به خانه حضرت صدّيقهء طاهره عليها السلام ،\r\n2 . غصب فدك .\r\n\r\n\r\n","description":"","footnote":"\r\n( 1 ) . منهاج السنّة : 8 / 85\r\n","page_name":" 79 ","page_number":79},
  {"content":"\r\n\r\n\r\nدوران خلافت ابوبكر و واقعهء قتل مالك بن نويره\r\nاينك ما به بررسى واقعهء ديگرى مىپردازيم كه وقوعش در زمان خلافت ابوبكر ، لكّهء ننگى بر چهرهء نورانى اسلام عزيز گشت كه آن ، واقعهء قتل مالك بن نويره است .\r\nقبيلهء بنى يربوع ، قبيله‌اى بزرگ و باشخصيّت بودند و رياست آنان بر عهدهء مالك بن نويره بود . مالك ، شخصيّتى بزرگ و محترم بود ، او با قبيله خود به محضر رسول خدا صلى اللَّه عليه وآله شرف‌ياب شدند و اسلام آوردند . آنان از جمله قبايلى بودند كه تا آخرين لحظه به اسلام وفادار بودند .\r\nاز آن جايى كه مالك ، شخصيّتى برجسته بود ، رسول خدا صلى اللَّه عليه وآله او را نماينده خود قرار دادند كه صدقات مردم آن سامان را جمع‌آورى نموده و به نيابت از طرف آن حضرت ، بين فقرا تقسيم كند و به آوردن آن صدقات به مدينه نيازى نباشد .\r\nوقتى ابوبكر با انتخابِ سقيفه روى كار آمد ، مالك از بيعت با ابوبكر خوددارى كرد و تسليم او نشد .\r\n( به اين جهت كه هنوز بيش از حدود سه ماه از واقعهء غدير نگذشته بود ، در آن واقعه ، تمامى حاضران در حجّة الوداع ، با امير مؤمنان على عليه السلام به عنوان جانشين و امام بعد از رسول خدا صلى اللَّه عليه وآله بيعت كرده\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبودند . از اين رو ، سرباز زدن افرادى چون مالك بن نويره از بيعت با ابوبكر ، امرى معقول و موجَّه بود ) .\r\nابوبكر به بهانهء اين كه چون مالك بن نويره صدقات را نفرستاده پس منكر زكات شده ، خالد بن وليد را به جنگ مالك فرستاد . خالد و همراهانش شبانه بر مالك و قبيلهء بنى يربوع وارد شدند ، آن‌ها نيز اسلحه‌هاى خود را برداشتند و مسلح شدند . هنگام نماز ، اسلحه‌ها را بر زمين گذاشتند و مشغول نماز شدند . خالد بن وليد فرصت را غنيمت شمرده دستور داد مالك بن نويره را دستگير كردند و فرمان داد كه سر او را از بدن جدا كنند .\r\nمالك به او گفت : چرا چنين فرمانى در حقّ من مىدهى ؟\r\nگفت : تو مرتدّ شده‌اى .\r\nمالك گفت : چند لحظه قبل ما با شما اذان گفتيم و نماز خوانديم و عبادت به جا آورديم ، چگونه مرتدّ شده‌ايم ؟ لااقلّ مرا به مدينه بفرست تا با خود ابوبكر به مذاكره بنشينم و خواسته‌هاى او را اجرا كنم .\r\nسرانجام خالد دستور داد كه سر از بدن مالك جدا كردند و در همان شب ، با همسر مالك همبستر شد و سر مالك و مردان قبيلهء بنى يربوع را نيز به جاى هيزم ، زير ديگ غذا نهادند . « 1 »\r\n\r\n\r\n","description":"","footnote":"\r\n( 1 ) . ر . ك : تاريخ الطبرى : 2 / 503 ، الكامل في التاريخ : 2 / 357 ، تاريخ الاسلام : 3 / 32 ، الاستيعاب : 3 / 1362 و ديگر كتاب‌هاى تاريخ اسلام\r\n","page_name":" 81 ","page_number":81},
  {"content":"\r\n\r\nانتشار اين خبر در مدينه ، بلوايى برپا كرد . نه تنها امير مؤمنان على عليه السلام كه مظهر غيرت و حقّ پرستى و دفاع از مظلوم است ؛ بلكه امثال عمر بن خطّاب ، سعد بن ابى وقّاص و طلحه نيز حركت كردند و به سراغ ابوبكر رفتند و اين عكس العمل‌ها كاملًا به مورد بود ، ( گرچه غير از عكس العمل اميرالمؤمنين عليه السلام ، بقيّهء حركات ، رنگ خدايى نداشت كه توضيح مطلب به مجال بيشترى نياز دارد ) .\r\nاز طرفى ، قتل عمدى مسلمانانى و از طرف ديگر زناى با زنى كه تازه شوهرش را كشته‌اند ، شورشى برپا كرد . هنگامى كه خالد به مدينه برگشت ، عمر بن خطّاب به او گفت : تو آدم زناكارى هستى و من خودم تو را رجم خواهم كرد . « 1 » در مدينه سر و صدا و بلوايى برپا شد ، بنا شد كه ابوبكر در اين قضيّه تصميم‌گيرى كند . او هم بعد از مدّتى كوتاه ، تصميم نهايى خودش را در ارتباط با اجراى حكم شرع دربارهء خالد بن وليد گرفت .\r\nآرى ، ابوبكر مجازاتى سنگين در حقّ او اجرا كرد تا ديگر كسى به فكر چنين جناياتى نيفتد ( ! ! ) ابوبكر به خالد بن وليد نگاهى كرد و گفت :\r\n\r\n\r\n","description":"","footnote":"\r\n( 1 ) . نكتهء جالب اين كه : هنگامى كه عمر بن خطّاب بر مسند خلافت تكيه كرد ، همين خالدى را كه به رجم تهديدش كرده بود ، والى دمشق گردانيد ( ! ! ) ( سير اعلام النبلاء : 1 / 378 )\r\n","page_name":" 82 ","page_number":82},
  {"content":"\r\n\r\nبه نظر من اى خالد ! كار بدى انجام داده‌اى و در تشخيص وظيفه‌ات به خطا رفته‌اى ، مبادا مجدّداً با اين زن همبستر شوى ، بايد از او جدا شوى ( ! ! )\r\nنهايت عكس العمل خليفهء منتخبِ سقيفه كه يكى از شرايط صحّت خلافتش ، به نظر خود اهل انتخاب ، عدالت اوست ، در قبال چنين جناياتى ، همين بود كه گفت : « كار بدى انجام داده‌اى » .\r\nاينك بنگريد توجيه‌گران كه خود را به اصطلاح علماى اين فرقه قلمداد مىكنند و همواره در صدد حلّ مشكلات علمى و اعتقادى پيروانشان ( ! ! ) مىدانند دربارهء اين واقعه چگونه قلم فرسايى كرده‌اند .\r\nبرخى چنين مىگويند : ما خبر نداريم ، شايد همسر مالك ، طلاق گرفته بود و عدّه‌اش هم تمام شده بوده ، ولى هنوز در خانهء مالك بوده ( ! ! ) پس خالد ، با زن شوهردار يا زنى كه در عدّه بوده ، زنا نكرده است ( ! ! )\r\nعدّه‌اى ديگر مىگويند : شايد همسر مالك حمل داشته و در فاصلهء بين كشته شدن مالك و همبستر شدن خالد با او ، وضع حمل كرده است ؛ در نتيجه ، زنا در ايّام عدّه واقع نگرديده است ( ! ! )\r\nقاضى عبدالجبّار معتزلى و ابن عبدالبَرّ صاحب كتاب الاستيعاب اين گونه نظر داده‌اند : خالد در انجام اين امور اندكى شتاب كرده است و شتاب هم كار بدى است ( ! ! )\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nآنان در اين مورد كه : چرا ابوبكر او را در پى چنين امرى با آن دستور خاصّ فرستاد و چرا بعد از صدور اين امور زشت از او ، عكس العملى نشان نداد ؟ هيچ سخنى به ميان نياورده‌اند ؛ چرا كه چنين پرسش‌هايى لياقت خليفه بودن ابوبكر را زير سؤال مىبرد .\r\nمولوى عبدالعزيز دهلوى صاحب كتاب تحفهء اثنا عشريّه راه حلّ و توجيه مختصرتر ، بىدردسرتر و معقولانه‌ترى ( ! ! ) را در پيش گرفته و چنين مىگويد : اصلًا نزديكى خالد بن وليد با همسر مالك دروغ است ( ! ! )\r\nسخن اين است كه اگر شهادت اين همه كتاب از كتاب‌هاى اهل سنّت به وقوع چنين واقعه‌اى ، مثبِت قضيّه نيست ، پس چرا مندرجات اين تأليفات را مىپذيريد ؟ و اگر قرار است اين كتاب‌ها از اعتبار بيفتند ، پس براى شناخت تاريخ اسلام و معارف شريعت به كجا مراجعه مىكنيد ؟\r\n\r\nعلم و دانش ابوبكر\r\nويژگى و صفت ديگرى كه اهل سنّت در جانشين پيامبر معتبر مىدانند ، علم و اجتهاد است . اكنون نگاهى كوتاه به مراتب علم و دانش ابوبكر داريم .\r\nما در اين قسمت به علومى كه مربوط به ماوراء عالم حسّ است ،\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n- نظير عالم ملائكه ، جنّ ، افلاك ، حركات كهكشان‌ها ، منظومه‌ها ، كرات سماوى ، ساكنين ديگر كرات و خصوصيّات زيست آن‌ها و . . . - نمىپردازيم ، فقط به علومى كه داشتن آن‌ها شايستهء يك دانشمند اسلامى ( نه جانشين پيامبر ) است مىپردازيم و ويژگىهاى علمى ابوبكر را بررسى مىكنيم .\r\nجلال الدّين سيوطى از محقّقان بزرگ اهل سنّت كه نزد بزرگان آنان داراى مقامى والاست در كتاب الاتقان فى علوم القرآن مىنويسد :\r\nآن چه از ابوبكر در تفسير قرآن رسيده است ، از ده مورد تجاوز نمىكند . « 1 » آن گاه سيوطى سخن از دانش امير مؤمنان على عليه السلام به ميان مىآورد و مىنويسد :\r\nعلم على عليه السلام به قرآن در حدّى بود كه در محافل عمومى ندا مىداد : اى مردم ! هر چه از علوم قرآنى مىخواهيد از من بپرسيد ، تا جايى كه خصوصيّات نزول آيات نزد من است كه آيا در شب يا روز ، سفر يا حضر نازل شده است . « 2 » ابوبكر مدّتى نسبتاً طولانى در اطراف رسول خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . الاتقان فى علوم القرآن : 2 / 187\r\n( 2 ) . همان\r\n","page_name":" 85 ","page_number":85},
  {"content":"\r\n\r\nبود ، از اين رو از نظر نقل حديث بايد نسبت به مسائل مختلف ، احاديثى را از آن بزرگوار روايت كرده باشد ، در عين حال سيوطى در احوالات ابوبكر درباره حديث مىگويد :\r\nعدد روايات نقل شده از ابوبكر به هشتاد حديث نمىرسد . « 1 »\r\n\r\nنگاهى به علم و دانش دروازهء نبوى\r\nبا اين حال محقّقان اهل سنّت در كتاب‌هاى مختلف تفسيرى ، حديثى ، رجالى ، سيره نگارى و تاريخى به مناسبت‌هاى مختلف به مراتب علمى علىّ بن ابىطالب عليهما السلام پرداخته‌اند . براى مثال قرآن كريم در آيهء كريمه‌اى مىفرمايد :\r\n« وَتَعِيَهَا اذُنٌ وَاعِيَةٌ » ؛ « 2 » گوش‌هاى هوشمند فراگير آن‌ها را درك مىكنند .\r\nهمهء مفسّران اهل سنّت در ذيل اين آيه مىگويند : منظور از گوش‌هاى هوشمند فراگير علىّ بن ابىطالب عليهما السلام است و اوست كه براى هر دانش و معرفتى ، حقّ و حقيقتى و پند و اندرزى سراپا گوش است و به راستى و خوبى و كمال آن‌ها را فرا مىگيرد و در آن‌ها خطا\r\n\r\n\r\n","description":"","footnote":"\r\n( 1 ) . تاريخ الخلفاء : 41\r\n( 2 ) . سورهء حاقّه : آيه 12\r\n","page_name":" 86 ","page_number":86},
  {"content":"\r\n\r\nنمىكند و فراموشى ندارد .\r\nهم‌چنين در كتاب‌هاى تفسيرى و حديثى اهل سنّت به طرق مكرّر آمده است كه رسول خدا صلى اللَّه عليه وآله دربارهء امير مؤمنان على عليه السلام فرمودند :\r\nانا مَدينَةُ العِلْمِ وَعَلِيٌّ بابُها ، فَمَنْ ارادَ المَدِينَةَ فَلْيَأْتِ البَابَ ؛ « 1 »\r\nمن شهر علم هستم و على دروازهء آن است ؛ پس هر كه مىخواهد وارد اين شهر شود ، بايد از دروازهء آن وارد شود .\r\nآن حضرت در سخن ديگرى فرمودند :\r\nانَا دارُ الحِكْمَةِ وعَلِيٌّ بابُها ؛ « 2 »\r\n\r\n\r\n","description":"","footnote":"\r\n( 1 ) . اين حديث در منابع بسيارى از اهل سنّت آمده از جمله : تهذيب الآثار « مسند امام على عليه السلام » : 105 رقم 173 ، تاريخ الخلفاء : 135 ، المعجم الكبير : 11 / 65 رقم 11061 ، تاريخ بغداد : 4 / 348 ، 7 / 172 ، 11 / 204 ، الاستيعاب : 3 / 1102 ، فردوس الأخبار : 1 / 76 ، أُسد الغابه : 4 / 22 ، الرياض النضره : 2 / 159 ، تهذيب الكمال : 20 / 485 ، تاريخ جرجان : 65 ، تذكرة الحفّاظ : 4 / 1231 ، البداية والنهايه : 7 / 358 ، مجمع الزوائد : 9 / 114 ، اتحاف السادة المتقين : 6 / 224 ، المستدرك على الصحيحين : 3 / 126 و 127 ، ترجمة الإمام على عليه السلام من تاريخ مدينة دمشق : 2 / 464 رقم 984 ، جامع الأُصول : 8 / 657 رقم 6501 ، الجامع الصغير : 1 / 415 رقم 2705 ، الصواعق المحرقه : 189 ، كنز العمال : 11 / 614 رقم 32978 و 32979 ، فيض القدير : 3 / 46\r\n( 2 ) . فضائل اميرالمؤمنين عليه السلام : 138 ، حديث 203 ، سنن ترمذى : 6 / 85 ، تهذيب الآثار « مسند امام على عليه السلام » : 104 حديث 8 ، حلية الأولياء : 1 / 64 ، مشكاة المصابيح : 2 / 504 حديث 6096 ، أسنى المطالب : 70 ، الرياض النضره : 2 / 159 ، شرح المواهب اللدنيّه : 3 / 129 ، الجامع الصغير : 1 / 415 حديث 2704 ، الصواعق المحرقه : 189 ، كنز العمال : 11 / 600 ، حديث 32889 و 13 / 147 ، حديث 36462 ، فيض القدير : 3 / 46\r\n","page_name":" 87 ","page_number":87},
  {"content":"\r\n\r\nمن خانه حكمت هستم و على در آن خانه است .\r\nپيامبر اكرم صلى اللَّه عليه وآله در سخن ديگرى فرمودند :\r\nانَا مدينَةُ الفِقْهِ وعَلِيٌّ بابُها ؛ « 1 »\r\nمن شهر فقه هستم و على دروازهء آن است .\r\nپيامبر اكرم صلى اللَّه عليه وآله ، امير مؤمنان على عليه السلام را مرجع علمى امّت در موارد اختلاف قرار دادند و در حقّ آن حضرت فرمودند :\r\nيا عليُّ ! انْتَ تُبَيِّنُ لُامَّتي ما اخْتَلَفُوا فيه مِنْ بَعْدِي ؛ « 2 »\r\nاى على ! آن چه بعد از من امتم در آن اختلاف خواهند كرد تو بيان مىكنى .\r\nاين همان مقامى است كه خداوند متعال در قرآن كريم براى رسول خدا صلى اللَّه عليه وآله قرار داده است ، آن جا كه مىفرمايد :\r\n\r\n\r\n","description":"","footnote":"\r\n( 1 ) . ر . ك نفحات الأزهار في خلاصة عبقات الأنوار : 10 / 161\r\n( 2 ) . المستدرك على الصحيحين : 3 / 122 ، ترجمة الامام على عليه السلام من تاريخ مدينة دمشق : 2 / 487 و 488 حديث 1007 و 1008 و 1009 ، كنز العمال : 1 / 615 ، حديث 32983 ، حلية الأولياء : 1 / 64\r\n","page_name":" 88 ","page_number":88},
  {"content":"\r\n\r\n« فَلَا وَرَبِّكَ لَا يُؤْمِنُونَ حَتَّى يُحَكِّمُوكَ فِيَما شَجَرَ بَيْنَهُمْ ثُمَّ لَا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً » ؛ « 1 » پس نه ، به پروردگار تو سوگند كه آنان ايمان نخواهند آورد مگر اين كه در امور مورد منازعه ، تو را حاكم قرار بدهند و در مقابل قضاوت تو ، بدون اين كه كوچك‌ترين تنگى در سينهء خود ( از ناحيهء قضاوت تو ) احساس كنند ، سر تسليم فرود آورند و به طور كامل تسليم باشند .\r\nآرى ، همين مقامى را كه خداوند متعال با اين تأكيدات ( كه بر آشنايان با علم بلاغت مخفى نيست ) براى پيامبر اكرم صلى اللَّه عليه وآله قرار داده است ، همان مقام را رسول خدا صلى اللَّه عليه وآله به وجود امير مؤمنان على عليه السلام اخبار مىفرمايند .\r\nبه همين جهت بود كه ابن عبّاس مىگويد :\r\nاگر در مسأله‌اى از علىّ بن ابىطالب عليهما السلام مطلبى به ما برسد در انتظار گفتهء فرد ديگرى نخواهيم بود . « 2 » ابن عبّاس در سخن ديگرى مىگويد :\r\nاگر علم را ده جزء كنيم ، نُه جزء آن نزد علىّ بن ابىطالب عليهما السلام و يك جزئش بين صحابه و تابعين\r\n\r\n\r\n","description":"","footnote":"\r\n( 1 ) . سورهء نساء : آيهء 65\r\n( 2 ) . تهذيب الاسماء واللّغات : 1 / 346\r\n","page_name":" 89 ","page_number":89},
  {"content":"\r\n\r\nو ديگر افراد امّت است كه باز علىّ بن ابىطالب عليهما السلام در آن يك جزء با ديگران شريك است . « 1 » حافظ نَوَوى مىگويد : بزرگان صحابه ( ابوبكر ، عمر ، عثمان ، عبدالرّحمان بن عوف ، سعد بن ابى وقّاص ، طلحه ، زبير و . . . ) فتاواى امير مؤمنان على عليه السلام را اخذ مىنمودند و در مسائل و مشكلات به ايشان رجوع مىكردند و اين امرى است مشهور كه همه مىدانند . « 2 » ابن حزم اندلسى ( كه بدون شكّ از نواصب است و در دشمنى با امير مؤمنان على عليه السلام گوى سبقت را از عدّهء زيادى ربوده است ) در كتاب الإحْكام فى اصول الأحكام موارد بسيارى از جهل و نادانى صحابه به احكام شرعى را بيان مىكند و به خصوص از ابوبكر ، عمر ، عثمان و عايشه نام مىبرد و جهل آن‌ها را در خصوص مواردى روشن مىكند ، امّا نسبت به حضرت امير عليه السلام نوشته است :\r\nدر حلّ مجهولات به علىّ بن ابىطالب مراجعه مىكردند و ايشان حكم خداوند متعال را براى جُهّال بيان مىفرمودند . « 3 » البته بايد دانست كه عمر بن خطّاب و عثمان بن عفّان نيز نسبت به\r\n\r\n\r\n","description":"","footnote":"\r\n( 1 ) . تهذيب الاسماء واللّغات : 1 / 346\r\n( 2 ) . همان : 1 / 346\r\n( 3 ) . الإحكام فى اصول الأحكام : 244 - 248 ، تهذيب الاسماء واللغات : 1 / 346\r\n","page_name":" 90 ","page_number":90},
  {"content":"\r\n\r\nاين اوصاف وضعيّتى نه مشابه ، بلكه به مراتب بدتر از ابوبكر دارند ، « 1 » اكنون يادآور آيهء مباركهء قرآن مجيد مىشويم كه چه زيبا فرموده است :\r\n« أَفَمَن يَهْدِي إِلَى الْحَقِّ أَحَقُّ أَن يُتَّبَعَ أَمْ مَن لَا يَهِدِّي إِلَّا أَن يُهْدَى فَمَا لَكُمْ كَيْفَ تَحْكُمُونَ » ؛ « 2 » پس آيا كسى كه به سوى حقّ و واقع هدايت مىكند سزاوارتر است به اين كه از او تبعيّت شود يا كسى كه هدايت نشده است مگر اين كه هدايتش كنند ؟ پس براى شما چه مىشود چگونه قضاوت مىكنيد ؟\r\nاينك مناسب است كه در پايان اين بحث ، قضيه‌اى را از كتاب صحيح بخارى نقل كنيم كه هم به عدالت و هم به علم ارتباط دارد .\r\nدر زمان خلافت ابوبكر اموالى را از بحرين به مدينه آوردند ، جابر بن عبداللَّه انصارى كه در مجلس ابوبكر حضور داشت ، چنين اظهار كرد : قبل از اين كه رسول خدا صلى اللَّه عليه وآله از دنيا بروند به من وعده فرمودند كه وقتى اموال بحرين برسد فلان مقدار از آن را به تو خواهم داد .\r\nابوبكر بدون اين كه از جابر شاهد مطالبه نمايد ، به صِرف اظهار\r\n\r\n\r\n","description":"","footnote":"\r\n( 1 ) . ر . ك : الغدير : ج 6 ، 7 و 8\r\n( 2 ) . سورهء يونس : آيهء 35\r\n","page_name":" 91 ","page_number":91},
  {"content":"\r\n\r\nاو ، همان مبلغ را به او بخشيد . « 1 » همه مىدانند كه هيچ كس در حقّ جابر ، مدّعى مقام عصمت نشده است . امّا فاطمهء زهرا عليها السلام با آن مناقب و فضايل زيادى كه خود اهل سنّت در كتاب‌هاى مختلفشان آن‌ها را ذكر كرده‌اند « 2 » و حتّى بر اساس احاديثى كه در فضايل آن صدّيقه وارد شده در صحيح بخارى و ديگر منابع ، بعضى از بزرگانشان قائل شده‌اند كه :\r\nهِيَ افْضَلُ مِنَ الشّيخين ؛\r\nاو ( يعنى فاطمهء زهرا عليها السلام ) از ابوبكر و عمر برتر است .\r\nو حال آن كه اين كلام را در حقّ امير مؤمنان على عليه السلام نمىگويند ؛ در عين حال ، چنين فاطمه‌اى با چنين مقاماتى ، مدّعى است كه پدرم قبل از رحلتش فدك را به من بخشيده و ابوبكر از او شاهد مىطلبد . جابر بن عبداللَّه انصارى فاقد مقام عصمت است ، ولى به\r\n\r\n\r\n","description":"","footnote":"\r\n( 1 ) . الكواكب الدرارى فى شرح البخارى : 10 / 125 ، فتح البارى فى شرح البخارى : 4 / 375 ، عمدة القارى فى شرح البخارى : 12 / 121\r\n( 2 ) . مسند احمد : 6 / 282 ، الطبقات الكبرى : 8 / 19 تا 30 ، حلية الاولياء : 2 / 39 ، 43 ، المستدرك علىالصحيحين : 3 / 151 تا 161 ، الاستيعاب : 4 / 1893 ، جامع الاصول : 9 / 125 ، اسد الغابة : 7 / 220 ، تهذيب الكمال : 169 ، مجمع الزّوائد : 9 / 201 تا 212 ، الاصابة : 13 / 71 ، كنز العمّال : 13 / 674 ، شذرات الذّهب : 1 / 9 و 10 و 15\r\n","page_name":" 92 ","page_number":92},
  {"content":"\r\n\r\nصرف صحابى بودن ( بنابر توجيه شارحان صحيح بخارى ) قولش مقبول است ؛ چرا كه مقام جابر بزرگ‌تر از آن است كه بر پيامبر اكرم صلى اللَّه عليه وآله دروغ ببندد ، ولى از فاطمهء زهرايى كه داراى مقام عصمت است ، شاهد مطالبه مىكند ( ! ! )\r\nخوب است علما و دانشمندان اهل سنّت عقول و افكار خود را روى هم بريزند و تا روز قيامت فكر كنند و ببينند آيا مىتوانند توجيه معقول و مقبولى در ارتباط با اين عكس العمل ابوبكر بتراشند ؟\r\nآيا جواب قانع كننده‌اى براى اين دو عكس العمل متفاوت از خليفهء اوّلشان با اين دو مورد ، خواهند يافت ؟\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\nكتاب نامه\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nكتاب نامه\r\n1 . قرآن كريم .\r\n2 . نهج البلاغه .\r\nالف\r\n3 . الاتقان فى علوم القرآن : جلال الدين سيوطى ، دار الفكر ، لبنان ، بيروت ، سال 1416 .\r\n4 . الإحكام فى اصول الأحكام : على بن محمّد آمدى ، دار الكتاب عربى ، بيروت ، چاپ دوم ، سال 1406 .\r\n5 . الإستيعاب : ابن عبدالبرّ ، دار الجيل ، بيروت ، لبنان ، چاپ يكم ، سال 1412 .\r\n6 . أُسد الغابه : ابن اثير جزرى ، دار الكتب علميّه ، بيروت ، لبنان .\r\n7 . الإصابه : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n8 . الإمامة في أهمّ الكتب الكلاميّه : سيد على حسينى ميلانى ، نشر الحقايق ، قم ، چاپ سوم ، سال 1426 .\r\n9 . أنساب الأشراف : سمعانى ، دار الفكر ، بيروت ، لبنان ، چاپ يكم ، سال 1408 .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nب\r\n10 . البداية والنهايه : حافظ ابى الفداء اسماعيل بن كثير ، دار احياء التراث العربى ، بيروت ، لبنان ، چاپ يكم ، سال 1408 .\r\nت\r\n11 . تاريخ الاسلام : ذهبى ، دار الكتاب عربى ، بيروت ، لبنان ، چاپ يكم ، سال 1407 .\r\n12 . تاريخ الخلفاء : جلال الدين سيوطى ، از منشورات شريف رضى ، قم ، ايران ، چاپ يكم ، سال 1411 .\r\n13 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n14 . تاريخ طبرى ( تاريخ الامم والملوك ) : ابوجعفر محمد بن جرير طبرى ، مؤسسه اعلمى ، بيروت ، لبنان .\r\n15 . تجريد الاعتقاد : شيخ نصير الدين طوسى ، مكتب اعلام اسلامى ، قم ، سال 1407 .\r\n16 . تهذيب الأسماء واللغات : نَوَوى ، دار الفكر ، بيروت ، لبنان ، چاپ يكم ، سال 1416 .\r\n17 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n18 . تهذيب الكمال فى أسماء الرجال : جمال الدين ابى الحجّاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n19 . جامع الأُصول : ابن اثير ، دار الفكر ، بيروت ، چاپ يكم ، سال 1417 .\r\nح\r\n20 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nد\r\n21 . الدر النضيد في مجموعة الحفيد : احمد بن يحيى هروى ، چاپ افغانستان .\r\nذ\r\n22 . الذرّية الطاهره : محمّد بن احمد انصارى رازى دولابى ، تحقيق سيّد محمّد جواد حسينى جلالى ، مؤسّسهء نشر اسلامى ، قم ، ايران ، سال 1407 .\r\nس\r\n23 . السنن الكبرى : بيهقى ، دار الكتب علميّه ، بيروت ، لبنان ، سال 1414 .\r\n24 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nش\r\n25 . شذرات الذّهب : ابن عماد ، دار الكتب علميّه ، بيروت ، لبنان .\r\n26 . شرح المقاصد : تفتازانى ، منشورات شريف رضى ، قم ، ايران ، چاپ يكم ، سال 1409 .\r\n27 . شرح المواقف : سيّد شريف جرجانى ، از منشورات شريف رضى ، قم ، ايران ، چاپ يكم ، سال 1412 .\r\n28 . شرح نهج البلاغه : ابن ابى الحديد ، دار احياء التراث العربى ، بيروت ، لبنان ، چاپ دوم ، سال 1387 .\r\nط\r\n29 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\nع\r\n30 . العقد الثمين فى تاريخ البلد الامين : حافظ تقى الدين محمّد بن احمد فاسى مكى .\r\n31 . عمدة القارى فى شرح البُخارى : بدر الدّين عينى ، دار الفكر ، بيروت ، لبنان .\r\nف\r\n32 . فتح البارى فى شرح صحيح البخارى : ابن حجر ، دار الكتب علميّه ، بيروت ، لبنان ، چاپ يكم ، سال 1410 .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n33 . الفصل فى الأهواء والملل والنحل : ابن حزم اندلسى ، دار الكتب علميّه ، بيروت ، لبنان ، چاپ يكم ، سال 1416 .\r\nك\r\n34 . الكافى : محمّد بن يعقوب كلينى ، دار الكتب اسلاميه ، تهران ، سال 1388 .\r\n35 . الكامل فى التاريخ : ابن اثير ، دار الفكر ، بيروت ، لبنان ، سال 1399 .\r\n36 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\n37 . الكواكب الدرارى : كرمانى ، دار إحياء التراث العربى ، بيروت ، لبنان ، چاپ دوم ، سال 1401 .\r\nل\r\n38 . لسان العرب : جمال الدين محمّد بن مكرم بن منظور افريقى مصرى ، دار الفكر ، بيروت ، لبنان .\r\nم\r\n39 . مجمع الزوائد و منبع الفوائد : حافظ نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n40 . مختصر تاريخ مدينة دمشق : ابن منظور ، دار الفكر ، سوريه ، دمشق ، چاپ يكم ، سال 1404 .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n41 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n42 . مستدرك الوسائل : ميرزا حسين نورى ، تحقيق و نشر مؤسسه آل البيت ، بيروت ، لبنان ، چاپ دوم ، سال 1408 .\r\n43 . مسند احمد بن حنبل : احمد بن حنبل ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n44 . المصنّف : ابوبكر عبدالرزاق بن همام صنعانى .\r\n45 . منهاج السنة النبويه : ابن تيميّه حرانى ، مكتبه ابن تيميّه ، قاهره ، مصر ، چاپ دوم ، سال 1409 .\r\nن\r\n46 . نفحات الأزهار في خلاصة عبقات الأنوار : سيد على حسينى ميلانى ، نشر الحقايق ، قم ، چاپ دوم ، سال 1426 .\r\n47 . نگاهى به حديث ثقلين : سيد على حسينى ميلانى ، نشر الحقايق ، چاپ يكم ، سال 1387 ش .\r\n\r\n","description":"","footnote":"","page_name":" 102 ","page_number":102},
  {"content":"\r\n . \r\n","description":"","footnote":"","page_name":" 103 ","page_number":103},
  {"content":"\r\n\r\nserles of theologlcal researches\r\n( 20 )\r\nwho in the svccessor\r\nof the prophet\r\naresearch on the subject of the svccession\r\ngods prophet ( gods greeting to him and his family )\r\nfrom the islams point of view\r\nayatollah sayyid ali husayni milani\r\n\r\n\r\n","description":"","footnote":"","page_name":" 104 ","page_number":104}
  ]