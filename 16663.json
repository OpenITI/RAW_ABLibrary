[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nامام على در نهج البلاغه\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعظيم پور مقدم ، عظيم 1338 -\r\nامام على عليه السلام در نهج البلاغه / عظيم پور مقدم . تهيه كننده پژوهشكده تحقيقات اسلامى . - - قم : زمزم هدايت 1384 .\r\n240 ص .\r\n12000 ريال : isbn 964 - 8769 - 37 - 0\r\nفهرستنويسى براساس اطلاعات فيپا .\r\nكتابنامه . ص . [ 231 
  ] ؛ همچنين به صورت زيرنويس .\r\n1 . على بن ابى طالب ( ع ) ، امام اول ، 23 قبل از هجرت - 40 ق . 2 . على بن ابى طالب ( ع ) ، امام اول ، 23 قبل از هجرت - 40 ق . نهج البلاغه - - نقد و تفسير .\r\nالف . سپاه پاسداران انقلاب اسلامى . نمايندگى ولى فقيه . پژوهشكده تحقيقات اسلامى . زمزم هدايت . ب . عنوان .\r\n8 الف 6 ع / 34 / 37 bp 951 : 207\r\nكتابخانه ملى ايران 19953\r\n84 م\r\nانتشارات رمز هدايت\r\nامام على در نهج البلاغه\r\nتهيه كنند / پژوهشكده تحقيقات اسلامى\r\nنويسنده / عظيم عظيم پور\r\nناشر / انتشارات زمزم هدايت\r\nحرفچينى و صفحه آرايى / پژوهشكده تحقيقات اسلامى\r\nچاپخانه / سپهر\r\nنوبت چاپ / اول\r\nتاريخ انتشار / تابستان 1384\r\nشمارگان : 2000\r\nقيمت / 1200\r\nشابك : 0 - 37 - 8769 - 964 isbn\r\nقم ، خيابان شهيد فاطمى ( دورشهر ) ، نبش فاطمى ، 3 ، پلاك 81 تلفكس 7730735 - 0251 و همراه 0912232887\r\nحق چاپ محفوظ ومخصوص ناشر .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nتقديم :\r\nتلاش ناچيزم را به پيشگاه مقدس امير مؤمنان و مولاى متّقيان ، امام على ( ع ) تقديم مىدارم ، كه عبادت عابدان و ايمان مؤمنان و شعائر و نشانه‌هاى اسلام ، مرهون ضربت آن امام همام در روز خندق است . خدا را به روح پرفتوح و هميشه جاودانش سوگند مىدهيم كه از عنايات و الطاف خاصّهء آن حضرت ، مسلمانان ، ملّت شريف ايران و رهبر گرانفدر انقلاب اسلامى را بيش از پيش برخوردار نمايد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n* تقدير :\r\nاز اساتيد ارجمندم ، بويژه استاد راهنمايم جناب آقاى دكتر سيد محمدباقر حجّتى و استاد مشاورم جناب آقاى دكتر مجيد معارف كه در تدوين‌وگردآورى اين مجموعه بنده را از راهنمايى و مساعدت بىدريغشان بهره‌مند ساخته‌اند ، كمال تقدير را دارم . از سرور بزرگوارم جناب حجّةالاسلام والمسلمين حاج سيّد علىاكبر ابوترابى ، اسوهء صبر و مقاومت ، بىنهايت سپاسگزارم كه در ديار غربت و روزگار اسارت ، براى ما هم راهبرى نجاتبخش و هم معلّمى دلسوز بود . كلاس‌ها و سخنرانىهاى اين عزيز ، در فراهم آمدن زمينهء مناسب براى ادامهء تحصيل در اين رشتهء ارزشمند ، برايم تأثير بسزايى داشت . و جا دارد از همسر صبورم كه باهميارى و همراهى و برقرارى آرامش ، مقدّمات تلاش بىوقفه‌ام را براى تهيه اين نوشتار ، فراهم نموده است ، صميمانه تشكر نمايم .\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nپيشگفتار\r\nدرباره شخصيت امام على ( ع ) كتابهاى بسيارى نوشته شده ، حتى دانشنامه هاى ارزشمندى نيز در اين زمينه قدم به بازار نشر نهاده اند ، اما اين شنوندهء وحى الهى و اين امير كلام كه خود را قابل مقايسه با ديگر حاكمان زمينى نمى داند و مى فرمايد : \" سيل معارف از من فرو مى ريزد و هيچ پرنده اى را توانايى رسيدن به قله اى نيست كه من بر آن جاى دارم 1 \" داراى چنان عظمتى است كه وصف همه ابعاد وجودى اش در چند كتاب و حتى چند دائرة المعارف نمى گنجد وهركس از او سخن مى گويد سختى تازه دارد .\r\nيك نكته بيش نيست سخن عشق و اين عجب\r\nكز هر كس كه مى شنوم نامكرر است\r\nاما از معتبرترين منابع و شيوه هاى شناخت افراد ، كلام ايشان است و كلام امير مؤمنان على ( ع ) نيز چنين است . امام على ( ع ) در لابه لاى كلمات خود ، به معرفى شخصيت خود پرداخته و خود را به همه انسانها ، از صدر اسلام تا رستاخير شناسانده است تا به هدايت مردم كمك كند 2 .\r\nكتاب حاضر كه اثر قلم پژوهشگر محترم ، آقاى دكتر عظيم عظيم پور مقدم است .\r\n\r\n\r\n","description":"","footnote":"\r\n1 - نهج البلاغه ، خطبه هاى قاصعه و 214 و 232 و . . . .\r\n2 - امام خمينى كوثر ( خلاصه بيانات ) ج 2 ، ص 837\r\n","page_name":" 11 ","page_number":11},
  {"content":"\r\n\r\nابعاد گوناگون شخصيت امام على ( ع ) را از زبان نهج البلاغه در طى چهار فصل با عناوين ابعاد علمى ، ايمانى ، جهادى واخلاقى بازگو مىكند .\r\nپژوهشكده تحقيقات اسلامى سپاه با توجه به اهميت موضوع ، تصميم به چاپ و نشر اين اثر گرفت كه با يارى خداوند متعال اينك در مقابل شما عزيزان قرار گرفته است .\r\nمنتظر نظرات همهء خوانندگان محترم و به خصوص فرهيختگان وپژوهشگران عزيز هستيم .\r\nاميداواريم در چاپهاى بعد ، با هدايتهاى شما ، كتابى منقح تر و كامل تر تقديم دوستداران اهل بيت وشيعيان عليه السلام نماييم .\r\nان شاء الله\r\nپژوهشكده تحقيقات اسلامى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه\r\nالحمد للَّه‌رب العالمين ، الحمد للَّه‌الاوّل قبل كل اوّل و الاخر بعد كل اخر ، وباوّليته وجب ان لا اوّل له و باخريته وجب ان لا اخر له و اشهد ان لا إله الا اللَّه شهادة يوافق السِرُّ الاعلان و القلبُ اللسانَ و الصَّلاة والسلام على محمّد خير خلقه و خاتم رُسُله و على اهل بيته أئمة الهدى و امراء التُّقى ، و العاقبة لمن إتَّخَذَ بحُجزَتهم و اتَّبَعَ مَنهَجَهُم .\r\nدر طول قرن‌هاى متمادى ، بزرگان ، دانشمندان ، تاريخ‌نويسان ، شيفتگان آستان قدس علوى ، در مقام و منزلت ، فضايل و شخصيت مولاى متقيان ، على ( ع ) سخن فراوان گفته‌اند و قلم برسر انگشتان پنجه ، بسيار فشرده‌اند ، امّا شخصيت واقعى او بر همگان مكشوف نگشته و كسى تاكنون به حقيقت وجود مباركش دست نيافته است . سخن گفتن از شخصيّتى كه فروتر از خدا و فراتر از بشر سخن گفته است چگونه ميسّر است ؟ مِلكى كجا و ملكوتى كجا ! ، ما ملكى هستيم و او ملكوتى ! حقيقت او را ملكوتيان و كروّبيان دريابند و بس ! ابعاد گوناگون شخصيت حضرتش را كسى مىتواند درك كند كه از او بالاتر باشد يا همتاى او ، چرا كه فضل و كمال را صاحب فضل مىشناسد . و على ( ع ) كه خويش انسانى كامل ، بلكه در مرتبه عالى فضل و كمال بسر مىبرد ، مىتواند بهترين گزينه در معرفى خويشتن باشد ، از اين رو ما مىخواهيم سيماى على ( ع ) را در آيينه كلام خودش بشناسيم يعنى از كلمات و سخنانى كه حضرت درباره خويش توصيف كرده‌اند ، به شناخت نسبى او برسيم . ممكن است در ذهن كسى چنين خطور كند كه تعريف و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتوصيف از خود چه معنايى دارد ؟ آيا چنين كارى سزاوار است يا خير ؟ براى روشن شدن مسأله فرازى از سخنان امام خمينى ( ره ) را يادآور مىشويم :\r\n« . . . امّا اينكه انبياء و ائمه گاهى از خودشان تعريف مىكنند ، اين چيست ؟ مبدأش همان است كه خداى تبارك و تعالى به آدم امر كرد كه بايد آن اسمائى كه خدا به تو تعليم كرده است ، بگويى و الّا آدم نمىگفت . چون مقام ، مقام بزرگى است اين مقام را براى تبعيّت مردم معرفى مىكنند . اينكه حضرت امير در بسيارى از جاها از خودش تعريف مىكند كه من اعتنايى به دنيا ندارم ، مأمور است كه اين را بگويد ، هرچند به او سخت مىگذرد . مثل طبيبى كه هيچ هواى نفس ندارد لكن اگر طب خودش را نشان ندهد ، مردم به مرض مىافتند . دو جور تعريف داريم ؛ يك وقت آدم تعريف مىكند و مىخواهد خودش را نشان بدهد ، اين ابليس است ، امّا يك وقت از خودش تعريف مىكند براى اينكه ديگران را هدايت كند ، اين نفس رحمان است . رسول خدا ( ص ) در عين حالى كه برايش مشكل بود حضرت امير را معرفى كند و راه هدايت را به مردم بگويد ، براى اين كه مىديد ممكن است اختلاف شود ، مع‌ذلك خدا الزامش كرد كه اگر نگويى كارى نكردى . اينكه در لسان ائمه مىبينيد گاهى از خودشان تعريف مىكنند ، اين يك الزامى است كه از طرف غيب بر آنها شده است كه بايد اين كار را بكنند .\r\nالبته ما چنين مأموريتى نداريم ، لكن اگر بخواهيم بكنيم بايد براى اين باشد كه مردم هدايت شوند . اگر ديديد براى خود است ، بدانيد كه دست شيطان در كار است . » « 1 » \r\nاگر على ( ع ) در كتاب بزرگ نهج‌البلاغه ، جمله‌اى را درباره خود بيان فرموده است به اين معنا نيست كه او يك وصف فردى كرده باشد ، بلكه مقصود آن بوده است كه راه كمال را بنماياند و مسير و جهت انسانيت را مشخص نمايد ، همان‌گونه كه فرزند برومندش امام حسين ( ع ) با قيام خونين و حماسهء جاودانه تاريخ ، نخواسته است كه يك رخداد و حادثهء شخصى را بيان كند ، بلكه حرّيت و مردانگى و دفاع از عقيده و فرهنگ شهادت و جانبازى در راه خدا و آيين رسول خدا ( ص ) را به عنوان يك قانون و يكى از بهترين كمالات ، در مسير انسانيت ، بيان داشته است .\r\n\r\n","description":"","footnote":" ( 1 ) . خلاصه بيانات امام خمينى ، مؤسسهء تنظيم و نشر آثار امام خمينى ، ج 2 ، ص 839 . ( اين بيانات در تاريخ 23 / 12 / 65 به مناسبت ميلاد حضرت على ( ع ) ايراد شده است . ) ","page_name":" 14 ","page_number":14},
  {"content":"\r\n\r\nشخصيت حضرت على ( ع ) در نهج‌البلاغه به دو طريق مىتواند بررسى شود ؛ طريق اوّل اين است كه بيانات ، عبارات و سخنانى را كه حضرت به مناسبت‌هاى مختلف در وصف خودشان فرموده‌اند كه مقصود از آن - چنان كه اشاره كرديم - هدايت امّت و تعيين جهت مسير كمال و انسانيت است . در اين حالت گاهى امام در قالب متكلم از خويش سخن گفته‌اند مانند : « وان معى لبصيرتى ما لُبّسِتُ . . . » و « ما شككت فى الحق مذ اريته » و « . . . لأُ قاتِلَنَّهُمْ مفتونين . . . » . و گاهى در قالب غيرمتكلم خود را معرفى كرده‌اند مانند : الا وانّ إِمامَكم . . . ، ابن ابىطالب هكذا . . . . در هر حال امام در چنين عبارات و جملاتى ، انسان را از خواب غفلت بيدار كرده و مىگويد اى انسان من چنين بودم ، اين گونه انجام دادم ، آنگونه عمل نكردم ، اگر مىخواهى به سعادت برسى و به مقام انسانيت ره سپارى ، اينگونه‌باش .\r\nطريق دوم اين است كه كلمات و بيانات امام را در جنبه‌هاى مختلف مورد بررسى قرار داده و از آنجا به ابعاد مختلف شخصيت حضرت برسيم . براى نمونه ، امام ( ع ) نسبت به دنيا ، آخرت ، حكومت ، علم ، سياست ، اخلاق ، جنگ و . . . سخن فراوان گفته‌اند . با توجه به ديدگاه‌هاى امام ، با شخصيت او آشنا مىشويم . البته عمدهء مطالبى كه پيرامون شخصيت حضرت على ( ع ) از نهج‌البلاغه يا بطور كلى از كلمات و سخنان امام تهيه و جمع‌آورى شده است از طريق دوم يا تلفيقى از طريق اوّل و دوم است . و هدف از اينكه ما به طريق اوّل بيشتر اهمّيت داده و آن را شيوه كار خود در اين امر قرار داده‌ايم اين است كه بطور مستقل به طريق اوّل پرداخته نشده است در حالى كه از اهمّيت بسزايى برخوردار است .\r\nالبته مثل ما ، مثل آن پيرزنى است كه كل سرمايه خود را كه بيش از يك كلاف نخ نبود برداشت و در صف خريداران يوسف ( ع ) قرار گرفت ، ما نيزبه اين دل خوش مىداريم كه در صف نگارندگان فضايل على ( ع ) هستيم و گرنه ، ما كجا و آن شاهباز بىهمتايى كه سپهر عشق و طريقت را فراز آمد كجا ! ما كجا و فاتح دلاورى كه قله‌هاى رفيع انسانيت و كمالات را درنورديد كجا ! كه عرفا و شعرا در حيرتندچه‌نامندش :\r\n نه خدا توانمش خواند نه بشر توانمش گفت * متحيّرم چه نامم شه ملك لافتى را \r\nآنچه در اين مجموعه گردآورى شده است در مقايسه با آثار و كتاب‌هاى بسيار\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفراوانى كه دانشمندان و متفكران پيشين و معاصر در فضايل و شخصيت اين امام وارسته نوشته شده‌اند مانند برگىاست از باغستانى بزرگ . و آنچه تاكنون در مورد على ( ع ) به ما رسيده است قطره‌اى است از درياى بيكران ، زيرا ابعادى كه در او پنهان است خيلى بيشتر از آن چيزى است كه به ظهور رسيده است .\r\nتمام انديشمندان و فضلا - بويژه آنان كه در شخصيت اين معجزهء الهى سخن‌سرايى كرده‌اند يا مجموعه‌هايى گرد آورده‌اند - اعتراف دارند كه حقيقت را درنيافته‌اند اگر چه به شرح و تفسير و تبيين پرداخته باشند . چگونه ممكن است ، شخصيتى كه مظهر اسماء الهى بوده و ابعاد مخفى او بيشتر از ابعاد ظاهرش باشد در تمام ابعادش براى ما انسان‌ها متجلى گردد ؟ ! اگر معماى « سلونى قبل ان تفقدونى . . . « 1 »  » يا « وَ هَبْنىِ صَبَرْتُ عَلَى حَرِّنَارِكَ ، فَكَيْفَ أَصْبِرُ عَنِ النَّظَرِ إلَى كَرَامَتِكَ . . . « 2 »  » يا « ضربة على فى يوم الخندق افضل من عبادةالثقلين « 3 »  » و صدها معماىديگر حل‌شود ، برخى از ابعاد شخصيت آن حضرت نيز جلوه‌گر مىشود .\r\nآنچه بديهى و بى نياز از استدلال است اين است كه اگر از اين همه الگوها و نمودهاى نهج‌البلاغه تنها عدالتِ علىگونه در جامعه پياده شود . بسيارى از نابسامانىها و مشكلات جامعه ما حل خواهد شد و ليكن ما در شناختن و شناساندن على ( ع ) و نهج‌البلاغه اندر خم يك كوچه‌ايم . اگر امروز على ( ع ) در بين ما نيست ، نهج‌البلاغه كه نه تنها نهجِ بلاغت است ، بلكه نهج تمام كمالات و ابعاد مختلف شخصيت آن حضرت است ، در بين ما وجود دارد و همچون منبعى خروشان و سرچشمه‌اى جوشان وصل به درياى بيكران معارف الهى است و نه تنها راهبر و پيشتاز براى قرنى و نسلى است ، بلكه براى تمام نسلها و قرن‌هاى متمادى در طول حيات بشريت است .\r\nپروردگارا به شكرانه وجود اين نعمت ستُرگ ، دانشمندان ، معلمان و استادان ما را برآن دار كه دل‌هاى جوانان ما و فرزندان امّت اسلام را با نهج‌البلاغه و كلام على ( ع ) پيوند\r\n\r\n","description":"","footnote":" ( 1 ) . ر . ك : نهج البلاغه ، خطبه 189 و خطبهء 93 .  ( 2 ) . ر . ك : قمى عباس ، مفاتيج الجنان ، ص 116 ( فرازى از دعاى كميل )  ( 3 ) . ر . ك : رحمانى همدانى ، الامام على ( ع ) ، ص 606 ؛ احمدى ميانجى ، موافق الشيعه ، ج 3 ، ص 123 . ","page_name":" 16 ","page_number":16},
  {"content":"\r\n\r\nدهند . و دست خالى ما را برگير و به ساحل اين درياى بيكران برسان كه از آن مشتى برگرفته و جانهاى تشنه خويش را از زلال كوثرش سيراب نماييم و ياريم فرما كه بايارىجستن‌ازروح بزرگ‌مولاىمتقيان ، اين مهمّ را به شايستگى به پايان برسانم .\r\nامين يا رب العالمين\r\n\r\nنكات قابل توجه در اين مجموعه\r\n1 - عبارت‌هاى عربى نهج‌البلاغه ، براساس نسخهء شيخ محمد عبده آمده است و گاهى نيز متن عربى ترجمهء دكتر سيد جعفر شهيدى مورد توجه قرار گرفته است ، زيرا ايشان علاوه بر اينكه نسخهء مذكور را در ترجمه ، اساس كار خود قرار داده است ، در بررسى كاستىهاواختلاف نسخه‌ها ، به شرح ابن ابىالحديد و نسخهء صبحى صالح مراجعه كرده است .\r\n2 - عبارت‌هاى عربى نهج‌البلاغه با نسخهء « المعجم المفهرس » مطابقت شده است ، زيرا يكى از كارهاى ارزنده‌اى كه در اين نسخه علاوه بر ذكر اسانيد انجام شده است ، مقابله نسخه‌هاى قديمى و ذكر موارد اختلاف است كه در رسيدن به معنى واقعى ، پژوهشگر و خواننده را يارى مىدهد .\r\n3 - اگر چه در ترجمه متن‌هاى عربى نهج‌البلاغه ، به ترجمه دكتر شهيدى ، فيض‌الاسلام ، شرح كلمات و واژه‌هاى صبحى صالح و شيخ محمد عبده و برخى از شرح‌هاى معروف مراجعه شده است ، امّا ممكن است ترجمه ، مطابقت دقيق با موارد ياد شده نداشته باشد و در عين حال در نماياندن ترجمه‌اى گويا ، رسا و در چارچوب جملات فارسى و مطابق با متن عربى ، تلاش شده است .\r\n4 - شمارهء خطبه‌ها ، نامه‌ها و حكمت‌ها براساس نسخهء صبحى صالح آمده‌است ، زيرا متن ترجمهء دكتر شهيدى و نسخه « المعجم المفهرس » نيز در شماره گذارى ، نسخه او را اساس كار خود قرار داده‌اند كه مراجعه زياد به اين دو مورد ، اين امر را اقتضا مىكرده است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n5 - در پاورقىها آدرس عبارت‌هاى عربى تنها با ذكر خطبه ، نامه ، حكمت و شمارهء آنها آمده است و براى سهولت در امر مراجعه به نسخه‌ها و شرح‌هاى گوناگون ، در پايان ، فهرستىبراىنمايش اختلاف نسخه‌ها تهيه شده است .\r\n6 - در بررسى هر موضوع ، تلاش شده است درآغاز ، بيانات و عبارات حضرت امير ( ع ) با ترجمه ، شرح و توضيحات لازم مربوط به آنها آورده شود ؛ سپس ، آيات ، روايات و سخنان ديگران در صورت نياز بيان گردد .\r\n7 - در صورت نقل قول از منابع و كتاب‌هاى عربى ، عين متن عربى ، اگر چه با واژه‌هايى مانند « رضى اللَّه عنه » و امثال آن همراه باشد ، آمده است كه براى رعايت در امانت است . امّا در ترجمه و برگردان به فارسى شايد همراه با تغييرات اندكى باشد .\r\n8 - از آنجا كه شرح نهج‌البلاغه ابن ابىالحديد داراى مسائل تاريخى مهمى است ، در شرح كلمات امام ( ع ) ، بيشتر مورد توجه قرار گرفته است .\r\nعظيم عظيم‌پور\r\nتير 1384\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nگل‌واژه‌هايى از كوثر كلام امام خمينى ( ره )\r\n« با اينكه دربارهء حضرت امير - سلام اللَّه عليه - اين قدر گفته شده و نوشته شده است ، باز هم حقش ادا نشده است ، يعنى تاكنون معلوم نشده است كه اين معجزه الهى چه شخصيتى است .\r\nهمه طوايف مختلفى كه در اسلام هستند و خصوصاً در شيعه ، اين حضرت را به خودشان نسبت مىدهند . عرفا ، حكما ، فقها ، فلاسفه ، اقشار مختلف ، دراويش ، صوفيه و حتى كسانى كه به اسلام اعتقاد ندارند ، از كلمات ايشان استشهاد مىكنند . هر كسى به يك نحو از ايشان اسم مىبرد ؛ در زورخانه‌ها به عنوان يك پهلوان ، در جنگ به عنوان يك جنگنده ، در مدارس به عنوان يك فقيه ارزشمند . لكن اين معما حل نشده است و نخواهد شد اين موجود اعجازآميزى است كه نمىشود در اطراف او آنچه هست ، صحبت كرد . هركس به اندازهء فهم خود در اين باب صحبت كرده است و حضرت غير از اين معانى است . آن صفات متضاد كه نمىشود در اشخاص باشد ، در ايشان هست . از همين جهت است كه هر كسى يك طرفش را گرفته است و خيال مىكند كه ايشان او است . هركس بُعدى را از او گرفته و خيال كرده كه بُعد واقعى ايشان آن است . تاكنون بُعد معنوى كه ايشان دارند ، براى كسى كشف نشده مگر بر اشخاص كه همطراز او هستند . لذا بايد غمض عين كنيم از صحبت دربارهء ايشان و از ايشان بخواهيم كه ما را هدايت كند . » « 1 » \r\n\r\n","description":"","footnote":" ( 1 ) . خلاصه بيانات امام خمينى ، مؤسسهء تنظيم و نشر آثار امام خمينى ، ج 2 ، ص 837 - 838 . ","page_name":" 19 ","page_number":19},
  {"content":"\r\n\r\n« . . . من درباره شخصيت حضرت امير چه مىتوانم بگويم و چه كسى مىتواند بگويد ؟ ابعاد مختلف آن حضرت به سنجش بشرى در نمىآيد . كسى كه انسان كامل و مظهر جميع اسماء و صفات حق تعالى است ، بايد ابعادش به حسب اسماء حق تعالى هزار تا باشد و ما از عهدهء بيان يكى از آنها هم نمىتوانيم برآييم . كسى نمىتواند در حول و حوش اين شخصيت كه امور متضاد در او جمع است ، سخن بگويد . . . » « 1 » \r\n\r\n","description":"","footnote":" ( 1 ) . همان منبع ، ج 2 ، ص 826 . ","page_name":" 20 ","page_number":20},
  {"content":"\r\n\r\nفصل اول\r\nعلى ( ع ) وپايگاه رفيع علمى آن حضرت\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل اوّل : على ( ع ) و پايگاه رفيع علمى آن حضرت\r\n\r\nعلى ( ع ) نمونه اعلى در تمام علوم\r\nاگر نسبت به تمام موضوعات نهج‌البلاغه - كه تنها بخشى از سخنان امام على ( ع ) را تشكيل مىدهد و بدست سيد رضى ( رحمة اللَّه عليه ) گردآورى شده است . « 1 »  - با ديدهء تأمل بنگريم به بزرگى و گستره علم بىپايان آن حضرت پىخواهيم برد . او در تمام عرصه‌ها به بهترين وجه ممكن سخن گفته است و معلّمى بىنظير و استادى بىهمتا براى جامعه بشريت بوده است ، زيرااو على كسى است كه پرورش يافته دامان پرخير نبوّت است و پايگاه علمى و مرتبه دانشش آنچنان بلند است كه به ذروهء « . . . سلونى قبل ان تفقدونى . . . » دست مىيابد . مقام علمى و پايگاه عرفان و آگاهى آن حضرت نسبت به تمام كائنات به حدّى رفيع و بلند مرتبه است كه انسان با اين محدوديت علمىاش ، قدرت فهم و توان درك آن را ندارد . در موارد فراوانى ، امام على ( ع ) به مناسبت‌هايى ، اشاره به دانش‌هاى جامع ، در وجود خويش دارند ، براى آگاهى و آشنايى بيشتر با مقام شامخ و شخصيت برجسته علمى آن حضرت به سخنانى از خود ايشان در نهج‌البلاغه مىپردازيم :\r\nعلى ( ع ) در آغاز خطبه شقشقيه ، در حالىكه خلافت رسول خدا ( ص ) و زعامت امّت اسلامى كه حق مسلّم آن حضرت است ، دستخوش فتنه‌ها و حواث تلخ روزگار گشته و بدست نالايقان افتاده است ، در بيان شخصيت ملكوتى و مقام رفيع علم و ايمان خود مىفرمايند :\r\n\r\n","description":"","footnote":" ( 1 ) . شيخ‌محمدباقر محمودى ، مستدرك نهج‌البلاغه را در هشت جلد ، تدوين‌كرده است . ","page_name":" 23 ","page_number":23},
  {"content":"\r\n\r\n« أَما وَ اللَّهِ لَقَدْ تَقَمَّصَها فُلانٌ ( ابنُ أَبى قُحافَة ) و انَّهُ لَيَعْلَمُ أَنَّ مَحَلّى مِنْها مَحَلُّ الْقُطْب‌ِمِنَ الَّرحَى . يَنْحَدِرُ عَنّى السَّيْلُ ، وَلا يَرْقى إِلَىَّ الطَّيْرُ . . . » « 1 » \r\nهان ، به خدا سوگند كه پسر ابىقحافه جامهء خلافت را بر تن كرد در حالى كه خوب مىدانست من در رابطه با خلافت مانند قطب ميانهء آسيا هستم . و من چون كوهسارى بلند هستم كه جويبارهاى فضيلت و دانش سيل‌آسا از درونم فرو مىريزد و مرغانِ بلند پروازِ انديشه را در فضاى گستردهء دانشم ، ياراى پرواز و دست‌يابى به اوج آگاهيم نيست .\r\nاگر چه در ظاهر به نظر مىرسد كه امام على ( ع ) فضل و برترى خويش را در تصدى امور خلافت و زعامت امت اسلام بيان مىدارند ، امّا در واقع بيان شيواى آن حضرت مفهوم بسيار وسيع‌ترى دارد ؛ هم در وجود شريف ايشان حكمت‌ها و علومى نهفته است كه در ديگران وجود ندارد و هم اينكه ديگران از اين جايگاه رفيع و مقام والاى علمى آن حضرت اطلاع دارند و در عين علم و آگاهى از اين سرچشمه خروشان و منبع جوشان ، او را ناديده مىگيرند . اگر چه علم و دانش على ( ع ) ، بسان چشمه‌اى در وجود شريفشان در حال فيضان و جريان بود ، امّا اين وجود شريف پر از درد نيز بود ، دردى كه حاكى از بىوفايىها ، نامدرمىها ، ظلم و بىعدالتىها بود . حتى درد از اينكه چرا ياران با وفا و شايسته‌اى در اطراف او پيدا نمىشوند تا از كوثر زلالش ، جانهاى تشنه خود را سيراب نمايند و از اين همه علوم جامع آن حضرت بهره ببرند . على ( ع ) بيانات شيوا و دلربايى را با يكى از ياران صدوق و با وفاى خويش ، كميل بن زياد ، دارند كه در آن هم اشاره به مقام والاى علمى و عرفانى خويش دارند و هم ابراز دردمندى . . . !\r\n« . . . يَا كُمَيْلَ هَلَكَ خُزَّانُ اْلأَمْوَالِ وَهُمْ أَحْيَاءٌ وَ الْعُلَمَاءُ بَاقُونَ مَابَقِىَ الدَّهْرُ . أَعْيَانُهُمْ مَفْقُودَةٌ ، وَ أَمْثَالُهُمْ فِى الْقُلُوبِ مَوْجُودَةٌ . ها ، إِنَّ ههُنَا لَعِلْماً جَمّاً ( وَ أَشَارَ إلَى صَدْرِهِ ) لَوْأَصَبْتُ لَهُ حَمَلَةً ، بَلى أَصَبْتُ لَقِناً غَيْرَ مَأْمُونٍ عَلَيْهِ ، مُسْتَعْمِلًا آلَةَ الّدِينِ لِلدُّنْيَا وَ مُسْتَظْهِراً بِنِعَمِ اللَّهِ عَلَى عِبَادِهِ وَ بِحُجَجَهِ عَلَى أَوَلِيَاءِهِ ، . . . » « 2 »  .\r\n\r\n","description":"","footnote":" ( 1 ) . نهج‌البلاغه ، خطبه 3 ( شقشقيه ) .  ( 2 ) . همان ، حكمت شماره 147 . ","page_name":" 24 ","page_number":24},
  {"content":"\r\n\r\n« ( كميل بن زياد گويد : اميرالمؤمنين على بن ابىطالب ( ع ) دستم را بگرفت و مرا به طرف بيابان برد ، چون به صحرا رسيد ، آهى از صميم جان بركشيد و گفت : ) اى كميل ! مال اندوزان اگر چه به ظاهر در قيد حياتند امّا در واقع مرده هستند ، و دانشمندان تا روزگار پابرجاست ، باقى و پايدار هستند ، گرچه وجود ظاهرى آنها از بين رفته است امّا نام و نشانه‌هاى آنها در دلها جاودانه است . بدان كه در اينجا ( اشاره به سينه مبارك خويش فرمود ) دانشى انبوه و فراوان نهفته است . اىكاش براى اين علم كسانى را مىيافتم كه در گرفتن آن شايسته و لايق باشند ! آرى يافتم كسى را كه در دريافت علم باهوش بود امّا اهل امانت نبود ، دين را وسيله‌اى براى رسيدن به آرزوهاى دنيوى خود قرار داده بود و با نعمتهاى الهى بر بندگانش و با حجّتهاى او بر اولياء و دوستانش ، برترى مىجست . . . » .\r\nسخنان امام على ( ع ) كه به مناسبت‌هاى مختلف فرموده‌اند ، مىتوانند بيانگر علوم جامعى باشند كه پس از قرآن و كلام رسول خدا ( ص ) بىنظير است . سخنان و كلمات ارزشمند امام ( ع ) كه تجلىگاه اين علوم است در بحثهاى خداشناسى ، دين‌شناسى ، مسائل‌شناسى ، امور اجتماعى ، اخلاق ، عبادات و . . . ، در بالاترين مرتبه و در حدّ اعجاز است و مىتواند به صورت يك طرح اساسى براى پىريزى عقايد دينى و ترسيم خط سياست اسلامى و تنظيم پايه‌هاى اخلاق مذهبى و در نهايت هدايت و رستگارى بشريت و رسيدن به سرمنزل سعادت مورد بهره‌بردارى قرار گيرد ، چگونه ممكن است كلام كسى كه از دوران كودكى ، همگام و همراه بزرگ پرچم‌دار توحيد ، رسول اعظم ( ص ) ، شهر دانش و اقيانوس بىكران علوم و معارف الهى باشد و در كسب اين علوم و فضايل اخلاقى و اقتداى به آن حضرت مأمور باشد امّا رهپويان حقيقت را به مرز سعادت و كمال انسانيت نرساند ! حضرت على ( ع ) اين فضيلت ويژه و امتياز منحصر به فرد را در سخنانى بس شيوا و دل‌نشين در قسمتى از خطبهء انسان‌ساز قاصعه ايراد مىفرمايند :\r\n« أَنَا وَضَعْتُ فِى الصّغَرِ بَكَلَاكِلِ الْعَرَبِ ، وَ كَسَرْتُ نَوَاجِمِ قرُونِ رَبِيعَةَ وَ مُضَرَ . وَقَدْ عَلِمْتُمْ مَوْصِعِى مِنْ رَسُولِ اللَّه - صَلّى اللَّهُ عَلَيْهِ وَ إله - بِالْقَرَابَةِ القَرِيَبْةِ ، وَ الْمَنْزِلَةِ\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nالْخَصِيصَةِ . وَضَعِنى فِى حِجْرِهِ وَأَنَا وَلَدٌ يَضُمُّنِى إلَى صَدْرِهِ وَ يكْنُفُنى فِى فِرَاشِهِ وَ يُمِسُّنِى جَسَدَهُ وَ يُشِمُّنِى عَرْفَهُ . وَ كَانَ يَمْضُغُ الشَّىءَ ثُمُّ يُلْقِمُنِيهِ . وَمَا وَجَدلِى كَذْبَةً فِى قَوْلٍ ، وَلَا خَطْلَةً فِى فِعْلٍ . وَلَقَدْ قَرَنَ اللَّهُ بِهِ - صَلّى اللَّهُ عَلَيْهِ واله - مِنْ لَدُنْ أَنَ كَانَ فَطِيماً أَعْظَمَ مَلَكٍ مِنْ مَلَائِكَتِهِ يَسْلَكُ بِهِ طَرِيقَ الْمَكَارِمِ ، وَ مَحَاسِنَ أَخْلاقِ الْعَالَمِ لَيْلَهُ وَ نَهَارَهُ .\r\nوَلَقَدْ كُنْتُ أَتَّبِعُهُ اتِّبَاعَ الْفَصِيلِ أَثَرَ أُمّهِ يَرْفَعُ لِى فِى كُلّ يَوْمٍ مِنْ أَخْلَاقِهِ عَلَماً وَ يَأْمُرُنِى بِاْلأَقْتِدَاءِ بِهِ . . . » . « 1 » \r\n« من با اينكه سن زيادى نداشتم ، بزرگان عرب را به خاك افكندم و سركردگان ربيعه و مضر را به هلاكت رساندم . و شما از جايگاه من نزد رسول خدا ( ص ) در خويشاوندى نزديك و منزلت ويژه آگاهى داريد . آنگاه كه من كودكى بيش نبودم مرا در دامان خود مىنهاد و ( در آغوشم مىكشيد ) بر سينه‌اش جايم مىداد و مرا در بستر خود مىخوابانيد ، چنان كه تنم تن او را مسّ كرده و بوى خوشش به مشامم مىرسيد و گاهى لقمه را آماده مىكرد و به خوراكم مىداد ، نه در سخنانم دروغى شنيد و نه در كردارم خطايى بديد . از زمانى كه از شير گرفته شد ، خداوند بزرگترين فرشته از فرشتگانش را شب و روز همنشين و همراه او نمود تا راههاى بزرگوارى را بپيمود و خويهاى نيكوى جهان را فراهم نمود و من نيز مانند بچه‌اى كه درپى مادر باشد از او جدا نشده و هر روز مرا در گرفتن فضايل و سرمشق قرار دادن رفتار خويش وامىداشت . »\r\nهنگامى كه ابوسفيان بن حرب « 2 »  و عباس بن عبدالمطلب پس از رحلت جانسوز رسول اكرم ( ص ) به قصد بيعت در امر خلافت نزد على ( ع ) حضوريافتند ، آن حضرت به علم نهفته در وجود خويش و آگاهى از حوادث آينده و سرانجام امر خلافت كه ديگران ظرفيت شنيدن چنين علومى را ندارند ، اشاره كرده و مىفرمايند :\r\n« . . . بَلِ انْدَمَجْتُ عَلى مَكْنُونِ عِلْمٍ لَوْ بُحْتُ بِهِ لَاضْطُرِبْتُمْ اضْطِرابَ الْأَرْشِيَةِ فىِ الطَّوِىِّ الْبَعيدةِ » « 3 » \r\n\r\n","description":"","footnote":" ( 1 ) . نهج‌البلاغه ، خطبه 192 ( قاصعه ) .  ( 2 ) . ابوسفيان بن‌حرب ، همان پدر معاويه است كه در فتح مكه ، به اكراه اسلام آورد و درخواست بيعت او باامام ( ع ) براى ايجاد فتنه بود ، اما امام ( ع ) درخواست او را نپذيرفت . ( رك : خطبه )  ( 3 ) . نهج‌البلاغه ، خطبه 5 . ","page_name":" 26 ","page_number":26},
  {"content":"\r\n\r\n. . . سكوت من به اين دليل است كه من چيزى مىدانم كه بر شما پوشيده است ، اگر آنچه را كه من از آن آگاهم بر شما آشكار سازم ، البته كه شما تحمل شنيدن آن را نداشته و همانند لرزش ريسمان در چاهى ژرف ، به لرزش و اضطراب درمىافتيد .\r\nعلم و دانشى كه در وجود مبارك حضرت على ( ع ) انباشته است بسان سرچشمه‌اى جوشان درآميخته به اقيانوس بىكران معارف الهى بوده و به همين جهت گسترهء علوم و اندوخته‌هاى فكرى آن حضرت فراتر از زمين و اهل آن است و حتّى عالم ملكوت و آسمانها را نيز دربر مىگيرد و اين موهبتى است الهى كه خداوند عزّوجلّ به برگزيدگان خود كه امامت و هدايت بندگان او را به عهده دارند ، اختصاص داده است . در اين رابطه امام متّقيان و پيشواى مؤمنان در فرازى از سخنان انسان‌ساز خود مىفرمايد :\r\n« . . . أَيُّهَا النَّاسُ سَلُونِى قَبْلَ أَنْ تَفْقِدُونِى ، فَلَأَنَا بُطُرقِ السَّمَاءِ اعْلَمُ مِنّى بِطُرُقِ الْأَرْضِ ، قَبْلَ أنَ تَشْغَرَ بِرِجْلِها فِتنَةٌ تَطَأُ فى خِطامِها ، وَ تَذْهَبُ بِأَحْلامِ قَوْمِها . » « 1 » \r\nاى مردم پيش از آنكه مرا از دست بدهيد ، ( هر پرسشى داريد ) از من بپرسيد . چرا كه من راههاى آسمان را بهتر از راههاى زمين مىدانم ، ( اى مردم ! ) پيش از آنكه توسن فتنه پاى اندازد ، و با مهار گسيخته گام بردارد و مردمان را بكوبد و بيازارد و عقل صاحب خردان را بِبَرد ( و در حيرتشان گذارد ، از من سؤال كنيد ! ) .\r\nابن ابىالحديد در شرح اين كلام منحصر به فرد كه دنيايى معنا در آن نهفته است مىگويد :\r\n« اجمع الناس كلهم على انه لم يقل احد من الصحابه ولا احد من العلماء ، سلونى غير على بن ابىطالب ( ع ) »\r\nاجماع همه مردم براين است كه هيچ كس به غير على بن ابىطالب ( ع ) ، نه از صحابه و نه از بين دانشمندان ، « سلونى : از من پرسش كنيد » را نگفته است . او در ادامهء شرح اين كلام امام ( ع ) مىگويد : « منظور از سخن حضرت كه مىفرمايد : \" من به راههاى\r\n\r\n","description":"","footnote":" ( 1 ) . نهج‌البلاغه ، خطبه 189 . ","page_name":" 27 ","page_number":27},
  {"content":"\r\n\r\nآسمان داناتر از راههاى زمين هستم \" ، اين علم و دانايى اختصاص به امور آينده دارد به‌ويژه به امورى چون ؛ رخدادهاى جنگى و روى كار آمدن دولت‌ها مربوط مىگردد .\r\nآينده‌نگرىها و اخبار پىدرپى آن حضرت از وقايع و حوادث آينده ، اين نظريه را تأييد مىكند چرا كه چنين خبرهايى را امام على ( ع ) نه يك بار و نه صد بار بلكه خيلى بيشتر ، بيان كرده‌اند ؛ بطورى كه جاى هيچ شك و شبهه‌اى باقى نخواهد ماند كه اين اخبار از روى علم و آگاهى بوده‌اند نه برحسب اتفاق . و ما موارد زيادى را در جاهاى ديگر از اين كتاب يادآور شده‌ايم . « 1 » \r\nگروهى نيز به صورت ديگرى اين كلام امام را تأويل كرده‌اند و گفته‌اند منظور امام اين است كه من به احكام شرعى و فتواهاى فقهى داناتر از امور دنيوى هستم كه تعبير آن حضرت از راههاى آسمان ، احكام الهى و از راههاى زمين ، امور دنيايى است . امّا قول اوّل ، درست‌تر به نظر مىرسد . » « 2 » \r\nامام على ( ع ) ، عبارت « سَلُونِى قَبْلَ أَنْ تَفْقِدُونِى » را در بين خطبه‌اى ديگر كه از عظمت ، شجاعت و جرأت خود و آگاهى از وقايع و حوادث آينده ، سخن به ميان مىآورد ، بيان مىنمايد و ما بخشى از اين خطبه را در بحث « آينده‌نگرىهاى امام از آينده » دنبال خواهيم كرد .\r\nحضرت على ( ع ) در موارد فراوان از علم و حكمت و دانش و آگاهى بىحدّ و حصر خويش ، سخن گفته است ، گاهى خويشتن را در سيماى عالِمى وارسته و حكيمى فرزانه معرفى مىكند كه احدى ياراى رسيدن به قلهء علم و ذروه حكمتش را نشايد و گاهى خويشتن را در چهرهء طبيب معالجى كه درپى بيماران از براى معالجه و بهبودىِ درد آنان هميشه در حال جستجو و گردش است مىنماياند و گاهى خود را در جمع اهل بيت رسول خدا ( ص ) معرفى مىكند و به علوم و كمالات و فضايلى كه از دامان نبوت برچيده است و از آن طريق به عالم معنا اتصال يافته است ، اقرار مىكند . او در يكى از سخنان\r\n\r\n","description":"","footnote":" ( 1 ) . رك : شرح نهج‌البلاغه ، ابن ابىالحديد ، ج 2 ، ص 175 به بعد ( جزء 7 ، شرح خطبه 192 ) .  ( 2 ) . همان منبع ، ج 3 ، ص 217 ( شرح خطبه 235 ) . ","page_name":" 28 ","page_number":28},
  {"content":"\r\n\r\nحكيمانه و روح‌افزاى خود كه در واقع تأويل آيات الهى است به علوم و حكمت‌هاى خود و اهل‌بيت ( ع ) اشاره نموده و مىفرمايد :\r\n« تَاللَّهِ لَقَدْ عَلِمْتُ تَبْلِيغَ الرِّسَالاتِ و إِتْمَامَ الْعِدَاتِ وَ تَمَامَ الْكَلِمَاتِ وَ عِنْدَنَا أَهْلَ الْبَيْتِ أَبْوَابُ الْحِكَمِ وَ ضِيَاءُ اْلأَمْرِ . . . » « 1 » \r\nبه خدا سوگند كه ابلاغ رسالت و رساندن پيامها و انجام دادن وعده‌ها و بيان دانش امر و نهىها را بياموختم و درهاى حكمتِ الهى نزد ما اهل بيت گشوده است ، و چراغ دين با راهنمايى ما افروخته است .\r\nابن ابىالحديد در شرح اين عبارات شيواى حضرت على ( ع ) مىگويد : « . . . تبليغ الرسالات » ابلاغ و رساندن احكام و شريعت پس از وفات رسول خدا ( ص ) به انسان‌هاى مكلّف است و اشاره دارد به كلام الهى كه مىفرمايد :\r\n« . . . أَلَّذِينَ يُبَلّغُونَ رِسَالاتِ اللَّهِ وَ يَخْشَوْنَهُ وَلَا يَخْشَوْنَ أَحَداً إِلَّا اللَّهَ وَ كَفَى بِاللَّهِ حَسِيباً » « 2 » \r\nو همچنين اشاره دارد به سخن پيامبر ( ص ) در قضيهء برائت كه مىفرمايد : « لا يُؤدّى عَنّى إِلّا انا و رجل مِنّى » . و « اتمام العدات » كه به معناى انجام دادن و عملى كردن وعده‌هاى رسول خدا ( ص ) مىباشد اشاره به آيه شريفه : « مِنَ الْمُؤْمِنيِنَ رِجَالٌ صَدَقُوا مَا عَاهَدُوا اللَّهَ عَلَيْهِ . . . » « 3 »  و اشاره به سخن رسول خدا ( ص ) دارد كه در شايستگى آن حضرت فرمود :\r\n« قاضى دَيْنى و مُنْجِزُ موعدى » و « تمام الكلمات » به معناى تأويل قرآن است و آن اشاره به كلام خدا دارد كه مىفرمايد : « وَ تَمَّتْ كَلِمَةُ رَبّكَ صِدْقاً وَعَدْلًا . . . » « 4 »  و نيز اشاره به قول رسول خدا ( ص ) دارد كه در حقّ آن امام همام مىفرمايد : « اللهم اهدِ قَلْبَه و ثَبِّتْ لسانه » . و نتيجه و حاصل بحث اين است كه آن حضرت به خدا سوگند ياد كرده است كه او علم به چگونگى ابلاغ رسالت و اداى شريعت به انسان‌هاى مكلّف و داورى بين آنها طبق كلام\r\n\r\n","description":"","footnote":" ( 1 ) . نهج‌البلاغه ، خطبه 120 . ( و در بعضى از نسخه‌ها : « عُلِّمْتُ » و « أَبْوَابُ الْحُكْمِ » آمده است . )  ( 2 ) . احزاب ( 33 ) / 39 .  ( 3 ) . احزاب ( 33 ) / 23 .  ( 4 ) . انعام ( 6 ) / 115 . ","page_name":" 29 ","page_number":29},
  {"content":"\r\n\r\nخدا را دارد و از زمان وعده‌هاى رسول خدا ( ص ) كه چه وقت و چگونه عملىخواهدشد اطلاع و آگاهى كامل دارد ، خواه وعده در انجام امرى براى فردى باشد يا وعدهء وقوع حادثه و رخدادى در آينده باشد . او همچنين سوگند ياد مىكند كه از تأويل آيات الهى و بيان حقايق آنها دانش كامل دارد ، چرا كه در آيات الهى مجملاتى وجود دارند كه بدون مبيِّن ، واضح و روشن نمىگردند . و در نهايت پرده از روى حقايق كنار زده و مراد و مقصود خويش را بطور آشكار و واضح بيان مىنمايد كه دروازه‌هاى حكمت و علوم شرعى و معارف الهى در نزد ما اهل‌بيت است و ما صاحبان انديشه‌هاى روشن و علوم عقلى و عقايد صحيح هستيم .\r\nابن ابىالحديد در ادامه مىگويد :\r\n« اين جايگاه بلند علمى را هيچ كس از بندگان خدا به غير از على ( ع ) ادّعا نكرده است و اگر كسى چنين ادّعايى كرده باشد به يقين ، دروغ محض است و مردم نيز او را تكذيب كرده‌اند ، چرا كه اين مقام فقط ويژهء اهل بيت ( ع ) مىباشد . » « 1 » \r\nآنچه را كه همگان در پيشگاه معنوى حضرت على ( ع ) اعتراف دارند اين است كه علم و حكمت از وجود شريفش در حال فيضان و جريان است « تتقجّر الحكمة من جوانبه والعلم من نواحيه » « 2 »  اين حقيقت در سرتاسر كلمات آن حضرت پيداست كه گاهى اين را از زبان خويش بيان داشته است ، همان‌گونه كه نمونه‌هايى در اين بحث مطرح گرديد . و گاهى در مباحث عالى و سخنان حكيمانه‌اش در مجموعه موضوعات نهج‌البلاغه آشكار و غيرقابل انكار است . و هركس با ديدهء انصاف به آنها بنگرد ، دوست باشد يا دشمن ، اقرارخواهدكردكه قلب مبارك على ( ع ) ، اين‌علوم شگرف و معارف ژرف در زمينه‌هاى مختلف را ، از مشكات نبوّت گرفته و با عالم معنا اتّصال داشته است .\r\n\r\n","description":"","footnote":" ( 1 ) . ابن‌ابىالحديد ، شرح نهج‌البلاغه ، ج 7 ، خطبه 119 ( چاپ رحلى ، ج 2 ، ص 260 ) . و نيز رك : سيد جعفر شهيدى ، ترجمهء نهج‌البلاغه ، بخش تعليقات ، خطبه 120 ، ص 480 .  ( 2 ) . به نقل از اندرزها و حكمتها ، مرتضى مطهرى ، ص 146 . ","page_name":" 30 ","page_number":30},
  {"content":"\r\n\r\n\r\nعلم على ( ع ) در سخنان ديگران\r\nاگر بخواهيم به آيات ، روايات وسخنانى كه در مورد علم امام على ( ع ) وارد شده‌اند بپردازيم ، چنين مجموعه و كتابى گنجايش آن را نخواهد داشت ، فقط به ذكر نمونه‌هايى از زبان ديگران در اين زمينه اكتفا مىكنيم :\r\n- ابن ابىالحديد معتزلى كه از علماى بنام اهل سنت است و در شرح نهج‌البلاغه بيست جلد كتاب تأليف كرده است در مقدمهء اين شرح مىگويد :\r\n« از جملهء علوم ، علم فقه است كه امام على ( ع ) ، اصل و اساس آن بوده است و هر صاحب فقهى در اسلام از فقه او بهره برده و به او منتهى مىشود . اصحاب ابىحنيفه مانند ابىيوسف و محمّد و امثال آن دو فقه را از ابىحنيفه گرفته‌اند . شافعى از محمّد بن حسن گرفته است كه فقه او نيز به ابىحنيفه برمىگردد و همچنين احمد بن حنبل كه نزد شافعى تعليم ديده است ، علوم فقهىاش باز هم به ابىحنيفه برمىگردد و ابوحنيفه از جعفر بن محمد ( ع ) و جعفر از پدرش كه نهايت امر به خود على ( ع ) مىرسد ، آموخته است . و امّا مالك بن انس اين علم را از ربيعه و ربيعه از عكرمه و عكرمه از عبداللَّه بن عباس و عبداللَّه بن عباس از على ( ع ) گرفته است و اگر فقه شافعى را از مالك بدانيم باز هم نتيجه اين خواهد شد كه منبع اصلى فقه شافعى على ( ع ) است . در هر حال اين فقهاى چهارگانه كه صاحب مذاهب چهارگانه اهل سنت مىباشند ، آبشخور علوم فقهىشان به كوثر زلال علم امام على ( ع ) منتهى مىشود . و امّا منبع و مرجع فقه شيعه پر واضح و مسلّم است .\r\nو همچنين فقهاى صحابه كه عمر بن خطّاب و عبداللَّه بن عباس از آن جمله‌اند ، هر دو از على ( ع ) گرفته‌اند . اين قضيه در مورد ابن‌عباس جاى بحث و گفتگو ندارد و از مسلّمات است . امّا در مورد عمر بايد گفت كه مراجعه او به على ( ع ) در بسيارى از مسائلى كه براى او و ديگر صحابه مشكل بود و راه‌حلى برايش نمىيافت بر كسى پوشيده نيست و اين حقيقت را عمر بارها اعتراف كرده است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n- لَوْلَا عَلِىٌّ لَهَلَكَ عُمَرُ ؛ « 1 » \r\nاگر على نبود ، عمر هلاك مىشد .\r\n- لَا بَقِيتُ لِمُعْضِلَةٍ لَيْسَ لَهَا أَبُوالْحَسَنِ ؛ « 2 » \r\nباقى نباشم بامشكلى كه ابوالحسن على ( ع ) براى ( حل ) آن نباشد .\r\n- لَا يَفْتيَنَّ أَحَدٌ فِى الْمَسْجِدِ وَ عَلِىٌّ حَاضِرٌ ؛ « 3 » \r\nوقتى على ( ع ) در مسجد حاضر است هيچ كس حق فتوا دادن را ندارد .\r\nچنين اقرارها از سوى عمر بيانگر اين است كه تنها مرجع علوم فقهى و معارف اسلامى در بين بزرگان صحابه ، حضرت على ( ع ) بوده است . علماى شيعه و اهل‌سنت روايت كرده‌اند كه پيامبر اكرم ( ص ) در مورد على ( ع ) فرموده‌اند :\r\n« أَقْضَاكُمْ عَلِىٌّ » كه قضا به معناى فقه است ، بنابراين ، فقيه‌ترين آنها على ( ع ) بوده است و نيز همگان روايت كرده‌اند كه پيامبر اكرم ( ص ) وقتى كه على ( ع ) را براى امر قضا و داورى به يمن فرستاد فرمود :\r\n« أَللَّهُمَّ اهْدِ قَلْبَهُ وَ ثَبِّت‌ْلِسَانَهُ » و پس از اين دعاى پيامبر ( ص ) بود كه على ( ع ) فرمود :\r\n« فَمَا شَكَكْتُ بَعْدَهَا فِى قَضَاءِ بَيْنَ اثْنَيْنِ » « 4 » \r\nهرگز پس از اين دعاى رسول اكرم ( ص ) در حكم و داورى بين دو شك‌نكردم .\r\n« از جملهء علوم ديگر ، علم تفسير قرآن است كه منبع اصلى اين علم نيز على ( ع ) است و ديگران از او گرفته‌اند . و اگر به كتاب‌هاى تفسيرى مراجعه شود ، صحت اين امر معلوم مىگردد ، زيرا اكثر روايات تفسيرى از او و ابن‌عباس است و همهء مردم موقعيت ابن‌عباس\r\n\r\n","description":"","footnote":" ( 1 ) . رك : بهج‌الصباغة فى شرح نهج‌البلاغه ، محمد تقى شوشترى ، ج 1 ، ص 72 ( منابع متعدد اين روايات آمده است ) .  ( 2 ) . الصراط المستقيم ، زين العابدين العاملى ج 1 ، ص 155 ؛ بحار الانوار ج 41 ص 141 ؛ الغدير ج 3 ، ص 98 ؛ بهج الصباغه ج 1 ، ص 72 و . . .  ( 3 ) . رك : منابع پيشين .  ( 4 ) . سنن‌ابوداود ، ج 3 ، ص 301 ؛ و سنن ابن ماجه ، ج 2 ، ص 774 ، ح 2310 و مسند زين على ، ص 294 و مسند احمد بن حنبل ، ج 1 ، ص 83 و 111 و 136 و ارشاد مفيد ، ص 105 و . . . ","page_name":" 32 ","page_number":32},
  {"content":"\r\n\r\nرا در ملازمت و همراهى با على ( ع ) براى كسب علم و شاگردى در محضر آن حضرت ، خوب مىدانند . آنگاه كه از ابن‌عباس سؤال شد : « نسبت علم تو با علم پسر عمويت چگونه است » ؟ گفت :\r\n« كَنِسْبَةِ قَطْرَةٍ مِنَ الْمَطَرِ إلَى الْبَحْرِ الُمحِيطِ » ؛\r\nهمانند نسبت قطره‌اى از باران در برابر درياى بيكران .\r\n« از ديگر علوم ، علم نحو و قواعد عربى را مىتوان نام برد و همه مردم نيك مىدانند كه على ( ع ) كسى بود كه اين علم را بنيان نهاد و جوامع و اصول آن را بر ابوالاسود الدؤَلى املا فرمود كه از جمله : « تقسيم‌بندى كلام به اسم و فعل و حرف و تقسيم كلمه به معرفه و نكره و تقسيم انواع اعراب به رفع و نصب و جر و جزم » را مىتوان برشمرد ، و اين علم با چنين اصولى در حد اعجاز است زيرا قدرت فكرى بشر توان استنباط اين علم را نداشته است . » « 1 » \r\nصاحب كتاب « الاستيعاب فى معرفة الاصحاب » كه از نويسندگان معروف اهل‌سنت است ، اخبار و روايات بسيار عجيبى را در فضايل اهل بيت ( ع ) ، به ويژه حضرت على ( ع ) مىآورد كه به ذكر چند نمونه از آنها در مقام شامخ علمى آن حضرت مىپردازيم :\r\n« حَدّثنا عبداللَّه بن محمد بن يوسف [ سلسله سند روايت را تا آخر ذكر مىكند . 
  ] . . . قال :\r\nقال معاوية لضرار الصٌّدائى : يا ضرار ، صف لى عليا . قال : أعفنى يا اميرالمؤمنين . قال :\r\nلتصفنَّهُ . قال : أما اذ لابد من وصفه فكان واللَّه بعيد المدى ، شديد القُوى ، يقول فصلا ، و يحكم عدلا ، يتفجر العلم من جوانبه ، و تنطق الحكمة من نواحيه . و . . .\r\nفبكى معاوية و قال : رحم اللَّه ابا الحسن ، كان و اللَّه كذلك ، فكيف حزنك عليه يا ضِرار ؟\r\nقال : حُزْن من ذُبح وَلَدها و هو فى حِجْرها .\r\nو كان معاوية يكتب فيما ينزل به ليسأل له على بن ابى طالب ( رضىاللَّه عنه ) عن ذلك ، فلما بلغه قتله قال : ذهب الفقه و العلم بموت على بن ابىطالب . . . » « 2 » \r\n\r\n","description":"","footnote":" ( 1 ) . ابن‌ابىالحديد ، شرح نهج‌البلاغه ، چاپ بيروت ، رحلى ، ج 1 ، ص 6 و همچنين : محمدتقى شوشترى ، بهج الصباغه فى شرح نهج‌البلاغة ، صص 71 - 74 .  ( 2 ) . ابن‌عبدالبّر ، الاستيعاب فى معرفة الاصحاب ، ج 3 ، ص 1107 - 1108 و امالى ، ج 2 ، ص 147 . ","page_name":" 33 ","page_number":33},
  {"content":"\r\n\r\n« عبداللَّه بن محمد بن يوسف [ سلسله سند را تا آخرين نفر مىآورد 
  ] حديثى را [ برايمان 
  ] نقل كرد كه معاويه به ضرار صُدايى گفت : اى ضرار على را برايم توصيف كن . گفت : اى امير مؤمنان عذر مرا در اين امر بپذير . معاويه گفت : غيرممكن است ، حتماً بايد توصيفش كنى .\r\nضرار گفت : حالا كه چاره‌اى به غير از وصف او ندارم ، به خدا قسم او شخصى دورانديش و قدرتمند بود ، به حق سخن مىگفت و به عدالت داورى مىكرد . جويبار علم از اطرافش به شدت در جريان بود و تمام وجودش از حكمت بىنظير او حكايت مىكرد . و . . . [ ضرار در ادامه سخنانش در حضور معاويه ، بسيارى از فضايل و شيوه زندگانى على ( ع ) را كه از نزديك شاهد آن بود ، بازگو مىكند : دورى او از دنيا و تجملات آن ، مناجات و گريه و شيون او در دل شب ، عبادت و تهجد او ، انديشه بلند او ، ساده‌زيستى او در خوراك و پوشاك و عباراتى بسيار شيوا و فصيح در مذمت دنيا و دورى از آن و . . . 
  ]\r\nمعاويه پس از شنيدن سخنان ضرار ، بگريست و گفت : خدا اباالحسن را رحمت كند .\r\nبه خدا سوگند ياد مىكنم كه اين گونه بود ! اى ضرار حزن و اندوه تو براى على چگونه است ؟\r\nضرار گفت : مانند غم و اندوه مادر داغدارى كه فرزندش را در دامانش سر بريده باشند ! »\r\nمعاويه هرگاه به مسائل و مبهماتى در معارف اسلامى برمىخورد ، آنها را يادداشت مىكرد تا برايش از على بن ابىطالب ( ع ) سؤال كنند . وقتى كه خبر شهادت اين ابر مرد تاريخ بشريت به او رسيد گفت : با مرگ فرزند ابىطالب فقه و علم نيز رخت بربست . « 1 » \r\nمؤلف كتاب معروف « أُسْدُ الغابه فى معرفة الصحابة » ابن اثير جزرى كه از دانشمندان بزرگ اهل سنت است ، در فضايل على ( ع ) از جمله علم او ، روايات قابل ملاحظه‌اى را آورده است . او در خبرى كه حضرت على ( ع ) از پيامبر اكرم ( ص ) در مورد علم و دانش خويش در امر قضا و داورى روايت مىكند و در طريق اين روايت ، افراد بىشمارى از صحابه و تابعين و غير آنها وجود دارند ، كه فقط به ذكر بيش از 32 نفر از صحابه و حدود 30 نفر از تابعين و ديگران اكتفا نموده و سپس به ذكر حديث مىپردازد :\r\n\r\n","description":"","footnote":" ( 1 ) . براى آگاهى بيشتر ر . ك : كاشف الغطاء جعفر ، كشف الغطاء ، ج 1 ، ص 16 ؛ صدوق ، امالى ، ص 724 ؛ شريف رضى ، خصائص الائمة ، ص 71 . ","page_name":" 34 ","page_number":34},
  {"content":"\r\n\r\n« روى على عن النبى ( ص ) فاكثر و روى عنه بنوه الحسن و الحسين و محمد و عمر و عبداللَّه بن مسعود و . . . و غيرهم من الصحابه و روى عنه من التابعين سعيد بن الميسب و مسعود بن الحكم و . . . و خلق كثير غيرهم ابنأنا يحيى بن محمود ابنأنا زاهر بن طاهر . . .\r\nابنأنا على بن مسهر عن الاعمش عن عمرو بن قرة عن ابى البحترى عن على قال :\r\n« بَعَثَنىِ [ رَسُولُ اللَّهِ صَلَّى اللَّهُ عَلَيْهِ وَ سَلَّمَ 
  ] إِلَى الْيمَنِ ، فَقُلْتُ يَا رَسُولَ للَّهِ تَبْعَثُنِى الَى الَيمَنِ وَ يَسْأَلُونىِ عَنِ الْقضَاءِ وَلَا عِلْمَ لِى بِهِ ، قَالَ ادنُ فدنوت فضرب بيده على صدرى ثم قال :\r\n« اللَّهُمَّ ثَبّت لِسَانَهُ وَاهْدِ قَلْبَهُ » ، فَلَا وَالَّذىِ فَلَقَ الْحَبَّةَ وَ بَرَأَ النَّسَمَةَ مَا شَكَكْتُ فِى قَضَاءِ بَيْنَ اْلأَثْنَيْنِ بِعْدُ » « 1 » \r\n« ( بعد از ذكر سلسله راويان كه بيش از شصت نفر مىباشند و اولين آنها امام حسن و امام حسين ( ع ) و آخرين آنها ابىالبحترى است ) على ( ع ) فرمود : \" رسول خدا ( ص ) مرا به يمن فرستاد ، گفتم اى رسول خدا مرا به يمن مىفرستى و اهل آنجا از من در مورد امر قضا سؤال مىكنند در حالى كه من علم به آن ندارم . رسول خدا ( ص ) فرمود : بيا نزديك ، پس نزديك شدم با دست مباركش بر سينه‌ام زد سپس فرمود : \" پروردگارا ! زبانش را استوار و قلبش را هدايت نما \" ، قسم به آن كسى كه دانه را شكافت و انسان را آفريد پس از آن هرگز در حكم و داورى بين دو نفر شك نكردم . »\r\nشخصيت علمى حضرت على ( ع ) بر هيچ كس پوشيده نيست ، هم دوستداران او از اين حقيقت غافل نبوده و بدان اقرار داشته‌اند و هم دشمنانش به ناچار سر تعظيم در برابر اين جايگاه رفيع و مقام شامخ فرود آورده‌اند . علاوه بر اخبار و روايات وارده ، واقعيت‌هاى تاريخى نيز اين مسأله را مورد تأييد قرار مىدهند . هيچ كس از مراجعه به على ( ع ) و بهره گرفتن از علم نافذ و سودمند او در تمام زمينه‌ها بىنياز نبوده است . چه بسا در بسيارى از كتاب‌هاى اهل سنت ، روايات وسخنان بزرگان تاريخ در فضايل حضرت على ( ع ) ، به‌ويژه در باب علم و معرفت او بيشتر از آن چيزى باشد كه در بعضى از\r\n\r\n","description":"","footnote":" ( 1 ) . عزالدين ابوالحسن على بن اثير جزرى ، اسدالغابة فى معرفة الصحابه ، ج 4 ، ص 17 - 18 . ","page_name":" 35 ","page_number":35},
  {"content":"\r\n\r\nكتاب‌هاى شيعه آمده‌است . در عين حال برخى از منابع اهل سنت در اين زمينه انصاف را ناديده گرفته و بسيارى از واقعيت‌ها را در شأن آن حضرت بيان نكرده‌اند . براى نمونه ، در صحيح بخارى كه كثرت روايات در موضوعات و زمينه‌هاى گوناگون دلالت بر اطلاعات و قدرت فكرى مؤلف مىنمايد ، امّا متأسفانه در باب مناقب و فضايل حضرت على ( ع ) روايات بسيار اندك نقل كرده است . اگر چه اعتقاد واقعى به يكى از آنها هر فرد بينايى را كافى است .\r\nعلم على ( ع ) بسان خورشيدى تابناك ، هماره بر تمام عوالم پرتو افكنده است و در هر عصر و زمان ، روحى تازه بر كالبد جامعهء بشريت دميده است و پيوسته نبوغ هدايت و معرفت را در ژرفاى جان انسان به ارمغان آورده است . اگر چه شب‌پرستان و خفاش‌صفتان از پرواز در پرتو اين خورشيد تابنده ، محرومند .\r\n\r\nبرخى از روايات و شواهد تاريخى دربارهء علم امام على ( ع )\r\n1 - ابنأنا زيد بن الحسن بن زيد . . . عن الاعمش عن مجاهد عن ابن‌عباس قال : قال رسول اللَّه ( ص ) : انا مدينة العلم و على بابها فمن اراد العلم فليأتِ بابه » ؛\r\n( در طريق روايت كه راويان آن ذكر شده‌اند ) . . . اعمش از مجاهد از ابن‌عباس گويد : رسول خدا ( ص ) فرمود : « من شهر دانشم و على دروازه آن ، هركس دانش مىخواهد بايد از دروازه‌اش وارد شود . « 1 » \r\n2 - روى شعبه عن ابىاسحاق . . . عن عبداللَّه بن مسعود قال : « كنا نتحدث ان أقضى اهل المدينه على بن ابىطالب » ؛\r\n( راويان در طريق حديث ذكر شده‌اند ) عبداللَّه بن مسعود گويد : ما در صحبتهايى كه با هم داشتيم مىگفتيم كه داناترين اهل مدينه به امر قضاء على بن ابىطالب ( ع ) است . « 2 » \r\n\r\n","description":"","footnote":" ( 1 ) . همان ، ص 22 و الاستيعاب ج 3 ، ص 1102 . و نيز رك : طبرانى ، المعجم الكبير ، ج 11 ، ص 55 ؛ حاكم نيشابورى ، مستدرك ، ج 3 ، ص 126 و 127 ؛ ابن‌ابىالحديد ( چاپ وزيرى ) ج 7 ، ص 219 ، و ج 9 ، ص 165 ؛ هيثمى ، مجمع الزوائد ج 9 ، ص 114 ؛ سيوطى ، الجامع الصغير ج 1 ، ص 415 ؛ متقى هندى ، كنزالعمال ج 13 ، ص 148 ؛ الغدير ج 1 ، ص 396 و ج 4 ص 64 ؛ و . . .  ( 2 ) . اسدالغابة ج 4 ، ص 22 و 23 ؛ الاستيعاب ، ج 3 ، ص 1103 . ","page_name":" 36 ","page_number":36},
  {"content":"\r\n\r\n3 - و قال سعيد بن المسيب : « ماكان احد من الناس يقول سلونى غير على بن ابىطالب » ؛\r\nهيچ كس از مردم به غير از على بن ابىطالب ( ع ) نگفت از من سؤال كنيد . « 1 » \r\n4 - روى يحيى بن معين عن . . . عن عبدالملك بن سليمان ، قال : قلت لعطاء : أكان فى اصحاب محمّد اعلم من على قال : لا و اللَّه لا اعلمه ؛\r\nاز عطاء بن ابىرياح ( م 114 ه . ق . ) پرسيدند آيا در بين اصحاب محمد ( ص ) داناتر از على را كسى بوده است ؟ ! گفت : نه به خدا عالم‌تر از او را نمىشناسم . « 2 » \r\n5 - روى ابن عينيه عن . . . عن سعيد بن المسيب قال : « كان عمر يتعوّذ من معضلة ليس لها ابوالحسن » ؛\r\nسعيد بن مسيب گويد : عمر از حل مشكلى كه ابوالحسن ( على ( ع ) حضور نداشت‌به ( خدا ) پناه مىبرد . « 3 » \r\n6 - روى سعيد بن جبير عن ابن‌عباس قال : « اذا ثبت لنا الشىء عن على لم نعدِل عنه إلى غيره » ؛\r\nسعيد بن جبير به نقل از ابن‌عباس گويد : هرگاه در مسأله دينى به رأى على ( ع ) دست يابيم ، همان را ملاك عمل قرار داده و از آن به رأى ديگرى عدول نمىكنيم . « 4 » \r\nاستاد بزرگوار و دانشمند پر تلاش در علوم قرآنى ، سيد محمدباقر حجتى ، در مقام علمى حضرت على ( ع ) در علم تفسير ، علوم قرآن و ديگر علوم ، چنين‌آورده‌است :\r\n« پيش از اين ديديم كه على ( ع ) نخستين كسى بود كه پس از رسول خدا ( ص ) به تفسير قرآن پرداخت ، و مقام او در تفسير قرآن از نظر محققان ، بسيار ارجمند است و او كسى است كه غالب بزرگان صحابه در فهم مسائل پيچيده و مشكلات بد و مراجعه مىكردند ، زيرا به اتفاق\r\n\r\n","description":"","footnote":" ( 1 ) . همان منابع  ( 2 ) . همان منابع .  ( 3 ) . همان منابع  ( 4 ) . همان منابع و نيز براى آگاهى بيشتر ازمنابع و احاديث مشابه رك : فضل بن شاذان ، الايضاح ص 194 ؛ ابن سعد ، الطبقات الكبرى ج 2 ، ص 339 ؛ بلاذرى ، انساب الاشراف ص 100 ؛ ابن بطريق ، العمدة ص 257 ؛ طبرى ، ذخائر العقبى ص 82 ؛ ابن حجر ، الاصابة ج 4 ، ص 467 و تهذيب التهذيب ج 7 ، ص 296 و فتح البارى ج 13 ، ص 286 و . . . ","page_name":" 37 ","page_number":37},
  {"content":"\r\n\r\nهمه صحابه و كلّيه محقّقان اسلامى ، على ( ع ) عالم‌ترين اصحاب پيغمبر ( ص ) در فهم قرآن بوده است ، چون علاوه بر مهارتِ در قضاء و داورى ، و فتوى بر طبق كتاب خدا ، به اسرار و رموز و تأويل آن آگاه و اعلميت او در اين مسائل و هرگونه مطالب ، محرز بوده است . » « 1 » \r\nروايات فراوانى در منابع متعدد ، همچون : الاتقان ، مجمع‌البيان ، بحارالانوار ، التفسير و المفسرون و . . . درباره علم و آگاهى بىنظير على ( ع ) از تفسير قرآن ، آگاهى از ظاهر و باطن آيات ، شأن نزول و محل نزول آيات و . . . آمده است . « 2 » \r\nهر قدر سخن از علم امام على ( ع ) آيد ، حقيقت مطلب بر نيايد ، چگونه ممكن است بشرى كه ذهن او قدرت گنجايش علم على ( ع ) را ندارد امّا بتواند حقيقت اين علم را بيان كند ! و چگونه ميسّر است براى انسانى كه در حجاب خود خفته است پرده از علم انسانى بردارد كه حجاب‌هاى نور و ظلمت را بدريده و به معدن عظمت خدا رسيده است . . . ! آنچه در تمام كتاب‌ها و آثار قديم و جديد دربارهء علم و دانش على ( ع ) - بلكه فضايل آن حضرت - آمده است ، بخش بسيار ناچيزى از حقيقت علمى اوست و روزنه‌اى است كه بر آفتاب گشوده است و آنچه در اين مجموعه آمده است بسيار ناچيز و بىمقدار .\r\nاگر دربارهء شخصيت علمى حضرت على ( ع ) اين همه اعترافات و گفتارها و نوشته‌ها وجود نداشت ، فقط حديث پيامبر اكرم ( ص ) « أَنَا مَدِينَهُ الْعِلْمِ وَ عَلِىٌّ بَابُهَا . . . » كه به عنوان يك حديث متواتر در بين شيعه و اهل سنت از درخشندگى ويژه‌اى برخوردار است ، ما را كافى بود .\r\n\r\nعلى ( ع ) در عرصهء فصاحت و بلاغت\r\nيكى از مظاهر علم امام على ( ع ) كه در آيينهء شفاف نهج‌البلاغه از درخشندگى خاصى برخوردار است ، فصاحت و بلاغت آن حضرت است . شيوايى الفاظ ، حلاوت و جذابيت كلمات ، علوّ معانى و لطافت عبارات كه در سرتاسر نهج‌البلاغه ، در تمام كلمات ،\r\n\r\n","description":"","footnote":" ( 1 ) . سيدمحمدباقر حجتى ، سه مقاله در تاريخ تفسير و نحو ، چاپ اوّل ، بنياد قرآن ، تهران 1360 ، ص 84 .  ( 2 ) . رك : همان منبع . صص 82 - 86 . ","page_name":" 38 ","page_number":38},
  {"content":"\r\n\r\nسطرها و صفحه‌ها به چشم مىخورد ، پس از كلام خدا و رسول اكرم ( ص ) ، بىنظير است . حالت‌هاى عجيب و آثار عميقى كه كلمات گهربار امام ( ع ) بر روى مخاطبانش ايجاد مىكرده است ، به عنوان واقعيت تاريخى ، حكايت از اين حقيقت غيرقابل انكار دارد كه به چند نمونه از خود نهج‌البلاغه مىپردازيم :\r\n- خطبه 83 كه به خطبهء « غراء » نيز معروف است ، در اوضاف خداوند ، سفارش به تقوا ، دل نبستن به دنيا و برخى از مباحث ديگر بيان شده است . شريف رضى ( ره ) در پايان اين خطبه فرموده‌اند :\r\n« وفى الخبر : أَنَّهُ لَمَّا خَطَبَ بِهَذِهِ الْخُطْبَةِ ، إقْشَعَرَّتْ لَهَا الْجُلُودُ وَ بَكَتِ الْعُيُونُ وَ رَجَفَتِ الْقُلُوبُ » ؛\r\nدر روايت آمده است : آنگاه كه حضرت امير ( ع ) اين خطبه را ايراد فرمودند ، شنوندگان به اندازه‌اى تحت تأثير قرار گرفتند كه پوست بدنهايشان بلرزيد ، اشك از چشمانشان سرازير شد و دلهايشان مضطرب گشت .\r\nدر خطبه 193 حضرت على ( ع ) بنا به درخواست همّام و با اصرار بيش از حد او متقيان را توصيف مىكند . كلمات او در اين باره آنچنان تكان دهنده و عجيب است كه همّام پس از شنيدن آن ، فرياد دلخراشى كه آخرين نفسهايش را بهمراه داشت برمىآورد و از آنجا كه روح بزرگ و با عظمتش ، در اين دنياى فانى و حقير نمىگنجد ، به سوى معبود خويش مىشتابد .\r\n\r\nسخن ابن ابىالحديد در فصاحت على ( ع )\r\nحضرت على ( ع ) پس از اينكه آيات : « أَلْهكُمُ الَّتكَاثُرُ حَتَّى زُرْتُمُ الْمَقَابِرَ » « 1 »  را تلاوت فرمود : در تفسير اين آيات و عبرت‌آموزى از آنها خطبهء بسيار غرايى ايراد فرمود ( خطبه شماره 212 ) « 2 »  كه ابن ابىالحديد در شرح اين خطبه چنين مىفرمايد :\r\n\r\n","description":"","footnote":" ( 1 ) . سورهء تكاثر ( 102 ) / 1 و 2 .  ( 2 ) . 212 طبق نسخه‌اى كه در ترجمه و شرح فيض‌الاسلام آمده است ، امّا در نسخه صبحى صالح 221 و ابن ابىالحديد 216 است . ","page_name":" 39 ","page_number":39},
  {"content":"\r\n\r\n« كسى كه مىخواهد به وعظ و نصيحت و بيم دادن و هراسان ساختن ، به قصد بيدارى و تنبيه بپردازد ، كسى كه مىخواهد دلهاى سنگين را به لرزه در آورد و چهره واقعى دنيا را نشان بدهد ، مىبايد كه در اين خطبه دقت كند و به پيروى از چنين خطبهء فصيح و شيوايى سخن بگويد . هركس كه در اين فصل از نهج‌البلاغه دقت كند ، درمىيابد و مىپذيرد كه معاويه درست مىگويد كه : « كسى جز على ( ع ) راه فصاحت را بر قريش هموار نكرد . » اگر تمام فصيحان عرب در يك مجلس فراهم آيند و اين خطبه ، خوانده شود ، جاى آن دارد كه همگى به سجده بيفتند . »\r\nباز ابن ابىالحديد مىگويد :\r\n« و اين همان است كه بر گروهى از شعرا به هنگام شنيدن اشعار على ابن رقاع يكى از شعراى معروف ، گذشت . هنگامى كه اشعار على ابن رقاع را بر عده‌اى از ادبا خواندند تمام شعرا به سجده در افتادند . از آنها پرسيده شد كه : چرا سجده كرديد ؟ گفتند : چنان كه در قرآن مواردى هست كه وقتى افرادى قرآن را مىخوانند يا كلمات قرآن را مىشنوند ، به سجده مىافتند . در نهج‌البلاغه و اشعار شعرا هم جاهايى هست كه وقتى افراد فصيح ، فصاحت‌شناس ، بلاغت‌شناس ، به آنجا مىرسند ، بايد به سجده بيفتند » .\r\nبعد اضافه مىكند كه :\r\n« من در شگفتى و اعجاب فراوان فرو مىروم از اينكه مردى وقتى در كشاكش‌نبرد ، خطابه‌هايى ايراد مىكند كه كلماتش متناسب با طبيعت شيران و پلنگان است ، در عين حال ، هنگامى كه لب به موعظه و اندرز مىگشايد ، كلماتش نمايانگر طبيعتى چون طبيعت زهّاد است . راستى شگفت‌آور است كه على ابن ابىطالب ( ع ) گاهى به صورت قهرمانان بزرگ تاريخ درمىآيد :\r\nگاهى در جلوهء سقراط ، فيلسوف يونانى و گاهى با صفات مسيح بن مريم جلوه مىكند . »\r\nو بالاخره مىگويد :\r\n« به تمام مقدسات عالم سوگند ياد مىكنم كه من 50 سال است كه مرتب اين خطبه را\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nخوانده‌ام و تاكنون بيش از هزار مرتبه اين خطبه را خوانده‌ام و در تمام اين سالهاى طولانى و در هر بار خواندن ، اثر تازه‌اى از تأثر و خوف در روح ، و لرزهء جديدى در قلب و اعضايم ايجاد كرده است . هر بار و هر زمان كه در مضمون اين خطبه دقت كرده‌ام ، حالات و اوضاع دسته‌اى از نزديكان و بستگان خودم را مجسّم ديده‌ام . » « 1 » \r\nدر فصاحت و بلاغت حضرت على ( ع ) سخن بسيار گفته شده است ، به نقل يكى از موارد ديگر كه ابن ابىالحديد در شرح خطبهء 108 آورده است ، مىپردازيم :\r\n« افراد دقيق و باريك‌بين بايد به جلال و عظمت كلمات اين خطبه كه رعب و مهابتى خاص در دل انسان ايجاد مىكند ، به دقت بنگرند تا تأثير كلام شيوا و بليغ را احساس كنند . و براستى پسر ابوطالب چقدر خدا را يارى كرد و به اسلام خدمت نمود . گاهى با دست و شمشيرش ، گاهى با زبان و منطقش و گاهى با قلب و فكرش و اگر از جهاد و جنگ سخن به ميان آيد ، على بن ابىطالب سيد المجاهدين و المحاربين است . اگر از وعظ و تذكير سخن بگوييم او ابلغ الواعظين و المذكرين است ، اگر از خطبه و تفسير سخن به ميان بيايد او رئيس الفقهاء و المفسرين است و اگر از توحيد سخن بگوييم ، او امام اهل عدل و موحدين است . » « 2 » \r\n\r\nفصاحت كلام على ( ع ) در سخن ديگران\r\nسيد رضى ( ره ) كه خود در فن بلاغت و فصاحت صاحب نظر و اديب و سخنورىماهر و شاعرى زبردست بود و براساس همين ذوق اين مجموعه از كلمات امير المؤمنين ( ع ) را « نهج‌البلاغه » ناميد . در مقدمه ، در توصيف كلام آن حضرت مىفرمايد :\r\nعَلْيهِ مَسْحةٌ مِنَ العِلْمِ الألهِىّ وَ فيه عَبْقَةٌ مِنَ الْكَلامِ النَّبَوِىِّ » « 3 »  ؛\r\nدر سخنان على ( ع ) نشانى از علم الهى و بويى از سخنان رسول خدا وجود دارد .\r\nشهيد مطهرى كه كلمات على ( ع ) را آيتى از فصاحت و سخنورى و گنجينهء نفيسى از\r\n\r\n","description":"","footnote":" ( 1 ) . شرح‌ابن‌ابىالحديد ( چاپ‌وزيرى ) ، ج 2 ، ص 204 و ج 11 ، ص 145 ( شرح خطبه 212 ) .  ( 2 ) . همان منبع ونيز رك : ج 3 ص 51 به بعد ( چاپ رحلى ) .  ( 3 ) . مقدمه شريف رضى درنهج‌البلاغه ، ص 34 . ","page_name":" 41 ","page_number":41},
  {"content":"\r\n\r\nادب و عرفان و معارف الهى مىداندوبر اين باور است كه از همان آغاز اسلام ، مورد توجه و عنايت دوست و دشمن بوده است و حتى مخالفان و دشمنان سرسخت آن حضرت - آنها كه اهل فضل و ادب بودند - از توجه و ضبط و حفظ آنها غافل نبودند ، دربيان مقام علمى امام آورده است كه :\r\nعبدالحميد ، كاتب معروف و كاتب مروان بن محمّد آخرين خليفه اموى كه اهل شام بود و در بلاغت و فصاحت و نويسندگى ، ضرب‌المثل شده بود ، تا آنجا كه در مورد او گفته‌اند : بُدِئتِ الكِتابَةُ بِعَبْدِ الحَمْيدِ وَ خُتِمَتْ بِابْنِ العَميدِ ؛ شروع نويسندگى با عبدالحميد و ختم آن با ابن‌العميد بود .\r\nاز عبدالحميد مىپرسند : « ما الّذى خرّجك فى البَلَاغة ؟ » ؛ چه چيز تو را به اين بلاغت رساند گفت : « حفظُ كَلامِ الأَصْلَعِ » ؛ كلمات على ( ع ) را حفظ كردم . اين مرد با اينكه از نزديكان امويها بوده و در اصل اهل شام است و سر سازگارى با على ( ع ) و اهل بيت ( ع ) ندارد ؛ در عين حال اقرار مىكند كه استاد و الگوى او در اين فن علىبن‌ابىطالب ( ع ) است .\r\nجاحظ در جلد اوّل البيان و التبيين ، اين جمله را از على ( ع ) نقل مىكند : « قيمَةُ كُلِّ امْرِىءٍ ما يُحْسِنُهُ » ؛ ارزش هر شخصى به احسان و اعمال پسنديدهء اوست . سپس مىگويد اگر در همه اين كتاب ، جز اين كلمه نبود كافى بود ، بلكه فوق كفايت بود و بهترين سخن آن است كه در عين اختصار از علوّ معنى برخوردار باشد و در وصف اين عبارتِ حضرت مىگويد :\r\n« وَ كانَ اللَّهُ عَزّ وَ جَلَّ قَدْ أَلْبَسَهُ مِنَ الجَلالَةِ وَ غَشاهُ مِنْ نُورِ الحِكْمَةِ عَلى حَسَبِ نِيَّةِ صاحِبِه وَ تقْوى قائِلِه » ؛\r\nمثل اين است كه خداوند متعال اين جمله را با جامه‌اى از جلالت و نورى از حكمت پوشانيده است و روح و نيّت و تقواى گوينده‌اش در او ظاهر شده است .\r\nبعد مىگويند : « و اگر سخن در معنا عالى و در لفظ فصيح باشد و تكلّف در آن به كار نرفته باشد ، با قلب آدمى آنطور مىكند كه باران با زمين پاكيزه مىكند » . اين تعابير از كسى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاست كه از شيعيان و دوستان على ( ع ) نيست بلكه او را ناصبى شمرده‌اند . « 1 » \r\nمعاويه از سرسخت‌ترين دشمنان حضرت على ( ع ) بود ، او در از بين بردن على ( ع ) و يارانش و حكومت اسلامى ، از هيچ تلاش و توطئه‌اى فروگذار نكرد ، امّا در عين حال به علم و حكمت و عدالت و ديگر فضايل على ( ع ) اعتراف مىكرد . در اين باره نيز ، استاد شهيد مطهرى ( ره ) مىگويد :\r\n« عدى بن حاتم طائى از اصحاب بزرگوار امير المؤمنين ( ع ) است و در صفين در خدمت حضرت بود و سه پسرش به نام طريف و طارف و طرفه شهيد شدند ، پس از شهادت اميرالمؤمنين ( ع ) و انتقال خلافت به معاويه ، يك روز بر معاويه وارد شد . معاويه به او گفت : « يا عُدىُّ أين الطَّرفاتُ ؟ » يعنى كو پسرانت طريف و طارف و طرفه ؟ گفت : « قتلوا يوم صفين بين يدى على بن ابىطالب » ؛ در صفين در خدمت على ( ع ) شهيد شدند . معاويه گفت : « على با تو انصاف نداد ، پسران تو را جلو فرستاد كشته شدند و پسران خودش سالم ماندند . » گفت : « بَلْ أَنا ما أَنْصَفْتُ عَلِيّاً إِذْ قُتِلَ وَبَقيتُ » ؛ بلكه من با او انصاف ندادم كه او رفت و من ماندم . معاويه گفت : « صِفْ لى عَلِيّاً » ؛ على را براى من توصيف كن . گفت : « كَانَ وَاللَّهِ بَعِيدَ الْمَدَى شَدِيدَ الْقُوىَ يَقُولُ عَدْلًا وَ يَحْكُمُ فَصْلًا تَتَفَجَّرُ الْحِكْمَةُ مِنْ جَوَانِبِهِ وَالْعِلْمُ مِنْ نَوَاحِيهِ » ؛ به منتها درجه از عزّت و كرامت بود ، بسيار قوى و نيرومند بود ، به عدالت مىگفت و معتقد بود ، و حكمش قاطع بود ، حكمت و علم از اطراف و جوانبش مثل آب كه از چشمه مىجوشد ، مىجوشيد .\r\n« همين طور به گفتهء خودش ادامه داد و از حالات آن حضرت گفت كه اشكهاى معاويه‌جارى شد و با آستينش اشكها را پاك كرد و بعد خودش گفت : « رَحِم اللَّهُ أَبا الْحَسَنِ كَانَ كَذَلِكَ » ؛ خدا ابا الحسن را بيامرزد ، همين طور بود كه تو گفتى بعد گفت : « فَكَيْفَ صَبْرُكَ عَنْهُ » ؛ حالا تو در فراق او در چه حالى ؟ گفت : « مثل كسى كه پسرش را در دامنش سر بريده باشند » . « 2 »  « 3 » \r\n\r\n","description":"","footnote":" ( 1 ) . مطهرى ، حكمت‌ها واندرزها ص 144 ( بااندكى تصرف ) البته كسانى كه اين كلام ابهام را به گونه ديگرى نيز ترجمه كرده‌اند : « ارزش و مقام هر انسا به چيزى است كه آن را نيكو مىپندارد . ( براى آگاهى بيشتر ، ر . ك : شيخ طوسى ، تهذيب الاحكام ، ج 1 ، ص 16 .  ( 2 ) . همان منبع ص 145 .  ( 3 ) . روايتى مشابه اين عبارات به نقل از الاستيعاب در موضوع « على نمونه اعلى در تمام علوم » آمده است ، كه ضرار الصدائى با اصرار معاويه ، على ( ع ) را وصف مىكند ، به صفحه 32 همين كتاب‌مراجعه‌كنيد . ","page_name":" 43 ","page_number":43},
  {"content":"\r\n\r\n\r\nمنشأ فصاحت و بلاغت كلام على ( ع )\r\nاگر بخواهيم منشأ فصاحت و بلاغت كلام حضرت امير ( ع ) را كه دوست و دشمن به آن اعتراف دارند بيابيم و به سرچشمهء اين چشمهء جوشان حكمت و معرفت ، كه در مسير تاريخ با جريانى پر خروش و پياپى . بسيارى از دلهاى مضطرب و خسته را آرامش و طراوت بخشيده و شمار زيادى از جانهاى تشنه را سيراب نموده است كه هر روز براين جلوه و عظمت افزون مىگردد ، برسيم . بايد به يك واقعيت تاريخى كه در سخنان خود آن حضرت نهفته است توجه كامل داشته باشيم ، آن هم نشأت و تربيت على ( ع ) در دامن پيامبر عظيم‌الشأن ( ص ) است . اميرالمؤمنين ( ع ) در بخشى از خطبه قاصعه به عظمت و شكوه رسول اكرم ( ص ) و نحوهء تربيت خويش در نزد او مىفرمايند :\r\n« . . . وَ لَقَدْ قَرَنَ اللَّهُ بِهِ مِنْ لَدُنْ أَنْ كانَ فَطيماً أَعْظَمَ مَلَكٍ مِنْ مَلائِكَتِهِ يَسْلُكُ بِهِ طَريقَ الْمَكارِمِ وَمَحاسِنَ اخْلاقِ الْعالَمِ لَيْلَهُ وَ نَهارَهُ وَ لَقَدْ كُنْتُ أَتَّبِعُهُ اتّباعَ الْفَصِيلِ أَثَرَ أُمِّهِ يَرْفَعُ لى فى كُلِّ يَوْمٍ مِنْ أَخْلاقِهِ عَلَماً وَ يَأْمُرُنى بِالاقْتِداءِ بِهِ . » « 1 »  ؛\r\nخداوند متعال از زمانى كه پيامبر اكرم ( ص ) كودكى بيش نبودند ، يكى از بزرگترين فرشتگان را همراه پيامبرش نمود تا او را در شب و روز به راههاى فضايل و مكارم اخلاق ره نمايد و من مانند كودكِ تازه از شير شده كه هميشه به دنبال مادرش مىرود ، درپى رسول خدا ( ص ) بودم هر روز جلوه‌اى از اخلاق نيكويش را به من مىنماياند و مرا به پيروى از آن امر مىنمود .\r\nوقتى كه صفحات زرين تاريخ زندگى حضرت على ( ع ) را ورق مىزنيم و سيرى در كلمات ارزشمند و انسان‌ساز او در نهج‌البلاغه مىنماييم ، درمىيابيم كه يك اتصال و پيوستگى و يك توافق روحى و تشابه اخلاقى در سرتاسر زندگى على ( ع ) با رسول اكرم ( ص ) وجود دارد كه نشأت گرفته از تربيت بىنظير على ( ع ) در دامن نبوّت است . على ( ع ) دست پروردهء شخص رسول اكرم ( ص ) است ، نه تنها ازتعليمات رسول خدا ( ص ) استفاده كرده است ، بلكه رسول خدا ( ص ) مربّى خصوصى و معلم خانگى على ( ع ) بوده است ،\r\n\r\n","description":"","footnote":" ( 1 ) . نهج‌البلاغه ، خطبه 234 ( قاصعه ) . ","page_name":" 44 ","page_number":44},
  {"content":"\r\n\r\nعلى ( ع ) با رسول خدا ( ص ) علاوه بر قرابت نسبى ، قرابت روحى و تربيتى دارد ، كلام خود على ( ع ) اين واقعيت را بيان مىكند :\r\n« . . . وَ أَنَا مِنْ رَسُولِ اللَّهِ كَالصّنْوِ مِنَ الصِّنْوِ « 1 »  وَ الذِّرَاعِ مِنَ الْعَضُدِ » « 2 »  ؛\r\nمن و رسول خدا ( ص ) مانند دو درخت توأم بوديم كه يك ريشه داشته باشد ، و من براى او مانند ذراع براى بازو بودم .\r\nما در بخشهاى آينده ، همراهى على ( ع ) با رسول خدا ( ص ) و هماهنگى آن حضرت با قرآن و سنت پيامبر ( ص ) را بحث خواهيم كرد ، كه در اين باره ، سخنان حضرت امير ( ع ) در نهج‌البلاغه فراوان آمده است . روايات ، سخنان‌بزرگان تاريخ در منابع بيشمار ، بسيار به چشم مىخوردكه‌اين حقيقت را در وجود على ( ع ) در ابعاد مختلف بيان مىكند ، بطورى كه اگر چنين حكمتى در او نبود و چنين كلمات فصيح و بليغى از او صادر نمىشد ، آنجا در اذهان سؤال مطرح مىشد كه چرا ؟ « 3 » \r\n\r\nعلى ( ع ) و آينده‌نگرىهاى آن حضرت\r\nپيش از آنكه به سخنان امام على ( ع ) دربارهء وقايع ، حوادث و رخدادهاى آينده پرداخته شود بهتر است به نكاتى در مورد پيشگويى از آينده و گزارش از غيب كه بطور اجمال و اختصار از آن بحث مىشود ، توجه لازم مبذول گردد . در ادبيات عربى براى پيشگويى و گزارش از آينده واژه‌ها و اصطلاحات متعددى استفاده مىگردد . كاهن به كسى گويند كه از آينده پيشگويى مىكند و با تعليمات و شيوه‌هاى خاصى به علومى مىرسد كه از طريق آن با جنيان ارتباط برقرار كرده و در ميان مردم فتنه و فساد مىكند .\r\nآموختن اين صنعت و دارنده آن در اسلام محكوم است . منجّم اگر طالع‌بين و فالگير باشد همانند كاهن و ساحر مورد لعن و نفرين است ، امّا پاره‌اى از آشنايىها با علم نجوم\r\n\r\n","description":"","footnote":" ( 1 ) . در برخى از نسخه‌ها « كالضوء من الضوء » آمده است .  ( 2 ) . نهج‌البلاغه ، نامه 45 .  ( 3 ) . در اين بخش جهت اطلاع بيشتر مىتوانيد به كتاب « حكمتها و اندرزها » اثر شهيد مرتضى مطهرى ، قسمت « تربيت على ، مقام نهج‌البلاغه » ص 139 ، مراجعه كنيد . ","page_name":" 45 ","page_number":45},
  {"content":"\r\n\r\nو ستاره‌شناسى به غير از طالع‌بينى است و برخى از ستاره‌شناسان با استفاده از حركات ستاره‌ها و گردش زمين مىتوانند قلمرو خورشيد گرفتگى يا ماه گرفتگى را پيش‌بينى كنند يا راهها را در سفرهاى بيابانى و دريايى مشخص كنند يا اوقات عبادت و جهت قبله و مسير كشتى را بشناسند . پس آموختن علم نجوم براى رسيدن به موارد مشابه مانعى ندارد و خداوند تعالى مىفرمايد :\r\n« وَ هُوَ الَّذِى جَعَلَ لَكُمُ النُّجُومَ لَتَهْتَدُوا بِهَا فِى ظُلُمَاتِ الْبَرِّ وَ الْبَحْرِ . . . » « 1 » \r\nحضرت امير ( ع ) در نكوهش منجّم و كاهن و ساحر ، سخنان ارزنده‌اى دارد . او وقتى كه قصد رفتن به جنگ با خوارج را داشت ، يكى از يارانش ( عَفيف برادر اشعث بن قيس ) نزديك آمد و گفت : اى امير مؤمنان اگر در اين هنگام به سوى خوارج حركت كنى ، بيم آن دارم كه به مراد و مقصد خود نرسى و در اين راه شكست بخورى ، و اين پيش‌گويى را من از علم نجوم بدست آورده‌ام . امام ( ع ) با چنين فكر و انديشه ، سخت مقابله مىنمايد و تصديق اين‌گونه افكار را تكذيب قرآن و آيات الهى مىداند ، و پس از اينكه عفيف برادر اشعث را محكوم كرده و او را مورد ملامت قرار مىدهد رو به سوى مردم كرده و به عنوان يك قانون كلى و يك حكم الهى مىفرمايد :\r\n« . . . أيُّهَا النَّاسُ إيَّاكُمْ وَ تَعَلُّمَ النّجُومِ إِلَّا مَا يُهْتَدى بِه فِى بَرّ أَوْ بَحْرٍ ، فَإنَّهَا تَدْعُو إلَى الْكَهَانَةِوَ الْمُنَجّمُ كَالْكَاهِنِ ، وَ الْكَاهِنُ كَالسَّاحِرِ ، وَ السَّاحِرُ كَالْكَافِرِ ، وَ الْكَافِرُ فِى النَّارِ ، سِيرُوا عَلَى اسْم‌ِاللَّهِ . » « 2 »  ؛\r\nاى مردم از آموختن علم نجوم بپرهيزيد مگر به مقدارى كه در بيابان يا دريا بدان راه شناخته شود . زيرا اين دانش به كهانت و غيب‌گويى مىكشاند . منجّم مانند غيب‌گو و غيب‌گو مانند جادوگر و جادوگر مانند كافر است و سرانجام كافر آتش است ، پس بنام خدا حركت كنيد . « 3 » \r\n\r\n","description":"","footnote":" ( 1 ) . سوره انعام ( 6 ) / 97 .  ( 2 ) . نهج‌البلاغه ، خطبه 79 .  ( 3 ) . براى اطلاع بيشتر از انواع پيش‌گويىها در بين مردم به شرح ابن ابىالحديد چاپ رحلى ، ج 1 ، ص 425 و ج 2 ، ص 72 وچاپ وزيرى ج 6 ص 199 ؛ شرح فيض الاسلام ص 178 ؛ سيرى در سيره نبوى ، شهيد مطهرى ، ص 81 و . . . مراجعه شود . ","page_name":" 46 ","page_number":46},
  {"content":"\r\n\r\nگاهى براى بيان آينده نگرىهااز واژگانى چون ؛ « التنبّئات » و « المغيبات » استفاده شده است كه اين‌گونه‌واژگان براى پيش‌گويىها و اخبار از آينده از سوى امام معصوم ( ع ) مناسب‌تر است . اخبار غيبى خود بر دو نوع است : نوع اوّل علم آن مخصوص خداوند است و هيچ كس نه فرشتگان و نه انبياء ، از آن اطلاع ندارند مانند زمان وقوع قيامت ؛\r\nامّا نوع دوم : برخى از اخبار غيبى است كه خداوند هركدام از رسولانش را كه خود مصلحت بداند ، از آن مطلّع مىسازد .\r\n« عَالِمْ الْغَيْبِ فَلَا يُظْهِرُ عَلَى غَيْبِهِ أَحَداً الّا مَنِ ارْتضَىَ مِنْ رَسُولٍ . . . » « 1 » \r\nحال اگر از مغيّبات و اخبار غيبى و آينده‌نگرىهاى پيامبر عظيم‌الشأن ( ص ) و امامان معصوم ( ع ) ، سخن به ميان مىآيد ، نوع اوّل را شامل نمىشود .\r\nاگر به زندگى پر افتخار پيامبر اكرم ( ص ) و امامان معصوم ( ع ) دقت نظر داشته باشيم ، درمىيابيم كه در زندگى تمام اين بزرگواران به ويژه رسول گرامى اسلام ( ص ) و حضرت على ( ع ) آينده‌نگرى و گزارش از غيب به شكل قابل توجهى وجود داشته است كه برخى از آنها در عصر خودشان به وقوع مىپيوست و برخى ديگر تاكنون و در عصر حاضر تحقق يافته است و برخى نيز در آينده محقق خواهد شد .\r\n\r\nنمونه‌هايى از پيش‌گويىهاى پيامبر اكرم ( ص )\r\n- « پس از من مسلمانان بر كسرى و قيصر پيروز خواهند شد و بر گنجهاى آنها دست خواهند يافت .\r\n- همچنين خطاب به ام‌الفضل كه عبداللَّه بن عباس را به دنيا آورد فرمود : « اذهبى بأبى الخلفاء » ( پدر خلفا - ابن‌عباس - را ببر ) .\r\n- و نيز خطاب به امام على ( ع ) فرمود : « ستقاتل الناكثين و القاسطين و المارقين . . . و انه لايموت حتى تخضب لحيته من هامّته » . ( با پيمان‌شكنان و ظالمان و خوارج ، خواهى جنگيد و او نمىميرد مگر اينكه محاسنش به خون فرق سرش خضاب شود ) » . « 2 » \r\n\r\n","description":"","footnote":" ( 1 ) . سوره جن ( 72 ) / 26 و 27 .  ( 2 ) . رك : فضائل الامام على ( ع ) ، محمد جواد مغنيه ، ترجمه ايرانى علىاكبر ، چاپ اوّل ، سازمان تبليغات اسلامى ، ص 130 به بعد . [ با اندكى تصرف 
  ] ؛ و نيز ر . ك : ابن ابى الحديد ، شرح نهج البلاغه ، ج 18 ، ص 24 ؛ مجلسى ، بحار الانوار ، ج 40 ، ص 93 . ","page_name":" 47 ","page_number":47},
  {"content":"\r\n\r\nپيامبر اكرم ( ص ) از حوادث و رخدادهايى كه قرار بود بر اهل بيت ( ع ) واقع شود بسيار سخن گفته‌اند و در اين خصوص تأكيد و تكرار زيادى داشته‌اند كه در كتاب‌هاى تفسير و حديث و تاريخ ، بويژه دو كتاب مهم اهل سنت يعنى صحيح مسلم و صحيح بخارى فراوان ، نقل شده است .\r\nبخشى ديگر از پيش‌گويىهاى نبى اكرم ( ص ) كه در عصر حاضر به وقوع پيوسته‌اند :\r\n- « در صحيح بخارى از پيامبر اكرم ( ص ) نقل شده است كه فرمود : « يُوشك ان ينحسر الفرات عن كنز من ذهب » ( به زودى درون فرات گنجى از طلا پيدا خواهد شد - كه شايد اشاره به كشف مادهء حياتى نفت باشد - )\r\n- بخارى روايتى ديگر در اين زمينه نقل مىكند كه حضرت فرمود : « سيتقارب الزمان و ينقص العمل » ( به زودى زمانها به يكديگر نزديك و از كمّيت كارها كاسته خواهد شد . ) كه شايد اشاره باشد به سرعت در رفت و آمدها توسط وسايل پيشرفتهء حمل و نقل و استفاده از دستگاه‌هاى تكنيكى كه از زحمت كارگران مىكاهد .\r\n- در مسند احمد نظير اين روايت چنين آمده است كه حضرت فرمود : « تتقارب الاسواق و تتقارب الأزمان » . ( بازارها به هم نزديك و زمانها كوتاه خواهد شد . ) كه اشاره است به صدور توليدات به تمام بازارهاى جهانى در مدتى كوتاه . » « 1 » \r\nپيش‌گويىها و گزارش‌هاى غيبى پيامبر اكرم ( ص ) ، بسيارند و ما در اينجا قصد نقل همه آنها را نداريم ، امّاپيش‌از از آنكه به پيش‌گويىهاى حضرت على ( ع ) در نهج‌البلاغه پرداخته شود ، بهتر است منشأ اين علم در معصومين ( ع ) بطور خلاصه بررسى گردد .\r\n\r\nمنشأ علم غيب و پيش گويىهاى معصومين ( ع )\r\nدر زندگى پيشوايان معصوم ( ع ) پيش گويىها و گزارش‌هايى از آينده به چشم مىخورد كه به وقوع پيوسته‌اند ، به راستى اين موضوع ريشه در كجا دارد ؟\r\nدر پاسخ اين سؤال دربارهء شخص نبى اكرم ( ص ) بايد گفت كه بدون هيچ شكى آن حضرت از طريق وحى با خداوند در ارتباط بود و بسيارى از وقايع آينده و گذشته و حال و علم ماكان و مايكون از عالم معنى و ذات اقدس حق بر قلب نازنينش القاء مىگشت . امّا\r\n\r\n","description":"","footnote":" ( 1 ) . همان منبع ، ص 132 - 133 . ","page_name":" 48 ","page_number":48},
  {"content":"\r\n\r\nدر مورد امامان معصوم ( ع ) و در رأس آنها حضرت على ( ع ) بايد گفت كه منبع و منشأ اصلى آنها در اين امر ، وجود مبارك رسول خدا ( ص ) بوده است ، يعنى تمام علومى كه از راه وحى به رسول خدا ( ص ) مىرسيد ، بواسطهء آن حضرت به على ( ع ) به عنوان اولين امام شيعيان و تداوم‌بخش راه نبوت ، سپرده مىشد از طريق على ( ع ) به امامان بعدى ، يكى پس از ديگرى به ارث مىرسيد . پيش‌از از آنكه به ذكر رواياتى در اين باره بپردازيم يك مسأله را نبايد ناديده بگيريم كه انسان‌ها بطور عموم و امامان معصوم و پيشوايان الهى به طور مخصوص مىتوانند برخى از شايستگىها و موهبت‌ها را در خود بپرورانند و از امتيازاتى بهره‌مند شوند كه ديگران از آنها محروم و بىبهره مانده‌اند . اگر كسى تقواى الهى را پيشه كند ، خداوند قدرت و توانايى تشخيص حق از باطل را به او مىدهد و او را به مقام عرفان و معرفت مىرساند :\r\n« يَا أيُّهَا الَّذِينَ امَنُوا إِنْ تَتَّقُوا اللَّهَ يَجْعَلْ لَكُمْ فُرْقَاناً . . . » « 1 » \r\nكسانى كه به خدا ايمان راستين داشته باشند ، خدا نيز آنها را از تاريكيهاى جهل و تباهى به عالم نور و معرفت رهنمود مىكند :\r\n« أَللَّهُ وَلِىُّ الَّذِيَن امَنُوا يُخْرِجُهُمْ مِنَ الظُّلُمَاتِ الَى النُّورِ . . . » « 2 » \r\nبسيارى از بندگان الهى دراثر عبادت خدا ، ايمان ، تقوى ، انجام كارهاى شايسته ، خدمت به محرومان ، ايثار و فداكارى به درجات و مراتب بالايى مىرسند ، شرح صدر مىيابند ، به حكمت و عرفان و نور و هدايت مىرسند :\r\n« أَفَمَنْ شَرَحَ اللَّهُ صَدْرَهُ لِلْأسْلَامِ فَهُوَ عَلَى نُورٍ مِنْ رَبّهِ . . . » « 3 » \r\n( آيا كسى كه خداوند سينه‌اش را براى اسلام گشوده است و او به نورى از پروردگارش راه‌يافته‌است . . . )\r\nاين نور ، روشنايى خورشيد جسمانى نيست ، بلكه آن نور ربانى است كه در وجود رهبران الهى و امامان معصوم ( ع ) در حد اعلى ، و در مراتب پايين‌تر در وجود انسان‌هاى مؤمن و با تقوا با درجات متفاوت ، بوجود مىآيد .\r\n\r\n","description":"","footnote":" ( 1 ) . سوره انفال ( 9 ) / 29 .  ( 2 ) . سوره بقره ( 2 ) / 257 .  ( 3 ) . سوره زمر ( 39 ) / 22 . ","page_name":" 49 ","page_number":49},
  {"content":"\r\n\r\nبا توجه به مضمون آيات و مطالب بالا چنين نتيجه مىگيريم كه امامان معصوم ( ع ) علاوه بر اينكه از علوم لازم در راستاى هدايت بشريت و ادامه راه انبياء با اتصال به منبع وحى ، بهره كافى داشته‌اند ، از نبوغ فكرى ، انديشه زلال و موهبت و شايستگى بسيار بالايى برخوردار بوده‌اند و به عنوان يك دانشمند و انديشمند و متفكر و عالِم كه براى غيرآنها نيز رسيدن به اين درجات ميسر است ، مطرح بوده‌اند . به عنوان مثال حضرت على ( ع ) دربارهء زمين مطالبى را مىفرمايند كه براى اهل آن زمان مجهول و نامفهوم بوده است كه اين كلمات امام پس از صدها سال به ثمر مىنشيند و مردم حقيقت كلام او را كشف مىكنند ، آن حضرت ، زمين را چنين توصيف مىكند :\r\n« وَانَشَأَ الارضَ فَامسكَهَا من غْيرِ اشْتِغَالٍ ، وَارسَاهَا علَى غيرِ قرَارٍ ، وَ اقَامَها بَغيرِ قوَائمَ ، وَ رَفَعَها بَغيرَ دعَائمَ . . . » « 1 »  ؛\r\nو زمين را پديد آورد و نگاهش داشت بى آنكه خود را بدان مشغول دارد ، و آن را استوار گردانيد بىآنكه آرامشى ( در آن ) باشد ، و آن را بر پا داشت بىآنكه پايه‌هايى داشته باشد ، و آن را برافراشت بىآنكه از ستون‌هايى برخوردار باشد . . .\r\nاين سخن را حضرت على ( ع ) در زمانى مىفرمايند كه مردم ، نسبت به زمين ، باورهاى متفاوت و نادرست و گاهى ، خرافى داشتند . « 2 » \r\nابن خلدون به عنوان يك متفكر مشهور ، با توجه به اينكه آگاهى و اطلاعاتش از ساير فِرَق و مذاهب مسلمانان نسبت به مكتب اهل بيت و خصوصيات روحى آنان بيشتر بوده است دربارهء اهل بيت ( ع ) و كرامات آنها مىگويد :\r\n« وَ إِذَا كَانَتِ الْكَرَامَةُ تَقَعَ لِغَيْرِهْمِ فَمَا ظَنُّكَ بِهِمْ عِلْماً وَديناً وآثاراً مِنَ النُّبُوَّةِ وَ عِنَايةً مِنَ اللَّهِ بِاْلأَصْلِ الْكَرِيمِ تَشْهَدُ لِفُروعِهِ الَّطِيِّبَةِ » ؛ « 3 » \r\n\r\n","description":"","footnote":" ( 1 ) . نهج‌البلاغه ، خطبه 186  ( 2 ) . براى آگاهى بيشتر رك : ابن ابى الحديد ج 11 ص 51 ؛ بحارالانوار ج 15 ص 31 ؛ مغنيه ، فضائل الامام على ( ع ) ص 52 و 53 .  ( 3 ) . مقدمه ابن خلدون ص 324 . ونيز رك : جعفرى محمدتقى ، شرح نهج البلاغه ج 2 ص 272 ؛ عسكرى مرتضى ، معالم المدرستين ج 2 ، ص 335 . ","page_name":" 50 ","page_number":50},
  {"content":"\r\n\r\nوقتى كه كرامات براى اشخاص ديگر امكان‌پذير و از آنان بوجود آيد ، چه گمان مىبرى در حق اهل بيت ، با آن علم و دين و آثارى كه از نبوّت درآنان بوده و عنايتى كه خداوند متعال به اصل شريف آن ( پيامبر اكرم ( ص ) داشته و آن عنايت به شاخه‌هاى پاكيزهء آن اصل كريم رسيده است . »\r\nامامان معصوم ( ع ) از نظر علم و دين اتصال روحى و جسمى با پيامبر اكرم ( ص ) داشته‌اند و معارف خود را از آن حضرت مىگرفته‌اند و وصل به معدن وحى و عالم ملكوت بوده‌اند و يكى از دلايل عقلى در اثبات موضوع مورد بحث اين است كه تاكنون هيچ محقق كلامى و تاريخى و ادبى و فقهى و اجتماعى ، چه آنان كه معاصر با آنها بوده‌اند و چه آنان كه پس از آنها زيسته‌اند ، نتوانسته‌اند در علوم و معارف آن بزرگواران اشكالى وارد نمايند و هيچ شاهد تاريخى نداريم كه نشان دهد امامان معصوم ( ع ) در برابر سؤالى ، ناتوان مانده باشند . با توجه به اينكه متصديان امور در دوران بنىاميّه و بنىعباس در گرفتن نكتهء ضعف از آن پيشوايان الهى ، راهها و حيله‌هاى گوناگون به كار مىگرفتند .\r\nامّا دلايل نقلى در اثبات اين موضوع ، بسيار است . حضرت على ( ع ) در معرفى اهل‌بيت ( ع ) ، سخنان فراوانى گفته‌اند :\r\n« هُمْ مَوْضِعُ سِرّهِ وَ مْلجَأُ أَمْرِهِ وَ عَيْبَةُ عِلْمِهِ وَ مَوْئِلُ حُكْمِهِ وَ كُهُوفُ كُتُبِهِ . . . » « 1 »  ؛\r\nآنان ( خاندان رسول خدا - ( ص ) - ) جايگاه راز پيامبرند و پنگاه و پشتيبان امر او و گنجينهء علم او و مرجع حكم و قوانين او و امين و نگه‌دارنده كتاب‌هاى او مىباشند . . . .\r\n( مرجع ضمير در « موضع سره » و « ملجأ امره » و . . . ممكن است راجع به خدا باشد يا رسول خدا . در هر حال مبدأ اصلى همه آن امور در وجود امامان معصوم ( ع ) ، خداوند متعال است . )\r\n« نَحْنُ شَجَرَةُ النُّبُوَّةِ ، وَ مَحَطُّ الرِّسَالَةِ ، وَ مُخْتَلفُ الْمَلَائِكَةِ ، وَ مَعَادِنُ الْعِلْمِ وَ يَنَابِيع الْحِكَمِ . . . » « 2 »  ؛\r\n\r\n","description":"","footnote":" ( 1 ) . نهج‌البلاغه ، خطبهء 2 .  ( 2 ) . نهج‌البلاغه ، خطبه 109 . ","page_name":" 51 ","page_number":51},
  {"content":"\r\n\r\nما ( امامان معصوم ) شجرهء نبوت و پايگاه رسالت و محل آمد و رفت فرشتگانِ رحمت و معادن دانش و چشمه‌سارهاى حكمت و بينشها هستيم . . . .\r\n« . . . وَ عِنْدَنَا أَهْلَ الْبَيْتِ أبْوَابُ الْحِكَمِ وَ ضِيَاءُ اْلأَمْرِ . . . » « 1 »  ؛\r\nدرهاى حكمت الهى نزد ما اهل بيت گشوده است و چراغ دين با راهنمايى ما افروخته است .\r\n\r\nگسترهء علوم امامان معصوم ( ع ) در روايات\r\nدر اصول كافى دهها باب كه روايات زيادى را شامل مىشوند در مورد علم امامان معصوم آمده است ، از جمله : باب « ان الائمه ( ع ) يعلمون جميع العلوم التى خرجت الى الملائكه و الانبياء و الرسل ( ع ) » « 2 »  كه در اين باب چهار حديث آمده است و دلالت دارند كه امامان معصوم ( ع ) داراى تمامى علومى هستند كه از طرف خداوند متعال به فرشتگان و رسولانش رسيده است .\r\nباب ديگرى با عنوان « نادر فيه ذكر الغيب » كه داراى چهار روايت است ، مضمون اين روايات نشان مىدهد كه امامان معصوم ( ع ) هميشه و بطور مطلق حامل علم غيب - البته نه علم غيبى كه اختصاص به خداوند دارد و هيچ كس به غير از خودش از آن آگاهى ندارد بلكه به مفهوم كلى يعنى خبر دادن از آنچه كه براى ديگران پنهان است - نبوده‌اند ، بلكه بنا به فرمايش خودشان : « يبسط لنا العلم فنعلم و يقبض عنّا فلا نعلم . . . » « 3 »  .\r\nيا وقتى كه از امام صادق ( ع ) سؤال مىشود كه آيا امام علم غيب مىداند ؟ در پاسخ مىفرمايند : « لا ، و لكن اذا ارد ان يَعْلم الشىءَ اعْلَمَهُ اللَّه ذلك » « 4 »  ؛ امام علم غيب نمىداند ، امّا اگر اراده كند كه از چيزى آگاهى پيدا نمايد ، خداوند او را از آن چيز آگاه مىسازد .\r\nاز جمله بابهاى ديگر در مورد علم امامان ( ع ) : « ان الائمه ( ع ) اذا شاؤوا ان يَعْلَمُوا عَلِمُوا » « 1 »  و باب « ان الائمه ( ع ) يعلمون علم ما كان و ما يكون و انه لايخفى عليهم الشى صلوات\r\n\r\n","description":"","footnote":" ( 1 ) . همان ، خطبه 120 .  ( 2 ) . كلينى ، اصول كافى ، مصحح : علىاكبر غفارى ، چاپ چهارم ، بيروت ، ج 1 ، كتاب الحجة ، ص 255 .  ( 3 ) . همان منبع ، ص 256 .  ( 4 ) . همان منبع ، ص 257 .  ( 1 ) . همان منبع ، ص 258 . ","page_name":" 52 ","page_number":52},
  {"content":"\r\n\r\nاللَّه عليهم » « 2 »  و باب « انّ اللَّه عزّ و جلّ لم يعلّم نبيّه علما الّا امره ان يعلّمه امير المؤمنين و انه كان شريكه فى العلم . » « 3 » \r\nبا توجه به اينكه در موضوع علم امامان معصوم ( ع ) ، هم علمادانشمندان به تفصيل سخن گفته‌اند و هم روايات فراوانى وارد شده است كه بررسى كردن اين همه روايات و سخنان ، كار آسانى نيست و مجموعه‌ها و كتاب‌ها را مىطلبد ، امّا بايد به يك واقعيت اعتراف نمود كه رسيدن به مقام شهود و درك كردن حقيقت علومى كه در وجود مبارك اين پيشوايان الهى نهفته است ، براى ما انسان‌ها هرگز ميسّر نخواهد بود .\r\nحضرت على ( ع ) به اين واقعيت اشاره كرده و مىفرمايند : « يَنْحَدِرُ عَنّى السَّيْلُ وَلَا يَرْقَى إِلَىَّ الطَّيْرُ . . . » « 4 »  ؛ علوم و معارف از سرچشمه فيض من مانند سيل سرازير مىشود و هيچ پرنده‌اى در فضاى علم و دانش به اوج رفعت من نمىرسد .\r\nعلم على ( ع ) عين واقع بوده و هرگز از آن جدا نمىگردد كه خودشان فرموده‌اند : « لَوْ كُشِف الْغِطَاءُ مَا ازْدَدْتُ يَقِيناً » « 5 »  ؛ اگر پرده كنار برود چيزى به يقينم افزوده نگردد . زيرا براى على ( ع ) حقيقت تازه‌اى وجود ندارد تا با رسيدن به آن ، علم يقينش افزون گردد . او از تمام علوم كه همه حقايق و واقعيت‌ها باشند ، آگاهى دارد و هيچ چيز از او مستور و پوشيده نيست مگر آنچه را كه خداوند متعال بخواهد .\r\nچگونه است حال كسى كه در نزد او علم كتاب باشد و كتابى كه . . . تبياناً لِكلّ شىء » است ؟ كسى كه اندكى از علم كتاب در نزدش بود چه كرد ؟ تخت بلقيس را از سرزمينى دوردست با يك چشم بهم زدن نزد سليمان ( ع ) حاضر نمود « 6 »  ، اللَّه اكبر ! چگونه قابل تصور است مقام كسى كه تمام علم كتاب در نزد او باشد :\r\n« وَ يَقُولُ الَّذِينَ كَفَرُوا لَسْتَ مُرْسَلًا ، قُلْ كَفَى بِاللَّهِ شَهِيداً بَيْنىِ وَ بَيْنَكُمْ وَ مَنْ عِنْدَهُ عِلْمُ الْكِتَابِ » « 1 »  ؛\r\n\r\n","description":"","footnote":" ( 2 ) . همان منبع ، ص 260 .  ( 3 ) . همان منبع ، ص 263 .  ( 4 ) . نهج‌البلاغه ، خطبه 3 .  ( 5 ) . ابن‌ابىالحديد ، ج 7 ، ص 253 ؛ ج 10 ، ص 142 و نيز رك : مناقب خوارزمى ص 375 ؛ ينابيع المودة ج 1 ، ص 203 و ج 2 ص 413 و . . .  ( 6 ) . ( قَالَ الَّذىِ عِنْدَهُ عِلْمٌ مِنَ الْكِتَابِ أَنَا اتِيكَ بِهِ قَبْلَ أَن يَرْتَدَّ إِلَيْكَ طَرْفُك ) نمل / 40  ( 1 ) . سوره رعد ( 13 ) / 43 . ","page_name":" 53 ","page_number":53},
  {"content":"\r\n\r\nآنان كه كافر شدند مىگويند تو پيامبر نيستى ! بگو براى رسالتم شاهدى چون خداوند و كسى كه علم كتاب نزد اوست ، كفايت مىكند .\r\nاكثر علما روايت كرده‌اند ، كسى كه علم كتاب نزد اوست ( من عنده علم الكتاب ) ، على بن ابىطالب ( ع ) است . « 2 » \r\nميزان و قلمرو علم على ( ع ) در ذهن بشرى نيايد و آنچه را كه حضرت در علم خويش بيان داشته‌اند ، چه بسا قطره‌اى از دريا باشد . ايشان از خوف اينكه مبادا عدّه‌اى از انسان‌هاى كم ظرفيت او را بر رسول خدا ( ص ) برترى دهند و در حق آن حضرت راه غلّو و الوهيت را پيش گيرند - اگر چه عده‌اى دربارهء آن حضرت اين راه را پيش گرفته و هلاك شدند - از بيان بسيارى از علوم كه بسان چشمه‌اى در وجود مباركش جوشش داشت ، براى همگان خوددارى مىكرد . اين چه عظمت و چه شكوهى است كه همگان را متحيّر و سرگشته ساخته است ! . . .\r\nآن حضرت در يكى از خطبه‌ها علاوه بر اينكه مردم را موعظه كرده و آنها را از خواب غفلت بيدار مىكند ، در فضيلت و مقام علمى خويش و در عين حال وابستگىاش به رسول خدا ( ص ) چنين مىفرمايد :\r\n« . . . وَاللَّهِ لَوْ شِئْتُ أَنْ أُخْبِرَ كُلَّ رَجُلٍ مِنْكُمْ بِمَخْرَجِهِ وَ مَوْلِجِهِ وَ جَمِيعِ شَأْنِهِ لَفَعَلْتُ ، وَ لكِنْ أَخَاف أَنْ تَكْفُرُوا فِىَّ بِرَسُولِ اللَّهِ صَلّى اللَّهُ عَلَيْهِ وَاله . أَلا وَ إِنّىِ مُغْضِيهِ إِلَى الْخَاصَّةِ مِمَّنْ يُؤْمَنُ ذلِكَ مِنْهُ . وَ الَّذِى بَعَثَهُ بِالْحَقّ وَ اصْطَفَاهُ عَلَى الْخَلْقِ مَا أَنْطِقُ إِلَّا صَادِقاً . وَقَدْ عَهِدَ إِلَىَّ بِذَلَكَ كُلّهِ ، وَ بِمَهْلِكِ مَنْ يَهْلِكُ وَ مَنْجَى مَنْ يَنْجُو ، وَ مَآلِ هَذَا اْلأَمْرِ . وَمَا أَبْقَى شَيْئاً يَمُرُّ عَلَى رَأْسِى إِلَّا أَفْرَغَهُ فِى أُذُنَىَّ وَ أَفْضَى بِهِ إِلىَّ . . . » « 3 »  ؛\r\nبه خدا قسم اگر بخواهم هريك از شما را خبر دهم كه از كجا آمده و به كجا مىرود و سرانجام كارهاى او چه خواهد بود ، مىتوانم . امّا خوف آن دارم كه دربارهء من راه غلوّ را پيش گرفته و مرا بر رسول خدا ( ص ) برترى بخشيد . و بدانيد من اين اسرار را با اصحاب خاصى كه\r\n\r\n","description":"","footnote":" ( 2 ) . رك : حسين مظاهرى ، زندگانى چهارده معصوم ( ع ) ، ص 50 . ( ينابيع المودة ، ص 102 و الاتقان سيوطى ، ج 1 ، ص 13 و . . . )  ( 3 ) . نهج‌البلاغه ، خطبه 175 . ","page_name":" 54 ","page_number":54},
  {"content":"\r\n\r\nاين بيم را از آنها نداشته و به آنان اعتماد دارم ، در ميان مىگذارم . به خدايى كه او را به حق برانگيخت و به پيامبرىِ بندگانش برگزيد ، بجز سخن راست بر زبان نياورم . رسول خدا ( ص ) مرا از اين حادثه‌ها باخبر ساخته است و هلاكت آن كس را كه هلاك شود و رهايى آن را كه نجات يابد به من گفته است و مرا از سرانجام و عاقبت اين امر ( خلافت رسول خدا ( ص ) آگاه ساخته است . و از آنچه سرانجام به سر من مىآيد ، مطلبى را فروگذار نكرده ، مگر اينكه آن را به دو گوشم رسانده باشد و برايم بازگو كرده باشد .\r\nظرفيت علمى امام ( ع ) همانند شخصيت و ديگر فضايلش بىنهايت است و بر همين اساس آگاهى آن حضرت از حقايق امور و اطلاع نسبت به حوادث و وقايع آينده حد و مرزى ندارد . ولى از آنجا كه گنجايش علمى و ظرفيت وجودى انسان‌ها محدود است ، امام ( ع ) نمىتواند شخصيت علمى و مقام عرفان و آگاهى خود را براى مردم بيان نمايد . و در اين باره امام على ( ع ) با صراحت تمام و صداقت كامل مىفرمايد :\r\n« لَوَ تَعْلَمُونَ مَا أَعْلَمُ مِمَّا طُوِىَ عَنْكُمْ غَيْبُهُ ، إذاً لَخَرَجْتُمْ إلَى الصُّعُدَاتِ تَبْكُونَ عَلَى أَعْمَالِكُمْ وَ تَلْتَدِمُونَ عَلَى أَنْفُسِكُمْ وَ لَتَرَكْتُمْ أَمْوَالَكُمْ لَا حارِسَ ( خارس ) لَهَا وَ لَا خَالِفَ عَلَيْهَا وَ لَهَمَّتْ كُلَّ امْرِىءٍ مِنْكُمْ نَفْسُهُ ، لَا يَلْتَفِتُ إِلَى غَيْرِهَا . . .\r\nأَمَا وَ اللَّهِ ، لَيُسَلَّطَنَّ عَلَيْكُمْ غُلَامُ ثَقِيفٍ الذَّيَّالُ الْمَيّالُ ، يَأْكُلُ خَضِرَتكُمْ وَ يُذِيبُ شَحْمَتَكُم ، إِيهٍ أَبا وَذَحَةَ ! » « 1 »  ؛\r\n. . . اگر آنچه را كه من ازغيب مىدانم و بر شما پنهان است ، بدانيد ، بيدرنگ سر به بيابانها مىگذاريد و بر كرده‌هاى خود گريه مىكنيد و همانند زنانِ فرزند از دست داده بر سر و سينه خود مىزنيد و سرمايه و ثروت خود را بدون نگهبان رها كرده و كسى بر آن نمىگماريد و هريك از شما چنان گرفتار خويش گردد كه به غير خود هيچ توجهى ندارد . . .\r\nبه خدا سوگند پسرى از نبى ثقيف بر شما حكومت خواهد كرد كه از فرط تكبّر و خودبينى جامهء خويش بر زمين مىكشد و هميشه از حقيقت روىگردان است . او سرسبزى شما ( ثروت و آبرو ) را مىخورد و چربيهاى شما را آب مىكند ( از شدت ستم و بيدادگرى او ، رنجور و لاغر مىشويد ) : پس بياور آنچه دارى اى ابا وذحَة . « 2 » \r\n\r\n","description":"","footnote":" ( 1 ) . همان ، خطبه 116 .  ( 2 ) . شايد بيانگر دنائت و پستى حجاج باشد . ( ر . ك : بحارالانوار ، ج 41 ، ص 332 . ","page_name":" 55 ","page_number":55},
  {"content":"\r\n\r\nامام على ( ع ) در بخشى از اين خطبه از سرنوشت قوم و حكمرانى حجاج بن يوسف بر آنها خبر مىدهد . شريف رضى رحمة اللَّه عليه در پايان اين خطبه گويد ، سخنان امام اشاره به حجاج دارد و در شرحهاى نهج‌البلاغه در ذيل اين خطبه مطالب مفصلى بازگو شده است . « 1 » \r\nابن ميثم بحرانى آورده‌است كه روزى حجاج بر سر سجاده خود نماز مىگزارد ، خنفسايى ( خَبزدُوك يا سرگين گردان ) به سوى او آمد ، گفت آن را از من دور كنيد كه و ذحه‌اى از وذح شيطان است . « 2 » \r\nبا توجه به مضمون روايات و سخنان علما ، مىتوانيم بگوييم كه امام ( ع ) به محض اراده كردن ، در رسيدن به اين نيروى فراترازعادت وآگاهى از رخدادهاى آينده ، توانابوده است و به مجرد خواستن ، از پس پردهء زمان و پشت ديوار مكان آگاهى مىيافته است .\r\nشريف رضى ( ره ) در نهج‌البلاغه نمونه‌هاى فراوانىاز پيشگويىهاى امام ( ع ) را آورده است مانند : غرق شدن بصره در آب ، چيرگى بيدادگران بر شهر كوفه ، به خلافت رسيدن معاويه ، سرنوشت خوارج و پايان كار آنها ، مروان و خلافت او ، شورش زنگيان ، حكمرانى حجاج ، بنىاميه و ستمگريهاى آنان و عاقبت و سرانجام كارشان ، ظهور حضرت مهدى ( عج ) و فتنه‌هايى كه دنيا را فرا مىگيرد و . . .\r\nبرخى از اين موارد ، پيشتريادآورى شد و به بعضى از آنها نيز خواهيم پرداخت .\r\nحضرت على ( ع ) در سخنان خود بارها اشاره كرده‌اند كه من اين علوم را از نبى اكرم ( ص ) و منبع وحى دريافت كرده‌ام و آگاهىام به اسرار عالم و زمين و آسمانها از محضر رسول خدا ( ص ) است ، چنان كه مىفرمايند :\r\n« تَاللَّهِ لَقَدْ عُلِّمْتُ تَبْلِيغَ الرِّسَالاتِ وَ إِتْمَامَ الْعِدَاتِ وَ تَمَامَ الْكَلِمَاتِ وَ عَنْدَنَا - أَهْلَ الْبَيْت - أَبْوَابُ الْحُكْمِ وَ ضِيَاءُ الْأَمْرِ . . . » « 3 »  ؛\r\n\r\n","description":"","footnote":" ( 1 ) . رك : شرح ابن ابىالحديد ، ج 7 ، ص 279 و شرح فيض‌الاسلام ، ص 366 .  ( 2 ) . رك : ابن ميثم بحرانى ، شرح مئة كلمة ص 241 و 242 ؛ ابن‌ابىالحديد ج 7 ، ص 279 ؛ طريحى ، مجمع‌البحرين ج 4 ، ص 485 ؛ فيض‌الاسلام ص 366 ؛ حجازى ، علاءالدين ، تجلى امامت در نهج‌البلاغه ص 199 و . . .  ( 3 ) . نهج‌البلاغه ، خطبه 120 . ( در بعضى از نسخه‌ها : « عَلِمْتُ » و « أَبْوَابُ الْحِكَمِ » آمده است . ) ","page_name":" 56 ","page_number":56},
  {"content":"\r\n\r\nبه خدا قسم ابلاغ رسالت و انجام وعده‌ها و بيان امر و نهىها را دريافته‌ام ( از حضور رسول خدا ( ص ) گرفته‌ام ) و درهاى حكمت الهى و راههاى روشنايى امر دين در نزد ما اهل بيت است .\r\n\r\nانواع علم غيب در كلام امام على ( ع ) و منشأ آن در حضرت\r\nامام ( ع ) وقتى كه از واقعه بزرگ بصره و فتنه‌هايى كه در آن رخ خواهد داد ، خبر مىدهد و از آينده زنگيان و تركها بازگو مىكند ، يكى از ياران آن حضرت مىگويد :\r\n« لَقَدْ أُعْطِيتَ يَا أَمِيرَ الْمُؤْمِنيِنَ عِلْمَ الْغَيْبِ ، فَضَحِكَ ( ع ) وَ قَالَ لِلرَّجُلِ وَ كَان كَلْبِيّاً : « يَا أَخَا كَلْبٍ لَيْسَ هُوَ بِعِلْمِ غَيْبٍ وَ إِنَّمَا هُوَ تَعَلُّمٌ مِنْ ذىِ عِلْمٍ » « 1 »  ؛\r\nاى امير مؤمنان تو را علم غيب داده‌اند ؟ امام ( ع ) خنديد و به مرد كه از بنى كلب بود گفت : اى برادر كلبى ! اين علم غيب نيست ، بلكه علمى است كه از صاحب علم آموخته شده است .\r\nامام ( ع ) با اينكه در سينه مباركش علمى به گستردگى عالم نهفته است . نسبت به بسيارى از علوم كه نزد خداوند علم غيب به حساب مىآيد ، اظهار بىاطلاعى نموده و خود را دست‌پرورده و آموزش ديدهء مكتب پيامبر اكرم ( ص ) مىداند و در اين باره با تمام اخلاص و تواضع مىفرمايد :\r\n« . . . وَ إِنَّمَا عِلْمُ الْغَيْبِ عَلْمُ السَّاعَةِ ، وَ مَا عَدَّدَهُ اللَّهُ سُبْحَانَهُ بِقَوْلِهِ : « إِنَّ اللَّهَ عِنْدَهُ علم السَّاعَةِ ، وَ يُنَزِّلُ الْغَيْثَ وَ يَعْلَمُ مَا فِى اْلأَرْحَامِ ، وَ مَا تَدْرىِ نَفْسٌ مَاذَا تَكْسِبُ غَداً ، وَ مَا تَدْرىِ بِأَىّ أَرْضٍ تَمُوتُ . . . » الايَة ، فَيَعْلَمُ اللَّهُ سُبْحَانَهُ مَا فِى اْلأَرْحَامِ مِنْ ذَكَرٍ أَوْ أُنْثَى ، وَ قَبِيحٍ أَوْ جَمِيلٍ وَ سَخِىّ أَوْ بَخِيلٍ ، وَ شَقِىّ أَوْ سَعِيدٍ وَ مَنْ يَكُونُ فِى النَّارِ حَطَباً أَوْ فِى اْلجِنَانِ لِلنَّبَيّيِنَ مُرافِقاً ، فَهذَا عِلْمُ الْغَيْبِ الِّذِى لَا يَعْلَمُهُ أَحَدٌ إِلَّا اللَّهُ ، وَ مَا سِوَى ذلِكَ فَعِلْمٌ عَلَّمَهُ اللَّهُ نَبِيَّهُ فَعَلَّمَنِيهِ وَ دَعَالِي بِأَنْ يَعِيَهُ صَدْرِى وَ تَضْطَمَّ عَلَيْهِ جَوَانِحي » « 2 »  ؛\r\n\r\n","description":"","footnote":" ( 1 ) . همان ، خطبه 128 .  ( 2 ) . همان ، خطبه 128 ( نسخهء صبحى صالح ) . ","page_name":" 57 ","page_number":57},
  {"content":"\r\n\r\n. . . و علم غيب علم به زمان وقوع قيامت است و علم به آنچه كه خداوند آنها را در سخن خويش ( در اين آيه شريفه ) برشمرده است كه مىفرمايد : « همانا علم قيامت نزد خداوند است و باران را فرو مىفرستد و از آنچه در رَحِمهاست آگاهى دارد و هيچ كس نمىداند كه فردا چه خواهد كرد و در كدام سرزمين خواهد مرد . . . » پس خداوند سبحان است كه به آنچه در رَحِم‌ها ، از نر و ماده ، زشت يا زيبا ، جوانمرد يا بخيل ، بدبخت يا نيكبخت وجود دارد علم و آگاهى دارد و از كسى كه هيزم آتش سوزان باشد يا در بهشت همراه پيامبران باشد باخبر است . و اين است علم غيبى كه جز خداوند هيچ كس آن را نداند ، و امّا غير از اين ، علمى است كه خداوند آن را به پيامبرش آموخت ، و پيامبر نيز به من بياموخت و در حقّم دعا كرد كه سينه‌ام آن را فراگيرد و دلم آن را در خود بپذيرد .\r\nآنگاه كه امام ( ع ) خلافت را به عهده مىگيرد و مردم با او در مدينه بيعت مىكنند ، او مردم را از برپا شدن فتنه‌ها و دگرگونى اوضاع ( پس از شهادت خودش ) اطلاع مىدهد امّا رسول خدا ( ص ) را منشأ اين پيش‌گويىها دانسته و در اين باره با صداقت و راستى سوگند ياد مىنمايد و مىفرمايد :\r\n« . . . وَ اللَّهِ مَا كَتَمْتُ وَ شْمَةً ، وَلَا كَذَبْتُ كِذْبَةً ، وَ لَقَدْ نِبُّئْتُ بِهَذَا الْمَقَامِ وَ هَذَا الْيَوْمِ » « 1 »  ؛\r\n. . . به خدا سوگند ، كلمه‌اى را از حق نپوشانده‌ام ، و دروغى بر زبان نرانده‌ام كه از چنين حال و چنين روزى خبر داده شدم . « 2 » \r\nهمانگونه كه ملاحظه شد ، امام ( ع ) در سخنان خويش ، بارها تصريح كرده‌اند كه اين همه علوم ؛ علم به اسرار جهان ، علم به تفسير قرآن ، علم به آينده و گزارش از غيب را از پيامبر اكرم ( ص ) دريافت نموده‌اند . آيا اين دريافت و بهره‌مندى از حضور پيامبر ( ص ) چگونه بوده است ؟ و آيا پيامبر اكرم ( ص ) امام ( ع ) را به تفصيل حوادث آينده جهان و اسرار عالم آگاه كرد ؟\r\n\r\n","description":"","footnote":" ( 1 ) . همان ، خطبه 16 .  ( 2 ) . رسول خدا ( ص ) ، آن حضرت را از چنين حادثه - مقام خلافت و اجتماع مردم براى بيعت - آگاه فرموده بود . رك : ليثى ، عيون‌الحِكَم ص 507 ؛ مولى صالح مازندرانى ، شرح اصول كافى ج 6 ، ص 339 و ج 11 ، ص 417 ؛ بحارالانوار ج 29 ، ص 589 ؛ محمودى ، نهج‌السعادة ج 1 ، ص 191 . ","page_name":" 58 ","page_number":58},
  {"content":"\r\n\r\n\r\nآموزش علمى امام‌نسبت به حوادث آينده و اسرار عالم به اجمال بود\r\nشكى نيست كه على ( ع ) نسبت به تمام صحابه و نزديكان ، بيشترين مصاحبت و همراهى را با پيامبر اكرم ( ص ) داشته است . او از اوان كودكى در كنار رسول خدا ( ص ) بوده و مانند كودكى كه براى شير در پى مادرش باشد ، از او جدا نمىشده است و در واپسين لحظاتِ زندگى پر بركت نبى اكرم ( ص ) ، سر مباركش بر سينه امام ( ع ) بود و در اين وقت امام ( ع ) بيش از 34 سال نداشت . اگر زمانى را كه حضرت على ( ع ) با رسول خدا ( ص ) گذرانده است ، هر قدر هم طولانى باشد آيا اين فرصت براى آموختن بخش ناچيزى از علم امام كفايت مىكند ؟ آن هم علمى كه داراى گستره‌اى پهناور ، دامنه‌اى وسيع و افقى ناپيدا باشد . علمى كه از تمام حوادث اين جهان ، تا صبح قيامت خبر مىدهد ، علمى كه دارندهء آن در پاسخ دادن به تمام اسرار عالم و آسمان و زمين اعلام آمادگى مىكند .\r\nعلاوه بر سخنان حضرت على ( ع ) در نهج‌البلاغه ، در بسيارى از منابع روايى و ديگر كتاب‌ها از قول آن حضرت تأكيد شده است كه تمام اين علوم را رسول خدا ( ص ) به من آموختند . پيامبر اكرم ( ص ) در ساعتهاى آخر عمر شريفش با على ( ع ) خلوت كرد و رداى خويش را بر سر او كشيد و لحظاتى را با يكديگر به راز سخن گفتند . پس از اين گفت و شنودها ، امام از حضور پيامبر ( ص ) بيرون آمد ، وقتى در مورد سخنان پيامبر ( ص ) از على ( ع ) سؤال شد ، فرمود :\r\n« عَلَّمَنِى أَلْفَ بَابٍ منَ العلمِ يفتحُ كلُّ بابٍ الفَ بابٍ » « 1 »  ؛\r\nاو هزار باب از اسرار الهى را به من آموخت كه هريك هزار باب ديگر را به روى من مىگشايد .\r\nمسلّم است اين لحظاتى كه بين رسول خدا ( ص ) و على ( ع ) گذشت ، هرچه طولانى باشد ، نمىتوان تصور كرد كه رسول خدا ( ص ) هزار باب از علم و دانش را به تفصيل به او آموخته باشد . بنابراين شايد همين حديث بهترين دليل باشد كه پيامبر اكرم ( ص ) اين\r\n\r\n","description":"","footnote":" ( 1 ) . شيخ‌صدوق ، الخصال ص 572 و با تفاوت‌هايى در متن و سند ر . ك : قندوزى ، ينابيع المودة ج 1 ، ص 231 ؛ مجلسى ، بحار الانوار ، ج 40 ، ص 201 - 203 ؛ امينى ، الغدير ج 3 ، ص 120 ؛ محمودى ، نهج‌السعادة ج 7 ، ص 465 و . . . ","page_name":" 59 ","page_number":59},
  {"content":"\r\n\r\nعلوم را به اشاره و اجمال به على ( ع ) آموخته است و ضوابط اصولى و كليد گشايش اين ابواب را به او سپرده است . زيرا عقل نيز چنين تعليم و آموزشى را به تفصيل و با تمام جزئيات ، هر قدر فرصت زمانى هم زياد باشد ، ناممكن مىداند .\r\n\r\nتعليم اجمالى پيامبر در حق على ( ع ) صورت تفصيل به خود مىگيرد\r\nآيا ممكن است تعليم اجمالى پيامبر ( ص ) در حق على ( ع ) صورت تفصيل به خود بگيرد ؟ بعضى از موهبت‌هاى ذاتى و استعدادهاى نهفته در وجود انسان اگر به عرصهء ظهور برسد به انسان توانايى انجام برخى از كارهاى فراترازعادت را مىدهد و آدمى را به مجهولات آن سوى زمان و مكان آگاه مىكند ، و اين در همه انسان‌ها به يك ميزان به ظهور نمىرسد ، بلكه به عقل ، روح و وجدان وابسته است ، يعنى هر چقدر انسان از نظر صفاى عقل و طهارت روح و پاكى وجدان در حد متعالىتر باشد ، اين استعدادها و موهبت‌ها در او قويتر مىگردند و او را در كسب چنين آگاهيها و انجام كرامات بيشتر يارى مىدهند . و آنچه دربارهء امامان معصوم مىدانيم اين است كه آنها انسان‌هاى از خود رسته و به خدا پيوسته بوده‌اند و از نظر صفاى باطن و پاكى روح و ارتباط با ذات اقدس حقّ در بين انسان‌ها در حدّ نهايى بوده و كامل‌ترين آنها بشمار مىرفته‌اند و چنين حالاتى در مورد على ( ع ) كه امام اوّل شيعيان و ابوالائمه است ، جايگاه ويژه‌اى دارد و دوست و دشمن بدان اقرار كرده‌اند .\r\nپس رسول خدا ( ص ) به طور اجمال على ( ع ) را از اسرار جهان آگاه ساخت و علوم لازم را به او سپرد و در حفظ اين علوم برايش دعا كرد و استوارترين راه هدايت را نيز فراروى او نهاد تا آن امام وارسته ، خود را به بالاترين درجهء ايمان و صفاى دل و كمالات انسانى برساند و با اين تعالى روح از استعدادها و نيروى نهفته در ضميرش زمينه‌اى براى شناخت جزئيات و تفاصيل امور فراهم سازد كه در اين حالت گويا تعليم اجمالى ، صورت تفصيل را به خود گرفته است . « 1 » \r\n\r\n","description":"","footnote":" ( 1 ) . شيخ محمد مهدى شمس‌الدين در كتاب « در اسارت فى نهج‌البلاغه » ترجمهء محمود عابدى ( جستجويى در نهج‌البلاغه ) بحثهايى دربارهء علم امام عليه السلام و پيش‌گويىهاى او آورده است ، صص 157 - 182 . ","page_name":" 60 ","page_number":60},
  {"content":"\r\n\r\nحقيقت علم على ( ع ) همچون معمايى حل نشدنى باقى است و آنچه تاكنون گفته شده است و گفته خواهد شد ، نمّى از يمّ بيش نخواهد بود .\r\n على را قدر ، پيغمبر شناسد * كه هركس خويش را بهتر شناسد \r\nپيامبر ( ص ) على ( ع ) را از خويش مىداند ، او را نفس خويش مىنامد و دربارهء عظمت علم و دانش بيكران او مىفرمايد :\r\n« أَنَا خَزَانَةُ الْعِلْمِ وَ عَلِىٌّ مِفْتَاحُهُ ، فَمَنْ أَرَادَ الْخَزَانَةَ فَلْيَأْتِ الْمِفْتَاحَ » « 1 »  ؛\r\nمن گنجينهء دانش و على كليد آن است ، پس هركس دست‌يابى به گنجينه را مىخواهد ، بايد كليد آن را دريابد .\r\nابن عباس از رسول خدا ( ص ) نقل مىكند :\r\n« أَنَا دَارُالْحِكْمَةِ وَ عَلِىٌّ بَابُهَا ، فَمَنْ أَرَادَ الْحِكْمَةَ فَلْيَأْتِ الْبَابَ » « 2 »  ؛\r\nمن خانهء حكمتم و على درِ آن‌است . پس هركس كه مىخواهد به ( خانه ) حكمت در آيد ، بايد از در آن وارد شود .\r\n« أَنَا مَدِينَةُ الْعِلْمِ وَ عَلِىٌّ بَابُهَا ، فَمَنْ أَرَادَ الْعِلْمَ فَلْيَقْتِبَسْهُ مِنْ عَلِىٍّ » « 3 »  « 4 »  ؛\r\nمن شهر دانشم و على دروازه‌آن ، هركس بخواهددانش بجويد ، بايد از على ( ع ) فرا گيرد .\r\n\r\n","description":"","footnote":" ( 1 ) . صدوق ، عيون اخبار الرضا ( ع ) ج 1 ، ص 79 ؛ مجلسى ، بحارالانوار ، ج 40 ، ص 201 ، و در نسخه‌هايى « مفتاحها » آمده است . رك : رحمانى همدانى ، الامام على ( ع ) ص 124 ؛ عُطاردى ، مسند الامام الرضا ( ع ) ، ج 1 ، ص 135 .  ( 2 ) . ابن‌عساكر ، تاريخ دمشق ، ص 378 ؛ طبرى ، ذخائر العقبى ، ص 77 ؛ حلّى ، كشف اليقين ، ص 51 ؛ سيوطى ، الجامع الصغير ، ج 1 ، ص 415 ؛ مجلسى بحار الانوار ، ج 40 ، ص 203 و 207 ؛ شرف الدين ، المراجعات ، ص 298 ؛ امينى ، الغدير ، ج 2 ، ص 328 و ج 6 ، ص 80 و ج 7 ، ص 182 .  ( 3 ) . شيخ مفيد ، الارشاد ج 1 ص 33 ؛ مجلسى ، بحارالانوار ، ج 40 ، ص 203 . و در بعضى از روايتها آمده است : فمن ارادالمدينة فليأتها من بابها .  ( 4 ) . در برخى از منابع اهل سنت اين نوع احاديث ، ضعيف شمرده شده است . ( ر . ك ، سن ترمذى ، ج 5 ، ص 301 ؛ ابن حبان ، كتاب المجروحين ، ج 2 ، ص 94 و . . . ) . البته در برخى از منابع پيشين مانند الغدير و منابعى ديگر چون « رفع الارتياب عن حديث الباب » ، نوشته علوى ، در تصحيح حديث و پاسخ به شبه‌ها ، به خوبى تلاش كرده‌اند . ","page_name":" 61 ","page_number":61},
  {"content":"\r\n\r\nحضرت على ( ع ) در يكى از خطبه‌ها در پاسخ كسى كه در مورد اختلاف احاديث و روايات پيامبر ( ص ) سؤال نموده است ، به بيان انواع احاديث و گروههايى كه آنها را نقل مىكنند پرداخته و در پايان سبب ناآگاهى برخى از مردم نسبت به احاديث و اخبار رسول خدا ( ص ) را ذكر كرده و در راستاى شناخت خود نسبت به آنها چنين مىفرمايد :\r\n« . . . وَلَيْسَ كُلُّ أَصْحَابِ رَسُولِ اللَّهِ - صَلّى اللَّه عَلَيْهِ واله و سَلّم - مَنْ كَانَ يَسْأَلُهُ وَ يَسْتَفْهِمُهُ ، حَتَّى إنْ كَانُوا لَيُحِبُّونَ أَنْ يَجِىءَ اْلأَعْرَابِىُّ وَ الطَّارِئُ ، فَيَسْأَلُهُ عليهِ السّلام حَتَّى يَسْمَعُوا ، وَ كَانَ لَايَمُرُّبِى مِنْ ذَلِكَ شَىْءٌإِلَّا سَأَلْتُهُ عَنْهُ وَ حَفِظْتُهُ . . . » « 1 »  ؛\r\n. . . و همه ياران رسول خدا ( ص ) چنان نبودند كه از او چيزى بپرسند و دانستن معناى آن را از او بخواهند ، تا آنجا كه دوست داشتند عربى بيابانى كه از راه رسيده ، از او چيزى بپرسد و آنان بشنوند . و از اين گونه چيزى بر من نگذشت جز آنكه معناى آن را از او پرسيدم و به خاطرم سپردم . . .\r\nآنگونه كه از سخنان امام ( ع ) پيداست ، او در طول مصاحبت و همراهى خود با رسول خدا ( ص ) درباره بسيارى از مبهمات و مسائل ، سؤال كرده و به فهم دقيق آنها مىرسيد و آنها را در سينه يا از طريق نگارش حفظ مىكرد . ازسوى ديگر ، برخى از روايات و اقوال تاريخى نشان مىدهند كه پيامبر ( ص ) در تعليم آنچه كه از خدا به او مىرسيد ، نسبت به على ( ع ) مأمور بودند و اين مأموريتِ خود را به نحو شايسته و مطلوب انجام داده‌اند كه مىفرمايند :\r\n« أَنَا مَدِيَنةُ الْعِلْمِ وَ عَلِىٌّ بَابُهَا ، فَمَنْ أَرَادَ الْمَدِينَةَ فَلْيَأْتِ الْبَابَ . »\r\nو على ( ع ) در امر تعلّم و آموزش در مكتب بزرگ رسول خدا ( ص ) و حفظ و نگهدارى آنچه كه به او رسيده است ، موفق و سربلند بوده است كه با تمام جرأت و شجاعت در بالاى منبر در حضور همگان ، بارها و بارها مىفرمايد : « سَلُونِى قَبْلَ أَنْ تَفْقِدُونِى . . . »\r\nبرخى اعتقاد دارند علومى كه على ( ع ) از رسول خدا ( ص ) دريافت مىنمود ، با خط خودش و املاى آن حضرت نگارش مىكرد كه اين مجموعه به « جفر » معروف بود .\r\n\r\n","description":"","footnote":" ( 1 ) . نهج‌البلاغه ، خطبه 210 . ","page_name":" 62 ","page_number":62},
  {"content":"\r\n\r\nلبيب بيضون در تصنيف نهج‌البلاغه بيش از سى مورد از پيش‌گويىهاى امام ( ع ) را يادآورى كرده و مىگويد :\r\n« . . . و قد افردنا هذا المبحث لإخبار الامام ( ع ) بالمغيبات : و هى تشمل الفتن التى ستكون من بعده ، و خاصة فتنة بنىامّيه . و نعيد الى الاذهان ما ذكرناهُ سابقاً ، من ان هذه العلوم هى من النبى ( ص ) ، علَّمها للامام ( ع ) و املاها عليه ، و هى مسجلة لديه فى الجفر الاحمر ، الذى فيه علم الحوادث و الحروب التى ستجرى على أُمّة محمد و ال محمد ( ص ) . » « 1 »  ؛\r\n. . . و ما اين مبحث را به پيش گويىهاى امام اختصاص داده‌ايم كه شامل فتنه‌هايى خواهد بود كه پس از آن حضرت رخ مىدهد ، بويژه فتنه بنىاميه . و چنان كه پيشتر يادآور شديم ، فراموش نشود كه اين علوم از جانب پيامبر ( ص ) بوده و او آنها را به امام آموخته و بر او املاء كرده است ، كه نزد امام در « جفراحمر » - پوست قرمزگاو - ، گردآورى شده است و در بردارنده حوادث و جنگ‌هايى است كه براى امت محمد و خاندان او رخ خواهد داد .\r\nهيچ بعيد نيست كه على ( ع ) بسيارى از علوم مربوط به حوادث آينده ، جنگها ، احكام و مسائل فقهى و . . . را در مجموعه‌اى گرد آورده باشد ، همان‌گونه كه قرآن را به همراه تفسير و تأويل و ديگر علوم مربوط به آيات قرآن را جمع‌آورى كرده بود . يا بسيارى از علوم را به طور اجمال از رسول خدا گرفته و در سينه خود حفظ كرده باشد و با تكيه بر استعدادها و شايستگىهاى درونى كه پيشتر نيز به آن اشاره شد ، هرگاه اراده كند توانايى رسيدن به تفاصيل و جزئيات اين علوم را داشته باشد . و خداوند بهتر مىداند .\r\n\r\nگزارش‌هاى غيبى و امام على ( ع ) و تحقّق آنها\r\n\r\nبصره و حوادث آن\r\nپس از آنكه آتش جنگ جمل خاموش گشت ، على ( ع ) ، اهل بصره را به خاطر اينكه‌در پى يك زن در آمده و به عنوان سپاه او ، به جنگ عليه امام قيام كردند مورد سرزنش قرار\r\n\r\n","description":"","footnote":" ( 1 ) . لبيب بيضون . تصنيف نهج‌البلاغه ، چاپ دوم ، دفتر تبليغات اسلامى ، سال 1408 ه . ق ، ص 366 . ","page_name":" 63 ","page_number":63},
  {"content":"\r\n\r\nداده و آنها را از حوادث تلخ و ناگوارى كه در آينده براى بصره اتفاق خواهد افتاد ، اطلاع مىدهد و مىفرمايد :\r\n« . . . كَأَنّىِ بِمَسْجِدِكُمْ كَجُؤْجُوِ سَفِينَةٍ قَدْ بَعَثَ اللَّهُ عَلَيْهَا الْعَذَابَ مِنْ فَوْقِهَا وَ مِنْ تَحْتِهَا ، وَ غَرِقَ مَنْ فِى ضِمْنِهَا .\r\nو فى رواية : وَايْمُ اللَّهِ لَتَغْرَقَنَّ بَلْدَتُكُمْ حَتَّى كَأَنّى أَنْظُرُ إِلَى مَسْجِدِهَا كَجُؤْجُوِ سَفِينَةٍ ، أَوْ نَعَامَةٍ جَاثِمَةٍ . » « 1 »  ؛\r\n. . . گويى مسجد شما را مىبينم كه چون سينهء كشتى است و خداوند از بالا و پايين آن عذاب فرستاده است و تمام كسانى كه در آنند غرق در آب خواهند شد .\r\n( و در روايتى ديگر آمده است كه : ) به خدا سوگند كه شهر شما در آب غرق خواهد شد . گويى به مسجد آن مىنگرم كه همچون سينهء كشتى يا شتر مرغى كه سينه خود را بر زمين نهاده است ، از آب بيرون مانده است .\r\nابن ابىالحديد در شرح اين خطبه مىگويد : « همان‌گونه كه در كتاب‌هاى ملاحم و رخدادهاى مهم تاريخى آمده است ، بصره را دوبار آب گرفت ، نخست در زمان القادر باللَّه و بار ديگر در روزگار القائم بامراللَّه ، در اين حوادث تمامى ساختمانهاى شهر را آب فراگرفت و تنها مسجد جامع آن از آب بيرون ماند كه از دور مانند سينهء پرنده‌اى به نظر مىرسيد و اين همان بود كه اميرالمؤمنين ( ع ) از آن خبر داده بود ، آب از خليج فارس و از جايى كه معروف به جزيرهء فارس بود از طرف كوه « السنام » به طرف شهر بصره سرازير شد ، تمام ساختمانها را ويران كرد و ساكنانش را در خود فروبرد و بسيارى از اهالى شهر هلاك شدند . اخبار اين دو واقعه در ميان مردم بصره مشهور بود ، زبان به زبان و نسل به نسل نقل مىشده است . » « 2 » \r\nامام ( ع ) در همان روزهايىكه جنگ جمل در بصره پايان يافت ، يكى از پيشامدهاى سخت بصره يعنى شورش زنگيان را به احنف بن قيس كه يكى از ياران باوفايش به حساب مىآمد ، خبر مىدهد و مىفرمايد :\r\n\r\n","description":"","footnote":" ( 1 ) . نهج‌البلاغه ، خطبه 13 .  ( 2 ) . ابن ابىالحديد ، شرح نهج‌البلاغه ، چاپ بيروت ( رحلى ) ، ج 1 ، ص 84 . ","page_name":" 64 ","page_number":64},
  {"content":"\r\n\r\n« يَا أَحْنَفُ ، كَأَنّى بِهِ وَقَدْ سَارَ بِالْجَيْشِ الَّذىِ لَايَكُونُ لَهُ غُبَارٌ وَلَا لَجَبٌ ، وَلَا قَعْقَعَةُ لُجُمٍ ، وَلَا حَمْحَمَةُ خَيْلٍ ، يُثِيرُونَ اْلأَرْضَ بِأَقْدامِهِمْ ، كَأَنَّهَا اقْدام النَّعام . . . » « 1 »  ؛\r\nاى احنف گويى من او ( رئيس زنگيان ) را مىبينم با لشكرى در حال حركت است كه نه گرد و غبارى دارد و نه بانگ و فريادى ، نه صداى لجامها و نه شيهه اسبها بلند است به گامهاى خود زمين را همانند گام شتر مرغان درمىنوردند و زير و رو مىكنند . . .\r\nابن ابىالحديد در شرح اين خطبه به تفصيل سخن گفته است و اختلاف نظرمورخين را در اين باره يادآور شده است امّا خلاصهء مطلب اين است خبرى را كه امام داده بودند ، به وقوع پيوست و زنگيان كه اكثر آنها غلامانِ دهگانان و بزرگان بصره بودند خروج كردند ، رئيس آنها كسى بنام على بن محمّد بن احمد يا على بن محمّد بن عبدالرحيم بود كه در سال 255 هجرى قمرى در بصره قيام كرد . غلامان زنگى به دستور رئيس خود در روز معينى خواجه‌هاى خود را كشتند و دور او گرد آمدند و انواع فساد و فتنه را بر اهل بصره وارد ساختند . « 2 » \r\nامام ( ع ) در فرازى از سخنان خود از هجوم قوم تاتار و كشتارى كه در اثر اين هجوم در بصره اتفاق مىافتد خبر مىدهد و مىفرمايد :\r\n« كَأَنّىِ أَرَاهُمْ قَوْماً \" كَأَنَّ وُجُوهَهُمْ الَمجَانُّ الْمُطَرَّقَةُ \" ، يَلْبَسُونَ السَّرَق وَ الدِّيبَاجَ ، وَ يَعْتَقِبُونَ الْخَيْلَ الْعِتَاقَ وَ يَكُونُ هُنَاكَ اسْتِحْرَارُ قَتْلٍ حَتَّى يَمْشِى الَمجْرُوحُ عَلَى الْمَقْتُولِ ، وَ يَكُونُ الْمُفْلِتُ أَقَلَّ مِن الْمَأْسورِ ! » « 3 »  ؛\r\nگويى آنها را مىبينيم گروهى هستند كه چهره‌شان مانند سپر چكش خورده است ، ولباسهاى حرير و ديبا مىپوشند ، اسبهاى برگزيده و نيكو نگاه مىدارند ، آنجا چنان كشتار سخت شود كه زخم خورده از روى كشته راه رود و گريخته از چنگال آنها كمتر از گرفتار در دست آنهاست .\r\nگروهى را كه امام ( ع ) آنها را توصيف كرده و از حمله و هجوم آنان خبر مىدهد ،\r\n\r\n","description":"","footnote":" ( 1 ) . نهج‌البلاغه ، خطبه 128 .  ( 2 ) . رك : شرح ابن ابىالحديد ( چاپ رحلى ) ، ج 2 ، ص 311 و شرح فيض‌الاسلام ، ص 396 .  ( 3 ) . نهج‌البلاغه ، خطبه 128 . ","page_name":" 65 ","page_number":65},
  {"content":"\r\n\r\nهمان قوم تاتار و مغول است كه ظهور كردند و يورش مرگبارشان به وقوع پيوست ، آنها كشورهايى را زير پاى خود ويران ساختند و آنها را درنورديدند تا به عراق رسيدند ، در اين حمله بصره آسيب بزرگى ديد ، كوچه‌ها و ميدان‌هايش از كشته‌ها انباشته شد و دلهاى مردم را وحشتى عظيم فراگرفت . ابن ابىالحديد به مناسبت اينكه در ادامه اين خطبه ، امام ( ع ) در پاسخ كسى كه مىگويد « آيا علم غيب مىدانى ؟ » علم غيب « 1 »  را همان علم به قيامت و آنچه را كه خداوند در آيه شريفه قرآن تا پنج مورد برشمرده است ، مىداند و علم خود را فراگرفته از علم پيامبر ( ص ) مىداند . ابن ابىالحديد در اين باره شرح و توضيحاتى دارد و سپس مىگويد :\r\n« اين خبر امام ( ع ) ، از جمله پيش‌گويىهايى است كه خداوند پيامبرش را از آن با خبر نموده است و پيامبر ( ص ) وصى خود را آگاه ساخته است و منافاتى با « وَ مَا تَدْرىِ نَفْسٌ مَاذَا تَكْسِبُ غَداً . . . » ندارد زيرا خداوند در موارد بسيارى رسولش را از كارهايى كه در آينده به وقوع مىپيوندد خبر داده است مانند فتح مكه ، جنگ على با ( ع ) ناكثين و قاسطين و مارقين و بسيارى از حوادث ديگر . و « ما تدرى نفس . . . » ، تمام آنچه را كه يك شخص در زمان آينده قرار است انجام دهد نفى مىكند امّا اطلاع يافتن از بعضى حوادث غيرممكن نيست . و بدانيد ما شاهد به وقوع پيوستن اين خبر امام ( ع ) بوديم و در زمان ما تحقق يافت و مردم از صدر اسلام در انتظار وقوع آن بودند تا اينكه قضا و قدر الهى آن را به عصر ما كشاند ، آنها قوم تاتار بودند از دورترين جاى مشرق زمين خروج كردند تا به عراق و شام رسيدند و با ملوك خطا ، قفجاق « 2 »  ، سرزمين بين‌النهرين و خراسان و . . . چنان كردند كه در تاريخ بشر سابقه نداشته است و . . . » « 3 » \r\n\r\nكوفه و حوادث آن\r\nامام ( ع ) از حوادث ناگوار كوفه بدست ظالمان و ستمگران و سرانجام كار آنها چنين خبر مىدهد :\r\n\r\n","description":"","footnote":" ( 1 ) . رك : شرح ابن ابىالحديد ، ج 2 ، ص 362 و همين كتاب .  ( 2 ) . بلادى است كه با روس در برابر حمله تاتار متحد شدند . ( ر . ك : شرح ابن‌ابىالحديد ، ج 8 ، ص 233 ) .  ( 3 ) . همان منبع . ","page_name":" 66 ","page_number":66},
  {"content":"\r\n\r\n« كَأَنّى بِكِ يَا كُوفَةُ تَمُدِّينَ مُدَّ اْلأَدِيمِ الْعُكَاظِىِّ ، تُعْرَكِينَ بِالنَّوَازِلِ ، وَ تُرْكَبِينَ بِالزَّلَازِلِ ، وَ إِنِّى لَأَعْلَمُ أَنَّهُ مَا أَرَادَ بِكِ جَبَّارٌ سُوءاً إِلَّا ابْتَلَاهُ اللَّهُ بِشَاغِلٍ ، وَرَمَاهُ بِقَاتِلٍ ! » « 1 »  ؛\r\nاى كوفه گويا تو را مىبينم كه چون چرم عكاظى گسترده شوى و درهاى سختى به رويت باز شود و بار سنگين بلا بر تو فرود آيد و مىدانم كه هيچ ستمكارى بر تو ارادهء جور و ستم نكند جز اينكه خداوند او را به بلايى گرفتار نمايد يا كشنده‌اى را بر او چيره سازد .\r\nابن ابىالحديد در شرح اين خطبه پس از آنكه برخى از واژه‌ها را توضيح مىدهد و سخنانى از اهل بيت ( ع ) را در فضيلت كوفه مىآورد مىگويد :\r\n« امّا مواردى را كه واليان و صاحبان قدرت نسبت به كوفه قصد ستم و بيدادگرى داشته‌اند و خداوند از آن دفاع كرده است بسيار است . منصور به جعفر بن محمد ( ع ) گفت : قصد دارم كسانى را به كوفه بفرستم كه خانه‌هايش را ويران ، درختان خرمايش را قطع كنند و اموال و ثروت آن را برگزينند و آن عده از ساكنان شهر را كه ( نسبت به حكومت ما ) در شك و ترديد هستند به قتل برسانند .\r\n. . . اى امير مؤمنان بدرستى كه مرد بايد به گذشتگان خود اقتدا كند و گذشتگان تو سه كس باشند : سليمان كه در مقابل آنچه از قدرت و سلطنت به او رسيد راه شكرگزارى را پيش گرفت و ايّوب كه چون گرفتار شد راه صبر را پيشه كرد و يوسف آنگاه كه به قدرت رسيد ( از برادران خود كه در حق او ظلم روا داشته بودند ) درگذشت و اينك به هركدام از اين سه كس خواهى اقتدا كن . منصور كمى سكوت اختيار كرده و گفت درگذشتم ( و از قصد و اراده خود برگشتم ) .\r\nابوالفرج عبدالرحمن بن على بن جوزى در كتاب « المنتظم » روايت كرده است وقتى كه اهل كوفه زياد بن ابيه را كه بر بالاى منبر در حال خطبه خواندن بود به سويش سنگ پرتاب كردند ، او دست هشت نفر از آنها را قطع كرد و تصميم گرفت كه خانه‌هاى آنان را ويران و نخلهايشان را قطع كند ، پس آنها را در مسجد جمع كرد بطورى كه مسجد\r\n\r\n","description":"","footnote":" ( 1 ) . نهج‌البلاغه ، خطبه 47 . ","page_name":" 67 ","page_number":67},
  {"content":"\r\n\r\nو حياط آن پر از جمعيت شد ، آنگاه از آنها خواست تا از على ( ع ) بيزارى جويند ، زياد مىدانست كه آنها از چنين كارى خوددارى مىكنند امّا خواست تا اين را بهانه‌اى براى نابودى آنها و ويرانى خانه‌هايشان قرار دهد . . .\r\nكسى از قصر بيرون آمد و به مردم گفت برويد كه امروز مشغول هستم ، كار من و شما براى روز ديگرى بماند . زياد را بيمارى طاعون گرفت كه مىگفت نيمى از بدنم در اثر حرارت اين بيمارى در آتش است تا اينكه بمُرد . » « 1 » \r\n\r\nامام ( ع ) از به حكومت رسيدن معاويه خبر مىدهد\r\nامام ( ع ) از روى كار آمدن شخص پليدى براى يارانش پيشگوئى كرده مىفرمايد :\r\n« أَمَا إِنَّهُ سَيَظْهَرُ عَلَيْكُمْ بَعْدِى رَجُلٌ رَحْبُ الْبُلْعُومِ ، مُنْدَحِقُ الْبَطْنِ ، يَأْكُلُ مَا يَجِدُ ، وَ يَطْلُبُ مَا لا يَجِدُ ، فَاقْتُلُوهُ ، وَ لَنْ تَقْتُلُوُه ! أَلَا وَ إنَّهُ سَيَأْمُرُكُمْ بِسَبّى وَ الْبَرَاءَةِ مِنّىِ ، فَأَمَّا السَّبُّ فَسَبُّونى فَإِنَّهُ لِى زَكَاةٌ ، و لَكُمْ نَجَاةٌ ، وَ أَمَّا الْبَرَاءَةُ فَلَا تَتَبَرَّأُوا مِنّىِ ، فَإِنّىِ وُلِدْتُ عَلَى الْفِطْرَةِ وَ سَبَقْتُ إِلَى الْإِيمَانِ وَ الْهِجْرَةِ » « 2 »  ؛\r\nآگاه باشيد كه به زودى پس از من مردى گشاده گلو و شكم برآمده بر شما غالب مىشود . هر چه بيابد مىخورد و هرچه نيابد مىطلبد . ( در صورت توانايى ) او را بكشيد و او را هرگز نتوانيد كشت . و بدانيد كه او شما را به ناسزا گفتن من و بيزارى جستن از من فرمان خواهد داد . اگر براى دشنام دادن من مجبور واقع شديد ، پس مرا دشنام دهيد كه آن براى من زكات و براى شما راه نجات است . امّا اگر به بيزارى جستن از من وادار شديد ، از من بيزارى مجوييد ( در باطن دوست‌دار من باشيد ) ، زيرا من بر فطرت اسلام زاده‌ام و در ايمان و هجرت پيشى جسته‌ام .\r\nعلما و شارحان نهج‌البلاغه در مقصود امام ( ع ) از اين شخص كه پس از او بر مردم غالب خواهد آمد به اختلاف سخن گفته‌اند ، برخى معتقدند مغيره بن شُعبه است ، بعضى گويند زياد بن ابيه است و گروهى براين باورند كه مقصود امام ، معاويه است و برخى اعتقاد دارند كه منظور امام حجاج بن يوسف است .\r\n\r\n","description":"","footnote":" ( 1 ) . شرح‌ابن ابىالحديد ، چاپ بيروت ، رحلى ، ج 1 ، ص 286 ( شرح خطبه 47 ) .  ( 2 ) . نهج‌البلاغه ، خطبه 57 . ","page_name":" 68 ","page_number":68},
  {"content":"\r\n\r\nامّا ابن ابىالحديد گويد :\r\n« آنچه كه در نظر من به حقيقت نزديكتر است اين است كه منظور امام معاويه مىباشد ، زيرا او چنين ويژگيها را دارا بود ، شكم‌پرست و پر خوراك بود . وقتى كه مىنشست ، شكمش بر روى رانهايش مىافتاد . . .\r\nمعاويه در عراق و شام و ديگر شهرها فرمان ناسزاگويى به امام ( ع ) و بيزارى جستن از او را صادر كرد و خود در هنگام خطبه بر منابر چنين مىكرد كه اين كار ننگين در روزگار بنىاميه به صورت يك سنّت در آمد تا اينكه عمر بن عبدالعزيز روى كار آمد و از آن جلوگيرى به عمل آورد . . . » « 1 » \r\n\r\nخبر از سرانجام كار خوارج\r\nامام ( ع ) تصميم جنگ با خوارج را گرفت و به آن حضرت گفته شد كه آنان از پل نهروان عبور كرده‌اند . امام ( ع ) از سرنوشت آنان به طور دقيق گزارش داده و مىفرمايد :\r\n« مَصارِعُهُمْ دُونَ النُّطْفَةِ ، وَ اللَّهِ لَا يُفْلِتُ مِنْهُمْ عَشَرَةٌ ، وَلَا يَهلِكُ مِنْكُمْ عَشَرةٌ » « 2 »  ؛\r\nقتلگاه آنان اين سوى آب ( نهروان ) است ، به خدا سوگند ده نفر از آنان رها نگردد و ده تن از شما هلاك نشود .\r\nفيض‌الاسلام در شرح اين سخن امام ( ع ) مىگويد :\r\n« چون حضرت براى جنگ با خوارج در پى ايشان مىرفت ، مردى از اصحابش آمد و گفت : يا اميرالمؤمنين خوارج از نهر عبور كردند . فرمود ديدى ايشان گذشتند ؟ آن مرد گفت : آرى .\r\nفرمود : سوگند به خدا عبور نكردند و هرگز عبور نمىكنند و محل كشته شدن آنها اين طرف نهر است . بعد از آن سوار شده رفتند ، چون نزديك نهر رسيدند ، ديدند كه همه خوارج غلاف شمشيرها را شكسته اسبهاى خود را پى كرده آمادهء جنگند و فرياد مىكنند : لاحكم‌الِّاللَّه ،\r\n\r\n","description":"","footnote":" ( 1 ) . ابن‌ابى الحديد ، شرح نهج‌البلاغه ( چاپ رحلى ) ج 1 ، ص 355 ( شرح خطبه 56 ) .  ( 2 ) . نهج‌البلاغه ، خطبه 59 . ","page_name":" 69 ","page_number":69},
  {"content":"\r\n\r\nيعنى حكمى نيست مگر از جانب خدا . ( اين كلمه را هميشه شعار خود قرار داده غوغايى برپا مىنمودند . ) پس حضرت فرمان جنگ داد ، چون جنگ تمام شد فهميدند كه نُه تن از خوارج فرار كرده و كشته نشده‌اند و از اصحاب حضرت فقط هشت تن كشته شده بودند . » « 1 » \r\nسيد جعفر شهيدى در بخش تعليقات اين خطبه گويد : « از خوارج نُه تن جان به در بردند و از سپاهيان امام نُه تن شهيد شدند . » « 2 » \r\n\r\nامام ( ع ) از به حكومت رسيدن مروان بن حكم خبر مىدهد\r\nامام ( ع ) در يكى از پيش‌گويىها از به حكومت رسيدن مروان بن حكم و فرزندان او خبر مىدهد . مىگويند مروان بن حكم در جنگ جمل در بصره اسير شد و امام حسن و امام حسين ( ع ) را به پيشگاه على ( ع ) شفيع قرار داد ، آن دو بزرگوار دربارهء مروان با پدر سخن گفتند ، و على ( ع ) او را رها كرد . حسنَيْن ( ع ) گفتند : بايد با تو بيعت كند اى امير مؤمنان . در اينجا امام ( ع ) در سخنانى شيوا مىفرمايد :\r\n« أَوَ لَمْ يُبَايِعْنِى بِعْدَ قَتْلِ عُثَمانَ ؟ لَا حَاجَةَ لِى فِى بَيْعَتِهِ إِنَّهَا كَفٌّ يَهُودِيَّةٌ . لَوْ بَايَعَنِى بِكَفّهِ لَغَدَرَ بِسَبْتِهِ أَمَا إنّ لَهُ إمْرَةً كَلَعْقَةِ الْكَلْب أَنْفَهُ . وَ هُوَ أَبُواْلأَكْبُشِ الْأَرْبَعَةِ وَ سَتَلْقى اْلأُمَّةُ مِنْهُ وَ مِنْ وَلَدِهِ يَوْماً احْمَرَ » « 3 »  ؛\r\nمگر پس از كشته شدن عثمان با من بيعت نكرد ؟ من به بيعت او نيازى ندارم ( زيرا او بيعت شكن است ) . دستش در بيعت دادن چون دست يهود است . اگر آشكارا با دست خود بيعت كند در نهان پيمان‌شكنى كند . او در آينده بر مردم حكومت خواهد كرد ( امّا مدت اين حكومت كوتاه است ) . چنان كه سگ بينى خود را مىليسد . او پدر چهار رئيس و فرمانروا خواهد بود و مردم از دست او و فرزندانش روز سرخ و خونينى را خواهند ديد .\r\nابن ابىالحديد در شرح اين سخنان امام ( ع ) مىگويد :\r\n\r\n","description":"","footnote":" ( 1 ) . ترجمه و شرح نهج‌البلاغه ، فيض‌الاسلام ، شرح خطبه 58 ، ص 149 .  ( 2 ) . ترجمه نهج‌البلاغه ، سيد جعفر شهيدى ، بخش تعليقات ، خطبه 59 ، ص 464 .  ( 3 ) . نهج‌البلاغه ، خطبه 73 . ","page_name":" 70 ","page_number":70},
  {"content":"\r\n\r\n« . . . منظور امام ( ع ) از عبارت « كَلَعْقةِالكلب انْفَهُ » كوتاهى زمان است و مدت خلافت مروان نُه ماه بود و چهار فرزند او پشت سر هم به خلافت رسيدند كه به خلافت رسيدن چهار برادر در پى هم نه در دوران خلافت بنىاميه سابقه داشته است و نه خلافت ديگران .\r\nآنان فرزندان عبدالملك بن مروان يعنى : وليد ، سليمان ، يزيد و هشام بوده‌اند كه همه مردم براين تفسير اتفاق نظر دارند . امّا به عقيده من بايد فرزندان مروان و از صلب خودش باشند نه فرزندان پسرش ، كه عبارتند از : عبدالملك و عبدالعزيز و بشر و محمّد كه انسان‌هاى قوى و شجاعى بودند . عبدالملك خلافت مركزى را به عهده گرفت ، بشر والى عراق شد و محمّد و عبدالعزيز واليان جزيره و مصر گرديدند ، و هركدام از آنان آثارى از خود به جاى گذاشتند و اين تفسير بهتر است زيرا ( طبق تفسير اوّل ) وليد و برادرانش فرزندان پسر مروان بودند و ( طبق تفسير دوم ) اين چهار نفر فرزندان خودِ مروان بودند . آنچه را كه اميرالمؤمنين ( ع ) در اين كلام پيش‌گويى كرده بود ، همان‌گونه به وقوع پيوست . . . » « 1 » \r\nفيض‌الاسلام در شرح اين كلام ، مدت امارت و حكومت مروان را چهار ماه و ده روز مىداند . « 2 » \r\n\r\nبه قدرت رسيدن بنىاميه ، فتنه‌ها و سرانجام آنها\r\nامام على ( ع ) در فرازى از بيانات خود از روى كار آمدن بنىاميّه و سرعت انقراض دولت آنان خبر مىدهد و مىفرمايد :\r\n« حَتَّى يَظُنُّ الظَّانُّ أَنَّ الدُّنْيَا مَعْقُولَةٌ عَلَى بَنىِأُمَيَّةَ ، تَمْنَحُهُمْ دَرَّهَا وَ تُورِدُهُمْ صَفْوَهَا ، وَلَا يُرْفَعُ عَن هذِهِ اْلأُمَّةِ سَوْطُهَا وَلَا سَيْفُهَا ، وَ كَذَبَ الظَّانُّ لِذَلِكَ . بَلْ هِىَ مَجَّةٌ مِنْ لَذِيذِ الْعَيْشِ يَتَطَعَّمُونَهَا بُرْهَةً ، ثُم يَلْفِظُونَهَا جُمْلَةً ! » « 3 »  ؛\r\n( تسلّط و چيرگى بنىاميه بر مردم آن چنان فراگير است ) تا اينكه گمان كننده ( دنياپرست و ظاهربين ) گمان مىكند كه دنيا همانند شتر زانو بسته در اختيار بنىاميّه است كه شيرش را\r\n\r\n","description":"","footnote":" ( 1 ) . ابن‌ابىالحديد ، شرح نهج‌البلاغه ، ج 2 ( رحلى ) ، خطبه 72 ، ص 54 .  ( 2 ) . رك : ترجمه و شرح نهج‌البلاغه ، فيض‌الاسلام ، خطبه 72 ، ص 171 .  ( 3 ) . نهج‌البلاغه ، خطبه 87 . ","page_name":" 71 ","page_number":71},
  {"content":"\r\n\r\nبه وفور تقديم آنها مىنمايد و بر چشمه‌اى با آب صاف و زلال فرودشان مىآورد و تازيانه و شمشيرش از اين امّت برداشته نمىشود و آنكه چنين گمان مىبرد ، دروغ پنداشته است ، بلكه دولت بنىاميه و بهره آنان از اين دنيا ( در كوتاهى مدت و زود سپرى شدن ) مانند آبى است در دهان كه اندكى مىچشند و هنوز نياشاميده‌اند تمام آن را بيرون مىاندازند .\r\nهمانگونه كه تاريخ نشان مىدهد ، بنىاميه تقريباً بين سالهاى 56 تا 146 هجرىقمرى به مدت حدود 90 سال بر مردم حكومت كردند . شهرها را به تصرف خويش در آوردند .\r\nمردان خداپرست را كشته زنانشان را اسير كرده و اموالشان را به غارت بردند و هركس براى جلوگيرى از ظلم و تعدّى آنها قيام مىكرد از بين مىرفت و قدرت آنها چنان فراگير شده بود كه هر دنياپرستِ ظاهر بين گمان مىكرد كه دنيا براى هميشه از آن بنىاميه است و اين وضع براى هميشه باقى خواهد ماند ، امّا همان‌گونه كه امام ( ع ) از سرانجام آنها پيشگويى كرده بود ، طولى نكشيد كه حكومت بنىعباس روى كار آمد و بر بنىاميه تسلّط يافت و دولتشان منقرض گرديد . ابن ابىالحديد براين باور است كه اين خطبه طولانى است و سيد رضى رحمة اللَّه عليه بسيارى از قسمتهاى آن را حذف كرده است . او برخى از قسمتهاى حذف شده را مىآورد و در تحقّق پيش‌بينى امام ( ع ) تأكيد مىورزد . « 1 » \r\nاميرمؤمنان على ( ع ) علاوه بر اين ، در جاهاى ديگرى از نهج‌البلاغه از روى كار آمدن بنىاميه و فتنهء آنها مردم را آگاه ساخته و به آنها هشدار داده است . حضرت در قسمتى از سخنان خود در اين باره چنين مىفرمايد :\r\n« . . . أَلَا وَ إِنَّ أَخْوَفَ الْفِتَنِ عِنْدىِ عَلَيْكُمْ فِتْنَةُ بَنىِأُمَيَّةَ ، فَإِنَّهَا فِتْنَةٌ عَمْيَاءُ مُظْلِمَةٌ : عَمَّتْ خُطَّتُهَا ، و خَصَّت بَلِيَّتُهَا وَ أَصَابَ الْبَلَاءُ مَنْ أَبْصَرَ فِيهَا ، وَ أَخْطَأَ الْبَلَاءُ مَنْ عَمِىَ عَنْهَا . وَ ايْمُ اللَّهِ لَتَجِدَنَّ بَنِىأُمَيَّه لَكُمْ أَرْبَابَ سُوءٍ بَعْدىِ ، كَالنَّابِ الضَّرُوسِ ، تَعْذِمُ بِفَيْهَا ، وَ تَخْبِطُ بِيَدِهَا . . .\r\nنَحْنُ أَهْلَ الْبَيْتِ مِنْهَا بِمَنْجَاةٍ ، وَ لَسْنَا فِيهَا بِدُعَاةٍ ، ثُمَّ يُفَرّجُهَا اللَّهُ عَنْكُمْ كَتَفْرِيجِ اْلأَدِيمِ ، بِمَن يَسُومُهُمْ خَسْفاً ، وَ يَسُوقُهُمْ عُنْفاً وَ يَسْقِيهِمْ بِكَأْسٍ مُصَبَّرَةٍ ، لَا يُعْطِيهِمْ إِلَّا السَّيْفَ وَلَا\r\n\r\n","description":"","footnote":" ( 1 ) . رك : شرح نهج‌البلاغه ، ابن ابىالحديد ، چاپ رحلى ، اواخر خطبه 86 ، ج 2 ، ص 133 . ","page_name":" 72 ","page_number":72},
  {"content":"\r\n\r\nيُحْلِسُهُمْ إِلا الْخُوْفَ ، فَعِنْدَ ذَلِكَ تَوَدُّ قُرَيْشٌ بِالدُّنْيَا وَ مَافِيهَا لَوْيَرَوْنَنِى مَقَاماً وَاحِداً ، وَلَوْ قَدْرَ جَزْرِ جَزُورٍ ، لأَقْبَلَ مِنْهُم مَا أَطْلُبُ الْيَوْمَ بَعْضَهُ فَلا يُعْطُونَنَىِ » « 1 » \r\n. . . همانا ترسناك‌ترين فتنه‌ها از نظر من ، فتنه بنىاميه است كه فتنه‌اى كور و تاريك است . قلمرو حكومتش همه جا را فراگيرد و آزار و گرفتاريش اختصاص ( به پرهيزگاران و شيعيان ) دارد . هركس در اين فتنه بينا باشد ، آزار و سختى به او رو آورد و آنكه اهل بصيرت نباشد از آزار برهد ( و در آسايش بسر برد ) . سوگند به خدا بنىاميه پس از من ، براى شما زمام‌داران بدى خواهند بود كه همانند شتر پير و بد خوى كه به دست بر زمين كوبد و به پا لگد اندازد و به دهان گاز بگيرد و از دوشيدن شيرش منع كند . . .\r\nما خاندان پيامبر ( ص ) از آن فتنه بدوريم و مردم را بدان فرانمىخوانيم ( كسى را نمىتوانيم آشكارا به دين دعوت كنيم ) . سپس خداوند آن فتنه‌ها را از شما براندازد چنان كه پوست را ( از تن گوسفند ) جدا مىسازد ، بدست كسى كه آنان را خوار و ذليل گرداند و به راهى كه نمىخواهند براند و جام لبالب بلا را به آنها بخوراند ، عطايى جز شمشير به آنان نبخشد و خلعتى جز خوف و ترس بر تن آنها نپوشاند . در آن هنگام است كه قريش آرزو دارند دنيا را به آنچه كه در آن است بدهند تا براى يك زمان كوتاه ، هر چند به قدر كشتن شترى باشد ، مرا ببينند ، تا امروز برخى از آنچه را كه از آنها مىخواهم و به من نمىدهند ، در آن روز همه را بپذيرم .\r\nآنچه را كه امام ( ع ) خبر داده بود ديرى نگذشت كه به وقوع پيوست . بنىاميّه روى كار آمدند و اين بزرگترين و سخت‌ترين فتنه‌ها بود زيرا آنها حرمت رسول خدا ( ص ) را هتك كرده ، دو سبط آن بزرگوار ، امام حسن و امام حسين ( ع ) را به شهادت رساندند ، خانه خدا را خراب نموده و هشتاد سال بر روى منابرِ اسلام ، نسبت به حضرت على ( ع ) جسارت كردند و مردم را به دورى جستن از او وادار ساخته هركس زير بار نمىرفت او را مىكشتند يا از شهر بيرون كرده و خانه‌اش را ويران مىساختند . سنّت را بدعت و بدعت را سنّت مىدانستند . « 2 » \r\n\r\n","description":"","footnote":" ( 1 ) . نهج‌البلاغه ، خطبه 93 .  ( 2 ) . ر . ك : ترجمه و شرح فيض‌الاسلام ، ص 276 . ","page_name":" 73 ","page_number":73},
  {"content":"\r\n\r\nهمان‌گونه كه امام ( ع ) از سرانجام كار بنىاميّه و خاموش شدن آتش اين فتنه وحشتناك خبر داده بود ، پس از گذشت چند سالى بنىعباس بر آنان چيره گشته وحكومت را بدست گرفتند و همهء آنها را با تيغ شمشير خوار و ذليل كرده و به راهى كه نمىخواستند ، فرستادند .\r\nامام ( ع ) در پايان سخنان خود به آرزوى قريش يعنى بنىاميّه اشاره مىفرمايد كه سيره‌نويسان و مورّخان اين واقعيت را بازگو كرده‌اند .\r\nابن ابىالحديد مىگويد :\r\n« همه سيره‌نويسان نقل كرده‌اند كه مروان بن محمّد ( آخرين پادشاه بنىاميّه ) وقتى كه عبداللَّه بن على بن عبداللَّه بن عباس را در صف لشكر خراسان در مقابل خود ديد ، آرزو كرد كه‌اىكاش على بن ابىطالب را به جاى اين جوان در زير اين پرچم مىديدم ، كه داستان مفصل و مشهور است . . . » « 1 » \r\nفيض‌الاسلام در شرح عبارات امام ( ع ) كه در آخر اين خطبه آمده است مىگويد :\r\n« اگر قريش يعنى بنىاميّه بعد از همه سختيها و هرج و مرج در زندگى و ذلّت و بيچارگى كه از بنىالعباس ديدند ، آن حضرت را مىيافتند ، در پاى او افتاده زارى مىنمودند تا حكومت ايشان را قبول فرموده زنگ ظلم و ستم و فتنه و فساد را از جهان بزدايد . . . » « 2 » \r\nامام على ( ع ) به مناسبت‌هاى گوناگون ، در بين سخنرانىهاى خود عبارت : « سَلُونِى قَبْلَ أَن تَفْقِدُونِي . . . » را به كار برده و درپى آن از فتنه‌ها و حوادث آينده خبر داده‌اند . در روايات آمده است كه هيچ كس غير از على بن ابىطالب ( ع ) « سَلونى » را نگفت . اين موضوع ، تنها يكى از عواملى است كه بيانگر عظمت و مقام علمى آن حضرت است و بىمناسبت‌نبوده كه گروهى از مردم در محبّت و دوستى على ( ع ) راه افراط پيش گرفتند و وقتى كه از اين همه كرامات و فضايل و آگاهى مىديدند كه قدرت بشرى توان رسيدن به آن را ندارد ، دربارهء او به انحراف و اولوهيت مىرسيدند .\r\nدر شرح ابن ابىالحديد آمده است : اوّلين كسى كه دربارهء على ( ع ) راه غلّو را پيش\r\n\r\n","description":"","footnote":" ( 1 ) . ابن ابىالحديد ، شرح نهج‌البلاغه ، چاپ رحلى ، ج 2 ، ص 178 ، شرح خطبه 92 .  ( 2 ) . ترجمه و شرح فيض‌الاسلام ، ص 278 . ","page_name":" 74 ","page_number":74},
  {"content":"\r\n\r\nگرفت ، عبداللَّه بن سبا بود « 1 »  ، او در حالى كه امام خطبه مىخواند به سويش برخاست و گفت : انت ، انت . . . ! ، امام فرمود : « ويلك مَنْ انا » . عبداللَّه گفت : انت اللَّه . امام او را دستگير كرد و گروههاى ديگرى كه امام را خدا مىدانستند همه را دستگير كرد . از آنها خواست توبه كنند و در حضور آنها سر به سجده گذاشت و خداوند يگانه را به عظمت ياد كرد .\r\nبراى آنها برهان و دليل برپا داشت ، آنها را تهديد به مرگ كرد امّا برنگشتند . گودالى را كَند و آنها را در گودال انداخت ، ابتدا بر آنها دودى راه انداخت كه شايد در اثر ترس از مرگ توبه كنند ، امّا چنين نكردند و امام سرانجام مجبور شد آنها را در آتش بسوزاند . « 2 » \r\nگروهى در دشمنى با على ( ع ) راه افراط را پيش گرفتند و آنچه را كه امام از آينده خبر مىداد انكار مىكردند و فضايل او را ناديده گرفته و آنچه از قول پيامبر خدا ( ص ) بيان مىفرمود ، دروغ مىانگاشتند و دست از لجاجت و دشمنى با على ( ع ) برنمىداشتند ، او را از دين خدا و رسول خدا ( ص ) خارج مىدانستند . حضرت براى آنها اقامه برهان مىنمود ، نصيحت مىكرد و مىگفت :\r\n« . . . اتَراني أَكْذِبُ عَلَى رَسُولِ اللَّهِ صَلّى اللَّه عليه و إله و سلّم وَ اللَّهِ لأَنَا أوَّلُ مَنْ صَدَّقَهُ فَلَا أَكُونُ أَوّل مَنْ كَذَب عَلَيْهِ . . . » « 3 »  ؛\r\n. . . آيا پنداريد كه من بر رسول خدا كه درود و سلام خدا بر او باد ! دروغ مىبندم ؟ ! به خدا ( سوگند ) من نخستين كسى بودم كه ( پيامبرى ) او را پذيرفتم و نخستين كسى نخواهم بود كه بر او دروغ ببندم . . .\r\nآنها بر دشمنى خود با على ( ع ) اصرار مىكردند و نصيحت و برهان بر آنها تأثير نداشت . و على ( ع ) را مجبور كردند كه شمشير عدالت از نيام بركشد و آنها را به هلاكت\r\n\r\n","description":"","footnote":" ( 1 ) . عده‌اى عبداللَّه بن سبا را شخصيت دروغى مىدانند ( علّامه عسكرى ، محمد جواد مغنيه و . . . ) .  ( 2 ) . رك : شرح نهج‌البلاغه ، ابن ابىالحديد ( رحلى ) ، ج 1 ، ص 425 به بعد ( شرح خطبه 58 ) و چاپ وزيرى ، ج 5 ، ص 5 و ج 8 ، ص 119 به بعد .\r\nو در منابعى آمده است كه امام دستور داد ، گودال‌هايى حفر كردند كه با سوراخ به هم وصل مىشدند ، غلات را در گودالى قرار دادند و در گودال‌هاى ديگر ، آتش برافروختند ، كه در اثر دود غليظ ، مُردند . نك : شيخ طوسى ، اختيار معرفة الرجال ، ج 1 ، ص 325 .  ( 3 ) . نهج‌البلاغه ، خطبه 37 . ","page_name":" 75 ","page_number":75},
  {"content":"\r\n\r\nبرساند و اين همان چيزى بود كه رسول خدا ( ص ) به على ( ع ) فرموده بود :\r\n« يَهْلِكُ فِيكَ رَجُلَانِ : مُحبٌّ غَالِ وَ مُبْغِضٌ قَالٍ » « 1 »  .\r\nآرى على ( ع ) بين اين دو گروه قرار داشت و دربارهء هر دو گروه عين عدالت ودادگرى را پياده كرد ، هرچه انجام داد ، اخلاص محض بود و براى رضاى حق . اين در حالى است كه بخش كوچكى از فضايل على ( ع ) براى مردم به ظهور رسيده است . رسول خدا ( ص ) به على ( ع ) فرمود :\r\n« والذى نفسى بيده لولا أنّى أُشفق ان يقول طوائف من امّتى فيك ما قالت النصارى فى ابن مريم ، لَقُلْتُ اليوم فيك مقالًا لا تمرّ بملأ من الناس إلّا اخذوا التراب من تحت قدميك للبركة » « 2 »  ؛\r\nقسم به آنكه جانم در دست اوست اگر بيم آن را نداشتم كه گروهى از امّتم در مورد تو چيزى بگويند كه مسيحيان در مورد فرزند مريم گفته بودند ، هر آينه امروز درباره تو سخنانى مىگفتم كه از كنار هيچ گروهى از مردم عبور نمىكردى جز اينكه خاك زير پايت را به تبرّك برمىگرفتند .\r\nحضرت على ( ع ) ، پس از خلافت ظاهرى با بسيارى از مشكلات و نابسامانىهاى به جاى مانده از ديگران رو در رو بود ، فتنه‌ها را يكى پس از ديگرى سركوب مىكرد . با طلحه و زبير در جنگ جمل و با معاويه در صفين و با خوارج در نهروان جنگيد و در پايان براى آنان كه از فضايل او در غفلت و جهالت بودند فرمود :\r\n« . . . فَاسْأَلُونِى قَبْلَ أَنْ تَفْقِدُونِى . فَو الَّذِى نَفْسِى بِيَدِهِ لَا تَسْأَلُونِى عَنْ شَىْءٍ فِيَما بَيْنَكُمْ وَ بَيْنَ السَّاعَةِ ، وَلَا عَنْ فِئَةٍ تَهْدِى مِائَةً وَ تُضِلُّ مِائَةً إلّا أَنْبَأْتُكُمْ بِنَاعِقِهَا وَ قَائِدِهَا وَ سَائِقِهَا وَ\r\n\r\n","description":"","footnote":" ( 1 ) . اسكافى ، المعيار و الموازنة ، ص 32 ( به جاى غال وقال ، مفرط ، آمده است ) ؛ مزّى ، تهذيب الكمال ، ج 20 ص 485 ؛ علّامه حلّى ، العدد القوية ، ص 249 ( به جاى مبغض قال ، كذّاب مفترٍ ، آمده است ) ؛ ابن ابى الحديد ، شرح نهج‌البلاغه ، ج 5 ، ص 4 .  ( 2 ) . سليم بن قيس ، ص 412 ؛ ابن شهر آشوب ، مناقب ، ج 1 ، ص 227 و ج 2 ، ص 167 ؛ شرح نهج‌البلاغه ابن ابى الحديد ( چاپ رحلى ) ، ج 1 ، ص 425 و چاپ وزيرى ، ج 5 ، ص 4 ؛ و . . . ","page_name":" 76 ","page_number":76},
  {"content":"\r\n\r\nمُنَاخِ رِكَابِهَا وَ مَحَطِّ رِحالِها ، وَ مَنْ يُقْتَلُ مِنْ أَهْلِهَا قَتْلًا وَ يَمُوتُ مِنْهُمْ مَوْتاً . . . » « 1 »  ؛\r\nاز من بپرسيد پيش از آنكه مرا نيابيد . قسم به آن كسى كه جانم به دست اوست نمىپرسيد از چيزى كه ميان شما تا روز قيامت است و نه از گروهى كه صد تن « 2 »  را به راه راست مىخواند و صد تن را به ضلالت و گمراهى مىكشاند ، جز آنكه شما را آگاه مىكنم از آن كسى كه مردم را بدان فرا مىخواند و آن كسى كه آنها را رهبرى مىكند و آن كسى كه آنها را مىراند و آنجا را كه فرود آيند و آنجا را كه بارگشايند و آن كه از آنان كشته شود و آن كه از ايشان بميرد . . .\r\nهمان‌گونه كه پيشتر گذشت ، « سَلُونِى قَبْلَ أَنْ تَفْقِدُونِى » عبارتى منحصر به فرد بود و غيراز على ( ع ) كسى جرأت گفتن آن را نداشت . ابن ابىالحديد به نقل از ابوعمر محمّد بن عبدالبر صاحب كتاب « الاستيعاب » و به نقل از ابوجعفر الاسكافى صاحب كتاب « نقض‌العثمانيه » مىگويد :\r\n« لَمْ يَقُلْ احدٌ من الصحابة رضى اللَّه عنهم « سلونى قبل ان تفقدونى » الّا على بن‌ابىطالب .\r\nو روى شيخنا ابو جعفر الاسكافى فى كتاب نقض العثمانية عن على بن الجعد ، عن ابن‌شبرمة ، قال : « ليس لاحد من الناس ان يقول على المنبر « سلونى » الّا على بن‌ابىطالب ( ع ) » . « 3 » \r\nابن ابىالحديد در شرح اين سخنان امام ( ع ) مىگويد :\r\n« اين ادّعا از طرف على ( ع ) ، ادّعاى ربوبيت و نبوّت نيست بلكه او مىگفت اين را رسول خدا ( ص ) به من خبر داده است . و ما اخبار و آينده‌نگرييهاى آن حضرت را بارها امتحان كرديم و آنها را موافق با واقع يافتيم و اين خود دليلى بر صدق گفتار امام ( ع ) است ، مانند خبر دادن امام از ضربت خوردن خود ، به شهادت رسيدن فرزندش حسين در كربلا ، به حكومت رسيدن معاويه و روى كار آمدن حجاج و سرانجام كار خوارج در نهروان و . . . » « 4 » \r\n\r\n","description":"","footnote":" ( 1 ) . نهج‌البلاغه ، خطبه 93 .  ( 2 ) . ابن ابىالحديد گويد : آوردن عدد صد براى آن است كه كمتر از اين شمار چيزى به حساب نيايد . ( به نقل‌از ترجمهء شهيدى ، ص 473 . )  ( 3 ) . ابن‌ابى الحديد ، شرح نهج البلاغه ، چاپ بيروت ، رحلى ، ج 2 ، ص 175 ؛ و چاپ وزيرى ، ج 7 ، ص 46 و ج 12 ص 106 .  ( 4 ) . همان منبع . ","page_name":" 77 ","page_number":77},
  {"content":"\r\n\r\nاو بيش از بيست و پنج مورد از پيش‌گويىهاى امام را كه به وقوع پيوسته است براى نمونه نام مىبرد .\r\nابن ابىالحديد به نقل از ابن هلال‌ثقفى در كتاب « الغارات » از زكريا بن يحيى عطار از فضيل بن محمد بن على روايتى آورده است كه در آن گويد :\r\n« آنگاه كه على ( ع ) فرمود : « سَلُونِي قَبْلَ أَنْ تَفْقِدُونِي فَوَ اللَّه لَا تَسْأَلُونِى عَنْ فِئَةٍ تُضِلُّ مِائَةً و تهدى مِائَةً إِلَّا أَنْبَأْتُكُمْ بناعِقَتِها وسَائقَتِهَا » مردى از جا برخاست و گفت از تعداد موهاى سر و ريشم خبر بده ! على ( ع ) به او گفت : « به خدا قسم دوستم ( رسول خدا ( ص ) به من خبر داد كه بر هر تار از موهاى سر تو فرشته‌اى است كه تو را لعن و نفرين كند و بر هريك از موهاى ريش تو شيطانى است كه تو را مست گمراهى نمايد و بدان در منزل تو بچه بزغاله‌اى وجود دارد ( منظور پسر همان مرد است ) كه فرزند رسول خدا ( ص ) را مىكشد . و پسرش سنان ابن انس النخعى در آن روز كودكى بود كه بر زمين مىخزيد ، سرانجام در قتل امام حسين ( ع ) در كربلا شركت كرد . » « 1 » \r\nامام ( ع ) افقى گسترده از آيندهء امّت اسلام را فراروى آنها مىگشايد ، از فتنه‌ها ، حوادث ، ظلم و ستمها ، خبر مىدهد . دسترسى نداشتن مردم به امام عصرشان را گوشزد مىكند ، مظلوميت و تنهايى امامان و اسلام را پيش‌بينى مىكند ، و به همين منظور بارها در سخنرانىها و در بالاى منابر ، مردم زمان خويش را به سؤال كردن از احكام الهى ، از آينده و از هر چيزى كه آنها بخواهند ، ترغيب مىنمايد . باز هم امام در يكى ( ع ) از سخنانش از مردم تقاضاى پرسش مىكند و جويبارى از كوثر زلال وجودش را كه به منبع بىپايان الهى متصل است به روى مردم مىگشايد كه شايد تشنگانى جانِ خشكيده خود را سيراب كنند و از فيوضات اين نعمت بزرگ الهى بهره جويند . امام ( ع ) رو به مردم كرده مىفرمايد :\r\n« أَيُّهَا النَّاسُ سَلُونِى قَبْلَ أَنْ تَفْقِدُونِى ، فَلَأَنَا بِطُرُقِ السَّمَاءِ أَعْلَمُ مِنّىِ بِطُرُقِ اْلأَرْضِ ، قَبْلَ أَنْ تَشْغَر بِرِجْلِهَا فِتْنَةٌ تَطأُ فِى خِطَامِها ، وَ تَذْهَبُ بِأحْلامِ قَوْمِها . » « 2 » \r\n\r\n","description":"","footnote":" ( 1 ) . همان منبع ، ج 1 ، ص 208 و در چاپ وزيرى ، ج 2 ، ص 286 و ج 7 ، ص 44 ( شرح خطبه 37 ) ، بسيارى از خبرهاى غيبى امام عليه السلام آمده است ) .  ( 2 ) . نهج‌البلاغه ، خطبه 189 و شرح ابن ابىالحديد ( خطبه 235 ) ، ج 3 ، ص 215 . ","page_name":" 78 ","page_number":78},
  {"content":"\r\n\r\nاى مردم از من بپرسيد پيش از آنكه مرا نيابيد ، كه من راههاى آسمان را بهتر از راههاى زمين مىدانم ، پيش از آنكه فتنه‌اى - پديد شود - كه همچون شترى بىصاحب گام بردارد ، و مهار خود پايمال كند و مردمان را بكوبد و بيازارد ، و عقل صاحب خردان را ببَرد - و در حيرتشان گذارد - .\r\n\r\nخبر از عبدالملك بن مروان و حوادث تلخ كوفه\r\nامام ( ع ) از روى كار آمدن عبدالملك بن مروان و حوادث تلخ و ناگوار كوفه خبر مىدهد و مىفرمايد :\r\n« . . . فَوَ الَّذِى فَلَقَ الْحَبَّةَ وَ بَرَأَ النَّسمَةَ ، إِنَّ الَّذِى أُنَبّئُكُمْ بِهِ عَنِ النَّبِىّ اْلأُمِىّ صَلّى اللَّهُ عَلَيْهِ و إله ، وَ اللَّهِ مَا كَذَبَ الْمُبَلِّغُ وَلَا جَهِلَ السَّامِعُ ، لَكَأَنّى . أنْظُرُ الى ضِلِّالٍ قَدْ نَعَقَ بِالشَّامِ وَ فَحَصَ بِرَايَاتِهِ فِى ضَوَاحِى كُوفَانَ فَإِذَا فَغَرَتْ فَاغِرَتُهُ وَ اشْتَدَّتْ شَكِيمَتُهُ وَ ثَقُلَتْ فِى الْأَرْضِ وَطْأَتُهُ ، عَضّتِ الْفِتْنَةُ أَبْنَاءَهَا بِأَنْيَابِهَا وَ مَاجَتِ الْحَرْبُ بِأَمْواجها . . .\r\nهذَا وَ كَمْ يَخْرِقُ الْكُوفَةَ مِنْ قَاصِفٍ وَ يَمُرُّ عَلَيْهَا مِنْ عَاصِفٍ وَ عَنْ قَلِيلٍ تَلْتَفُّ الْقُرُونُ بِالْقُرُونِ وَيُحْصَدُ الْقَائِمُ وَيُحْطَمُ الَمحْصُودُ . » « 1 »  « 2 » \r\n. . . سوگند به آنكه دانه را بشكافت و انسان را آفريد . هر آنچه را به شما خبر مىدهم از رسول امىّ ( ص ) است . رسانندهء خبر دروغ نگفته و شنونده نادان نبوده است . گويى مردى را مىبينم كه سخت گمراه است كه از شام بانگ برآورد و بيرقهاى خود را در اطراف كوفه برپا سازد . و چون دهان گشايد و سركشى كند و به فرمان نيايد و جور و ستم از حدّ درگذرد ، فتنه دندانش را در مردان زمان فرود بَرَد و موج جنگ از هرسو پديدار گردد و . . .\r\nو در آن هنگام ، چه توفان سخت و در هم كوبنده‌اى كه كوفه را درنَوَردد ، و چه تند بادها كه برآن بگذرد و ديرى نپايد كه دو سپاه در هم ريزند و با هم به ستيز برخيزند ، آنچه برپاست درو شود و آنچه درو شده خورد گردد .\r\n\r\n","description":"","footnote":" ( 1 ) . نهج‌البلاغه ، خصبه 101 .  ( 2 ) . خطبه 138 با تفاوت در الفاظ ، مضمون مشابه را دارد . ","page_name":" 79 ","page_number":79},
  {"content":"\r\n\r\nابن ابىالحديد در شرح اين خطبه مىگويد :\r\n« . . . منظور امام ( ع ) عبدالملك بن مروان است ، چرا كه اين خصوصيات و علامتهايى كه امام به آن اشاره كرده است در اين شخص بطور كامل آشكار گرديد ، زيرا او در شام قيام كرد و مردم را به سوى خود فراخواند و پرچمهايش را پيرامون كوفه يك بار خودش برافراشت كه به عراق رفت و مصعب را كشت و يك بار ديگر توسط كسانى كه از سوى او والى كوفه شده بودند برپا داشته شد ، مانند : برادرش بشر بن مروان و بعضى ديگر ، تا اينكه امور كوفه بدست حجاج رسيد و در اين زمان سركشى و طغيان عبدالملك بالا گرفت ، فتنه و آشوبها با خوارج و عبدالرحمان بن اشعث گسترش يافت ، جور و ستم به حد نهايى رسيد ، بعد از هلاكت او پرچمهاى فتنه و آشوب برپا بود : مانند جنگ فرزندان او با بنىالمهلب و جنگ با زيد بن على و ( ع ) فتنه‌هاى ناپيدا در كوفه كه در ايام يوسف بن عمر و خالد قسرى و عمر بن هبيره و ديگران آشكار گرديد و ظلم و ستم در كوفه بسيار روا شد ، شمار زيادى از ساكنان كوفه كشته شدند و اموال آنها به غارت رفت . . . « 1 » \r\nسپس امام ( ع ) ظهور دولت ديگرى را وعده مىدهد كه ديرى نپاييد ، دولت عباسى بر دولت بنىاميّه چيره شدند . سران بنىاميّه در جنگ با آنها كشته شدند و برخى در زندانها در اسارت از بين رفتند ، مانند عبداللَّه بن على و ابىالعباس سفاح كه دستگير شدند و با سپرى شدن زمان در زندان مُردند . » « 2 » \r\n\r\nخبر از ستم و بيدادگرى بنى اميّه و شهادت امام حسين ( ع ) و انتقام خون او\r\nامام ( ع ) از مستولى شدن دولت بنىاميّه خبر مىدهد ، از تاخت و تاز آنها ، كشتار آنها ، مظلوميت پيشوايان الهى ، به شهادت رسيدن امام حسين ( ع ) پيشگويى مىكند و مردم را از هلاكت اين دولت و انتقام گرفتن خون حسين ( ع ) از آنها آگاه مىسازد و در خطاب به بنىاميّه مىگويد :\r\n\r\n","description":"","footnote":" ( 1 ) . گروهى گويند منظور امام ، معاويه و حوادث زمان او و فتنه‌هاى پس از او است ، امّا قول اوّلى ارجح است .  ( 2 ) . ابن‌ابىالحديد ، شرح نهج‌البلاغه ( رحلى ) ، ج 2 ، ص 194 و چاپ وزيرى ، ج 7 ، ص 98 و 99 ( شرح‌خطبه 100 ) . ","page_name":" 80 ","page_number":80},
  {"content":"\r\n\r\n« . . . فَاْلأَرْضُ لَكُمْ شَاغِرَةٌ ، وَأَيْدِيكُمْ فِيهَا مَبْسُوطَةٌ ، وَ أَيْدىِ الْقَادَةِ عَنْكُمْ مَكْفُوفَةٌ ، وَ سُيُوفُكُمْ عَلَيْهِم مُسَلَّطَةٌ ، وَ سُيُوفُهُمْ عَلَيْكُمْ مَقْبُوضَةٌ . الا إِنّ لِكُلّ دمٍ ثَائِراً وَ لِكُلّ حَقٍّ طَالِباً . وَ إِنَّ الثَّائِرَ فِى دِمَائِنَا كَالْحَاكِم فِى حَقِّ نَفْسِهِ . وَ هُوَ اللَّهُ الَّذِى لَا يُعْجِزُهُ مَنْ طَلَبَ ، وَلَا يُفوتُهُ مَنْ هَرَبَ . فَأُقْسِمُ بِاللَّهِ يَا بَنىِأُمَيَّةَ ، عَمَّا قَلِيلٍ لَتَعْرِفُنَّهَا فِى أَيْدىِ غَيْرِكُمْ وَ فِى دَارِ عَدُوِّكُمْ ! . . . » « 1 »  ؛\r\n. . . ( به خدا سوگند به دولتى كه خواهان آنيد برسيد و تا مدتى معين در آن بمانيد ) . . . پس زمين براى شما خالى است و دستهايتان در آن گشاده است و دست زمامداران حقيقى از شما باز داشته است ، و شمشيرهاى شما بر آنها مسلّط و شمشيرهاى آنان از شما بازداشته است . آگاه باشيد هر خونى را خونخواهى است و هر حقى را خواهانى . همانا خونخواه خونهاى ما همانند حاكمى است كه دربارهء خودش حكم كند و او خدايى است كه هركس را بطلبد ، از دستگيرى او ناتوان نيست و هركس بگريزد از چنگ او بيرون نرود . به خدا سوگند ياد ميكنم كه اى فرزندان اميّه پس از گذشت اندك زمانى ، خواهيد دانست كه دولت دنيا در دست غير شما خواهد بود و به سراى دشمنانتان انتقال خواهد يافت ! . . .\r\nامام ( ع ) در ابتداى اين خطبه از بعثت پيامبر اكرم ( ص ) به عنوان بهترين خلق خدا و نجيب‌ترين بندگانش ياد كرده و از اوضاع پس از آن حضرت شكوه مىكند و به قدرت رسيدن بنىاميّه را از استبداد خلفاى پيشين مىداند كه ابن ابىالحديد در شرح خود اين را به صراحت بيان مىكند كه در حقيقت اگر حق را به صاحبش وامىگذاشتند ، هرگز اين همه حادثه‌هاى تلخ و ناگوار براى مسلمانان و پيشوايان الهى ، رخ نمىداد .\r\nابن ابىالحديد در تحقّق خبرهاى امام از اين حوادث مىگويد :\r\n« . . . آنگاه امام ( ع ) در هنگام يادآورى اين حوادث شكوه كرده و با درد و رنجورى مىگويد ( اى بنىاميّه ) در دنيا دستتان در ظلم و حكومت‌دارى باز است و دست آنان كه شايستگى و لياقت آن را دارند و حكومت حق مسلم آنان است ، بسته است . شمشيرهاى شما بر اهل‌بيت ( ع ) كه پيشوايان برحق الهى هستند مسلّط است و شمشير آنان از شما گرفته است .\r\n\r\n","description":"","footnote":" ( 1 ) . نهج‌البلاغه ، خطبه 105 . ","page_name":" 81 ","page_number":81},
  {"content":"\r\n\r\nگويى امام على ( ع ) به واقعه جانسوز كربلا و آنچه كه برسر حسين ( ع ) و اهل بيتش خواهد آمد ، اشاره مىكند و گويى آن را با چشمان خود مشاهده مىكند و آنچه را كه در خاطر مباركش به حق جلوه‌گر شده است بازگو مىكند و از چنين حادثه‌اى خبر مىدهد و خداوند متعال را حاكم و داور در گرفتن اين حق مىداند . آنگاه امام ( ع ) ، بنىاميّه را با ذكر نام آنها و با صراحتِ تمام مورد خطاب قرار داده و از بين رفتن دولتشان و هلاكت آنهارا پيشگويى مىكند و همان‌گونه كه امام خبر داده بود ، به وقوع پيوست . حكومت حدود نود سال در دست بنىاميّه بود . پس از آن به بيت هاشمى برگشت و خداوند به دست كسانى كه با آنها شديدترين دشمنى را داشتند ، از آنان انتقام گرفت . عبداللَّه بن على بن عبداللَّه بن عباس با سپاهى بزرگ ، براى رو در رويى و مبارزه با مروان بن محمد بن مروان كه آخرين خليفه بنىاميه بود ، حركت كرد . در سرزمين موصل در منطقه‌اى بنام زاب « 1 »  بهم رسيدند . مروان كه سپاه بزرگى را فرماندهى مىكرد شكست خورد . عبداللَّه بن على بر لشكر مروان غالب آمد .\r\nشمار زيادى از ياران مروان را كشت و مروان پا به فرار گذاشت تا به شام رسيد . عبداللَّه او را تعقيب كرد . مروان از شام به سوى مصر رفت . عبداللَّه با سپاهش او را دنبال كردند و در منطقه‌اى از خاك مصر بنام بوصير او و تمام نزديكان و اطرافيانش را كه با او همراه بودند ، كشتند . عبداللَّه در كنار نهر ابىقطرس در سرزمين فلسطين حدود هشتاد تن از مردان بنىاميه را كشته بود و برادرش داود بن على نيز در حجاز تقريباً همين تعداد را از بنىاميه به قتل رسانده بود . . . » « 2 » \r\n\r\n","description":"","footnote":" ( 1 ) . زاب ، منطقه‌اى بين موصل و اربيل است .  ( 2 ) . ابن‌ابىالحديد ، شرح نهج‌البلاغه ، ج 2 ، ص 201 و 202 و چاپ وزيرى ، ج 7 ، صص 117 - 123 ( شرح خطبه 104 ) . ","page_name":" 82 ","page_number":82},
  {"content":"\r\n\r\nفصل دوم\r\nايمان واستوارى امام على ( ع )\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل دوم : ايمان و استوارى امام على ( ع )\r\n\r\nعلى ( ع ) يگانه پيشتاز در ايمان\r\nكيست كه غير از على ( ع ) ، ديگرى را در پيشتاز بودن و سبقت در ايمان بشناسد در حالى كه خدا على ( ع ) را به عنوان اوّلين مؤمن اين امّت معرفى مىكند و مىفرمايد .\r\n« وَ ألسَّابِقُونَ السَّابِقُونَ أُولئِكَ الْمُقَرَّبُونَ » « 1 » \r\nرسول خدا ( ص ) او را به عنوان اوّلين ايمان آورنده مىشناسد :\r\nتاريخ به سوگند گواهى مىدهد كه على ( ع ) نخستين مردى بود كه به پيامبر ( ص ) ايمان آورد و على ( ع ) اين شهادت به حق را تصديق مىكند و در سخنان خويش در راستاى ترسيم خط هدايت و امامت و تشخيص حق از ناحق ، مردم آن زمان را از اين حقيقت آگاه مىسازد و در كنار ديگر فضايل خود ، سبقت و پيشى در ايمان را بارها و بارها و با صدايى رسا و بيانى شيوا اعلام مىنمايد تا بر همگان حجت تمام گردد .\r\nامام ( ع ) در يكى از سخنانش از آمدن كسى پس از خودش خبر مىدهد كه بر مردم حكومت مىكند و آنها را به دشنام دادن آن حضرت و بيزارى جستن از او مجبور مىسازد . امام ( ع ) يارانش را از بيزارى جستن از خود بر حذر مىدارد و مىفرمايد :\r\n« . . . وَ أَمَّا الْبَرَاءَةُ فَلَا تَتَبَرَّأُوا مِنّىِ ، فَإِنّىِ وُلِدْتُ عَلَى الْفَطْرَةِ ، وَ سَبَقْتُ إِلَى اْلَايمَانِ وَالْهِجْرَةِ » « 2 »  ؛\r\n\r\n","description":"","footnote":" ( 1 ) . سوره واقعه ( 56 ) / 10 و 11 و نيز ر . ك : امينى ، الغدير ، ج 1 ، ص 196 و ج 4 ، ص 63 ؛ نمازى ، مستدرك سفينة البحار ، ج 5 ، ص 284 و . . .  ( 2 ) . نهج‌البلاغه ، خطبه 57 . ","page_name":" 85 ","page_number":85},
  {"content":"\r\n\r\nاگر دشمن شما را به بيزارى جستن از من واداشت ، از من بيزارى مجوييد زيرا من بر فطرت مسلمانى زاده‌ام و در ايمان و هجرت از همه پيشى جسته‌ام .\r\nابن ابىالحديد در شرح اين بخش از كلمات امام ( ع ) ، اين سبقت و پيشتازى را اثبات كرده و در تأييد آن بسيارى از شواهد تاريخى ، گفته ها و روايات ازدانشمندان بزرگ اهل‌سنت آورده است و در بحث « ايمان على ( ع ) از نگاه ديگران » به نمونه‌هايى از آنها اشاره خواهد شد . « 1 » \r\nامام على ( ع ) در دوران كوتاهى كه حكومت اسلام را به صورت رسمى در دست‌داشت با بسيارى از مشكلات و فتنه‌هايى رو در رو بود كه اساس و ريشه آنها به دوران گذشته برمىگشت . امام براى استحكام بخشيدن به پايه‌هاى حكومت اسلامى ، با هرگونه جريان منحرفى مقابله كرد ، آتش جنگ جمل را خاموش كرد ، كه جنگى بود ويرانگر ، فريبنده با چهره‌اى كه نفاق و خباثت در زير نقاب اسلام و نبوّت پنهان شده بود . عايشه پيشاپيش سپاه بود ، طلحه و زبير با آن سابقه درخشانى كه در نزد پيامبر ( ص ) داشتند ، وارد ميدان شده بودند . خدايا ! على ( ع ) امروز به ظاهر در برابر ناموس پيامبر مقابله مىكند ! با طلحه و زبير ! . . .\r\nآرى ، على ( ع ) است كه جرأت و شجاعت چنين امر خطيرى را دارد ، غير از او هيچ احدى توانايى خاموش كردن آتش اين فتنه‌ها را ندارد . او از ملامت هيچ ملامت‌گرى بيم ندارد ؛ او رضاى حق را در نظر دارد ؛ او زنده نگه داشتن اسلام و برپا داشتن سنت رسول خدا ( ص ) در جامعه را در سرلوحه كار خود قرار داده است و اوست كه از همه كس دلسوزتر به اسلام است ، زيرا او در راه اسلام بيش از همگان پايدارى كرد ، بيش از همگان شمشير زد و پيش از همگان به اسلام گرويد و اوّل كسى بود كه پيامبرى محمّد ( ص ) را تصديق كرد . پس چه كسى شايسته‌تر از اوست كه نقاب از چهرهء نفاق بركند و حقايق را براى مردم ظاهربين و دنياپرست آشكار سازد .\r\nجنگ جمل به پايان رسيد ، سيه‌رويان به آرزوى شوم خود نرسيدند ، شمار زيادى از دشمن فريب‌خورده پس از اتمام حجت از سوى امام ( ع ) هلاك شدند . چندى نگذشت سپاه معاويه در مقابل على ( ع ) قد علم كرد . امام با تمام پايمردى و شجاعت در برابر آنها\r\n\r\n","description":"","footnote":" ( 1 ) . رك : شرح ابن ابىالحديد ، ج 1 ، صص 374 - 379 . ","page_name":" 86 ","page_number":86},
  {"content":"\r\n\r\nايستاد و سپاهيان او نيز در اين جنگ رنج و مشقّت فراوانى را متحمّل شدند . مالك اشتر به فرماندهى امام ( ع ) آخرين ضربات كوبنده را بر دشمن پليد وارد مىآورد . دشمن كه بيش از دو راه فراروى خود نمىديد ، گريز يا هلاكت ؛ ناگهان تدبيرى بس مكّارانه و فريبنده انديشيد ، قرآنها را بر سر نيزه كرد . سپاهيان امام سست شدند ، بسيارى از آنها شمشير را بر نيام نهاده و دست از جنگ كشيدند ، و حرف پيشواى خود را كه از حيله دشمن آگاه بود ، در ادامهء جنگ نپذيرفتند و به داورى حكمين راضى شدند و امام ( ع ) را بر آن داشتند كه پيشنهاد دشمن را قبول نمايد . دشمن داور خود را كه عمرو بن عاص حيله‌گر بود معرفى كرد ؛ داورى ابوموسى اشعرى بر امام تحميل شد . ديرى نپاييد سپاه امام دو دسته شده در مقابل هم ايستادند ، گروهى از رأى خود پشيمان شده برگشتند ، حكمين را قبول ندارند ، على را ( ع ) قبول ندارند ، شعار « لا حكم الا للَّه » سر مىدهند ، خود را اهل عبادت و مناجات در شب مىدانند امّا على ( ع ) را قبول ندارند ، گويا اگر على ( ع ) را از ميان بردارند ، راه بهشت را پيش رفته‌اند . مرگتان باد اى كوته‌نظران ! ننگتان باد اى سيه‌رويان كه در ژرفاى وادى ظلمت و جهالت اندرونيد !\r\nامام على ( ع ) از دشمن بيگانه مىرنجد ، امّا از بىوفايى ، سستى و كوته‌بينى ياران خويش بيشتر مىرنجد ، حقايق را براى آنها بازگو مىكند كه شايد راه هدايت و استوارى را پيش گيرند . نسبت و موقعيت خود با رسول خدا ( ص ) را يادآور مىشود ، از فضايل خويش مىگويد ، از آينده و حوادث آن خبر مىدهد ؛ پرتوى از انوار وجودش را بر قوم مىتاباند امّا افسوس و صد افسوس كه خفاش صفتان و شب‌پرستان از نور خورشيدگريزانند .\r\nگروهى از مردم عراق اين سخنان امام را قبول ندارند ، به او تهمت مىزنند ، او را از روى نفاق و دورويى يا جهل و نادانى دروغ‌گو مىپندارند . على ( ع ) با دنيايى از درد در مقابل آنان خطبه مىخواند و با فريادى رسا آن خفتگان را از خواب غفلت بيدار مىكند و مىفرمايد :\r\n« . . . وَلَقَدْ بَلَغَنَى انَّكُمْ تَقُولُونَ : عَلِىٌّ يَكْذِبُ . قَاتَلَكُمُ اللَّهُ فَعَلَى مَنْ أَكْذِبُ ؟ أَعَلَى اللَّهِ ؟ فَأَنَا أَوَّلُ مَن آمَنَ بِهِ . ام على نَبِيّهِ ؟ فَانَا أوَّلُّ مَنْ صَدَّقَهُ . . . » « 1 »  ؛\r\n\r\n","description":"","footnote":" ( 1 ) . نهج‌البلاغه ، خطبه 71 . ","page_name":" 87 ","page_number":87},
  {"content":"\r\n\r\nبه من خبر رسيده كه شما مىگوييد : على دروغ مىگويد ، خدا شما را بكشد بر چه كسى دروغ مىبندم ؟ بر خدا ؟ و من نخستين كسى هستم كه به او ايمان آوردم . يا بر پيامبر خدا ؟ و من اولين كسى هستم كه او را تصديق كردم . . .\r\nابن ابىالحديد در اين خطبه شرح مفصلى دارد و در قسمتى از آن مىگويد :\r\n« على ( ع ) در موارد زيادى از وقايع و حوادث مهم آينده خبر مىداد و از امورى كه رسول خدا ( ص ) او را آگاه ساخته بود ، براى مردم بازگو مىكرد . آن گروه از اصحاب امام ( ع ) كه اهل نفاق بودند ، او را تكذيب مىكردند ، همان‌گونه كه منافقان در زمان پيامبر ( ص ) نسبت دروغ به او مىدادند .\r\nصاحب كتاب « الغارات » از اعمش از ديگران روايت كرده است كه على ( ع ) خطبه خواند و فرمود : به خدا قسم اگر به شما دستور بدهم كه جمع شويد و از بين همه شما صد نفر برجسته را برگزينم و اگر بخواهم از يك صبح يا غروب آفتاب برايتان سخن بگويم ، خبر ندهم به شما ( از آينده و حوادث آن ) مگر به حق و راستى . آنگاه كه از پيشم بيرون رويد گمان مىكنيد كه من دروغگوترين مردم هستم . صاحب همين كتاب و ديگران روايت كرده‌اند كه على ( ع ) ( خود اين را خوب مىدانستند و از حال مردم با خبر بودند كه ) فرمودند كار ما سخت است و دشوار ، كسى تحمل آن را ندارد جز فرشته‌اى كه مقرب درگاه خدا باشد يا پيامبرى كه از سوى خدا فرستاده شده باشد و يا بنده‌اى كه خدا قلبش را براى ايمان امتحان كرده باشد . . . » « 1 »  .\r\nامام ( ع ) پس از جنگ صفين ، گرفتار گروه بسيار عجيبى بنام خوارج گشت ؛ آن كوردلانى كه دم از زهد و عبادت و تهجد مىزدند ، از امام كناره گرفتند و در مقابل او ايستادند و آنچه را كه ديروز در صفين به آن تن دادند ، امروز از آن برگشته‌اند و ادعا مىكنند كه ما از اشتباه خود به درگاه خدا توبه كرده‌ايم و با كمال وقاحت و بىشرمى از على ( ع ) پيشواى معصوم و امام وارسته‌اى كه ايمانش برتر از همهء خلايق است . تقاضاى توبه مىكنند و از او خواستار برگشت از اشتباه خود مىگردند و او را متهم به دروغگويى\r\n\r\n","description":"","footnote":" ( 1 ) . ابن‌ابىالحديد ، شرح نهج‌البلاغه ، ج 2 ، ص 47 ( شرح خطبه 70 ) . ","page_name":" 88 ","page_number":88},
  {"content":"\r\n\r\nو خروج از دين خدا مىنمايند . على ( ع ) آنها را تهديد مىكند و از اينكه در كنار رودخانه نهروان به هلاكت برسند بيم مىدهد ، از حقانيت و فضايل خود براى آنها بيان مىدارد ، حقيقت امور را از زمان وفات پيامبر اكرم ( ص ) تا آن روز ، بر آنها آشكار مىسازد و با آنها حجت را تمام مىكند و از پيشتازى خود در ايمان سخن مىگويد ، تا آنچه را كه فراموش كرده‌اند به ياد آورند و به راه هدايت و قرآن برگردند . آرى باز هم امام دست به شمشير نمىبرد ، اگر موعظه و نصيحت درد آنها را دوا نكند و اگر احتجاج آنها را به راه نياورد ، آنگاه تيغ عدالت از نيام بيرون مىآورد . عجيب است كه على ( ع ) را به تكذيب رسول خدا ( ص ) متهم مىكنند ! چگونه چنين چيزى ممكن خواهد بود براى آن دو كه يك نَفْس هستند ، از يك درخت هستند و از يك نور !\r\nامام ( ع ) در فرازى از سخنان گرانقدر خود مىفرمايد :\r\n« اتَرانىِ أكْذِبُ عَلَى رَسُولِ اللَّهِ صَلّى اللَّه عَلَيْهِ و آلِهِ ، وَ اللَّهِ لأَنا اوّلُ مَنْ صَدَّقَهُ فَلَا أَكُونُ اوّلَ مَنْ كَذَب عَلَيْهِ فَنَظَرْتُ فِى أَمْرىِ فَإذَا طَاعَتىِ قَدْ سَبَقَتْ بَيْعَتِى وَ إذَا الْمِيثَاقُ فِى عُنُقىِ لِغَيْرىِ . » « 1 »  ؛\r\nآيا مىپنداريد كه من بر رسول خدا دروغ مىبندم . به خدا سوگند ، من نخستين كسى بودم كه نبوّت او را تصديق كردم و اوّل كس نباشم كه بر او دروغ بندم . در كارم نگريستم ، ديدم پيش از بيعت ، پيمانِ طاعت بر عهده دارم ، و از من براى ديگرى ميثاق گرفته‌اند كه آنچه پيش آيد بپذيرم و دم برنيارم . « 2 » \r\nابن ابىالحديد در قسمتى از شرح اين كلمات امام ( ع ) مىگويد :\r\n« اين سخن را امام ( ع ) در جمع گروهى از لشكريان خود در حال بازديد و سركشى از آنها گفت ، كه او را به دروغ بستن بر رسول خدا ( ص ) متهم كرده بودند ، و آن حضرت گزارش‌هاى غيبى و فتنه‌ها و رويدادهاى مهم آينده را از قول رسول خدا ( ص ) مىگفت . برخى در اين\r\n\r\n","description":"","footnote":" ( 1 ) . نهج‌البلاغه ، خطبه 37 .  ( 2 ) . اشاره به حادثه سقيفه است . رسول خدا از او پيمان گرفته بود كه اگر برسر خلافت با او به نزاع برخاستند با آنان نكوشد و از حق خود چشم پوشد . ","page_name":" 89 ","page_number":89},
  {"content":"\r\n\r\nاخبار شك مىكردند و گروهى علاوه بر شك نسبت دروغ به او مىدادند . ابن هلال ثقفى در كتاب « الغارات » روايت كرده است شخصى در وقت سخنرانى امام كه فرمود : « سَلُونىِ قَبْلَ أَنْ تَفْقِدوُنِى . . . » برخاست و از روى حماقت و دشمنى گفت اگر راست مىگويى از تعداد موهاى سر و صورتم خبر بده ! . . . ( امام از سرانجام پسرش كه كودكى بود و در منزل مىخزيد ، خبر داد كه در شمار قاتلان فرزندش حسين ( ع ) خواهد بود « 1 »  . . . )\r\nامام ( ع ) براى يكى از كسانى كه از پاى منبر او برخاست و سخنانش را تكذيب كرد - بعد از اينكه از هجوم و ضرب و شتم اصحاب نسبت به او جلوگيرى به عمل آورد - فرمود : آيا سورهء هود را قرائت كرده‌اى ؟ گفت آرى . امام ( ع ) اين آيه را تلاوت كرد :\r\n« أَفَمَنْ كَانَ عَلَى بَيِّنَةٍ مِنْ رَبّهِ وَ يَتْلُوهُ شَاهِدٌ مِنْهُ . . . » « 2 »  و فرمود آنكه بر بينه‌اى از جانب پروردگارش است ، رسول خدا ( ص ) و امّا شاهدى كه آن را تلاوت مىكند ، من هستم . و عثمان ابن سعيد از عبداللَّه بن بكير از حكيم بن جبير روايت كرده است كه على ( ع ) در بين سخنرانى خود فرمود : « انا عبداللَّه و اخو رسوله لا يقولها احدٌ قبلى ولا بعدى الا كذب ، ورثتُ نبى الرحمة و نكحتُ سيدة نساء هذه الامّة و انا خاتم الوصيّين . . . » . « 3 »  ؛ من بنده خدا و برادر رسول خدايم ، هيچ كس آن را پيش از من نگفته و پس از من نگويد ، مگر اينكه دروغ باشد . من وارث پيامبر رحمتم و با سرور زنان اين امت ازدواج كرده‌ام و من پايان بخش اوصياء هستم .\r\nخوارج از امام ( ع ) كناره گرفته با شعار « لا حكم الا للَّه » خود را بر حق مىدانند و به على ( ع ) نسبت كفر مىدهند و از او مىخواهند كه از تصميم خود برگردد . امام‌مىفرمايد :\r\n« . . . أَبَعْدَ ايمَانِى بِاللَّهِ وَ جِهَادِى مَعَ رَسُولِ اللَّهِ أُشْهِدُ عَلَى نَفْسِى بِالْكُفْرِ . « لَقَدْ ضَلَلْتُ إِذاً وَ مَا انَا مِن الْمُهْتَدِينَ . . . » « 4 » \r\nآيا پس از ايمان به خدا و ( عمرى ) جهاد در كنار رسول خدا بر ( ص ) خودم گواهى كفر بدهم ! اگر چنين كنم گمراه باشم و از راه راست قدم بيرون نهاده باشم .\r\n\r\n","description":"","footnote":" ( 1 ) . رك : به همين كتاب .  ( 2 ) . سوره هود ( 11 ) / 17  ( 3 ) . ابن ابىالحديد ، شرح نهج‌البلاغه ، ج 1 ، صص 208 - 212 .  ( 4 ) . نهج‌البلاغه ، خطبه 58 . ","page_name":" 90 ","page_number":90},
  {"content":"\r\n\r\nامروز مردم شيوه زندگى على ( ع ) و ادارهء امور و اجراى قوانين الهى را در حكومت او با ديگران كاملًا متفاوت مىبينند ، توسعه عدالت در جامعه ، دفاع از مظلوم ، برخورد با ظالم و ستمگر از ويژگيهاى بارز حكومت على ( ع ) است . بسيارى از انسان‌هاى سودجو و منفعت‌طلب به آن چيزى كه مىخواستند و پيشتر به آن رسيده بودند ، امروز در زير پرچم مقدس « لا إله اّلا اللَّه » كه بطور رسمى بدست پر توان امام ( ع ) برافراشته است ، خود را از اين منافع محروم مىبينند اگر دستى توانا در بركشيدن شمشير در ميدان نبرد و رو در روى او ندارند در داخل به دروغ‌پراكنى و نفاق برعليه او مىپردازند ، و هر بار چيزى را دست‌آويز خود قرار داده و آن را بهانه‌اى در مخالفت و دشمنى با امام ( ع ) قرار مىدهند .\r\nكشته شدن عثمان ، جنگ با عايشه همسر پيامبر ( ص ) ، پذيرش داورى از سوى حكمين و خواسته‌هاى نابجاى ديگر و اين بار حكومت‌طلبى و به رياست رسيدن را به على ( ع ) نسبت مىدهند . خدايا على كجا و اين نسبتهاى ناروا كجا ! كسى كه به حكومت هيچ ارزشى نمىدهد و پذيرش آن را يك وظيفه الهى در تحقق حقّ و از بين بردن بدعتها و زنده نمودن سنتهاى پيامبر ( ص ) مىداند . كسى كه بهترين دوران عمر خود را در سخت‌ترين شرايط ، جان بر كف در راه دفاع از اسلام و حمايت از رسول اكرم ( ص ) صرف كرده است ، آيا سزاوار شأن اوست كه در اواخر عمر درپى رياست و حكومت باشد ! هرگز ! هرگز ! . . .\r\nامام ( ع ) در برابر افكار فريب خورده و انسان‌هاى سست اراده كه از حق گريزانند ، دلايلى را براى پذيرش حكومت بيان مىدارد و از حقايق بازگو مىكند ، برترى و فضيلت خويش را براى آنها آشكار مىسازد و مىفرمايد :\r\n« . . . أللَّهُمَّ إِنّىِ أَوّلُ مَنْ أَنَابَ ، وَ سَمِعَ وَ أَجَابَ ، لَمْ يَسْبِقْنِى إِلَّا رَسُولُ اللَّهِ صَلَّى اللَّه عَلَيْهِ وَآلِهِ وَ سَلَّم بِالصَّلَاةِ » « 1 »  ؛\r\nخدايا من نخستين كسم كه روى به سوى تو آورد و حق را شنيد و اجابت كرد ، به جز رسول خدا ( ص ) كسى در نماز از من پيشى نگرفت .\r\n\r\n","description":"","footnote":" ( 1 ) . نهج‌البلاغه ، خطبه 131 . ","page_name":" 91 ","page_number":91},
  {"content":"\r\n\r\nابن ابىالحديد سبقت على ( ع ) در ايمان را طبق آيه شريفه « وَالسَّابِقُونَ السَّابِقُونَ أُولَئِكَ الْمُقَرَّبُونَ » « 1 »  دانسته و به استناد همين آيه او را از مقربان درگه الهى مىداند و هرگونه تهمت و دروغ را از او منتفى مىداند و اسلام آوردن او را به زمانى اشاره مىكند كه هيچ اسمى از اسلام نبوده است . پس داورى در حق كسى كه در ابتدا براى رضاى الهى اسلام آورده است امّا در آخر عمر در پى رياست باشد هرگز معقول نيست . . . « 2 » \r\nامام ( ع ) كسى است كه در دامان پر خير نبوّت ، پرورش يافته است و بيش از همگان با رسول خدا ( ص ) مصاحبت و همراهى داشته است ، هم‌پيش‌از بعثت و هم‌پس‌از بعثت .\r\nآنچه به رسول خدا مىرسيد ، على ( ع ) نيز درآن سهمى داشت . و در كسب فضايل و اخلاق همانند كودكى كه براى رسيدن به شير در پى مادر باشد ، هميشه بدنبال رسول خدا ( ص ) بود . از ويژگيهايى برخوردار بود كه ديگران از آن محروم بودند . اگر پيامبر ( ص ) در غار حرا خلوت مىكرد ، فقط على ( ع ) بود كه او را مىديد . اگر تمام درهاى منتهى به مسجد بسته مىشد ، تنها در خانه على بود كه گشوده مىماند . تنها على بود كه نور وحى را مىديد و تنها على بود كه با بوى خوش نبوّت معطّر مىگشت و تنها على بود كه به عنوان وصى و جانشين پيامبر معرفى شد .\r\nامام ( ع ) در قسمتى از خطبهء روح‌افزاى قاصعه ، برخى از فضايل خود را برشمرده و به پيشتازى خود در اسلام آوردن و ايمان به خدا اشاره كرده مىفرمايد :\r\n« . . . وَلَمْ يَجْمَعْ بَيْتٌ وَاحِدٌ يَوْمَئذٍ فِى اْلَاسْلَام غَيْرَ رَسُولِ اللَّهِ صَلَّى اللَّه عَلَيْهِ وَآلِهِ وَ خَدِيجَةَ وَ أَنَا ثَالِثُهُمَا . . . » « 3 »  ؛\r\nدر آن هنگام به جز خانه‌اى كه رسول خدا ( ص ) و خديجه در آن بود ، در هيچ خانه‌اى مسلمانى راه نيافته بود و من سومين آنان بودم .\r\nابن ابىالحديد به نقل از سيره‌نويسان و مورخان ، بسيارى از فضايل على ( ع ) را در ذيل اين بخش از خطبه قاصعه مىآورد . او به نقل از طبرى گويد :\r\n\r\n","description":"","footnote":" ( 1 ) . سوره واقعه ( 56 ) / 10 و 11 .  ( 2 ) . رك : شرح نهج‌البلاغه ، ابن ابىالحديد ، ج 2 ، ص 379 .  ( 3 ) . نهج‌البلاغه ، خطبه 192 . ","page_name":" 92 ","page_number":92},
  {"content":"\r\n\r\n« آنگاه كه وقت نماز مىرسيد ، رسول خدا ( ص ) بطور مخفيانه و بدور از چشم عمويش ابوطالب و ديگر عموها و خويشانش به سوى دره‌هاى اطراف مكّه راهى مىشد و على بن ابىطالب نيز او را همراهى مىكرد و هر دو با هم نماز را بجاى مىآوردند و غروب كه مىشد برمىگشتند و گاهى نيز در بين راه توقف مىكردند . روزى ابوطالب آن دو را در حال نماز مىبيند ، سؤال مىكند كه اى فرزند برادرم اين چه آيينى است كه برگزيده‌اى ؟ گفت : دين خدا و فرشتگان خدا و رسولان خداست . دين پدرمان ابراهيم است . . .\r\nو در روايتى ديگر آمده است كه ابوطالب به فرزندش على ( ع ) گفت : اى پسرم اين چيست كه بر آن شده‌اى ؟ گفت : اى پدرم من به خدا و رسول او ايمان آورده‌ام ، و آنچه را كه از طرف خدا آورده است تصديق نموده‌ام و با او نماز گذارده‌ام . . . » . « 1 » \r\n\r\nايمان على ( ع ) در گفتار ديگران\r\n« وَالسَّابِقُونَ السَّابِقُونَ أُولئِكَ الْمُقَرَّبُونَ » « 2 »  ؛\r\nآنان كه در ايمان بر همه پيشى گرفتند ، آنان مقربان درگه حقّند .\r\nفصل بن روزبهان ، « 3 »  كه از بزرگان اهل سنت است در كتاب « ابطال الباطل » آورده است :\r\n« در روايتى كه از اهل سنت نيز نقل شده « 4 »  آمده است كه : « پيشتازان امتها سه كس مىباشند :\r\nمؤمن آل‌فرعون ، حبيب نجار و على بن ابىطالب ، و بىشك على در قبول اسلام از همه پيش است و داراى فضايلى است كه بر هيچ كس پوشيده نيست » .\r\n« در برخى منابع اهل سنت « 5 »  آمده است :\r\n« طلحة بن شيبه به خود باليد و گفت : من به سرپرستى كعبه سزاوارترم چون كليدش به\r\n\r\n","description":"","footnote":" ( 1 ) . ابن ابىالحديد ، شرح نهج‌البلاغه ، ج 3 ، ص 251 ( خطبه 238 ، قاصعه ) .  ( 2 ) . سوره واقعه ( 56 ) / 10 و 11 .  ( 3 ) . فضل بن روزبهان ، از دانشمندان متعصب اهل‌سنت است كه كتاب « ابطال الباطل » را ردّ كتاب « نهج‌الحق » علامه حلى نوشته است .  ( 4 ) . سيوطى ، جلال الدين ، الدر المنثور ، ج 5 ، ص 262 ؛ ابن عساكر ، تاريخ مدينهء دمشق ، ج 42 ، ص 313 .  ( 5 ) . - صحيح بخارى ومسنداحمدبن‌حنبل ( رك : ينابع‌المودة ج 2 ص 144 و 400 ) ","page_name":" 93 ","page_number":93},
  {"content":"\r\n\r\nدست من است . عباس گفت : من شايسته‌ترم چون آب دادن آنجا كار من بود و امام على فرمود : من پيش از همه اسلام آوردم و بيش از همه جهاد كردم » . « 1 » \r\nو اين آيه برترى و شايستگى امام را بر همگان اثبات مىكند كه خداوند فرمود :\r\n« أَجَعَلْتُمْ سِقَايَةَ الْحاجّ وَ عِمَارَةَ الْمَسْجِدِ الْحَرَامِ ، كَمَنْ آمَنَ بِاللَّهِ وَالْيَوْمِ اْلآخِرِ وَ جَاهَدَ فىِ سَبَيل اللَّهِ لَا يَسْتَوُونَ عِنْد اللَّهِ وَ اللَّهُ لَا يَهْدِى الْقَوْمَ الظَّالِمِينَ . » « 2 »  ؛\r\nآيا آب دادن حاجيان و آباد كردن مسجدالحرام را همانند ( ايمان و عمل ) كسى قرار داده‌ايد كه به خدا و روز واپسين ايمان آورده و در راه خدا جهاد كرده ؟ ! نزد خدا يكسان نيستند و خدا ستمگران را هدايت نمىكند .\r\nابن ابىالحديد به نقل از طبرى با ذكر سند روايت گويد :\r\n« . . . سمعت عليا ( ع ) يقول : « انا عبداللَّه واخو رسوله وانا الصديق الاكبر لا يقولها بعدى اّلا كاذبٌ مفترٍ ، صلّيتُ قبل الناس سبع سنين . » ؛\r\n. . . از على ( ع ) شنيدم كه مىگفت : من بنده خدا و برادر رسول خدايم و من صديق بزرگترم ، آن را پس از من نگويد مگر دروغگوى دور از واقع ، من هفت سال پيش از مردم نماز گزاردم .\r\nو در روايت ديگرى غير از روايت طبرى ، آمده است :\r\nانا الصديق الاكبر و انا الفاروق الاول ، أَسْلَمتُ قبل اسلام ابىبكر و صلّيت قبل صلاته سبع سنين . . . » « 3 »  ؛\r\nمن صديق بزرگترم و من فاروق نخستينم ، پيش از اسلام ابوبكر ، اسلام آوردم و هفت سال پيش از او نماز گزاردم .\r\nصاحب كتاب « الاستيعاب » روايات بسيارى را باطرق مختلف در پيشىجستن امام در\r\n\r\n","description":"","footnote":" ( 1 ) . براى آگاهى بيشتر ر ك : ( طبرى ، جامع البيان ، ج 10 ص 124 ؛ طبرسى ، الاحتجاج ، ج 1 ، ص 198 ؛ تفسير ابن كثير ، ج 2 ، ص 355 ؛ سيوطى ، الدرالمنثور ، ج 3 ، ص 219 و لباب‌النقول ، ص 103 و . . . )  ( 2 ) . سوره توبه ( 9 ) / 19 .  ( 3 ) . ابن ابىالحديد ، شرح نهج‌البلاغه ، ج 3 ، ص 251 . ","page_name":" 94 ","page_number":94},
  {"content":"\r\n\r\nايمان به خدا و پذيرفتن دين رسول خدا ( ص ) آورده است او روايتى را از سلمان ، ابوذر ، مقداد ، خباب ، جابر ، ابوسعيد خدرى و زيد بن ارقم آورده است كه همه در تقدم و سبقت امام ( ع ) در اسلام آوردن اتفاق نظر داشته و على ( ع ) را برديگران برترى مىبخشند :\r\n« ان على بن ابىطالب رضى اللَّه عنه اوّل مَنْ أسلم . » « 1 » \r\nو در روايتى ديگر به نقل از ابن‌اسحاق گويد :\r\n« اوّل من امن باللَّه و برسوله محمد صلّى اللَّه عليه و سلم من الرجال على بن‌ابىطالب . . . » « 2 »  .\r\nو در روايتى ديگر با ذكر سلسله سند از سلمان فارسى از پيامبر اكرم ( ص ) كه مىگويد :\r\n« قال رسول اللَّه ( ص ) : اولكم وروداً على الحوض اولكم‌اسلاماً : علىبن‌ابىطالب ( ع ) . » « 3 »  ؛\r\nرسول خدا ( ص ) فرمودند : نخستين كسى كه از شما بر حوض وارد شود ، نخستين شما در اسلام است . ( يعنى ) على بن‌ابىطالب است .\r\nصاحب كتاب « اسدالغابه » در باب اسلام على ( ع ) روايات فراوانى آورده است . بعضى از آنها مشابه روايات « الاستيعاب » و برخى ديگر متفاوت است امّا در مجموع همه اين روايات حاكى از پيشتازى على ( ع ) در اسلام آوردن است و در برخى روايات ، خديجه به عنوان اوّلين زن در اسلام آوردن و على ( ع ) به عنوان اوّلين مرد ، معرفىشده‌اند .\r\nاو روايتى را با ذكر سند از ابوايّوب انصارى از رسول خدا ( ص ) آورداست‌كه‌مىگويد :\r\n« . . . قال رسول اللَّه صلّى اللَّه عليه و سلّم لقد صلّت الملائكة عَلَىّ و على عَلِىٍّ سبع سنين و ذاك انه لم يُصَلّ معى رجل غيره » « 4 »  ؛\r\nرسول خدا ( ص ) فرمودند همانا فرشتگان الهى بر من و بر على هفت سال صلوات و درود فرستادند و آن در زمانى بود كه هيچ مردى به غير از على ( ع ) به همراه من نماز برپا نداشت .\r\n\r\n","description":"","footnote":" ( 1 ) . ابن عبدالبر ، الاستيعاب فى معرفه الاصحاب ، ج 3 صص 1090 - 1096 .  ( 2 ) . همان منبع .  ( 3 ) . همان منبع .  ( 4 ) . ابن اثير جزرى ، اسد الغابه فى معرفة الصحابه ، ج 4 : ص 18 . ","page_name":" 95 ","page_number":95},
  {"content":"\r\n\r\nنسائى در فضايل مختلف حضرت على ( ع ) روايات متعددى را با ذكر سند كامل آورده است ، از جمله رواياتى كه در نماز و اسلام او آورده است :\r\n« ( اخبرنا ) محمّد بن المثنى . . . قال سمعت علّيا كرم اللَّه وجهه يقول : « انا اوّل من صلى مع رسول اللَّه ( ص ) » « 1 »  .\r\n« ( اخبرنا ) محمّد بن المثنى . . . عن زيد بن ارقم قال : اوّل من صلّى مع رسول اللَّه صلى اللَّه عليه و سلم علّى رضى اللَّه عنه ) » « 2 »  .\r\nعمردر هنگام مرگ ، شش نفر را حاضر نمود و براى هركدام عيبى يادآور شد ، امّا راجع به اميرالمؤمنين ( ع ) گفت :\r\n« يا على لو وُزن ايمانك بايمان اهل السموات والارض ليَزيد ايمانك ايمانهم » « 3 »  ؛\r\nاى على ! اگر ايمان همهء خلايق را با ايمان تو مقايسه نماييم ، ايمان تو بر ايمان آنها برترى دارد .\r\nو اين جمله ، جمله‌اى بود كه مكرر از زبان رسول اكرم ( ص ) شنيده مىشد كه رسول خدا ( ص ) مىفرمود :\r\nاگر تمامى آسمانها و زمين در يك كفه ترازو و ايمان على ( ع ) در كفه ديگر قرار گيرد ، ايمان على ( ع ) سنگين‌تر است . « 4 » \r\nسابقه و سبقت امام ( ع ) در ايمان به خدا و رسول اكرم ( ص ) حقيقت غيرقابل انكارى است كه همه مورخان اسلامى به آن گواهى داده‌اند و عبارت « كرَّم اللَّه وجهه » را كه اهل‌سنت بعد از نام مبارك آن حضرت مىآورند ، اقرار صريح آنان به اين حقيقت است .\r\nزيرا اين امتياز ويژهء على ( ع ) است و به غير از او تمام صحابه رسول خدا ( ص ) سابقهء شرك داشته‌اند و تنها وجه على ( ع ) است كه فقط بر خدا سجده كرده است و از هرگونه بت‌پرستى و شرك پرهيز داشته است .\r\n\r\n","description":"","footnote":" ( 1 ) . خصائص امير المؤمنين ، نسائى ، مصحّح : محمّد كاظم بن محمّد الاسيوطى الازهرى ، ص 2 - 3 .  ( 2 ) . همان منبع .  ( 3 ) . انوارالعلويه شيخ جعفر نقدى ، ص 325 . ( نقل از زندگانى چهارده معصوم عليه السلام ، حسين مظاهرى ، ص 50 . )  ( 4 ) . رياض النضرة ، ج 2 ، ص 266 و كنز العمال ج 6 ، ص 156 ( نقل از همان منبع ) . ","page_name":" 96 ","page_number":96},
  {"content":"\r\n\r\nعلّامه امينى صاحب كتاب شريف « الغدير » كه بسيارى از فضايل على ( ع ) را از زبان اهل سنت نقل كرده ، رواياتى را آورده است كه على ( ع ) مىفرمايد :\r\n« ولقد صلّيت مع رسول اللَّه صلى اللَّه عليه و إله قبل الناس بسبع سنين و انا اوّل من صلّى مَعَهُ » « 1 »  ؛\r\nمن هفت سال ، پيش از آن‌كه مردم اسلام بياورند با رسول خدا ( ص ) نماز مىگزاردم ، و من نخستين كس بودم كه به همراه او نماز بجاى آوردم .\r\nو در روايتى ديگر آورده است كه آن حضرت مىفرمايد :\r\n« عبدت اللَّه مع رسول اللَّه صلّى اللَّه عليه واله سبع سنين قبل ان يعبده احدٌ من هذه الامّة » « 2 »  ؛\r\nپيش از آنكه احدى از اين امّت خدا را پرستش كند ، من به همراه رسول خدا ( ص ) هفت سال به عبادت پرداختم .\r\n\r\nاعتقاد و يقين على ( ع ) تبلورى از ايمان او\r\nسخن از اعتقاد كسى كه در كسب تمام فضايل و كرامات گوى سبقت را از همگان ربوده است چگونه ممكن است ؟\r\nسخن از يقين كسى كه گستره‌اش كران تا كران را دربر گرفته است و در وصف از خويشتن گويد :\r\n« لَوْ كُشِفَ الْغِطَاءُ مَا ازْدَدْتُ يَقِينَاً » « 3 »  ؛\r\nاگر حجاب ( هاى ظاهرى و دنيوى ) كنار مىرفت ، ( هرگز ) به يقينم افزوده نمىشد .\r\n\r\n","description":"","footnote":" ( 1 ) . علامّه امينى ، الغدير ، ج 3 ، ص 221 و 223 ( به جاى « سبع سنين » ، « ثلاث سنين » آمده است ) و ج 7 ، ص 324 ؛ الشروانى حيدر ، مناقب اهل البيت ص 37 ؛ علامه مجلسى ، بحار الانوار ، ج 38 ، ص 204 و 268 .  ( 2 ) . كوفى محمد بن سليمان ، مناقب اميرالمومنين ، ج 1 ، ص 256 ؛ حاكم نيشابورى ، المستدرك ج 3 ، ص 112 ؛ ابن عساكر ، تاريخ دمشق ، ج 42 ، ص 30 ( « . . . رجل من هذه الامة خمس سنين او سبع سنين . . . » ) ؛ الغدير ، ج 3 ، ص 222 .  ( 3 ) . ابن شعبة الحرانى ، تحف العقول ص 236 ؛ خوارزمى ، المناقب ، ص 375 ؛ ابن‌ابىالحديد ، شرح نهج‌البلاغه ، ج 10 ، ص 142 و ج 11 ، ص 179 و ص 202 . ","page_name":" 97 ","page_number":97},
  {"content":"\r\n\r\nچگونه ميسّر است ؟ آيا حقيقت اين عبارت را ذهن بشرى مىتواند در خود جاى دهد ! ؟\r\nو آيا چگونه آن را تصور مىكند ! ؟ چگونه ممكن است پرده از روى بعضى از حقايق نامكشوف كنار زده شود و به يقين يك انسان كه مانند ديگر انسان‌ها مىخورد ، مىآشامد ، مىپوشد و به خواب نيازمند است افزوده نگردد ! ؟ ناچاريم بگوييم براى او تمام حقايق آشكار بود جز آنچه را كه خدا بخواهد . او لحظه‌اى از حق جدا نشد و حق همواره با او بود ، بلكه او عين حق بود .\r\nچگونه است يقين كسى كه هميشه با قرآن است و قرآن نيز هميشه با اوست ، و هرگز از هم جدا نشوند . او نياز به قرآن دارد و نمىتواند از آن جدا بشود كه از طريق وحى و قرآن به چشمه هميشه جوشان معارف الهى متصل است . قرآن از او جدا نمىشود كه بدون او قرآن تفسير نمىشود . او زبان گوياى قرآن است و او قرآن ناطق است . و قرآن « تِبْيِانٌ لِكُلّ شىءٍ » است .\r\nاگر على ( ع ) با تمام شجاعت و اطمينان خاطر فرياد رساى « سَلونى قبل ان تفقدونى » را در حضور انبوه مردم ، در برابر دوست و دشمن سر مىدهد و از آنها مىخواهد كه از امروز تا صبح قيامت هر آنچه مىخواهند بپرسند . از آنجاست كه او از كوثر نبوّت سيراب شده است و از منبع وحى و علوم الهى بهره جسته است و به عالم ملكوت و معنا پيوسته است . اگر جويبارى بوده است اكنون به دريا وابسته است و خود دريايى شده است . و تاريخ هرگز اين فرياد را از غير على ( ع ) نشنيده است . ايمان على ( ع ) از چنين علم و معرفتى سرچشمه گرفته است . ايمان على ، ايمان يك فرد متقى و مؤمن كه ما تصور مىكنيم نيست . ايمان او و مقام شهودى او را نمىتوان درك كرد . گاهى در بيانات شيواى خودش جلوه‌اى از شكوه و عظمت ايمان استوار و راستينش را به ما مىنماياند و به يقين خود و پايدارى در راه حق اشاره نموده ، مىفرمايد :\r\n« . . . أَلْيَوْمَ أُنْطِقُ لَكُمُ الْعَجْمَاءَ ذَاتَ الْبَيَانِ . غَرَبَ رَأْىُ امْرِىٍ تَخَلَّفَ عَنّىِ . مَا شَكَكْتُ فِى الْحَقّ مُذْ أُريتُه . . . » « 1 »  ؛\r\n\r\n","description":"","footnote":" ( 1 ) . نهج‌البلاغه ، خطبه 4 . ","page_name":" 98 ","page_number":98},
  {"content":"\r\n\r\n. . . امروز براى شما زبان بسته صاحب بيان را گويا نموده ( براى هدايت شما كه راه خطا را پيش گرفتيد ، اسرار و رموزى را بيان داشتم ) ، پس دور باد رأى كسى كه با من مخالفت كند ( زيرا من هرگز غير راه‌حق را نرفته‌ام ) و از زمانى كه حق را يافته‌ام ، هرگز در آن شك به خودم راه نداده‌ام . . .\r\nامام ( ع ) با ايمانى به استوارى كوه و يقينى به صافى آيينه در راه حق هميشه ثابت قدم بود و هيچ بيمى از مبارزه عليه كسانى چون طلحه و زبير را نداشت . هدف او نماياندن چهره واقعى اسلام بود و در اين راه از دنياى فانى و آنچه در آن است رسته بود و به حق و ذات جاودانه‌اش پيوسته بود .\r\nامام ( ع ) از مكر و حيله دشمنان سخن مىگويد و مردم را از اهداف پليد آتش افروزان جنگ جمل كه سپاهى دور خود گرد آورده‌اند ، آگاه مىسازد ، راه آنها را راه شيطان مىداند ، كار آنها را فتنه و فساد در دين مىداند . از طرف ديگر از بصيرت و اعتقاد راسخ خود سخن به بيان مىآورد و غفلت و سهل‌انگارى را در دين روا نمىداند ، و مىفرمايد :\r\n« ألا وَ إنَّ الشَّيْطَانَ قَدْ جَمَعَ حِزْبَهُ ، وَ اسْتَجْلَبَ خَيْلَهُ وَ رَجِلَهُ . وَ إنَّ مَعِى لَبَصيِرَتِى مَا لَبَّسْتُ عَلَى نَفْسِى وَلَا لُبّسَ عَلَىَّ . وَ ايْمُ اللَّهِ لَأُ فْرِطَنَّ لَهُمْ حَوْضاً أَنَا مَاتِحُهُ . لَا يُصْدِرُونَ عَنْهُ وَلَا يَعُودُونَ إلَيْهِ » « 1 »  ؛\r\nآگاه باشيد كه شيطان حزب خود را فراهم ساخته است و سواره و پياده را براى تاخت و تاز به سوى شما فراخوانده است . البته كه حقيقت‌بينى و بصيرتم با من است . نه حق را بر خود پوشيده داشتم و نه بر من پوشيده بوده است . به خدا سوگند ، براى آنان حوضى را پر كنم كه خود آب آن را بكشم ، چون در آن پا نهادند بيرون نيايند و چون از آن بيرون شدند ، خيال بازگشت در سر نپرورانند .\r\nامام ( ع ) در نهايت قدرت و صلابت هرگز آغازگر جنگ نبود و هدفش از مقابله و رويارويى با دشمن در حالت دفاع از كيان مقدس اسلام ، هدايت و راهنمايى نيز بود و پيش از اينكه ضربات شمشير را بر پيكر آنها وارد سازد ، آنها را به نور و هدايت فرا\r\n\r\n","description":"","footnote":" ( 1 ) . همان ، خطبه 10 . ","page_name":" 99 ","page_number":99},
  {"content":"\r\n\r\nمىخواند ، با آنها اتمام حجت مىنمود ؛ حقايق را براى آنها بازگو مىكرد . از فضايل ، حقانيت ، ايمان و اعتقاد خود براى آنها مىگفت . خود را از راه رسول خدا ( ص ) جدا نمىدانست و در نهايت آنها را تهديد به مرگ و هلاكت و خسران در دنيا و آخرت مىنمود . با اصحاب جمل نيز چنين عمل نمود . با طلحه و زبير و آنهايى كه كشته شدن عثمان را به او نسبت داده و از اين راه درپى ايجاد فتنه و فساد و فريب مردم بودند نيز چنين رفتار كرد . آنها را توبيخ و سرزنش كرد ، از شجاعت و دلاورى و فضايل خود اظهار نمود ، در برابر تهديد دشمن ، ايمان ، يقين و بصيرت خود را همان‌گونه كه استوار و پر صلابت بوده است اعلام مىدارد و مىفرمايد :\r\n« . . . وَ مِنَ الْعَجَبِ بَعْثُهُمْ إِلَىَّ أَنْ أَبْرُزَ لِلطّعَانِ ، وَ أَنْ أَصْبِرَ للْجِلَادِ ! هَبِلَتْهُمُ الْهُبُولُ ، لَقَدْ كُنْتُ وَ مَا أُهَدَّدُ بِالْحَرْبِ ، وَلَا أُرهَّبُ بِالضَّرْبِ وَ إِنّىِ لَعَلَى يَقِينٍ مِنْ رَبّىِ ، وَ غَيْرِ شُبْهَةٍمِن‌ْدِينِى » « 1 »  ؛\r\n. . . و شگفت است كه از من مىخواهند به ميدان كارزار آيم و در نبرد پايدارى نمايم . مادر بر آنها بگريد ، تاكنون هيچ كس مرا از جنگ نهراسانده و از شمشير نترسانده است و همانا من به خداى خود يقين دارم و در دين خود هيچ شبهه‌اى ندارم .\r\nآنگاه كه امام ( ع ) تاخت و تازهاى دشمن بيگانه را از يك سو و سستى و بىلياقتى سپاهيان خود را در دفاع از مرز و بوم سرزمينهاى اسلامى از سوى ديگر احساس مىكند و ياران خود را در دفاع از حق و اطاعت از دستورات الهى امامشان متفرق و پراكنده و سپاه دشمن را در دفاع از باطل و اجراى فرمان شيطانى پيشوايشان مصمّم مىيابد . خيلى بر امام سخت و ناگوار است . لشكرى كه چنين امام پيشتاز و برحقى دارند در مقابله با سپاهى كه پيشواى آنها از حق بدور است و در حال حمله به سرزمين آنهاست ، سستى از خود نشان دهند . بىوفايى ياران به قدرى امام ( ع ) را رنجيده خاطر مىسازد كه آرزو مىكند كه ده نفر از اينها را با يك نفر از لشكر معاويه مبادله كند و به يقين سوگند ياد مىكند كه اگر كارزار به مرحله سخت خود برسد ، همه آنها از او جدا خواهند شد و او را تنها در مقابل انبوه دشمن رها خواهند كرد ، « 2 »  امّا همان‌گونه كه خود به مردم سفارش كرده :\r\n\r\n","description":"","footnote":" ( 1 ) . نهج‌البلاغه ، خطبه 22 .  ( 2 ) . براى آشنايى با مفاهيم بيشتر ، ر . ك : نهج البلاغه ، خطبه 27 ؛ خطبهء 97 . ","page_name":" 100 ","page_number":100},
  {"content":"\r\n\r\n« أَيُّهَا النَّاسُ لَا تَسْتَوْحِشُوا فِى طَرِيقِ الْهُدَى لِقِلَّة أَهْلِهِ » « 1 » \r\nبا يقين و ايمان كاملى كه به راه هدايت و ذات اقدس حق دارد در ادامه راه و مبارزه با باطل چون كوه استوار است و مىفرمايد :\r\n« . . . وَ إِنّىِ لَعَلَىَ بَيِّنَةٍ مِنْ رَبّىِ ، وَ مِنْهَاجٍ مِنْ نَبِيّىِ . وَ إِنّىِ لَعَلَى الطَّرِيقِ الْوَاضِح‌ِأَلْقُطُه‌لَقْطاً » « 2 »  ؛\r\n. . . و همانا من از جانب پروردگارم بر صدق و راستى خود گواه دارم ( و درپى آن نشانه‌ها مىروم كه پروردگارم نهاده است ) و آن راهى را مىپويم كه رسول خدا ( ص ) گشوده است . راه راست حق را گام به گام ( با استوارى ) مىپيمايم و آن را از كوره راه باطل جدا مىسازم .\r\nامام ( ع ) در قسمتى از خطبه قاصعه از شجاعت و فضيلت خود سخن مىگويد و اشاره مىكند به گروهى از قريش كه با تكبر و خودبينى نزد رسول خدا آمده و به او گفتند اى محمّد ( ص ) ، شنيده‌ايم تو ادعايى مىكنى كه هيچ كدام از پدران و اجداد تو چنين ادعايى نكرده بودند . ما خواسته‌اى داريم اگر اجابت كنى و آنچه را مىخواهيم به ما بنمايانى پيامبر و نبوّت تو بر ما ثابت مىگردد ، در غير اين صورت ، دروغ‌گو و جادوگرى بيش نيستى . خواسته آنها از جا كنده شدن يك درخت و ايستادن در مقابل رسول خدا ( ص ) بود ، درخت به اذن پروردگار و دستور پيامبر ( ص ) از جا كنده شد و در مقابل رسول خدا ايستاد و تعظيم كرد و برخى از شاخه‌هاى خود را نيز بر روى من كه در سمت راست حضرت ايستاده بودم ، افكند . آنها با تكبر و غرور گفتند ، بگو نصف درخت در جاى خود بماند و نصف ديگرش از جاى برخيزد و در مقابل تو بايستد . . .\r\nآنچه را كه آنها تقاضا كردند از طرف رسول خدا به عنوان يك معجزه الهى به وقوع پيوست ، امّا همان‌گونه كه رسول خدا ( ص ) از سرانجام امر آگاهى داشت ، آنها ايمان نياورده بلكه به او ، نسبت كذب و سحر دادند . در اينجا امام ( ع ) به پيشتازى خود در ايمان و پذيرش نبوت محمد ( ص ) اقرار كرده و در حضور آن گروه متكبر و كافر مىگويد :\r\n\r\n","description":"","footnote":" ( 1 ) . نهج البلاغه ، خطبه 201 .  ( 2 ) . همان ، خطبه 97 . ","page_name":" 101 ","page_number":101},
  {"content":"\r\n\r\n« . . . فَقُلْتُ أَنَا : لَا إِلَه إلّا اللَّه ، فَأنّىِ أَوّلُ مُؤْمِنٍ بِكَ يَا رَسُولَ اللَّهِ ، وَ اوَّلُ مَنْ أَقَرَّ بِأنَّ الشَّجَرَةَ فَعَلَتْ مَا فَعَلَتْ بِأَمْرِ اللَّهِ تَعَالَى تَصْدِيقاً بِنُبُوَّتِكَ وَ إِجْلَالًا لِكَلِمَتِكَ . . . » « 1 »  ؛ . . . و من گفتم : لا إله إِلَّا اللَّه ؛\r\nاى رسول خدا من نخستين كسم كه به تو گرويدم و نخستين كسم كه اقرار دارم آنچه را كه درخت به اذن پروردگار انجام داد براى تصديق نبوّت تو و بزرگداشت گفتهء تو بود . . .\r\nگروه قريش نه تنها نسبت دروغ و سحر به رسول خدا ( ص ) دادند ، بلكه على ( ع ) را به خاطر چنين اقرارى در ايمان به آن حضرت مورد ملامت و سرزنش قرار داده و به رسول خدا ( ص ) گفتند : آيا غير از اين ( اشاره به على ( ع ) كردند كه آن حضرت در آن وقت سن زيادى نداشت ) چه كسى تو را در كارت تصديق مىكند !\r\nامام ( ع ) كه در راه هدايت و پذيرش نبوّت در سخت‌ترين شرايط ، پيش از همگان گام به جلو نهاد و در اين راه ، كمال مردانگى و فداكارى را از خود نشان داد ، چگونه ممكن است ملامت و سرزنش گروهى از انسان‌هاى متكبر و لجوج در روح پاك و اعتقاد راسخش ، خدشه ايجاد كند ! كه در ادامه بيانات شيوايش مىفرمايد :\r\n« . . . وَ إِنّىِ لَمِنْ قَوْمٍ لَا تَأْخُذُهُمْ فِى اللَّهِ لَوْمَةُ لَائِمٍ ، سِيَماهُمْ سِيَما الصِّدِّيِقيِنَ وَ كَلَامُهُمْ كَلَام اْلأَبْرَارِ . . . » « 2 »  ؛\r\nو همانا من از مردمى هستم كه از سرزنش ملامت‌كنندگان در راه خدا بازنمىايستند ، نشانه‌هاى آنان ، نشانه‌هاى راستگويان و سخنشان ، سخن درستكاران است .\r\nحضرت على ( ع ) در مبارزه با دشمنان اسلام كه پوششهاى مختلف و شعارهاى گوناگون داشتند نمونه واقعى پايمردى و دلاورى بود و اين پايمردى از يقين و اعتقاد استوار او سرچشمه مىگرفت . هرگز در راهى كه پيش گرفته بود كه راه حق و هدايت بود به خود شك راه نمىداد . بخاطر وجود فتنه و فساد در جامعه و كم رنگ شدن راه و سنت رسول خدا ( ص ) در اثر نادرست بودن اجراى امور بدست گذشتگان ، بسيارى از مردم در\r\n\r\n","description":"","footnote":" ( 1 ) . نهج‌البلاغه ، خطبه 192 ( قاصعه ) .  ( 2 ) . همان ","page_name":" 102 ","page_number":102},
  {"content":"\r\n\r\nزمان حكومت امام ( ع ) در حقانيت او دچار شبه و ترديد گشته و هنگام رو در رويى با دشمنان اسلام از قوّت قلب برخوردار نبودند و يا بطور كلى براى حضور در ميدان‌هاى نبرد عليه دشمنان بىرغبت و سست اراده بودند . امام ( ع ) بر خود لازم مىدانست كه به آنها شناخت كافى بدهد و آنها را نسبت به واقعيت‌ها و حقيقت‌ها بينا سازد . براى حقانيت خود ، تاريخ را گواه مىآورد ، ياران رسول خدا ( ص ) و حافظان سنت و طريقت آن حضرت را گواه مىآورد كه او در طول زندگى خود يك ساعت از فرمان خدا و رسولش سرپيچى نداشته است و در آنجا كه همه دلاوران و شجاعان از خوف و وحشت به عقب برمىگشتند او باكمال صلابت ، گام به جلو نهاد و در راه حمايت از رسول خدا ( ص ) و دفاع از شريعت اسلام ، همهء سرمايه خود را كه بيش از يك جان عزيز نداشت در طبق اخلاص گذاشت ، و تا آخرين لحظه شيرين زندگىِ رسول اكرم ( ص ) همراه و هميار او بود و سرانجام در حالى روح پاكش به رفيق اعلى شتافت كه سر مباركش بر سينه او بود . . .\r\nامام ( ع ) گوشه‌اى از فضايل و حقايق خويش را به مردم مىنماياند به اميد آنكه بر يقين آنها افزوده گردد و شبه و ترديد در آنها از بين برود و راه هدايت را با استوارى بپويند ، آنگاه مىفرمايد :\r\n« . . . فَمَنْ ذَا أَحَقُّ بِهِ مِنّىِ حَيّاً وَ مَيّتاً ؟ فَانْفُذُوا عَلَى بَصَائِرِكُمْ ، وَ لْتَصْدُقْ نِيَّاتُكُمْ فِى جِهَادِ عَدُوِّكُمْ . فَوَ الَّذِى لَا إله إلّا هُوَ إِنّىِ لَعَلَى جَادَّةِ الْحَقّ وَ إنَّهُمْ لَعَلَى مَزَلَّةِ الْبَاطِلِ » « 1 »  ؛\r\n. . . پس چه كسى سزاوارتر از من به اوست ، چه در زندگى او و چه بعد از وفاتش ؟ پس با دلى بينا به راه بيفتيد و نّيت خود را در جهاد با دشمن راست بداريد . به خدايى كه جز او خدايى نيست من به راه حق هستم و دشمنان من بر لغزشگاه باطل مىباشند .\r\nامام ( ع ) به راه خود كه همان راه رسول خداست يقين كامل دارد و در اينكه راه دشمنان او راه باطل و تباهى است هيچ شكى ندارد . و به همين جهت از رو در رويى با سپاه معاويه و لشكريان دشمن اگر چه سرتاسر زمين را پر كنند ، هيچ باكى ندارد . امّا\r\n\r\n","description":"","footnote":" ( 1 ) . نهج‌البلاغه ، خطبه 197 . ","page_name":" 103 ","page_number":103},
  {"content":"\r\n\r\nخوف آن حضرت از اين است كه حكومت و ادارهء امور اين امّت بدست انسان‌هاى نااهل كه از سابقه خوبى برخوردار نبوده‌اند ، بيفتد ؛ آنگاه هرچه مىخواهند با ملّت بكنند و هر طور مىخواهند اموال مسلمانان و بيت‌المال را به مصرف برسانند . و گرنه ، امامى كه مشتاق ديدار خداست و عشق او به شهادت از علاقه كودك به پستان مادر بيشتر است ، غيرممكن است كه از دشمن به خاطر مرگ و شهادت بهراسد .\r\nاو در فرازى از سخنان حيات‌بخش و راهگشاى خود با قاطعيت تمام مىفرمايد :\r\n« إِنّىِ وَ اللَّهِ لَوْ لَقِيتُهُمْ وَاحِداً وَ هُمْ طِلَاعُ اْلأَرْضِ كُلِّهَا مَا بَالَيْتُ وَلَا اسْتَوْحَشْتُ ، وَ إِنّىِ مِنْ ضَلَالِهِمُ الَّذِى هُمْ فِيهِ ، وَ الْهُدَى الَّذِى أَنَا عَلَيْهِ ، لَعَلَى بَصِيرَةٍ مِنْ نَفْسِى وَ يَقِينٍ مِنْ رَبّى » « 1 »  ؛\r\nبه خدا سوگند اگر يك تنه با سپاه دشمن روبرو مىشدم و انبوه آنها همه روى زمين را پر مىكردند ، نه باك داشته و نه احساس وحشت مىكردم ، چرا كه من ب‌ه گمراهى آنان ورستگارى خود ، از جانب خويش بصيرت و بينايى و از جانب پروردگارم يقين و باور واقعى دارم .\r\n\r\nعلى ( ع ) در خلوت‌هاى راز و نياز با خدا\r\nعبادت و ستايش خداوند يكتا ، يكى از اصولى است كه تمام رسولان و پيامبران الهى آن را در سرلوحه كار خود قرار داده‌اند و راه رسيدن به عزت و كمالات انسانى را با شعار « قولوا لا إله الّا اللَّه تفلحوا » ترسيم كرده‌اند . عبادت و پرستش خداى يگانه را آداب و رسومى است و داراى يك سلسله حركات و اعمال جسمانى و گفتار زبانى است كه پيكرهء عبادت را تشكيل مىدهد . امّا عبادت روح و معنايى دارد كه در پيكره آن بايد باشد . عبادت بىروح همانند پيكر بىجان ، تحرك و پويايى ندارد ؛ انسان را به عزت و كمال نمىرساند . عبادتى كه انسان را از اين دنياى سه بُعدى به دنياى ديگرى كه در آن واردات قلبى و لذّتهاى خاص به خود وجود دارد انتقال مىدهد ، آن عبادتى است كه همراه با روح و معنا باشد نه فقط حركات و ذكر و اعمال جسمانى .\r\nهر كسى كه به نماز و عبادت خدا مشغول مىشود ، گويا خود را در محضر خدا\r\n\r\n","description":"","footnote":" ( 1 ) . نهج‌البلاغه ، نامه 62 . ","page_name":" 104 ","page_number":104},
  {"content":"\r\n\r\nاحساس مىكند . امّا اين احساس - كه ممكن است در بسيارى از انسان‌ها نباشد - با توجه به مراتب ايمان و اعتقاد ، در افراد متفاوت است . ميزان تقرّب هر فرد به درگه خداوند ، به مقدار شناخت و معرفت او از خدا و درجه و مرتبهء ايمان او به ذات اقدس حق ، بستگى دارد .\r\nشناخت پيشوايان الهى از خداوند ، شناخت افراد معمولى نيست . شناخت على از ( ع ) خداوند شناخت كسى است كه مىگويد :\r\n« لَوْ كُشِفَ الْغِطَاءُ مَا ازْدَدْتُ يَقِيناً » « 1 »  ؛\r\nاگر حجاب ( هاى دنيوى ) كنار برود ، ( هرگز ) به يقينم افزوده نگردد .\r\n حال خلدو جحيم دانستم * به يقين آنچنان كه بايد\r\nگر حجاب از ميانه برگيرند * آن يقين ذره‌اى نيفزايد « 2 »  \r\nاو در شناخت و معرفت الهى به مرتبه‌اى دست يافته است كه هيچ پرده و حجابى در برابرش وجود ندارد و به آخرين مراتب يقين رسيده است . خدا را با چشم دل مىبيند ، تار و پودش با عشق به خدا عجين گشته است . لحظه‌هاى عبادتش ، لحظهء عشق‌بازى است ، لحظه سوز و گداز از فراق يار است ، لحظه انتقال از دنياى سه بُعدى به عالم معناست ، لحظه از خود بى خود شدن است . لحظهء لذتهاست و لحظهء چشم روشنى است كه از مكتب انسانى محمد ( ص ) به اين دنياى عرفانى رسيده است كه مىفرمايد :\r\n« قرة عينى فى الصلاة » . « 3 » \r\nامام ( ع ) از عبادت خود در برابر خداى متعال طمع بهشت را ندارد ، به اميد نجات از عذاب الهى او را نمىپرستد ، بلكه عبادت او در مرتبه‌اى بس بالاتر است كه ما انسان‌ها توانايى درك آن را نداريم . او در يكى از سخنان ارزنده‌اش مىفرمايد :\r\n\r\n","description":"","footnote":" ( 1 ) . رشيد وطواط ، مطلوب كل طالب ص 3 ؛ بحرانى ابن ميثم ، شرح مئة كلمة ص 52 ؛ بحرانى سيد هاشم ، حليةالابرار ، ج 2 ، ص 62 ؛ و نيز ر . ك : منابع ياد شده در ص 89 همين كتاب .  ( 2 ) . مطلوب كل طالب ص 3 .  ( 3 ) 3 . بحرانى سيد هاشم ، حليةالابرار ، ج 1 ، ص 390 . و در ادامه حديث آمده است : « و لذتى فى ( الدنيا ) النساء » . و در منابع ديگر با اختلافاتى در متن و سند ، آمده است : « جعل ( الله ) لذتى فى النساء والطيب و جعل قرة عينى فى الصلاة و الصوم » ، بحار الانوار ، ج 16 ، ص 249 . ","page_name":" 105 ","page_number":105},
  {"content":"\r\n\r\n« إِنّ قَوْماً عَبَدُوا اللَّهَ رَغْبَةً فَتِلْكَ عِبَادَةْ التُّجَّارِ ، وَ إِنَّ قَوْماً عَبَدُوا اللَّهَ رَهْبَةً فَتِلْكَ عِبَادَةُ الْعَبِيدِ وَ إنَّ قَوْماً عَبَدُوا اللَّهَ شُكْراً فَتِلْكَ عِبَادَةُ اْلأَحْرَارِ » « 1 »  ؛\r\nهمانا گروهى از مردم خدا را به اميد بخشش و رسيدن به نعمتهاى جاودانه او در بهشت مىپرستند كه اين عبادت بازرگانان است و گروهى به خاطر ترس از عذاب الهى او را مىپرستند و اين عبادت بردگان است و گروهى خدا را براى شكرگزارى در برابر نعمتهايش او را عبادت مىكنند و اين عبادت آزادگان است .\r\nعلى ( ع ) كه جامع تمام فضايل انسانى است و در تمام ابعاد به حد كمال رسيده است به يقين در عبادت و بندگى ذات اقدس حقّ كه اوج عزت و نقطه اعلاى افتخار اوست ، اكمل عبادات را برگزيده است . او در اين راه نه شيوه بازرگانان را پيشه خود ساخته است كه از عبادت خدا چشم طمع به بهشت او داشته باشد و نه رسم بردگان را انتخاب كرده است كه عبادت او به خاطر ترس از عذاب باشد . بلكه اساس عبادت او عشق به خداست ، محبت به معبود است ، شكرگزارى است . و اگر نوع چهارمى كه از اين نوع عبادت برتر و كامل‌تر بود ، پر واضح است كه آن را اختيار مىكرد .\r\nعلى ( ع ) وجودش آنچنان مالامال از عشق به خداست كه اگر اجل معيّنى در دنيا نداشت ، از شوق لقاء معشوق ، براى لحظه‌اى هم در آن آرام و قرار نداشته و هر آن ، به سوى معبودش مىشتافت - اگر چه عمرى در انتظار چنين لحظاتى با بىصبرى بسر مىبرد - و ما اين عشق را نمىتوانيم معنا كنيم و توان درك آن را نداريم . خود آن حضرت جلوه‌اى از اين عشق را در دعاى كميل و مناجات با خداى خود به ما مىنماياند و مىفرمايد :\r\n« . . . فَهَبْنِى يَا إلَهىِ وَ سَيِّدىِ وَ مَوْلَاىَ وَ رَبّىِ صَبَرْتُ عَلَى عَذَابِكَ فَكَيْفَ أَصْبِرُ عَلَى فَرِاقِكَ » ؛\r\nاى خداى من و سيد و مولاى من و پروردگار من ، گيرم كه بر آتش تو صبورى كنم ، چگونه بر فراق تو صبر كنم !\r\n« وَ هَبْنِى صَبَرْتُ عَلَى حَرّ نَارِكَ فَكَيْفَ أَصْبِرُ عَنِ النَّظَرِ إلَى كَرَامَتِكَ » ! ؛\r\nگيرم آنكه بر حرارت آتشت صبر كنم ، چگونه چشم از لطف و كرامتت توانم پوشيد . « 2 » \r\n\r\n","description":"","footnote":" ( 1 ) . نهج‌البلاغه ، حكمت 237 .  ( 2 ) . فرازى از دعاى كميل ( مفاتيح‌الجنان ، ص 116 ) . ","page_name":" 106 ","page_number":106},
  {"content":"\r\n\r\nعلى ( ع ) در يكى از سخنانش به صراحت بيان مىدارد كه :\r\n« إِلَهىِ مَا عَبَدْتُكَ خَوْفاً مِنْ نَارِكَ وَلَا طَمَعاً فِى جَنَّتِكَ ، بَلْ وَجَدْتُكَ أَهْلًا لِلْعِبَادَةِفَعَبَدْتُكَ » ؛ « 1 » \r\nخدايا من تو را به خاطر ترس از آتشت و يا طمع در بهشت پرستش نكرده‌ام ، بلكه من تو را شايسته عبادت يافتم و عبادت كردم .\r\nاگر براى ما وعدهء قطعى مىرسيد كه جهنمى نيستيد و همه وارد بهشت خواهيد شد ، آيا باز هم خدا را عبادت مىكرديم ؟ اگر خداوند بندگان را در برابر عصيان و نافرمانى تهديد نمىكرد ، آيا اين بندگان دست به عصيان نمىزدند ؟ - با وجود تهديد و عذاب و جهنم اين همه عصيان خدا مىشود واى از آن روزى كه تهديد و عذابى نبود ! - اگر چه بين على ( ع ) و ديگر انسان‌ها مقايسه روا نيست امّا براى واضح شدن موضوع است . انگيزهء على ( ع ) از عبادت بيم و اميد نيست ، عشق است و محبت !\r\nاز كلمات آن حضرت است كه مىفرمايد :\r\n« لَوْلَمْ يَتَوَعَّدِ اللَّهُ عَلَى مَعْصِيَتِهِ لَكَانَ يَجِبُ أَنْ لَا يُعْصَى شُكْراً لِنِعْمَتِهِ » « 2 »  ؛\r\nاگر خداوند كيفرى براى نافرمانى خود معين نكرده بود ، شكرگزارى و سپاس ايجاب مىكرد كه از فرمانش سرپيچى نگردد .\r\nامّام ( ع ) با بسيارى از دشمنان سرسخت اسلام ، از پهلوانان و دليران آنها ستيز كرد .\r\nهيبت و شكوه آنان را در هم خُرد كرد ، آنها را به خاك مذلت نشاند و به ديار هلاكت رهسپار نمود . او در تمامى ميدان‌هاى نبرد تك تاز بود ، هماورد نداشت ؛ از شجاعت او لرزه بر اندام قويترين آنها مىافتاد . قدرت امام ( ع ) قدرت معمولى نبود ، قدرتى بود كه از راه تواضع و خشوع در برابر عظمت الهى بدان رسيده بود . اگر امام ( ع ) در تمام عمر خود عزتمند و سربلند زيست ، براى اين بود كه يك بار هم سجده و تواضع بر غير خدا نكرد .\r\nعزّت او در گرو بندگى و عبادت خالصانه او بود كه در قسمتى از مناجات خود با خداى خويش مىفرمايد :\r\n\r\n","description":"","footnote":" ( 1 ) . . ابن ابى الجمهور ، عوالى اللئالى ، ج 1 ، ص 20 ؛ بحار الانوار ، ج 41 ، ص 14 .  ( 2 ) . نهج‌البلاغه ، حكمت 290 . ","page_name":" 107 ","page_number":107},
  {"content":"\r\n\r\n« إِلَهىِ كَفَانِى فَخْراً أَنْ تَكُونَ لِى رَبّاً ، وَ كَفَانِى عِزّاً أنْ أَكُونَ لَكَ عَبْداً . أَنْتَ كَمَا أُرِيدُ فَاجْعَلْنِى كَمَا تُرِيدُ » « 1 »  ؛\r\nخداى من ، همين كه تو پروردگارم هستى در افتخار كفايتم كند و اينكه من بندهء تو هستم و عبادت تو را مىكنم برايم عزت هميشگى است . تو همانگونه‌اى كه من مىخواهم ، پس آنگونه‌ام كن كه تو مىخواهى .\r\nامام در بعضى از مناجات و راز و نيازهايش آنچنان از خود بى خود مىشد كه گويى از اين دنياى فانى رخت بربسته باشد . منشأ چنين حالتى نمىتواند ترس از عذاب يا اميدوارى به بهشت باشد ، بلكه خشوع امام ( ع ) در برابر هيبت و عظمت خدا و علم و آگاهى او نسبت به جلال و كبريايى پروردگار و احساس عجز او در بجاى آوردن شكر اين همه نعمتهاى خالق يكتا و عشق واقعى او به مبدأ هستى است كه آن حضرت را به اين حالات و مقامات عجيب رسانده است . حقيقت ايمان امام ( ع ) است كه چشم بصيرتش را در رؤيت خداوند بينايى بخشيده است و در سخنانش چنين آمده است :\r\n[ « وَقَدْ سَأَلَهُ ذِعْلِبٌ الَيمَانِىُّ ، فَقَالَ : \" هَلْ رَأَيتَ رَبَّكَ يَا أَمِيرَ الْمُؤْمِنيِنَ ؟ \" فَقَالَ عَلَيْه‌ِالسَّلَامُ :\r\n\" افَأَ عْبُدُ مَالا أَرَى ؟ \" . فَقَالَ وَ كَيْفَ تَراهُ ؟ فَقَالَ : 
  ]\r\nلَا تَرَاهُ الْعُيُونُ بِمُشَاهَدَةِ الْعِيَانِ ، وَ لكِنْ تُدْرِكُهُ الْقُلُوبُ بِحَقَائِقِ اْلَايمَانِ . . . » « 2 »  ؛\r\nديده‌ها او را آشكارا نمىبينند ، امّا دلها با ايمان درست به او خواهند رسيد .\r\nامام ( ع ) در حال مناجات ، با همه كس ناآشنا بود ، از همه چيز بريده بود ؛ از دنيا و از آنچه در آن است به كلى اعراض كرده بود ؛ غرق در عشق خدا بود . در قسمتى از خبرضِرار بن ضَمْره ضُبابىّ كه بنا به تقاضاى معاويه ، برخى از حالات امام را كه شخصاً مشاهده كرده بود توصيف كرد ، چنين آمده است :\r\n« فَأَشْهَدُ لَقَدْ رَأَيْتُهُ فِى بَعْضِ مَوَاقِفِهِ وَ قَدْ أَرْخَى اللَّيْلُ سُدُولَهُ ، وَ هُوَ قَائِمٌ فِى مِحْرَابِهِ قَابِضٌ عَلَى لِحْيَتِهِ ، يَتَمَلْمَلُ تَمَلْمُلَ السَّلِيمِ ، وَ يَبْكِى بُكَاءَ الْحَزِينَ وَ يَقُولُ :\r\n\r\n","description":"","footnote":" ( 1 ) . رك : تصنيف نهج‌البلاغه ، لبيب بيضون ، ص 272 .  ( 2 ) . نهج‌البلاغه ، خطبه 179 . ","page_name":" 108 ","page_number":108},
  {"content":"\r\n\r\n« يَا دُنْيَا دُنْيَا إِلَيْكِ عَنّىِ ، أَبِى تَعَرَّضْتِ ، أَمْ إِلىَّ تَشَوَّقْتِ . لَاحَانَ حِينُكِ هَيْهَاتَ غُرّى غَيْرىِ :\r\nلا حَاجَةَ لِى فِيكِ . قَدْ طَلَّقْتُكِ ثَلَاثاً لَا رَجْعَةَ فِيَها فَعِيشُكِ قَصِيرٌ ، وَ خَطَرُكِ يَسِيرٌ وَ أَمَلُكِ حَقِيرٌ . آهِ مِنْ قِلَّة الَّزادِ ، وَ طُولِ الطَّرِيقِ ، وَ بُعْدِ السَّفَرِ ، وَ عَظِيمِ الْمَوْرِدِ » » « 1 » \r\nگواهى مىدهم كه او را در حالى ديدم كه شب پرده‌هاى خود را افكنده بود ، و او در محراب خود برپا ايستاده ، محاسن را به دست گرفته چون مار گزيده به خود مىپيچيد و چون اندوهگينى مىگريست ، و مىگفت :\r\n\" اى دنيا ! اى دنيا ! از من دور شو ! آيا - با فريب و خودنمايى - خود را بر من عرضه داشته‌اى يا از سر شوق به ديدارم آمده‌اى ؟ وقت آن نرسيده است كه در دلم جاى گيرى ، هرگز ! غير مرا بفريب كه من به تو هيچ نيازى ندارم . من تو را سه بار طلاق گفته‌ام كه بازگشت ندارد .\r\nزندگانىات كوتاه و جاه و اهميت تو ناچيز و آرزوى تو پست و بىمقدار است . آه از كمى توشه و طول راه و دورى سفر و سختى ورودگاه \" .\r\nابن ابىالحديد اين را قسمتى از خبر ضرار مىداند كه در حضور معاويه ، على ( ع ) را وصف كرده است . او به نقل از ابو عمر بن عبدالبرّ صاحب كتاب « الاستعياب » اين خبر را بطور كامل آورده است .\r\nضرار فقط بعضى از حالتهاى على ( ع ) را كه خود شاهد آن بوده است بيان نموده و بسيارى از حالات او را كس نديده بود . آنچه كه ضرار گرفته است شايد قطره‌اى از دريا باشد امّا همين قطره چنان تأثيرى بر روى معاويه كه از سرسخت‌ترين دشمنان على ( ع ) به حساب مىآمد ، مىگذارد كه در پايان اشك از چشمانش سرازير شده و به ضرار مىگويد :\r\n« رحم اللَّه ابا حسن كان و اللَّه كذلك » ؛\r\nخدا رحمت كند ابوحسن را كه به خدا قسم چنين بوده است .\r\nمعاويه در چنين حالتى از ضرار مىپرسد :\r\n« فكيف حزنك عليه يا ضرار » ؛ ضرار چگونه با غم از دست رفتن على ( ع ) مىسازى ؟\r\n\r\n","description":"","footnote":" ( 1 ) . نهج البلاغه ، حكمت 77 . ","page_name":" 109 ","page_number":109},
  {"content":"\r\n\r\nضرار گفت : « حزن مَنْ ذُبح ولدها فى حجرها » ؛ اندوه من بر على ، اندوه مادرى است كه فرزندش را در آغوش سر بريده باشند ! « 1 » \r\nعلامه حلّى رحمة اللَّه عليه در بُعد عبادى حضرت مىگويد :\r\n« على ( ع ) در حال نماز ، تير از بدنش كشيده مىشد ؛ زيرا او در اين حالت بطور كلى از همه چيز صرف نظر كرده و فقط متوجه ذات بارىتعالى بود و امام زين‌العابدين ( ع ) كه در شب و روز ( به نقل روايات ) هزار ركعت نماز بجاى مىآورد ، مىگفت : عبادت من كجا و عبادت على كجا !\r\nاما كاظم ( ع ) فرموده است كه آيه شريفه :\r\n« . . . تَرَا هُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْوَاناً سِيَماهُمْ فِى وُجُوهِهِمْ مِنْ أَثَرِ السُّجُودِ . . . » « 2 »  در مورد اميرمؤمنان على ( ع ) نازل شده است كه در صفين سرگرم نبرد با دشمن بود . در حالى كه در بين دو سپاه مراقب خورشيد نيز بود . ابن‌عباس گفت : حال كه وقت نماز نيست ، ما اكنون مشغول جنگيم . على ( ع ) فرمود : جنگ ما با آنها برسر چيست ؟ مگر نه اينكه با آنها بخاطر نماز مىجنگيم ! » « 3 » \r\nعلى ( ع ) در ايمان به خدا و پذيرفتن اسلام محمدى پيشاپيش همگان بود . او در دفاع از همين اسلام و حمايت از مبلغ راستين اسلام و تلاش و جدّيت در اجراى احكام الهى حتى در سخت‌ترين شرايط و ترسناك‌ترين مواضع ، پيشتاز همگان بود . او در اخلاص و وفادارى و صفاى باطن و پاكى روح ، گوى سبقت را از ديگران ربوده بود و اين مسير را تا نقطه اعلاى آن درنورديده بود و تمام مدارج عاليه و كمالات بشرى را كسب كرده بود ، كه واقعيت‌هاى تاريخى اين حقيقت را گواهى مىدهند . نمونه‌اى از آن را كه در روايت آمده است مىخوانيم :\r\n« دو ناقه فربه به رسول خدا ( ص ) هديه شد ، به اصحابش گفت : هر كدام از شما دو ركعت نماز به جاى آورد و توجهى به امور دنيا ننمايد و خاطرش با افكار دنيا مشغول\r\n\r\n","description":"","footnote":" ( 1 ) . رك : شرح نهج‌البلاغه ، ابن ابىالحديد . چاپ بيروت ( رحلى ) ، ج 4 ، ص 277 و همين كتاب ، ص 14 .  ( 2 ) . سوره فتح ( 48 ) / 29 .  ( 3 ) . ر . ك : نهج الحق ، علامه حلى ، ص 247 و 248 ؛ فضائل الامام ( ع ) ؛ محمد جواد مغنيه ، ص 48 . ","page_name":" 110 ","page_number":110},
  {"content":"\r\n\r\nنگردد ، يكى از دو ناقه را به او هديه خواهم كرد . غير از امام ( ع ) كسى جرأت چنين كارى را نكرد . بيدرنگ گفت : اى رسول خدا ( ص ) من چنين كارى را انجام دهم . پيامبر ( ص ) فرمود : برخيز و نماز بجاى آر . امام نماز را شروع كرد و در حال تشهد به خاطر مباركش رسيد كه از اين دو ناقه ، بهترش را بگيرد و آن را قربانى كرده و در راه خدا صدقه بدهد .\r\nآنگاه كه امام از نماز دست كشيد ، پيامبر ( ص ) على ( ع ) را از اين حالت خبر داد . امّا گفت :\r\nاين فكر شما براى خدا و امر آخرت بود نه براى دنيا و شخص خودت . پيامبر ( ص ) هر دو ناقه را به او بخشيد و او نيز هر دوى آنها را قربانى كرده و بيچارگان و نيازمندان را طعام داد . » « 1 » \r\n\r\nعلى ( ع ) همگام با قرآن همراه با سنّت\r\nقبل از آنكه به كلام رساى امام ( ع ) و زبان گوياى او در هماهنگى راستينش با قرآن و سنّت پرداخته شود ، بهتر است برخى از شواهد تاريخى ، گفتارها و روايات و پرتوى از كلام خود امام ( ع ) در بارهء مصاحبت و همراهى آن حضرت با خورشيد فروزان نبوّت سرور دو عالم ، حضرت محمد ( ص ) ، يادآورى گردد .\r\nمورخان و سيره‌نويسان همه اتفاق نظر دارند كه على ( ع ) از دوران كودكى ، سن پنج يا شش سالگى در خانه رسول خدا ( ص ) و در دامن پر از رأفت و رحمت آن بزرگوار رشد كردو تربيت يافت و از همان آغاز با اخلاق غير از پيامبر ( ص ) آشنا نشد . البته ممكن است در بين مورخان راجع به اينكه به چه انگيزه‌اى رسول اكرم ( ص ) على ( ع ) را از ابتداى كودكى از عموى خود گرفت و در نزد خودش نگهدارى و مراقبت كرد اختلاف نظر باشد ، كه برخى گفته‌اند چون رسول خدا ( ص ) مدتى را در تكلف عمويش ابوطالب بود ، خواست كه با اين كارش ، خدمات و زحمتهاى عمويش را جبران كند . « 2 » \r\nبعضى ديگر گفته‌اند سال گرانى و سختى پيش آمد و ابوطالب تنگدست بود و عائله‌اش زياد ، رسول خدا به همراه دو تن از عموهايش براى مشاركت در كفالت عائله عمويشان ابوطالب ، نزد او رفته و اين پيشنهاد را به او دادند . ابوطالب گفت : به غير از\r\n\r\n","description":"","footnote":" ( 1 ) . نقل از همان منبع .  ( 2 ) . رك : حكمت‌ها و اندرزها ، مرتضى مطهرى . ص 139 ؛ و بحار الانوار ، ج 38 ، ص 295 . ","page_name":" 111 ","page_number":111},
  {"content":"\r\n\r\nعقيل هر كدام از فرزندانم را مىتوانيد ببريد . و رسول خدا ( ص ) على ( ع ) را با خود آورد .\r\nاين داستان را مورخان به تفصيل آورده‌اند . « 1 »  امّا تا چه اندازه اساس دارد ، خدا بهتر مىداند . زيرا اگر قرار بود كه فقط براى تكفل باشد پس از اينكه على ( ع ) پا به سن گذاشت ، بايد برمىگشت و در خانهء پدر زندگى را ادامه مىداد . امّا على ( ع ) تا آخرين لحظات زندگى رسول خدا ( ص ) از او جدا نشد و پيوسته تحت تعليم و تربيت بىمانند او زندگى كرد و در خلوتگاههاى عبادت نيز به همراه رسول خدا ( ص ) بود . علاقه شديد پيامبر ( ص ) و طريقهء رفتار او نسبت به على ( ع ) از همان دوران كودكى ، بيانگر اين است كه رسول اكرم ( ص ) به على ( ع ) عنايت مخصوص داشته است ، و تنها به خاطر حق‌شناسى از ابوطالب يا شركت در كفالت عائه‌اش نبوده است .\r\nآنچه مهم است تربيت على ( ع ) درمكتب نبوت و بزرگ شدن او در خانه وحى است .\r\nاين تربيب و آموزش از دوران كودكى على ( ع ) شروع شد و با استمرار زمانى تا آخرين لحظات زندگى پر بار نبى اكرم ( ص ) ادامه يافت . و همه مورخان و سيره‌نويسان در اين اتفاق نظر دارند . عنايت و توجه خاص رسول خدا ( ص ) نسبت به على ( ع ) از هر پدرى نسبت به فرزند بيشتر بود و شيوه‌اى را كه آن حضرت در تربيت و تعليم على ( ع ) در پيش گرفته بود ، حكايت از مناسبات معنوى داشت . پرتوى از كلام امام در خ ( ع ) طبه قاصعه بسيارى از حقايق را روشن‌تر مىسازد كه مىفرمايد :\r\nأَنَا وَضَعْتُ فِى الصِّغَرِ بِكَلَاكِلِ الْعَرَبِ وَ كَسَرْتُ نَوَاجِمَ قُرُونِ رَبِيعَةَ وَ مُضَرَ . وَقَدْ عَلِمْتُمْ مَوْضِعِى مِن رَسُولِ اللَّهِ صَلّى اللَّه عَلَيْهِ و آلِهِ بِالْقَرَابَةِ الْقَرِيبَةِ ، وَ الْمَنْزِلَةِ الْخَصِيصَةِ . وَ ضَعَنِى فِى حِجْرِهِ وَ أَنَا وَلَدٌ يَضُمُنِى إلَى صَدْرِهِ ، و يَكْنُفُنِى فِى فِرَاشِهِ ، وَ يُمِسُّنِى جَسَدَهُ وَ يُشِمُّنِى عَرْفَهُ . وَ كَانَ يَمْضُغُ الشّىءَ ثُمَّ يُلْقِمُنِيهِ . وَمَا وَجَدَ لِى كِذْبَةً فِى قَوْلٍ ، وَلَا خَلْطَةً فِى فِعْلِ . وَلَقَدْ قَرَنَ اللَّهُ بِهِ صَلّى اللَّهُ عَلَيْهِ و آلِه مِنْ لَدُنْ أَنْ كَانَ فَطِيما أَعْظَم مَلَكٍ مِنْ مَلَائِكَتِهِ يَسْلُكُ بِهِ طَريِقَ الْمَكَارِمِ ، وَ مَحَاسِنَ أَخْلَاقِ الْعَالَمِ لَيَلَهُ وَ نَهَارَهُ .\r\nوَلَقَدْ كُنْتُ أَتَّبِعُهُ اتّبَاعَ الْفَصِيلِ اثَرَ أُمِّهِ يَرْفَعُ لِى فِى كُلِّ يَوْمٍ مِنْ أَخْلَاقِهِ عَلَماً وَ يَأْمُرُنِى\r\n\r\n","description":"","footnote":" ( 1 ) . رك : شرح نهج‌البلاغه ، ابن ابىالحديد ، چاپ قديم رحلى ، ج 2 ، ص 251 . ","page_name":" 112 ","page_number":112},
  {"content":"\r\n\r\nبِاْلَاقْتِدَاءِ بِهِ . وَ لَقَدْ كَانَ يُجَاوِرُ فِى كُلّ سَنَةٍ بِحَرَاءَ فَأَرَاهُ وَلَا يَرَاه غَيْرىِ . وَلَمْ يَجْمَعْ بَيْتٌ وَاحِدٌ يَوْمَئِذٍ فِى اْلَاسْلَامِ غَيْرَ رَسُولِ اللَّهِ صَلَّى اللَّهُ عَلَيْهِ و آلِه وَ خَدِيجَةَ وَ أنَا ثَالِثُهُمَا . أَرىَ نُورَ الْوَحْىِ وَ الرِّسَالَةِ ، وَ أَشُمُّ رِيحَ النُّبُوَّةِ .\r\nوَ لَقَدْ سَمِعْتُ رَنَّةَ الشَّيْطَانِ حِينَ نُزُولِ الْوَحْىِ عَلَيْهِ صَلَّى اللَّهُ عَلَيْهِ و آلِه ، فَقُلْتُ : يَا رَسُولَ اللَّهِ مَا هَذِهِ الرَّنَّةُ ؟ فَقَالَ : هَذَا الشَّيْطَانُ ايِسَ مِنْ عِبَادَتِهِ . إِنَّكَ تَسْمَع مَا أَسْمَعُ وَ تَرَى مَا أَرَى إِلّا أَنَّكَ لَسْتَ بِنَبِىّ . وَلَكِنَّكَ وَزِيرٌ وَ إنّكَ لَعَلَى خَيْرٍ . » « 1 » \r\nمن در سنين نوجوانى بزرگان عرب را به خاك افكندم و اشراف و پيش‌كسوتان قبايل ربيعه و مضر را هلاك كردم . شما قدر و منزلت مرا نزد رسول خدا ( ص ) به سبب خويشاوندى و احترام ويژه‌اى كه پيش او داشتم ، مىدانيد . او مرا در دامن خويش پروراند و كودكى بيش نبودم كه مرا در آغوش مىكشيد و در بستر خود جايم مىداد . تن مباركش را به تنم مىسود و از بوى خوش خود به مشام جانم مىبويانيد . غذا را آماده مىكرد و در دهانم مىگذاشت . از من دروغى در گفتار نشنيد و خطايى در كردار نديد . آنگاه كه از شير گرفته شد ، خداوند بزرگترين فرشته از فرشتگانش را شب و روز همراه و همنشين او فرمود تا در پيمودن راههاى بزرگوارى و فضايل اخلاقى راهنماى او باشد .\r\nو من همانند بچه شترى كه درپى مادر باشد ، هميشه بدنبال او بودم . هر روز براى من از اخلاق خود نشانه‌اى برپا مىداشت و مرا به پيروى از آن وامىداشت . او در هر سال ( مدت يك ماه را ) در غار حراء خلوت مىگزيد ، من او را مىديدم و غير از من كسى وى را نمىديد .\r\nدر آن هنگام ، هنوز در هيچ خانه‌اى اسلام راه نيافته بود به غير از خانه‌اى كه رسول خدا ( ص ) و خديجه در آن بود و من سومين آنها بودم . نور وحى و رسالت را مىديدم و بوى نبوت را استشمام مىكردم .\r\nهنگامى كه وحى بر آن حضرت ( ص ) فرود آمد ، من آواى شيطان را شنيدم . گفتم : اى رسول خدا ( ص ) اين آوا چيست ؟ گفت : اين شيطان است و از اينكه مردم با آمدن وحى ، او را نمىپرستند نوميد و نگران است . همانا آنچه را كه من مىشنوم تو نيز مىشنوى و آنچه را كه من مىبينم تو نيز مىبينى ، جز اينكه تو پيامبر نيستى بلكه وزيرى و بر راه خير و نيكى هستى .\r\n\r\n","description":"","footnote":" ( 1 ) . نهج‌البلاغه ، خطبه 192 ( قاصعه ) . ","page_name":" 113 ","page_number":113},
  {"content":"\r\n\r\nابن ابىالحديد در شرح اين قسمت از كلمات امام ( ع ) مسائل تاريخى درخور اهميتى را آورده است كه به برخى از آنها مىپردازيم :\r\n« طبرى در تاريخ خود روايتى را با ذكر راويان آن آورده است كه مىگويد :\r\n« يكى از نعمتهايى كه خداوند بر على ابن ابىطالب ( ع ) ارزانى داشت و خير و مصلحت برايش مقدّر نمود اين بود كه قريش گرفتار يك سال بحرانى و سختى گرديدند و ابوطالب عائله زيادى داشت . رسول خدا ( ص ) به عباس كه از افراد ثروتمند بنىهاشم بود گفت : اى عباس ، برادرت ابوطالب عائله زيادى دارد و خود شاهد گرفتارى و بيچارگى مردم در اين سختى هستى . پس با من بيا تا برويم از تكفّل عائله ابوطالب سبك كنيم . و هر كدام از ما يكى از فرزندانش را به همراه خود بياوريم و عهده‌دار تربيت و مخارج آنها شويم . عباس پيشنهاد رسول خدا ( ص ) را پذيرفت . با هم راه افتادند و نزد ابوطالب آمدند و گفتند ما مىخواهيم مقدارى از بار سنگين تكفل عائله‌ات را كم كنيم تا اينكه اين سختى و گرفتارى از مردم برداشته شود . ابوطالب به آنها گفت : عقيل را برايم بگذاريد و غير از او هركدام را مىخواهيد با خود ببريد . رسول خدا ( ص ) على ( ع ) را به همراه خود آورد و عباس ، جعفر را .\r\nعلى ( ع ) پيوسته نزد رسول ( ص ) بود تا زمانى كه خداوند او را به پيامبرى برانگيخت . على ( ع ) از او جدا نشد به رسالت او اقرار كرد . نبوتش را پذيرفت و جعفر نيز نزد عباس بماند تا وقتى كه اسلام آورد و از او بىنياز شد . هرگاه وقت نماز مىرسيد رسول خدا ( ص ) از مكه خارج مىشد و در اطراف آن در خلوتگاهها ، بدور از چشم عموها و قبيله‌اش به نماز و عبادت مىپرداخت و على بن ابىطالب نيز او را همراهى مىكرد . . .\r\n« فضل بن عباس گويد :\r\nاز پدرم سؤال كردم ، رسول خدا ( ص ) كدام فرزندش را بيشتر دوست دارد ؟ گفت : على را . گفتم من از فرزندان رسول خدا ( ص ) سؤال كردم تو مىگويى على ( ع ) ! گفت : او نزد رسول خدا ( ص ) از تمام فرزندانش عزيزتر و مهربانتر است و ما از دوران كودكىاش هرگز روزى را نيافتيم كه بين آن دو جدايى باشد جز سفرى كه رسول خدا ( ص ) براى خديجه داشت . و ما هيچ پدرى را به فرزندش مهربانتر از رسول خدا ( ص ) به على ( ع ) نديديم . و هيچ فرزندى را براى پدر فرمانبرتر از على ( ع ) براى رسول خدا ( ص ) نيافتيم . . .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nدر روايتى از جعفر بن محمد الصادق ( ع ) آمده است كه مىفرمايد :\r\nعلى ( ع ) به همراه رسول خدا ( ص ) پيش از رسالت نور مىديد و صدا و آوا مىشنيد . و رسول خدا ( ص ) به او گفت : اگر من پايان بخش پيامبران نبودم هر آينه تو در نبوت شريك بودى و حال كه پيامبر نيستى ، تو وصى و جانشين پيامبر و وارث او هستى ، بلكه تو سرور اوصياء و امام متقيان هستى . . . » « 1 »  .\r\nدوران كودكى حضرت على ( ع ) در دامن پر از لطف و صفاى پيامبراكرم اين‌گونه‌سپرى شد و نهال عشق و نبوّت در وجود او ستبر و تنومند گشت و به تمام تار و پودش ريشه دوانيد و در تمام مراحل زندگى از او جدا نشد . در سخت‌ترين شرايط او را تنها نگذاشت ، براى نجات جان عزيز رسول خدا ( ص ) جانش را در مقابل شمشيرهاى كشندهء كفار به معرض ايثار و فداكارى گذاشت و در بستر پيامبر خوابيد . امانتهاى او را به صاحبانش برگرداند و خانواده‌اش را به مدينه رساند . در تمام جنگها پيشاپيش سپاه در كنار رسول خدا ( ص ) حضور داشت و در جنگ تبوك به دستور خود پيامبر ( ص ) ، جانشين او در شهر شد . امام برخى از اين حالات را به عنوان نماياندن فضايل خويش و اثبات حقانيت و اولويت خود در برابر خودباختگانِ از حق گريخته چنين مىفرمايد :\r\n« وَلَقَدْ عَلِمَ الْمُسْتَحْفَظُونَ مِنْ أَصْحَابِ مُحَمَّدٍ صَلَّى اللَّهُ عَلَيْهِ و آلِه أنّى لَمْ أَرُدَّ عَلَى اللَّهِ وَلَا عَلَى رَسُولِهِ سَاعَةً قَطُّ . وَلَقَدْ وَاسَيْتُهُ بِنَفْسِى فِى الْمَوَاطِنِ الَّتِى تَنْكصُ فِيهَا اْلأَبْطَالُ ، وَ تَتَأَخَّرُ فِيهَا اْلأَقْدَامُ نَجْدَةً أَكْرَمَنِى اللَّه بِهَا .\r\nوَلَقَدْ قُبِضَ رَسُولُ اللَّهِ صَلَّى اللَّهُ عَلَيْهِ و آلِه وَ إِنَّ رَأْسَهُ لَعَلَى صَدْرِى . . . » « 2 » \r\nاز ياران محمد ( ص ) آنان كه حافظ اسرار و امانت‌دار كتاب و سنت هستند ، خوب مىدانند كه من حتى براى ساعتى ، معارض فرمان خدا و رسول او نبودم و با جانبازى و فداكارى ، در جايى كه دليران به عقب برمىگشتند و گامها پس مىماندند ، من از او دفاع مىكردم و به خاطر چنين دلاورى و فداكارى بود كه خدا به من كرامت و عزت بخشيد .\r\nو رسول خدا ( ص ) در حالى جان سپرد كه سرش بر سينه من بود . . .\r\n\r\n","description":"","footnote":" ( 1 ) . ابن ابىالحديد ، شرح نهج‌البلاغه ، چاپ رحلى ، ج 3 ، صص 251 - 255 .  ( 2 ) . نهج‌البلاغه ، خطبهء 197 . ","page_name":" 115 ","page_number":115},
  {"content":"\r\n\r\nعلى ( ع ) از سن پنج يا شش سالگى تا زمانى كه آن حضرت در قيد حيات بود ، در كنار او بود و از او جدا نشد و آنچه نمىدانست از او مىپرسيد و آنچه نمىپرسيد ، رسول خدا ( ص ) براى او مىگفت و از طرف خدا مأمور بود كه آنچه به او مىرسد ، على ( ع ) را نيز تعليم دهد . اين نوع تربيت و تعليم هيچ نظيرى ندارد كه قابل تصور شود . در اثر اين مصاحبت و تربيت ، چنان توافق روحى و تشابه اخلاقى بين رسول خدا ( ص ) و على ( ع ) ايجاد شد كه هر دو نور واحدى شدند ، از يك درخت ريشه داونيدند تا آنجا كه رسول خدا ( ص ) درباره او مىفرمايد :\r\n« أَنَا مَدِينَةُ الْعِلْمِ وَ عَلِىٌّ بَابُهَا . . . » « 1 » \r\nو مىفرمايد :\r\n« عَلِىٌّ مِنّىِ بِمَنْزِلَةِ هَارُونَ مِن مُوسى إِلَّا أَنَّهُ لَا نَبِىَّ بَعْدىِ . » « 2 » \r\nو او را در آيهء مباهله نفس خويش مىداند :\r\n« . . . فَقُل‌ْتَعَالَوْا نَدْعُ ابنَاءَنَا وَ ابنَاءَكُم وَ أنْفُسَنا وَ انفُسَكُم . . . » « 3 » \r\nو مىفرمايد :\r\n« عَلِىٌّ مِنِّىِ وَ أَنَا مِنْهُ ، وَ هُوَ وَلِىّ كُلّ مُؤْمِنٍ بَعْدىِ . » « 4 » \r\nو مىفرمايد :\r\n« عَلِىٌّ مِنّىِ بِمَنْزِلَةِ رَأْسىِ مِنْ بَدَنِى . » « 5 » \r\nو بسيارى از احاديث وسخنان گهرباررسول خدا ( ص ) كه على ( ع ) را از خود مىداند ، جنگ على ( ع ) را جنگ خود مىداند ، صلح على ( ع ) را صلح خود مىداند و حب و بغض او را حب و بغض خود مىداند كه اين مجموعه گنجايش آوردن حتى بخشى از آنها را ندارد .\r\nعلى ( ع ) در سخنان خود به اين فضيلت بزرگ افتخار كرده و نسبت خويش را با رسول خدا ( ص ) اين گونه بيان مىكند :\r\n\r\n","description":"","footnote":" ( 1 ) . بحار الانوار ، ج 40 ، ص 203 ومنابعى پيشترذكرشد .  ( 2 ) . - علامه امينى ، الغدير ، بيروت ، دارالكتاب العربى ، چاپ پنجم 1403 ه . ق . ، ج 10 ، ص 278 .  ( 3 ) . سوره ال عمران ( 3 ) / 61 .  ( 4 ) . الغدير ، ج 10 ، ص 278 .  ( 5 ) . همان ، ص 279 . ","page_name":" 116 ","page_number":116},
  {"content":"\r\n\r\n« أَنَا مِنْ رَسُولِ اللَّهِ كَالصّنْوِ مِنَ الصِّنْوِ وَ الذِّرَاعِ مِنَ الْعَضُدِ » ؛ « 1 » \r\nمن و رسول خدا ( ص ) مانند دو شاخه‌ايم از يك درخت و چون آرنج به بازو پيوستگى و اتصال داريم .\r\nاين اتصال و پيوستگى اتصال نبوّت و امامت است كه اكمال دين و اتمام نعمت را بدنبال دارد . اين پيوستگى ، پيوستگى كتاب و عترت است كه هرگز جدا شدنى نيستند . و اين پيوستگى چون سر به بدن است كه جدايى آنها عدم آنهاست . و اين پيوستگى به بلنداى زمان تا قيامت است و على ( ع ) روح امامت در كالبد نبوّت است .\r\nاين اتصال و پيوستگى در زمان حيات پر بركت پيامبر اكرم ( ص ) جلوه‌هايى از پيوستگى شاگرد و معلم بود ، فرزند و پدر بود ، برادر و برادر بود ، امّا در بالاترين حالاتى كه تصور آن براى انسان كار آسانى نيست . و پس از رحلت جانگداز رسول اكرم ( ص ) ، اين اتصال در راستاى استمرار خط نبوّت و تداوم راه رسالت و زنده نگه داشتن دين محمّد ( ص ) ، در مقام امامت ، جلوه‌گر بوده است . اگر چه به ظاهر مدت چند سالى خواستند بين اين پيوستگى ناگسستنى ، جدايى ايجاد كنند .\r\nدكتر سيد محمدباقر حجتى در مقاله‌اى با عنوان « گذرى كوتاه بر پيشينهء وحدت » ، در ششمين كنفرانس بين‌المللى وحدت اسلامى ، در شهريور 1372 ، بياناتى آورده‌است كه يادآورى قسمتى از آن در اين بحث ، مىتواند در خور اهميت باشد :\r\n« امير المؤمنين على ( ع ) كه به حق پس از پيامبر اسلام ( ص ) امام و راهبر مسلمين بود ، عملًا مقام پيشوايى و رهبرى امامت را بلافاصله پس از رحلت آن حضرت به عهده داشت ، و خلفاء قبل از او كه صرفاً قدرت اجرائى - نه رهبرى - را در اختيار داشتند همواره از رهنمودهاى اين بزرگوار بهره مىجستند ، و هر مسألهء معضل دينى و يا سياسى پيچيده‌اى كه پديد مىآمد گشاينده آنها راهبريهاى فرزانه على ( ع ) بوده است ، و تاكنون از هيچ خليفه‌اى از خلفاء سه‌گانه - كه‌پيش از آن حضرت قدرت اجرايى را به عنوان « خليفه » در دست داشتند - در متون دينى و تاريخى با عنوان « امام » تعبير نشده است ، در حالى كه بسيار مىبينيم كه از\r\n\r\n","description":"","footnote":" ( 1 ) . نهج‌البلاغه ، نامهء 45 . ( در بعضى از نسخه‌ها : « كالضوء من الضوء » است . ) ","page_name":" 117 ","page_number":117},
  {"content":"\r\n\r\nاميرالمؤمنين على ( ع ) در چنان « 1 »  متون حتى در آثار اهل سنت با تعبير « امام » ياد شده است .\r\nقعود و قيام يك راهبر و امام ، مقام امامت و راهبرى را از وى سلب نمىكند ، چنان كه امام حسن و امام حسين ( ع ) در متون حديثى شيعه « امام » معرفى شدند . « قاما او قعدا » اعم از آنكه درصدد احراز قدرت اجرايى برآيند و يا از سر سازش - به منظور حفظ هم بستگى مسلمين - اين قدرت را از دست نهند ، فرقى نمىكند . . . » « 2 »  .\r\nتا اينجا برخى از شواهد تاريخى ، روايات و پرتوى از كلام امام ( ع ) دربارهء مصاحبت و همراهى او با رسول خدا ( ص ) ، استمرار ، اهميت و ضرورت آن بررسى شد . اين همراهى با تربيت و تعليم على ( ع ) در مكتب نبوّت و در طول زندگى پر افتخار حضرت محمّد ( ص ) قرين بود . نتيجه و حاصل اين تعليم و تربيت ، ثمرهء شيرين و شفابخش امامت است و اتصال جاودانه بين قرآن و عترت را به ارمغان دارد .\r\nاين آموزش و تربيت بىنظير و اين اتصال ريشه‌دار و هميشگى اقتضاء مىكند كه على ( ع ) هميشه همگام با قرآن و هماهنگ با سنّت باشد و هيچ عقل سليمى غير اين را نمىپذيرد . واقعيت‌هاى تاريخى ، روايات و گفتاربزرگان و دانشمندانِ هر دو فرقه و سخنان گهربار على ( ع ) ، همه نشان مىدهند كه آن حضرت چه در زمان حيات رسول خدا ( ص ) و چه پس از رحلت جانسوز آن بزرگوار ، هرگز خلاف امر خدا و سنت نبى اكرم ( ص ) عمل نكرد و در تمام شؤون زندگى و ابعاد شخصيتى آن حضرت ، اين هماهنگى و همگامى ظاهر بوده است .\r\nامام ( ع ) بزرگان صحابه و صاحبان اسرار رسول خدا ( ص ) را گواه مىآورد كه او در طول زندگىاش هرگز بر خلاف امر خدا و رسولش گام برنداشته است و مىفرمايد :\r\n« وَ لَقَدْ عَلِمَ الْمْستَحْفَظُونَ مِنْ أَصْحَابِ مُحَمَّدٍ صَلَّى اللَّهُ عَلَيْهِ و آلِه أَنّىِ لَمْ أَرُدَّ عَلَى اللَّهِ وَلَا عَلَى رَسُولِهِ سَاعَةً قَطُّ . . . » « 3 »  .\r\n\r\n","description":"","footnote":" ( 1 ) . احتمال دارد اشتباه چاپ باشد و صحيح « چندين » است .  ( 2 ) . مجله تقريب بين مذاهب اسلامى ، شمارهء 3 ، ص 41 .  ( 3 ) . نهج‌البلاغه ، خطبه 197 ( ترجمه و توضيح ، همين كتاب ) . ","page_name":" 118 ","page_number":118},
  {"content":"\r\n\r\nآنگاه كه خوارج از امام كناره گرفته و عليه او صف‌آرايى كردند و با فرياد « لا حكم الّا للَّه » امام ( ع ) را محكوم به كفر و خروج از دين خدا نمودند ، آن حضرت در مقابل آنها ايستاد و با بياناتى بس رسا و شيوا حقايق را بازگو كرد . همراهى و هماهنگى خود را با قرآن و سنت رسول خدا ( ص ) به عنوان بهترين دليل براى اثبات حقانيت خود آورد و فرمود :\r\n« . . . وَ إنَّ الْكِتَابَ لَمَعِى مَا فَارَقْتُهُ مُذْ صَحِبْتُهُ ، فَلَقَدْ كُنَّامَعَ رَسُولِ اللَّهِ صَلّى اللَّهُ عَلَيْهِ و آلِه وَ إنَّ الْقَتْل لَيَدُورُ عَلَى اْلآبَاءِ وَ اْلأَبْنَاءِ وَ اْلإخْوَانِ وَ الْقَرَابَاتِ ، فَمَا نَزْدَادُ عَلَى كُلِّ مُصِيبَةٍ وَ شِدَّةٍ إلَّا إيِمَاناً وَ مُضِيّاً عَلَى الْحَقّ وَ تَسْلِيماً لِلْأَمْرِ وَ صَبْراً عَلَى مَضَضِ الْجِرَاحِ . . . » « 1 » \r\n. . . و همانا كتاب خدا با من است از زمانيكه با آن مصاحبت و همراه گشته‌ام ، هرگز جدا نشده‌ام . و ما به همراه رسول خدا ( ص ) بوديم ( با كفار و مشركين مىجنگيديم ) و قتل و خونريزى ميان پدران و فرزندان و برادران و خويشان دور مىزد . با اين وجود هر مصيبت و سختى باعث افزايش ايمان ما مىگشت و قدرت ما را در پيمودن راه حق و تسليم شدن در برابر امر الهى و شكيبايى بر درد جراحتهاى سوزان را بيشتر مىنمود . . .\r\nوقتى كه سپاه معاويه در جنگ صفين ، در برابر ضربه‌هاى كشندهء شمشير على ( ع ) و يار با وفا و دلاورش مالك اشتر خود را در معرض شكست قطعى و هلاكت ديدند ، بنا به پيشنهاد عمرو بن عاص كه در مكارى و حيله‌گرى گوى سبقت را از همه حيله‌گران و روبه‌صفتان ربوده بود ، قرآنها را بر سر نيزه كرده و ادّعاى مسلمانى نمودند و گفتند ، جنگ و خونريزى تا كى ؟ ! بين ما و شما قرآن حاكم است ! امّا على كه ( ع ) خود قرآن ناطق بود و چون شاهبازى تيزبين از فراز آسمان و نقطه اعلاى علم و معرفت ، تمام كمينگاههاى زمين را زير نظر داشت و از هرگونه نفاق و حيله‌گيرى در پس پرده‌ها ، آگاهى داشت و به يقين مىدانست اگر امروز به خواسته سپاه دشمن توجه كنند و پيشنهاد آنها را بپذيرند ، فردا به قدرت رسيده و همين مردم را در نهايت سختى و تنگناى زندگى قرار خواهند داد . بر همين اساس امام ( ع ) به سپاه خود گفت اهل شام كه قرآنها را سر نيزه كرده و از ما صلح مىخواهند ، ظاهر اين امر ايمان و خداپرستى است امّا باطنش ستم و\r\n\r\n","description":"","footnote":" ( 1 ) . همان ، خطبه 122 . ","page_name":" 119 ","page_number":119},
  {"content":"\r\n\r\nنفاق است . اولش مهربانى و آخرش پشيمانى است . آنها چون شكست خورده‌اند ، اظهار صلح و دوستى مىكنند امّا چون تسلّط يابند از ظلم و ستم نسبت به شما دست بر نخواهند داشت .\r\nآنها با نهايت تأسف ، سخن امام را نپذيرفتند و در برابر دشمن سست شده و امام را مجبور كردند كه جنگ را متوقف كند و پيشنهاد آنها را كه انتخاب دو داور بود بپذيرد . آنها عمرو بن عاص را به داورى معرفى كردند ، امام ( ع ) نظرش مالك اشتر يا عبداللَّه بن عباس بود ، امّا پذيرفته نشد و انتخاب شخصى مانند ابوموسى اشعرى بر امام تحميل شد . سپاه امام پس از انتخاب حكمين و مقرّر كردن زمانى معيّن در دومةالجندل براى امر داورى از طرف دو داور ، روانه شهر شدند امّا در بين راه با هم به اختلاف شديد و حتى زد و خورد پرداختند . گروهى بنام خوارج حكميت عمرو بن عاص و ابوموسى اشعرى را انكار كردند و در مقابل امام ( ع ) قد علم كرده و مىگفتند چون در امامتى كه خدا براى تو تعيين كرده است ، مردم را حاكم قرار داده‌اى راه كفر و ضلالت رفته‌اى . . .\r\nامام ( ع ) آنها را مذمت كرده و حقيقت امر را اين گونه بازگو مىنمايد :\r\n« إِنَّا لَمْ نُحَكّمِ الرّجَالَ وَ إِنَّمَا حَكَّمْنَا الْقُرْآنَ . وَ هَذَا الْقُرْآنُ إنَّمَا هُوَ خَطٌّ مَسْتُورٌ بَيْنَ الدَّفَّتَيْن لَايَنْطِقُ بِلِسَانٍ ، وَلَا بُدَّلَهُ مِنْ تَرْجُمَانٍ . وَ إنَّمَا يَنْطِقُ عَنْهُ الرّجَالُ . وَ لَمَّا دَعَانَا الْقَوْمُ إلَى أَنْ نُحَكّمَ بَيْنَنَا الْقُرْآنَ لَمْ نَكُنِ الْفَرِيقَ الْمُتَوَلِّىَ عَنْ كِتَابِ اللَّهِ تَعَالَى . وَقَدْ قَالَ اللَّهُ سُبْحَانَهُ « فَإنْ تَنَازَعْتُمْ فِى شَىْءٍ فَرُدُّوهُ إِلَى اللَّهِ وَ الرَّسُولِ » « 1 »  . فَرَدُّهُ إِلىَ اللَّهِ أَنْ نَحْكُمَ بِكِتَابِه ، وَرَدُّهُ إِلَى الرَّسُولِ أَنْ نَأْخُذَ بِسُنَّتِهِ ، فَإذَا حُكِمَ بِالصّدْقِ فِى كِتَابِ اللَّهِ فَنَحْنُ أَحَقُّ النَّاسِ بِهِ ، وَ إنْ حُكِمَ بسُنَّةِ رَسُولِ اللَّهِ صَلّى اللَّهُ عَلَيْهِ و آلِه فَنَحْنُ أَوْلَاهُمْ بِهِ . » « 2 » \r\nما مردان را به صدور حكم نگمارديم بلكه قرآن را داور قرار داديم ، و اين قرآن خطى است نوشته ميان دو پاره جلد كه به زبان سخن نمىگويد ، ناچار به ترجمانى نياز دارد و ترجمانش آن مردانند و هنگامى كه قوم از ما خواستند كه بين ما قرآن حاكم باشد ، ما گروهى نبوديم كه\r\n\r\n","description":"","footnote":" ( 1 ) . سوره نساء ( 4 ) / 59 .  ( 2 ) . نهج‌البلاغه ، خطبه 125 . ","page_name":" 120 ","page_number":120},
  {"content":"\r\n\r\nاز كتاب خدا روى برگردانيم . و خداوند تعالى فرموده است : « اگر در چيزى خصومت كرديد ، آن را به خدا و رسول بازگردانيد . » پس بازگرداندن آن به خدا اين است كه كتاب او را به داورى بپذيريم و بازگرداندن به رسول اين است كه سنّت او را بگيريم . پس اگر از روى راستى به كتاب خدا داورى كنند ، ما از ديگر مردمان بدان سزاوارتريم ، و اگر طبق سنت رسول ( ص ) حكميّت صورت پذيرد ، ما بدان اولىتريم .\r\nحضرت على ( ع ) وقتى كه در حضور گروهى از كفّار قريش كه پس از معجزهء رسول خدا ( ص ) ايمان نياورده و به آن حضرت نسبت سحر و كذب دادند ، با شهامت و مردانگى از روى اخلاص به يگانگى خدا و نبوت محمّد ( ص ) اقرار كرد . امّا گروه قريش او را ملامت كرده و به رسول خدا ( ص ) گفتند ، غير از اين ( چون امام در آن زمان سن زيادى نداشت ) كسى به تو ايمان نمىآورد ! امام ( ع ) در اينجا يكى از فضايل و برجستگيهاى خود را در بيان حقايق ، تمسك به قرآن مىداند و مىفرمايد :\r\n« . . . وَ إِنّىِ لَمِنْ قَوْمٍ لَا تَأْخُذُهُمْ فِى اللَّهِ لَوْمَةُ لَائِمٍ ، سِيَماهُمْ سِيَما الصّدِّقِينَ وَ كَلَامُهُمْ كَلَامُ اْلأَبْرَارِ ، عُمَّارُ اللَّيْلِ وَ مَنَارُ النَّهَارِ ، مُتَمَسّكُونَ بِحَبْلِ الْقُرْآنِ . يُحْيُونَ سُنَنَ اللَّهِ وَ سُنَنَ رَسُولِهِ لَا يَسْتَكْبِرُون وَلَا يَعْلُونَ ، وَلَا يَغُلُّونَ وَلَا يُفْسِدُونَ . قُلُوبُهُمْ فِى الْجِنَانِ وَ أَجْسَادُهُمْ فِى الْعَمَلِ . » « 1 » \r\n. . . همانا من از گروهى هستم كه در راه خدا از ملامتِ ملامت‌كنندگان باز نمىايستند . آثار و نشانه درستكاران و گفتار و سخن نيك مردان را دارند . زنده‌داران شب و منار و نشانه‌هاى روزند . به ريسمان قرآن چنگ مىزنند و سنتهاى خدا و رسول او را زنده نگه مىدارند ، تكبر نمىكنند و برترىجويى ندارند و خيانت و فساد نمىكنند . دل‌هايشان در بهشت و جسم‌هايشان در كار عبادت مشغول‌است .\r\nپس از آنكه عليه عثمان فتنه و آشوب برپا شد و مردم بر او شوريدند و او را كشتند ، سيل خروشان امّت اسلام براى بيعت با على ( ع ) ، به سوى منزل او روانه شدند و از او تقاضاى پذيرش حكومت را نمودند . على ( ع ) با اينكه تمايلى به حكومت نداشت امّا\r\n\r\n","description":"","footnote":" ( 1 ) . نهج‌البلاغه ، خطبه 192 ( قاصعه ) . ","page_name":" 121 ","page_number":121},
  {"content":"\r\n\r\nمردم او را براين كار واداشتند ، آنگاه او وظيفه خود دانست كه آن را بپذيرد ، انبوه مردم در امر خلافت با آن حضرت بيعت كردند امّا عده‌اى در بين آنها به طمع رسيدن به مال و مقام و ديگر آرزوهاى خود دست بيعت با على ( ع ) دادند . طلحه و زبير از كسانى بودند كه در برابر بيعت با على ( ع ) ، گويا خود را شريك او در حكومت و بيت‌المال مىپنداشتند و از اينكه على ( ع ) در برخى از امور با آنها مشورت نكرده و از آنها مدد نجسته است ، از على ( ع ) اظهار ناخشنودى كردند . امام ( ع ) كه خود قرآن ناطق است و هرگز از قرآن و سنت رسول خدا ( ص ) جدا نشده است و در اجراى احكام و ادارهء امور هماهنگ با قرآن و سنت است ، به رأى كسانى مثل طلحه و زبير كه طمع حكومت و رسيدن به بيت‌المال بيشتر را دارند ، نيازى ندارد و براين اساس مىفرمايد :\r\n« وَ اللَّهِ مَا كَانَتْ لِى فِى الْخِلافَةِ رَغْبَةٌ ، وَلَا فِى الْوِلَايَهِ إِرْبَةٌ وَلكنَّكُمْ دَعَوْتُمُونِى إِلَيْهَا وَ حَمَلْتُمُونِى عَلَيْهَا . فَلَمَّا أَفْضَتْ إِلَىَّ نَظَرْتُ إِلَى كِتَابِ اللَّهِ وَمَا وَضَعَ لَنَا وَ أَمَرَنا بَالْحُكْمِ بِهِ فَاتَّبَعْتُهُ ، وَمَا اسْتَسنَّ النَّبِى صَلّى اللَّهُ عَلَيْهِ وَ آلِهِ وَ سَلَّم فَاقْتَدَيْتُهُ . . . » « 1 »  ؛\r\nقسم به خدا كه من نه به خلافت رغبتى داشتم و نه به حكومت حاجتى . ليكن شما مرا بدان واداشتيد و آن وظيفه را به عهده‌ام گذاشتيد . چون كار حكومت به من رسيد ، به كتاب خدا و آنچه براى ما مقرر نموده و ما را به حكم كردن بدان امر كرده نگريستم و از آن پيروى كردم و به سنتى كه رسول خدا ( ص ) نهاده است ، نظر افكندم و به آن اقتدا نمودم . . .\r\nامير المؤمنين على ( ع ) بيش از همگان در تبعيت به سنت رسول خدا ( ص ) پايبند بوده و لحظه‌اى در زندگى خويش و در تمام شؤون در اين هماهنگى و همگامى غفلت نورزيد و ديگران را مكرر به پيروى از سنت رسول خدا ( ص ) امر مىكرد و اين را بزرگترين ارزش براى انسانى مىدانست و در فرازى از سخنانش چنين آمده است :\r\n« فَتَأَسَّ بِنَبِيَّكَ اْلأَ طْيَبِ اْلأَ طْهَرِ صَلَّى اللَّهُ عَلَيْهِ و آلِه ، فَإنَّ فِيهِ أُسْوةً لِمَنْ تَأَسَّى وَ عَزَاءً لِمَنْ تَعَزَّى . وَأَحَبُّ اْلِعَبادِ إِلَى اللَّهِ الْمُتَأَسّى بِنَبِيّهِ وَ الْمُقْتَصُّ لِأَثَرِهِ . . . » « 2 »  ؛\r\n\r\n","description":"","footnote":" ( 1 ) . نهج‌البلاغه ، خطبه 205 .  ( 2 ) . همان ، خطبه 160 . ","page_name":" 122 ","page_number":122},
  {"content":"\r\n\r\nپس به پيامبر پاكيزه و پاك خود اقتدا كن زيرا او الگو و نمونه است براى كسى كه بخواهد از او پيروى كند و انتساب شايسته‌اى است براى آنكه بخواهد به او نسبت داشته باشد . و محبوب‌ترين بندگان نزد خداوند كسى است كه پيامبر ( ص ) را سرمشق خود قرار دهد و از او تبعيت نمايد . . .\r\nهمگام بودن با قرآن و زنده نگه داشتن سنت رسول خدا ( ص ) در جامعه و در بين مسلمانان از نظر على ( ع ) آنقدر درخور اهميت بود كه حتىپيش از شهادت ، روزهاى كوتاهى را كه در اثر ضربت دشمن پليد در بستر بسر مىبرد ، در آخرين سفارشات و وصيت‌هاى خود ، چنين مىفرمود :\r\n« . . . أَمَّا وَصِيَّتىِ : فَاللَّهُ لَا تُشْرِكُوا بِهِ شَيْئاً . وَ مُحَمَّدٌ صَلَّى اللَّهُ عَلَيْهِ وَ آلِه فَلَا تُضَيّعُوا سُنَّتَهُ .\r\nأَقِيمُوا هَذَيْنِ الْعَمُودَيْنِ و اوْقِدُوا هَذَيْنِ الْمِصْبَاحَيْنِ . . . » « 1 »  ؛\r\nامّا وصيت من به شما اين است كه هيچ چيز را براى خدا شريك نياوريد و سنّت محمّد ( ص ) را ضايع نگذاريد و اين دو ستون را برپا بداريد و اين دو چراغ را برافروخته نگه بداريد .\r\n\r\nموضع‌گيرى على ( ع ) در شوراى خلافت\r\nامام على ( ع ) در تمام پيروزيهاى شكوهمند و تمام رنجها و سختيها دوشادوش پيامبر ( ص ) بود و در مسير پياده كردن احكام اسلام و تحقق يافتن اهداف مقدس نبى اكرم ( ص ) بيشترين پايدارى و فداكارى را كه با دنيايى از اخلاص و صداقت همراه بود ، از خود نشان داد . او براى رسول خدا ( ص ) هميارى شايسته و همدلى لايق بود و اگر هميارى و همدلى او با رسول خدا ( ص ) نبود ، هرگز از اسلام اثرى باقى نمانده بود و براى هميشه كفر و الحاد بر عالم حكمفرما مىشد و پيامبر اكرم نيك مىدانست كه چه كسى را به عنوان برادر براى خود برگزيند و نيك مىدانست چه كسى شايستگى منزلت هارون را براى موسى دارد و نيك مىدانست كه خلعت خلافت و جانشينى بعد از او ، بر\r\n\r\n","description":"","footnote":" ( 1 ) . - همان ، خطبه 149 ( در بعضى از نسخه‌ها ، فاللَّهَ . . . و محمداً - منصوب - آمده است . ","page_name":" 123 ","page_number":123},
  {"content":"\r\n\r\nكسى جز على ( ع ) برازنده نباشد و به همين مناسبت بارها و بارها ، در سفر و حضر ، در بين خويشاوند و بيگانه و در جمع انبوه مسلمانان از سرزمين‌هاى مختلف ، اين مأموريت خطير الهى را به شايستگى انجام داد و على ( ع ) را به اين مقام كه جز او هيچ كس ديگرى شايستگى و لياقت آن را نداشت منصوب كرد . آنگاه كه خورشيد عالم تاب نبوّت غروب كرد و ابرهاى غم‌بارِ اين غروب جانگاه ، بر آسمان پديدار گشت . على ( ع ) با دنيايى از غم و اندوه ، با كمك فرشتگان الهى بدن مبارك عزيزترين خلق خدا را غسل داد و مراسم تدفين آن حضرت را عهده‌دار شد .\r\nعلى ( ع ) در آتش غم فقدان رسول خدا ( ص ) مىسوخت و باخود عالمى داشت .\r\nعلى ( ع ) در سوز و گداز بود و چه بسا هنوز دست از مراسم به خاكسپارى نبى اكرم ( ص ) نكشيده بود كه خبر از سقيفه رسيد . دستهاى سياست و انديشه‌هاى شوم گروهى از انسان‌هاى جاه‌طلب و حق‌نشناس كه به يقين مىدانستند اگر جريانات امور به حال خود واگذاشته شود سيلى از مردم بخروشند و براى بيعت با على ( ع ) و تحقق اهداف رسول خدا ( ص ) به سوى او روانه شوند . با چنين انديشه‌اى ، سد بزرگى در مقابل اين سيل خروشان ، بنام سقيفه بنا كردند و براى هميشه در تاريخ لكه ننگى را از خود به يادگار گذاشتند . على ( ع ) نيز چنين توقعى نداشت كه غير از او در اين امر انتخاب شود ، امّا شد آنچه كه نبايد مىشد .\r\nبرخى از مردم ساده‌انديش و ظاهربين با پيروى از بعضى از بزرگان و سران خود دست بيعت را با كسى غير از على ( ع ) دادند . اولى دورانش به پايان رسيد ، كه در آغاز امر ، درخواست استعفا و بركنارى را داشت امّا دومى را پس از خود جانشين كرد . امام ( ع ) در خطبه شقشقيه دربارهء ادارهء امور آنها و اوضاع جامعه در زمان خلافتشان ، سخنان ارزنده‌اى دارند . دومى نيز وقتى كه در بستر بيمارى در اثر جراحت ضربه‌هاى شمشير ابو لؤلؤ ، خوابيده بود و آثار مرگ را در خود مىديد ، دستور داد تا شورايى شش نفره متشكل از :\r\nعلى ( ع ) ، طلحه ، زبير ، عثمان ، عبدالرحمن بن عوف و سعد بن ابىوقاص ، براى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nانتخاب خليفه از بين خودشان ، كار خود را شروع كنند . . .\r\nهمان‌گونه كه على ( ع ) از مكتب انسان‌ساز نبى اكرم ( ص ) آموخته بود ، آن چيزى كه بيشتر از هر چيز ديگرى برايش اهمّيت داشت ، حفظ كيان اسلام و ايجاد وحدت بين امّت اسلام بود كه رسول خدا ( ص ) زندگى و عمر شريفش را صرف آن نموده بود .\r\nامام ( ع ) همان‌گونه كه در مدت خلافت اولى و دومى براى حفظ اسلام سكوتى تلخ‌اختيار كرده بود . در اينجا نيز براى وحدت امّت اسلام در اين شورا شركت مىكند و در هر فراز و نشيبى با آنها همراهى مىكند ، اگر نه ، مقام و منزلت والاى على كجا و شأن آنان كجا !\r\nنكته بسيار مهم كه به عنوان يك واقعيت تاريخى انكارناپذير در بسيارى از كتاب‌هاى سيره و تاريخ آمده است و ابن ابىالحديد آن را در شرح خود آورده است ، اين است كه آنها دراين شورا از على ( ع ) خواستند ، امر خلافت را قبول كند به شرط اينكه هم به كتاب خدا و سنت رسول خدا ( ص ) عمل كند و هم شيوه شيخين را در امور خود ملاك عمل قرار بدهد ، امّا على ( ع ) كه در تمام شؤون زندگى براساس قرآن و سنت پيامبر ( ص ) عمل مىكرد و هر رأى ديگرى را كه مخالف آن دو مىديد ، زير پا مىگذاشت . اين پيشنهاد را قبول نكرد و از بزرگترين حق مسلّم خويش بخاطر همين صداقت و راستى محروم ماند .\r\nو گرنه على ( ع ) مىتوانست براى مصلحت پيشنهاد را بپذيرد امّا در عمل آنچه خلاف قرآن و سنت است كنار بگذارد . ولى چنين نكرد و براى پايبندى به اعتقاد راسخش از خلافت ظاهرى منع شد و دگر بار سكوتى جانكاه و تلخ امّا سازنده و منطقى را پيش گرفت . اگر على مىخواست دست به شمشير ببرد و در مقابل اين جريان قيام كند ، برايش خيلى راحت بود و اگر در اين راه خود و فرزندانش به شهادت مىرسيدند ، به آرزوى قلبى خود رسيده بود زيرا او عاشق شهادت بود . عشق او به شهادت از علاقه كودك به پستان مادر بيشتر بود . به يقين صبر و سكوت على ( ع ) در برابر اين جريان براى خودش خيلى سخت‌تر و طاقت‌فرساتر از شهادت بود . امّا آنچه براى على ( ع ) مهم‌بود ، حفظ اسلام و هدايت امّت بود . واو در مدت اين 23 يا 24 سال ، بارها از عملكرد آنها انتقاد مىكرد ، آنها را راهنمايى مىفرمود و در هر فرصت مناسبى در دفاع از حقانيت و\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nخواسته خويش مسائل لازم را بيان مىفرمود .\r\nابن ابىالحديد در شرح بخشى از خطبه شقشقيه كه به شورا و هماهنگى على با ( ع ) قرآن و سنت مربوط مىشود ، مىگويد :\r\n« . . . وقتى كه سه نفر از شورا به نفع برخى ديگر كنار رفتند سه نفر باقى ماندند ( على ( ع ) ، عبدالرحمن و عثمان ) . عبدالرحمن به على ( ع ) و عثمان گفت : كدام يك از شما از خلافت كنار مىرود تا حق انتخاب يكى از دو نفر باقيمانده را دارا باشد . هر دوى آنها سكوت اختيار كردند . آنگاه عبدالرحمن گفت : من شما دو نفر را گواه مىگيرم كه خودم را از خلافت كنار مىكشم تا حق انتخاب يكى از شما دو نفر بر عهده من باشد . عبدالرحمن از على ( ع ) شروع كرد و به او گفت : من با تو بيعت مىكنم كه بر كتاب خدا و سنت رسول خدا و سيره دو خليفه پيشين ابوبكر و عمر باشى . امّا على ( ع ) فرمود : بر كتاب خدا و سنت پيامبر ( ص ) و اجتهاد رأى خودم . عبدالرحمن از على ( ع ) رو گردان شد و اين پيشنهاد را به عثمان عرض كرد .\r\nعثمان جواب آرى داد و پذيرفت . عبدالرحمن دوباره به على ( ع ) رو كرد و تا سه بار اين پيشنهاد را بر على ( ع ) عرضه داشت امَّا على ( ع ) از رأى خود برنگشت و عثمان با جواب آرى از آن استقبال كرد . عبدالرحمن دست در دست عثمان گذاشت و گفت : سلام بر تو اى اميرمؤمنان . . . » « 1 » \r\nهماهنگى على ( ع ) با قرآن و سنّت رسول خدا ( ص ) به عنوان يك اصل از بزرگترين اصول در زندگى آن حضرت بشمار مىرفت و هرگز از آن جدا نشد ، اين همانندى در تمام شؤون و حالات زندگى او متبلور بود . سيد رضى رحمة اللَّه عليه در مشابهت گفتار على ( ع ) به رسول خدا گويد :\r\n« . . . أَلْكَلَامُ الَّذِى عَلَيْهِ مَسْحَةٌ مِنَ الْعِلَمِ اْلَالَهِىّ وَ فِيهِ عَبْقَةٌ مِنَ الْكَلَامِ النَّبَوِىِّ . » « 2 »  ؛\r\nسخنى كه بر آن نشانى از علم الهى و در آن بويى از كلام نبوى وجود دارد .\r\n\r\n","description":"","footnote":" ( 1 ) . ابن ابىالحديد ، شرح نهج‌البلاغه ، چاپ بيروت ( رحلى ) ، ج 1 ، ص 63 ؛ شرح خطبه شقشقيه .  ( 2 ) . مقدمه شريف رضى در نهج‌البلاغه ، ص 34 . ","page_name":" 126 ","page_number":126},
  {"content":"\r\n\r\n\r\nنمونه‌هايى از تشابه عملى على ( ع ) و رسول خدا ( ص )\r\nدر لابلاى صفحات تاريخ نمونه‌هاى فراوانى از همانندى و هماهنگى سيرهء پيامبر اكرم ( ص ) و على ( ع ) كه شاگرد و وصىّ بر حقش بود ، به چشم مىخورد :\r\nپيامبر اكرم ( ص ) فرمودند :\r\n« به خدا سوگند ، اگر خورشيد را در دست راست و ماه را در دست چپم بگذارند كه من از رسالتم دست بردارم و يا حتى در اين راه بميرم ، هرگز دينم را رها نمىكنم . » « 1 » \r\nنظير همين معنى امام على ( ع ) در تبرىّ از ظلم و عشق به عدالت و راه هدايت مىفرمايد :\r\n« به خدا سوگند اگر اقاليم هفتگانه و آنچه در زير افلاك آن است به من ببخشند تا پوست جويى را از دهان مورچه‌اى بگيرم و مرتكب چنين ظلمى بشوم ، هرگز زير بار نخواهم رفت و همانا دنياى شما نزد من از برگ خشكيده در دهان ملخى پست‌تر است . » « 2 » \r\nرسول خدا ( ص ) در عدالت‌گسترى و اجراى احكام الهى در جامعه ، نهايت پايدارى را از خود نشان مىداد ، حتى براى نزديكان و خويشان خود نيز چنين بود .\r\nو على ( ع ) نيز در همين راستا ، به يكى از كارگزارانش كه از بيت‌المال مسلمانان اختلاس كرده بود مىفرمايد :\r\n« به خدا قسم : اگر فرزندانم حسن و حسين چنين مىكردند ، هرگز با آنان به نرمى برخورد نمىكردم و از من به آرزويى نمىرسيدند تا اينكه حق را از آنان بستانم و باطل را از ستم آنها نابود سازم . » « 3 » \r\nقريشيان حضرت محمد ( ص ) را بسيار آزار دادند ، او را از زادگاهش بيرون راندند و عليه او جنگيدند ، امّا وقتى كه آن حضرت بر آنان چيره گشت بر خلاف تصور آنها فرمود :\r\n« برويد شما رها و آزاديد و من از شما درگذشتم . »\r\n\r\n","description":"","footnote":" ( 1 ) . ر . ك : يوسفى غروى ، موسوعة التاريخ الاسلامى ، ج 1 ، ص 500 و 501 ؛ ابن‌كثير ، البداية والنهاية ، ج 2 ، ص 63 .  ( 2 ) . رك : نهج‌البلاغه ، خطبه 224 .  ( 3 ) . رك : نهج البلاغه ، نامه 41 . ","page_name":" 127 ","page_number":127},
  {"content":"\r\n\r\nاصحاب جمل نيز آنچه قريشيان بر سر پيامبر ( ص ) آوردند دربارهء على ( ع ) فرو گذار نكردند و او نيز همانند پيامبر ( ص ) چون در ستيز برآنها پيروز گشت . آنان را بخشيد و از كسانى مانند مروان و عايشه در جنگ جمل و عمرو بن عاص و بسر بن ارطاة در جنگ صفين درگذشت و . . . « 1 »  « 2 »  .\r\n\r\n","description":"","footnote":" ( 1 ) . رك : امامت على ( ع ) در آيينه عقل و قرآن ، محمد جواد مغنيه ، ص 52 و 53 .  ( 2 ) . بسربن ارطاة و عمروبن عاص از كسانى بودند كه در جنگ صفين كشف عورت كردند و امام از كشتن آنها منصرف شد . ( ر . ك : شرح ابن ابى الحديد ، 6 / 316 ) ","page_name":" 128 ","page_number":128},
  {"content":"\r\n\r\nفصل سوم\r\nجهاد امام على ( ع )\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nفصل سوم : جهاد امام على ( ع )\r\n\r\nعلى ( ع ) و شجاعت بىنظير او\r\nشايد براى بسيارى از مردم شجاعت به معناى داشتن قدرت جسمى و توان رزمى و نهراسيدن از دشمن باشد كه در اثر يك سرى حركات و اعمال بدنى بروز مىكند . امّا در نگاهى عميق‌تر ، شجاعت اصول و مفاهيمى وسيع دارد . بطور كلى محور اصلى شجاعت دفاع از حق و ايمان به طريق شايسته و نيكوست و هر قدر اين دفاع شايسته‌تر و پسنديده‌تر باشد ، شجاعت به شكل بهترى جلوه‌گر مىشود ، زيرا آن دامنه‌اى بس فراخ و گسترده دارد .\r\nشجاعت علاوه بر دارا بودن قدرت جسم و قوّت قلب ، اصول و مفاهيمى دارد مانند :\r\nخويشتن‌دارى ، بلندنظرى ، جوانمردى ، پايدارى و مقاومت ، چيره شدن بر هواى نفس در راه عقيده ، سخنِ حق گفتن در سخت‌ترين شرايط ، سكوتِ منطقى و سازنده گزيدن در شرايط لازم و . . .\r\nاگر بخواهيم به مفهوم اصلى شجاعت برسيم ، بايد به دايرةالمعارف بزرگ تاريخ كه همان زندگى سراسر افتخار على ( ع ) است بنگريم كه نمودارى از تمام عينيّتها و حقايق است . گفتار على ( ع ) كردار او ، شيوه زندگى او در تمام ابعاد مختلف نه تنها شجاعت را بلكه تمام فضايل و كمالات بشرى را به بالاترين مفهوم به تصوير كشيده و بدان عينيت بخشيده است .\r\nسخن گفتن از شجاعت على ( ع ) ، سخن گفتن از پرتوى از خورشيد است . بايد در پى واژه‌اى بود كه خيلى فراتر از شجاعت با تمام مفاهيمش باشد ، زيرا شجاعتى كه در ذهن\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبشرى مىآيد فروتر از آن است خصيصه‌اى را كه زاييده انديشه والاى على ( ع ) است ، به تصوير در آورد .\r\nچگونه قابل تصور است شجاعت كسى كه يك ضربهء شمشيرش از عبادت و اعمال تمام انسان‌ها و جنّيان برتر واقع مىشود ! ؟\r\nچگونه ممكن است از شجاعت كسى سخن به ميان آيد كه دربارهء او نداى ملكوتى جبرئيل و فرياد رساى محمد ( ص ) با عبارت :\r\n« لا سيف الا ذوالفقار ولا فتى الا علىّ »\r\nدر پهنه گيتى و امتداد تاريخ تا روز قيامت طنين افكنده است !\r\nاين بشر چه مىتواند بگويد در شجاعت كسى كه خود فرمود :\r\n« وَ اللَّهِ لَوْ تَظاهَرَتِ الْعَرَبُ عَلَى قِتالىِ لَما وَ لَّيْتُ مُدْبِراً » « 1 »  ؛\r\nسوگند به خدا اگر تمام عربها براى جنگ با من به پشتيبان همديگر برخيزند و در مقابلم بايستند ، هرگز به آنها پشت نخواهم كرد !\r\nچگونه ممكن است به مفهوم واقعى شجاعت كسى رسيد كه از فراق يار در آتش عشق او مىسوخت و لحظه وصال يار برايش شيرين‌ترين لحظه‌هاى حيات بود و با نداى « فُزْتُ وَرَبِّ الْكَعْبَةِ » قرين گشت .\r\nو چگونه است شجاعت كسى كه تاريخ با تمام صداقت و راستىاش گواهى مىدهد كه :\r\n- هرگز عجز و ناتوانى او را در برابر دشمنان نديد .\r\n- از هيچ كس نترسيد و هرگز از نبرد با كسى فرار نكرد .\r\n- هيچ ضربه‌اى بر دشمن وارد نساخت كه به دومى احتياج باشد .\r\n- زره او هرگز پشت نداشت .\r\n- با هيچ احدى مبارزه نكرد مگر اينكه او را از پاى در آورد يا اسيرش نمود و يا پس از پيروزى از او درگذشت . . . !\r\n\r\n","description":"","footnote":" ( 1 ) . نهج‌البلاغه ، نامه 45 . ","page_name":" 132 ","page_number":132},
  {"content":"\r\n\r\nبهتر آن است كه پرتوى از سخنان رساى آن امام شجاع و دلاور بىنظير تاريخ بشر را در اين زمينه بازگو كنيم تا از زبان خودش به برخى از مفاهيم شجاعت در عرصه‌هاى مختلف برسيم .\r\n\r\nشجاعت امام ( ع ) در ميدان‌هاى نبرد\r\nامام ( ع ) از زمانى كه پا به سن گذاشت ، در كنار رسول خدا ( ص ) در تمام ميدان‌هاى نبرد حضور داشت ، و تنها در جنگ تبوك بود كه به دستور خود پيامبر ( ص ) براى مراقبت اوضاع به عنوان جانشين آن حضرت ، در شهر باقى ماند و از آنجا كه على ( ع ) عشق و علاقه زيادى به مصاحبت و همراهى رسول خدا ( ص ) و مشاركت در جنگ داشت ، اظهار داشت كه آيا با شما نيايم ؟ رسول خدا ( ص ) فرمود :\r\n« امَا تُحِبُّ انْ تَكُونَ مِنّىِ بِمَنْزِلَةِ هارُونَ مِنْ مُوسَى ! » ؛\r\nآيا دوست ندارى كه در نزد من مقام و منزلت هارون را در نزد موسى داشته باشى !\r\nامام ( ع ) در تمام ميدان‌هاى ستيز در كنار رسول خدا ( ص ) عالىترين مرحله شجاعت را به نمايش گذاشت و در جنگ‌هايى كه پس از رحلت رسول خدا ( ص ) داشت در شجاعت و استقامت و جوانمردى چنان حماسه‌اى آفريد كه تاريخ مانند آن را به خود نديده است .\r\nامام ( ع ) براى دفاع از حق مىجنگيد و در عين شجاعت بر ايمانش افزوده مىشد :\r\n« وَلَقَدْ كُنَّا مَعَ رَسُول‌ِاللَّهِ صَلَّى اللَّهُ عَلَيْهِ والِه نَقْتُلُ ابائَنَا وَأَبْنَاءَنَا وَإِخْوانَنَا وَأَعْمَامَنَا . وَما يَزيِدُنَا ذلِكَ إِلّا ايماناً وَ تَسْلِيماً وَ مُضيّاً عَلَى الَلَّقم وَ صَبْراً عَلَى مَضَضِ الْأَلَمِ و جِدّاً فِى جِهَادِ الْعَدُوَّ » « 1 »  ؛\r\nما در ميدان كارزار با رسول خدا ( ص ) بوديم . پدران ، پسران ، برادران و عموهاى خويش مىكشتيم و در خون مىآلوديم ، اين خويشاوند كُشى ما را ناخوش نمىنمود ، بلكه بر ايمانمان مىافزود كه در راه راست پابرجا و در سختيها شكيبا و در جهاد با دشمن كوشا بوديم .\r\n\r\n","description":"","footnote":" ( 1 ) . نهج‌البلاغه ، خطبه 56 . ","page_name":" 133 ","page_number":133},
  {"content":"\r\n\r\n\r\nجنگ امام ( ع ) براى هدايت بود\r\nامام ( ع ) به اصحاب خويش كه در صدور فرمان جنگ با سپاه شام در صفين اصرار داشتند و از تأخير در مبارزه با آنها بىصبرى مىكردند ، فرمود :\r\n« . . . فَوَ اللَّهِ ما دَفَعْتُ الْحَرْبَ يَوْماً إِلَّا وَ أَنَا أَطْمَعُ أَنْ تَلْحَقَ بىِ طائِفَةٌ فَتَهْتَدِىَ بِى وَتَعْشُوَ إِلَى ضَوْئِى ، وَ ذلِكَ أَحَبُّ إِلَىَّ مِنْ أَنْ أَقْتُلَهَا عَلَى ضِلالِهَا وَ إِنْ كانَتْ تَبُوءُ بِآثامِهَا » « 1 »  ؛\r\n. . . به خدا قسم جنگ را يك روز واپس نيفكندم ، جز اينكه اميد داشتم گروهى به سوى من آيند و به راه حقّ گرايند و به نور هدايت من راه بپيمايند . اين برايم خوشايندتر است از اينكه آنها را در حال گمراهى بكُشم . اگر چه با بار گناهانشان برمىگردند و گرفتار آن هستند .\r\n\r\nامام ( ع ) با داشتن توان بالاى رزمى و آگاهى از فنون نظامى هرگز آغاز گرجنگ نبود\r\nامام ( ع ) در توصيه و رهنمودهايى به سپاه خودپيش از رودررو شدن با سپاه معاويه در صفّين مىفرمود :\r\n« لَا تُقاتِلُوهُمْ حَتّى يَبْدَأُوكُمْ فَإنَّكُمْ بِحْمِدِ اللَّهِ عَلى حُجَّةٍ وَتَرْكُكُم إيَّاهُمْ حَتَى يَبْدَأُوكُمْ حُجَّةٌ أُخْرىَ لَكُمْ عَلَيْهِمْ . . . » « 2 »  ؛\r\nبا آنها نجنگيد تا اينكه آنها جنگ با شما را آغاز كنند . البته كه شما در جنگ با آنها برحق بوده و حجت با شماست ، امّا رها كردنشان تا دست به پيكار گشايند حجّتى ديگر از طرف شما بر آنهاست . . . .\r\nامام ( ع ) به فرزندش امام حسن ( ع ) چنين سفارش كرد :\r\n« لا تَدْعُوَنَّ إلىَ مُبارَزَةٍ وَ إِنْ دُعِيتَ إِلَيْهَا فَأَجِبْ فَانَّ الَّداعِىَ إِلَيْهَا باغٍ وَالْباغِىَ مَصْرُوعٌ » « 3 »  ؛\r\nكسى را به رزم خود مخواه و اگر تو را به رزم خود خواندند بپذير ، چون آن كه ديگرى را به رزم بخواند ستمكار است و ستمكار زمين خورده و خوار است .\r\n\r\n","description":"","footnote":" ( 1 ) . نهج البلاغه ، خطبه 55 .  ( 2 ) . همان ، نامهء 14 .  ( 3 ) . همان ، حكمت 233 . ","page_name":" 134 ","page_number":134},
  {"content":"\r\n\r\nو به يقين خود حضرت اين‌گونه بود ، زيرا آنچنان روح والايى داشت كه هرگز گفتارش از عملش پيشى نمىجست و پيش از آنكه كسى را به انجام كارى يا بازداشتن عملى سفارش نمايد خود ، آن‌گونه بود .\r\nمعاويه سپاهى از اهل شام را گرد خود جمع كرده بود و با فريب و نيرنگ و وعده‌هاى دروغين ، آنها را در جنگ با امام ( ع ) مصمّم نموده بود و خونخواهى عثمان را بهانه قرار داده بود و بارها از امام ( ع ) قاتلان عثمان را مىخواست و او را به جنگ و نبرد فرامىخواند . امام ( ع ) در يكى از نامه‌هايش به معاويه كه او را به جنگ فراخوانده بود چنين مىفرمايد :\r\n« . . . وَقَدْ دَعَوْتَ إِلَى الْحَرْبِ فَدَعِ النّاسَ جابِناً وَاخْرُجْ إِلىَّ و أَعْفِ الْفَرِيَقْينِ مِنَ الْقِتالِ لِيُعْلَمَ أَيُّنَا المَرينُ عَلى قَلْبهِ وَ الْمُغَظّى عَلى بَصَرِهِ . فَأَنَا أَبُوحَسَنٍ قاتِلُ جَدّكَ وَ خالِكَ وَ أَخيكَ شَدْخاً يَوْمَ بَدْرٍ ، وَ ذلِكَ السَّيْفُ مَعِى ، و بِذلِكَ الْقَلْبِ أَلْقى عَدُوّى ، مَا اسْتَبْدَلْتُ ديناً ، وَلَا اسْتَحْدَثْتُ نَبِيّاً . وَ إِنّىِ لَعَلى الْمِنْهاجِ الَّذىِ تَرَكْتُمُوهُ طائِعينَ وَدَخَلْتُمْ فيهِ مُكْرَهينَ » « 1 »  ؛\r\nتو مرا به جنگ فراخوانده‌اى ! پس مردم را به يكسو بگذار و خودت رو به من آر ! و دو سپاه را از كشتار بزرگ معاف بدار ! تا بدانى پردهء تاريك بر دلِ كدام يك از ما كشيده است و ديدهء چه كسى پوشيده است . من ابوالحسن هستم ! كُشندهء جدّ و دايى و برادر توام كه روز بدر بر آنها دست يافتم و سر آنها را شكافتم . آن شمشير را به همراه دارم و با همان دل با دشمن روبرو مىگردم . دين خود را ترك نگفته‌ام و پيامبرى تازه نپذيرفته‌ام . من همان راهى را مىروم كه شما با ميل و اختيار خود رهايش كرديد و با اكراه و ناخشنودى در آن داخل شديد .\r\nمعاويه در يكى از نامه‌هايش ، از امام ( ع ) درخواست جنگيدن كرده ، او و يارانش را از شمشير مىترساند . امام ( ع ) نامه‌اى را به معاويه مىنويسد كه از زيباترين نامه‌هاست و در قسمتى از آن در مقابل تهديدهاى معاويه مىفرمايد :\r\n« وَذَكَرْتَ أَنَّهُ لَيْسَ لىِ وَ لأَصْحابىِ إِلّا السَّيْفُ . فَلَقَدْ أَضْحَكْتَ بَعْدَ اسْتِعْبارٍ ، مَتَى أَلْقَيْتَ بنِى\r\n\r\n","description":"","footnote":" ( 1 ) . نهج البلاغه ، نامه 10 . ","page_name":" 135 ","page_number":135},
  {"content":"\r\n\r\nعَبْدِ الْمُطَّلِبِ عَنِ الْأَعْداءِ ناكِلِينَ وَ بِالسَّيْفِ مُخَوَّفِينَ * لَبِّثْ قَليِلًا يَلْحَقِ الْهَيْجَا حَمَلُ * فَسَيَطلُيُكَ مَنْ تَطْلُبُ وَ يَقْرُبُ مِنْكَ ما تَسْتَبْعِدُ . . . » « 1 »  ؛\r\nو گفتى كه من و يارانم را پاسخى جز شمشير نيست . تو بعد از گريستن ، حرف خنده‌دارى زده‌اى . كى پسران عبدالمطلب را ديده‌اى كه از مقابل دشمنان پس روند و از شمشير ترسانده شوند ! * لختى درنگ كن حَمَل به جنگ مىپيوندند « 2 »  به همين زودى كسى را كه مىجويى ، تو را خواهد جست و آن را كه دور مىپندارى به تو نزيك خواهد شد . . .\r\nو امام ( ع ) در نامه‌اى ديگر در تهديد معاويه كه با فرافكنى و سخن‌پراكنىهاى خود ، با عَلَم كردن پيراهن عثمان درپى ايجاد فتنه و آشوب بود ، مىفرمايد :\r\n« . . . وَ عِنْدِى السَّيْفُ الَّذىِ أَعْضَضْتُهُ بِجَدّكَ وَ خالِكَ وَ أَخِيكَ فِى مَقامٍ واحِد . . . » « 3 »  ؛\r\n. . . و شمشيرى را كه با آن جد تو و دايى و برادر تو را در يك رزمگاه زدم به همراه دارم . ( امام ( ع ) در جنگ بدر عتبه بن ربيعه ، وليد بن عتبه و حنظلة بن ابىسفيان را به هلاكت رساند . )\r\n\r\nامام ( ع ) سپاهيانش را فنون نظامى و درس جوانمردى مىآموخت\r\nاو سپاهيان خود را در مقابله با دشمن از رموز جنگ آگاه مىساخت و حتى با دستور فرمانده لايق ، عقب‌نشينى و هجوم مجدد براى سيطره بر دشمن را نيكو مىدانست ، چرا كه عربها هرگونه فرار از مقابل دشمن را ننگ مىدانستند ، اگر چه بنا به موقعيت جنگى براى مصلحت و تجديد قوى براى حمله‌اى جديد بوده باشد . آن حضرت در آغاز نبرد با دشمن به يارانش چنين توصيه مىفرمود :\r\n« لَا تَشْتَدَّنَّ عَلَيْكُمْ فَرَّةٌ بَعْدَهَا كَرَّة ، وَلَا جَوْلَةٌ بَعْدَهَا حَمْلَةٌ وَأَعْطُوا السُّيُوفَ حُقُوقَهَا وَ وَطِّئُوا لِلجُنوبِ مَصارِعَها وَ اذْمُرُوا أَنْفُسَكُمْ عَلىَ الطَّعْنِ الدَّعْسِىّ وَالضَّرْبِ الطَّلَحْفِىّ .\r\nوَأًمِيتُوا الْأَصْواتَ فَانَّهُ أَطْرَدُ لِلْفَشْلِ . » « 4 »  ؛\r\n\r\n","description":"","footnote":" ( 1 ) . همان ، نامه 28 .  ( 2 ) . حَمَل بن بدر ، مردى از طائفه بشير است ، عبارت ، مصراع اول از يك بيت و مثلى است براى تهديد جنگى . ( ر . ك : نهج البلاغه ، نسخه محمد عبده ، ج 3 ، ص 35 )  ( 3 ) . نهج البلاغه ، نامه 64 .  ( 4 ) . همان ، نامه 16 . ","page_name":" 136 ","page_number":136},
  {"content":"\r\n\r\nگريزى كه از پى آن بازگشت و عقب‌نشينى كه درپى آن رو آورى باشد ، نبايد بر شما سخت و دشوار آيد ، حق شمشيرها را بجاى آوريد و پهلوهاى دشمن را به خاك رسانيد و بكوشيد تا نيزه را هرچه كارىتر فروبريد و ضرب را هرچه سخت‌تر وارد آوريد . فريادها را در خود بميرانيد و دم فرو بنديد كه آن نگرانى و آشفتگى را بيشتر دور مىكند .\r\nو در جاى ديگرپيش از مقابله با سپاه شام ، علاوه بر اينكه لشكرِ خود را از آغاز كردن جنگ بازمىدارد ، به آنها دستوراتى مىدهد كه از جوانمردى ، مروّت و شجاعتِ خودش سرچشمه مىگيرد و مىفرمايد :\r\n« . . . فَإِذا كانَتِ الْهَزيمةُ بِاذْنِ اللَّهِ فَلا تَقْتُلُوا مُدْبِراً وَلا تُصيبُوا مُعْوِرَاً ، وَلا تُجْهِزُوا عَلَى جَريحٍ .\r\nوَلا تُهَيِّجُوا النِّساءَ بِأَذىً وَ إِنْ شَتَمْنَ اعْرا ضَكُمْ وَ سَبَبْنَ أُمَراءَكُمْ . . . » « 1 »  ؛\r\nاگر به خواست خدا در جنگِ با ما شكست خوردند ، آن را كه پشت كرده است نكشيد و درمانده و ناتوان را آسيب نرسانيد و زخم خورده را از پا در نياوريد و زنان را با آزار و اذيت به تهييج و برانگيختن وامداريد ، هرچند آبروى شما را بريزند و اميرانتان را دشنام گويند . . .\r\n\r\nشجاعت و جوانمردى على ( ع ) براساس شواهد تاريخى وگفتار ديگران\r\nشجاعت و قدرت بدنى على ( ع ) ، آنگونه كه تاريخ گواهى مىدهد ، از همان دوران طفوليت ، منحصر به فرد و ممتاز بوده است . محمد جواد مغيبه در كتاب « فضائل الامام على ( ع ) » آورده است :\r\n« از آنچه كه در مورد شجاعت او رسيده است اين است كه او كودكى بيش نبود و مادرش فاطمه بنت اسد هرگاه او را با قنداق مىبست ، او پاره مىكرد . مادرش دو قنداق را با هم مىبست على ( ع ) آن را پاره مى كرد و حتى سه قنداق را از پوست و حرير مىبست امّا على ( ع ) آن را مىگشود . سرانجام مادرش مجبور مىشد او را بدون قنداق رها كند . پدرش ابوطالب تمام فرزندان خود و فرزندان برادرانش را جمع مىكرد و آنها را به كشتى وامىداشت ، على ( ع ) آستينها را بالا زده و با كوچك و بزرگِ آنها كشتى مىگرفت و همه را به زمين مىزد . و\r\n\r\n","description":"","footnote":" ( 1 ) . همان ، نامه 14 . ","page_name":" 137 ","page_number":137},
  {"content":"\r\n\r\nروزى على ( ع ) با يكى از كودكانى كه يك سال از او بزرگتر بود راه مىرفت ، با يك لحظه غفلت كودك با سر در چاهى افتاد ، على ( ع ) شتابان پايش را گرفت و او را نجات داد . . . » « 1 » \r\nعرب‌ها مقابله با على ( ع ) در جنگ‌ها را براى خود افتخار مىدانستند و اگر از قبيله و طايفه‌اى ، كسى بدست على ( ع ) كشته مىشد ، افراد آن قبيله يا طايفه به كشتهء خود فخر مىورزيدند و براى خود شهامت مىپنداشتند . ابن ابىالحديد در مقدمه خود از شجاعت على ( ع ) سخن به ميان آورده است كه مىگويد :\r\n« شجاعت على ( ع ) ياد تمام آنانكه‌پيش از او به عنوان شجاع و دلاور مطرح بودند ، به فراموشى سپرد و نام آنان كه پس از او مىآيند از صفحه تاريخ محو كرد . او در جنگها حماسه‌هايى از خود آفريد كه تا روز قيامت ضرب‌المثل مىگردد . او دلاورى است كه از فراروى دشمن هرگز نگريخت و هيچ‌كس با او مبارزه نكرد مگر اينكه او را از پاى در آورد و هيچ ضربه‌اى وارد نياورد كه به دومى نياز باشد . . .\r\nطايفه‌ها و قبايل به كسانِ خود كه با ضربت على ( ع ) از پاى در آمده بودند افتخار مىكردند . خواهر عمرو بن عبدود در مصيبت برادرش چنين سرود :\r\n لو كان قاتل عمرو غير قاتله * بكيته ابدا ما دمت فى الابد\r\nلكنّ قاتله من لا نظير له * و كان يدعى ابوه بيضة البلد « 2 »  \r\nاگر كشنده عمرو غير از على ( ع ) بود من تا وقتى كه در قيد حيات بودم مىگريستم ، امّا قاتل او كسى است كه همتا ندارد و پدرش بيضة البلد ( بزرگ شهر ) ناميده مىشد .\r\nروزى معاويه از خواب بيدار شد و عبداللَّه بن زبير را ديد كه در كنار تختش نشسته\r\n\r\n","description":"","footnote":" ( 1 ) . محمد جواد مغنيه ، فضائل الامام على ( ع ) : ص 29 .  ( 2 ) . بيضة البلد : الذى يجتمع اليه و يقبل قوله ( يگانه شهر كه بزرگ شهر است و مردم تابع او هستند و دور او جمع مىشوند ) . نك : ميرزا قمى ، جامع الشتات ، ج 1 ، ص 369 و 376 . و در منابعى آمده است : « و كان يدعى قديما بيضة البلد » ، كه منظور ، خود على بن‌ابىطالب باشد ، زيرا او يگانه‌اى بود كه در شرف و بزرگى ، مانند نداشت . ر . ك : شيخ مفيد ، ارشاد ج 1 ، ص 108 ؛ حاكم نيشابورى ، مستدرك ، ج 3 ، ص 33 ؛ ابن شهر آشوب ، مناقب آل‌ابىطالب ، ج 1 ص 107 ؛ ابن منظور ، لسان‌العرب ، ج 7 ، ص 127 و . . . بيشتر منابع ياد شده ، سراينده شعر را « عمرة » خواهر عمربن عبدود دانسته‌اند كه به كنيه « ام‌كلثوم » معروف بوده است . ","page_name":" 138 ","page_number":138},
  {"content":"\r\n\r\nاست ، از جا برخاست و نشست . عبداللَّه به حالت شوخى به او گفت : اى امير مؤمنان اگر مىخواستم تو را از پاى درآورم ، مىتوانستم . معاويه گفت : اى پدر بكر حالا بعد از ما شجاع شده‌اى ! عبداللَّه بن زبير گفت : چه دليلى دارى كه شجاعتم را انكار كنى در حالى كه من در صفى ايستاده بودم كه با على ( ع ) مقابله مىكرد ! معاويه به او گفت : لابد بايد تو و پدرت را با دست چپش مىكشته و دست راستش را براى كشتن كسى كه درپى اوست نگه داشته باشد ! در واقع هر فرد شجاعى در دنيا شجاعتش را از او دانسته و در مشرقهاى زمين و مغربهاى آن ، به اسم او فرياد برمىآورند .\r\nو امّا قدرت و زور بازوى آن حضرت ضرب‌المثل شده است . ابن‌قتيبه در كتاب « المعارف » گويد :\r\n« هرگز با كسى كشتى نگرفت جز اينكه پشتش را به زمين زد و او كسى است كه درِ خيبر را از جا كَند و تعدادى از مردم جمع شدند كه آن را برگردانند ، نتوانستند و او كسى است كه بت هبل را كه خيلى بزرگ بود از بالاى كعبه بركند و به زمين افكند و او كسى است كه در ايّام خلافتش ، تخته سنگ بزرگى را كه ارتش از حركت دادن آن ناتوان بودند ، از زمين حركت داد و از زيرش آب روان شد . » « 1 » \r\nجرج جرداق در كتاب « على و حقوق بشر » در مروّت و جوانمردى على ( ع ) بسيار زيبا سخن گفته است :\r\n« جوانمردى و مروّت امام ، از نوادرى است كه در تاريخ نظير آن را كمتر مىتوان يافت و وقايعى كه بازگوى مروّت و جوانمردى اوست بيشتر از آن است كه بتوان به حساب آورد . از جمله آنكه سپاهيان خود را در حالى كه خشم و كينه سراپاى وجودشان را گرفته بود ، مانع از آن گرديد كه دشمن فرارى را تعقيب و به قتل برسانند و مقرر داشت تا مجروحين را آزار نرسانند و كشتگان را برهنه نسازند و مال كسى را به ستم نستانند .\r\nدر جنگ جمل بر كشتگان نماز خواند و براى آنها طلب مغفرت كرد و او در آن هنگام\r\n\r\n","description":"","footnote":" ( 1 ) . ابن ابىالحديد ، مقدمه شرح نهج‌البلاغه ، ج 1 ، ص 7 و بهج‌الصباغه ، ج 1 ، ص 74 و 75 . ","page_name":" 139 ","page_number":139},
  {"content":"\r\n\r\nكه به عبداللَّه بن زبير و مروان حكم و سعيد بن العاص كه از مخالفان سرسخت او و در پى فرصت مناسب براى از بين بردنش بودند ، دست يافت ، از آنان درگذشت و به آنها نيكى نمود ! و پيروان خود را دستور داد تا از تعقيب و آزار آنها خوددارى كنند !\r\nيكى از موارد جوانمردى ومروّت على ( ع ) ، هنگامى بود كه به عمر بن العاص كه در خطر و ايجاد مزاحمت بر او دست كمى از معاويه نداشت ، دست يافت . عمرو چون ذوالفقار - شمشير على - را برسر خود آخته ديد ، دست به نيرنگى زد و با روشى خاص از مرگ حتمى نجات يافت . « 1 »  على ( ع ) از كشتنش درگذشت و او را رها ساخت . . .\r\nدر جنگ صفين ، معاويه و ياران او درصدد برآمدند تا على ( ع ) را بر اثر تشنگى از پاى درآورند ، براين تعهد مشربه و ساحل رودخانه را به تصرف در آوردند و آن را زير نظر گرفتند و شعار مىدادند كه : يك قطره آب نيست ، تا از تشنگى بميرى ! ولى كار او با معاويه به كجا انجاميد ؟ آن مبارز بزرگ به آنان حمله برد و سرانجام رودخانه را به تصرف در آورد . ولى به سپاه دشمن اجازه داد همچنان كه خود و يارانش از آب آن بهره مىبرند ، آنها نيز از آب آن استفاده كنند . اگر امام آب را بر آنها مىبست هر آيينه از ترس مرگ بر اثر تشنگى تسليم مىشدند و بر آنها پيروز مىشد . . .\r\nپس از پيروزى در جنگ جمل به بهترين وصف او [ عايشه 
  ] را وداع گفت و چند ميل راه پياده او را مشايعت كرد و در حقش سفارش نمود و عده‌اى را مأمور خدمت و نگهبانى از او كرد تا با عزت و احترام وارد مدينه گرديد . . .\r\nاين صفات بزرگ ، يكى به وجود ديگرى در يك سلسله بىانتها ، دليل و گواه يكديگرند . سرآمد حلقه‌هاى اين سلسله ، صدق و اخلاص است . . . » « 2 » \r\nمحمد جواد مغنيه از شيخ مفيد نقل مىكند كه 35 نفر از مشركين در جنگ بدر بدست پر توان على ( ع ) از پاى در آمدند و اين تعداد به غير از كشته‌هايى است كه على ( ع ) نيز در\r\n\r\n","description":"","footnote":" ( 1 ) . مشهور است كه عمرو بن عاص درنبرد با على ( ع ) ، چون مرگ را در يك قدمى خود احساس كرد ، عورتش را آشكار ساخت و آن حضرت كه دريايى از وقار و عفّت بود از او روى گردانيد و او را به حال خود گذاشت .  ( 2 ) . جورج سجعان جرداق ، الامام على صوت العدالة الانسانيه ، ج 1 : على ( ع ) و حقوق بشر ، ترجمهء عطاء محمد سردارنيا ، تهران ، انتشارات فراهانى ، 1348 ، ص 84 به بعد . ","page_name":" 140 ","page_number":140},
  {"content":"\r\n\r\nكشتن آنها شركت داشته است .\r\n\r\nحماسه على ( ع ) در جنگ احد\r\nپرچم سپاه مشركين به همراه طلحة بن ابى طلحه بود كه لقب « قوچ لشكر » را داشت ، او از فرزندان عبدالدار بود . پيامبر اكرم ( ص ) پرچم اسلام را به مصعب بن عُمير كه از فرزندان عبدالدار بود ، سپرد . وقتى كه مصعب كشته شد ، پيامبر ( ص ) پرچم را به على واگذاشت ، طلحه به ميدان آمد و مبارز طلبيد . على ( ع ) در مقابل او حاضر شد . طلحه گفت : تو كيستى ؟ گفت : من على بن ابىطالبم . طلحه گفت : من مىدانستم كه غير از تو كسى چنين جسارتى نمىكند ! امام با فرود آوردن يك ضربه دو پايش را از ران قطع كرد .\r\nطلحه به زمين افتاد ، همين كه امام خواست سر از بدنش جدا كند ، گفت : ترا به خدا به من رحم كن . و بعضى گفته‌اند كه او كشف عورت كرد و امام از كشتنش منصرف گشت . اما او در اثر اين ضربه دوام نياورد و هلاك شد .\r\nسيد محسن امين صاحب اعيان الشيعه در جلد دوم صفحه 232 به نقل از طبرى چنين آورده است :\r\n« وقتى كه على بن ابى طالب ( ع ) پرچمداران مشركين را كشت ، پيامبر خدا ( ص ) گروهى از مشركين را ديد ، به على ( ع ) گفت : به آنها حمله كن . على بر آنها هجوم برده و جمع آنها را پراكنده ساخت و عمر بن عبداللَّه حجمى را بكشت . سپس پيامبر ( ص ) گروه ديگرى از سپاه شرك را ملاحظه كرد ، به على ( ع ) گفت : به آنها حمله كن . على ( ع ) بر آنها تاخت و آنها را متفرق كرد و شيبة بن مالك را از پاى در آورد . جبرئيل گفت :\r\n« يا رَسُولَ اللَّهِ إِنِّ هذِهِ لَهِىَ المُواساةُ . فَقالَ الرَّسُولُ : إِنّه منّى ، و انا منه ، فقال جبريل : وَ أَنَا مِنْكُما ، قال : فَسَمِعُوا صَوْتاً : لا سيف الّا ذوالفقار ولا فتى الا علىّ ؛\r\nاى رسول خدا اين است ( معناى ) فداكارى ، رسول خدا فرمود او از من است و من از او ، و جبرئيل گفت و من از شمايم ، گفت و صدايى را شنيدند ( كه مىگفت ) : ( در همه تاريخ ) هيچ شمشيرى همانند ذوالفقار در راه خدا به كار گرفته نشده است و ( در گسترهء بىكران عالم ) ، هيچ جوانمردى چون على يافت نمىشود !\r\n.\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nار اهنآ ) ع ( ىلع . دندوب رفن ه‌ُن ن‌يكرشم ن‌ارادمچرپ ه‌ك ت‌سا ه‌دمآ ديفم داشرا رد و « 1 »  » . ت‌شاذگ رارف ه‌ب اپ و دروخ ت‌سكش اهنآ ه‌اپس و ت‌شك .\r\nسپاه دشمن در اثر ضربات كشنده على ( ع ) و حمزة بن عبدالمطلب از صحنه نبرد گريختند و به پشت سر خود نگاه نكردند . امّا اكثر تيراندازانى كه به امر رسول خدا ( ص ) و به فرماندهى عبداللَّه بن جبير در دهانه درّه گمارده شده بودند ، پُست خود را رها كرده و در پى جمع‌آورى غنايم جنگى شتافتند . دشمن فرصت را غنيمت شمرد ، لشكرِ تارومار شده‌اش را جمع كرد و از آن ناحيه دور زد و سپاه اسلام را مانند نگين انگشترى در حصار خود قرار داد . چون مسلمانان عرصه را بر خود تنگ ديدند از اطراف پيامبر ( ص ) پراكنده شده و پا به فرار گذاشتند بجز شمار اندكى كه در رأس آنها على ( ع ) و ابودجانه و سهل بن حنيف به چشم مىخوردند . طبرى گويد عمر و عثمان از جمله فراريان بودند .\r\nپيامبر خدا ( ص ) با سپاه دشمن به نبردى سخت دست يازيد ، تيرها پرتاب مىكرد و ضربات شمشير بر پيكر مشركين فرود مىآورد . سپاه مشركين دور تا دور حضرت را گرفتند و از هر راهى در كشتن او تلاش مىكردند . در اثر پرتاب سنگ بينى و دندان مباركش شكست ، لب و پيشانى مباركش آسيب ديد و خون از صورتش روان شد و در اثر اين جراحات و خونريزى شديد ، بيهوش شد . وقتى كه چشمانش را گشود به على ( ع ) كه در كنارش ايستاده بود و لحظه‌اى از او جدا نمىشد ، نظر افكند و فرمود : اى على مردم چه كردند ؟ على ( ع ) فرمود : به عهد خود وفا نكرده و به ما پشت كردند . پيامبر ( ص ) به او گفت : اين كسانى كه قصد جان مرا دارند از من دور كن . على ( ع ) بر آنها حمله كرد و از پيرامون رسول خدا ( ص ) دور ساخت ، امّا از سوى ديگر برگشتند . پيامبر ( ص ) به على ( ع ) فرمود : آنها را از من دور كن . على ( ع ) بر آنها هجوم برد و آنها را از رسول خدا ( ص ) دفع كرد و به همين شيوه ، هر بار كه سپاه دشمن به رسول خدا ( ص ) حمله‌ور مىشدند ، على ( ع ) همانند عقابى تيز پرواز ، بر آنها مىتاخت و جمعشان را پراكنده مىنمود و آنها را از دور وجود مبارك آن حضرت دفع مىكرد و از همين جا بود كه امام ( ع ) به « كاشف الكربات عن وجه الرسول » شناخته شد . چون كه پيامبر خدا ( ص ) على را در آن\r\n\r\n","description":"","footnote":" ( 1 ) . ر . ك : مفيد ، الارشاد فى معرفة حجج اللَّه على العباد ، ج 1 ، ص 78 به بعد . ","page_name":" 142 ","page_number":142},
  {"content":"\r\n\r\nلحظه‌هاى سخت فرامىخواند . شيعه نيز با تأسى به نبى اكرم ( ص ) او را در سختيهاى روزگار به اين اسم مىخوانند . « 1 » \r\n\r\nحماسه على ( ع ) در جنگ خندق\r\nپنج نفر از سواركاران سپاه قريش بنامهاى : عمرو بن عبدود ، عكرمه بن ابىجهل ، نوفل بن عبداللَّه ، ضرار بن الخطاب و هبيرة بن ابىلهب « 2 »  از محل تنگى خندق را درنورديدند و وارد ميدان سپاه اسلام شدند . عمرو بن عبدود كه از قهرمانان بنام آن زمان بود . سر نيزه‌اش را بر زمين كوبيد و شروع به جولان دادن و رجزخوانى كردن نمود و مبارز مىطلبيد . على ( ع ) از بين سپاه اسلام برخاست و گفت : اى رسول خدا اجازه بدهيد من با او مبارزه كنم . گفت : بنشين . فرياد و رجزخوانيهاى عمرو لرزه بر اندام مسلمانان انداخته بود و مىگفت : كجاست آن بهشتى را كه شما خيال مىكنيد پس از كشته شدن وارد آن مىشويد ! ؟ على ( ع ) براى بار دوم برخاست امّا پيامبر ( ص ) او را بنشاند . عمرو براى بار سوم از سپاه اسلام مبارز طلبيد . على ( ع ) از جا برخاست و پيامبر ( ص ) به او اجازه داد و گفت نزديكم بيا . على ( ع ) نزديك آمد ، با دست مباركش بر سر او عمامه گذاشت ، مسلّح نمود و برايش دعا كرد :\r\n« أَللَّهُمَّ احْفَظْهُ مِنْ بَيْنِ يَدَيْهِ وَ مِنْ خَلْفِهِ ، وَ عَنْ يَمِينِهِ وَ عَنْ شمَالِهِ . » و آنگاه كه على ( ع ) در برابر عمرو ايستاد ، فرمود : « بَرَز الايمانُ كُلُّه الى الشِّرْكِ كُلِّهِ » .\r\nعمرو به على ( ع ) گفت كيستى ؟ على ( ع ) فرمود : من على بن ابىطالب هستم . عمرو گفت : پدرت دوست و مصاحب من بود و من خوش ندارم كه تو را بكشم . در اينجا ابوالخير استاد ابن ابىالحديد مىگويد :\r\n« به خدا قسم عمرو از على درخواست بازگشت نكرد جز بخاطر ترس از او ، و او از كشته‌هاى بدر و احد بدست پر توان على ( ع ) خبر داشت و مىدانست هركس با على مبارزه كرده ، هلاك شده است . امّا شرمش آمد كه ميدان نبرد را رها كند . و اين ادعاى دروغين را اظهار داشت . » « 3 » \r\n\r\n","description":"","footnote":" ( 1 ) . رك : همان منبع ، ص 104 .  ( 2 ) . در بعضى از منابع « هبيرة بن وهب » آمده است . ( فروغ ابديت ، ج 2 ، ص 135 )  ( 3 ) . رك : فضائل الامام على ( ع ) ، محمد جواد مغنيه ، ص 113 . ","page_name":" 143 ","page_number":143},
  {"content":"\r\n\r\nامام على ( ع ) به عمرو گفت : امّا من بدم نمىآيد كه تو را بكشم .\r\nعلى ( ع ) فرمود : اى عمرو تو گفته بودى اگر كسى مرا به سه چيز فرا بخواند ، يكى از آنها را مىپذيرم . عمرو گفت : درست است . على ( ع ) فرمود : ترا به شهادتين فرامىخوانم .\r\nعمرو گفت : اين را نخواستم ، دومى را بگو . على ( ع ) فرمود : از تو مىخواهم به شهرت برگردى . گفت : زنان قريش به بدى از من سخن بگويند و مرا ترسو خوانند ، سومى را بگو . على ( ع ) فرمود : مبارزه ! عمرو گفت : اين خصلتى است كه هرگز گمان نمىكردم احدى از عرب مرا از آن به وحشت اندازد .\r\nعلى ( ع ) فرمود : چگونه با تو بجنگم ، تو سواره هستى و من پياده ! عمرو از اسب خود بر زمين جهيد و آن را پى كرد و شمشيرش را از نيام بركشيد ، گويى آتشى است كه زبانه مىكشد . ضربه‌اى بر امام فرود آورد . امام ضربه را از خود دفع كرد امّا قسمتى از سر مبارك امام را گرفت و زخم كرد . على ( ع ) ضربه‌اى بر دو ساق پايش فرود آورد كه هر دوى آن را يك جا قطع كرد . عمرو بر زمين افتاد . امام ريش او را گرفت و سر از بدنش جدا كرد « 1 »  و آن را به عنوان هديه به سوى رسول خدا ( ص ) آورد در حالى كه از سر مبارك امام خون بر صورتش جارى شده است و از سر بريده عمرو خون در حال چكيدن است ، امّا چهره امام از خوشحالى مىدرخشد . مسلمانان كه از وحشت و اضطراب نفسهايشان در سينه‌ها حبس شده بود ، با ديدن چنين منظره‌اى از پيروزى ، دلهايشان به پرواز در آمد و آرامش و اطمينان دوباره به آنها برگشت . على ( ع ) سر را در مقابل رسول خدا ( ص ) گذاشت . ابوبكر و عمر برخاستند و سر مبارك على ( ع ) را بوسه زدند . عمر به على ( ع ) گفت : چرا زره او را برنكندى ، در بين عرب مثل آن زره يافت نمىشود ! على ( ع ) گفت : از اينكه زشتىاش آشكار شود شرمم آمد . دشمنان اسلام در آغاز جنگ با ديدن چنين صحنه‌اى به وحشت افتادند براى كشته شدن دلاور و بزرگشان خيلى بىتابى كردند ، براى رسول خدا ( ص ) ده هزار درهم فرستادند تا جنازهء كشتهء آنها را بدهد . پيامبر ( ص ) فرمود : از آنِ خودتان ، ما بهاى مردگان را نمىخوريم . . . « 2 » \r\n\r\n","description":"","footnote":" ( 1 ) در بعضى از نقل هاى تاريخى آمده است در لحظه اى كه على ( ع ) خواست سراز بدن عمروجدا كند او بر امام جسارت كرد و آب دهان بر روى مباركش انداخت على ( ع ) بعد از مكث كردن و خاموش شدن آتش غضب خويش سر او را فقط براى رضاى خدا جدا كرد .  ( 2 ) ر ك منبع پيشين ص 113 به بعد ","page_name":" 144 ","page_number":144},
  {"content":"\r\n\r\n\r\nضربه على ( ع ) در روز خندق\r\nعلى ( ع ) در اسلام آوردن و پذيرش دين جدا از همگان پيشى گرفت و در اين راه بيش از همگان سختيها و مشقتها را تحمل كرد . در دفاع از رسول خدا ( ص ) پيشاپيش همه بود ، از كنار او جدا نمىشد . در « ليلة المبيت » ، على ( ع ) بجاى رسول خدا ( ص ) در بستر او خوابيد و به جاى او جان خود را به مخاطره افكند و به جاى او پيكر خود را آماج ضربات شمشير مشركين قرار داد . و اينجا بود كه خداوند در شأن او فرمود :\r\n« وَ مِنَ النّاسِ مَنْ يشْرى نَفْسَهُ ابْتِغاءَ مَرضاةِ اللَّهِ . . . » « 1 »  .\r\nدر جنگ بدر كه تعداد كشته‌هاى دشمن به هفتاد رسيد ، نصف اين عدد تنها بدست على ( ع ) از پاى در آمدند و نصف ديگر بدست بقيه سپاه اسلام و فرشتگان الهى كشته شدند .\r\nدر جنگ احد على ( ع ) بود كه با نهايت فداكارى حمله پىدرپى گروههاى دشمن را از رسول خدا ( ص ) دفع مىكرد و ديگران پيامبر خدا ( ص ) را در برابر انبوه دشمن ستمگر و مشرك تنها گذاشته و فرار را برقرار و دفاع از حق ترجيح دادند . و اين على ( ع ) بود كه با دنيايى از مروّت و شهامت ، با ضربه‌هاى كوبنده و حمله‌هاى برق‌آساى خود ، جان رسول خدا ( ص ) را نجات داد در حالى كه بدن مباركش زخمهاى بسيار برداشته بود . و در اينجا بود كه جبرئيل امين به پاكبازى و شجاعت على ( ع ) افتخار ورزيد و نداى ملكوتىاش با عبارت : « لاسيف الا ذوالفقار و لا فتى الا عِلىّ » . اهل آسمان و زمين را متحيّر ساخت كه اين ندا براى هميشه در دل بشريت نقش بست و رسول خدا ( ص ) نيز به اين حماسهء هميشه جاويد وصىّ و شاگردش افتخار ورزيد و فرمود : « إِنَّهُ منّى و أَنَا مِنْهُ » و جبرئيل خود را در اين افتخار شريك دانسته و فرمود : « و انا منكما » .\r\nدر جنگ خندق ، آنگاه كه عمرو بن عبدود قهرمان بنام سپاه كفر در برابر سپاه اسلام رجز مىخواند و مبارز مىطلبيد ، نفسها در سينه‌ها حبس شده بود و همه سر به زير افكنده بودند و لرزه به اندامها افتاده بود ، تنها على ( ع ) بود كه براى مبارزه با او قيام كرد و از رسول خدا ( ص ) اجازه خواست .\r\n\r\n","description":"","footnote":" ( 1 ) . ر . ك : منبع پيشين ، ص 113 به بعد . ","page_name":" 145 ","page_number":145},
  {"content":"\r\n\r\nرسول خدا ( ص ) اجازه ميدان به على ( ع ) نداد . عمرو نيزه خود را در زمين فرو كرد و هر لحظه مبارز مىطلبيد ، اسلام را به تمسخر مىگرفت . على ( ع ) براى بار دوم و سوم از رسول اكرم ( ص ) درخواست مبارزه با عمرو را نمود و غير از على ( ع ) هيچ كس ديگر چنين شهامتى را از خود نشان نداد . رسول خدا ( ص ) فرمود : على جان او عمرو بن عبدود است و على ( ع ) فرمود : اى رسول خدا ، من على بن ابىطالبم .\r\nاين خود بهترين دليل است كه على ( ع ) در شهامت و شجاعت در ميدان‌هاى نبرد پيشاپيش همگان بود ، همان‌گونه كه در پذيرش دين اسلام پيشتاز همگان بود و رسول خدا ( ص ) از اينكه تا سه بار خواستهء على ( ع ) را براى رويارويى با عمرو اجابت نكرد و كسى ديگر نيز به غير از على ( ع ) براى اين مأموريت به نداى رسول خدا ( ص ) لبيّك نگفت ، چه بسا آن حضرت خواست تا فضيلت و شجاعت بىنظير على ( ع ) براى همگان ثابت گردد .\r\nسخن شيواى رسول خدا ( ص ) در روز خندق ، در حالى كه على ( ع ) مىرفت تا پرچم توحيد را بر تارك افق شرق و غرب به اهتزاز در آورد ، اين بود :\r\n« برَز الاسْلام كُلُّه الى الشّركِ كُلّهِ ؛\r\nاكنون همهء اسلام در برابر همه كفر آشكار شده است .\r\nعلى ( ع ) به تعبير پيامبر ( ص ) تمام اسلام است و عمرو بن عبدود تمام شرك است ، زيرا بقاى اسلام و قرآن به على ( ع ) بستگى دارد . اگر على ( ع ) پيروز شود اسلام براى هميشه خواهد ماند ، اگر عمرو پيروز شود ، شرك براى هميشه حكمفرما خواهد بود .\r\nدر اين جنگ ، احزاب كفر و شرك در صفى واحد و هدفى مشترك از همه جا گرد هم آمده‌اند ، به بهترين سلاح‌هاى رزمى آن زمان مجهز شده‌اند ، قويترين رزم‌آوران و دليران را به همراه خود آورده‌اند و در تدارك چنين ساز و برگ نظامى ، سرمايهء هنگفتى را فراهم كردند ، با هم عهد و پيمان بسته‌اند كه به مدينه رسول خدا ( ص ) حمله كنند ، رسول خدا ( ص ) را بكشند و هيچ اثرى از اسلام و مسلمانان به جاى نگذارند و اگر به اين هدف شوم خود دست مىيافتند ، اسلام كه آيينى نوپا بود و اطرافيان و هواخواهان زيادى نداشت و تنها با وجود مبارك نبى اكرم ( ص ) پا برجا بود ، بطور كلّى از بين مىرفت .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nعمرو بن عبدود بدست يگانه رادمرد تاريخ بشريّت ، على بن ابىطالب ( ع ) از پاى در آمد ، سپاه كفر براى هميشه خوار و ذليل گشت . پس از اين پيروزى عظيم و سرنوشت‌ساز بود كه رسول خدا ( ص ) فرمود :\r\n« ضَرْبَةُ عَلِىّ يَوْمَ الْخَنْدَقِ أَفْضَلُ مِنْ عِبادَةِ الثَّقَلْينِ » ؛ « 1 »  ضربه‌اى كه على ( ع ) در روز خندق ( بر پيكر عمرو بن عبدود ) وارد آورد از عبادت جن و انس برتر است .\r\nو فرمود : « اليوم نَعْزُوهُمْ وَلا يَعْزُونَنا » ؛ امروز مشركين را به خاك عزا نشانديم و آنها نتوانستند .\r\nو طبق روايتى ديگر فرمود :\r\n« بَشَّرْ يا عَلِىُّ ، فَلَوْ وُزِنَ اليومَ عَمَلُك بِعَمَلِ أمّةِ مُحَمَّدٍ لَرَجَحَ عَمَلُكَ بِعَمَلِهم . . . » « 2 »  ؛\r\nاى على بشارتت باد كه اگر امروز اين كار تو با كار تمام امّت محمّد سنجيده شود ، همانا كار تو نسبت به كار تمام آنها برتريت دارد .\r\nحذيقة بن يمان گويد :\r\n« لَقَدْ أَيَّدَ اللَّهُ تباركَ و تَعالى رَسُولَهُ وَ المؤمنينَ بِعَلىّ بنِ ابىطالِبٍ فى مَوْقِفَيْنِ ، لَوْجُمِعَ جميعُ أَعْمالِ المُؤْمِنينَ لَما عَدلَ بِهِما ، يَوْمِ بَدْرٍ وَ يَوْمِ الْخَنْدَقِ . . . » « 3 »  ؛\r\nهمانا خداوند متعال پيامبرش و ايمان آورندگان را بوسيله على بن ابىطالب ( ع ) در دو جا تقويت و پشتيبانى نمود كه اگر تمامى اعمال انسان‌هاى مؤمن روى هم جمع شوند ، هرگز با ضربه‌هاى على ( ع ) در روزهاى بدر و خندق برابرى نكنند .\r\nاگر ضربت على در روز خندق نبود ، اثرى از اسلام و قرآن نبود كه مسجدى باشد و نماز و عبادتى برپا باشد . اگر ضربت على ( ع ) در روز خندق نبود ، ديگر اثرى از حوزه و روحانى ، روزه و شريعت نبود و تنها چيزى كه اسلام را تا قيامت تداوم بخشيد و عبادات\r\n\r\n","description":"","footnote":" ( 1 ) . رحمانى همدانى ، الامام على ( ع ) ، ص 606 ؛ احمدى ميانجى ، مواقف الشيعه ، ج 3 ، ص 123 .  ( 2 ) . محمد بن عبداللَّه اسكافى ، المعيار و الموازنه ، تحقيق محمد باقر محمودى ، چاپ بيروت ، 1402 ه . ق : ص 91 . ( به نقل از شواهد التنزيل ، ج 2 ، ص 6 و 9 ) ؛ ر . ك : بحارالانوار ، ج 20 ، ص 216 .  ( 3 ) . همان منبع . ","page_name":" 147 ","page_number":147},
  {"content":"\r\n\r\nرا پابرجا داشت ضربت على ( ع ) در اين روز بود . و خداوند خواست تا اين افتخار بىنظير نصيب على ( ع ) گردد و پيامبر گرامى اسلام ( ص ) و مسلمانان بدست على ( ع ) پيروز و سرافراز شوند .\r\n\r\nشجاعت و فضيلت على ( ع ) در جنگ خيبر\r\nدر يكى از جنگ‌هايى كه ديگران براى شكست دشمن و كسب پيروزى اسلام از على - ( ع ) البته به دستور پيامبر ( ص ) - پيشى جستند ، جنگ با يهوديان خيبر بود كه سنگرها و دژهاى بسيار مستحكم داشتند و نفوذ كردن بر آنها كار ساده‌اى نبود . مسلمانان ، اين دژها را محاصره كرده و تا چند روزباحمله‌هاى پىدرپى ، كارى از پيش نبردند . در يكى از روزها « ابوبكر » مأمور فتح گرديد و بهمراه سپاهى با پرچم سفيد پيش رفتند امّا پس از مدتى بدون نتيجه برگشتند . روز ديگر فرماندهى لشكر به عهده « عمر » واگذار شد . او نيز همانند ابوبكر بدون موفقيت برگشت و حتى طبرى « 1 »  نقل مىكند كه پس از بازگشت از صحنه نبرد ، با توصيف دلاورى و شجاعت فرمانده دژ « مرحب » ، ياران پيامبر ( ص ) را مرعوب مىساخت . اين وضع ، پيامبر و سرداران اسلام را سخت ناراحت كرده بود . در اين لحظات پيامبر ( ص ) ، افسران و دلاوران ارتش را گرد آورد و جمله ارزنده‌اى را كه در صفحات تاريخ ضبط است ، فرمود :\r\n« لأُعْطِيَنَّ الرَّايَةَ غَداً رَجُلًا يُحِبُّ اللَّهَ وَ رَسُولَهُ وَ يُحِبُّهُ اللَّهُ وَ رَسُولُهُ يَفْتَحُ اللَّهُ عَلى يَدَيْهِ لَيْسَ بِفَرَّار » « 2 »  ؛\r\nاين پرچم را فردا بدست كسى مىدهم كه خدا و پيامبر را دوست دارد و خدا و پيامبر او را دوست مىدارند و خدا اين دژ را بدست او مىگشايد . او مردى است كه هرگز پشت به دشمن نكرده و از صحنهء نبرد فرار نمىكند .\r\n\r\n","description":"","footnote":" ( 1 ) . تاريخ طبرى ، ج 2 / 300 ( به نقل از فروغ ابديت ، ج 2 ، ص 249 ) .  ( 2 ) . تاريخ طبرى ، ج 2 ، ص 300 ( به نقل از همان ) . و براى آگاهى بيشتر از روايت با اندكى تفاوت در متن و سند ، ر . ك : ( مسند احمدبن‌حنبل ، ج 1 ، ص 99 و ج 5 ، ص 358 ؛ صحيح بخارى ، ج 4 ، ص 20 و ج 5 ، ص 76 ؛ صحيح مسلم ، ج 7 ، ص 120 و 121 ؛ و . . . ) ","page_name":" 148 ","page_number":148},
  {"content":"\r\n\r\nاين سخن پيامبر ( ص ) كه حكايت از فضيلت و معنويت والاى آن فاتح خيبر مىكند ، باعث شد كه بسيارى از افراد سپاه و سرداران اسلام ، شب را در حالتى از انتظار و اضطراب صبح كنند . آنگاه كه صبح رسيد ، سكوت پر انتظار سپاهيان اسلام ، با جمله پيامبر كه فرمود : « على كجاست ؟ » در هم شكست . گفتند : على ( ع ) دچار چشم درد است و در حال استراحت مىباشد . على ( ع ) را بنا به دستور رسول خدا ( ص ) آوردند . آن حضرت دست مباركش را بر ديدگان على ( ع ) كشيد و برايش دعا نمود . بهبودى حاصل كرد و به دستور پيامبر ( ص ) ، پرچم بدست پيشروى كرد و تا با دستان پر توانش قلعه را فتح نكرد ، باز نگشت . البته در بارهء كندن در خيبر سخن فراوان به ميان آمده است و اقوال و روايات بسيار رسيده است . حال برخى حالت افسانه به خود گرفته و برخى حقيقت دارند يا به حقيقت نزديك مىباشند ، مورد بحث ما نيست . مهم اين است كه جز على ( ع ) كسى توان چنين فتحى را نداشت و كشته شدن دلاورترين سردار يهوديانِ خيبر بنام « مرحب » بدست على ( ع ) از عجايب تاريخ است .\r\nقبل از مرحب ، چند تن از پهلوانان و دلاوران خيبر ، از جمله حارث برادر مرحب ، بدست على ( ع ) از پاى در آمدند . مرحب بزرگترين و قويترين سواركاران و پهلوانان خيبر بود ، منتظر فرصتى بود كه با على ( ع ) وارد رزم شود وا نتقام برادرش را بستاند . او با حالتى از تكبر و خودخواهى و گامهاى استوار وارد ميدان شد ، در دستش نيزه‌اى سه سر بود ، بدنش غرق در سلاح و زره و بر سرش كلاه‌خُود آهنين بود . با چنين حالتى در مقابل على ( ع ) ايستاد و شروع به رجزخوانى كرد . نبردى سخت بين دو قهرمان اسلام و يهود درگرفت . على ( ع ) ضربهء مرحب را با يك پرش سريع دفع كرد و از بالا چنان ضربه‌اى بر فرق مرحب وارد ساخت كه سپر و كلاه‌خُود و سر را تا دندان دو نيم كرد . با كشته شدن مرحب در دل يهوديان وحشت ايجاد شد و بر اندام آنها لرزه افتاد و بسيارى از آنها پا به فرار گذاشتند و سپاه اسلام قدرت گرفت و اين‌گونه خداوند اين پيروزى تاريخى اسلام رابه‌دست‌پرتوان على ( ع ) محقّق ساخت كه انسان از وصف اين‌گونه شهامت و شجاعت ، عاجز و ناتوان است و تاريخ گواهى مىدهد كه على ( ع ) در تمام ميدان‌هاى نبرد چه در زمان رسول خدا ( ص ) و چه در جنگهايى كه در دوران كوتاه حكومت خود\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nداشت ، از قدرت رزمى بىنظيرى برخوردار بود و هيچ كس ياراى مقاومت و رويارويى با او را نداشت و در تمام فنون جنگى در اوج مهارت و چيره‌دستى بود .\r\nعلامه حلّى در كتاب « نهج الحق » به نقل از مسند احمد بن حنبل و صحيح بخارى و صحيح مسلم و جمع بين صحاح سته روايتى را از عبداللَّه بن بريده آورده است كه مىگويد :\r\n« از پدرم شنيدم كه مىگفت : خيبر را محاصره كرديم ، پرچم را ابوبكر گرفت امّا برگشت و فتحى بدست او صورت نگرفت ، روز بعد عمر پرچم را بدست گرفت امّا بدون پيروزى برگشت . اين حالات براى مردم سخت و طاقت‌فرسا بود ، كه رسول خدا ( ص ) فرمود :\r\n« إِنّى دافِعٌ الرّايةَ غَداً الى رَجُلٍ يحبُّ اللَّهَ وَ رَسُولَهُ وَ يُحِبّه اللَّهُ وَ رَسُولُهُ كَرّارٌ غَيْرُ فَرّارٍ ، لايَرْجِعُ ، حَتّى يَفْتَحَ اللَّهُ لَهُ . . . » « 1 »  .\r\n\r\nمحور شجاعت امام ( ع ) دفاع آگاهانه از حق بود\r\nامام على ( ع ) در مسير مبارزاتش هميشه بصيرت و بينايى داشت و در دفاع از حق لحظه‌اى غفلت نورزيد و در هيچ جنگى شمشير و خونريزى را بر منطق و هدايت مقدّم نداشت . امام ( ع ) به خاطر آگاهى و بصيرت نافذى كه نسبت به فتنه‌ها و جريانات جامعه داشت در مسير جهاد مقدس خود از هيچ كس نهراسيد و هيچ ملامتى او را باز نداشت .\r\nاگر عايشه ، همسر رسول خدا ( ص ) بود امّا امروز در مقابل جريان حق قرار گرفته است ، اگر طلحه و زبير تا ديروز در ركاب رسول خدا ( ص ) شمشير مىزدند امّا امروز با راه رسول خدا ( ص ) مخالفت مىكنند و اگر خوارج با چهره‌هايى از زهد و عبادت و خداپرستى ظاهر مىشوند ، با حكم خدا مخالفت مىكنند و مبارزه با آنان كه به عنوان سدّى درمقال پيشرفت اسلام و اهداف مقدس امام ايستاده‌اند ضرورى و لازم است .\r\n\r\n","description":"","footnote":" ( 1 ) . ر . ك : فضائل الامام على ( ع ) ، محمد جواد مغنيه ، ص 120 .\r\nو در مسند احمدبن حنبل ، ج 5 ، ص 353 و 354 آمده است : ( . . . فرداى روز بعد - باز - ابوبكر پرچم به دست گرفت ، اما بدون پيروزى بازگشت . . . ) . و سيد بن طاووس در « الطرائف » ، ص 55 ، حديث 51 با ذكر سند عبدالله بن بريده از پدرش - آورده است كه پيامبر براى فتح خيبر پرچم را به ابوبكر ، سپس به عمر ، آنگاه به عثمان داد ، اما نتوانستند قلعه را فتح كنند . . . ) . ","page_name":" 150 ","page_number":150},
  {"content":"\r\n\r\nامام ( ع ) در اين مورد بيانات بسيار ارزنده‌اى دارند كه به ذكر برخى از آنها مىپردازيم .\r\nامام ( ع ) دربارهء اصحاب جمل و آگاهى و بينش خود از فتنه آنان سخن گفته و آنها را تهديد به مرگ مىكند :\r\n« أَلا و انَّ الشَّيْطانَ قَدْ جَمَعَ حِزْبَه . وَ اسْتَجْلَبَ خَيْلَهُ وَ رَجِلَهُ . وَ انَّ مَعِى لَبَصيرَتى ما لَبَّسْتُ عَلى نَفْسىِ وَلا لُبّسَ عَلَىَّ . وَ ايْمُ اللَّهِ لَأُفْرِ طَنَّ لَهُمْ حَوْضاً أَنا ماتِحُهُ لا يُصْدِرُونَ عَنْهُ وَلا يَعُودُونَ إِلَيْهِ » « 1 »  ؛\r\nآگاه باشيد كه شيطان حزب خود را فراهم ساخته ، و سواره و پياده‌اش را فراخوانده و به سوى شما تاخته است بصيرتم با من است ، نه حق را از خود پوشيده داشته‌ام و نه كسى آن را بر من پوشانده است . به خدا سوگند ، براى آنان حوضى پر كنم كه خودم آبكش آن باشم . اگر وارد آن شدند ، برون شدن نتوانند و چون برون شدند خيال بازگشت در سر نپرورانند .\r\nامام ( ع ) در يكى از بيانات ارزنده‌اش دربارهء توطئه‌هاى اصحاب جمل سخن گفته و آنها را ملامت مىكند و به عده‌اى از آنها كه امام ( ع ) را به جنگ و شمشيرزنى فراخوانده است ، پاسخ دندان‌شكنى كه حكايت از شجاعت و دلاورى او دارد ، مىدهد و با توجه به بينش و اعتقاد راسخى كه نسبت به راه و شيوه خويش دارد با تمام قاطعيت در مبارزه و سركوبى آنها اعلام آمادگى مىنمايد . البته آن حضرت‌پيش از هرگونه تهديد ، حجت را بر آنها تمام كرده و راه حق و هدايت را برايشان بيان نموده است .\r\n« فَانْ أَبَوْا أَعْطَيْتُهُمْ حَدَّ السَّيْفِ . وَ كَفى بِه شافِياً مِنَ الباطِلِ وَ ناصِراً لِلْحَقّ . وَ مِنَ الْعَجَبِ بَعْثُهُمْ الَىَّ انْ ابْرَزَ لِلطّعانِ . وَ انْ اصْبِرَ لِلْجِلادِ هَبِلَتْهُمُ الْهُبُولُ لَقَدْ كُنْتُ وَ ما أُهَدَّدُ بِالْحَرْبِ ، وَلا أُرَهَّبُ بِالضَّرْبِ وَ انّى لَعَلى يَقِينٍ مِنْ رَبّىِ . وَغَيْرِ شُبْهَةٍ مِنْ دينى » « 2 »  ؛\r\nپس اگر سرپيچى كنند ( و از حق گريزان باشند و فرمان الهى را نپذيرند ) تيغ تيز را نثار آنها كنم كه درمان خوبى براى باطل و ياور نيكى براى حق است . در شگفتم كه از من حضور در ميدان كارزار و پايدارى در نبرد مىخواهند ؟ مادر بر آنها بگريد تاكنون كسى مرا از جنگ\r\n\r\n","description":"","footnote":" ( 1 ) . نهج‌البلاغه ، خطبه 10 .  ( 2 ) . نهج البلاغه‌خطبهء 22 . ","page_name":" 151 ","page_number":151},
  {"content":"\r\n\r\nنهراسانده و از شمشير نترسانده است ، كه من به خداى خود يقين دارم و در دين خود هيچ شبهه‌اى ندارم .\r\nامام ( ع ) براى دفاع از حق و از بين بردن عوامل شرك ونفاق كه در راه پيشرفت اسلام قد علم كرده‌اند ، از كثرت دشمن و قدرت و توان نظامى آنها هيچ بيمى به خود راه نمىدهد و باعشق به لقاء پروردگار و اعتقاد به ثواب و پاداش الهى ، با بصيرت و آگاهى كامل ، در اوج اقتدار و شجاعت براى مقابله با انبوه سپاه معاويه اعلام آمادگى مىكند و مىفرمايد :\r\n« انّى وَ اللَّهِ لَوْ لَقيتُهُمْ واجداً وَهُمْ طِلاعُ الْارْضِ كُلّها ما بالَيْتُ وَلا اسْتَوحَشْتُ . وَ انّى مِنْ ضَلَالِهِمُ الّذى هُمْ فيهِ وَ الْهُدىَ الّذى انا عَلَيْهِ ، لَعَلى بَصيرةٍ مِنْ نَفْسى وَ يَقينٍ مِنْ ربّى » « 1 »  ؛\r\nبه خدا سوگند اگر به تنهايى در برابر انبوه دشمن كه سرتاسر زمين را پر كرده باشند ، بايستم ؛ هرگز به خود بيم ندهم و از آنها احساس وحشت نكنم كه از گمراهى آنان و هدايت و رستگارى خويش ، از ناحيه خودم بصيرت و از جانب پروردگار يقين كامل دارم .\r\nحضرت على ( ع ) پس از جنگ نهروان و سركوب كردن خوارج ، در يكى از خطبه‌هايش از فضيلت و پايمردى خود سخن مىگويد و پيشتازى خود را در دفاع از دين رسول خدا ( ص ) در سخت‌ترين شرايط ، كه ديگران خموشى گزيده بودند و در حالت وقوف و سكوت بسر مىبردند ، بيان داشته و مىفرمايد :\r\n« فَقُمْتُ بِاْلأَمْرِ حينَ فَشِلُوا . وَ تَطَلَّعْتُ حينَ تَقَبَّعُوا وَ نَطَقْتُ حينَ تَعْتَعُوا . وَ مَضَيْتُ بِنُورِ اللَّهِ حينَ وَقَفُوا . وَ كُنْتُ أَخْفَضَهُمْ صَوْتاً وَ أَعْلاهُمْ فَوْتاً . فَطِرْتُ بِعِنانِها وَاسْتَبْدَدْتُ بِرِهانِها .\r\nكَالْجَبَلِ لا تُحَرِّكُهُ الْقَوَاصِفُ وَلا تُزيلُهُ الْعَواصِفُ . . . » « 2 »  ؛\r\nآنگاه كه همه سستى ورزيدند به كار پرداختم و آنگاه كه همه پنهان شدند ، خود را آشكار ساختم ، و آنگاه كه همه در گفتار ماندند با قاطعيت و روشنى سخن گفتم و آنگاه كه همه ايستادند به نور خدا در راه تاختم . فريادم از ديگران فروتر و مقام و مرتبه‌ام از اين و آن برتر\r\n\r\n","description":"","footnote":" ( 1 ) . همان ، نامه 62 .  ( 2 ) . نهج البلاغه ، خطبه 37 . ","page_name":" 152 ","page_number":152},
  {"content":"\r\n\r\nبود . عنان فضايل را گرفته سبكبال پيشى جستم و گوى سبقت را به تنهايى ربودم . ( در دفاع از حق و جنگ با دشمنان اسلام ) همانند كوه كه در مقابل هر تند باد در هم كوبنده‌اى ، نجنبد و در برابر هر طوفان ويرانگرى نلرزد ( پايدارى كردم ) .\r\nو در ادامه همين گفتار پس از به نمايش گذاشتن اين همه قدرت و شهامت و بيان فضايل و سابقه درخشان در نبرد با دشمنان حق ، هدف خويش را از جهاد و مبارزه و پذيرش حكومت ، اين گونه بيان مىنمايد :\r\n« . . . الذّليلُ عِنْدى عَزيزٌ حَتّى اخُذَ الْحَقَّ لَهُ . وَ الْقَوِىُّ عِنْدى ضَعيفٌ حَتى اخُذَ الْحَقَّ مِنْهُ . . . » « 1 »  ؛\r\n. . . خوار و ضعيف نزد من گرانقدر و عزيز است تا وقتى كه حقش را برايش بستانم و نيرومند و قوى نزد من خوار و ضعيف است تا زمانى كه حق را از او بازستانم .\r\n\r\nسابقه و پايدارى على ( ع ) در راه جهاد\r\nامام على ( ع ) از پيشينه بسيار درخشان و پايدارى و استقامت بىنظيرى در راه جهاد با دشمنان اسلام و دفاع از حق ، برخوردار است و تاريخ برگهاى خود را با فضايل على ( ع ) و شجاعت و پايدارى او در راه جهاد زرّين ساخته است و پر آوازه‌تر از آن است كه ذكرى از آن بشود ، پس بهتر است كه به سخنان ارزنده خود آن حضرت در اين باره بپردازيم .\r\nامام ( ع ) در موارد بسيارى از بىوفايى و سستى اصحابش در مقابل حملهء دشمن سخن به ميان آورده است و آنها را توبيخ كرده و رنج و درد خويش را در گرفتار شدن بدست چنين قومى اظهار مىدارد و براى هدايت و ترغيب آنها از فضايل ، سابقهء جهاد و دفاع از حق و پايدارى خود در اين راه ، چنين سخن مىگويد :\r\n« . . . قاتَلَكُمُ اللَّهُ لَقدْ مَلَأْتُمْ قَلْبى قَيْحاً . وَ شَحَنْتُمْ صَدْرى غَيْظاً . وَجَرَّ عْتُمونى نُغَبَ التَّهْمامِ أَنْفاساً . وَ أَفْسَدْتُمْ عَلَىَّ رَأيى بِاْلعِصْيانِ وَ الْخِذْلانِ حَتّى قالَتْ قُرَيْشٌ إِنَّ ابْنَ أَبى طالِبٍ رَجُلٌ شُجاعٌ وَلكِنْ لا عِلْمَ لَهُ بِالْحَرْبِ . للَّهِ أَبُوهُمْ ! وَ هَلْ أَحَدٌ مِنْهُمْ أَشَدُّ لَها مِراساً وَ أَقْدَمُ\r\n\r\n","description":"","footnote":" ( 1 ) . همان ، خطبه 37 . ","page_name":" 153 ","page_number":153},
  {"content":"\r\n\r\nفيها مَقاماً مِنّى ؟ لَقَدْ نَهَضْتُ فيها وَ مَا بَلَغْتُ الِعْشرينَ وَها أَناذا قَدْ ذَرَّفْتُ عَلَى السّتينَ . وَ لكِنْ لا رَأْىَ لِمَنْ لا يُطاعُ » « 1 »  ؛\r\nخدا شما را بكُشد ! كه دلم از دست شما پر خون و سينه‌ام آكنده از خشم است كه پياپى جرعه اندوه به كامم ريخته‌ايد و با نافرمانى و يارى نكردنم رأى و انديشه‌ام را به تباهى و فساد كشانده‌ايد . تا آنجا كه قريش گفته‌اند پسر ابوطالب شجاع است امّا علم جنگ كردن ندارد . خدا پدرشان را بيامرزد ! كداميك از آنان پيشتر از من در ميدان جنگ بوده و بيشتر از من نبرد دليران را آزموده است ؟ هنوز بيست سال نداشتم كه پا در معركه گذاشتم و اكنون ساليان عُمرم از شصت مىگذرد . امّا كسى را كه فرمانش نمىبرند ، سررشته كار از دستش برون است .\r\nحضرت على ( ع ) در دوران كوتاه حكومتش با فتنه‌هاى بسيار زيادى مواجه بود و او پيش از آنكه حكومت را قبول كند و مردم با او بيعت كنند ، آيندهء امر خلافت و رويارويى با فتنه‌ها را مىنگريست و حال مردم را مىدانست و به همين جهت بود كه در ابتداى امر ، خلافت را قبول نمىكرد ، امّا اصرار و پافشارى بيش از حد مردم و هجوم آنها به منزل امام براى بيعت با او ، امام را برآن داشت كه حكومت را بپذيرد و امام از همان آغاز با درايت و آينده‌نگرى و بصيرت كامل تمام توان خود را در برپا داشتن حق و از بين بردن باطل به كار گرفت و به غير از اين هدف مقدس هيچ ارزشى براى حكومت و خلافت قائل نبود .\r\nحكومتى كه ديگران براى رسيدن به آن با داشتن مقاصد دنيوى و آرزوهاى نفسانى ، به هرگونه فتنه و فساد دست مىآويختند در نزد امام از كفش كهنهء وصله خورده‌اى ، كم ارزشتر بود . آنچه براى امام ( ع ) مهم و ارزشمند است . تحقّق حق و برپايى دين و سنت پيامبر ( ص ) ، گسترش عدالت ، رسيدگى به مظلوم و ضعيف ، قطع كردن دست تبهكاران و ستم پيشه‌گان و از بين بردن بدعتهاست . امّا آتش فتنه‌ها يكى پس از ديگرى شعله‌ور مىشوند ، امام را در تنگنا قرار مىدهند و با چنگ زدن به هر رشته‌اى در جلوگيرى از پيشرفت اهداف امام ( ع ) مىكوشند و در اين راه سپاهى گرد هم آورده و اعلام جنگ مىكنند . در بصره كسانى مانند : طلحه ، زبير و عايشه با عوام فريبى و سياست‌هاى\r\n\r\n","description":"","footnote":" ( 1 ) . نهج‌البلاغه ، خطبه 27 . ","page_name":" 154 ","page_number":154},
  {"content":"\r\n\r\nحيله‌گرانه ، عده بسيارى را گرد خود جمع كرده و در پى فرصتى هستند كه آتش جنگ عليه امام برافروزند . غافل از اينكه ابتدا خودشان در آن آتش مىسوزند . امام ( ع ) در چنين موقعيت بسيار حساس و طبق روش سياسى خود ، آغازگر جنگ نبوده و براى دفع فتنه و هدايت مردم ، بسيارى از حقايق و واقعيت‌ها را بيان مىكند ، آغاز بعثت و تنهايى رسول خدا ( ص ) را يادآور مىشود . صحنه‌هاى نبرد سپاه اسلام با سران كفر و شرك را متذكر شده و از سابقه جهاد خود در راه دفاع از حق و تحمل رنج و سختيها در اين راه را بازگو مىكند كه بدانند امروز امام ( ع ) با همان صلابت و با همان شجاعت و ارادهء راسخش در ادامه راه خود كه حق و هدايت است ، لحظه‌اى در غفلت نخواهد بود . امام ( ع ) پيش از آنكه براى جنگ با سپاه بصره عازم شود مىفرمايد :\r\n« . . . أَما وَ اللَّهِ انْ كُنْتُ لَفى ساقَتِها حَتّى تَوَلَّتْ بِحَذافيرِها ما ضَعُفْتُ وَلا جَبُنْتُ وَ انَّ مَسيرى هذا لَمِثْلِها فَلَأَنْقُبَنَّ الباطِلَّ حَتّى يَخْرُجَ الْحَقُّ مِنْ جَنْبِهِ . مالى وَ لِقُرَيْشٍ . وَ اللَّهِ لَقَدْ قاتَلْتُهُمْ كافِرينَ وَ لَأُقاتِلَنَّهُمْ مَفْتُونينَ . . . » « 1 »  ؛\r\nبه خدا سوگند من ( در كنار رسول خدا در مبارزه با سپاه جاهليت ) در آن صف پيكار بودم تا آن سپاه درماند و يكباره روى برگرداند . نه ناتوان شدم و نه ترسان . امروز هم ( كه مىخواهم با سپاه بصره رودررو شوم ) من همانم و مسيرم همان مسير هدايت خلق و راه رستگارى است . باطل را مىشكافم تا حق از كنار آن به در آيد ؛ مرا چه با قريش ( اگر با من به جنگ درآيند ) ، آن روز كه كافر بودند با آنان پيكار كردم ، و اكنون كه فريب خورده‌اند آمادهء كارزارم .\r\nامام ( ع ) در قسمتى از خطبه قاصعه به سابقه مبارزاتى خود با كفّار و مشركين اشاره كرده مىفرمايد :\r\n« أَنَا وَضَعْتُ فِى الصّغَرِ بِكلا كِلِ الْعَرَبِ ، وَ كَسَرْتُ نَواجِمَ قُرونِ رَبيعَةَ وَ مُضَرَ . . . » « 2 »  ؛\r\nمن در كوچكى بزرگان عرب را به خاك افكندم و سر كردگان قبيله ربيعه و مُضَر رابه هلاكت رساندم . . .\r\n\r\n","description":"","footnote":" ( 1 ) . نهج‌البلاغه ، خطبه 33 .  ( 2 ) . همان . خطبه 192 . ","page_name":" 155 ","page_number":155},
  {"content":"\r\n\r\nو امام ( ع ) در فرازى ديگر از سخنان گرانقدر خويش ، از سابقهء جهاد و مبارزه در راه خدا و فداكارى و از خود گذشتگى در دفاع از رسول خدا ( ص ) در سخت‌ترين شرايط ، مىفرمايد :\r\n« وَلَقَدْ عَلِمَ الْمُسْتَحْفَظُونَ مِنْ أَصْحابِ مُحَمَّدٍ صَلّى اللَّهُ عَلَيْهِ و آلِه أَنىّ لَمْ أَرُدَّ عَلَى اللَّهِ وَلا عَلى رَسُولهِ ساعَةً قَطُّ . وَلَقَدْ واسَيْتُهُ بِنَفْسى فِى المَواطِنِ الَّتى تَنْكُصُ فيهَا الْأَبْطالُ وَ تَتَأَخَّرُ فيهَا الأَقْدامُ نَجْدَةً أَكْرَمَنِى اللَّهُ بِهَا . . . » « 1 »  ؛\r\nاز ياران محمّد ( ص ) آنان كه حافظان اسرار و امانت‌داران كتاب و سنّت مىباشند ، نيك مىدانند كه من حتى يك ساعت از فرمان خدا و رسول او دور نبوده‌ام و با جان خود رسول خدا ( ص ) را در جاهايى يارى نموده‌ام كه دليران به عقب برمىگشته و گامها باز مىماندند . و اين بخاطر شجاعتى بود كه خداوند مرا بدان گرامى داشت .\r\n\r\nعلى ( ع ) و عشق او به شهادت در راه خدا\r\nعشق به شهادت در هر فرد بستگى به مرتبهء شناخت او از خداوند متعال دارد و نهراسيدن از مرگ به درجه تقوا و ايمان مربوط مىگردد . از آنجا كه مراتب شناخت خداوند و درجات ايمان و تقوا در انسان‌ها متفاوت است ، عشق به شهادت و نهراسيدن از مرگ نيز در همه به يك اندازه نيست . اكثر انسان‌ها به خاطر نداشتن شناخت واقعى از ذات اقدس حق و ضعف در تقواى الهى ، از آخرت غفلت ورزيده و به دنيا و متعلّقات آن دل بسته‌اند . و هر قدر اين دلبستگى و علاقهء به دنيا شديدتر باشد ، جدا شدن از آن سخت‌تر و ناگوارتر خواهد بود و براين اساس بسيارى از افراد بشر از مرگ مىترسند و از هر صحنه‌اى كه احتمال مرگ در آن باشد گريزانند . و حتى عزرائيل را كه يكى از فرشتگان مقرّب الهى است ، باشكل و قيافه‌اى بسيار وحشتناك تجسم مىكنند ، غافل از اين كه عزرائيل به عنوان يكى از فرشتگان الهى از سوى آفريدگار يكتا ، مأموريت گرفتن جان انسان‌ها را دارد ، همان‌گونه كه جبرئيل امين مأموريت رساندن وحى به پيامبران الهى را داشته است .\r\n\r\n","description":"","footnote":" ( 1 ) . همان ، خطبه 197 . ","page_name":" 156 ","page_number":156},
  {"content":"\r\n\r\nآنان كه به درجاتى از شناخت خدا رسيده‌اند و مراتبى از ايمان و تقواى الهى را بدست آورده‌اند اگر چه از اين دنيا بىبهره نيستند و از جان خود مراقبت كافى مىنمايند و به آنچه كه خداوند امر كرده است و شيوه معصومين ( ع ) بر آن استوار است عمل مىكنند . امّا علاقهء قلبى به دنيا ندارند ، بلكه در آرزوى مرگى با عزت و شهادت در راه خدا و دفاع از حق ، زندگى را سپرى مىكنند . اين‌گونه افراد به مراتب در صحنه‌هاى نبرد پايدارتر و در دفاع از حق استوارتر مىباشند و از رسيدن مرگ ، اضطراب و نگرانى خاطر ندارند . با دلى آرام و قلبى مطمئن و ضميرى اميدوار به فضل الهى اين دنياى فانى را وداع مىگويند . امام خمينى ( ره ) مصداق بارز اين‌گونه انسان‌هاست .\r\nعشق به شهادت وبسيارى از ويژگىها و فضايل‌امام على ( ع ) ، براى ما انسان‌ها بيرون از توصيف و تصوراست . چه بسا شجاعت و دلاورى امام ( ع ) در صحنه‌هاى مختلف مبارزه زاييده اين عشق باشد . پس چه بهتر كه با مرورى بر كلمات گهربار آن حضرت در اين باره ، چشم دل را بينا و گوش جان را شنوا سازيم .\r\nپس از رحلت جانگذاز نبى اكرم ( ص ) و برپا داشتن‌اجتماع سقيفه و تعيين ابوبكر به عنوان خليفهء مسلمانان ، عباس به همراه ابوسفيان نزد على ( ع ) رسيده و سخنانى بر زبان مىآورند . امام ( ع ) با آن دورانديشى و بصيرت از سرانجام كار خلافت و اوضاع جامعه خبر دارد و از نقشه‌هاى شوم ابوسفيان كه ايجاد اختلاف و فتنه است آگاهىكامل دارد و مىداند كه اگر بنا به درخواستِ عباس و ابوسفيان ، براى رسيدن به خلافت كه حق مسلّم اوست قيام كند ، ميوه‌اى را در غيروقت خود چيده و در زمين ديگران زراعت كرده است .\r\nامام ( ع ) آنها را از ايجاد چنين فتنه‌ها و اختلافات برحذر داشته و در مقابل حرف‌هايى كه به او گفته‌اند مىفرمايد :\r\n« . . . فَانْ أَقُلْ يَقُولُواْ حَرَصَ عَلَى الْمُلْكِ . وَ انْ اسْكُتْ يَقُولُوا جَزَعَ مِنَ الْمَوْتِ . هَيْهاتَ بَعْدَ اللَّتَّيا وَ الَّتى وَ اللَّهِ لَابْنُ ابىطالِبٍ انَسُ بِالْمَوْتِ مِنَ الطّفْلِ بِثَدىِ أُمّهِ . . . » « 1 »  ؛\r\n. . . اگر سخنى بگويم ( و حق را طلب كنم ) گويند حرص و طمع به خلافت و امارت دارد و اگر\r\n\r\n","description":"","footnote":" ( 1 ) . نهج‌البلاغه ، خطبه 5 . ","page_name":" 157 ","page_number":157},
  {"content":"\r\n\r\nخاموش باشم ، گويند از مرگ مىهراسد . هرگز چنين نيست . پس از اين همه پيشامدهاى سهمگين و پىدرپى دربارهء من چنين تصورى سزاوار نبود . به خدا سوگند ، پسر ابوطالب به مرگ علاقه‌مندتر از كودك به پستان مادرش مىباشد . . .\r\nامام ( ع ) در هنگام مواجه شدن با دشمن ، باكمال‌اخلاص و صداقت ، عشق به شهادت و ديدار پروردگار را در سر داشت و در راه اين عشق سر از پا نمىشناخت كه خود امام ( ع ) چنين بيانى را در جمع كسانى كه از حضور در ميدان‌هاى نبرد و عليه سپاه معاويه سستى مىكردند و امام سخت از آنها رنجيده خاطر بود ، فرمودند :\r\n« . . . وَاللَّهِ لَولا رَجائِى الشَّهادَةَ عِنْد لِقائِى الْعَدُوَّ - لَوْ قَدْ حُمَّ لى لِقاؤُهُ - لَقَرَّبْتُ رِكابى ، ثُمِّ شَخَصْتُ عَنْكُمْ فَلا أَطْلُبُكُمْ مَا اخْتَلَفَ جَنُوبٌ وَ شَمالٌ . . . » « 1 »  ؛\r\nبه خدا سوگند اگر آرزوى شهادتم هنگام روبرو شدن با دشمن نبود - و اى كاش برايم مقدّر بود - پاى در ركاب مىنهادم و از جمع شما بيرون مىافتادم و شما را نمىطلبيدم ، مادامى كه باد جنوب و شمال در حال وزيدن باشد ( براى هميشه ) .\r\nامام ( ع ) در يكى از ميدان‌هاى نبرد به ياران خود ، درس وفادارى مىدهد و هركدام را به كمك و يارى ديگرى سفارش مىكند و در تقويت روح شهادت‌طلبى و جوانمردىِ سربازان خود ، يكى از حالات و مقامات درونىاش را بر آنها عرضه مىكند كه بسيار عجيب است و چنين عشقى را جز على ( ع ) نشايد كه مىفرمايد :\r\n« . . . إنَّ الْمَوْتَ طالِبٌ حَثيثٌ لا يَفُوتُهُ الْمُقيمُ وَلا يُعْجِزُهُ الْهارِبُ .\r\nإِنَّ اكْرَمَ الْمَوْتِ االْقَتْلُ . وَ الَّذى نَفْسُ ابْنِ أَبى طَالِبٍ بِيَدِهِ لَأَلفُ ضَرْبَةٍ بِالسَّيْفِ أَهْوَنُ عَلَىَّ مِنْ ميتَةٍ عَلَى الْفِراشِ . » « 2 »  ؛\r\n. . . همانا مرگ ، طالبى شتابنده است ، و آن كس كه برجاى است ، از دستش نرود و آن كه گريزان است از آن نرهد . همانا ، گرامىترين مرگها ، كشته شدن ( در راه خدا ) است . به آن كسى كه\r\n\r\n","description":"","footnote":" ( 1 ) . همان ، خطبه 119 .  ( 2 ) . نهج البلاغه ، خطبه 123 . ","page_name":" 158 ","page_number":158},
  {"content":"\r\n\r\nجان پسر ابوطالب در دست اوست ، هزار مرتبه ضربت شمشير خوردن بر من آسانتر از مردن در بستر است .\r\nوصيّت‌هاى امام ( ع ) پيش از شهادت بسيارشگفت است و سخنانى كه او دربسترشهادت ، در واپسين روزهاى زندگى خويش ، به زبان آورده است ، وصف‌ناپذير است . او كه در آن لحظه‌هاى جانكاه ، از شدت جراحت و زخم به خود مىپيچيد ، امّا تمام فكرش برپايى حق و عدالت در جامعه بود و در زنده نگه داشتن ياد خدا و سنت رسول او در جامعه تأكيد فراوان داشت . در برخورد با قاتل خويش سفارش به عدالت مىكرد ، در مقابل يك ضربت اوتنهايك ضربت و رعايت اخلاق اسلامى را توصيه مىنمود « 1 »  و حال خود را در آن لحظات اين‌گونه‌بيان مىفرمود :\r\n« وَ اللَّهِ ما فَجَأَنى مِنَ الْمَوْتِ وارِدٌ كَرِهْتُهُ ، وَلا طالِعٌ انْكَرتُهُ . وَ ما كُنْتُ الّا كَقارِبٍ وَرَدَ وَ طَالِبٍ وَجَدَ ( وَما عِنْدَ اللَّهِ خَيْرٌ لِلْأَبْرارِ ) . » « 2 »  ؛\r\nبه خدا سوگند با مُردن چيز ناگهانى ، به سروقتم نيايد كه آن را نپسندم و نه چيزى پديد گردد كه آن را نشناسم ، بلكه چون جويندهء آب به شب هنگام بودم كه ناگهان به آب برسد و خواهنده‌اى كه به آنچه مىخواهد دست يابد .\r\nحضرت على ( ع ) از يك سو با انواع فتنه‌ها و دشمنان گوناگون ، رو در رو بوده و بايد نابسامانىها و آثار فساد و تباهى كه از بىعدالتىها و شيوه‌هاى نادرست در اجراى امور امّت اسلامى از پيش بجاى مانده است را سامان داده و وضع جامعه را بهبود بخشد و از سوى ديگر گرفتار مردمى ظاهربين و دنياپرست و سست اراده شده كه نه براى او بازوان قوى هستند كه بدانها با دشمن ستيز كند و نه پايه‌هاى محكمى هستند كه به آنها اعتماد و تكيه نمايد . خدايا امام ( ع ) در چنين اوضاعى چه كند ؟ دنيايى از درد و رنج ، سراسر وجودش را فرا گرفته است . ناگهان خبر از حمله لشكر معاويه به امام ( ع ) مىرسد . مصر بدست عمرو بن عاص فتح شده است . محمّد بن ابوبكر با وضع بسيار فجيع و دردناك به\r\n\r\n","description":"","footnote":" ( 1 ) . ر . ك : همان ، نامهء 47 .  ( 2 ) . همان ، نامه 23 . ","page_name":" 159 ","page_number":159},
  {"content":"\r\n\r\nشهادت رسيده است . امام نامه‌اى به عبداللَّه بن عباس كه والى بصره بود مىنويسد ، او را از اين اخبار ناگوار و تلخ خبر مىدهد ، از بىوفايى مردم كه دعوت او را براى يارى رساندن به محمّد بن ابوبكر ناديده گرفتند ، سخت شِكوه دارد و در عبارتى كه حكايت از ايمان پر صلابت و عشق به شهادت او در راه خدا دارد ، مىفرمايد :\r\n« . . . فَوَ اللَّهِ لَوْلا طَمَعى عِنْدَ لِقائِى عَدُوّىِ فىِ الشَّهادَةِ وَ تَوْطينى نَفْسىِ عَلَى الْمَنِيَّةِ لَأَحْبَبْتُ أَن لا أَبْقى مَعَ هؤُلاءِ يَوْماً واحِداً وَلا أَلْتَقىِ بِهِمْ أَبَداً . » « 1 »  ؛\r\nبه خدا قسم اگر آرزوى شهادت به هنگام رويارويى با دشمن نمىداشتم و دل به مرگ نمىنهادم ، دوست داشتم كه حتى يك روز هم با اينها نباشم و تا ابد ديدارشان نكنم .\r\nامام ( ع ) در فرازى از سخنان ديگرش شجاعت و نهراسيدن از انبوه دشمن - حتى اگر تنها در برابر دشمنى باشد كه سرتاسر سرزمين را پر كرده باشد - را نتيجه اعتقاد واقعى خود به مبدأ هستى و ثمرهء اميدوارى به ديدار پروردگار و عشق به شهادت در راه او مىداند و مىفرمايد :\r\n« . . . وَ إِنّى مِنْ ضَلالِهِمُ الّذى هُمْ فيهِ ، وَ الْهُدَى الَّذى أَنَا عَلَيْهِ ، لَعَلى بَصيرَةٍ مِنْ نَفسى وَ يَقينٍ مِنْ رَبّى . وَ إِنّى إِلَى لِقاءِ اللَّهِ وَ حُسْنِ ثَوابِهِ لَمُنْتَظِرٌ راجٍ . . . » « 2 »  ؛\r\nو همانا من از گمراهى سپاه دشمن و هدايت و رستگارى خويش نيك آگاهم و از جانب پروردگارم يقين دارم و من آرزومند ديدار خدايم و در انتظار پاداش نيك او بسر مىبرم . . .\r\nآنگونه كه تاريخ گواهى مىدهد و از سخنان خود امام ( ع ) پيداست ، هيچ پهلوانى پشت امام را به زمين نرساند و هيچ هماوردى از دست پر توان او جان سالم بدر نبرد ، مگر خودش پس از چيره يافتن از او در گذشته باشد . آوازهء شجاعت آن حضرت همه جا را پر كرده بود و توان رزمى او دل همه پهلوانان آن روزگار را به لرز در آورده بود و شجاعت او ، ياد تمام قهرمانان و دلاوران‌پيش و بعد خود را در خاطرها و تاريخ به فراموشى سپرد ، كه در يكى از سخنان دلرباى امام ( ع ) به اين حقيقت اشاره شده است :\r\n\r\n","description":"","footnote":" ( 1 ) . نهج‌البلاغه ، نامه 35 .  ( 2 ) . همان ، نامه 62 . ","page_name":" 160 ","page_number":160},
  {"content":"\r\n\r\n« [ و قَيلَ لَهُ بِأَىّ شَىْءٍ غَلَبْتَ الْأَقْرَانَ ؟ فَقالَ ( ع ) : 
  ] « مالَقِيتُ رَجُلًا إِلّا أَعانَنىِ عَلى نَفْسِهِ . » [ يُومِئُ بذلك إِلَى تَمَكُّنِ هَيْبَتِهِ فىِ الْقُلُوبِ . 
  ] » « 1 »  ؛\r\n[ او را گفتند : چگونه بر هماوردان پيروز گشتى ؟ فرمود : 
  ] با كسى رويارو نشدم جز آن كه مرا برخود يارى مىداد . [ اشاره به اين دارد كه هيبتش در دلها افتاده بود . 
  ]\r\n\r\nصبر على ( ع ) مصداق بارز شجاعت او\r\nصبر على ( ع ) در برابر ناملايمات روزگار وپايدارى او در رويارويى باگرفتارىها ، مصداق بارز شجاعت اوست . كسى مانند على ( ع ) كه شجاعتش وصف‌ناپذير و عشق به شهادتش درمرتبه‌اى است كه در ذهن بشر نمىگنجد ، براى جلوگيرى از تفرقه بين مسلمانان و برجاى ماندن اسلام محمّدى ، حدود بيست و پنج سال صبر پيشه كرد و در دفاع از حق مسلّم خويش و رسيدن به خلافت ، يك بار هم دست به شمشير نبرد . حال اگر كسى باشد و از قدرت و شجاعت آنچنانى برخوردار نباشد ، ممكن است دربارهء او چنين قضاوت شود كه از دشمن هراسيد و براى رسيدن به حق خويش قيام نكرد . امّا دربارهء على ( ع ) چه مىتوان گفت ! نفس انسانى براى رسيدن به حق خود و دفاع از حيثيت و ناموس خويش به جوش و خروش مىآيد ، امّا اگر مصلحت اسلام و وحدت مسلمانان صبر و سكوت را مىطلبد ، آيا جز خويشتن دارى و غالب آمدن بر هواى نفس ، چيز ديگرى چاره‌سازى مىكند ؟ و آيا شجاع‌تر از آن كه در چنين شرايطى بر نفس خويش غالب آيد ، وجود دارد ؟ تاريخ جز على ( ع ) را به خود نديده است !\r\nپس ازآنكه‌رسول خدا ( ص ) رحلت فرمود ، حوادثى بسيار تلخ و ناگوار ، مانند پاره‌هاى شب سياه ، آسمان اسلام و حيات پر افتخار حضرت على ( ع ) را فراگرفت و خلافت و زعامت امّت اسلام را دستخوش فتنه‌ها و وسوسه‌هاى شيطانى گردانيد و گروهى به ناحق و با اهداف و مقاصد دنيوى ، گام در عرصه رهبرى امت نهادند و اين جايگاه مقدس را كه جز على ( ع ) ، سزاوار آن نبود ، به ستم تصاحب كردند . على ( ع ) در برابر اين ظلم سياه‌تاريخ در كلامى شيوا كه از شجاعت و روح بزرگش حكايت دارد ، مىفرمايد :\r\n\r\n","description":"","footnote":" ( 1 ) . نهج البلاغه ، حكمت 318 . ","page_name":" 161 ","page_number":161},
  {"content":"\r\n\r\n« امَا وَ اللَّهِ لَقَدْ تَقَمَّصَها فُلانٌ وَ إنَّهُ لَيَعْلَمُ انَّ مَحَلّىِ مِنْها مَحَلُّ الْقُطْبِ مِنَ الرَّحَى . يَنْحَدِرُ عَنّىِ السَّيْلُ وَلا يَرْقَى الَىَّ الطَّيْرُ . فَسَدَلْتُ دُونَها ثَوَّباً وَ طَوَيْتُ عَنها كَشْحاً . وَ طَفِقْتُ أَرْتَإى بَيْنَ انْ أَصُولَ بِيَدٍ جَذَّاءَ أَوْ أَصْبِرَ عَلى طيخَةٍ عَمْياءَ يَهرَمُ فيهَا الْكَبيرُ . وَ يشَيبُ فيَها الصَّغِيرُ وَ يَكْدَحُ فيهَا مُؤْمِنٌ حَتّى يَلْقَى رَبَّهُ . فَرَأَيْتُ أَنَّ الصَّبْرَ عَلى هاتَا أَحْجَى فَصَبَرْتُ وَ فِى الْعَيْنِ قَذىً . وَ فِى الْحَلْقِ شَجاً . . . » « 1 »  ؛\r\nهان به خدا سوگند جامهء خلافت را فلانى ( ابن ابى قحافه : ابوبكر ) درپوشيد و مىدانست كه من براى خلافت مانند قطب وسط آسيا باشم و آن را جز من نشايد . كوه بلند را مانم كه علوم و معارف از سرچشمه فيض من همانند سيل سرازير مىشود و هيچ پرنده‌اى در فضاى علم و دانش به اوج رفعتم نمىرسد ( چون اوضاع را چنين يافتم ) دامن از خلافت در چيدم و پهلو از آن پيچيدم و ژرف انديشيدم كه چه بايد ، و از اين رو كدام شايد ؟ با دست تنها ستيزم يا صبر پيش گيرم و از ستيز بپرهيزم ؟ در جهانى كه تيره و بلا همگان را فراگرفته است . بلايى كه پيران در آن فرسوده و خردسالان پير شوند و ديندار تا ديدار خداوند در چنگال رنج بسر ببرد . چون نيك سنجيدم ، صبر خردمندانه را برگزيدم . پس صبر پيشه كردم در حالى كه چشمانم را غبار و خاشاك و گلويم را استخوان گرفته بود .\r\nصبرى كه امام در پيش گرفت و سكوتى كه او اختيار نمود ، بسيار جانكاه و تلخ بود ، امّا براى مصلحت اسلام و وحدت بين مسلمانانى كه رسول خدا ( ص ) براى هدايت آنها از ظلمت و جاهليت به نور و معرفت ، خون دلها خورد ، رنج‌هاو مصيبت‌ها ديد ، تبعيد و آوارگى كشيد و در دفاع از كيان مقدس اسلام با اين كه سپاه اسلام در برابر دشمن خيلى كمتر بود امّا با تمام شهامت و دلاورى در برابر كفّار و مشركين ايستاد و در تمام اين مراحل على ( ع ) از پيامبر خدا ( ص ) جدا نشد و پس از رسول خدا ( ص ) چه كسى مىتواند براى حفظ اين اسلام دلسوزتر ازعلى ( ع ) باشد . اگر على ( ع ) در برابر بزرگترين حق خود سكوت اختيار مىكند و مصلحت عموم را بر حق شخص خود ترجيح مىدهد علاوه بر آن كه عالىترين نمودار شجاعت و ايثار و جوانمردى را در طول تاريخ ترسيم مىكند ، از انجام مسئوليت خود در برابر اسلام و امّت اسلام هرگز در غفلت نيست . آن\r\n\r\n","description":"","footnote":" ( 1 ) . نهج‌البلاغه ، خطبه 3 . ","page_name":" 162 ","page_number":162},
  {"content":"\r\n\r\nحضرت براساس وظيفهء خويش ، پيشوايى و راهبرى امّت اسلام را برعهده دارد . امور خلفا را زير نظر داشته و در مناسبت‌هاى لازم ، به آنها تذكر داده و از آنها انتقاد مىكرده است و آنها نيز در بسيارى از امور نظامى و مسائل فقهى ، خود را از على ( ع ) بىنياز نمىديدند و بارها براى حل مشكلات و نابسامانىها به آن حضرت مراجعه نموده و با او مشورت مىكردند و در فرازى از سخنان ارزنده‌اش بنا به شرايط بوجود آمده به ترجيح مصلحت عموم مسلمانان بر حق خويش اشاره نموده و در حالى كه مردم با عثمان قصد بيعت را دارند ، مىفرمايد :\r\n« لَقَدْ عَلِمْتُمْ أَنّىِ احَقُّ النَّاسِ بِها مِنْ غَيْرىِ . وَ وَاللَّهِ لَأُ سَلِّمَنَّ ما سَلِمَتْ أمُورُ الْمُسْلِمينَ . وَلَمْ يَكُنْ فيها جَوْرٌ إِلّا عَلَىَّ خاصَّةً ، إِلِتماساً لأَجْرِ ذلِكَ وَ فَضْلِهِ ، وَ زُهْداً فيها تَنافَسْتُمُوهُ مِنْ زُخْرُفِهِ وَ زِبْرِجِهِ » « 1 »  ؛\r\nشما خوب مىدانيد كه من سزاوارتر از ديگران به خلافت هستم . به خدا سوگند دست به مخالفت نزده و بدانچه كرديد گردن مىنهم تا وقتى كه امور مسلمانان سالم باشد و جور و ستم به جز من به كسى ديگر نرسد . و اين به خاطر چشم طمعى كه به اجر و ثوابِ چنين گذشتى دارم ، و براى بىميلى نسبت به چيزى است كه شما برآن از هم پيشى مىگيريد .\r\nو در قسمتى ديگر از كلمات گهربار خويش برخى از حالات خود را پس از انتخاب كردن سكوتى بسيار تلخ و طاقت فرسا در برابر انسان‌هايى دنياگر او سياست پيشه كه حق مسلّم او را غصب كردند و آن همه سفارشات رسول خدا ( ص ) را در حق او ناديده گرفتند ، بيان مىنمايد كه در واقع كمتر كسى به غير از على ( ع ) ياراى تحمّل چنين حالاتى را دارد :\r\n« . . . فَنَظَرْتُ فَاذا لَيْسَ لى مُعينٌ إِلّا أَهْلُ بَيْتىِ فَضَنَنْتُ بِهِمْ عَنِ الْمَوْتِ . وَ أَغْضَيْتُ عَلَى الْقَذَى . وَ شَرِبْتُ عَلَى الشَّجا . وَ صَبَرْتُ عَلَى أَخْذِ الْكَظْمِ وَ عَلَى أَمَرَّ مِنْ طَعمِ الْعَلْقَمِ . » « 2 »  ؛\r\n. . . نگريستم و ديدم مرا ياورى جز اهل بيتم نيست ، راضى نشدم كه آنها براى ياريم در اين راه كشته شوند . ناچار خار غم در ديده شكسته ، نفس در سينه و گلو بسته ، از حق خود چشم پوشيدم و شربت تلخ‌تر از علقم را سركشيدم .\r\n\r\n","description":"","footnote":" ( 1 ) . نهج‌البلاغه ، خطبه 74 .  ( 2 ) . همان ، خطبه 26 . ","page_name":" 163 ","page_number":163},
  {"content":"\r\n\r\nيكى از موقعيت‌هاى حساس و شرايطبسيار طاقت‌فرساى حضرت على ( ع ) ، سكوت شكوهمندى است كه در برابر دشمن به خاطر اهانت به ساحت مقدس حضرت‌زهراء ( س ) ، اختيار نمود و در اين باره بهتر است سخن استاد شهيد مطهرى را يادآور شويم :\r\nسكوت و مدارا در برخى شرايط بيش از قيامهاى خونين نيرو و قدرت تملك نفس مىخواهد .\r\nمردى را در نظر بگيريد كه مجسمهء شجاعت و شهامت و غيرت است ، هرگز به دشمن پشت نكرده و پشت دلاوران از بيمش مىلرزد ، اوضاع و احوالى پيش مىآيد كه مردمى سياست پيشه از موقع حساس استفاده مىكنند و كار را بر او تنگ مىگيرند تا آنجا كه همسر بسيار عزيزش مورد اهانت قرار مىگيرد و او خشمگين وارد خانه مىشود و با جمله‌هايى كه كوه را از جا مىكند شوهر غيور خود را مورد عتاب قرار مىدهد و مىگويد :\r\nپسر ابوطالب چرا به گوشهء خانه خزيده‌اى ؟ تو همانى كه شجاعان از بيم تو خواب نداشتند ، اكنون در برابر مردمى ضعيف ، سستى نشان مىدهى . ايكاش مرده بودم و چنين روزى را نمىديدم . »\r\nابن ابىالحديد در ذيل خطبه 215 اين داستان معروف را نقل مىكند :\r\nروزى فاطمه سلام اللَّه عليها ، على ( ع ) را دعوت به قيام مىكرد ، در همين حال فرياد مؤذن بلند شد كه : « اشْهَدُ أَنَّ مُحَمَّداً رَسُولُ اللَّهِ » ، على ( ع ) به زهرا فرمود : آيا دوست دارى اين فرياد خاموش شود ؟ فرمود : نه ؛ فرمود : سخن من جز اين نيست . » « 1 » \r\nيكى ديگر از صحنه‌هاى بسيار شگفت‌انگيز شجاعت‌هاى على ( ع ) ، خوابيدن آن حضرت در بستر رسول خدا ( ص ) بود كه به « ليلة المبيت » شهرت يافت . و آن شبى بود كه دشمنان رسول خدا ( ص ) با تمام اراده از چند طايفه گرد هم آمدند و خود را به سلاح و شمشيرهاى كُشنده مجهز نمودند و با يكديگر هم پيمان شدند كه در كشتن محمد ( ص ) دست از يارى همديگر بر ندارند و با چنين نيّت شومى ، به سوى خانه رسول خدا ( ص )\r\n\r\n","description":"","footnote":" ( 1 ) . به نقل از سيرى در نهج‌البلاغه ، مرتضى مطهرى ، ص 183 و 184 و رك : تصنيف نهج‌البلاغه ، لبيب بيضون ، ص 428 . ","page_name":" 164 ","page_number":164},
  {"content":"\r\n\r\nروانه شدند و پيشاپيش ، مراقبان و نگهبانانى را در اطراف منزل آن حضرت گمارده بودند كه مبادا پيامبر از منزل خارج شود و آنها از انجام مأموريت خود ناكام برگردند . رسول خدا ( ص ) براى نجات جان خود و انجام رسالت پيامبر وهدايت بشريّت ، تدبيرى انديشيد كه كسى به جاى او در بسترش بخوابدتا آن حضرت از چنگال كفّار و مشركين مكّه جان سالم بدر ببرد . او براى اين امرِ بسيار خطير ، شايسته‌تر و جوانمردتر از على ( ع ) نيافت . آنگاه كه به على ( ع ) اين پيشنهاد را عرضه كرد ، او با كمال اخلاص و صداقت و با دنيايى از شجاعت و جوانمردى جان خود را در طبق اخلاص گذاشت و براى نجات جان شريف نبى اكرم ( ص ) در بستر او خوابيد . اين شجاعت و دلاورى على ( ع ) بقدرى وصف‌ناپذيرا ست كه هر قلم رسا و زبان گويا از نگارش و گفتار در باره آن درمىماند ، كه اهل آسمان و زمين از اين شجاعت بىنظير مبهوت و متحير گشتند .\r\nمحمد جواد مغنيه در كتاب خود « فضائل الامام على ( ع ) » نقل كرده است كه : « روزى عايشه به پدرش افتخار ورزيد و گفت او « ثانى اثنين فى الغار » بود . ( پدرم در غار يار و همراه رسول خدا بود . ) يكى از اصحاب به او گفت : فرق بسيار است بين كسى كه به او گفته شد : « لا تَحْزَنْ إِنَّ اللَّهً مَعَنا » و كسى كه در بستر رسول خدا ( ص ) خوابيد و در حالى كه مىدانست بجاى رسول خدا ( ص ) كشته مىشود و خدا در شأن او اين آيه را نازل فرمود :\r\n« وَ مِنَ النَّاسِ مَنْ يَشْرىِ نَفْسَهُ ابْتِغاءَ مَرْضاةِ اللَّهِ . . . » . « 1 » \r\nشجاعت على ( ع ) بىنظير است ، شجاعتى است كه از مفهوم بسيار وسيعى برخوردار است ، شجاعتى است كه با ايمان واقعى قرين است . هرگونه حركت و جنبش على ( ع ) زير مراقبت شديد قدرت ايمان است . شجاعت على ( ع ) دو شجاعت است : هم شجاعت برون است و هم شجاعت درون ؛ هم توان ستيز و قوت قلب دارد و فنون رزمى مىداند و هم تملك نفس و چيرگى بر هوى را صاحب است . چه بسا كسانى از شجاعت و قدرت برخوردارند امّا بخاطر نداشتن تقواى الهى و غالب نيامدن بر هواهاى نفسانى ، آن را در راههاى انحراف و رسيدن به اهداف و اغراض شخصى به كار مىگيرند . امّا\r\n\r\n","description":"","footnote":" ( 1 ) . محمد جواد مغنيه ، فضائل الامام على ( ع ) ، ص 29 . ","page_name":" 165 ","page_number":165},
  {"content":"\r\n\r\nعلى ( ع ) شجاعى است كه شجاعتش نه براى منافع شخصى خودش و نه فرزندان و خويشانش به كار رفت ، بلكه شجاعتش فقط براى تقويت پايگاه اسلام و اعتلاى كلمه خدا و دفاع از دين خدا و آيين رسول او به كار گرفته شد . شجاعت او براى يارى ستمديدگان و بيچارگان به كار گرفته شد . شجاعت اويك عمر ، فداكارى و جانبازى در راه اسلام بود و شجاعت او زانوى تواضع زدن در برابر يتيمان و دل سوختگان بود و خدا خود بهتر مىداند كه حقيقت شجاعت او را كسى از افراد بشر نتواند درك كند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nفصل چهارم\r\nفضايل اخلاقى وشيوه زندگى امام على ( ع )\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل چهارم : فضايل اخلاقى و شيوه زندگى امام على ( ع )\r\n\r\nزهد على ( ع )\r\n\r\nمفهوم زهد در كلام امام ( ع )\r\nزهد در لغت به معناى بىميلى ، ترك كردن ، دورى گزيدن و رويگردانى است . و « زهد » به ويژه براى دين و امور عبادى به كار مىرود و دانشمندان علم لغت ، در اين مفهوم كلى ، اختلاف ندارند . فيومى در مصباح آورده است :\r\n« ( زَهِدَ ) فى الشىء و عنه ايضاً ( زُهْداً ) و ( زَهَادَةً ) بمعنى تركه و اعرض عنه فهو ( زَاهِدٌ ) . . . » « 1 » \r\nو در اصطلاح مفهومى گسترده دارد ، كه از آن برداشت‌هاى مختلفى شده است و اكثر آنها حالت تحريف به خود گرفته است . برخى زهد را به معناى عزلت و گوشه‌گيرى تفسير كرده‌اند و بعضى ديگر آن را به مفهوم دل كندن از دنيا و محروم شدن از نعمت‌هاى دنيوى براى رسيدن به نعمتهاى آخرت تفسير كرده‌اند ، كه اين همان شيوه‌اى است كه راهبان در مسيحيت اختيار كرده‌اند و اسلام ، سخت اين شيوه را محكوم كرده است « لا رهبانيةَ فى الاسلام » . تعريف و برداشت‌هاى نادرست از زهد مورد بحث ما نيست . آنچه موردنظرمااست ، رسيدن به مفهوم زهدى است كه در اسلام جايگاه ويژه‌اى دارد ، نه آن چيزى است كه ديگران برداشت مىكنند . براى اين منظور بهتر است كه به مفهوم زهد در نهج‌البلاغه و كلام امام على ( ع ) بپردازيم و مقصود آن حضرت را از زهد دريابيم ، در نهج‌البلاغه در دو جا از زهد تعريف شده است :\r\n\r\n","description":"","footnote":" ( 1 ) . فيومى ، المصباح المنير ، ماده زهد - ج 1 ، ص 257 - و نيز ر . ك : ابن منظور ، لسان العرب ، ج 2 ص 196 ؛ طريحى ، مجمع‌البحرين ، ج 2 ، ص 296 ؛ زبيدى ، تاج العروس ، ج 2 ، ص 365 و . . . ) . ","page_name":" 169 ","page_number":169},
  {"content":"\r\n\r\n« أيُّهَا النَّاسُ ، الزَّهادَةُ قِصَرُ الْأَمَلِ ، وَ الشُّكْرُ عِنْدَ النِّعَمِ ، وَ الْوَرَعُ عِنْد الَمحَارِمِ . . . » « 1 »  ؛\r\nاى مردم ! پارسايى ، دل كندن از دنيا و آرزو كم كردن و شكر نعمت به جاى آوردن و از حرامها دورى گزيدن است .\r\nو امام ( ع ) در يكى از حكمت‌هاى خود با استناد به آيه شريفهء قرآن ، تعريف بسيار زيبا و جامعى از زهد دارد كه‌مىفرمايد :\r\n« [ و قال ( ع ) : 
  ] أَالزُّهْدُ كُلُّهُ بَيْنَ كَلِمَتَيْنِ مِنَ الْقُرْانِ قالَ اللَّهُ سُبْحانَهُ « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما اتاكُمْ » وَ مَنْ لَمْ يَأْسَ عَلَى الْماضِى وَلَمْ يَفْرَحْ بِاْلاتِى فَقَدْ أَخَذَ الزُّهْدَ بِطَرَفَيْهِ . » « 2 »  ؛\r\nهمهء زهد در دو كلمه از قرآن فراهم است : خداىمتعال مىفرمايد « تا بر آنچه از دستتان رفته است دريغ مخوريد ، و بدانچه به شما رسيده است شادمان مباشيد . » « 3 »  و آن كه بر گذشته دريغ نخورد و به آينده شادمان نباشد از دو سوىِ زهد گرفته است .\r\nحضرت على ( ع ) زندگى انسان‌هاى زاهد را چنين وصف مىكند :\r\n« كانُوا قَوْماً مِنْ أَهْلِ الدُّنْيا وَ لَيْسُوا مِنْ أَهْلِها فَكانُوا فيهَا كَمَنْ لَيْسَ مِنْهَا . عَمِلُوا فِيهَا بِمَا يُبْصِرُونَ ، وَبادَرُوا فِيهَا ما يَحْذَرُونَ . تَقَلَّبُ أَبْدانُهُمْ بَيْنَ ظَهْرانَىْ أَهْلِ اْلاخِرَةِ يَرَوْنَ اهْلَ الدُّنْيا يُعْظِمُونَ مَوْتَ أَجْسادِهِمْ وَهُمْ أَشَدُّ إِعْظَاماً لِمَوْتِ قُلُوب أَحْيائِهِمْ . » « 4 »  ؛\r\n( زاهدان ) گروهى هستند كه ( در ظاهر ) از اهل دنيا و ( در باطن ) اهل آن نيستند . پس در دنيا مانند كسانىاند كه اهل آن نباشد . ( زيرا دل بر آن نبسته و آن را سراى فانى پنداشته‌اند . ) عمل آنها در آن به چيزى است كه ( بعد از مرگ ) مىبينند ، و به دفع عذاب كه از آن مىترسند مىشتابند .\r\nبدنهايشان بين اهل آخرت در گردش است ( سروكارشان با آنهاست ) . اهل دنيا را مىبيند كه به مرگِ جسدشان اهمّيت مىدهند و ايشان به مرگ دلهاى زندهء خود بيشتر اهميت مىدهند .\r\n\r\n","description":"","footnote":" ( 1 ) . نهج‌البلاغه ، خطبه 81 .  ( 2 ) . همان ، حكمت 439 .  ( 3 ) . سوره حديد ( 57 ) / 23 .  ( 4 ) . نهج‌البلاغه ، خطبه 230 . ","page_name":" 170 ","page_number":170},
  {"content":"\r\n\r\nو امام ( ع ) در يكى از سخنان ارزنده خود كه در دل شب از بسترش بيدار شده بود و به آسمان و ستارگان آن مىنگريست و با يكى از ياران نزديكش بنام نوف بن فضاله بكالىّ درد دلى داشت و حال انسان‌هاى زاهد را اين‌گونه بيان نمود :\r\n« . . . يا نُوفُ ! طُوبى لِلزَّاهِدينَ فِى الدُّنْيا الرَّاغِبيِنَ فِى اْلاخِرَةِ ، أُولئِكَ قَوْمٌ اتَّخَذُوا الْأَرْضَ بِساطاً ، وَتُرابَهَا فِراشاً ، وَمَاءَهَا طِيباً ، وَ الْقُرْانَ شِعَاراً ، وَ الدُّعَاءَ دِثَاراً ، ثُمَّ قَرَضُوا الدُّنْيا قَرْضاً عَلَى مِنْهَاجِ الْمَسِيحِ . » « 1 »  ؛\r\nاى نوف خوشا به حال انسان‌هاى زاهد در دنيا كه به آخرت دل بسته‌اند ، آنها مردمى هستند زمين را فرش و خاك آن را بستر و آب آن را شربت گوارا براى خود قرار داده‌اند . قرآن را به جانشان بسته و دعا را ورد زبان خود قرار داده‌اند . ( در خلوت قرآن را تلاوت كنند و به حكمت‌ها و دقايق آن بينديشند و براى تواضع و خشوع در برابر خدا دعا را بر زبان جارى سازند . ) و همانند مسيح دنيا را از خود جدا ساخته‌اند .\r\nالبته امام على ( ع ) در نهج‌البلاغه از زهد و پارسايى و اوصاف زاهدان فراوان سخن گفته است . و يكى از عناصرى كه براى موعظه خيلى مورد استفاده قرار گرفته است تقوا ، زهد و وابسته نبودن به دنياست . امّا اگر به همين عبارات شيوا و ارزندهء امام ( ع ) كه در تعريف زهد و اوصاف انسان‌هاى زاهد آمده است نيك بينديشيم ، به اين نتيجه مىرسيم كه زهد از نظر امام ( ع ) ، مفهومى بسيار جامع دارد و از جايگاه بسيار والايى برخوردار است و اين همان زهدى است كه اسلام مىخواهد .\r\nزهد از نظر امام ( ع ) بر سه اساس است : نداشتن آرزوهاى طول و دراز در دنيا ، بجاى آوردن شكر نعمت و خود نگهدارى در هنگام مواجه شدن با گناه و حرام . تنها دل كندن از دنيا و خود را در سختىهاافكندن ، زهد به حساب نمىآيد ، بلكه آغاز زهد بىميلى در دنياست كه اين بىميلى بايد همراه با شكرگزارى نعمتهاى الهى باشد و اين شكرگزارى و عبادت ، ارتباط بين زاهد و خداست و از سوى ديگر بايد از محرّمات و گناه و آلودگىها اجتناب كند و هركدام اينها بدون ديگرى معنى ندارد .\r\n\r\n","description":"","footnote":" ( 1 ) . نهج‌البلاغه ، حكمت 104 . ","page_name":" 171 ","page_number":171},
  {"content":"\r\n\r\nزاهد در عين حالى كه به دنيا دلبستگى ندارد و با خدا در ارتباط است ، از خلق خدا و انجام مسئوليت‌ها و تعهدات اجتماعى نيز غافل نخواهد بود و الّا اگر كسى گوشه‌گيرى برگزيند و به عبادت خدا نيز مشغول باشد ، امّا در جامعه حضور نداشته باشد ، گويى هميشه از آلودگىهاى اجتماعى و انحرافاتى كه در اثر انجام مسئوليت‌ها و حبّ و بغض با انسان‌ها پديد مىآيد مبرّا است .\r\nاز نظر امام ( ع ) كمال زهد با استناد به قرآن كريم در دو چيز خلاصه مىشود :\r\nاندوهگين نشدن و شادمان نگشتن . اندوه و حسرت به خاطر از دست رفتن هر چيزى كه كمال مطلوب نباشد ، نتيجه‌اى جز افسردگى خاطر و پژمردگى روح درپى نخواهد داشت و شادمانى براى بدست آوردن هر چيزى كه تنها وسيله است و با رفتن آن ، مىرود ، معقول نيست . چرا كه اين‌گونه دلخوشىها مانع دست‌يابى به هدف اصلى مىگردد . اگر كسى بخواهد به زهد واقعى برسد بايد به شيوه‌اى زندگى كند كه مرغ آرزويش در اطراف آن چيزى كه هدف اصلى نيست و دوام و بقاء ندارد به پرواز در نيايد و از آمدن و رفتنش مسرور و محزون نگردد . البته غرض اين نيست كه انسان در تمام مراحل زندگى ، در رسيدن به چيزى يا از دست دادن آن ، از لحاظ روحى و عاطفى يك حالت بىتفاوتى داشته باشد . زيرا انسان برحسب فطرت ذاتى خود ، هم سرور و خوشحالى دارد و هم حزن و اندوه . اگر خداوند به بنده‌اش فرزندى بدهد به يقين خوشحال مىشود و مجلس شادى برپا مىكند . و برعكس اگر فرزند خود را از دست بدهد ، غم و اندوه وجودش را فراگرفته و در فراق جگرگوشه‌اش مجلس ماتم و عزا برپا مىدارد . اين حالات در انسان از نظر اسلام مذموم نيست ، بلكه اگر انسان در چنين شرايطى بىتفاوت باشد و آثار خوشحالى يا اندوه بر او ظاهر نگردد گويى از روحى سالم برخوردار نباشد و اين مورد نكوهش است .\r\nپيشوايان الهى نيز در زندگى خويش از اين نوع شادمانىها و اندوه‌ها داشته‌اند . امّا بايد توجه داشته باشيم كه اين‌گونه خوشىها و اندوه‌ها ، انسان را از انگيزه نهايى و هدف اساسى باز ندارد و روح او را در برابر وظايف انسانى ، تعهدات اخلاقى ، مسئوليت‌هاى اجتماعى و فردى پژمرده نسازد . حضرت على ( ع ) اگر چه حدود 25 سال از حق مسلّم\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخود دور ماند و در برابر بزرگترين ظلم تاريخ قرار گرفت ، امّا هرگز اين دردواندوه جانكاه ، روح بزرگش را در انجام وظايف و تعهدات اخلاقى و اجتماعى خدشه‌دار نكرد ، بلكه آن حضرت چه در مدتى كه سكوت تلخ و سازنده گُزيده بود و چه زمانى كه به حكومت رسيده بود ، هرگز از انجام وظايف الهى و اجتماعى خود غافل نشد و با صلابت و استوارى ، در اجراى عدالت و پيكارباستم ، براى لحظه‌اى از پاى ننشست .\r\nزاهد واقعى كسى است كه در فراز و نشيب‌هاى زندگى و هنگام رودررو شدن باكشاكش روزگار ، هدف اصلى را فراموش نكند ، در برابر خوشىها و عوامل مسرّت‌آميز از آخرت غفلت نكند ، اجتماع و مردم و همدردى با آنها را از ياد نبرد . ناملايمات و ناخوشىهاى روزگار ، روح تعبّد و خداپرستى را از او نگيرد . ارتباط او را با خدا و بندگان خدا قطع نكند و در هر حال آخرت‌گرا و جامعه‌گرا باشد . اگر بخواهيم معناى واقعى زهد را در عمل بيابيم ، بايد از مكتب انسان‌ساز على ( ع ) درس بياموزيم و با بخشى از سيرهء عملى آن حضرت كه در سخنان ارزنده‌اش متجلّى است ، آشنا شويم .\r\n\r\nزهد على ( ع ) براى ايثار در حق ديگران\r\nعلى ( ع ) در كمال قناعت زندگى مىكرد ، ساده و بىتكلّف بود ، خود را براى آسايش ديگران به رنج مىافكند . محروميت على ( ع ) از نعمت‌هاى زندگى و تحمل رنج گرسنگى او ، براى اين بود كه ديگران به نعمت برسند و در جامعه گرسنگى نكشند . از بهترين دارايى خود به ديگران مىبخشيد و خودش با كمترين امكانات ، زندگى را سر مىكرد .\r\nلذتى كه از خوراندن و پوشاندن ديگران مىبرد ، هرگز از خوردن و پوشيدن خويش نمىبرد . چنين ايثارى كه از بزرگترين مظاهر جمال و جلال انسانيت است ، جز در پرتو زهد واقعى ، ميسّر نمىگردد .\r\nامام ( ع ) در وصف پارسيان و انسان‌هاى متقى ، ويژگىهاى بسيار شگفتى آورده است به‌گونه‌اىكه همّام ، يكى از ياران با وفاى آن حضرت ، پس از شنيدن آن ، تاب ماندن در اين دنيا را نياورد و مرغ روحش بسوى معبود واقعى پر كشيد . امام ( ع ) يكى از ويژگىهاى شخص پارسا را چنين بيان مىفرمايد :\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n« . . . نَفْسُهُ مِنْهُ فِى عِنَاءٍ وَ النَّاسُ مِنْهُ فِى رَاحَةٍ . أَتْعَبَ نَفْسَهُ لاخِرَتِهِ وَ أَراحَ النَّاسَ مِنْ نَفْسِهِ . . . » « 1 »  ؛\r\nنفسش از دست او گرفتار رنج و سختى است و مردم از دست او در آسايش هستند . خود را براى آخرتش به مشقت اندازد و ديگران را از كار خويش به آسايش رساند .\r\n\r\nزهد على ( ع ) براى همدردى با بيچارگان\r\nوقتى كه على ( ع ) انسان زاهد را اين گونه توصيف مىكند به يقين ، خود او عاليترين جلوهء اين حالت‌ها را دارد و زهدى را كه پيش مىگيرد زاييدهء علايق و عواطف اجتماعى اوست و بر همين اساس ، همدردى و شركت عملى او در غم مستمندان و محرومان از برجسته‌ترين امتيازات زندگى پر افتخارش ، به حساب آمده و بارها در سخنانش به اين موضوع اشاره نموده است . امام ( ع ) نامه‌اى به عثمان بن حنيف ، كارگزارخود در بصره مىنويسد و او را به خاطر شركت در مجلس مهمانى كه شايستهء مقامش نبوده است ، مورد ملامت قرار داده و از شيوه زندگى خود به عنوان يك امام و پيشوا بازگو مىكند و در قسمتى از آن مىفرمايد :\r\n« . . . أَ أَقْنَعُ مِنْ نَفْسِى بِأَنْ يُقالَ هَذَا أَمِيرُ الْمُؤْمِنيِنَ وَلا أُشارِكَهُمْ فِى مَكارِهِ الدَّهْرِ ، أَوْ اكُونَ أُسْوَةً لَهُمْ فِى جُشُوبَةِ الْعَيْشِ . فَما خُلِقْتُ لِيَشْغَلَنِى أَكْلُ الطَّيِّبَاتِ كَالْبَهيِمَةِ الْمَرْبُوطَةِ هَمُّهَا عَلَفُهَا أَوِ الْمُرْسَلَةِ شُغُلُهَا تَقَمُّمُهَا تَكْتَرِشُ مِنْ أَعْلافِهَا وَ تَلْهُو عَمَّا يُرادُ بِهَا . . . » « 2 »  ؛\r\nآيا به اين بسنده كنم كه مرا امير مؤمنان گويند ، و در ناخوشايندهاى روزگار شريك آنان نباشم ؟ يا در سختى زندگى برايشان نمونه‌اى نشوم ؟ من آفريده نشده‌ام تا خوردنيهاى گوارا سرگرمم سازد . چون چهار پاى بسته كه تمام هَمّش علف خوردن باشد يا آن حيوان رها شده كه خاكروبه‌ها را به هم زند و شكم را از علفهاى آن انباشته كند و از آنچه از آن خواهند غفلت دارد . . . .\r\n\r\n","description":"","footnote":" ( 1 ) . نهج‌البلاغه ، خطبه 193 .  ( 2 ) . همان ، نامه 45 . ","page_name":" 174 ","page_number":174},
  {"content":"\r\n\r\nهمان‌گونه كه از كلام امام ( ع ) پيداست ، فلسفه زهد او ، همدردى با بيچارگان و در غم آنها شريك شدن است و مانند ضعيف‌ترين آنها زيستن است . امام ( ع ) اين نوع شيوهء زندگى را بهترين وظيفهء خويش مىداند و رفاه‌طلبى و خودپرورى و غفلت كردن از ديگران را نوعى زندگى حيوانى مىپندارد . اگر مستضعف خود را در كنار افرادى مرفّه و دنياپرست ببيند كه مىخورند و قهقههء مستانه مىزنند و فقط تماشاگر صحنه هستند و درد جامعه را درك نمىكنند و از خدا و سراىواپسين بىخبرند ، برايش بسيار دشوار و جانكاه‌است . و در اينجاست كه انسان آگاه و زاهد ، در عين حالى كه با مستضعف و بيچاره همدردى مىكند ، وظيفه دارد كه پرخورى ستمگر و گرسنگى مظلوم را در جامعه دگرگون سازد و چنين زهدى در زندگى على ( ع ) عاليترين مرتبه را داشته و يكى از انگيزه‌هايش در پذيرش حكومت نيز همين بود :\r\n« . . . لَوْلَا حُضُورُ الْحَاضِرِ وَقِيَامُ الْحُجَّةِ بِوُجُودِ النَّاصِرِ ، وَ مَا اخَذَ اللَّهُ عَلَى الْعُلَمَاءِ أَلَّا يُقارُّوا عَلَى كِظَّةِ ظَالِمٍ وَلَا سَغَبِ مَظْلُومٍ ، لَالْقَيْتُ حَبْلَهَا عَلَى غَارِبِهَا . . . » « 1 »  ؛\r\n. . . و اگر خدا به علما نفرموده بود كه در برابر پرخورى ظالم و گرسنگى مظلوم خشنود نباشند ، ريسمان خلافت را برگردنش مىنهادم . . .\r\nاز آنجا كه همدردى و شركت در غم ديگران در مورد پيشوايان امّت كه چشمها به آنان دوخته شده است ، اهميت بسزايى دارد ، بر همين اساس زهد على ( ع ) در دوران خلافتش بيش از هر مرحلهء ديگر زندگيش به چشم مىخورد ، اگر چه او در تمام مراحل زندگىِ خود ، زاهدى واقعى بود . امام ( ع ) در عين حالى كه قدرت رسيدن به تمام امكانات زندگى را داشت ، همدرد بيچارگان بود :\r\n« . . . وَلَوْ شَئِتُ لَاْهْتَدَيْتُ الطَّرِيقَ إِلَى مُصَفَّى هَذَا الْعَسَلِ وَ لُبابِ هَذَا الْقَمْحِ وَنَسَائِج‌ِهَذَاالْقِزّ ، وَلكِنْ هَيْهاتَ أَنْ يَغْلِبَنِى هَوَاىَ وَ يَقُودَنِى جَشَعِى إِلَى تَخَيُّرِ الْأَطْعِمَةِ . وَلَعَلَّ بِالْحِجازِ أَوِ الَيمامَةِ مَنْ لاطَمَعَ لَهُ فِى الْقُرْصِ وَ لاعَهْدَ لَهُ بَالشَّبَعِ ، أَوْأبِيتَ مِبْطَانَا وَ حَوْلِى بُطُونٌ غَرْثَى وَ أكْبَادٌ حَرَّى . . . » « 2 »  ؛\r\n\r\n","description":"","footnote":" ( 1 ) . نهج البلاغه ، خطبه 3 .  ( 2 ) . نهج‌البلاغه ، نامه 45 . ","page_name":" 175 ","page_number":175},
  {"content":"\r\n\r\nاگر بخواهم عسل پاكيزه و صاف و مغز گندم و بافته‌هاى ابريشم را به كار ببرم ، راه آن را مىدانم . ليكن هرگز هواىِ من بر من چيره نخواهد گرديد و حرص ، مرا به گُزيدن خوراكها نخواهد كشيد . و چه بسا كه كسى در حجاز و يمامه حسرت گِردهء نانى را مىبرد ، يا هرگز شكم سيرى نخورد ، و من سير بخوابم و پيرامونم شكمهايى از شدت گرسنگى به پشت دوخته و جگرهايى سوخته باشند ! . . .\r\n\r\nزهد على ( ع ) براى فقرزدايى از جامعه\r\nعلى ( ع ) براى رسيدن به هدفى بسيار مقدس . با برخوردارى از روحى معنوى و بزرگ ، زندگى خويش را براساس زهد و ساده زيستى و قناعت پايه‌ريزى مىكند ، در عين حالى كه كمتر از همگان از امكانات ضرورى زندگى بهره مىگيرد ، بيش از همگان بازدهى دارد و بيش از همگان در بالا بردن سطح توليد كشور مىكوشد و قويتر از ديگران در ميدان‌هاى پيكار مىستيزد ! . . .\r\nو در فرازى از سخنان ارزنده‌اش به اين واقعيت اشاره كرده و مىفرمايد :\r\n« . . . وَ كَأَنّى بِقائِلِكُمْ يَقُولُ إِذَا كَانَ هَذَا قُوتُ ابْنِ أَبِى طالِبٍ فَقَدْ قَعَدَ بِهِ الضَّعْفُ عَنْ قِتَالِ الْأَقْرَانِ وَ مُنازَلَةِ الشُّحِعَانِ . أَلَا وَ إِنَّ الشَّجَرَةَ الْبَرِّبَّةِ أَصْلَبُ عُوداً . وَالرَّوَاتِعَ الْخَضِرَةَ أَرَقُّ جُلُوداً ، وَالنَّبَاتَاتِ الْبَدَوِيَّةَ أَقْوَى وُقُوداً وَأَبْطَأُ خُمُوداً . . . » « 1 »  ؛\r\n. . . و گويى مىبينم كه گوينده‌اى از شما مىگويد : اگر خوراك فرزند ابوطالب چنين باشد ، ضعف و ناتوانى ، او را از كشتن هماوردان بنشاند و از مبارزه با دلاور مردان بازماند . بدانيد درختى كه در بيابانِ خشك مىرويد ، چوبش سخت‌تر است و سبزه‌هاى خوشنما ( كه در باغهاى پر آب مىرويند ) پوستشان نازكتر است و رستنيهاى صحرايى داراى آتشى افروخته‌تر و خاموشى آن ديرتر است .\r\nحضرت على ( ع ) زاهدى فقر ستيز است و يكى از اهداف مقدس آن حضرت در پرتو زهدى كه سرتاسر زندگى پر افتخارش را پوشانده است ، مبارزه با فقر است . توصيه‌هاى\r\n\r\n","description":"","footnote":" ( 1 ) . همان ، نامه 45 . ","page_name":" 176 ","page_number":176},
  {"content":"\r\n\r\nامام ( ع ) به زهد و بركنارى از دنيا ، كسى را از زندگانى در اين جهان بيزار نمىكند و كسى را از نعمتهاى حلال الهى محروم نمىگرداند و از كوشش به منظور رسيدن به مراحل و الا و پسنديدهء مادى و معنوى حيات ، باز نمىدارد ، بلكه توصيه‌هاى امام ( ع ) و شيوهء عملى او در اين باره ، در واقع بينشى عميق و شناختى دقيق از اين دنيا و سراى آخرت به انسان مىدهد تا به آنچه شايسته نيست دل نبندد و وسيله را بجاى هدف نگيرد . امام ( ع ) با گفتار و كردار خويش ، چهرهء انسان پارسا و زاهد را طورى ترسيم مىكند كه در شب با پروردگار خويش به راز و نياز و خواندن قرآن و نماز و انديشه در آيات الهى و سنت‌هاى پيامبر خدا ( ص ) سرگرم است و در روز مرد عمل و تلاش بوده و در انديشه باز كردن گره از كارهاى بسته ديگران است و براى خدمت به بندگان خدا از همگان آماده‌تر است .\r\nامام ( ع ) انسان‌هاى ظاهر بينى كه بدون هدف خود را در محروميت‌هاى زندگى قرار داده و از نعمت‌هاى الهى بريده‌اند ، مورد ملامت قرار داده و آنها را از اين شيوه برحذر مىدارد . چنان كه آن حضرت وقتى براى عيادت يكى از اصحابش بنام علاء بن زياد ، در بصره به خانه‌اش رفت ، و فراخى منزل او را ديد ، ضمن يادآورى اين كه در آخرت به منزل وسيع نيازمندتر است . فرمود : اگر بخواهى با همين خانه به آخرت برسى مىتوانى ، امّا برادرش عاصم بن زياد را براى روىگردانى از دنيا و دورى گُزيدن از خانواده‌اش ، سخت سرزنش فرمود كه سخنان حضرت خطاب به علما و سپس به عاصم چنين است :\r\n« ما كُنْتَ تَصْنَعُ بِسِعَةِ هَذِهِ الدَّارِ فِى الدُّنْيَا . أَمَا أَنْتَ إِلَيْهَا فىِ اْلاخِرَةِ كُنْتَ أَحْوَجَ ، وَ بَلَى إِنْ شِئْتَ بَلَغْتَ بِهَا اْلاخِرَةَ تَقْرِى فِيهَا الضَّيْفَ وَ تَصِلُ فِيهَا الرَّحِمَ ، وَ تُطْلِعُ مِنْهَا الْحُقُوقَ مَطالِعَهَا ، فَاذاً أَنْتَ قَدْ بَلَغْتَ بِهَا اْلاخِرَةَ .\r\n[ فَقَالَ لَهُ الْعَلاءُ يَا أَمِيرَ الْمُؤْمِنيِنَ أَشْكُو إِلَيْكَ أَخِى عَاصِمَ بْنَ زِيَادٍ . قَالَ : وَ مَالَهُ ؟ قَالَ لَبِسَ الْعَبَاءَةَ وَتَخَلَّى عَنِ الدُّنْيَا . قَالَ : عَلَىَّ بِهِ . فَلَمَّا جاءَ قَالَ : 
  ]\r\nيَا عُدَىَّ نَفْسِهِ ! لَقَدِ اسْتَهَامَ بِكَ الْخَبِيثُ ، أَمَا رَحِمْتَ أَهْلَكَ وَ وَلَدَكَ . أَتَرىَ اللَّهَ أَحَلِّ لَكَ الطَّيّبَاتِ وَهُوَ يَكْرَهُ أَنْ تَأْخُذَهَا ؟ انْتَ أَهْوَنُ عَلَى اللَّهِ مِنْ ذَلِكَ . [ قَالَ : يَا أمِير الْمُؤْمِنِينَ هَذَا أَنْتَ فِى خُشُونَةِ مَلْبَسِكَ وَجُشُوبَةِ مَأْكَلِكَ . قَالَ : 
  ]\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nوَيْحَكَ إِنّىِ لَسْتُ كَأَنْتَ ، إِنَّ اللَّهَ فَرَضَ عَلَى أَئِمَّةِ الْعَدْلِ أَنْ يُقَدّرُوا أَنْفُسَهُمْ بِضَعَفَةِ النَّاسِ كَيْلَا يَتَبَيَّغَ بِالْفَقِيرِ فَقْرُهُ . » « 1 »  ؛\r\nاين خانهء فراخ در دنيا به چه كارت آيد كه در آخرت نيازت به چنين خانه‌اى بيشتر شايد ! آرى و اگر خواهانى بدان به آخرت برسى ، مىتوانى در آن به پذيرايى مهمان بپردازى و با خويشاوندانت پيوند داشته باشى و حقوق شرعيه از آن خارج سازى و بدينسان به آخرت نيز خواهى رسيد .\r\n[ علاء گفت : اى امير مؤمنان ! از برادرم عاصم بن زياد به تو شكايت مىكنم . فرمود : چرا ؟\r\nگفت : جامه‌اى پشمين به تن كرده و از دنيا روى برگردانده است . امام فرمود : او را نزد من بياوريد . ( چون نزد وى آمد به او گفت : ) 
  ]\r\nاى دشمنك خود ! همانا شيطان پليد تو را سرگشته كرده و از راه بدر برده است . بر زن و فرزندانت رحم نكردى ( كه درويشى و تنهايى پيشه گرفتى ) . آيا باورت اين است كه خداوند براى تو پاكيزه‌ها را حلال كرده و ناخشنود است كه تو از آنها بهره‌مند گردى ؟ تو نزد خدا فرومايه‌تر از آنى كه مىپندارى ! [ گفت : اى امير مؤمنان ، خودت در پوشاك ، زبر و خشن و در خوراك ، سخت و دشوار گزيده‌اى ! فرمود : 
  ]\r\nواى بر تو ! من چون تو نيستم ، كه خدا بر پيشوايان دادگر واجب فرموده خود را با مردم ناتوان برابر نهند تا اينكه تنگدستىِ فقير ، او را به هيجان و نگرانى واندارد .\r\nعلى ( ع ) كه بزرگ شده و تربيت يافتهء مكتب رسول خدا ( ص ) است در تمام مراحل زندگى خويش ، او را الگوى خود قرار داده و در تبعيت از سنّت آن بزرگوار هرگز غفلت نورزيده و اندكى به خود سستى راه نداده است . رسول خدا ( ص ) نيز وقتى كه شنيد بعضى از يارانش در دورى گزيدن از دنيا و محروم نمودن خويش از نعمت‌هاى حلال و پاكيزه ، شيوه رهبانيت را پيش گرفته و در تصميم خود هم پيمان شده‌اند ، براى مخالفت با چنين شيوه و نماياندن راه‌درست و خدا پسندانه ، سخنى شيوا فرمود كه در روايتى به شرح زير آمده است :\r\n\r\n","description":"","footnote":" ( 1 ) . نهج‌البلاغه ، خطبه 209 . ","page_name":" 178 ","page_number":178},
  {"content":"\r\n\r\n. . . أنَّ نفراً مِنْ أَصْحَابِ رَسُول اللَّهِ صَلَّى اللَّه عليه واله وسلَّم قَالَ بَعْضُهُمْ : لَا أَتَزوَّجُ النِّسَاءَ ، وَ قال بعضُهم : لَا آكُلُ اللَّحْمَ ، وَقَال بعضهم : لَا أَنَامُ عَلَى فِراشٍ ، وَقَال بعضهم :\r\nأَصُوم فَلَا أُفْطِر ، فَبَلغَ ذَلِك رَسُولَ اللَّه صَلَّى اللَّه عليه واله وسلَّم ، فَحَمِدَ اللَّه وَ أَثْنَى عَلَيْه .\r\nثُمَّ قَال :\r\n« مَا بالُ أَقْوَامٍ يَقُولُونَ كَذَا وَكَذَا ، لَكِنّىِ أُصَلّىِ وَ أَنَامُ وَ أَصُومُ وَ أُفْطِرُ ، وَ اتَزَوَّجُ النّسَاءَ ، فَمَنْ رَغِبَ عَنْ سُنَّتىِ فَلَيْسِ مِنّىِ » . » « 1 » \r\n. . . گروهى از ياران رسول خدا ( ص ) ( با هم جمع بودند ) . يكى از آنها گفت : با زنان ازدواج نخواهم كرد . ديگرى گفت : گوشت نخواهم خورد و آن يكى گفت : بر رختخواب نخوابم و كسى ديگر از آنان گفت : روزه بدون افطارى مىگيرم . خبر به رسول خدا ( ص ) رسيد ، حمد و ثناى خدا را نموده فرمود :\r\nاين گروه را چه شده كه چنين و چنان مىگويند ! ليكن من نماز به پا مىدارم و مىخوابم و روزه مىگيرم و افطار مىكنم ، و با زنان ازدواج مىكنم و هركس از سنتم روى گرداند ، از من نيست .\r\n\r\nدنيا از ديدگاه على ( ع )\r\n\r\nمفهوم دنيا در كلام امام ( ع )\r\nيكى از مباحثى كه در نهج‌البلاغه خيلى مورد اهميت امام ( ع ) قرار گرفته است ، پرهيز از دنياست . از كلمات آن حضرت پيداست كه او دورى جستن از اين دنياى گذرا را در سرلوحه زندگى خويش قرار داده و ديگران را نيز در دورى جستن از آن بسيار هشدار داده است . پيش از آن كه به بررسى سخنان امام در اين باره بپردازيم ، لازم است نكاتى را مورد توجه قرار دهيم .\r\nمنظور امام ( ع ) از دنيا چيست ؟ و آيا پرهيز از دنيا تا چه اندازه است ؟ و چه رابطه‌اى بين دنيا و انسان وجود دارد كه اين قدر برايش خطر احساس مىگردد ؟ و . . .\r\n\r\n","description":"","footnote":" ( 1 ) . علامه مامقانى ، مقباس الهدايه . تلخيص و تحقيق : علىاكبر غفارى . دانشگاه امام صادق ، چاپ اوّل 1369 . ص 248 . ","page_name":" 179 ","page_number":179},
  {"content":"\r\n\r\nبطور كلى منظور از دنيايى كه در منطق اسلام و نهج‌البلاغه مذمّت شده است مفهوم ظاهرى و عرفى آن يعنى جهان و گيتى نيست ، زيرا خداوند اين جهان را بيهوده خلقت نكرده است و از آفرينش آن هدفى دارد و از سوى ديگر ، انسان نيز براى هدفى به اين جهان آمده است و خدا در وجود انسان سرشت و فطرتى را نهاده است . برخى از تمايلات و علاقه‌هاى انسان برحسب فطرت ، نسبت به جهان هستى غيرقابل انكار است .\r\nخداوند در وجود تمام انسان‌ها خصيصهء كمال‌جويى و ايده‌ال‌طلبى را نهاده است ، بر همين اساس انسان پيوسته در جستجوى كمال مطلوب خويش است و در دنبال چيزى است كه آن را آرزوى خود قرار دهد . از آنجا كه انسان در سرشت خويش پرستنده و تقديس كننده است درپى يك مقدس و معبود ، سرگردان است . اگر انسان به طريق شايسته هدايت نشود و فطرت پاكش جهت صحيح به خود نگيرد ، به يقين علاقه و وابستگى او تغيير شكل مىيابد و وسيله براى او هدف تلقى مىگردد . رابطه و علاقه او به صورت يك بند و زنجير در آمده كه او را از هرگونه حركت و پويايى بازداشته و به حالت ركود و سكون در مىآورد .\r\nاگر در اسلام ، دنيا مذمت شده‌است ، منظور اين جهان نيست و سركوبى علايق فطرى انسان نيست ، بلكه هشدار و زنگ خطرى است كه اى انسان به دنيا و اين جهان تعلق و وابستگى پيدا مكن . اين جهان را براى خود آخرين آرزو مپندار . اين جهان كمال مطلوب نيست ، اين دنيا گذرگاه است ، مزرعه و كشتزار است . هشيار باش اى انسان كه بدون علاقه و ارتباط با دنيا ، زندگى كردن ميسر نخواهد بود . امّا تعلق و دلبستگى به آن خطر آفرين است . علاقه و ارتباط با دنيا بايد به همراه آزادگى باشد ، و انسان در پرتو آزادگى و رهايى از قيد و بندهاست كه مىتواند دنياى خويش را به عنوان مزرعه‌اى آباد كرده و در سراى جاودانه براى هميشه از محصول عمل خود برداشت نمايد . چرا كه اگر انسان در قيد و زنجيرهاى تعلق و دلبستگى به دنيا گرفتار شود ، هرگز توانايى پيمودن مسير كمال و سعادت را نخواهد داشت . پيشوايان الهى كه مبلّغان برحق دين اسلام هستند ، در حكم يك طبيبِ ماهر براى سلامتى انسان و بهبودى روح جامعه ، دستورات لازم را مىدهند و خودشان با توجه به شناخت كاملى كه از انگل‌ها و ميكروب‌هاى بيمارىزا دارند ، با\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپسنديده‌ترين شيوه از آنها پرهيز كرده تا به آن مبتلا نگردند و در پرهيز دادن انسان از آنها ، بىوقفه تلاش و فداكاى نموده‌اند . البته با توجه به موقعيتى كه امّت اسلام پس از رحلت جانسوز رسول خدا ( ص ) پيدا كرد و در اثر فتوحات گسترده ، غنايم و مال و ثروت فراوانى به جهان اسلام سرازير شد و مديريت نادرست جامعه و تقسيمات غيرعادلانه اين ثروت هنگفت ، در بين امّت اسلام ، در تقويت حرص و دنياپرستى و مال‌دوستى تأثير بسزايى داشت . شايد بعضى از سخنان حضرت على ( ع ) متوجه انسان‌هاى آن عصر باشد . امّا بسيارى از كلمات او جنبهء عمومى داشته و براى هدايت بشريت در تمام عصرها مىباشد .\r\n\r\nبىاعتنايى امام على ( ع ) نسبت به دنيا\r\nعلى ( ع ) در سايه زهد و بىاعتنايى به دنيا ، قلبى مالامال از عشق به خدا داشت . او طفل جان را از پستان طبيعت گرفته بود و سرزمين دل را براى رشد و نمو احساسات پاك و انديشه‌هاى تابناك و عواطف ملكوتى مهيا ساخته بود و در دامن پر از مهر نبوّت پرورش يافته و از مكتب والاى رسول اكرم ( ص ) درس آموخته بود . آن امام همام‌پيش از آنكه بر دوش مبارك رسول خدا ( ص ) بالا رود و بتهاى كعبه را فروريزد ، با الهام گرفتن از مكتب نبى اكرم ( ص ) در يك سير صعودى ، كعبه دل را از تمام بتها زدوده بود و مسير كمالات معنوى را درنورديده بود .\r\nدر خانه دل على ( ع ) جز عشق به حق تعالى و آنچه كه مورد رضاى اوست ، عشق ديگرى نبوده و در نظر آن حضرت جلوه و جلال هر چيز و هركس به غير از خدا ناپايدار بود و رضاى معبود براى او از همه چيز و همه كس بيشتر ارزش داشت . اگر تمام دنيا و آسمان‌ها و هر آنچه‌كه از نعمت و لذت و ثروت و خوشى درآنهاست به او بدهند تاگامى بر خلاف رضاى معشوق بردارد ، هرگز نپذيرد كه خود آن حضرت در بيانى بسيار شيوا و شگفت‌انگيز كه دنيايى را به حيرت واداشته است مىفرمايد :\r\n« . . . وَ اللَّهِ لَوْ أُعْطِيتُ اْلأَقَالِيمَ السَّبْعَةَ بِمَا تَحْتَ افْلَاكِهَا عَلَى انْ أَعْصِىَ اللَّهَ فِى نَمْلَةٍ أَسْبُلُهَا\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nجُلْبَ شَعِيرَةٍ مَا فَعَلْتُ وَ إِنَّ دُنْيَاكُمْ عِنْدِى لَأَهْوَنُ مِنْ وَرَقَةٍ فِى فَمِ جَرَادَةٍ تَقْضَمُهَا ما لِعَلِىّ وَ لِنَعِيمٍ يَفْنَى وَلَذَّةٍ لا تَبْقَى . » « 1 »  ؛\r\nبه خدا سوگند ، اگر هفت اقليم را با آنچه زير آسمانهاست به من بدهند ، تا خدا را نافرمانى كنم و پوست جوى را از مورچه‌اى به ناروا بربايم ، چنين نخواهم كرد و دنياى شما نزد من خوارتر از برگى در دهان ملخ است كه آن را براى طعامش مىجَود . على را چه كار با نعمتى كه دوام نمىيابد و لذّتى كه پايدار نمىماند !\r\nخلوتكدهء دل على ( ع ) با نور ذات اقدس حق روشن است و حضور حضرت حق - جلّ شأنه - چشم روشنى ديدگان دل اوست . عشق به خدا و جلوهء جلال و جمال پروردگار عالم در وجود على ( ع ) ، گرايش به هر عشقى را از او برگرفته است و هر زيباى ناپايدار و فريبنده را در نظرش زشت نموده است و در فرازى از سخنانش در دورى از دنيا و عشق به معبود واقعى مىفرمايد :\r\n« يَا دُنْيَا دُنْيَا إِلَيْكِ عَنّىِ ، أَبِى تَعَرَّضْتِ ، أَمْ إِلَىَّ تَشَوَّقْتِ ، لَاحَانَ حِيُنكِ هَيْهَاتَ غُرِّىِ غَيْرىِ ، لا حَاجَةَ لىِ فِيكِ قَدْ طَلَّقْتُكِ ثَلَاثاً لَا رَجْعَةَ فِيهَا . . . » « 2 »  ؛\r\nاى دنيا ! دنيا ! از من دور شو ! با خودنمايى فرا راه من آمده‌اى ؟ يا شيفته‌ام شده‌اى ؟ مبادا كه تو در دل من جاى گيرى . ( كه دل من جايگاه عشق به خداست و هيچ چيز ديگرى درآن جاى ندارد . ) هرگز ! غير مرا بفريب ! مرا به تو نيازى نيست . من تو را سه بار طلاق گفته‌ام و ديگر بازگشتى در آن نيست .\r\nعلى ( ع ) در پرتو زهد و ايمان و عشق واقعى به حق تعالى براى دنيايى كه با عوامل فريبنده و ظواهر آراسته‌اش ، بسيارى از انسان‌ها را گرفتار خود نموده است ، هيچ ارزش و اعتبارى قائل نبوده و رهايى از چنگال دنيا را امتيازى بسيار بزرگ مىپندارد و مىفرمايد :\r\n\r\n","description":"","footnote":" ( 1 ) . نهج‌البلاغه ، خطبه 224 .  ( 2 ) . همان ، حكمت 77 . ","page_name":" 182 ","page_number":182},
  {"content":"\r\n\r\n« . . . إِلَيْكِ عَنىِّ يَا دُنْيَا فَحَبْلُكِ عَلَى غَارِبِكِ ، قَدِ انْسَلَلْتُ مِنْ مَخَالِبِكِ ، وَ أَفْلَتُّ مِنْ حَبَائِلِكِ ، وَ اجْتَنَبْتُ الذَّهَابَ فِى مَدَاحِضِكِ . » « 1 »  ؛\r\nدنيا ! از من دور شو كه مهارت بر دوشت نهاده است ، و من از چنگالت به در جسته‌ام و از ريسمانهايت رسته‌ام و از لغزشگاههايت دورى گزيده‌ام .\r\nو در عبارتى ديگر در خطاب به دنيا مىفرمايد :\r\n« وَ اللَّهِ لَوْ كُنْتِ شَخْصاً مَرْئيّاً وَقالِباً حِسِيّاً لَأَقَمْتُ عَلَيْكِ حُدودَ اللَّهِ فِى عِبَادٍ غَرَرْتِهِمْ بِاْلَامَانِىّ وَ أُمَمٍ أَلْقَيْتِهِمْ فىِ الْمَهَاوِى و . . . » « 2 »  ؛\r\nبه خدا اگر كالبدى ديدنى و قالبى حس كردنى بودى ( تو را وانمىگذاشتم ) و حدّ خدا را در باره‌ات برپا مىداشتم . به كيفر بندگانى كه آنان را با آرزوها دستخوش فريب ساختى و مردمانى كه آنها را در جايگاههاى هلاكت انداختى و . . .\r\n\r\nدنياى امام با برداشت كمتر و بازدهى بيشتر\r\nدر دنيايى كه بسيارى از انسان‌ها در راه رسيدن به لذيذترين خوراك‌ها و زيباترين پوشاك‌ها و بهره بردن از لذت‌هايى كه گذرا و فانى و تبعات و آثارش باقى است ، دست به هر نيرنگ و حيله‌اى مىزنند و در اين راه از هيچ فساد و گناهى فروگذار نمىكنند ، پيشواى معصوم شيعيان ، على ( ع ) با دو پيراهن و دو گِردهء نان جوين بسر مىبرد ، در حالى كه دسترسى به همه نعمتهاى دنيا را دارد و مىتواند از بهترين خوردنىها و پوشيدنىها بهره‌مند شود امّا قناعت را ترجيح داده و صبر در برابر مشكلات را پيشه خود ساخته است و در قسمتى از نامهء خود به عثمان بن حنيف انصارى ، اين گونه زيستن را بزرگترين فضيلت در راه رسيدن به كمال و رستگارى مىداند و مىفرمايد :\r\n« . . . أَلا وَ إِنَّ إِمَامَكُمْ قَدِ اكْتَفَى مِنْ دُنْيَاهُ بِطِمْرَيْهِ ، وَ مِنْ طُعْمِهِ بِقُرْصَيْهِ . أَلَا وَ انَّكُمْ لَا تَقْدِرُونَ عَلَى ذَلِكَ وَلَكِنْ أَعِينُونِى بِوَرَعٍ وَ اجْتِهَادٍ وَ عِفَّةٍ وَسَدَادٍ . فَوَ اللَّهِ مَا كَنَزْتُ مِنْ\r\n\r\n","description":"","footnote":" ( 1 ) . نهج البلاغه ، نامه 45 .  ( 2 ) . همان ","page_name":" 183 ","page_number":183},
  {"content":"\r\n\r\nدُنْيَاكُمْ تِبْراً وَلَا ادَّخَرْتُ مِنْ غَنَائِمِهَا وَ فْراً ، وَلَا أَعْدَدْتُ لِبَالِى ثَوْبَىَّ طِمْراً . . . » « 1 »  ؛\r\nبدانيد كه پيشواى شما از دنياى خود به دو جامهء فرسوده بسنده كرده است و دو قرص نان را خوردنى خويش نموده است . و بدانيد كه شما چنين نتوانيد كرد . ليكن مرا با پارسايى و كوشيدن و پاكدامنى و درستى ورزيدن ، يارى نماييد . به خدا سوگند ! از دنياى شما زرى نيندوختم و از غنيمتهاى آن ذخيره ننمودم و بر دو جامهء كهنه‌ام كهنه‌اى نيفزودم . . .\r\nصاحب كتاب « اسد الغابه فى معرفة الصحابه » روايات فراوانى را در فضايل‌اخلاقىو شيوه زندگى على ( ع ) آورده است و در پايان هر عنوان اعتراف كرده است كه از آوردن تمام روايات ناتوان بوده است و فقط به ذكر شمار اندكى از آنها اكتفا كرده است . او مىگويد :\r\n« فان اميرالمؤمنين عليّاً رضى اللَّه عنه لم يدّخر مالًا و دليله ما نذكره من كلام ابنه الحسن رضى اللَّه عنهما فى مقتله ، انّه لم يترك الا ستمائة درهم اشترى بها خادما . » « 2 »  ؛\r\nحضرت امير المؤمنين ( ع ) مال و ثروتى را اندوخته نكرد ، چون كه امام حسن ( ع ) در هنگام شهادت پدر فرمود : او بجز ششصد درهم براى خريدن يك خدمتگذار ، چيز ديگرى از خود بجاى نگذاشت .\r\nعلى ( ع ) با كمترين بهره از اين دنيا ، از بيشترين معنويت برخوردار بود و با قويترين دلاوران ستيز مىكرد و آنها را از پاى در مىآورد . و كسى به غير از او توانايى چنين زيستن رانداشته و هرگز به قلعه رفعت و اوج معنويت او نرسيده است . دنياى على ( ع ) دنياى قناعت بود ، دنياى ساده زيستى بود و دنياى آزادگى و حريت بود . آزادى از هر قيد و بندى كه ديگران گرفتار آن هستند . على ( ع ) به اين دنيا دل نبست و دل را در گرو معبود خويش گذاشت تا عشق او را درربايد و با سبكبالى با روحى پاك و بىآلايش تا ملكوت اعلى به پرواز در آيد و تا جايگاه قُرب الهى پيش برود . و در عبارتى كوتاه امّا بسيار زيبا و پر معنا ، از شيوه زندگى خود در اين دنيا چنين مىفرمايد :\r\n\r\n","description":"","footnote":" ( 1 ) . نهج البلاغه ، نامه 45 .  ( 2 ) . ابن اثير ، اسد الغابه فى معرفة الصحابه ، ج 4 ، ص 24 . ","page_name":" 184 ","page_number":184},
  {"content":"\r\n\r\n« . . . وَايْمُ اللَّهَ يَميناً أَسْتَثْنِى فِيهَا بِمَشِيئَةِ اللَّهِ لَأَرُوضَنَّ نَفْسِى رِيَاضَةً تَهَشُّ مَعَهَا إِلَى الْقُرْصِ إِذَا قَدَرْتُ عَليْهِ مَطْعُوماً ، وَ تَقْنَعُ بِالْمِلْحِ مَأْدُوماً ، وَ لَأَدَعَنَّ مُقْلَتِى كَعَيْنِ مَاءٍ نَضَبَ مَعِينُهَا مُسْتَفْرِغَةً دُمُوعُهَا . » « 1 »  ؛\r\nو سوگند به خدا برعهدهء خود مىگيرم - كه اراده و مشيّت خدا را از آن كنار مىگذارم - نفس خود را چنان تربيت كنم كه اگر گردهء نانى براى خوردن يافتم شاد شود ، و از نانخورش به نمك خرسند گردد و كاسهء چشمم را به حال خود واگذارم تا چون چشمهء خشكيده ، در آن آبى نمانده و اشكى كه دارد بريزاند .\r\nعلى ( ع ) با اين شيوهء زندگى كه برداشت بسيار كم از دنياى بزرگ و بسنده كردن به گردهء نانى و مقدارى نمك است ، ديگران را بر خود ترجيح مىدهد . و اگر ديگران بخواهند چنين بهره‌اى از دنياى خويش داشته باشند - كه هرگز نتوانند - و در اثر ضعف و ناتوانى از هدف اصلى باز بايستند به يقين على ( ع ) آنها را سرزنش خواهد كرد ، همان‌گونه كه با عاصم بن زياد رفتار نمود . على ( ع ) با اندك بهره‌اى از دنيا ، در نهايت پايدارى و استقامت ، سخت‌ترين كارها را انجام مىدهد و قويترين هماوردان را از پاى در آورد و بيشترين عبادات و مناجات را بجاى مىآورد . محمّد بن عبداللَّه اسكافى معتزلى در كتاب خود « المعيار و الموازنه » كه در فضايل امير المؤمنين ( ع ) نگاشته است و افضليت آن حضرت را بر تمام عالميان بعد از انبياء الهى ثابت كرده است . در قسمتى از اين كتاب بابى با عنوان :\r\n« فى ان الامام امير المؤمنين على بن ابىطالب ( ع ) كان قد فاق العالمين زهداً و صبراً و عبادةً ، و كان ازهدهم فى الزخارف الدنيويّة واصبرهم عند الهزاهز و الشدائد و اعبدهم فى ساحاة المناجات مع اللَّه و مقام العبودية . » « 2 » \r\nاسكافى براى اثبات تمام اين فضايل با استناد به آيات قرآن و روايات با ذكر منابع ، همّت گماشته است كه مىفرمايد :\r\n\r\n","description":"","footnote":" ( 1 ) . نهج‌البلاغه ، نامه 45 .  ( 2 ) . محمد بن عبداللَّه اسكافى ، المعيار و الموازنه ، ص 226 . ","page_name":" 185 ","page_number":185},
  {"content":"\r\n\r\n« . . . قد برز عَلَى الزاهدين بزهده و صبره ، و سبق العابدين بعبادته . فكان مِمَّن يطعم الطعام على حبّ اللَّه مسكيناً و يتيماً و اسيراً ؛\r\n[ او در اثبات اين سخن خويش احاديث روايى در تفسير سورهء « هل اتى » از كتاب شواهد التزيل ، جلد 2 ، صفحه 229 به بعد را آدرس داده است . 
  ]\r\nو كان من المؤثرين على انفسهم و ان كانت بهم خصاصة\r\n[ و در اثبات اين كلام ، روايات تفسيرى آيهء 9 از سوره صف از حافظ حسكانى و شواهد التنزيل جلد 2 ، صفحه 246 آدرس داده است . 
  ] . . . » « 1 » \r\nمولاى متقيان على ( ع ) كفشش را با دست خودش وصله مىزد و به اين شيوه زندگى كه بسيار ساده و بىتكلّف بود افتخار مىورزيد و ارزش اين كفش كهنه را از دنيا و حكومت در آن ، بيشتر مىدانست و در نهج‌البلاغه به نقل از ابن‌عباس چنين آمده است :\r\n« قَالَ عَبْدُ اللَّهِ بْنِ الْعَبَّاسِ : دَخَلْتُ عَلَى أَمِيرِ الْمُؤْمِنِينَ عَلَيْهِ السَّلامُ بِذِى قَارٍ وَهُوَ يَخْصِفُ نَعْلَهُ . فَقَالَ لِى « مَا قِيمَةُ هَذَا النَّعْلِ ؟ » فَقُلْتُ : لا قِيمَةَ لَهَا . فَقَالَ عَلَيْه السَّلام : « وَ اللَّهِ لَهِىَ احَبُّ إِلَىَّ مِنْ إِمْرَتِكُمْ الَّا انْ أُقِيمَ حَقّاً أَوْ ادْفَعَ بَاطِلًا . . . » « 2 »  ؛\r\nعبداللَّه بن عباس مىگويد : در ذىقار نزد على ( ع ) رفتم و او نعلين خود را پينه مىزد . پرسيد « بهاى اين نعلين چند است ؟ » گفتم « بهايى ندارد . » فرمود : « به خدا اين را از حكومت شما بيشتر دوست مىدارم ، مگر آنكه ( از طريق حكومت ) حقّى را برپا سازم يا باطلى را براندازم . . . » .\r\nامام ( ع ) در حالى كه مالك حكومت و جهان اسلام است و خزانه و بيت‌المال را در اختيار دارد امّا با يك جامهء پشمين كه بارها آن را وصله زده است ، قناعت مىكند . امام ( ع ) در يكى از خطبه‌ها پيش از آن كه سخنى از شيوهء زندگى و نوع پوشاك خود به ميان آورد ، شيوهء زندگى چند تن از پيامبران الهى چون : موسى ، عيسى ، داوود ( ع ) و حضرت رسول ( ص ) را براى آگاهى و هدايت آنان كه دل به اين دنياى فانى بسته‌اند و گرفتار زرق\r\n\r\n","description":"","footnote":" ( 1 ) . همان منبع ، ص 226 به بعد .  ( 2 ) . نهج البلاغه ، خطبه 33 . ","page_name":" 186 ","page_number":186},
  {"content":"\r\n\r\nو برق آن شده‌اند ، بيان مىنمايد و ساده زيستى و زهد و قناعت آن پيشوايان الهى را گوشزد كرده و در انتخاب شيوهء زندگى ، خود را پيرو آنان مىداند و آنها را - بويژه پيامبر اكرم ( ص ) - الگوى خود قرار مىدهد و آنگاه مىفرمايد :\r\n« . . . وَ اللَّهِ لَقَدْ رَقعْتُ مِدْرَعَتِى هَذِهِ حَتَّى اسْتَحْيَيْتُ مِنْ راقِعِهَا . وَلَقَدْ قَالَ لِى قَائِلٌ أَلَا تَنْبِذُهَا ؟ فَقُلْتُ اغْرُبْ عَنِىّ فَعِنْدَ الصَّبَاحِ يَحْمَدُ الْقَومُ السُّرىَ . » « 1 »  ؛\r\nبه خدا كه اين جامهء پشمين خود را چندان پينه كردم كه از پينه كننده شرمسارى بردم . يكى به من گفت : « آن را دور نمىافكنى ؟ » گفتم : از من دور شو كه مردم شبروان را در بامدادان مىستايند .\r\nمحمد جواد مغنيه مىگويد :\r\n« لباس على ( ع ) را سه تكه تشكيل مىداد : پيراهنى كه تا روى پا بود ، ازارى كه تا نيمه ساق آن حضرت مىرسيد و جامه‌اى پشمين ( مدرعة ) كه بهاى تمام اين لباس به يك دينار مىرسيد . » « 2 » \r\nامامى كه دنيا در دست اوست ، از دنيا به مقدارى كفايت مىكند كه همگان را به شگفتى وامىدارد تا آنجا كه عده‌اى مىگويند : اللَّه اكبر ! على ( ع ) خليفه مسلمانان در عراق و فارس و حجاز و يمن و مصر كه سرزمين نعمت‌هاست اين‌گونه زندگى مىكند ! شمشيرش را براى تهيه پيراهنى كه قيمتش بيش از دو درهم نيست به فروش مىگذارد ! آرى اگر على ( ع ) به دو قرص نان و دو پيراهن كهنه قناعت مىكند امّا هرگز به فضايل و كرامات اندك قانع نيست . على ( ع ) با كمترين بهره از اين دنيا ، بيشترين فضايل و معنويت‌ها را به دست مىآورد كه نويسندگان و مورخان از ذكر حتى قسمتى از فضايل و كمالات او اطهارناتوانى مىكنند . و على ( ع ) با همين پيراهن كهنه و دو گِرده نانش وصىّ بر حق رسول خدا شد و در تمام علوم و فضايل آن حضرت شريك گشت و به آنجا رسيد كه لقب « قسيم الجنة و النار » را گرفت ، چرا كه دوستداران على ( ع ) در بهشت و دشمنان او در آتشند .\r\n\r\n","description":"","footnote":" ( 1 ) . همان ، خطبه 160 .  ( 2 ) . محمد جواد مغنيه ، فضائل الامام على ( ع ) ، ص 36 . ","page_name":" 187 ","page_number":187},
  {"content":"\r\n\r\n\r\nامام على ( ع ) دنيا را معرفى مىكند\r\nحضرت على ( ع ) در پرتو عرفان و انديشه پاك و علم نافذش ، دنيا را به نيكى و در حد كمال شناخته و آنگونه كه سزاوار است در آن بسر مىبرد و به مقدارى كه شايستگى دارد به آن مىنگرد و از آن تصويرى دقيق كه با منطق اسلام سازگارى دارد ، ترسيم مىكند و آن را آنگونه كه بايد به مردم معرفى مىنمايد تا فريب جلوه‌هاى ناپايدار و لذتهاى زودگذر آن را نخورند و آنان كه در جستجوى حقيقت و سعادتند ، هدف را در وسيله استحاله نكنند و بدانند كه اگر به دنيا دل بستند ، از خدا دل كنده‌اند و اگر عشق خدا در دل پروراندند از همه چيز به غير او دل بريده‌اند .\r\nامام على ( ع ) در شناخت واقعى خود از دنيا مىفرمايد :\r\n« . . . أَنَا كَابُّ الدُّنْيَا لِوَجْهِهَا وَ قَادِرُهَا بِقَدَرِهَا ، وَ نَاظِرُهَا بِعَيْنِهَا . » « 1 »  ؛\r\nمن دنيا را از نظر افكنده‌ام ( با چهره به زمين كوبيده‌ام ) ، و آن چنان كه درخور است با آن بسر مىبرم و به ديده‌اى كه سزاوار است به او مىنگرم . ( به حقيقت آن بينا هستم كه در هر زمان بىاعتبار و بىوفاست . )\r\nعلى ( ع ) كه ديده‌اش به جمال حق روشن و منوّر است و عشق به خداى متعال در خانه دلش لانه كرده است ، دنيا را چه مىكند ! او با قلبى آكنده از ايمان و عشق به خدا و محبت رسول خدا ( ص ) چنين مىفرمايد :\r\n« [ وَ قَالَ ( ع ) : 
  ] وَ اللَّهِ لَدُنْيَاكُمْ هَذِهِ أَهْوَنُ فِى عَيْنِى مِنْ عِرَاقِ خِنْزِيرٍ فِى يَدِ مَجْذُومٍ . » « 2 »  ؛\r\nبه خدا سوگند اين دنياى شما در ديدهء من خوارتر از استخوان خوكى است كه در دستِ گرى باشد .\r\nعلى ( ع ) در نامه‌اى به سلمان فارسى ، يكى از ياران باوفايش ( كه براى همگان درس است ) او را از ظواهر فريبندهء دنيا برحذر مىدارد و آن را به مارى تشبيه نموده ، مىفرمايد :\r\n\r\n","description":"","footnote":" ( 1 ) . نهج‌البلاغه ، خطبه 128 .  ( 2 ) . همان ، حكمت 236 ؛ و رك : حكمت 119 . ","page_name":" 188 ","page_number":188},
  {"content":"\r\n\r\n« أَمَّا بَعْدُ فَإِنَّمَا مَثَلُ الدُّنْيَا مَثَلُ الْحَيَّةِ لَيِّنٌ مَسُّهَا ، قاتِلٌ سَمُّهَا : فَأَعْرِضْ عَمَّا يُعْجِبُكَ فِيهَا لِقِلَّةِ ما يَصْحَبُكَ مِنْهَا ، وَضَعْ عَنْكَ هُمُومَهَا لِمَا أَيْقَنْتَ مِنْ فِراقِهَا . . . » « 1 »  ؛\r\nامّا بعد ، دنيا همچون مار است كه لمس كردن آن نرم و هموار و زهر آن كشنده است . پس از آنچه تو را در دنيا شادمان مىدارد ، روى برگردان ! كه اندك زمانى با تو مىماند . و انديشه دنيا را از سرت بنه ! چون كه يقين دارى از تو روى مىگرداند .\r\nامام ( ع ) بطور مكرر و در مناسبت‌هاى مختلف به رابطهء بين انسان و دنيا اشاره فرموده است ، زيرا انسان در اين دنيا خلقت شده است و بايد در آن زندگى كند و بدون امكانات دنيوى ، قادر به ادامهء حيات نخواهد بود و خداوند در فطرت همه انسان‌ها گونه‌هاى تعلق‌وتمايل ، نهاده است ، كه علاقه‌مندى ودلبستگىها از سوى انسان انكارناپذيراست .\r\nامام ( ع ) در پرتو انديشهء عميق و معرفت والايش ، رابطهء ميان انسان و دنيا را رابطهء مسافر و مسافرخانه يا كشاورز و زمين و مانند اينها مىداند و دنيا را به عنوان پايگاه موقت براى انباشتن توشه معرفى مىكند كه مسير بسيار طولانى در پس اين دنيا ، توشه و آذوقه فراوان ، مىطلبد . و در كلامى بسيار شيوا و انسان‌ساز مىفرمايد :\r\n« أَيُّهَا النَّاسُ إِنَّمَا الدُّنْيَا دارُ مَجَازٍ وَ اْلاخِرَةُ دَارُ قَرَارٍ ، فَخُذُوا مِنْ مَمَرِّكُمْ لِمَقَرِّكُمْ . وَلا تَهْتِكُوا أَسْتَارَكُمْ عِنْدَ مَنْ يَعْلَمُ أَسْرَارَكُمْ . وَ أَخْرِجُوْا مِنَ الدُّنْيَا قُلُوبَكُمْ مِنْ قَبْلِ انْ تَخْرُجَ مِنْهَا ابْدَانُكُمْ ، فَفِيهَا اخْتُبِرْتُمْ ، وَلِغَيْرِهَا خُلِقْتُمْ . » « 2 »  ؛\r\nاى مردم ! همانا دنيا خانه‌اى است رهگذار و آخرت سرايى است پايدار ، پس از گذرگاه خود براى جايى كه در آن پايداريد ، توشه برگيريد و پرده‌هاى يكديگر را نزد آن كس كه نهان شما را از خودتان بهتر مىداند مَدَريد و دلهاى خود را از دنيا بركنيد پيش از آن كه بدنهاى شما از آن خارج شود و شما در اين دنيا در معرض آزمايش قرار گرفته‌ايد و براى غير آن آفريده شده‌ايد .\r\nو امام ( ع ) در يكى از خطبه‌هاى ديگرش از ناپايدارى دنيا و عوامل فريبندهء آن سخن مىگويد و مردم را از دل بستن به آن برحذر مىدارد و مىفرمايد :\r\n\r\n","description":"","footnote":" ( 1 ) . - نهج البلاغه‌نامه 68 .  ( 2 ) . همان ، خطبه 203 . ","page_name":" 189 ","page_number":189},
  {"content":"\r\n\r\n« أُحَذِّرُكُمُ الدُّنْيَا فَإِنَّهَا مَنْزِلُ قُلْعَةٍ ، وَلَيْسَتْ بِدَارِ نُجْعَةٍ . قَدْ تَزَيَّنَتْ بِغُرُورِهَا ، وَغَرَّتْ بِزِينَتِهَا . . . » « 1 »  ؛\r\nشما را از اين دنيا برحذر مىدارم ، كه منزلگاهى است ناپايدار ، نه خانهء ماندن و جاى قرار .\r\nخود را آراسته و به آرايش خود شيفته و ديگران را به زينت خود فريفته است .\r\nو نيز دنيا را از نظر خردمندان چنين توصيف مىفرمايد :\r\n« . . . وَ إِنَّهَا عِنْد ذَوِى الْعُقُولِ كَفَىْءِ الظِّلِّ بَيْنَا تَرَاهُ سَابِغاً حَتَّى قَلَصَ وَزَائِداً حَتَّى نَقَصَ . » « 2 »  ؛\r\n. . . دنيا در ديدهء صاحب خِردان ، چون سايهء پس از زوال است ، كه هنوز گسترده نشده در هم رود و افزون نگشته كاهش يابد .\r\nعلى ( ع ) در كلامى ديگر انسان‌ها را به توشه‌اندوزى از دنيا براى سعادت آخرت سفارش مىكند ، امّا اين توشه‌اندوزى براى هر كسى ميسر نخواهد بود . كسى مىتواند از اين دنيا توشه برگيرد كه گرفتار آن نباشد . تقواى الهى داشته باشد ، بر هواهاى نفسانى چيرگى پيدا كند ، در دنيا آزاد باشد و در قيد و زنجيرها نباشد .\r\n« . . . فَتَزَوَّدُوا فِى الدُّنْيَا مِنَ الدُّنْيَا مَا تُحْرِزُونَ بِهِ أَنْفُسَكُمْ غَداً فَاتَّقَى عَبْدٌ رَبَّهُ . نَصَحَ نَفْسَهُ .\r\nقَدَّمَ تَوْبَتَهُ . وَغَلَبَ شَهْوَتَه . . . » « 3 »  ؛\r\nپس در دنيا از دنيا چندان توشه برداريد كه فردا خود را بدان نگاه داريد . و بنده بايد تقواى الهى پيشه كند ، خيرخواه خود باشد و پيش از رسيدن مرگ ، توبه نمايد و بر شهوتش چيره گردد . . . .\r\nامام ( ع ) بسيار ياران خود را به آمادگى براى كوچ كردن از اين دنيا با سبكبارى و توشه‌اندوزى سفارش نموده و ناپايدارى زندگى دنيا و فناپذيرى خوشىها و لذت‌هايى كه سرانجام خطرناكى بدنبال دارد را در دلها زنده نگه مىداشت و مىفرمود :\r\n« تَجَهَّزُوا رَحِمَكُمُ اللَّهُ فَقَدْ نُودِىَ فِيكُمْ بِالرَّحِيلِ . وَأَقِلُّوا الْعُرْجَةَ عَلَى الدُّنيَا . وَانْقَلِبوا بِصَالِحِ\r\n\r\n","description":"","footnote":" ( 1 ) . نهج البلاغه ، خطبه 113  ( 2 ) . همان ، خطبه 63 .  ( 3 ) . همان ، خطبهء 64 . ","page_name":" 190 ","page_number":190},
  {"content":"\r\n\r\nما بِحَضْرَتِكُمْ مِنَ الزَّادِ فَإِنَّ أَمَامَكُمْ عَقَبَةً كَؤُوداً ، وَ مَنازِلَ مَخُوفَةً مَهُولَةً لَا بُدَّ مِنَ الْوُرُودِ عَلَيَها وَ الْوُقُوفِ عِنْدَهَا . . . » « 1 »  ؛\r\nخدا شما را بيامرزد ، وسايل سفر آخرت را آماده نماييد كه نداى كوچ كردن در ميان شما سر داده‌اند و بارگى خود را در منزل دنيا كمتر ببنديد ( دل به آن نبنديد ) و با توشه شايسته كه به آن دسترسى داريد ( به سوى خدا ) بازگرديد كه پيشاپيش شما گردنه‌اى ناهموار و منزلهاى ترسناك وجود دارد كه از وارد شدن و توقّف در آنها ناگزيريد .\r\n\r\nسعادت آخرت در گرو دنياى با عزّت\r\nحق‌طلبان و رهپويان سعادت ، با بصيرت و بينايى دنيا را وسيله‌اى براى رسيدن به هدف نهايى قرار مىدهند و در آن عزّتمند و سربلند زندگى مىكنند و سر تواضع و بندگى در برابر آن خم نكرده ، راست قامت و كوشا ، با عشق به ذات احدّيت مسير كمال را مىپيمايند و از دنيا به عنوان پلى براى گذشتن به سوى سراى جاودانه استفاده مىكنند و هر انسانى كه خواهان رستگارى است بناچار بايد از دنيا به آن برسد . امام على ( ع ) در بسيارى از سخنان ارزنده‌اش به فايده و اهميت دنيا پرداخته است و اين هيچ تضادى با سخنان آن حضرت كه در مذمت دنيا آمده است ، ندارد . بلكه هر دو عين واقعيت مىباشند .\r\nگروهى از دنيا به آتش مىرسند و گروهى از آن رهسپار بهشت و سعادت مىشوند .\r\nامام على ( ع ) وقتى از مردى شنيد كه دنيا را مذمت مىكند ، فرمود :\r\n« أَيُّهَا الذَّامُّ للدُّنْيَا الْمُغْتَرُّ بِغُرُورِهَا ، الَمخْدُوعُ بِأَبَاطِيلِهَا ثُمَّ تَذُمُّهَا ، اتَغْتَرُّ بِالدُّنْيَا ثُمَّ تَذُمُّهَا . . . .\r\nإِنَّ الدُّنْيَا دارُ صِدْق لِمَنْ صَدَقَهَا ، وَدَارُ عَافِيَةٍ لِمَنْ فَهِمَ عَنْهَا ، وَدَارُ غِنىً لِمَنْ تَزَوَّدَ مِنْهَا ، وَدَارُ مَوْعِظَةٍ لِمَنِ اتَّعَظَ بِهَا . مَسْجَدُ أَحِبَّاءِ اللَّهِ ، وَ مُصَلَّى مَلَائِكَةِ اللَّهِ ، وَ مَهْبِطُ وَحْىِ اللَّهِ وَ مَتْجَرُ اوْلِيَاءِ اللَّهِ . إِكْتَسَبُوا فِيهَا الرَّحْمَةَ وَرَبِحُوا فِيهَا الْجَنَّةَ . . . » « 2 »  ؛\r\nاى نكوهندهء دنيا كه به نيرنگ آن فريفته شده‌اى و به نادرستيهايش گول مىخورى ! آيا به دنيا فريفته شده‌اى و آن را نكوهش مىنمايى ! . . .\r\n\r\n","description":"","footnote":" ( 1 ) . نهج البلاغه ، خطبهء 204 .  ( 2 ) . همان ، حكمت 131 . ","page_name":" 191 ","page_number":191},
  {"content":"\r\n\r\nدنيا سراى راستى است براى كسى كه آن را باور دارد و سراى تندرستى است براى كسى كه آن را بشناسد و خانه توانگرى است براى كسى كه از آن توشه بردارد و خانه پند است براى كسى كه از آن اندرز بگيرد . مسجد محبان خدا و نمازگاه فرشتگان الهى است . جايگاه فرود وحى خدا و محل بازرگانى دوستداران اوست ، كه در آن با بدست آوردن فضل و رحمت الهى ، بهشت را سود مىبرند . . .\r\nاسلام هرگز با زندگى سالم و برخوردارى از تمام نعمتهاى الهى و امكانات زندگى كه بهره‌مندى از آنها سزاوار يك انسان است ، مخالفتى ندارد . امّا در منطق اسلام خوشيهايى كه فراموشى مىآورد مذمت شده است . پُرخوريهايى كه گرسنگان را به فراموشى مىسپرد نكوهش شده است . وابستگى به امكانات زندگى كه آخرت را از ياد مىبرد ، مورد ملامت است . امام ( ع ) وقتى كه در بصره به عيادت علاء بن زياد رفت و او را صاحب خانه‌اى وسيع و مجلل ديد ، راه رسيدن به آخرت را به وسيله همان منزل به او نماياند . « 1 »  آن حضرت در يكى از سخنان زيباى خود چنين مىفرمايد :\r\n« . . . وَلَا خَيْرَ فِى الدُّنْيَا إلَّا لِرَجُلَيْنِ . رَجُلٍ أَذْنَبَ دُنُوباً فَهُوَ يَتَدَارَكُهَا بِالتَّوْبَةِ وَرَجُل يُسَارِعُ فىِ الْخَيْرَاتِ . » « 2 »  ؛\r\nدنيا جز براى دو كس خيرى ندارد ، كسى كه مرتكب گناهانى شده است و با توبه كردن و بازگشت به خدا آن را جبران نمايد و كسى كه در كارهاى خير بشتابد .\r\nبه يقين همه انسان‌هايى كه پا به عرصه وجود مىگذارند ، بدون بهره‌مندى از نعمت‌هاى دنيا نمىتوانند زندگى كنند ، و همه در استفادهء نعمت‌هاى الهى ، براى ادامه‌زندگى ، حق مشترك دارند و خداوند هيچ بنده‌اى را از اين حق محروم نفرموده است . چه انسان‌هاى آخرت‌جو و چه آنان كه دنيا طلبند . امّا آنان كه به آخرت و مبدأ هستى اعتقاد دارند ، دنيا را وسيله‌اى براى رسيدن به اعتقاد و آرزوى واقعى خويش كه\r\n\r\n","description":"","footnote":" ( 1 ) . رك : نهج‌البلاغه ، خطبهء 209 .  ( 2 ) . نهج‌البلاغه ، حكمت 94 . ","page_name":" 192 ","page_number":192},
  {"content":"\r\n\r\nهمان سعادت در آخرت است ، مىدانند و با چنين انگيزه‌اى در دنيا بسر مىبرند و اينها كسانىاند كه هم دنيا را دارند و هم آخرت را ، امروز با استفاده صحيح از نعمتهاى دنيا و داشتن مال و فرزند و ديگر نعمت‌هاى خدا ، در دنيا عزيز و سعادتمندند و با اندوختن توشه و تقواى الهى و بندگى خالصانه خدا و خدمت بىريا به بندگان خدا ، سعادت خويش را در آخرت تأمين كرده و فرداى قيامت در صف رستگاران و صالحان قرار خواهند گرفت . امّا آنان كه به آخرت و مبدأ هستى معتقد نبوده و در غفلت و عصيان بسر مىبرند ، هدفى جز دنيا ندارند و دلبستگى و علاقه آنان نسبت به دنيا چنان است كه جدا شدن از آن را هلاكت ابدى مىدانند . اينها اگر چه از نعمت‌هاى الهى در دنيا بهره‌مند هستند و در اين راه حرص و طمع ، آرام و قرار را از آنان ربوده است و دورى از ياد خدا زندگى را بر آنان تنگ نموده است . امّا در آخرت جز بدبختى و عذاب جاودانه چيز ديگرى نصيبشان نخواهد گشت . و امام على ( ع ) به زندگى اين دو گروه و سرانجام آنان اشاره كرده و مىفرمايد :\r\n« [ وَ قَالَ ( ع ) : 
  ] أَلنَّاسُ لِلدُّنْيَا عَامِلَانِ عَامِلٌ عَمِلَ لِلدُّنْيَا قَدْ شَغَلَتْهُ دُنْيَاهُ عَنْ اخِرَتِهِ يَخْشَى عَلَى مَنْ يَخْلُفُهُ الْفَقْرَ وَيَأْ مَنُهُ عَلَى نَفْسِهِ فَيُفْنِى عُمُرَهُ فِى مَنْفَعَةِ غَيْرِهِ ، وَ عامِلٌ عَمِلَ فِى الدُّنْيَا لِمَا بَعْدَهَا فَجَاءَهُ الِّذِى لَهُ مِنَ الدُّنْيَا بِغَيْرِ عَمَلٍ ، فَأَحْرَزَ الْحَظَّيْنِ مَعاً ، وَ مَلَكَ الدَّارَيْنِ جَمِيعاً ، فَاصْبَحَ وَجِيهاً عِنْدَ اللَّهِ لَا يَسْأَلُ اللَّهَ حاجَةًفَيَمْنَعُهُ . » « 1 »  ؛\r\n[ و فرمود : 
  ] مردم در كار دنيا دو گونه‌اند : آنكه براى دنيا كار مىكند و دنيا او را از آخرتش باز داشته است ، بر بازماندگانش از فقر و تنگدستى ترسان و خود از دنيا بر خويشتن در امان است ، پس زندگى خود را در راه سود ديگرى بسر مىبرد . و آنكه در دنيا براى پس از دنيا كار مىكند ، نعمتهاى دنيا نيز بدون تلاش به او مىرسد ، پس هر دو نصيب را فراهم كرده و هر دو جهان را بدست آورده است . چنين كسى نزد خدا آبرومند است و خدا او را از حاجتى كه مىخواهد باز نمىدارد .\r\n\r\n","description":"","footnote":" ( 1 ) . نهج‌البلاغه ، حكمت 269 . ","page_name":" 193 ","page_number":193},
  {"content":"\r\n\r\nو در كلامى ديگر مىفرمايد :\r\n« [ و قال ( ع ) : 
  ] الدُّنيَا دارُ مَمَرّ الَى دَارِ مَقَرّ وَ النَّاسُ فِيهَا رَجُلَانِ : رَجُلٌ بَاعَ فِيهَا نَفْسَهُ فَأَوْبَقَهَا ، وَرَجُلٌ ابْتَاعَ نَفْسَهُ فَأَعْتَقَهَا . » « 1 »  ؛\r\n[ و فرمود : 
  ] دنيا منزلى است موقت و گذرا براى رسيدن به سرايى جاودانه و مردم در آن دو گونه‌اند : يكى آن كه خود را فروخت و به تباهى رسيد و ديگرى كه خود را خريد و به آزادگى و سعادت رسيد .\r\nبسيارى از خطبه‌ها ، نامه‌ها و حكمت‌هاى امام ( ع ) در نهج‌البلاغه دربارهء دنيا آمده است و پرداختن به همه آنها كارى است طاقت‌فرسا و مجلداتى را در نگارش مىطلبد .\r\nامّا اگر بخواهيم به مقصود امام ( ع ) از مذمت دنيا برسيم و ديدگاه واقعى اسلام را از نهج‌البلاغه دريابيم ، نمونه‌هايى كه با عنوان‌هاى مختلف در اين مجموعه بررسى شده‌اند ، ما را كفايت مىكند .\r\nامام ( ع ) دنيايى را مذمت مىكند كه دوام و بقا ندارد ، در حال تغيير و دگرگونى است .\r\nيعنى انسان در آن هميشه يك حال ندارد ؛ گاهى قوى ، گاهى ضعيف ، گاهى سالم و گاهى مريض ، گاهى خوشحال و گاهى محزون است . مذمت امام درباره دنيا ، مذمت حيات و زندگى نيست ، مذمت بهره‌مندى از نعمتهاى دنيا نيست ، بلكه مذمت براى گرفتار شدن و اسارت در بندِ بندگىِ دنياست كه اسلام آن را سخت نكوهش كرده است و گرنه آنچه در دنيا خلقت شده است براى انسان است ، و انسانِ لايق و شايسته كسى است كه همه اينها را براى رسيدن به خدا بخواهد ، چرا كه او براى خدا خلقت شده است . آن حضرت در جاهايى كه دنيا را نكوهش كرده است ، رابطهء انسان با دنيا را نيز ياد كرده است . اگر رابطهء انسان با دنيا رابطه‌ى پسنديده باشد ، دنيا هرگز با انسان دشمنى ندارد و به او ستم روا نمىدارد . اين انسان است كه دشمن خويش مىگردد و به خود ستم مىكند ، زيرا از دنيا به طريق شايسته ، بهره نگرفته است . انسان تا وقتى مىتواند به سعادت هميشگى برسد كه در اين دنيا باشد و همين كه از دنيا رخت بربست و پروندهء اعمالش بسته شد ، ديگر راه برگشتى برايش وجود نخواهد داشت .\r\n\r\n","description":"","footnote":" ( 1 ) . همان ، حكمت 133 . ","page_name":" 194 ","page_number":194},
  {"content":"\r\n\r\nبراى بررسى بيشتر در مورد دنيا ، نكوهش آن ، ملامت دنياطلبان ، سرانجام انسان‌هاى دنياپرست ، ديدگاه انسان‌هاى خردمند نسبت به دنيا ، عوامل فريبايى دنيا و رابطه انسان و دنيا و . . . مىتوانيد به تصنيف نهج‌البلاغه ، تأليف لبيب بيضون صفحه 883 الى 904 مراجعه نماييد . و علاوه بر آنچه كه در اين مجموعه آمده است نيز مىتوانيد به خطبه‌هاى : 74 ، 82 ، 132 ، 139 ، 193 ، 230 و . . . مراجعه نماييد .\r\nو به نامه‌هاى : 3 ، 17 ، 22 ، 31 ، 32 ، 33 ، 39 ، 43 ، 48 و . . . مراجعه كنيد .\r\nو به حكمت‌هاى : 103 : 119 ، 191 ، 236 ، 303 ، 367 ، 415 و . . . مراجعه كنيد .\r\n\r\nحكومت از ديدگاه على ( ع )\r\n\r\nمفهوم حكومت در سخنان على ( ع )\r\nيكى از مسائلى كه حضرت على ( ع ) در نهج‌البلاغه بر روى آن تأكيد فراوان دارد ، مسئلهء حكومت و رهبرى در جامعه است . حكومتى كه على ( ع ) بر بناى آن اهمّيت مىدهد ، غير از آن چيزى است كه در فرهنگ متداول جهان كهن و جهان امروز معنا شده است . حكومت از نظر على ( ع ) معنايى بسيار و الا دارد . حكومت از نظر اين پيشواى الهى ، فرمانروايى و سلطه نيست ، تحكّم و برخوردارى از امتيازات زندگى و مزاياى مادّى نيست . حاكم در فرهنگ نهج‌البلاغه بر خلاف تعبيرات رايج در عربى ، نه سلطان است كه از بُعد سلطه‌گرى ، كسى غير از او حق دخالت در شؤون و امور مردم را نداشته باشد و نه مَلِك است كه مردم يا سرنوشت آنها را تملك كرده باشد . در نهج‌البلاغه و كلمات ارزندهء امام ( ع ) از حاكم جامعهء اسلامى هرگز به عنوان مَلِك يا سلطان سخنى به ميان نيامده است ، بلكه تعبيراتى از قبيل : امام به معناى پيشوا و رهبر ، والى امّت يا رعيّت كه امور مردم را به عهده دارد و با آنها پيوسته است و ولىّامر كه متصدى حكومت است و براى اين تصدى هيچ امتيازى در نظر گرفته نشده است و متصدى امور مردم از نظر على ( ع ) همانند ساير اعضاى جامعه است و هيچ امتيازى را طلب و توقع نمىكند و در عمل نيز از لحاظ وضع زندگى و بهره‌منديهاى مادّى از هيچ گونه مزيّتى نسبت به ديگران\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبرخوردار نيست . بلكه در منطق على ( ع ) رهبر وظيفه دارد كه مانند ضعيف‌ترين فرد جامعه زندگى خود را سپرى نمايد . حكومت ازنظر على ( ع ) وقتى امتياز به حساب مىآيد كه حاكم جامعه اسلامى ، وظيفه‌اش را به خوبى انجام دهد و هر مقدار بيشتر حيثيت معنوى كسب كند ، به همان مقدار بر درجه و منزلتش افزوده مىگردد .\r\nاز نظر على ( ع ) كسى كه در رأس امور مردم قرار مىگيرد و حكومت اسلام را عهده‌دار مىشود ، تكليف بسيار مهمى را تقبل كرده است و بيشترين مسئوليت و سنگين‌ترين بار را بر دوش خود نهاده است . او در حالى كه بايد در اوج تقوا و خودسازى باشد و بيشترين فضايل اخلاقى را در زندگى دارا باشد ، در عين حال در اوج فعاليت‌هاى سياسى ، اجتماعى نيز باشد و از نظر على ( ع ) حاكم جامع اسلامى ، هرگز به بهانهء تقوا و زهد و عبادت و كسب معنويت از جامعه كنار نمىكشد ، بلكه با كمترين بهره‌مندى از امكانات مادى ، بيشترين فعاليت را در جامعه اسلامى براى رسيدن به اهداف مقدس اسلام و هدايت مردم و اجراى حق و عدالت‌گسترى دارد ، و در ايجاد رفاه و امنيت ، رعايت حقوق مردم و رساندن آنها به سعادت دنيا و آخرت ، بىوقفه در حال تلاش و كوشش است . و در اين مسير نه درپى عنوان و شهرت است و نه به دنبال كسب قدرت .\r\n\r\nلزوم حكومت و وجود رهبرى\r\nخداوند متعال بشر را آفريده است و از اين آفرينش هدفى دارد و براى رسيدن به اين هدف يك راه درست را نمايانده است و قوانين و مقرراتى را وضع نموده و براى اجراى اين دستورات و قوانين ، انسان‌هاى وارسته و پيشوايان الهى را تعيين فرموده است . در بين انسان‌ها ، هميشه كسانى يافت مىشوند كه مايلند براى خود حيثيت و قدرتى فردى كسب كنند و مىخواهند به مزيّت‌ها و منافعى بيشتر برسند و از ضرورت‌هايى كه يك زندگى جمعى براى آنها معين نموده است ، رهايى داشته باشند و تن به زير بار قراردادها و نظام حاكم بر اجتماع ندهند . چنان كه تاريخ بشر نشان مىدهد ، اين‌گونه انسان‌ها با چنين گرايش‌هايى ، هميشه در طول تاريخ بوده‌اند و امروزه هم هستند و در آينده نيز وجود خواهند داشت مگراينكه انسان‌ها ساخته شوند و به فضايل اخلاقى برسند . وقتى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكه در نهج‌البلاغه از حكومت و ضرورت رهبرى سخن به ميان مىآيد ، گويا در مقابل چنين جريان‌هايى بوده است ، زيرا اگر اين‌گونه جريان‌ها و گرايش‌ها در جامعه محل به روزى پيدا كنند ، سرانجام آن به هرج و مرج و ناامنى و بىنظمى مىانجامد و كاروان جامعه بشرى را از رسيدن به ساحل نجات باز مىدارد .\r\nيكى از جريان‌هاى بسيار خطرناكى كه در زمان امام ( ع ) ضرورت حكومت و لزوم رهبرى را نفى مىكرد جريان خوارج بود كه در باطن از گرايش قدرت‌مدارى ، قدرت‌گرايى و زورگويى نشأت مىگرفت . امّا در ظاهر لعابى از فلسفه و تقدس و گرايش قرآنى بر روى آن كشيده بود . على ( ع ) با تمام شهامت در مقابل اين انسان‌هاى مقدس‌نما ايستاد و با تفكر جاهلانه آنها با جدّيت به مبارزه پرداخت و در مقام نابودى و ريشه‌كن كردن چنين افكار خطرناكى برآمد و آنجا بود كه در مقابل شعارى كه آنها سر مىدادند و به نظر خودشان با استناد به آيهء شريفهء قرآن ، به غير از حكومت خدا ، هيچ حكومتى را نمىپذيرفتند و از على ( ع ) كه به عنوان رهبر حكومت اسلامى بود ، درخواست كناره‌گيرى از حكومت مىنمودند . امام ( ع ) با درايت كامل و انديشه عميق خود ، هرگز تسليم شعار فريبندهء آنها نگشته و از كيان حكومت مقدس الهى دفاع نمود .\r\nشعار خوارج عبارت بود از : « لا حُكْمَ إِلَّا للَّه » كه از اين آيه اقتباس كرده بودند :\r\n« . . . إِنِ الْحُكْمُ إِلَّا لِلَّهِ يَقُصُّ الْحَقَّ وَ هُوَ خَيْرُ الْفاصِلِينَ . » « 1 » \r\nآنها با نيّت باطل و رأى نادرستى كه داشتند ، اين آيه شريفه را به رأى باطل خود تفسير كردند و ضرورت حكومت و رهبرى را در جامعه كه به عنوان اجراى دستورات الهى انجام وظيفه مىكند ، انكار مىكردند .\r\nعلى ( ع ) در مقابل شعار باطل آنها ، در ضرورت حكومت و رهبرى در جامعه مىفرمايد :\r\n« كَلِمَةُ الْحَقّ يُرَادُ بِهَا بَاطِلٌ . نَعَمْ إِنَّهُ لَا حُكْمَ إِلَّا لِلَّهِ . وَ لكِنْ هؤُلاءِ يَقُولُونَ لَا إِمْرَةَ إِلَّا لِلَّه :\r\nوَ إِنَّهُ لَا بُدَّ لِلنَّاسِ مِنْ أَمِيرٍ بِرّ أَوْ فَاجِرٍ يَعْمَلُ فِى إِمْرَتِهِ الْمُؤْمِنُ وَ يَسْتَمْتِعُ فِيهَا الْكَافِرُ . وَ يُبَلِّغُ اللَّهُ فِيهَا اْلَاجَلَ . وَ يُجْمَعُ بِهِ الْفَىْءُ ، وَ يَقَاتَلُ بِهِ الْعَدُوُّ . وَ تَأْمَنُ بِهِ السُّبُلُ . وَ يُؤْخَذُ بِهِ\r\n\r\n","description":"","footnote":" ( 1 ) . سوره انعام ( 6 ) / 57 . ","page_name":" 197 ","page_number":197},
  {"content":"\r\n\r\nلِلضَّعِيفِ مِنَ الْقَوِىِّ حَتَى يَسْتَرِيحَ بِهِ بِرٌّ وَ يُسْتَرَاحَ مِنْ فَاجِرٍ . » « 1 »  ؛\r\nسخنِ حقى است كه از آن باطل خواسته مىشود . آرى ، حُكم جز از آنِ خدا نيست ، ليكن اينها مىگويند فرمانروايى را جز خدا روا نيست ، در حالى كه وجود يك حاكم نيكوكار يا تبهكار در بين مردم از ضروريات است و بايد باشد ، تا در حكومت او مردِ با ايمان كار خويش كند و كافر بهرهء خود ببرد ، تا آنگاه كه وعده حق سررسد و مدت هر دو برسد . در سايهء حكومت او ماليات جمع‌آورى مىشود و با دشمنان پيكار مىگردد و راهها از امنيت برخوردار مىشوند و به نيروى او حق ناتوان از توانا گرفته مىشود تا نيكوكار در آسودگى زندگى را بسر برد و از گزند تبهكار درامان باشد .\r\nمقام معظم رهبرى ، آية اللَّه خامنه‌اى ( حَفِظه اللَّه ) در مقاله‌اى به مناسبت دومين كنگرهء هزارهء نهج‌البلاغه در بحث ضرورت حكومت و سخنان على ( ع ) در مقابل جريان خوارج مىفرمايد :\r\n« . . . خوارج ، عده‌اى صادقانه و از روى اشتباه و يقيناً عده‌اى از روى غرض مىگفتند : « لا حكم الّا للَّه » و در حقيقت يعنى ما در جامعه حكومتى لازم نداريم . امير المؤمنين ( ع ) اين كلمه « لا حكم الّا للَّه » را برايشان معنى مىكند و اشتباه آنها را توضيح مىدهد . باور نمىكنيم كه اشعث بن قيس رئيس خوارج در اشتباه باشد . اينها مىگفتند حكومت خاص خداست ، ما حكومت نمىخواهيم . ولى مقصود واقعى آنها نفى حكومت على ( ع ) بود . اگر آن روز على ( ع ) تسليم اين مغلطهء واضح مىگشت يا تسليم هيجان اجتماعى مردمى كه ساده‌دلانه اين سخن باطل را قبول كرده بودند ، مىشد و از صحنه كنار مىرفت ، آن وقت همانهايى كه گفته بودند حكومت لازم نداريم ، مدعيان حكومت مىشدند و قدم در صحنه مىگذاشتند .\r\nعلى ( ع ) مىگويد : نه ، در جامعه حكومت لازم است . « كلمة حقّ يراد بها الباطل » ، اين سحن حق است ، بيان قرآنى است : « ان الحكم الّا للَّه . . . » ، حكم و حكومت متعلّق به خداست امّا به اين معنا نيست كه جامعه مدير نمىخواهد .\r\n« نعم انه لا حكم الَّا للَّه‌ولكن هولاء يقولون لا إِمْرةَ الّا للَّه . » اينها مىخواهند بگويند ادارهء\r\n\r\n","description":"","footnote":" ( 1 ) . نهج‌البلاغه ، خطبه 40 . ","page_name":" 198 ","page_number":198},
  {"content":"\r\n\r\nجامعه را هم خدا خودش بايد به عهده بگيرد و هيچ كس غير از خدا حق ندارد مدير جامعه باشد . يعنى جامعه بدون مدير بماند : « و انه لابدّ للناس من امير برّ او فاجر » . اين يك ضرورت اجتماعى است ، يك ضرورت طبيعى و انسانى است كه جامعه به يك اداره كننده احتياج دارد ، مدير خوب باشد يا بد . اينها كه « لا حكم الّا للَّه » را مىگويند در حقيقت مىخواسته‌اند حكومت على ( ع ) را - كه از آن ناراضى بودند - نفى كنند . در حالى كه « لا حكم الّا للَّه » ، « انداد للَّه » را نفى مىكرد . حاكميتى در عرض حاكميت خدا و رقيب حاكميت اللَّه رانفى مىكرد . حاكميت على ( ع ) ، حاكميتى است در طول حاكميت خدا ، سرچشمه گرفته از حكومت اللَّه ، و اين مسئله را على ( ع ) روشن مىسازد . » « 1 » \r\n\r\nعدالت على ( ع )\r\n\r\nبرقرارى حق و عدالت در پرتو حكومت\r\nعلى ( ع ) مجسمهء عدالت و مساوات بود . عشق بىپايانش به حق و عدالت‌خواهى ، در تاريخ جايگاه والايى داشته و در بين كلمات ارزنده‌اش از درخشندگى ويژه‌اى برخوردار است . عدالت على ( ع ) تنها عدالت اخلاقى و فردى او نبود . عدالت على ( ع ) به گستردگى عالم پهناور بود . او نه تنها عادلى به تمام معنا بود ، بلكه عدالت‌خواهى بىهمتا بود و عدالت ، فكر و انديشهء اجتماعى او بود و از مصاديق بارز « قوامّين بالقسط » بود . هم عادل بود و هم برپادارندهء عدل و مساوات . و در اين راه بيشترين پايدارى و استقامت را از خود نشان مىداد .\r\nعدالت از نظر على ( ع ) يكى از اصولى است كه مىتواند تعادل اجتماعى را حفظ كند و به پيكر اجتماع سلامت و به روح آن آرامش بخشد و در پرتو عدالت است كه جريان امور جامعه در مجراى طبيعى خود قرار مىگيرد . و هركس برحسب توانمندى ، لياقت و استعدادش ، حق خود را دريافت مىكند . و عدالت از نظر على ( ع ) آنچنان اهمّيت بالايى دارد كه حكومت را براى اجراى عدالت و برقرارى حق ، مىپذيرد . زندگى سراسر افتخار\r\n\r\n","description":"","footnote":" ( 1 ) . رك : يادنامه دومين كنگرهء هزارهء نهج‌البلاغه ، چاپ بنياد نهج‌البلاغه ، صص 27 - 39 . ","page_name":" 199 ","page_number":199},
  {"content":"\r\n\r\nآن حضرت هميشه از اين امتياز بزرگ برخوردار بود . عدالت از زندگى او جدا نشدنى بود ، همان‌گونه كه روح از پيكر جداناپذير است . هرگز تبعيض و بىعدالتى در جامعه را تحمل نمىكرد و در مناسبت‌هاى مختلف از جور و بىعدالتى در جامعه سخن مىگفت و از كار آنان كه با بىعدالتى و ناديده گرفتن حقوق ديگران ، امور جامعه را اداره مىكردند ، انتقاد نموده و براى اصلاح امور جامعه و گسترش حق و عدالت ، واكنش لازم را نشان داده و انتقاد سازنده و منطقى مىنمود . امّا اين روح عدالت‌خواهى و حق‌طلبى به عنوان بزرگترين ارزش و منزلت در زندگى آن حضرت ، در دوران كوتاه حكومتش به اوج خود رسيد .\r\nآنگاه كه مردم مانند سيلى خروشان پس از كشته شدن عثمان ، براى بيعت با على ( ع ) به سوى منزلش روانه شدند ، از يك سو حضور مردم را كه از بىعدالتى و ظلم در جامعه به ستوه آمده‌اند مىبيند ، از سوى ديگر قرار دادن امور جامعه در مجراى طبيعى خود ، پس از اين همه نابسامانيها و بىعدالتيها را كار آسانى نمىداند . اگر چه اجراى عدالت و استقرار حقّ براى على ( ع ) بزرگترين آرزوست و با وجود رنج و مشقتهاى فراوان ، از انجام اين وظيفه الهى بيشترين لذّت را مىبرد ، امّا پيش بردن كارها بر پايه عدالت و دادگسترى ، براى بسيارى از انسان‌هاى آن روزگار كه مدتى راسرمست نعمت‌ها بوده و از ثروت‌هاى كلان وهنگفت ، بهره‌مند گشته‌اند ، دشوار است . على ( ع ) اگر حكومت را بپذيرد ، نه تنها از حيف و ميل اموال و پايمال شدن حقوق مردم جلوگيرى به عمل مىآورد ، بلكه در نظر دارد كه تمام حقوق پايمال شده و اموال بناحق مصرف شده را به جاى اصلى خود بازگرداند و حق را در جاى خود قرار دهد . امام ( ع ) با آينده نگرى دقيقى كه دارد ، مىداند كه بسيارى از انسان‌هايى كه براى بيعت حضور يافته‌اند تحمل شيوه حكومت او را ندارند و در اين مسير دشوار او را همراهى نكرده و تنهايش مىگذارند ، حتى عليه او قيام هم مىكنند . بر همين اساس‌پيش از پذيرش حكومت با آنان اتمام حجت نموده مىفرمايد :\r\n« دَعُونِى وَ الَتمِسُوا غَيْرىِ فَإِنَّا مُسْتَقْبِلُونَ أَمْراً لَهُ وُجُوهٌ وَ الْوَانٌ . لَا تَقُومُ لَهُ الْقُلُوبُ وَلَا تَثْبُتُ عَلَيْهِ الْعُقُولُ . . . » « 1 »  ؛\r\n\r\n","description":"","footnote":" ( 1 ) . نهج‌البلاغه ، خطبه 92 . ","page_name":" 200 ","page_number":200},
  {"content":"\r\n\r\nمرا بگذاريد و ديگرى را به دست آريد ، كه ما پيشاپيشِ كارى مىرويم كه داراى رنگ و روهاى گوناگون است . دلها در برابر آن پابرجا نبوده و خِرَدها بر آن ناپايدارند . . .\r\nامام ( ع ) با مردم اتمام حجت نمود ، و آنان را از مشكلات و سختيهاى فراراه حكومت مطلع ساخت ، و سياست و شيوه خود را در ادارهء امور كه همان استقلال رأى و انديشه در راستاى تحقق اهداف والاى اسلام و زنده نمودن سنّت رسول خدا و ا ( ص ) ز بين بردن بدعت‌ها و در رأس همهء امور اجراى عدالت و برقرارى مساوات بود ، ارائه نمود . و از آنها عهد و پيمان گرفت و حكومت را پذيرفت و برنامه‌هاى خود را آغاز كرد . نطق‌هاى نخستين‌آن حضرت بيانگر ارادهء راسخ و پايدارى او در اجراى عدالت و برگرداندن اراضى و اموالى بود كه ناعادلانه در زمان حكومت خليفه سوم در اختيار گروههايى قرار گرفته بود ، كه در اين باره چنين فرمود :\r\n« وَ اللَّهِ لَوْ وَجَدْتُهُ قَدْ تُزُوِّجَ بِهِ النِّسَاءُ وَ مُلِكَ بِهِ اْلَامَاءُ لَرَدَدْتُهُ فَإِنَّ فِى الْعَدْلِ سَعَةً ، وَ مَنْ ضَاقَ عَلَيْهِ الْعَدْلُ فَالْجَوْرُ عَلَيْهِ أَضْيَقُ . » « 1 »  ؛\r\nسوگند به خدا اگر بخشيدهء عثمان را بيابم كه از آن زنها شوهر داده شده و كنيزان خريدارى شده باشند به صاحبانش برخواهم گرداند ، چرا كه در عدل و راستى گشايش است و كسى كه عدالت و درستى بر او تنگ گردد ، جور و ستم بر او تنگتر خواهد بود .\r\nعلى ( ع ) هرگز به حكومت به عنوان يك پست و مقام دنيوى ننگريست ، و به عنوان يك هدف ايده‌آلِ زندگى آن را تحقير كرده و هيچ بهايى به آن نداد و حتى كفش كهنه خود را كه از نظر ديگران هيچ ارزشى نداشت ، از حكومت با ارزش‌تر مىدانست و در گفتگويى با ابن‌عباس چنين مىفرمايد :\r\n« [ قَالَ عَبْدُ اللَّهِ بْنِ عَبَّاسٍ : 
  ] دَخَلْتُ عَلَى أَمِيرِ الْمُؤْمِنِينَ عليه السَّلام بِذِى قَارٍ وَ هُوَ يَخْصِفُ نَعْلَهُ . فَقَالَ لى مَا قيِمَةُ هَذَا النَّعْلِ ؟ فَقُلْتُ : لَا قِيمَةَ لَهَا . فَقَالَ عَلَيْهِ السَّلَامُ : وَ اللَّهِ لَهِىَ أَحَبُّ إِلَىَّ مِنْ إِمْرَتِكُمْ إِلَّا أَنْ أُقِيمَ حَقَّاً أَوْ أَدْفَعَ بَاطِلًا . » « 2 »  ؛\r\n\r\n","description":"","footnote":" ( 1 ) . همان ، خطبهء 15 .  ( 2 ) . نهج‌البلاغه ، خطبه 33 . ","page_name":" 201 ","page_number":201},
  {"content":"\r\n\r\nعبداللَّه بن عباس مىگويد در ذىقار نزد امير مؤمنان ( ع ) رفتم و او نعلين خود را پينه مىزد .\r\nگفت : بهاى اين نعلين چند است ؟ گفتم : بهايى ندارد . فرمود : به خدا قسم اين كفش نزد من دوست داشتنىتر از حكومت شماست ، مگر آن كه حقّى را برپا دارم يا باطلى را از بين ببرم .\r\nعلى ( ع ) همين حكومتى را كه در نظر او كم ارزش‌تر از پاره كفشى است ، در مسير اصلى و واقعيش ، به عنوان وسيله‌اى براى اجراى عدالت و برپا داشتن حق و برانداختن باطل و خدمت به اجتماع ، بسيار با ارزش و مقدس مىشمارد و مانع دست يافتن انسان‌هاى فرصت‌طلب و سودجو به آن مىگردد و در راه حفظ و نگهدارى آن از شمشير زدن و ستيز با دشمنان دريغ نمىورزد . و همين انگيزهء مقدس بود كه على ( ع ) را برآن داشت تا اين مسئوليت الهى را با تمام سختيهايش بدوش بگيرد . چگونه ممكن است كسى مانند على ( ع ) كه برخوردار از روح بزرگ عدالتخواهى و حق‌طلبى است و در خدمت به محرومان و بيچارگان ، عشقى بىپايان دارد ، تماشاگر صحنه‌اى باشد كه در آن حقوق عده‌اى از انسان‌هاى گرسنه و محروم بدست گروهى قدرت‌طلب و سودجو پايمال شده است ! ؟\r\nامام ( ع ) پيش از پذيرش حكومت ، بىوفايى و عهدشكنى مردم را پيش‌بينى كرده بود .\r\nامّا قبول حكومت را در آن شرايط بر خود يك وظيفه الهى مىدانست :\r\n« امَا وَ الَّذِى فَلَقَ الْحَبَّةَ . وَ بَرَأَ النَّسَمَةَ لَوْلَا حُضُورُ الْحَاضِرِ وَ قِيَامُ الْحُجَّةِ بِوُجُودِ النَّاصِرِ . وَ مَا أَخَذَ اللَّهُ عَلَى الْعُلَمَاءِ أَنْ لا يُقَارُّوا عَلَى كِظَّةِ ظالِمٍ وَلا سَغَبِ مَظْلُومٍ لَأَلْقَيْتُ حَبْلَهَا عَلَى غَارِبِهَا وَ لَسَقَيْتُ اخِرَهَا بِكَأْسِ أَوَّلِهَا . وَلَأَلْفَيْتُمْ دُنْيَاكُمْ هَذِهِ أَزْهَدَ عِنْدىِ مِنْ عَفْطَةِ عَنْزٍ . » « 1 »  ؛ به خدايى كه دانه را شكافت و انسان را آفريد سوگند ياد مىكنم كه اگر اين بيعت‌كنندگان نبودند ( اگر وضع و شرايط كنونى نبود ) و ياران ، حجت را بر من تمام نمىكردند و اگر نبود آن عهدى كه خداوند از علما و دانايان گرفته تا بر سيرى ستمگر و گرسنگى ستمديده راضى نشوند ، هر آيينه رشتهء اين كار را از دست مىگذاشتم و پايانش را چون آغازش مىپنداشتم و مىديديد كه دنياى شما نزد من خوارتر از عطسهء بُز است .\r\n\r\n","description":"","footnote":" ( 1 ) . همان ، خطبه 3 . ","page_name":" 202 ","page_number":202},
  {"content":"\r\n\r\nمردم با على ( ع ) بيعت مىكنند ، امّا در بىوفايى ضرب‌المثل تاريخ مىگردند . امام را در ميانه راه تنها مىگذارند . امام ( ع ) شاهد انسان‌هاى ضعيف و سست اراده‌اى است كه او را در اجراى عدالت اجتماعى ، برقرارى امنيت و پيكار با دشمنان يارى نمىكنند .\r\nامام ( ع ) از چنين انسان‌هايى شكوه مىكند ، آنها را نكوهش مىنمايد و خدا را گواه مىگيرد كه قبول خلافت جز براى هدايت آنها و خدمت به بندگان خدا و برقرارى امنيت و پايدارى دين رسول خدا ( ص ) نبوده است ، كه در يكى از كلمات شيواى خود مىفرمايد :\r\n« اللَّهُمَّ إِنَّكَ تَعَلَمُ أَنَّهُ لَمْ يَكُنِ الَّذىِ كَانَ مِنَّا مُنَافَسَةً فِى سُلْطَانٍ وَلَا الِتمَاسَ شَىْءٍ مِنْ فَضُولِ الْحُطَامِ ، وَلكِنْ لِنَرُدَّ الْمَعالِمَ مِنْ دِينِكَ ، وَ نُظْهِرَ اْلَاصْلَاحَ فِى بِلَادِكَ . فَيَأْمَنَ الْمَظْلُومُونَ مِنْ عِبَادِكَ ، وَ تُقَامَ الْمُعَطَّلَةُ مِنْ حُدُودِكَ . » « 1 »  ؛\r\nخدايا ! تو خود مىدانى كه آنچه از ما صادر شده است نه به خاطر رغبت در قدرت و نه براى رسيدن به چيزى از متاع دنيا بوده است ، بلكه مىخواستيم نشانه‌هاى دين را به جايى كه بود بنشانيم ، و اصلاح را در شهرها ظاهر گردانيم تا بندگان ستمديده‌ات در ايمنى باشند و حدود ضايع شده‌ات برپا گردد .\r\nانسان‌هاى دنيا طلبى كه ديروز به طمع رسيدن به منافع دنيوى و انگيزه‌هاى مادى با على ( ع ) دست بيعت دادند ، امروز كه شيوهء على ( ع ) را بر خلاف پندار خود مىيابند ، از روى دشمنى و جهالت به آن حضرت ، نسبت‌هاى ناروا مىدهند . امام ( ع ) گذشته‌ها را يادآور شده و به هدف مقدس خود كه هدايت و عدالت‌خواهى و ياورى از ستمديده است پايبندبوده و مىفرمايد :\r\n« لَمْ تَكُنْ بَيْعَتُكُمْ إِيَّاىَ فَلْتَةً ، وَلَيْسَ أَمْرىِ وَ أَمْرُكُمْ واحِداً . إِنّىِ أُرِيدُكُمْ لِلَّهِ ، وَ أَنْتُمْ تُرِيدُونَنِى لأَنْفُسِكُمْ ، أَيُّهَا النَّاسُ ، أَعِينُونِى عَلَى أَنْفُسِكُمْ ، وَايْمُ اللَّهِ لَأُنْصِفَنَّ الْمَظْلُومَ مِنْ ظالِمِهِ ، وَ لَأَقُودَنَّ الظَّالِمَ بِخَزَامَتِهِ حَتَّى أُورِدَهُ مَنْهَلَ الْحَقّ وَ إِنْ كَانَ كَارِهاً . » « 2 »  ؛\r\n\r\n","description":"","footnote":" ( 1 ) . نهج‌البلاغه ، خطبه 131 .  ( 2 ) . نهج‌البلاغه ، خطبهء 136 . ","page_name":" 203 ","page_number":203},
  {"content":"\r\n\r\nبيعت شما با من بىتدبير و انديشه نبود ، و كار من و شما يكسان نيست . من شما را براى خدا مىخواهم و شما مرا براى خودتان مىخواهيد . اى مردم ! مرا بر كار خود يارى نموده و فرمانم را بپذيريد . به خدا سوگند ، كه دادِ ستمديده را از آن كه بر او ستم كرده بستانم و مهار ستمكار را بگيرم و او را تا آبشخور حق بكشانم ، اگر چه ( براى اجراى حق ) ناخشنود باشد .\r\n\r\nجلوه‌هاى عدالت در زندگى فردى على ( ع )\r\nحضرت على ( ع ) با الهام گرفتن از منبع وحى الهى و با تربيت و آموزشى بىنظير در مكتب روح بخش رسول اكرم ( ص ) ، در كسب تمام فضايل اخلاقى پيشتاز همگان بود و او در اين راه بالاترين مراتب و عاليترين درجات را كسب كرده بود و جمهور علماء و مورخان در اين باره اتفاق نظر دارند . على ( ع ) پيش‌از آنكه عدالت‌خواه باشد ، خود نمونه بارز عدالت بود و اخلاق و شيوهء زندگى فردى آن حضرت گوياى بارزترين نمودار عدالت و بيزارى از ظلم و ستم بود .\r\nامام ( ع ) در پرتوى از سخنان گهربارش اشاراتى به اين ارزش معنوى و فضيلت اخلاقى مىنمايد كه بسيار شگفت‌انگيز است و چنين شيوه‌اى را جز على ( ع ) و ديگر پيشوايان الهى ، كس نتواند در پيش گيرد . امام ( ع ) بيزارى و نفرت خود را از ظلم و بيدادگرى چنين بيان مىكند :\r\n« وَ اللَّهِ لَأَنْ أَبِيتَ عَلَى حَسَكِ السُّعْدَانِ مُسَهَّداً ، وَ أُجَرَّ فِى اْلأَغْلَالِ مُصَفَّداًّ ، أَحَبُّ إِلَىَّ مِنْ أَنْ أَلْقَى اللَّهَ وَ رَسُولَهُ يَوْمَ الْقِيَامَةِ ظَالِماً لِبَعْضِ الْعِبَادِ ، وَ غَاصِباً لِشَىْءٍ مِنَ الْحُطَامِ . وَ كَيْفَ أَظْلِمُ أَحَداً لِنَفْسٍ يُسْرِعُ اِلَى الْبَلَى قُفُولُهَا ، وَ يَطُولُ فِى الثَّرىَ حُلُولُهَا . » « 1 »  ؛\r\nسوگند به خدا اگر شب را بر روى خار تيز سعدان بيدار بگذرانم و مرا در طوقهاى آهنين به اين‌سو و آن‌سو بكشانند ، برايم خوشتر است از اينكه خدا و رسولش را روز رستاخيز در حالى ملاقات كنم كه بر بنده‌اى ستم روا داشته يا اندكى از مال دنيا را غصب كرده باشم . و چگونه بر كسى ستم كنم به خاطر نفسى كه به كهنگى و فرسودگى شتابان و زمان ماندنش در خاك ، زياد و فراوان است ؟ !\r\n\r\n","description":"","footnote":" ( 1 ) . نهج البلاغه ، خطبهء 224 . ","page_name":" 204 ","page_number":204},
  {"content":"\r\n\r\nكسى كه عشق به خداى يكتا ، تمام وجودش را فرا گرفته باشد ، ديگر جايى براى وابستگى به دنيا در وجود او نخواهد ماند . و آنكه در مقام معرفت به مرتبه‌اى رسيده است كه دنيا در نزد او به اندازهء پشيزى نمىارزد ، چگونه ممكن است در چنين دنيايى ، ستم روا بدارد يا نافرمانى خدا بكند . شگفتا ! امامى كه اگر هستى و تمام ثروت‌ها وا رزش‌هاى مادّى آن را به او ببخشند كه در حق مورچه‌اى ، كمترين ستم را روا بدارد ، هرگز چنين نكند . خدايا اگر على ( ع ) انسان است ، پس چگونه اين اسم بر كسانى اطلاق مىگردد كه براى رسيدن به كمترين منافع دنيا ، مرتكب جنايتهاى هولناكى مىشوند كه قلم از نگارش آن شرم دارد ! . . .\r\n« . . . وَ اللَّهِ لَوْ أُعْطِيتُ اْلأَقَالِيمَ السَّبْعَةَ بِمَا تَحْتَ أَفْلَاكِهَا عَلَى أَنْ أَعْصِىَ اللَّهَ فِى نَمْلَةٍ أَسْلُبُهَا جُلْبَ شَعِيرَةٍ مَا فَعَلْتُ وَ إِنَّ دُنْيَاكُمْ عِنْدىِ لَأَهْوَنُ مِنْ وَرَقَةٍ فِى فَمِ جَرَادَةٍ تَقَضَمُهَا مَا لِعَلىّ وَ لِنَعيمٍ يَفْنَى وَ لَذَّةٍ لَا تَبْقَى . » « 1 »  ؛\r\nترجمه اين قسمت در مبحث « بىاعتنايى امام ( ع ) نسبت به دنيا » گذشت .\r\nحضرت على ( ع ) در پرتو اتصال به درياى بيكران علوم و معارف الهى و پيوستن به عالم معنا و ملكوت ، سرچشمهء ايثار وعدالت بود و در بعضى از شرايط زندگى ، بنا به مصلحت و از خود گذشتگى ، امكان تحمّل ظلم دربارهء شخص خودش وجود داشت . امّا ستمگرى و بىعدالتى در جامعه و بين بندگان خدا و انسان‌هاى محروم و ضعيف را هرگز تحمّل نمىكرد و در بيانى شيوا ، پس از بيعت مردم با عثمان ، مىفرمايد :\r\n« لَقَدْ عَلِمْتُمْ أَنّىِ أَحَقُّ بِهَا مِنْ غَيْرىِ ، وَ وَاللَّهِ لَأُسَلِمَنَّ مَا سَلِمَتْ أُمُورُ الْمُسْلِمِينَ ، وَلَمْ يَكُنْ فِيهَا جَوْرٌ إِلَّا عَلَىَّ خَاصَّةً ، إِلِتمَاساً لأَجْرِ ذَلِكَ وَ فَضْلِهِ ، وَزُهْداً فِيهَا تَنَافَسْتُمُوهُ مِنْ زُخْرُفِهِ وَ زِبْرِجِهِ . » « 2 »  ؛\r\nشما خوب مىدانيد كه من از ديگران به خلافت سزاوارترم . به خدا سوگند تا زمانى گردن مىنهم و صبر مىكنم كه امور مسلمانان در ايمنى و سلامت باشد و جز شخص خودم بر كسى\r\n\r\n","description":"","footnote":" ( 1 ) . همان ، خطبه 224 .  ( 2 ) . نهج‌البلاغه ، خطبه 74 . ","page_name":" 205 ","page_number":205},
  {"content":"\r\n\r\nجور و ستم روا نشود ( و از حق خود چشم مىپوشم ) . و اين براى رسيدن به اجر و ثواب آن و بىرغبتى به مال و زينت دنياست كه شما در آن از هم پيشى مىگيريد .\r\nو آن امام همام كه اسوه گذشت و مروت بود ، حتى از عدالت و دادگرى در رفتار با دشمن خود ابن ملجم مرادى ( لعنة اللَّه عليه ) غفلت نورزيد و در آخرين ساعات زندگى پر بركتش ، سفارش يك ضربه را در مقابل يك ضربه يا عفو و بخشش از او را مىنمايد :\r\n« . . . يَا بَنىِ عَبْدِ الْمُطَّلِبِ لَا أُلْفِيَنَّكُمْ تَخُوضُونَ دِمَاءَ الْمُسْلِمِينَ خَوضاً تَقُولُونَ قُتِلَ أَمِيرُ الْمُؤْمِنِينَ ، أَلَا لَاتَقْتُلُنَّ بِى إِلَّا قَاتِلِى .\r\nأُنْظُرُوا إِذَا أَنَامُتُّ مِنْ ضَرْبَتِهِ هَذِهِ فَاضْرِبُوهُ ضَرْبَةً بِضَرْبَةٍ . . . » « 1 »  ؛\r\n. . . اى فرزندان عبدالمطلب مبادا شما را ببينم كه دست به خونريزى مسلمانان بزنيد و بگوييد امير مؤمنان را كشته‌اند . و بدانيد جز قاتلم كسى ديگر نبايد بخاطر خونم كشته شود .\r\nبنگريد ! اگر من در اثر اين ضربتِ او از دنيا رفتم ، او را تنها يك ضربت بزنيد . . . .\r\n\r\nسخت‌گيرى امام ( ع ) در اجراى عدالت و ظلم ستيزى در جامعه\r\nمولاى متّقيان على ( ع ) ، اجراى عدالت اجتماعى و مبارزه با ستمگرى در جامعه را به عنوان دو امر خطير و دو ارزش معنوى بسيار بزرگ در سر لوحه كار خود قرار داده بود .\r\nدر اجراى عدالت اجتماعى براى استحكام بخشيدن به پايه‌هاى ايمان و در مبارزه با ظلم و ستمگرى براى فروپاشيدن پايه‌هاى كاخ استبداد و كفر ، در نهايت صلابت و پايمردى پيش مىرفت و در اين راه هرگز از خود انعطاف‌پذيرى نشان نداده و فداى هيچ‌گونه مصلحتى نمىگشت ، وقتى صحبت از اجراى عدالت بود ، على ( ع ) فرزند و برادر و خويشاوند را نمىشناخت . همه كس در نظرش يكى بود . آنچه براى امام ( ع ) ارزش و اهمّيت داشت ، خشنودى پروردگار بود اگر چه به ناخشنودى همهء عالَم مىانجاميد .\r\nتاريخ با صداقت و راستى گواهى مىدهد كه براى سخت‌گيرى و دقت در اجراى عدالتِ او بود كه محاسن شريفش با خون فرقش در محراب عبادت خضاب شد :\r\n\r\n","description":"","footnote":" ( 1 ) . همان ، نامهء 47 . ","page_name":" 206 ","page_number":206},
  {"content":"\r\n\r\nامام ( ع ) در يكى از خطبه‌ها در رفتار عادلانه خود با برادرش عقيل كه طمع بيشترى را از بيت‌المال مسلمانان داشت و از آن حضرت بيش از حق خود را درخواست مىنمود ، فرموده است :\r\n« وَ اللَّهِ لَقَدْ رَأَيْتُ عَقِيلًا ، وَ قَدْ أَمْلَقَ حَتَّى اسْتَماحَنِى مِنْ بُرِّكُمْ صَاعاً ، وَ رَأَيْتُ صِبْيَانَهُ شُعْثَ الشُّعُورِ غُبْرَ اْلأَلْوَانِ مِنْ فَقْرِهِمْ كَأَنَّمَا سُوِّدَتْ وُجُوهُهُمْ بِالْعِظْلِمِ ، وَعَاوَدَنِى مُؤَكَّداً وَ كَرَّرَ عَلَىَّ الْقَوْلَ فَأَصْغَيْتُ إِلَيْهِ سَمْعِى فَظَنَّ أَنِّى أَبِيعُهُ دِينِى وَ أَتَّبِعُ قِيَادَهُ مُفَارِقاً طَرِيقىِ ، فَأَحْمَيْتُ لَهُ حَدِيدَةً ثُمِّ أَدْنَيْتُهَا مِنْ جِسْمِهِ لِيَعْتَبِرَ بِهَا فَضَجَّ ضَجِيجَ ذىِ دَنَفٍ مِنْ الَمِهَا ، وَ كَادَ أَنْ يَحْتَرِقَ مِنْ مِيْسَمِهَا . فَقُلْتُ لَهُ ، ثَكَلَتْكَ الثَّوَاكِلُ يَا عَقِيلُ ، أَتَئِنُّ مِنْ حَدِيدَةٍ أَحْمَاهَا إِنْسَانُهَا لِلَعِبِهِ ، وَ تَجُرُّنِى إِلَى نَارٍ سَجَرَهَا جَبَّارُهَا لِغَضَبِهِ . أَتَئِنُّ مِنَ اْلأَذَى وَلَا أَئِنُّ مِنْ لَظَى . » « 1 »  ؛\r\nبه خدا سوگند ، عقيل را در حال پريشانى و تنگدستى يافتم كه از من خواست تا پيمانه‌اى از گندم شما را به او بدهم ، و كودكانش را از شدت فقر و گرسنگى ، با موى ژوليده و رنگ پريده ديدم كه گويى بر چهره‌هاشان ، نيل كشيده‌اند . و پىدرپى مرا ديدار كرد و گفته خود را تكرار نمود . گوش به گفته‌اش نهادم ، پنداشت كه من دين خود را به دو دادم و در پىِ او افتادم ، و راه خود را به يكسو نهادم . پس آهنى براى او گداختم و به تنش نزديك ساختم ، همچو بيمار دردمند ، از شدت درد آن فرياد برآورد و نزديك بود از داغ آن بسوزد . به او گفتم : اى عقيل ، مادران در سوگ تو بگريند ! از آهنى مىنالى كه انسانى به بازيچه آن را گرم ساخته و مرا به آتشى مىكشانى كه خداى جبّارش به خشم گداخته ؟ تو از آزار مىنالى و من از سوزش عذاب ننالم ؟ .\r\nامام ( ع ) با گامهاى استوار و ارادهء آهنينش درگسترش عدالت اجتماعى و ريشه‌كن كردن ظلم و تبهكارى ، بىوقفه نهايت تلاش و پايمردى را از خود نشان مىداد و در اين راه هيچ عامل دنيوى و انگيزهء مادى در روح بزرگش تأثير نمىگذاشت . عجيب‌تر از حكايت عقيل ، قصهء مرد متملق و چاپلوسى است كه از طريق هديه‌اى كه طمع انگيزه‌هاى دنيوى را از آن دارد ، مىخواهد به آرزوى شوم خود برسد . امام ( ع ) براى توجه و آگاهى مردم ، بعضى ازويژگيهاى اخلاقى و فضايل خود را به آنها بازگو مىنمايد\r\n\r\n","description":"","footnote":" ( 1 ) . نهج‌البلاغه ، خطبهء 224 . ","page_name":" 207 ","page_number":207},
  {"content":"\r\n\r\nتا از اين طريق راه هدايت و حقيقت فراروى آنها بيشتر روشن گردد . او دربارهء عدالت‌خواهى و بيزارى خود از ظلم و ستمگرى در جامعه ، پس از حكايت عقيل ، قصّه اشعث بن قيس را اين گونه بيان مىكند :\r\n« . . . وَ أَعْجَبُ مِنْ ذلِكَ طَارِقٌ طَرَقَنَا بِمَلْفُوفَةٍ فِى وِعائِهَا ، وَ مَعْجُونَةٍ شَنِئْتُهَا كَأَنَّمَا عُجِنَتْ بِرِيقِ حَيَّةٍ أَوْ قَيْئِهَا ، فَقُلْتُ ؛ أَصِلَةٌ أَمْ زَكَاةٌ أَمْ صَدَقَةٌ فَذَلِكَ مُحَرَّمٌ علينا أَهْلَ الْبَيْتِ . فَقَالَ :\r\nلَاذَا وَلَا ذَاكَ وَلَكِنَّهَا هَدِيِّةٌ . فَقُلْتُ ؛ هَبِلَتْكَ الْهُبُولُ ، أَعَنْ دِينِ اللَّهِ أَتَيْتَنِى لِتَخْدَعَنِى ، أَمُخْتَبِطٌ أَنْتَ أَمْ ذُوجِنَّةٍ أَمْ تَهْجُرُ . وَ اللَّهِ لَوْ أُعْطِيتُ ألأَقَالِيمَ السَّبْعَةَ بِمَا تَحْتَ أَفْلَاكِهَا عَلَى أَنْ أَعْصِىَ اللَّهَ فَى نَمْلَةٍ أَسْلُبُهَا جُلْبَ شَعِيرَةٍ مَا فَعَلْتُ . . . » « 1 »  ؛\r\n. . . شگفت‌تر از حكايت عقيل ، اينكه ، شب هنگام كسى ما را ديدار كرد و ظرفى سرپوشيده آورد . ( درونش حلوايى سرشته با روغن و آغشته به قند ) چنان ناخوش داشتم كه گويى آب دهان مار بدان آميخته يا زهر مار بر آن ريخته است . گفتم : صله است يا زكات ، يا براى رضاى خداست ، كه گرفتن صدقه بر ما اهل بيت نارواست ؟ گفت : نه اين است و نه آن ، بلكه ارمغان است . گفتم : مادر بر تو بگريد ! آمده‌اى مرا از راه دين خدا فريبم دهى ؟ آيا فكرت پريشان شده يا تو را جن گرفته يا بيهوده سخن مىگويى ! ؟ به خدا سوگند اگر هفت اقليم را با آنچه كه در زير آسمانهاست به من بدهند ، تا خدا را در گرفتن پوست جوى از دهان مورچه‌اى ، نافرمانى كنم ، چنين نخواهم كرد . . . .\r\nابن ابىالحديد در شرح اين قسمت از خطبه مىگويد :\r\nكسى كه هديه آورد ، اشعث بن قيس بود و هديه ، حلوايى در ظرف در بسته بود . از آنجا كه امام ( ع ) از اشعث دلخوشى نداشت و اشعث ( در سايه عدالت‌گسترى و ظلم‌ستيزى امام ( ع ) به مقاصد دنيوى خود نرسيده بود ) نيز با امام ( ع ) ناسازگارى داشت .\r\nاو گمان مىكرد با آوردن چنين ارمغانى براى امام ( ع ) ميل او را به سوى خود مىكشاند و آن حضرت را در اجراى عدالت و مساوات در معذوريت قرار مىدهد و با اين نيت شوم به اهداف دنيوى خود دست مىيابد .\r\n\r\n","description":"","footnote":" ( 1 ) . نهج‌البلاغه ، خطبه 224 . ","page_name":" 208 ","page_number":208},
  {"content":"\r\n\r\nعلى ( ع ) با درايت و تيز هوشى ، انگيزه و هدف اشعث را از اين كار مىدانست و به همين خاطر هديه او را نپذيرفت . و اگر اغراض دنيوى در كار نبود ، امام على ( ع ) آن را مىپذيرفت ، چرا كه رسول خدا ( ص ) نيز هديه را قبول مىكرد و خود على ( ع ) بارها ، هديه‌هايى كه از دوستان مىرسيد براى محبت و دوستى مىپذيرفت . . . » « 1 » \r\n\r\nامور اجتماعى و سياست\r\n\r\nمراقبت دقيق امام ( ع ) از كارگزاران نظام\r\nدر نهج‌البلاغه ، بسيارى از خطبه‌ها و نامه‌هاى امام ( ع ) دربردارنده رهنمودهاى انسان‌ساز آن حضرت به مسؤلان و كارگزاران امور اجرايى است و اين اهمّيت راه‌ورسم درست دراداره‌زندگى و ارزش عدالت اجتماعى را از نظر امام ( ع ) مىرساند . از آنجا كه انسان‌هاى مستضعف و پابرهنه به مسؤلان و پيشوايان خود چشم دوخته‌اند ، هرگونه حركت و رفتارى از سوى آنان ، در روند جامعه و مردم تأثير بسزا دارد . بر همين اساس امام ( ع ) اگر حركتى را از كارگزارانِ خود ، بر خلاف اهداف و آرمانهاى مقدس اسلام مىيافت با كمال قاطعيت ، آنها را بازخواست كرده و بطور دقيق ، حسابرسى مىنمود . او در يكى از نامه‌هايش به ابن‌عباس يا يكى ديگر از پسر عموهايش كه والى بصره بود و از بيت‌المال مسلمانان اختلاس كرده بود چنين مىفرمايد :\r\n« . . . فَاتَّقِ اللَّهَ وَ ارْدُدْ إلَى هَؤُلَاءِ الْقَوْمِ أَمْوَالَهُمْ : فَإِنَّكَ إِنْ لَمْ تَفْعَلْ ثُمَّ أَمْكَنَنِى اللَّهُ مِنْكَ لَأُعْذِرَنَّ إِلَى اللَّهِ فِيكَ ، وَ لَأَضْرِبَنَّكَ بِسَيْفِىَ الَّذِى مَا ضَرَبْتُ بِهِ أَحَداً إِلَّا دَخَلَ النَّارَ . وَ وَاللَّهِ لَوْ أَنَّ الْحَسَنَ وَ الْحُسَيْنَ فَعَلَا مِثْلَ الَّذِى فَعَلْتَ ، مَا كَانَتْ لَهُمَا عِنْدىِ هَوَادَةٌ ، وَلَا ظَفِرا مِنّىِ بِإِرَادَهٍ حَتَّى اخُذَ الْحَقَّ مِنْهُمَا وَ أُزِيحَ الْبَاطِلَ عَنْ مَظْلَمَتِهِمَا . . . » « 2 »  ؛\r\n. . . پس از خدا بترس و اموال اين مردم را برگردان و اگر چنين نكنى و خدا مرا در دست‌يابى بر\r\n\r\n","description":"","footnote":" ( 1 ) . ابن‌ابىالحديد ، شرح نهج‌البلاغه ( رحلى ) ، ج 3 ، ص 81 و چاپ وزيرى ، ج 11 ، ص 247 و 248 ( شرح خطبه 219 ) .  ( 2 ) . نهج‌البلاغه ، نامه 41 . ","page_name":" 209 ","page_number":209},
  {"content":"\r\n\r\nتو يارى سازد ، چنان تو را كيفر دهم كه نزد خدا عذر داشته باشم و چنان ضربتى با اين شمشيرم بر تو وارد آورم كه كسى را بدان نزدم مگر در آتش شد . به خدا قسم اگر حسن و حسين اين كار تو را مرتكب شده بودند ، هرگز از من روى خوش نديده و به آرزوى خود دست نمىيافتند ، تا آنكه حق را از آنان بستانم و باطلى را كه بدستشان پديد شده نابود گردانم . . .\r\nعلى ( ع ) در نامه‌اى توبيخ‌آميز به بازخواست و حسابرسى يكى از كارگزارانش كه در اموال عمومى خيانت كرده بود ، پرداخته و مىفرمايد :\r\n« أمَّا بَعْدُ فَقَدْ بَلَغَنِى عَنْكَ أَمْرٌ إنْ كُنْتَ فَعَلْتَهُ فَقَدْ أَسْخَطْتَ رَبَّكَ وَ عَصَيْتَ إِمَامَكَ وَ أَخْزَيْتَ أَمَانَتَكَ . بَلَغَنِى أَنَّكَ جَرَّدْتَ اْلأَرْضَ فَأَخَذْتَ مَا تَحْتَ قَدَمَيْكَ وَ أَكَلْتَ مَا تَحْتَ يَدَيْكَ ، فَارْفَعْ إِلَىَّ حِسَابَكَ ، وَ اعْلَمْ أَنَّ حِسَابَ اللَّهِ أَعْظَمُ مِنْ حِسَابِ النَّاسِ . » « 1 »  ؛\r\nاز تو به من خبرى رسيده است ؛ اگر چنان كرده باشى پروردگارت را به خشم آورده‌اى و امام خويش را نافرمانى كرده‌اى و امانت خود را از دست داده‌اى . به من خبر داده‌اند كه تو كِشت زمين را برداشته و آنچه پايت بدان رسيده براى خود نگاه داشته‌اى و آنچه در دستت بوده به مصرف رسانده‌اى . حساب خود را به من باز پس بده و بدان كه حساب خدا بزرگتر از حساب مردمان است .\r\nوقتى به امام ( ع ) خبر رسيد كه عثمان بن حنيف ، والى او در بصره ، دعوت جوانان آنجا را پذيرفته و در مجلس مهمانى كه براى خوشگذرانى برپا داشته‌اند شركت كرده است ، سخت ناراحت شد و در نامه‌اى بسيار با عظمت ، او را براى چنين كار ناپسندى كه در شأن نمايندهء امام نبوده است ، نكوهش كرده و از فضايل و مراتب زهد و ساده زيستى خود سخنان بسيار شگفتى را بيان مىنمايد و پس از نصايح و رهنمودهاى لازم ، عثمان بن حنيف را به تقواى الهى و ساده زيستى در دنيا دعوت كرده و مىفرمايد :\r\n« . . . فَاتَّقِ اللَّهَ يَابْنَ حُنَيْفٍ وَلْتَكْفِكَ أَقْرَاصُكَ لِيَكُونَ مِنَ النَّارِ خَلَاصُكَ . » « 2 »  ؛\r\nاى پسر حنيف ! از خدا بترس و گِرده‌هاى نانت تو را كفايت است كه به رهايى از آتش دوزخت عنايت است .\r\n\r\n","description":"","footnote":" ( 1 ) . همان ، نامه 40 .  ( 2 ) . نهج‌البلاغه ، نامهء 45 . ","page_name":" 210 ","page_number":210},
  {"content":"\r\n\r\nامام على ( ع ) نامه‌اى به زياد بن ابيه ، جانشين عبداللَّه عباس كه در آن روز از سوى امام در بصره و اهواز و فارس و كرمان حكومت داشت ، مىنويسد و از آنجا كه زياد از سابقهء خوبى برخوردار نبوده است و احتمال خيانت در اموال مردم از سوى او مىرفته است ، به او هشدار خيلى شديدى مىدهد كه مبادا در ثروت مسلمانان دست به خيانت نابخشودنى بزند ، و چنين او را مورد خطاب قرار مىدهد :\r\nوَإِنّىِ أُقْسِمُ بِاللَّهِ قَسَماً صَادِقاً لَئِنْ بَلَغَنِى أَنَّكَ خُنْتَ مِنْ فَىْءِ الْمُسْلِمِينَ شَيْئاً صَغِيراً أَوْ كَبِيراً لَأَشُدَنَّ عَلَيْكَ شَدَّةً تَدَعُكَ قَلِيلَ الْوَفْرِ ثَقِيلَ الظَّهْرِ ضَئِيلَ اْلأَمْرِ . وَالسَّلَامُ . » « 1 »  ؛\r\nو همانا من به خدا سوگند مىخورم ، سوگندى از روى صداقت و راستى . اگر به من خبر برسد كه تو در بيت‌المال مسلمانان ، به چيز اندك يا بسيار خيانت كرده و بر خلاف دستور مصرف نموده‌اى ، چنان بر تو سخت گيرم كه اين سخت‌گيرى تو را كم مايه و گران پشت و خوار و پريشان حال گرداند . والسلام .\r\nامام ( ع ) با نظارت دقيق بر امور مسئولان كشور و مراقبت هميشگى از آنها ، از چگونگى كارشان آگاهىپيدا مىكرد و لغزش‌هاى آنها را اصلاح كرده و از خيانتشان چشم‌پوشى نمىكرد و همّت و تلاش آنان را تحسين نموده و مورد لطف و عنايت خود قرار مىداد و براى اصلاح امور و بهبودى بخشيدن به وضع جامعه و پايمال نشدن حقوق مردم ، با درايت و مديريت بىنظير خود ، شيوه‌اى را پيش گرفت كه نه‌تنها براى آن زمان نمونه بود ، بلكه براى تمامى عصرها عاليترين نمودار را در اجراى امور جامعه ترسيم نمود تا آنان كه خواهان حقيقت و سعادتند آن را سرمشق خود قرار دهند .\r\nآيةاللَّه مظاهرى مىگويد : « از نود و چهار كشور ، عقلا و علما ، بزرگان سياست و كياست آمدند و پس از دو سال تفكر و تبادل افكار ، منشور شوراى ملل را نوشتند .\r\nبسيارى از بزرگان ، دستورالعمل امير المؤمنين ( ع ) را به مالك اشتر با آن منشور شوراى ملل مقايسه نموده‌اند و به اقرار همه ، دستورالعمل امير المؤمنين بهتر و محكمتر و علمىتر از منشور شوراى ملل است . » « 2 » \r\n\r\n","description":"","footnote":" ( 1 ) . همان ، نامهء 20 .  ( 2 ) . حسين مظاهرى ، زندگانى چهارده معصوم عليهم السلام ، ص 54 . ","page_name":" 211 ","page_number":211},
  {"content":"\r\n\r\nعلى ( ع ) در نامه‌اى به عمر بن ابىسلمه مخزومى كه از جانب او والى بحرين بود او را براى انجام مأموريتى ديگر ، بر كنار داشته و نعمان بن عجلان زرقى را بجاى او مىگمارد .\r\nامام ( ع ) از عملكرد عمر بن ابىسلمه خشنود بوده و او را در كارش تشويق كرده و موجبات دلگرمى او را فراهم مىكند و مىفرمايد :\r\n« أَمَّا بَعْدُ فَإِنّىِ قَدْ وَلَّيْتُ النُّعْمَانَ بْنَ عَجْلَانَ الزُّرَقِىَّ عَلَى الْبَحْرَيْنِ ، وَنَزَعْتُ يَدَكَ بِلَا ذَمّ وَلَا تَثْرِيب‌ٍعَلَيْكَ . فَلَقَدْ أَحْسَنْتَ الْوِلَايَةَ وَ أَدَّيْتَ اْلأَمَانَةَ . فَأَقْبِلْ غَيْرَ ظَنِينٍ وَلَا مَلُومٍ وَلَا مُتَّهَمٍ وَلَا مَأْثُوم . فَقَدْ أَرَدْتُ الْمَسِيرَ إِلَى ظَلَمَةِ أَهْلِ الشَّامِ وَ أَحْبَبْتُ أَنْ تَشْهَدَ مَعِى . . . » « 1 »  ؛\r\nاما بعد ، من نعمان پسر عجلان زُرَقى را به ولايت بحرين گماشتم و تو را از آن كار برداشتم ، نه نكوهشى بر توست و نه سرزنشى ، حكومت را نيك انجام داده‌اى و امانت را به خوبى ادا كرده‌اى . پس بيا كه نه گمان بدى بر توست و نه ملامتى بر تو داريم . و نه مورد اتهام هستى و نه در شمار گنهكاران قرار دارى . من مىخواهم به سر وقت ستمكاران شام بروم ، و دوست دارم تو با من باشى . . .\r\n\r\nمردمدارى امام ( ع ) و توجه خاص او به محرومان جامعه\r\nابعاد روحى حضرت على ( ع ) و مكارم والاى اخلاقيش ، شكل گرفته از فرهنگ بزرگ قرآن و مكتب ممتاز رسول اكرم ( ص ) بود . او مصداق بارز « . . . أَشِدَّاءُ عَلَى الْكُفَّارِ رُحَمُاءُ بِيْنَهُمْ . . . » « 2 »  بود . همان‌گونه كه شجاعت و قدرت بىنظير امام ( ع ) در ميدان‌هاى نبرد خواب از چشم دشمنان اسلام ربوده و لرزه بر اندام دلاوران آن دوران افكنده بود ؛ تواضع و رأفت امام ( ع ) ، دلسوزى و محبت او نسبت به مردم در جامعه ، آرام‌بخش دل‌هاى آنان بود ، همدردى و همزيستى او با بيچارگان و محرومان ، غبار غم را از چهرهء آنان مىزدود و ياورى و پشتيبانى بىدريغش از طبقه محروم ، روح پژمردهء آنان را نشاطى دوباره بخشيد . امام ( ع ) در اين باره به مسئولان امور و ياران بزرگوارش ، بسيار سفارش مىكرد . او در عهدنامه خود به مالك اشتر مىفرمايد :\r\n\r\n","description":"","footnote":" ( 1 ) . نهج‌البلاغه ، نامه 42 .  ( 2 ) . سوره فتح ( 48 ) / 29 . ","page_name":" 212 ","page_number":212},
  {"content":"\r\n\r\n« . . . وَ أَشْعِرْ قَلْبَكَ الرَّحْمَةَ لِلرَّعِيَّةِ وَ الَمحَبَّةَ لَهُمْ وَ اللُّطْفَ بِهِمْ . وَلَا تَكُونَنَّ عَلَيْهِمْ سَبُعاً ضَارِياً تَغْتَنِمُ أَكْلَهُمْ : فَإنَّهُمْ صِنْفَانِ : إِمَّا أَخٌ لَكَ فِى الدِّينِ وَ إِمَّا نَظِيرٌ لَكَ فِى الْخَلْقِ . . . » « 1 »  ؛\r\n. . . و مهربانى و خوش‌رفتارى و نيكويى با رعيّت را در دل خود جاىده ، و مبادا نسبت به ايشان چون جانور درنده‌اى باشى كه خوردنشان را غنيمت شمارد . همانا آنها دو دسته‌اند : دسته‌اى برادر دينى تو اند و دسته‌اى در آفرينش با تو همانندند . . . .\r\nو در فرازى ديگر مىفرمايد :\r\n« ثُمَّ اللَّهَ اللَّهَ فِى الطَّبَقَةِ السٌّفْلَى مِنَ الَّذِينَ لَا حِيلَةَ لَهُمْ مِنَ الْمَسَاكِينِ وَ الُمحْتَاجِينَ وَ أَهْلِ الْبُؤْسَى وَالزَّمْنَى ، فَإِنَّ فِى هَذِهِ الطَّبَقَةِ قَانِعاً وَ مُعْتَرّاً . . . » « 2 »  ؛\r\nسپس در مورد طبقهء محروم جامعه ، خدا را ! خدا را ! ( در نظر بگير ) كه در بين آنان كسانى هستند كه راه چاره ندارند و از بينوايان و نيازمندان و گرفتاران در سختى و ناتوانى مىباشند و در بين آنان كسانى وجود دارند كه ذلت و بيچارگى خويش را اظهار نكرده و به كمك و بخشش نيازمندند . . . .\r\nو در فرازى ديگر ، مالك اشتر را سفارش به يتيمان و سالخوردگان جامعه نموده و مىفرمايد :\r\n« . . . وَ تَعَهَّدْ أَهْلَ الْيُتْمِ وَ ذَوِى الرِّقَّةِ فِى السِّنِّ ، مِمَّنْ لَاحِيلَةَلَهُ وَ لَايَنْصِبُ لِلْمَسْأَلَةِ نَفْسَهُ . . . » « 3 »  ؛\r\nامور يتيمان و سالخوردگانى كه چاره‌اى ندارند و دست سئوال پيش نمىآورند را عهده‌دار باش . . . .\r\nو در عهدنامه‌اى به محمد بن ابوبكر در سفارش به مهربانى ، رأفت و رعايت انصاف و عدالت با مردم مىفرمايد :\r\n« فَاخْفِضْ لَهُمْ جَنَاحَكَ ، وَ أَلِنْ لَهُمْ جَانِبَكَ ، وَ أَبْسِطْ لَهُمْ وَجْهَكَ ، وَ اسِ بَيْنَهُمْ فِى اللَّحْظَةِ وَ النَّظْرَةِ حَتَّى لَا يَطْمَعَ الْعُظَمَاءُ فِى حَيْفِكَ لَهُمْ وَلَا يَيْأَسَ الضُّعَفَاءُ مِنْ عَدْلِكَ بِهِمْ . . . » « 4 »  ؛\r\n\r\n","description":"","footnote":" ( 1 ) . نهج‌البلاغه ، نامه 53 .  ( 2 ) . همان .  ( 3 ) . نهج‌البلاغه ، نامه 53 .  ( 4 ) . همان ، نامه 27 . ","page_name":" 213 ","page_number":213},
  {"content":"\r\n\r\nبا آنان فروتن و نرمخو ، و هموار و گشاده‌رو باش ، و در نگاه به گوشهء چشم يا خيره شدن ، براى همگان يكسان باش ، تا بزرگان از بىعدالتى تو طمع ستم بر ناتوانان ننمايند ، و ناتوانان از عدالت تو مأيوس نگردند . . . .\r\nامام على ( ع ) نه تنها در طول زندگى پر افتخارش لحظه‌اى از يتيمان ، بيچارگان و ستمديدگان جامعه غفلت نورزيد ، حتى در واپسين لحظات حياتش ، اين طبقه محروم را از ياد نبرده و در وصيّت به فرزندان خود ، توجه به آنها را تأكيد فرمود ، و گويى نداى حق‌طلبانه آن حضرت در ياورى از ستمديدگان و دشمنى با ستمگران ، جهانيان را تا رستاخيز ، از خواب غفلت بيدار كرده است !\r\n« . . . وَ اللَّهَ اللَّهَ فِى اْلأَيْتَامِ فَلَا تُغِبُّوا أَفْوَاهَهُمْ وَلَا يَضِيُعوا بِحَضْرَتِكُمْ . . . » « 1 »  ؛\r\n. . . خدا را ! خدا را ! دربارهء يتيمان ، آنان را گاه گرسنه و گاه سير مگذاريد و مبادا در نزد شما ضايع و تباه گردند . . .\r\nو در فرازى ديگر از وصيت خود به امام حسن و امام حسين ( ع ) مىفرمايد :\r\n« . . . وَ كُونَا لِلظَّالِمِ خَصْمَاً وَ لِلْمَظْلُومِ عَوْناً . » « 2 »  ؛\r\n. . . و دشمن ستمكار و ياور ستمديده باشيد .\r\nآرى آخرين نداهاى على ( ع ) كه از ناى جان برمىخاست عدالت‌خواهى ، ياورى ستمديده و دشمنى با ستمكار بود ، خدايا ! به روح پاك و پر فتوحش ، ما را هم دشمن ستمكار و ياور ستمديده قرار بده ! امين .\r\n\r\nسياست امام ( ع ) منطبق با قانون الهى\r\nسياست از ديدگاه‌هاى مختلف ، مفهوم متفاوت به خود گرفته است . هر مكتب براساسِ اصالتى كه بر آن مبتنى است ، يك شيوهء سياسى خاص به خود دارد . بعضى سياست را به معناى رسيدن به مقصود از هر راهى كه ميّسر شد ، مىدانند ؛ برخى ديگر\r\n\r\n","description":"","footnote":" ( 1 ) . همان ، نامه 47 .  ( 2 ) . نهج البلاغه ، نامه 47 . ","page_name":" 214 ","page_number":214},
  {"content":"\r\n\r\nسياست را يك نوع حيله و نيرنگ در رسيدن به اغراض و اهداف دنيوى خود مىپندارند . امّا اگر بخواهيم به مفهوم سياست در نهج‌البلاغه ، دست بيابيم ، بايد به شيوهء زندگى على ( ع ) كه در سخنان ارزنده‌اش جلوه‌گر است ، بنگريم . چرا كه سياست همانند واژه‌هايى از قبيل : عدالت ، زهد ، تقوا ، عبادت ، خلافت و . . . مبحث ويژه‌اى را به خود اختصاص نداده است ، يا خود لفظ « سياست » و مشتقات آن ، به مفهومى كه مورد نظر است در نهج‌البلاغه نيامده است .\r\nمكتب اسلام ، مكتبى است مبتنى بر اصالت و حى ، و تمام پيامبران و پيشوايان الهى كه مجريان احكام الهى در جامعه بوده‌اند ، هدفى جز هدايت انسان‌ها و رساندن آنها به سعادت و كمالات اخلاقى نداشته‌اند . آنها همواره در پرتو تقواى الهى و تمسّك به عدالت ، در رشد و هدايت جامعه و بهزيستى و آسايش مردم و پاسدارى از حقوق مظلومان ، بىوقفه و جان بركف تلاش مىكردند و در اين مسير ارزشمند هرگز از دستورات الهى سرپيچىنمىكردند .\r\nعلى ( ع ) به عنوان يك رهبر فرزانه در جهان اسلام كه در واقع تداوم‌بخش راه انبياء الهى است ، با الهام گرفتن از منبع سرشاروحى و با تأسى صادقانه به شيوه زندگى پيامبر اكرم ( ص ) هندسهء سياست را به گونه‌اى ترسيم مىكند كه بطوردقيق با قانون الهى منطبق است و بر پايه صداقت و راستى نهاده شده است . سياست على ( ع ) يك حقيقت مبنايى است . بنيان است و بنياد ، عمق و ريشه دارد ، انفجارى است خلّاق و پويا . سياست على ( ع ) از هرگونه نقش سياسى كه در متن اجتماع بشر ترسيم شود ، مفهوم والاتر دارد .\r\nسياست على ( ع ) برخاسته از يك بينش ماورايى است و نشأت گرفته از يك نگرش فراطبيعى است . زاييدهء انديشهء پاكى است كه قدرت علمىاش آسمانها را درنورديده است . در منطق نهج‌البلاغه ، سياست ، حسن مديريت است امّا نه در ركود و ايستايى ، بلكه در حركت و پويايى ، در رشد و تعالى در پرواز و شكوفايى . سياست على ( ع ) هماهنگ با قرآن و سنت و فطرت پاك بشر بود . در مسير تكامل و تحقق اهداف مقدس الهى ، با هرگونه بدعت و قوانين انحرافى مبارزه مىكرد . ديدگاه‌هاى معنوى انسان را در جامعه تقويت مىبخشيد ، در توزيع عادلانه درآمدها و جلوگيرى از هرگونه بهره‌كشى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nنهايت تلاش را مىنمود . ياورى ستمديده ، ظلم‌ستيزى و عدالت‌گسترى را در سرلوحه كار خويش قرار مىداد و در ترسيم خطوط زندگىبشر ، انديشه‌اى به ژرفاى درياها و به گستردگى جهان داشت .\r\nگروهى از انسان‌هاى كوته فكر و دنياپرست ، كه گوى سبقت را از خفاشان درگريختن از نور ربوده بودند ، از پرتو نور هدايت على ( ع ) و حق‌طلبى و عدالت‌گسترى او در جامعه ناخشنود بوده و در پرتو سياستى كه منطبق بر قانون الهى بود ، عرصه را در رسيدن به اغراض دنيوى و انگيزه‌هاى مادى ، بر خود تنگ مىديدند ، و سياست شخص فاسدى چون معاويه را كه هرگز تقواى الهى نداشت و در رسيدن به مقصود خود از هرگونه ظلم و حيله‌گرى فروگذار نمىكرد ، بر سياست امام ( ع ) ترجيح مىدادند . آن حضرت در برابر اين گونه انسان‌هاى سبك‌انديش و گمراه مىفرمايد :\r\n« وَ اللَّهِ مَا مُعَاوِيَةُ بِأَدْهَى مِنّىِ وَلَكِنَّهُ يَغْدِرُ وَ يَفْجُرُ وَ لَوْلَا كَرَاهِيَّةُ الْغَدْرِ لَكُنْتُ مِنْ أَدْهَى النَّاسِ ؛ وَلَكِنْ كُلُّ غُدَرَةٍ فُجَرَةٌ ، وَ كُلُّ فَجَرَةٍ كُفَرَةٌ . وَ لِكُلّ غَادِرٍ لَوَاءٌ يُعْرَفُ بِهِ يَوْمَ الْقِيَامَةِ .\r\nوَ اللَّهِ مَا أُسْتَغْفَلُ بِالْمَكِيدَةِ ، وَلَا أُسْتَغْمَزُ بِالشَّدِيدَةِ . » « 1 »  ؛\r\nبه خدا سوگند معاويه از من زيركتر نيست ، ليكن شيوه او حيله‌گرى و گنهكارى است . و اگر خيانت و حيله‌گرى ناپسند و خلاف قانون الهى نبود ، من زيركترين انسان‌هاى روى زمين بودم . امّا هر فريبكارى تبهكار است و تبهكاران ناسپاس و كافرند . و براى هر فريبكار و پيمان‌شكن در روز قيامت پرچم و نشانه‌اى است كه به آن شناخته مىشود . و سوگند به خدا هرگز با فريب غافلگير نشوم و با سختگيرى عاجز و ناتوان نگردم .\r\nو در برخى منابع آمده است :\r\n« لَوْلَا التُّقَى لَكُنْتُ أَدْهَى الْعَرَبِ . » « 2 »  ؛\r\nاگر تقوا نبود ، من سياستمدارترين فرد عرب بودم . ( البته سياستى كه بر خلاف قانون الهى و براساس حيله‌گرى و گناه باشد ) .\r\n\r\n","description":"","footnote":" ( 1 ) . نهج‌البلاغه ، خطبهء 200 .  ( 2 ) . حرانى ، تحف العقول ، ص 99 و در منابعى ، هيهات در آغاز روايت آمده است . ( ليثى ، عيون الحكم و المواعظ ص 512 ؛ مازندرانى ، شرح اصول كافى ، ج 11 ، ص 232 ؛ بحارالانوار ، ج 4 ، ص 288 ؛ محمديان ، حياة اميرالمؤمنين عن لسانه ، ج 2 ، ص 177 ) . ","page_name":" 216 ","page_number":216},
  {"content":"\r\n\r\nعلى ( ع ) كه مجسمهء عدالت و اسوهء مساوات بود ، هرگز اجازه نمىداد كه حق كسى در جامعه پايمال شود و يا كسى به چيزى كه حق او نيست ، دست‌يابد . در دوران خلافت پيشين ، عدّه‌اى به مزايايى مىرسيدند كه شايستگى آن را نداشتند و بعضى از بزرگان و اشراف هنگام تقسيم غنايم و بيت‌المال از سهم بيشترى برخوردار مىشدند . امام ( ع ) اين شيوه را خلاف اصلِ عدالت مىدانست و در تقسيم بيت‌المال و غنايم جنگى به سياست برابرى و مساوات به عنوان يكى از اصول و ارزش‌هاى والاى اسلام ، اهمّيت زيادى مىداد و در تحقق اين هدف پايدارى مىكرد .\r\nبعضى از انسان‌هاى پر طمع و فتنه‌جو ، بخاطر اين سياست ، با آن حضرت پيمان‌شكنى كرده و از او دورى گزيدند . طلحه و زبير از جمله كسانى بودند كه در پرتو عدالت و مساوات على ( ع ) ، رسيدن به اهداف دنيوى را كه در سر مىپروراندند ، ناممكن دانسته و به همراه جمعى عهد خود را با او شكستند و به معاويه پيوستند . گروهى از اصحاب به گمان اين كه على ( ع ) شايد براى مصلحت و بازگشت آنها به اسلام ، بر خلاف سياست عادلانه رفتار نمايد ، خدمت آن حضرت رسيدند و درخواست نمودند كه در تقسيم بيت‌المال مانند شيوه خلفاى پيشين ، بعضى را ترجيح دهد . امام ( ع ) فرمود :\r\n« أَتَأْمُرُونِى أَنْ أَطْلُبَ النَّصْرَ بالْجَوْرِ فِيمَنْ وُلِّيتُ عَلَيْهِ ، وَ اللَّهِ مَا أَطُورُ بِهِ مَا سَمَرَ سَمِيرٌ ، وَمَا أَمَّ نَجْمٌ فِى السَّمَاءِ نَجْماً . لَوْ كَانَ الْمَالُ لىِ لَسَوَّيْتُ بَيْنَهُمْ فَكَيْفَ وَ إِنَّمَا الْمَالُ مَالُ اللَّهِ . . . » « 1 »  ؛\r\nآيا از من مىخواهيد كه در طلب نصرت و ياورى ، بركسى كه والى او شده‌ام ، ستم روا بدارم ! ؟\r\nسوگند به خدا چنين نكنم تا وقتى كه روز و شب روزگار در رفت و آمد است و ستاره‌اى در آسمان درپىِ ستاره‌اى ديگر برآيد . اگر مال از آنِ من بود ، آن را بين همگان يكسان تقسيم مىكردم تا چه رسد كه مال ، مال خداست .\r\nسياست على ( ع ) گستره‌اى به ميزان ايمان و دانش او دارد ، ايمانى كه در سنجش با ايمان اهل آسمانها و زمين ، برترى داشته و دانشى كه رشتهء ناپيدايش از زمين تا افلاك و آسمانها امتداد دارد . سياست على ( ع ) بنيان شامخى است كه معمارى آن از قانون خدا\r\n\r\n","description":"","footnote":" ( 1 ) . نهج‌البلاغه ، خطبه 126 . ","page_name":" 217 ","page_number":217},
  {"content":"\r\n\r\nشكل گرفته و پايه‌هاى آن براساس صداقت و پاكى پىريزى شده است و درتارك تاريخ تا روزگار باقى است ، استوار و محكم پابرجاست ، كه حق‌جويان عالَم و رهپويان سعادت ، بدان راه يافته و در پناه آن نجات يابند . اگر على ( ع ) در سياست خود ، هدفى غير از خدمتگذارى به جامعه براساس قرآن و سنت رسول خدا ( ص ) را داشت ، در شوراى شش نفره كه به دستور عمر براى تعيين خليفهء بعد خودش تشكيل شده بود ، پيشنهاد عبدالرحمن بن عوف را در پذيرش خلافت با شرط پيروى از سيرهء دو خليفه پيشين ، مىپذيرفت ؛ امّا چنين نكرد . اگر چه از حكومت كه حق مسلّم او بود ، براى مدتى محروم ماند امّا هرگز مصلحت را فداى حقيقت نكرد .\r\nحيات پر بركت على ( ع ) از درخشندگى و گستردگى خاصى برخوردار است و به همين جهت امكان جمع‌بندى از سخنانش و نماياندن نمودارى ثابت با عنوان‌هاى مستقل و جدا از هم ، كارآسانىنيست . ابعاد شخصيتى و شيوه زندگى آن حضرت را ، واحدى كه در كثرت است و كثرتى كه در واقع يك واحد است ، تشكيل مىدهد .\r\nشجاعت او از زهد و عدالتش جدا نيست و سياست او همان ديانت اوست . انسان وقتى در برابر درياى موّاج فضايل على ( ع ) قرار مىگيرد محو تماشاى آن گشته و ناتوان است ، از اين كه از كدامين دُرّها برگيرد . اگر بخواهيم در نهج‌البلاغه ابعادى مانند سخاوت ، تربيت ، اخلاق ، تقوا و دهها بُعد ديگر را دربارهء آن حضرت بررسى كنيم ، مجلّدات و مجموعه‌هاى بيشمارى را مىطلبد و هنرمندى و درايت نافذى را مىخواهد ؛ و ما از اين يمّ بزرگ به نمّ اندكى هم نرسيده‌ايم .\r\n كتاب فضل تو را آب بحر كافى نيست * كه تركنم سرانگشت و صفحه بشمارم \r\nحُسن ختام اين مجموعه ، اشعارى است كه از مضمون احاديث و روايات وارده در فضيلت اهل بيت عليهم‌السلام به ويژه امام على ( ع ) ، برگرفته شده كه منتسب به خواجه نصيرالدين طوسى « 1 »  است ، فيلسوف نام‌آور و مشهورى كه كتاب‌هاى ارزنده‌اش صدها سال است كه در دانشگاه‌هاى اروپا تدريس مىشود و بسيارى از دانشمندان خاور و باختر عالَم از آنها بهره‌مند شده‌اند :\r\n\r\n","description":"","footnote":" ( 1 ) . برخى اين اشعار را به ناصر عباسى - از خلفاى عباسى كه به ظاهر شيعه بوده و در سال 622 هجرى درگذشته‌است ، نسبت داده‌اند . ( نك : محمد بن طاهر قمى شيرازى ، اربعين ، ص 463 ) . ","page_name":" 218 ","page_number":218},
  {"content":"\r\n\r\n « لَو انّ عبداً اتى بالصالحات غداً * و ودّ كل نبىّ مرسل و ولي\r\nوصام ما صام صوام بلا ضجر * وقام ما قام قوام بلا ملل\r\nو حج ما حج من فرض و من سنن * و طاف ما طاف حاف غير منتعل\r\nو طار فى الجو لا يأوى الى احد * و غاص فى البحر مأموناً من البلل\r\nيكسو اليتامى من الديباج كلهم * و يطعم الجائعين البر بالعسل\r\nو عاش فى الناس آلافاً مؤلفه * عار من الذنب معصوم من الزلل\r\nما كان في الحشر عنداللَّه منتفعاً * إِلّابحبّ امير المؤمنين علي » « 1 »  \r\nاگر بنده‌اى كارهاى نيك و پسنديده را انجام دهد و دوستدار تمام ابنياء و پيشوايان الهى باشد و به اندازه تمام روزه‌داران ، مشتاقانه روزه بدارد و همانند تمام نمازگزاران ، خستگىناپذير نماز برپا دارد ، و حج آنان را كه قصد واجب و مستحب نموده‌اند بجاى آرد و خانه خدا را همانند پابرهنگان ، بدون كفش و عاشقانه طواف نمايد و در آسمان بدون پناه بردن به كسى به پرواز در آيد و در آب دريا آسوده خاطر از هر گزند و رطوبتى غوطه‌ور شود ، و تمام يتيمان عالم را حرير و ديباج بپوشاند و گرسنگان را مغز گندم با عسل بخوراند ، و در ميان مردم هزاران هزار سال ، بدون گناه و لغزش ، زندگى را به سر رساند ، ( تمام اين اعمال ) در صحراى محشر نزد خدا سودى نبخشد مگربامحبت اميرمؤمنان على ( ع ) همراه‌باشد .\r\nخدايا ما را از دوستداران و محبّان على ( ع ) قرار بده !\r\nامين يا رب العالمين !\r\n\r\n","description":"","footnote":" ( 1 ) . ر ك : ابن جبر ، نهج الايمان ، ص 459 و 460 ؛ ماحوزى ، كتاب الاربعين ، ص 98 ؛ محقق بحرانى ، الحدائق الناضرة ، ج 14 ، ص 167 ؛ محمد بن عقيل ، النصائح الكافية ، ص 109 ؛ آقابزرگ تهرانى ، الذريعة ، ج 22 ، ص 237 ؛ مغنية ، فضائل الامام على ( ع ) ، ص 257 . ","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nفهرست آيات\r\nنام و شماره‌شماره آيه آغاز آيه‌صفحات\r\nسوره\r\nبقره - 2072 وَ مِنَ النّاسِ مَنْ يَشْرِى . . . 143\r\nبقره - 2572 أَللَّهُ وَلِىُّ الَّذِينَ امَنُوا . . . 47\r\nنساء - 594 . . . فَإنْ تَنَازَعْتُمْ فِى شَىْءٍ . . . 119\r\nانعام - 576 . . . انِ الْحُكْمُ إلّا لِلّه . . . 197\r\nانعام - 976 وَ هُوَ الَّذىِ جَعَل لَكُمُ النُّجُوم لِتَهْتَدُوا . . . 44\r\nانعام - 1156 وَ تَمَّتْ كَلِمَةُ رَبِّكَ صِدْقاً وَ عَدْلًا . . . 27\r\nانفال - 298 يَا أيُّها الَّذِينَ امَنُوا إِنْ تَتَّقُوا اللَّه . . . 47\r\nتوبه - 199 أَجَعَلْتُمْ سِقَايَةَ الْحَاجِّ . . . 92\r\nهود - 1711 أَفَمَنْ كَانَ عَلى بَيّنةٍ مِنْ رَبّهِ . . . 88\r\nرعد - 4313 وَ يَقُولُ الَّذِينَ كَفَرُوا . . . 52\r\nاحزاب - 2333 مِنَ الْمُؤْمِنيِنَ رِجَالٌ صَدَقُوا . . . 27\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nنام و شماره‌شماره آيه آغاز آيه‌صفحات\r\nسوره\r\nاحزاب - 3933 الذّينَ يُبَلّغُونَ رِسَالاتِ اللَّه . . . 27\r\nزمر - 2239 أَفَمَنْ شَرَحَ اللَّهُ صَدْرَهُ لِلْاسْلَامِ . . . 47\r\nفتح 2948 مُحَمَّدٌ رَسُولُ اللَّه والّذِينَ مَعَهُ أَشّداءُ عَلَى الْكُفَّارِ . . . 108 ، 213\r\nواقعه - 1056 و 11 و السَّابِقُونَ السَّابِقُونَ . . . 83 ، 90 ، 91\r\nحديد - 2357 لِكَيْلَا تأسَوْا عَلَى مَا فَاتَكُمْ . . . 170\r\nجن - 2672 و 27 عَالمُ الْغَيْبِ فَلَايُظْهِرُ عَلَى غَيْبِهِ أَحداً . . . 45\r\nتكاثر - 1102 و 2 أَلْهاكُم التَّكَاثر . . . 37\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nفهرست و جدول اختلاف شمارهء خطبه‌ها ، نامه‌ها و كلمات قصار\r\nاين فهرست شامل خطبه‌ها ، نامه‌ها و حكمت‌هايى مىشود كه بخشى از آن و يا بطور كامل ، در اين مجموعه مورد استفاده قرار گرفته است .\r\n\r\nالف ) خطبه‌ها :\r\nصبح صالح\r\nشهيدى فيض السلام ابن ميثم فى ظلال الخويى ابن ابىالحديد عبده آغاز خطبه‌ها صفحات\r\nمعجم\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n . \r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\nب ) : نامه ها :\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nج ) كلمات قصار :\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\nكتابنامه\r\n1 . آقابزرگ طهرانى ( م 1389 ق . ) : الذريعة الى تصانيف الشيعة ، 26 جلد ، بيروت ، دارالاضواء ، چاپ دوم 1403 ق .\r\n2 . ابن ابى الجمهور الاحسائى ، ( م 880 ق . ) : عوالى اللئالى العزيزية فى الاحاديث الدينية ، تحقيق : شهاب‌الدين نجفى مرعشى و مجتبى عراقى ، 4 جلد ، قم ، چاپخانه سيدالشهداء ، چاپ اول ، 1403 ق .\r\n3 . ابن ابى الحديد : شرح نهج‌البلاغه ، چاپ رحلى ، 20 جلد در 4 مجلّد ، دارالفكر ، بيروت .\r\n4 . ابن اثير جزرى ( م 630 ) : أُسْدُ الغابه فى معرفة الصاحبه ، داراحياء التراث العربى ، بيروت .\r\n5 . ابن البطريق ، يحى بن الحسن الاسدى ( م حدود 600 ق . ) عمدة عيون صحيح الاخبار فى مناقب امام الابرار ، تحقيق و نشر ، دفتر انتشارات اسلامى وابسته به جامعه مدرسين حوزه علميه قم ، چاپ اول ، 1407 ق .\r\n6 . ابن جبر ، زين الدين على بن يوسف ( م قرن 7 ) نهج الايمان ، تحقيق : احمد حسينى ، مشهد ، مجتمع امام هادى ، چاپ اول ، 1418 ق .\r\n7 . ابن حبان ، محمدالبستى ( م 354 ق . ) كتاب ( معرفة ) المجروحين من المحدثين و الضعفاء و المتروكين ، تحقيق : محمود ابراهيم زايد ، 3 جلد ، بىجا ، بىتا .\r\n8 . ابن حجر العسقلانى ، شهاب الدين احمد بن على ( م 825 ق . ) ، الاصابة فى تمييز الصحابة ، تحقيق : عادل احمد عبد الموجود ، 8 جلد ، بيروت ، دار الكتب العلمية ، چاپ اول ، 1415 ق .\r\n9 . همو ، تهذيب التهذيب ، 12 جلد ، بيروت ، دار الفكر ، چاپ اول ، 1404 ق .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n10 . همو ، فتح البارى فى شرح صحيح البخارى ، 12 جلد ، بيروت ، دارالمعرفة ، بىتا .\r\n11 . ابن حنبل احمد ( م 241 ق . ) ، مسند احمد بن حنبل ، 6 جلد ، بيروت ، دارصادر ، بىتا .\r\n12 . ابن‌سعد ، محمد ( م 230 ق . ) ، الطبقات الكبرى ، 8 جلد ، بيروت ، دار صادر ، بىتا .\r\n13 . ابن شهر آشوب ، مشيرالدين ابو عبدالله محمد بن على ( م 588 ق . ) ، مناقب آل ابى طالب ، تحقيق : لجنة من اساتذة النجف الاشرف ، 3 جلد ، نجف ، المطعبة الحيدرية ، 1376 ق .\r\n14 . ابن طاووس الحسنى ، على بن موسى ( م 664 ق . )\r\n15 . ابن عبد البر ، الاستيعاب فى معرفة الاصحاب ، تحقيق : على محمد البجاوى ، « مكتبة نهضة مصر » بىجا ، بىتا .\r\n16 . ابن عساكر ، على بن حسن بن هبة الله بن عبد الله الشافعى ( م 571 ق . ) ، تاريخ مدينة دمشق ، 70 جلد ، تحقيق : على شيرى ، بيروت ، دارالفكر ، 1415 ق .\r\n17 . ابن عقيل ، سيد محمد ( م 1350 ق . ) النصائح الكافية لمن يتولى معاوية ، قم ، دارالثقافة ، چاپ اول ، 1412 ق .\r\n18 . ابن كثير ، ابو الفداء اسماعيل ( م 774 ق . ) ، تفسيرالقرآن العظيم ، 4 جلد ، بيروت ، دار المعرفة ، 1412 ق .\r\n19 . ابن منظور ، ابوالفضل جمال الدين محمد بن بكر ( م 711 ق . ) ، لسان العرب ، 15 جلد ، قم ، نشر ادب الحوزه ، محرم 1405 ق .\r\n20 . احمدى ميانجى ، على بن حسينعلى ، واقف الشيعه ، 3 جلد ، قم ، دفتر انتشارات اسلامى وابسته به جامعه مدرسين حوزه علميه قم ، 1416 ق .\r\n21 . ارفع سيد كاظم ، سيره عملى اهل بيت عليهم‌السلام ، مؤسسه تحقيقاتى و انتشاراتى فيض كاشانى ، چاپ هفتم ، 1374 ه . ش .\r\n22 . اسكافى محمّد بن عبداللَّه ( م 240 ) : المعيار و الموازنة ، تحقيق محمّد باقر محمودى ، بيروت ، چاپ اوّل ، 1402 ه . ق ، 1981 م .\r\n23 . امينى نجفى عبدالحسين : الغدير فى الكتاب و السنة والادب ، 10 جلد ، دار الكتب العربى ، چاپ پنجم ، 1403 ه . ق ، 1983 م .\r\n24 . بحرانى ، ابن ميثم ( م قرن 6 ) ، شرح مئة كلمة ، تحقيق : مير جلال الدين حسينى ، قم ، جامعه مدرسين حوزه علميه ، بىتا .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n25 . بحرانى ، سيد هاشم ( م 1107 ق ) حلية الابرار فى احوال محمد واله الاطهار ، 2 جلد ، تحقيق : غلامرضا مولانا بحرانى ، چاپخانه بهمن ، نشر معارف اسلامى ، 1411 ق .\r\n26 . بحرانى ، يوسف ( م 1186 ق ) الحدائق الناضرة فى احكام العترة الطاهرة ، 25 جلد ، تحقيق :\r\nمحمد تقى ايروانى ، قم ، دفتر انتشارات اسلامى وابسته به جامعه مدرسين حوزه علميه قم ، بىتا .\r\n27 . بخارى ، عبداللَّه محمد بن اسماعيل ( م 256 ق . ) ، صحيح بخارى ، چاپ رحلى ، 9 جلد در 3 مجلد ، بيروت ، مؤسسه التاريخ العربى ، بىتا .\r\n28 . همو ، صحيح بخارى ، 8 جلد - وزيرى - بيروت ، دارالفكر ، 1401 ق .\r\n29 . بلاذرى ، احمد بن يحيى بن جابر ( م قرن 3 ) انساب الاشراف ، تحقيق : محمد باقر محمودى ، بيروت ، مؤسسة الاعلمى ، چاپ اول ، 1394 ق .\r\n30 . بنياد نهج‌البلاغه - وزارت فرهنگ و ارشاد اسلامى ( گردآورى و تنظيم ) : يادنامه دومين كنگرهء هزارهء نهج‌البلاغه ، انتشارات شركت سهامى چاپخانه وزارت ارشاد ، چاپ اول ، بىتا .\r\n31 . ترمذى ، محمد بن عيسى ( م 279 ق . ) ، سنن الترمذى ، 5 جلد ، تحقيق : عبد الوهاب عبداللطيف ، بيروت ، دارالفكر ، 1403 ق .\r\n32 . جعفرى محمدتقى : ترجمه و شرح نهج‌البلاغه ، 20 جلد ، تهران ، دفتر نشر فرهنگ اسلامى ، چاپ پنجم ، 1373 ه . ش .\r\n33 . جعفريان رسول : حيات فكرى و سياسى امامان شيعه عليهم‌السلام ، چاپ دوم ، مركز چاپ و نشر سازمان تبليغات اسلامى ، 1372 ه . ش .\r\n34 . جورج سجعان جرداق : الامام على صوت العدالة الانسانية ، جلد 1 ، على و حقوق بشر ، ترجمه سيد عطا محمد سردارنيا ، انتشارات فراهانى ، تهران 1348 ه . ش .\r\n35 . حاكم النيسابورى ( م 405 ق . ) المستدرك على الصحيحين ، 4 جلد ، تحقيق : يوسف مرعشلى ، بيروت ، دارالمعرفة ، 1406 ق .\r\n36 . حجازى علاء الدين : تجلّى امامت در نهج‌البلاغه ، چاپ اوّل ، آستان قدس رضوى ، مشهد 1372 ه . ش .\r\n37 . حجّتى سيد محمدباقر : سه مقاله در تاريخ تفسير و نحو ، تهران ، بنياد قرآن ، چاپ اول ، 1360 ش .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n38 . همو : « گذرى كوتاه بر پيشينه وحدت » ، مجلهء تقريب بين مذاهب اسلامى ، شمارهء 3 ، ويژه‌نامه ششمين كنفرانس بين‌المللى وحدت اسلامى ، شهريور 1372 ، ربيع الاول 1414 .\r\n39 . حرانى ، ابن شعبة ( م قرن 4 ق . ) ، تحف العقول عن ال الرسول ، تحقيق : على اكبر غفارى ، قم ، دفتر انتشارات اسلامى جامعه مدرسين ، چاپ دوم ، 1404 ق .\r\n40 . حلّى ، حسن بن يوسف مطهر ( م 726 ق . ) ، كشف اليقين فى فضائل اميرالمؤمنين ، تحقيق :\r\nحسين درگاهى ، تهران ، چاپ اول ، 1411 ق .\r\n41 . همو ، نهج الحق ، قم ، مؤسسه دارالهجرة ، 1407 ق .\r\n42 . خوارزمى ، موفق بن احمد بن محمد ( م 568 ق . ) ، المناقب ، تحقيق : مالك محمودى ، قم ، دفتر انتشارات اسلامى جامعه مدرسين ، چاپ دوم ، 1411 ق .\r\n43 . رحمانى همدانى ، احمد ، الامام على بن ابى طالب ( ع ) ، تهران ، انتشارات منير ، چاپ اول ، 1417 ق .\r\n44 . همو ، اميرالمؤمنين على بن ابىطالب ، ترجمه : حسين استاد ولى ، چاپ دوم ، 1419 ق .\r\n45 . رزمجو حسين : دريچه‌اى گشوده بر آفتاب ، قم ، انتشارات دارالكفر ، چاپ اول ، 1369 ه . ش .\r\n46 . رشيد وطواط ( م 573 ق . ) مطلوب كل طالب من كلام اميرالمؤمنين ( ع ) ( انتخاب جاحظ ) ، تحقيق : مير جلال الدين حسينى ، تهران ، كتابخانه مركزى ، 1382 ق .\r\n47 . زبيدى ، محمد مرتضى ( م 1205 ق . ) ، تاج العروس من جواهرالقاموس ، 10 جلد ، بيروت ، مكتبةالحياة ، بىتا .\r\n48 . سبحانى جعفر : فروغ ابديّت ، مركز انتشارات دفتر تبليغات ، چاپ هشتم ، 1372 ه . ش .\r\n49 . سليم بن قيس الهلالى ( م قرن 1 ) كتاب سليم بن قيس ، تحقيق : محمد باقر انصارى ، بىجا ، بىتا .\r\n50 . سيوطى ، جلال الدين عبدالرحمن بن ابى بكر ( م 991 ق . ) ، الدرالمنثور فى التفسير بالماثور ، بيروت ، دارالفكر و دارالحكمة ، چاپ اول ، 1365 ق .\r\n51 . همو ، الجامع الصغير فى الاحاديث البشيرالنذير ، بيروت ، دارالفكر ، چاپ‌اول ، 1401 ق .\r\n52 . همو ، لباب النقول فى اسباب النزول ، تحقيق : احمد الشافى ، بيروت ، دارالكتب العلمية ، بىتا .\r\n53 . شرف الدين ، سيد عبدالحسين ( م 1377 ق . ) المراجعات ، تحقيق : حسين راضى ، بيروت ، - - جامعه اسلامى - ، چاپ دوم ، 1402 ق .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n54 . شريف رضى : نهج‌البلاغه ( مجموعه‌اى از كلمات امام على عليه‌السّلام ) ، ضبط و فهرست و ترجمه واژه‌ها صبحى صالح ، قم ، انتشارات دارالهجره ، چاپ اول ، 1407 ه . ق .\r\n55 . همو : نهج‌البلاغه ( نسخه المعجم الفهرس ) ، تصحيح محمد دشتى ، فرهنگ نشر اسلامى ، چاپ سوم ، 1413 ه . ق .\r\n56 . شمس الدين محمّد مهدى : دراسارت فى نهج‌البلاغه ، ترجمه محمود عابدى ( جستجويى در نهج‌البلاغه ) ، انتشارات نهج‌البلاغه ، چاپ دوم ، 1361 ه . ش .\r\n57 . شوشترى محمد تقى : بهج‌الصباغه فى شرح نهج‌البلاغه ، تحقيق احمد پاكتچى ، تهران ، انتشارات بنياد نهج‌البلاغه ، چاپ دوم ، 1368 ه . ش . 1409 ه . ق .\r\n58 . شهيدى سيد جعفر : ترجمهء نهج‌البلاغه ، تهران ، انتشارات و آموزش انقلاب اسلامى ، چاپ سوم ، 1371 ه . ش .\r\n59 . صدوق ، محمد بن على بن الحسين بن بابويه قمى ( م 381 ق . ) ، الخصال ، تحقيق : على اكبر غفارى ، قم ، دفتر انتشارات اسلامى جامه مدرسين ، بىتا .\r\n60 . همو ، عيون اخبارالرضا ( ع ) ، 2 جلد ، تحقيق : حسين اعلمى ، بيروت ، مؤسسة الاعلمى ، چاپ اول ، 1404 ق .\r\n61 . همو ، معانى الاخبار ، تحقيق : على اكبر غفارى ، قم ، انتشارات اسلامى - جامعه مدرسين - 1361 ش .\r\n62 . طبرانى ، سليمان بن احمد ( م 360 ق . ) ، المعجم الكبير ، 25 جلد ، تحقيق : حمدى عبدالمجيد السلفى ، قاهره ، مكتبة ابن تيمية ، چاپ دوم ، بىتا .\r\n63 . طبرسى ، امين الدين فضل بن على ( م 560 ق . ) ، الاحتجاج ، 2 جلد ، تحقيق : سيد محمدباقر خُرسان ، نجف اشرف ، دارنعمان ، 1386 ق .\r\n64 . طبرى ، احمدبن عبدالله ( م 694 ق . ) ، العقبى فى مناقب ذوى القربى ، مكتبةالقدسى ، 1356 ش .\r\n65 . طبرى ، محمد بن جرير ( م 310 ق . ) جامع البيان عن تأويل آى القران ، 30 جلد ، تحقيق :\r\nصدقى جميل العطار ، بيروت ، دارالفكر ، 1415 ق .\r\n66 . طريحى ، فخرالدين ( م 1085 ق . ) ، مجمع البحرين ، 4 جلد ، تحقيق : احمد حسينى ، تنظيم :\r\nمحمود عادل ، دفتر نشر فرهنگ اسلامى ، چاپ دوم ، 1408 ق .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n67 . طوسى ، شيخ الطائفة ابو جعفر محمد بن حسن بن على ( م 460 ق . ) اختيار معرفة الرجال رجال كشّى - -\r\n68 . عاملى ، زين الدين على بن يونس ( م 877 ق . ) ، الصراط المستقيم فى مستحقى التقديم ، تحقيق : محمد باقر بهبودى ، المكتبة المرتضوية ، چاپ اول ، 1381 ف .\r\n69 . عسكرى ، مرتضى ، معالم المدرستين ، 3 جلد ، بيروت ، مؤسسة نعمان ، 1410 ق .\r\n70 . عُطاردى خبوشانى ، عزيزالله ، مسند الامام الرضا ( ع ) ، 2 جلد ، انشارات آستان قدس رضوى ، 1406 ق .\r\n71 . علوى ، على بن محمد ، دفع الارتياب عن حديث الباب ، دارالقرآن الكريم ، بىتا .\r\n72 . فضل بن شاذان الازدى النيشابورى ( م 260 ق . ) ، الايضاح ، تحقيق : سيدجلال‌الدين حسينى ارموى ، بىجا ، بىتا .\r\n73 . فّيومى ، احمد بن محمد بن على ( م 720 ق . ) ، المصباح المنير فى غريب الشرح الكبير للرافعى ، قم ، مؤسسه دارالهجره ، چاپ دوم ، رمضان 1414 ق .\r\n74 . قمى شيرازى ، محمد طاهر ( م 1098 ق . ) ، الاربعين ، فى امامة ائمة الطاهرين ، تحقيق : سيد مهدى رجائى ، قم ، چاپخانه امير ، چاپ اول ، 1418 ق .\r\n75 . قمى ، عباس ، مفاتيح الجِنان ، تهران ، دفتر نشر فرهنگ اسلامى ، چاپ دوم ، 1369 ش .\r\n76 . قندوزى حنفى ، سليمان بن ابراهيم ( 1294 ق . ) ، ينابيع المودة لذوى القربى ، 3 جلد ، تحقيق : سيد على جمال اشرف حسينى ، دار الاسوة ، چاپ اول ، 1416 ق .\r\n77 . كلينى ( م 328 ) : اصول كافى ، تصحيح و تعليق : علىاكبر غفّارى ، بيروت ، انتشارات دارصعب - دارالتعارف ، چاپ چهارم ، 1401 ه . ق .\r\n78 . كوفى ، محمد بن سليمان ( م حدود 300 ق . ) ، مناقب اميرالمؤمنين ( ع ) ، 2 جلد ، تحقيق :\r\nمحمد باقر محمودى ، مجمع احياءالثقافة الاسلامية ، چاپ اول ، 1412 ق .\r\n79 . گروهى از پژوهشگران : يادنامهء گنگرهء هزارهء نهج‌البلاغه ، تهران ، بنياد نهج‌البلاغه ، چاپ اول ، 1360 ه . ش .\r\n80 . لبيب بيضون : تصنيف نهج‌البلاغه ، مركز انتشارات دفتر تبليغات اسلامى ، چاپ اول ، 1408 ه . ق .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n81 . ليثى ، على بن محمد ( م قرن 6 ) ، عيون الحكم و الواعظ ، تحقيق : حسين حسينى بيرجندى ، قم ، دارالحديث ، چاپ اول ، 1376 ش .\r\n82 . مازندرانى ، مولى صالح ( م 1081 ق . ) شرح اصول كافى ، 12 جلد ، بىجا ، بىتا .\r\n83 . ماحوزى ، سليمان بن عبدالله ( م 1121 ق . ) ، الاربعون حديثا ، تحقيق : سيد مهدى رجائى ، قم ، چاپخانه امير ، چاپ اول ، 71417 ق .\r\n84 . مامقانى : مقباس الهداية ، تلخيص : علىاكبر غفّارى ، دانشگاه امام صادق ( ع ) ، چاپ اول ، 1369 ه . ش .\r\n85 . مؤسسه تنظيم و نشر آثار امام خمينى : كوثر ( خلاصه بيانات امام خمينى ) ، چاپ اوّل ، 1371 ه . ش .\r\n86 . متقى هندى ، علاءالدين على ، كنزالعمال فى سنن الاقوال والافعال ، 16 جلد ، تحقيق : بكرى حيانى وصفوةالسقا ، بيروت ، مؤسسةالرسالة ، 1409 ق .\r\n87 . مجلسى محمد باقر : بحارالانوار ، 110 جلد ، بيروت ، مؤسسة دارالوفاء ، چاپ دوم ، 1403 ه . ق .\r\n1983 م .\r\n88 . محمديان ، محمد ، حياة اميرالمؤمنين عن لسانه ، 2 جلد ، دفتر انتشارات اسلامى وابسته به جامعه مدرسين حوزه علميه قم ، چاپ اول ، 1417 ق .\r\n89 . محمودى محمد باقر ، نهج السعادة فى مستدرك نهج البلاغة ، 8 جلد ، نجف اشرف ، چاپخانه نعمان ، چاپ اول ، 1385 ق .\r\n90 . مزّى ، جمال الدين ابوالحجاج يوسف ( م 742 ق . ) ، تهذيب الكمال فى اسماءالرجال ، 35 جلد ، تحقيق : بشار عواد معروف ، بيروت ، مؤسسةالرسالة ، چاپ چهارم ، 1406 ق . - اختلاف تارخ چاپ در برخى از مجلدات - .\r\n91 . مسلم ، ابن الحجاج القشيرى النيشابورى ( م 261 ق . ) الجامع الصحيح - صحيح مسلم - ، 8 جلد ، بيروت ، دارالفكر ، بىتا .\r\n92 . مطهرى مرتضى : حكمتها و اندرزها ، قم ، تهران ، انتشارات صدرا ، چاپ سوم ، 1373 ه . ش .\r\n93 . همو ، سيرى در نهج‌البلاغه ، چاپ دهم ، انتشارات صدرا ، قم ، تهران 1373 ه . ش .\r\n94 . همو ، سيرى در سيرهء نبوى ، چاپ پنجم ، انتشارات صدرا ، قم ، تهران 1367 ه . ش .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n95 . مفيد ، ابو عبدالله محمد بن نعمان العُكبرى البغدادى ( م 413 ق . ) ، الارشاد فى معرفة حجج الله على العباد ، 2 جلد ، تحقيق : مؤسسة آل البيت ، دار المفيد ، بىتا .\r\n96 . همو ، الاختصاص ، تحقيق : علىاكبر غفارى ، قم ، دفتر انتشارات اسلامى وابسته به جامعه مدرسين حوزه علميه ، بىتا .\r\n97 . مظاهرى حسين : زندگانى چهارده معصوم عليهم‌السلام ، پاورقى : ولى فاطمى ، چاپ دوم ، انتشارات پيام آزادى ، 1374 ه . ش .\r\n98 . مَغنيه ، محمد جواد : امامت على ( ع ) در آينهء عقل و قرآن ، ترجمه : اكبر ايرانى قمى ، مركز چاپ و نشر سازمان تبليغات اسلامى ، چاپ اول ، 1370 ه . ش .\r\n99 . همو ، فضائل الامام على ( ع ) ، انتشارات دارومكتبة الهلال - دارالجواد ، چاپ پنجم ، 1981 م .\r\n100 . نسائى ، احمد بن على بن شعيب ابوعبدالرحمن ( م 303 ق . ) خصائص اميرالمؤمنين ( ع ) ، تصحيح : محمد كامل بن محمد الاسيطوى الازهرى ، مطبعه التقدم العلميه ، مصر ، بىتا .\r\n101 . هيثمى ، نورالدين على بن بكر ( م 507 ق . ) ، مجمع الزوائد و منبع الفوائد ، 10 جلد ، بيروت ، دارالكتب العلمية ، 1408 ق .\r\n102 . ياحقى محمد جعفر و ناصح محمد مهدى ، راهنماى نگارش و ويرايش ، مشهد مقدس ، آستان قدس رضوى ، چاپ سيزدهم ، 1374 ه . ش .\r\n103 . يوسفى غروى ، محمد هادى ، موسوعة التاريخ الاسلامى ، 2 جلد ، قم ، نشر الهادى ، 1417 ق .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبرخى از آثار انتشارات زمزم هدايت وابسته به\r\nپژوهشكده تحقيقات اسلامى\r\n1 - آداب معاشرت ، سيد محمد مقدس‌نيا ، محمد مهدى محمدى .\r\n2 - آسيب‌شناسى اركان انقلاب اسلامى ، دكتر عبدالله حاجى صادقى .\r\n3 - اسوه‌هاى فرماندهى ( زيست‌نامه فرماندهان صدر اسلام ) .\r\n4 - آمريكا از ديدگاه حضرت امام ( ره ) .\r\n5 - آمريكا از ديدگاه مقام معظم رهبرى .\r\n6 - اخلاق عبادى ، علىاصغر الهامىنيا .\r\n7 - اصول مخاطب‌شناسى ، عبدالمجيد صادقى .\r\n8 - اطلاعات در اسلام ، محمد رضا رضوانطلب .\r\n9 - اطلاعات نظامى در اسلام ، مترجم عبدالحسين بينش .\r\n10 - بزرگ زنان صدر اسلام ، احمد حيدرى .\r\n11 - با كاروان حسينى از مدينه تا مدينه ، 6 جلد .\r\n12 - پژوهشى پيرامون شهداى كربلا ، گروهى از محققين پژوهشكده .\r\n13 - پژوهشى در علم تجويد ، ابوالفضل علامى .\r\n14 - پيامدهاى عاشورا ، سيد ابوالفضل اردكانى .\r\n15 - پيام‌هاى عاشورا ، جواد محدثى .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n16 - حاكميت دينى ، نبىا . . . ابراهيم‌زادهء آملى .\r\n17 - ذخيرة الدارين فيما يتعلق بمصائب الحسين و اصحابه ( ع ) ، السيد عبدالمجتهدين محمدرضا الحسينى الشيرازى .\r\n18 - روان‌شناسى عمومى ، مسعود آذربايجانى ، محمدرضا سالارىفرد .\r\n19 - زمينه‌هاى قيام امام حسين ( ع ) ، حسين عبدالمحمدى ، 2 جلد .\r\n20 - - سرشك خوبان در سوگ سالارشهيدان ، محمدباقر محمود ، مترجم : عبدالحسين بينش .\r\n21 - شكوه شعر عاشورا ، محمدعلى مجاهدى .\r\n22 - شيعه و جهان فردا ، دكتر آيت قنبرى .\r\n23 - عبرت‌هاى عاشورا ، علىاصغر الهامىنيا .\r\n24 - عوامل پيروزى و شكست .\r\n25 - عوامل معنوى دفاع مقدس در 7 مجلد .\r\n26 - فرهنگ‌نامه اسوه‌هاى معرفت ، ابوالفضل كردى .\r\n27 - فلسفه و نظام سياسى اسلام ، دكتر عبدالله حاجى صادقى .\r\n28 - فلسفه اخلاق ، محسن غرويان .\r\n29 - مع الركب الحسينى من المدينة الى المدينة ، 6 جلد .\r\n30 - مديريت اسلامى ، قاسم واثقى .\r\n31 - نظارت و بازرسى ، علىاصغر محسن شيخى .\r\n32 - نماز ؛ گنجينه رمز و راز .\r\n33 - نماز و شكوفه‌هاى زندگى ، ابوطالب عبدالهى .\r\n34 - نگاهى به وجدان كارى و فرهنگ سازمانى با رويكرد دينى ، محمدرضا احمدى .\r\n35 - ويژگىهاى مبلغ در فرايند نوين تبليغ .\r\n36 - هويت دينى و انقطاع فرهنگى ، حميد نگارش .\r\n\r\n\r\n","description":"","footnote":"","page_name":" 240 ","page_number":240}
  ]